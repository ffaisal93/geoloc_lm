{
    "Apple почала виробництво iPhone 14 в Індії: раніше, ніж очікувалось": "bloomberg\n\nApple Inc. почала виробництво свого нового iPhone 14 в Індії раніше, ніж очікувалося, після напрочуд плавного розгортання виробництва, яке скоротило відставання між виробництвом у Китаї та Індії з місяців до кількох тижнів.\n\nПро це пише Bloomberg.\n\nАмериканський технічний гігант оголосив про це в понеділок, через кілька тижнів після презентації iPhone 14 7 вересня.\n\nКомпанія співпрацювала з Foxconn Technology Group, її найважливішим виробничим партнером, з початковою метою збирати iPhone у Ченнаї приблизно через два місяці після глобального запуску, писало Bloomberg News у серпні.\n\n\"Партнери пришвидшили процес після вирішення проблем з ланцюгом поставок, що допомогло виробництву піти більш гладко, ніж очікувалося\", - кажуть джерела видання на умовах анонімності.\n\n\"Apple, яка довгий час виробляла більшість своїх iPhone у Китаї, шукає альтернативи, оскільки адміністрація Сі Цзіньпіна вступає в конфлікт з урядом США та запроваджує блокування по всій країні, що призвело до зриву економічної діяльності.\n\nУ той же час адміністрація Нарендри Моді прагне перетворити країну на життєздатного конкурента Китаю в технологіях і виробничих можливостях, особливо в умовах, коли західні інвестори та корпорації починають зневажати результати Пекіна\", - пише Bloomberg.\n\nВІДЕО ДНЯ\n\n\"Індія зараз є привабливим місцем для виробництва, оскільки вона пропонує кращу структуру витрат на робочу силу, тоді як Apple прагне зменшити геополітичні ризики\", - аналітик Haitong International Securities сказав Джефф Пу/\n\n\"Щоб перетворити Індію на великий виробничий майданчик, Apple допоможе Індії прискорити терміни виробництва\", - додав він.\n\n\"Ми раді виробляти iPhone 14 в Індії\", - йдеться у заяві Apple, надісланій електронною поштою в понеділок. Компанія не надала деталей пр терміни виробництва. Представник Foxconn відмовився від коментарів.\n\nНагадаємо:\n\n7 вересня Apple анонсувала iPhone 14 і 14 Plus, які переважно зберегли дизайн iPhone 13, а також а також Pro версії, з дисплею яких зникли класичні для останніх моделей \"чубчики\".\n\nЕкономічна правда",
    "Бойкот російській нафті: Індія може відмовитися від \"чорного золота\"": "Індія імпортує суміш сортів сирої нафти з росії. Проте, на днях стало відомо, що індійські нафтопереробники ймовірно не купуватимуть російську нафту ESPO.\n\nЦікаво Українці серед лідерів: як розростається криптоспільнота\n\nРосійська нафта ESPO (Eastern Siberia – Pacific Ocean, Східна Сибір – Тихий океан) – сорт нафти, який орієнтований на поставки в азійські держави.\n\nЩо стало причиною\n\nЯк повідомляє Reuters, імпорт сирої нафти ESPO коштує на 5—7 доларів за барель дорожче, ніж аналогічні сорти з інших країн, такі як сорт Murban в ОАЕ.\n\nКрім цього, причиною стала заява індійського уряду щодо російського вторгненню в Україну.\n\nДо початку повномасштабного вторгнення росії Індія майже не купувала сирої нафти в росії. Однак, враховуючи значні знижки з боку країни-агресорки відтоді, Індія стала один із найбільших у світі імпортерів сирої нафти, пропоновані кремлем.\n\nЗа даними Kpler, зараз загалом російський експорт ESTO знизився з понад 800 000 барелів на добу в липні та серпні до 720 000 барелів на добу у вересні.\n\nАльтернатива російській нафті\n\nІндійські нафтопереробники почали звертатися до інших регіонів-експортерів нафти, таких як Африка та Західна Азія:\n\nЗагалом, частка африканської сирої нафти цього місяця значно зросла. Лише Індія завантажила 2,35 мільйона тонн цього місяця.\n\nцього місяця. Щодо західноазіатських нафтовидобувників, то вони використали таку можливість на свою користь. Наприклад, Саудівська Аравія знизила свої продажні ціни в жовтні.\n\nДо слова, західноазіатська нафта краща для Індії. За словами Ехсана Уль Хака, аналітика Refinitiv, вона надходить в Індію всього за тиждень. Натомість постачання з росії займає близько місяця.\n\nЧитайте також Економіка Китаю може розвалитися: перші ознаки вже є\n\nНові санкції проти росії\n\nУ 8 пакеті санкцій головним стане угода про обмеження ціни на російську нафту. Пакет міститиме:\n\nзаконодавство про обмеження цін на російську нафту;\n\nдодаткові списки осіб, які потрапили під санкції;\n\nзаходи, спрямовані на російські ІТ, кібербезпеку та індустрію програмного забезпечення.\n\nСтартовий капітал – критично важливий компонент інвестиції. 24 канал спільно з криптобіржею Bybit запускає ексклюзивну акцію лише для читачів 24tv.ua – отримайте бонус для своєї першої криптоінвестиції.",
    "Підтримка Путіна слабшає: Індія та Китай виступають за переговори щодо припинення війни в Україні — The Guardian": "Відверто терористичні дії Владіміра Путіна та його армії в Україні неабияк насторожують головних союзників, на чию підтримку він розрахував — Китай та Індію. Через тиск ООН обидві країни закликали РФ припинити війну в Україні шляхом переговорів, відмовившись від захисту інтересів Росії на міжнародній арені. Про це повідомляє The Guardian.\n\nПісля тижня тиску на 77-ій сесії Генеральної асамблеї Організації Об’єднаних Націй міністр закордонних справ Росії Сєргєй Лавров виголосив скандальну промову, в якій висловив різкі докори на адресу Заходу, звинувативши його у нібито «гротескній» кампанії проти росіян.\n\nАле жодна велика нація не підтримала Росію, включно з Китаєм, який за кілька днів до лютневого вторгнення в Україну пообіцяв «нерозривний» зв’язок із президентом Путіним. У своїй промові міністр закордонних справ Китаю Ван І закликав Росію та Україну «не дати кризі поширитися далі» та вплинути на країни, що розвиваються.\n\n«Китай підтримує всі зусилля, спрямовані на мирне вирішення української кризи. Нагальним пріоритетом є сприяння мирним переговорам. Фундаментальним рішенням є вирішення законних проблем безпеки всіх сторін і створення збалансованої, ефективної та стійкої архітектури безпеки», — сказав Ван у суботу, 24 вересня.\n\nПід час свого візиту до ООН Ван І зустрівся з міністром закордонних справ України Дмитром Кулебою. Це була перша розмова дипломатів з початку війни.\n\nОфіційні особи США залишилися задоволені почутим на Генасамблеї ООН, оскільки не побачили конкретної підтримки війни з боку Китаю. На їхню думку, це означає, що Пекін відхилив запити Росії щодо постачань військової техніки, що змусило Росію покладатися на Північну Корею та Іран, так як власних озброєнь у неї недостатньо.\n\nЩо стосується Індії, то на відміну від Китаю, вона має теплі стосунки зі Сполученими Штатами, але історично пов’язана і з Росією, яка є традиційним постачальником оборонної продукції для неї.\n\n«Оскільки конфлікт в Україні продовжує вирувати, нас часто запитують, на чиєму ми боці. Наша відповідь кожного разу пряма і чесна — Індія на боці миру і твердо там залишатиметься. Ми на тому боці, який закликає до діалогу та дипломатії як до єдиного виходу», — сказав міністр закордонних справ Індії Субрахманьям Джайшанкар.\n\nЦікаво, що на тлі усього вищесказаного міністр закордонних справ Росії Сєргєй Лавров на пресконференції відмовився відповідати на запитання журналістів, чи здійснював на Росію тиск Китай. Єдиною метою його промови було перекласти провину за війну проти України безпосередньо на Захід.\n\nРаніше прем’єр-міністр Індії відкрито висловив своє невдоволення політикою Кремля і заявив, що не підтримує війну в Україні.\n\nRelated video\n\nЯк Росія поступово втрачає вплив на міжнародній арені та чому Путін перебуває у вкрай складній ситуації після саміту ШОС — читайте у матеріалі Наталії Бутирської «Путін у слабкій позиції: чому на зустрічі з ним запізнюються президенти».",
    "Індія купує газ вдвічі дорожче після скасування поставок з Росії через санкції": "Індія була змушена придбати одну з найдорожчих партій скрапленого природного газу, після скасування важливих поставок з Росії.\n\nПро це повідомляє Bloomberg.\n\nНайбільша газова компанія Індії GAIL India Ltd. придбала кілька вантажів СПГ для доставки в період з жовтня по листопад за більш ніж удвічі дорожчою ціною, порівняно з вартістю в аналогічний період в минулого року.\n\nКомпанія, яка базується в Нью-Делі, намагається замінити постачання від колишнього торгового підрозділу ПАТ \"Газпром\", який був націоналізований Німеччиною на початку цього року. Наразі колишня російська компанія сплачує договірні штрафи, а не постачає паливо.\n\nАвтори зазначають, що глобальне зростання цін на природний газ після вторгнення Росії в Україну сильно вдарило по чутливим до цін країнам, що розвиваються. Та змусило їх платити за високими ставками спотового ринку або зіткнутися з відключеннями електроенергії та зупинкою промисловості.\n\nРоздрібна інфляція в Індії зросла в серпні частково через підвищення вартості палива.\n\nКрім цього, трейдери розповіли, що минулого тижня GAIL купила три партії СПГ із поставкою з жовтня по листопад на суму понад 40 дол за мільйон британських теплових одиниць. Це є одним із найдорожчих вантажів, які будь-коли доставлялися до Індії.\n\nВІДЕО ДНЯ\n\nКомпанія виграла цінові та об’ємні поступки безпосередньо перед тим, як у 2018 році розпочався 20-річний контракт із маркетинговим підрозділом \"Газпрому\" в Сінгапурі. Технічно цей підрозділ був частиною Gazprom Germania GmbH, яку німецький регулятор конфіскував у квітні та перейменував на Securing Energy for Europe GmbH.\n\nНова компанія більше не може постачати паливо з російського півострова Ямал і заявила, що не має запасів для відправки в Індію. Підприємство сплачує GAIL договірні штрафи за недоставку, які, ймовірно, становлять незначну частину поточних спотових цін.\n\n\n\n\n\n",
    "В Індії кажуть, що уважно вивчать пропозицію обмеження цін на російську нафту": "В Індії заявляють, що уважно розглянуть пропозицію обмеження цін на російську нафту, зваживши всі \"за\" та \"проти\": які країни підтримають ініціативу та якими можуть бути наслідки цього кроку для енергетичних ринків.\n\nПро це заявив міністр нафти та газу Індії Шрі Хардіп Сінг Пурі, пише CNBC.\n\nВідповідаючи на питання, чи підпише Індія пропозицію G-7 щодо обмеження ціни на російську нафту, міністр нафти Індії сказав, що світова економіка все ще адаптується до впливу пандемії коронавірусу та вторгнення Росії в Україну.\n\n\"Що означатиме ця пропозиція? Ми дуже уважно це розглянемо\", - сказав він.\n\nЗа його словами, країна ретельно оцінить, чи підтримати пропозицію G-7 щодо обмеження ціни на російську нафту.\n\n\"Багато розмов відбувається через велику кількість факторів\", - додав Пурі.\n\nВін зазначив, що досі незрозуміло, які країни візьмуть участь у запропонованому обмеженні ціни на російську нафту та які можливі наслідки можуть означати для енергетичних ринків.\n\nВІДЕО ДНЯ\n\nЯк нагадує видання, міністри фінансів, які представляють країни G-7, у п'ятницю погодили план впровадження механізму обмеження цін на експорт російської нафти.\n\nЕнергетичні аналітики дуже скептично поставилися до цілісності пропозиції, попереджаючи про негативні наслідки, якщо ключові споживачі, такі як Китай та Індія, не будуть залучені.\n\nКитай та Індія збільшили закупівлі російської нафти після вторгнення Кремля в Україну, використовуючи знижені ставки.\n\nПурі сказав, що Індія споживає близько 5 мільйонів барелів нафти на день, і вона переважно надходить з Іраку, Саудівської Аравії, Кувейту та Об'єднаних Арабських Еміратів.\n\nНа кінець березня на Росію припадало лише 0,2% імпорту нафти в Індію, сказав Пурі, відкинувши критику на адресу його країни, через збільшення обсягів закупівлі енергоресурсів з Росії вже після 24 лютого.\n\n\"Я сказав, що європейці купують більше за один день, ніж я за квартал. Я був би здивований, якби це було інакше. Але так, ми будемо купувати в Росії, ми будемо купувати звідки завгодно\", - сказав Пурі.\n\nНа запитання, чи є у нього моральний конфлікт із покупкою російської нафти на тлі вторгнення РФ в Україну, Пурі відповів: \"Ні, конфлікту немає. Я маю моральний обов’язок перед своїм споживачем. Чи я, як демократично обраний уряд, хочу ситуації, коли бензонасос пересихає? Подивіться, що відбувається в країнах навколо Індії\".\n\nЕкономічна правда",
    "Найбільші банки планують включити Індію до індексів облігацій замість Росії – Bloomberg": "Найбільші банки планують включити облігації Індії до глобальних індексів, і однією з причин для цього є виключення Росії. Індія має найбільший ринок облігацій серед економік, що розвиваються, який не охоплюється глобальними індексами.\n\nПро це пише Bloomberg.\n\nЗа інформацією агентства, Morgan Stanley планує в середині вересня оголосити про приєднання Індії до індексу облігацій ринків JPMorgan Chase & Co, що розвиваються. У цьому випадку фактичне включення відбудеться у третьому кварталі 2023 року.\n\nGoldman Sachs Group припускає, що подібна заява буде зроблена у четвертому кварталі цього року, а включення - у другому чи третьому кварталі 2023 року.\n\nОбидва банки розраховують, що частка Індії становитиме 10% - найбільша вага для однієї країни в індексі. Потік потенційних інвестицій вони оцінюють у $30 млрд.\n\nПредставник JPMorgan в Індії відмовився від коментарів виданню.\n\nBloomberg пише, що індійські суверенні облігації мають високу прибутковість, і включення їх у глобальні індекси зробить інвестиції простішими для закордонних інвесторів.\n\nВІДЕО ДНЯ\n\nПри цьому, обсяг боргового ринку Індії сягає $1 трлн, пише агентство.\n\nВидання нагадує, що останніми роками було кілька невдалих спроб включити Індію в індекси з різних причин. Сприяти прогресу зараз може виключення з цих індексів Росії після початку війни в Україні.\n\n\"Виключення Росії зробило індекс більш концентрованим та незбалансованим. Тому у JPMorgan більше мотивації включити Індію навіть без Euroclear [велика розрахунково-клірингова система], поки інвестори GBI-EM [індекс облігацій країн, що розвиваються] проти цього не заперечують\", - процитував Bloomberg записку стратегів Morgan Stanley.\n\nРФ втратила можливість виконувати зобов'язання щодо єврооблігацій у валюті перед інвесторами зі США, після того, як Мінфін США не продовжив потрібну для цього ліцензію.\n\nМінфін Росії у червні оголосив, що погашатиме борг і виплачуватиме купони в рублях. РосЗМІ писали, що Мінфін РФ зацікавився виходом на ринок із облігаціями у юанях.\n\nЕкономічна правда",
    "Китай та Індія поставили ультиматум Путіну. Той у розпачі оголосив мобілізацію": "Ми . Ми з України З першого дня війни Фокус ні на хвилину не припиняв роботу. Наша команда вважає своїм обов'язком інформувати читача про те, що відбувається, збирати й аналізувати факти, протистояти ворожій пропаганді. Сьогодні Фокус потребує вашої підтримки, щоб продовжувати свою місію. Дякуємо за те, що ви з нами. Підтримати\n\nRelated video\n\nДеякі з нас припускали, що термінове рішення Путіна щодо мобілізації було зумовлене подіями на саміті ШОС у Самарканді. На тому саміті, на якому домінував голова Компартії Китаю Сі, а Путін сидів, як на стільці пристав.\n\nЗа моїми даними, в кулуарах саміту Сі та прем'єр Індії Нарендра Моді поставили Путіну ультимативну вимогу якнайшвидше закінчити війну. Він відповів, що закінчить якнайшвидше.\n\nПутін повернувся з саміту ШОС дуже розлютованим, зрозумівши, що тиха підтримка Китаю та Індії скоро може закінчитися. Тому пішов ва-банк із мобілізацією, адже в його розумінні якнайшвидше закінчити війну — означає швидше знищити Україну.\n\nТому на осінь і зиму треба готуватися до хаотичних спроб наступу згідно з тактикою Жукова — гнатимуть на нас м'ясо із загороджувальними загонами позаду. Не лише на півдні та сході. Крім того, неминучі атаки на інфраструктуру.\n\nЄдиний дещо обнадійливий момент полягає в тому, що, розбивши армію мобіків після регулярної армії (а наші реальні, а не оральні аналітики вважають, що, по суті, регулярна армія Росії перестала існувати як єдиний організаційно-управлінський організм), Путін програє остаточно.\n\nДалі залишається ядерна зброя. Але я не бачу поки що реальних механізмів застосування ядерної зброї Путіним з огляду на загальносвітовий консенсус, включаючи Китай, що ядерного удару допустити не можна. Є позиція, що спільна західно-китайська розвідувальна мережа в системах вищого ешелону влади та армії Російської Федерації зможе зупинити це у разі ухвалення Володимиром Путіним рішення щодо застосування ядерної зброї проти України. Такі поки справи!\n\nДжерело\n\nВажливо",
    "Індія очікує зібрати вищий за урядову оцінку врожай сої": "За прогнозами місцевих операторів ринку, Індія у 2022/23 МР збере 13,1 млн тонн сої, що на 3% перевищить результат попереднього сезону (у 2021/22 МР – 12,8 млн тонн), повідомляє S&P Global Platts.\n\nЗазначається, що озвучений показник вище останнього прогнозу Мінсільгоспу Індії - 12,89 млн тонн, які планується зібрати із 12,1 млн га.\n\nАграрії очікують на вищий за урядові оцінки врожай сої у 2022/23 МР завдяки достатній кількості опадів, що сприяють підвищенню потенціалу врожайності олійної, та розширенню посівних площ в Махараштрі, Раджастхані та Карнатаці.\n\nКрім того, ймовірний більший урожай сої в Індії потенційно може скоротити об’єми імпорту соєвої олії в країну за рахунок росту власного виробництва. Наразі очікується, що імпорт соєвої олії в Індію в 2021/22 МР (листопад-жовтень) складе 3,8-4 млн тонн.",
    "Індія обійшла РФ за кількістю авіаносців, поки єдиний \"Адмирал Кузнецов\" приростає до причалу": "Індія обійшла РФ за кількістю авіаносців у строю після того, як днями ввела в експлуатацію новий авіаносець INS Vikrant в експлуатацію. Таким чином у строю індійський ВМС вже два авіаносці після вступ у стрій у 2014 році INS Vikramaditya - російського переробленого \"Адмирал Горшков\".\n\nВодночас в INS Vikrant хоча і можливо побачити певні риси радянського проекту, але це власна розробка, побудована власними силами. І цей 262-метровий корабель з водотоннажністю у 47 400 тонн став першим авіаносцем побудованим на індійській верфі, а рівень використання виключно індійських компонентів заявлений на рівні 75% із залученням понад 100 місцевих підприємств.\n\nINS Vikrant розрахований на авіакрило у 30 машин та екіпаж у 1600 осіб. Головним літаком мав стати МиГ-29К, які Індія планувала закупити у РФ, але ціла низка катастроф і наявних проблем із цим літаком під час експлуатації у якості палубної машини змусили шукати альтернативи.\n\nЗаміну МиГ-29К вбачали у власному Tejas, але перетворення цього \"сухопутного\" винищувача на палубну машину зіткнулось із проблемами. І зараз розглядається варіант з Rafale-M, який має доволі непогані шанси з точки зору уніфікації з наявним парком повітряних сил. Хоча щодо темпів їх постачання існують цілком реальні побоювання.\n\nINS Vikrant поки без літаків\n\nЩе один варіант - F/A-18 Super Hornet спеціально для чого у Boeing навіть довели можливість цього літака стартувати не за допомогою катапульти, а трампліна. Для американської компанії Індія може стати доволі важливим покупцем з огляду на плани США відмовитись від F/A-18 та замінити його на F-35.\n\nПри цьому діючий контракт з базовим замовником завершується у 2024 році, а всі інші наявні оператори F/A-18 планують вивести його з експлуатації та замінити на F-35.\n\nТакож важливо те, що для вибору літака в Індії залишилось відносно мало часу, строки доведення INS Vikrant до стану операційної готовності назначені на середину 2023 року. Тому не виключено, що Делі зупиниться саме на МиГ-29К.\n\nВодночас необхідно зазначити, що будівництво INS Vikrant, яке розпочалось ще у 2009 році зіткнулось з цілим рядом проблем і введення його у стрій спочатку взагалі планувалось на 2014 рік. Через це вартість проекту вже перевалила за 3 млрд доларів, що збільшило попередні та вкрай оптимістичні оцінки вартості у шість разів.\n\nINS Vikrant - другий авіаносець Індії\n\nАле у будь-якому випадку Індія вже обійшла РФ у кількості наявних авіаносців, навіть якщо вважати єдиний \"Адмирал Кузенцов\" за бойову одиницю. Нагадаємо, що рашиський авіаносець з 2017 року стоїть у ремонті, строки якого постійно здвигаються і тепер становлять 2024 рік.\n\nІ фактично це спустило ВМС РФ за кількістю авіаносців на останнє місце у світі, яке воно ділить з Таїландом та Іспанією. А враховуючи те, що до обидва використовують AV-8B Harrier II, що робить їх авіаносцями доволі умовно, то РФ можливо винести на останнє місце одноособово.\n\nЧитайте також: У РФ похизувались розробкою перспективної електромагнітної катапульти",
    "FT: Індія і Китай невдоволені війною Путіна, але Україну вони теж не підтримують": "Індія і Китай публічно висловили застереження Владіміру Путіну щодо його вторгнення в Україну. І це свідчить про зміни у сприйнятті війни в часи, коли Європа і США намагаються скоротити підтримку Кремля на міжнародній арені, - кажуть західні чиновники.\n\nМинулого тижня на саміті Шанхайської організації співробітництва в Узбекистані Індійський прем’єр-міністр Нарендра Моді дорікнув Путіну. Крім того, сам російський президент визнав, що китайський лідер Сі Цзіньпін висловив йому занепокоєння через вторгнення в Україну. І це, на думку чиновників на Заході, ознака того, що Москва стала причиною незручностей.\n\nПро це пише Financial Times, нагадуючи, що ознаки китайського і індійського невдоволення з’явилися через кілька днів після того, як українська армія змусила сили Росії відступити з Харківської області. Коментарі стали «непідробним і чітким сигналом» роздратування, через яке Індія і Китай можуть змінити свою поведінку щодо Росії і Заходу, - сказав виданню неназваний європейський чиновник. Ще один міністр з Європи прокоментував Financial Times, що коментарі лідерів Китаю і Індії були інтерпретовані як «реальна критика».\n\n«Особливо у випадку Моді. Не думаю, що йому подобається це. Було набагато краще зберігати неоднозначність, яка б дозволила дружити з обома сторонами і отримувати від цього користь», - сказав неназваний міністр на умовах анонімності.\n\nПрем’єр-міністр Індії сказав Путіну, що «сьогоднішня ера - це не ера війни». Російський лідер на це відповів: «Ми постараємося зупинити це якомога швидше». При цьому він згадав про «занепокоєння, які ви постійно висловлюєте». Ця розмова відбулася після того, як Путін визнав, що у Сі Цзіньпіна теж були «занепокоєння» щодо війни. Ці розмови на саміті ШОС стали найбільшим публічним визнанням того, що дві найбільші економіки, які не запровадили санкції проти Москви, насправді стривожені війною проти України.\n\nПрес-секретар Ради національної безпеки США Джон Кірбі сказав, що коментарі лише підкреслили те, як Путін «ще більше ізолює себе від міжнародної спільноти».\n\n«Навіть країни, які не виступали проти нього голосно і різко, почали ставити під сумнів його дії в Україні», - сказав Кірбі.\n\nНесхвалення Індії і Китаю потенційно може стати на заваді спробам Путіна поглибити зв’язки з країнами за межами Заходу. Всього за тиждень до саміту ШОС в Самарканді Путін виступив з промовою у Владивостоці, в якій він наголошував, що країни, такі як Китай, здатні компенсувати втрату торгівлі з Європою.\n\n«Це більше, ніж проста зміна партнерів чи орієнтації. Він прагне створення конкуруючих економічних і політичних блоків», - пояснив неназваний дипломат у Москві.\n\nКитай скористався ситуацією, щоб купувати російську сировину з великою знижкою. Однак, ризик запровадження проти нього вторинних санкцій США призвів до того, що китайські компанії відмовилися заповнювати прогалини в оборонному і технологічному секторах Росії, які створили міжнародні обмеження.\n\n«Росіяни очікують більшого від Китаю. Китайським компаніям або сказали утриматися від активності або ж їм потрібен дозвіл високого рівня для цього», - сказав інших дипломат у Москві.\n\nАналітики також зауважили, що попри чіткі сигнали, ані Сі Цзіньпін, ані Моді не висловилися про Україну прямо і не сказали нічого, що б свідчило про підтримку Києва. Пекін і Нью-Делі нарощували закупки російські енергоносії і продовжували торгувати з Москвою після початку вторгнення 7 місяців тому.\n\n«Заява Моді досягла бажаної мети: послати сигнал Заходу, що він не на боці Путіна», - сказав старший науковий співробітник Центру політичних досліджень в Нью-Делі Сушант Сінгх.\n\nRelated video\n\nВін також вказав на те, що коментарі Моді не порушували жодних «спірних питань» щодо суверенітету і територіальної цілісності України. Натомість вони стосувалися проблем, пов’язаних з наслідками війни в таких сферах, як продовольча безпека і поставки мінеральних добрив. Разом з тим, західні чиновники інтрепретували занепокоєння Нарендри Моді і Сі Цзіньпіна як виклик для наративу Путіна про те, що західні санкції проти Росії - це нібито головна причина економічних наслідків війни.",
    "І вашим, і нашим: коли Індія відвернеться від путінської Росії": "Індія публічно засудила війну Росії проти України, що не заважає їй нарощувати обсяги торгівлі з країною-агресором, купуючи у РФ дедалі більше нафти та інших товарів. Цьому могли б перешкодити країни Заходу, насамперед, США, проте до кінця неясно, чи є у наших союзників відповідні важелі впливу. При цьому, як не дивно, Україна сама може \"відфрендити\" Індію від Росії, і залучити найбільшу демократію світу на свій бік. Про те, що слід робити Києву у цьому напрямку, читайте у матеріалі \"Апострофа\".\n\nПісля вторгнення російських військ на територію України 24 лютого 2022 року світ розділився на два табори. Перший, на чолі з умовним Заходом, рішуче засудив військову агресію і ввів проти Росії санкції, продовжуючи посилювати санкційний тиск на РФ.\n\nІнші країни, багато з яких хоч і не стали відкрито підтримувати агресора, проте зайняли позицію нейтралітету, а їхні лідери обмежилися закликами припинити війну і досягти миру за столом переговорів.\n\nСаме на ці держави умовного не-Заходу Кремль вирішив зробити ставку, намагаючись залучити якомога більшу їх кількість у союзники.\n\nОсобливе занепокоєння викликали контакти Росії з Китаєм, зокрема те, що Піднебесна допомагатиме РФ фінансами та озброєнням.\n\nЦі страхи поки що, на щастя, не справдилися. Більше того, за непрямими ознаками можна припустити, що китайський лідер Сі Цзіньпін не в захваті від ходу \"спеціальної військової операції\", яку затіяв Владімір Путін.\n\nЗокрема, це невдоволення було висловлено під час зустрічі лідерів Шанхайської організації співробітництва (ШОС), яка відбулася 15-16 вересня в узбецькому Самарканді, що змушений був визнати і сам Путін.\n\nНеоднозначну політику проводить Туреччина. З одного боку, вона постачає Україні озброєння, з іншого, продовжує співпрацю з Росією з низки напрямків. При цьому турецький президент Реджеп Тайіп Ердоган намагається відігравати роль посередника між Києвом та Москвою.\n\nТуреччина й раніше не ставила під сумнів територіальну цілісність України, але останнім часом заяви Ердогана стали жорсткішими. Так, в одному з недавніх інтерв'ю він сказав, що Росія має повернути Україні всі захоплені території, включаючи Крим.\n\nТурецький лідер також не залишає надій посадити за стіл переговорів президентів України та Росії, а також публічно заявляє, що Путін готовий якнайшвидше закінчити війну.\n\nНічого особистого - тільки бізнес\n\nПро неприпустимість продовження війни також говорить ще один ситуативний союзник Владіміра Путіна – прем'єр-міністр Індії Нарендра Моді. \"Сьогоднішня епоха – не епоха війни\", - сказав Моді Путіну в ході зустрічі в рамках того ж саміту ШОС у Самарканді. Слова прем'єра оприлюднило індійське МЗС наступного дня після його зустрічі з російським президентом.\n\nОднак було б наївно думати, що Нарендру Моді серйозно непокоїть проблема українського суверенітету. Для Індії з її майже півторамільярдним населенням набагато важливіше питання продовольчої безпеки, яка опинилася під загрозою через розв'язану Путіним війну, оскільки до кінця липня експорт української аграрної продукції був фактично заблокований, що створило дефіцит продовольства у світі та підстебнуло світові продуктові ціни вгору.\n\nФото: Pixabay\n\nРазом з тим, публічний заклик зупинити війну явно був зроблений для того, що на нього звернули увагу в європейських і північноамериканських столицях.\n\n\"Заява Моді досягла бажаної мети - надіслати сигнал Заходу, що він не на боці Путіна\", - сказав старший науковий співробітник Центру політичних досліджень у Нью-Делі Сушант Сінгх, якого цитує The Financial Times.\n\nНезважаючи на висловлене невдоволення \"спеціальною військовою операцією\", Індія, як, втім, і інші країни, такі як Туреччина і Китай, отримала певні бонуси внаслідок введення західних санкцій проти Росії.\n\nРФ після бойкоту з боку Європи терміново почала шукати нові ринки збуту для своїх товарів, а також нарощувати товарообіг з країнами, з якими вже налагоджені контакти.\n\nДо останніх якраз і належить Індія. Згідно з офіційними даними, якщо за весь 2021 рік товарообіг між двома країнами становив 13,6 мільярда доларів, то в першому півріччі нинішнього року він уже сягнув 11,5 мільярда доларів. За даними російської сторони, йдеться про зростання на 120% у річному вимірі.\n\nЗбільшення обсягів торгівлі багато в чому пов'язане з тим, що Індія почала активно купувати російську нафту, при тому, що раніше її практично не імпортувала. На сьогоднішній день Індія стала другим після Китаю покупцем нафти з РФ.\n\nЧерез фактичну втрату європейського ринку Росія змушена продавати свою нафту іншим країнам з великими знижками, чим активно користується Індія, для якої дисконт становить близько 30 доларів на барелі. З огляду на те, що Індія є третім імпортером нафти у світі, такі умови для неї дуже вигідні.\n\nПри цьому двостороння торгівля Росії та Індії не обмежується нафтою. Нью-Делі розраховує на збільшення постачання російських мінеральних добрив, обсяги яких вже значно зросли останнім часом. Так, згідно з даними Міністерства торгівлі Індії, у квітні-липні імпорт добрив із РФ зріс до 1,03 мільярда доларів у порівнянні з 773,54 мільйона доларів за весь минулий фіскальний рік, який закінчився 31 березня.\n\nУсидіти на двох стільцях\n\nПродовжуючи співробітництво з Росією, до того ж, нарощуючи з нею товарообіг на окремих напрямках, Індія, по суті, спонсорує країну-агресора, суттєво послаблюючи ефект західних санкцій, спрямованих, зокрема, на позбавлення РФ фінансів, які ій необхідні для продовження війни.\n\nА тому і Україна, і Захід мають докласти максимум зусиль для того, щоби значно обмежити взаємодію Нью-Делі та Москви.\n\nАле чи має наша країна і наші партнери, насамперед США, реальні важелі впливу на Індію?\n\nЯк було зазначено вище, одним із важливих напрямів двосторонньої торгівлі Індії та Росії є мінеральні добрива.\n\n\"Що стосується добрив, то це окрема ситуація, - сказав \"Апострофу\" керівник аналітичного напряму мережі \"АНТС\" Ілля Несходовський. - Є певні обмеження на ринку. Індія залежить від російських добрив і продовжить їх купувати\".\n\nЗа його словами, оскільки йдеться про продовольчу безпеку, по суті, про реальну загрозу голоду для населення та необхідність цю загрозу усунути, змусити уряд Індії відмовитися від постачання добрив із РФ буде практично неможливо.\n\nДещо інша справа з нафтою.\n\nЗа словами економіста та фінансового аналітика Олексія Куща, нафта - це глобальний ресурс, і на сьогодні є лише один світовий кластер, який є в плані забезпеченості нафтою профіцитним, - США.\n\n\"У той час як є дефіцитний Китай, дефіцитна Європа та дефіцитна Індія. Тому викреслення Росії з енергетичного балансу автоматично актуалізує питання: хто залишається без енергоресурсів, який глобальний кластер - європейський, китайський чи індійський?, - пояснив експерт у розмові з виданням. – Але американці, незважаючи на свій профіцит, забезпечити постраждалий кластер не зможуть”.\n\nФото: Pixabay\n\nГлобальна боротьба за ресурс загостриться після запровадження механізму обмеження цін на нафту, який, за задумом країн \"великої сімки\" та Євросоюзу, має запрацювати на початку грудня.\n\n\"Основний попит буде з боку Європи (яка відмовиться від закупівель російської нафти), і Індія чисто прагматично буде змушена розглядати питання, де можна буде купити нафту, причому дешевше. Тому я сумніваюся, що США чи хтось інший зможуть у цьому якось натиснути на Індію\", - каже Ілля Несходовський.\n\nІндія поки не ухвалила рішення про те, чи увійде вона до коаліції країн, які мають намір обмежувати максимальну ціну російської нафти, проте дуже уважно вивчає відповідну пропозицію, заявив днями міністр нафти та газу Індії Шрі Хардіп Сінгх Пурі.\n\nІндія зараз опинилася, у певному сенсі, у положенні шпагату між двома стільцями.\n\n\"Вона вибирає, що для неї краще, - торгуватися з Росією про персональні дискони, наприклад, на рівні 30-40%, або приєднатися до моделі обмеження ціни на російську нафту. З урахуванням того, що Індія, на відміну від Китаю, хоче зберегти дружні відносини з Великою Британією та США, я думаю, що, швидше за все, Індія йтиме у фарватері західної політики, але з неабиякою часткою свого суто індійського суверенітету\", - каже Олексій Кущ.\n\nАле в цьому випадку вона ризикує зіпсувати відносини з РФ, яка вже заявила, що перестане продавати нафту країнам, які підтримають механізм обмеження цін на її нафту.\n\n\"Вони дисконт вже отримують (від Росії). Якщо ми від ціни в 90 доларів (за барель) заберемо цей дисконт, ми отримаємо ті 50 доларів, які пропонують (як максимальну ціну) Європа та США\", - зазначив Ілля Несходовський.\n\nАле, схоже, свій непростий вибір Індія вже зробила. Як повідомляє The Times of India з посиланням на джерела, країна збирається відмовитися від російської нафти на користь поставок з Африки та Близького Сходу. Що ж, будемо спостерігати.\n\nУкраїнський фактор\n\nІндія є одним із найбільших імпортерів озброєнь у світі. Це пов'язано насамперед з її непростими відносинами з сусідами – Китаєм та Пакистаном, з якими в Індії залишаються неврегульовані територіальні суперечки, які нерідко переростають у збройні конфлікти малої інтенсивності. Не забуватимемо, що всі три країни є ядерними державами.\n\nСпівпраця Індії з РФ у сфері ВПК продовжується з часів СРСР. За даними Стокгольмського міжнародного інституту дослідження проблем миру (Sipri), на поставки з Росії припадає приблизно дві третини всієї індійської військової техніки. А за оцінкою американського дослідницького центру Стімсона, частка великих російських озброєнь в індійській армії може становити до 85%.\n\nЩоправда, останнім часом Нью-Делі знижує свою залежність від російського ВПК, дедалі частіше купуючи озброєння у країнах Заходу – США, Франції, Ізраїлі, Великій Британії. Однак частка Росії, як і раніше, залишається високою.\n\nУкраїнсько-російська війна може стати для Індії додатковим аргументом для подальшого скорочення обсягів закупівель російських озброєнь – усім очевидно, що західні зразки набагато ефективніші.\n\n\"Якщо Індія взагалі відмовиться від російських озброєнь, це буде дуже здорово, - каже Ілля Несходовський. - І, якщо зірвати всі їхні контракти, а з огляду на певні тенденції, швидше за все, так і буде, це стане дуже потужним ударом по економіці Росії\".\n\nТаким чином, при тому, що важелів тиску на Індію у Заходу справді не так багато, вони, можливо, особливо й не потрібні.\n\nНатомість Україна, у свою чергу, могла б набагато ефективніше використовувати щодо Індії \"м'яку силу\".\n\n\"Ми недооцінюємо інформаційну та ідеологічну, а також навіть у хорошому сенсі пропагандистську складову цього питання, - пояснює Олексій Кущ. - У нас, на жаль, немає абсолютно ніякої політики щодо Індії в тому, щоб орієнтувати її на більш лояльне ставлення до України. Ми абсолютно не вміємо - і не хочемо - доносити свої меседжі до азійських та африканських країн, у яких досить потужна \"м'язова\" пам'ять щодо колоніалізму, а тому вони рефлексивно підтримують ті країни, які конфліктують із західним світом, - цим, наприклад, пояснюються їхні симпатії до Росії. А Україна могла б актуалізувати тему, що сучасна Росія – це імперіалістичний хижак. Цей меседж дуже сильно зіграв би в Індії\".",
    "Індія та Китай візьмуть участь у спільних військових навчаннях з Росією": "За даними російського державного інформаційного агентства ТАСС, Індія та Китай візьмуть участь у тижневих спільних військових навчаннях Росії, які мають розпочатися у четвер на сході країни.\n\nХоча Індія раніше брала участь у військових навчаннях у Росії — індійський контингент був частиною військових навчань «Запад», що відбулися у вересні 2021 року, — аналітики кажуть, що її участь у військових навчаннях «Восток-2022» у розпал російського вторгнення в Україна підтверджує дружні зв’язки Нью-Делі з Москвою, незважаючи на зміцнення стратегічного партнерства зі Сполученими Штатами.\n\n«Участь Індії в навчаннях у Росії не є чимось незвичайним, але цього разу вона також має політичне забарвлення, — сказав Манодж Джоші, аналітику Observer Research Foundation у Нью-Делі. - Нью-Делі підкреслює, що дотримуватиметься незалежної позиції щодо кризи в Україні, і продовжуватиме зберігати нейтралітет між США та Росією».\n\nІндія утрималася від засудження вторгнення Росії до України та не приєдналася до санкцій Заходу проти Москви. Імпорт нафти з Москви до Індії різко зріс цього року, бо країна отримує зиск із значних знижок.\n\nІндія аргументує закупівлі нафти як необхідні для розвитку країни, що потерпає від дефіциту енергоресурсів. \"Ми дуже відкриті щодо наших інтересів, - заявив раніше цього місяця в Бангкоку міністр закордонних справ Індії Субрахманьям Джайшанкар. - В моїй країні дохід на душу населення - 2000 доларів США. Це не ті, хто можуть платити вищі ціни на енергоресурси».\n\nХоча Індія наразі закуповує зброю в інших країнах, зокрема в Ізраїлі та Сполучених Штатах, значна частина наявної зброї в країні - російського походження.\n\nАналітики зазначають, що Індія навряд чи найближчим часом відвернеться від Росії.\n\n«Індія має важливі відносини з Москвою в оборонній сфері, і вона насправді не зацікавлена в українській кризі, — сказав Джоші. - Якщо підтримка зв’язків з Росією відповідає нашим національним інтересам, ми це робимо — це позиція Індії».\n\nПоки що Вашингтон, схоже, сприйняв позицію Індії. Відповідаючи на питання про участь Індії у військових навчаннях «Восток» на початку цього місяця, речник Держдепартаменту Нед Прайс сказав, що США визнають, що переорієнтація зовнішньої політики країни є довгостроковим викликом.\n\n“У той же час ми також визнаємо, що в усьому світі є країни, які мають давні відносини, включно з відносинами безпеки, з такими країнами, як, наприклад, Росія, — сказав він журналістам на брифінгу для преси. - Переорієнтувати зовнішню політику країни, установу безпеки країни чи практику оборонних закупівель убік від такої країни, як Росія, — це не те, що ми можемо зробити за одну ніч”.\n\nОднак є питання щодо того, як довго Індія зможе триматись між Сполученими Штатами та Росією, на тлі поглиблення напруженості між двома країнами.\n\nАналітики у Вашингтоні припускають, що Сполучені Штати зайняли стратегічну позицію і намагаються переконати Нью-Делі, що довгострокове партнерство з Москвою у сфері безпеки є нежиттєздатним.\n\n«Вашингтон, безумовно, стурбований тривалим безпековим партнерством Нью-Делі з Москвою, — сказав Майкл Кугельман, заступник директора азійської програми Центру Вільсона. - Найближчими місяцями ми можемо очікувати, що Вашингтон доведе Нью-Делі, що врешті-решт Росія, під санкціями та без грошей, більше не матиме можливості виробляти та експортувати зброю до Індії».\n\nІндія, зі свого боку, зберігала стриману позицію щодо російських навчань — офіційної інформації про її участь не було, але джерела в Міністерстві оборони підтвердили участь контингенту з Індії.\n\nВійськове партнерство Індії зі Сполученими Штатами швидко зростає на тлі занепокоєння щодо Китаю. У середині жовтня Індія та США проведуть спільні військові навчання в рамках щорічних навчань, відомих як Yudh Abhyas або War Practice. Місце проведення навчань, які, згідно з повідомленнями, відбуватимуться за 100 кілометрів від спірного кордону Індії та Китаю, є важливим.\n\nДля Нью-Делі також складно знайти баланс між Росією та партнерами в групі «четвірки», яка складається з Індії, США, Японії та Австралії. Згідно з повідомленням газети Deccan Herald, Індія не братиме участі у військово-морських навчаннях у Японському морі. Нью-Делі має тісні зв’язки з Токіо, який разом із США та Австралією є важливим партнером у зусиллях проти експансіонізму Китаю в Індо-Тихоокеанському регіоні.\n\nЗміцнення російсько-китайських відносин також може стати причиною занепокоєння для Нью-Делі, оскільки напруженість між Індією та Пекіном через прикордонні суперечки не зменшується. Хоча Пекін раніше приєднався до навчань з Москвою, його участь у військових навчаннях «Восток» відображає зростання оборонних зв’язків між двома країнами на тлі напруженості із Заходом, кажуть аналітики.\n\n«Це перший випадок, коли НВАК (Народно-визвольна армія Китаю) направила свою армію, флот і повітряні сили одночасно на спільні навчання з Росією, — зазначає Бонні С. Глейзер, директор Азійської програми в Німецькому фонді Маршалла. - Зі зближенням Москви та Пекіна можна очікувати, що двосторонні військові зв’язки також, ймовірно, збільшаться».\n\nЗ точки зору Росії, участь як Індії, так і Китаю, які мають напружені двосторонні зв’язки один з одним, підкреслює пр країни зміцнити зв’язки з обома великими економіками Азії.\n\nДжаганнатх Панда, голова Стокгольмського центру з питань Південної Азії та Індо-Тихоокеанського регіону, заявив, що Москва сподівається забезпечити «євразійську єдність» проти Заходу, «завдяки своєму традиційному партнерству з Індією та ідеологічній дружбі з Китаєм.\n\n\"Така роль прислужилася Москві в Україні, оскільки обидві країни утрималися від засудження дій Росії\", - сказав Панда.",
    "Індійський лідер особисто закликав Путіна зупинити війну проти України": "Досі Індія здебільшого уникала прямого засудження вторгнення Росії.\n\nПрем'єр-міністр Індії Нарендра Моді на особистій зустрічі заявив російському президенту Володимиру Путіну, що зараз не час для війни.\n\nПро це повідомляє CNN.\n\nМоді сказав російському диктатору про необхідність \"стати на шлях миру\" і нагадав йому про важливість \"демократії, дипломатії та діалогу\".\n\nВідео дня\n\nКоментарі Моді прозвучали під час особистої зустрічі в п'ятницю в кулуарах саміту Шанхайської організації співробітництва (ШОС), через день після того, як Путін визнав, що у Китаю теж є \"питання і побоювання\" з приводу його вторгнення в Україну.\n\n\"Я знаю, що сьогоднішня епоха – не для війни, і ми багато разів говорили з вами телефоном про те, що демократія, дипломатія і діалог – це речі, які стосуються миру. У нас обов'язково буде можливість обговорити, як ми можемо перейти на шлях миру в найближчі дні, я також отримаю можливість зрозуміти вашу точку зору\", — додав він, згідно з протоколом зустрічі міністерства Індії із зовнішніх зв'язків.\n\nУ відповідь Путін сказав індійському лідеру, що знає про його побоювання.\n\n\"Я знаю про вашу позицію щодо конфлікту в Україні і знаю про ваші побоювання. Ми хочемо, щоб все це закінчилося якомога швидше\", – сказав він.\n\nНью-Делі, як і Пекін, має тісні зв'язки з Москвою. Досі Індія в основному уникала прямого засудження вторгнення Росії, яка залишається її найбільшим постачальником зброї. Також Індія і Китай є найбільшими покупцями російської нафти.\n\nЯк писав УНІАН, у травні глава Офісу президента Андрій Єрмак казав, що Україна хотіла б бачити серед гарантів своєї безпеки Китай, Індію та інші країни.\n\nУ червні ЗМІ Індії з посиланням на дипломатичні джерела повідомляли, що влада України попросила Індію стати однією з країн-гарантів її безпеки, а також допомогти з відновленням країни.\n\nУ квітні міністр закордонних справ Дмитро Кулеба казав, що Україна також запропонувала Китаю виступити одним з гарантів безпеки. За словами Єрмака, станом на кінець травня з боку Китаю не було заяв про готовність до такої розмови.\n\nПрезентуючи рекомендації до Київського договору про безпеку 13 вересня, Офіс президента не згадав Індію, Китай і Росію, як членів основної групи країн-союзників і потенційних гарантів безпеки України.\n\nВас також можуть зацікавити новини:",
    "Навіть у лояльних до Росії країн уривається терпець через дії Путіна, – західні ЗМІ": "Навіть у лояльних до Росії країн уривається терпець через дії Путіна, – західні ЗМІ\n\nТуреччина, Індія та Китай прохолодно реагують на новини про заплановані \"референдуми\" в окупованих Росією областях України.\n\nПро це пише The Guardian.\n\nОзнаки того, що деякі країни, готові заплющувати очі на вторгнення Росії в Україну, втрачають терпіння, з'явилися, коли Туреччина, Індія та Китай прохолодно відреагували на заяву про так звані референдуми на окупованих Росією українських територіях.\n\nТуреччина, яка перебуває у центрі посередництва між Заходом та Росією, виступила з різким докором, заявивши, що вона стурбована спробами проведення односторонніх референдумів.\n\n\"Такі незаконні дії не будуть визнані міжнародною спільнотою. Навпаки, вони ускладнять зусилля щодо пожвавлення дипломатичного процесу та поглиблять нестабільність\", – йдеться у заяві.\n\nНа брифінгу у Нью-Йорку президент Туреччини Реджеп Тайїп Ердоган заявив, що він завжди підтримував територіальну цілісність України.\n\nГлава Туреччини, схоже, був приголомшений оголошеною Путіним мобілізацією військ, враховуючи, що напередодні в інтерв'ю Службі суспільного мовлення США Ердоган сказав, що у нього склалося враження, що російський президент налаштований йти на поступки.\n\nРозмірковуючи про недавню бесіду з Путіним, турецький лідер сказав в інтерв'ю PBS: \"Він дійсно показує, що хоче закінчити це якнайшвидше. Це було моє враження, тому що те, як все відбувається, є досить проблематичним\".\n\nЕрдоган – не єдиний світовий лідер, якого бентежить прагнення Путіна до ескалації у війні.\n\nПрем’єр-міністра Індії Нарендру Моді, якого президент Франції Еммануель Макрон похвалив цього тижня за те, що він сказав Путіну в очі, що зараз не час для війни, закликають супроводжувати свої коментарі конкретними діями.\n\nВідмова Індії пристати на чийсь бік тривалий час викликала роздратування. Джен Псакі, тодішня прессекретарка Білого дому, у середині березня закликала країну подумати про те, «де б вона хотіла бути в момент, коли пишуться книжки з історії».\n\nМіністр закордонних справ Індії Джайшанкар на сесії в Колумбійському університеті цього тижня лише побічно згадував про Україну, але припустив, що його країна мала упереджене ставлення до США.\n\n«Протягом майже 50 років з різних причин ми ставилися до США з підозрою та великою настороженістю, — сказав він. — Це були дуже серйозні відносини, однак загальна оцінка зовнішньої політики США викликала глибоку обережність, якщо не підозру. Нам знадобилося чимало зусиль, щоб подолати попередні припущення, щоб налагодити інші відносини зі США».\n\nЦе знайшло відбиток у підході Індії до України, де вона зробила невеликі кроки від нейтралітету. Вона постійно говорить про дотримання статуту ООН, засудила скоєні у Бучі воєнні злочини та проголосувала за те, щоб президент України Володимир Зеленський міг виступити у Раді безпеки ООН по відеозв'язку.\n\nПро позицію Індії щодо російсько-української війни та, зокрема, про зустріч Путіна з премʼєр-міністром Нарендрою Моді в Самарканді пише й The Economist.\n\nНа саміті Шанхайської організації зі співробітництва (ШОС) у Самарканді Моді публічно розкритикував Путіна за військову агресію, на що той пообіцяв зробити все можливе для припинення конфлікту. Навряд цей публічний виступ є знаком розриву відносин Індії та РФ, пише видання, адже разом із Китаєм Індія стала найбільшим покупцем російської нафти.\n\nВодночас є багато причин, чому Індії не варто робити ставку тільки на відносини з РФ. По-перше, вона купує зброю в Заходу, а тому віддалятися від нього теж не буде. Крім цього, дії Росії призвели до різких коливань цін на продовольчі товари та енергоносії, що спричиняє проблеми як для Індії, так і для Китаю. Рішення Путіна мобілізувати резервістів свідчить про його слабкість, а сильні лідери «ненавидять лузерів».\n\nДо того ж РФ втрачає позиції в Центральній Азії, а отже і в Індії. Вплив у регіоні перебирає на себе Китай: наприклад, дорогою до Самарканду Сі Цзіньпін зустрівся з президентом Казахстану, якого запевнив у цілковитій підтримці незалежності та суверенітету країни, пише The Economist.\n\nУ питанні російсько-української війни Китай є міцнішим горішком, і його часто непрозорі заяви можна тлумачити по-різному, зазначає The Guardian. Можливо, Пекін, як і раніше, вважає, що його союз із Росією необхідний для того, щоб стримувати Вашингтон, але заяви, які пролунали цього тижня з вуст представника міністерства закордонних справ Китаю, навряд чи є схваленням авантюри Путіна.\n\nОдин колишній міністр закордонних справ Великої Британії сказав, що Росія зберегла глибокі зв'язки з країнами по всьому світу, причому серед союзників є ті, хто, як і раніше, готовий протистояти Заходу та знаходити причини для виправдання дій Москви.\n\nПро нейтральний табір він сказав так: \"Гадаю, вони захочуть захистити себе на випадок поразки Росії, тож мають бути відкритими для Заходу. Зараз зрозуміло, що Росія не може виграти, але це, очевидно, не те ж саме, що програти\".",
    "Путін програв «спецоперацію» та газовий шантаж, Китай та Індія дивляться на нього зверху вниз — Клімкін": "Путін програв «спецоперацію» та газовий шантаж, Китай та Індія дивляться на нього зверху вниз — Клімкін 23 вересня, 18:49 Російський диктатор Володимир Путін розмовляє з лідером Китаю Сі Цзіньпіном у Самарканді, 16 вересня (Фото:Sputnik/Sergey Bobylev/Pool via REUTERS)\n\nДипломат та міністр закордонних справ України 2014−2019 років Павло Клімкін в інтерв'ю Радіо НВ констатував, що російський диктатор Володимир Путін програв розпочату ним «спецоперацію» проти України, і тепер Китай та Індія дивляться на нього зверху вниз.\n\n\n\n«Путін програв дві війни, він свою так звану „спеціальну операцію“ програв, це зрозуміло і китайцям, і будь-кому. Енергетичний шантаж проти Європи він програв, Європа почувається досить впевнено. Так, ціни зростають, але без газу вже ніхто не залишиться», - сказав Клімкін Радіо НВ.\n\nВідео дня\n\nВін наголосив, що Путін чудово розуміє, що час грає проти нього, і, хоча він хотів би бути на одному рівні з Індією та Китаєм, російський диктатор \"провалюється не просто в другу лігу, а ще нижче\".\n\n«І вони дивляться на нього зверху туди, невідомо куди. Він чудово розуміє, що втрачає під собою основу. Але ця ескалація - це ескалація напівзаходів, це ескалація шизофренічної слабкості. І вона до Росії повернеться, Росія зараз перейшла вже не лише червоні, а всі можливі лінії», — вважає колишній голова МЗС України.\n\nРаніше дослідник Conflict Intelligence Team Кирило Михайлов в інтерв'ю Радіо НВ заявив, що Росія вже програла війну на виснаження, яку почала вести проти України з квітня.\n\nПриєднуйтесь до нас у соцмережах Facebook, Telegram та Instagram.",
    "Гепарди повертаються до Індії через 70 років": "Через сім десятиліть після того, як гепарди вимерли в Індії, вони повертаються. Прем'єр-міністр Нарендра Моді в суботу 17 вересня випустив вісім кішок з Намібії до їхнього нового будинку — національного парку в самому центрі Індії, повідомляє Associated Press.\n\nВісім дорослих гепардів здійснили довгу колію на чартерному вантажному літаку в північне індійське місто Гваліор. Це є частиною амбітного і гаряче оспорюваного плану відновлення популяції гепардів в Індії.\n\nНовим будинком для гепардів став великий національний парк у самому серці Індії, де вчені сподіваються, що найшвидша у світі сухопутна тварина зможе освоїтися. Кішки вийшли з клітки, спочатку невпевнено, оглядаючи своє нове оточення.\n\n\"Коли гепард знову бігатиме... пасовища будуть відновлені, біорізноманіття збільшиться, а екологічний туризм отримає поштовх\", - сказав Моді.\n\nГепарди колись були поширені в Індії і вимерли в 1952 році через полювання і втрати довкілля. Вони залишаються першим і єдиним хижаком, який вимер після здобуття Індією незалежності в 1947 році. Індія сподівається, що імпорт африканських гепардів допоможе зусиллям щодо збереження зникнення, що знаходяться під загрозою, і значною мірою занедбаних пасовищ країни.\n\nУ всьому світі залишилося менше 7000 дорослих гепардів, і в даний час вони мешкають менш ніж на 9% свого початкового ареалу.\n\nСкорочення довкілля через зростання чисельності населення і зміни клімату є величезною загрозою, і індійські луки і ліси можуть стати \"придатним\" будинком для великих кішок, каже Лорі Маркер, представник Фонду збереження гепардів, групи із захисту прав людини та досліджень, що допомагає привезти кішок до Індії.\n\n\"Щоб урятувати гепардів від вимирання, ми маємо створити для них постійні місця на землі\", - сказала вона.\n\nНаселення гепардів у більшості країн скорочуються. Винятком є Південна Африка, але й там швидким кішкам теж бракує місця.\n\nЕксперти сподіваються, що індійські ліси можуть запропонувати цим кішкам простір для процвітання. В даний час дюжина гепардів знаходиться на карантині в Південній Африці, і очікується, що вони незабаром прибудуть до Національного парку Куно. Раніше цього місяця чотири гепарди, упіймані в заповідниках Південної Африки, були переправлені до Мозамбіку, де популяція гепардів різко скоротилася.\n\nДеякі експерти обережніші в оцінках такого роду експериментів. За словами Маюха Чаттерджі з Міжнародної спілки охорони природи, при появі нової тварини можуть виникнути \"каскадні та непередбачені наслідки\".\n\nНаприклад, бум популяції тигрів в Індії призвів до збільшення числа конфліктів із людьми, які живуть в одному просторі. У випадку з гепардами виникають питання про те, як їхня присутність вплине на інших хижаків, таких як смугасті гієни або навіть на такий видобуток, як птахи.\n\nПерші вісім гепардів з Намібії будуть поміщені до карантину в одній із установ національного парку і протягом місяця перебуватиму під наглядом, щоб переконатися, що вони не є носіями паразитів.\n\nПотім їх випустять у просторіший вольєр у парку, щоб допомогти звикнути до нового середовища. Вольєри містять природний видобуток, наприклад, плямистих оленів та антилоп, на яких, як сподіваються вчені, вони навчаться полювати.\n\nВольєри спроектовані таким чином, щоб запобігти проникненню інших хижаків, таких як ведмеді або леопарди.\n\nПриблизно через два місяці на гепардів одягнуть нашийники стеження та випустять до національного парку. Їх пересування регулярно відстежуватиметься, але здебільшого вони будуть надані самі собі.\n\nЗаповідник досить великий для утримання 21 гепарду, і, за словами вчених, якщо вони створять свою територію та розмножаться, то зможуть поширитися на інші взаємопов'язані луки та ліси, де можуть мешкати ще десятки гепардів.\n\nНа околицях парку є лише одне село з кількома сотнями мешканців. Індійські чиновники заявили, що їх незабаром переселять, а всі втрати худоби через гепарди будуть компенсовані.\n\nВартість проекту оцінюється в $11,5 млн протягом п'яти років, у тому числі $6,3 млн буде оплачено державною компанією Indian Oil.\n\nПереселення з континенту на континент готувалося десятиліттями. Спочатку в Індії мешкали азіатські гепарди, генетично відмінні від тих, що живуть в Африці і ареал якого тягнеться до Саудівської Аравії.\n\nІндія сподівалася завезти азіатських гепардів, але в Ірані їх збереглося лише кілька десятків, і ця популяція надто вразлива для переміщення.\n\nЗалишається багато перешкод, включаючи наявність в Індії інших хижаків, таких як леопарди, які можуть конкурувати з гепардами, говорить генетик охорони природи Памела Бургер з Університету ветеринарної медицини у Відні.\n\n\"Було краще зберегти їх зараз там, де вони є, ніж витрачати зусилля на створення нових ділянок, де результат сумнівний\", — сказала вона.\n\nДоктор Адріан Тордіфф, ветеринарний фахівець із дикої природи з Південної Африки, який бере участь у проекті, сказав, що тваринам потрібна допомога. Він додав, що зусилля з охорони природи в багатьох африканських країнах не були такими успішними, на відміну від Індії, де суворі закони з охорони природи зберегли популяції великих кішок.\n\n\"Ми не можемо сидіти склавши руки і сподіватися, що такі види, як гепард, виживуть самі собою, без нашої допомоги\", - сказав він.\n\nRelated video\n\nГепард - хижа ссавець сімейства котячих, мешкає в більшості країн Африки, а також на Близькому Сході. Це єдиний сучасний представник Acinonyx. Найшвидше з усіх наземних ссавців: за 3 секунди може розвивати швидкість до 110 км/год, розганяючись до 90 км/год за 3 секунди.",
    "Індія пояснила, що купує російську нафту для стримування інфляції – Reuters": "Міністерка фінансів Індії Нірмала Сітхараман заявила, що імпорт російської нафти є частиною стратегії країни по управлінню рівнем інфляції. Про це повідомляє видання Reuters.\n\nПідписуйтесь на LIGA.Бізнес у Telegram: коротко про важливе\n\nЗа її словами, прем'єр-міністр Індії заслуговує на похвалу за балансування торговельних та міжнародних відносин на тлі західних санкцій.\n\n\"Я віддаю належне прем'єр-міністру, який у глобальному масштабі переконався у тому, щоб ми зберегли відносини з усіма країнами, але все ж таки зуміли отримати російське паливо. Це робить сьогодні Японія та деякі інші країни\", – цитує видання Сітхараману.\n\nМіністерка неодноразово заявляла, що країні потрібно продовжувати купувати енергоносії у Росії, щоб стримувати інфляцію, пише Reuters.\n\nЗахідні санкції проти Росії спонукали багатьох імпортерів нафти відмовитися від купівлі російської нафти, внаслідок чого спотові ціни на неї досягли рекордних знижок у порівнянні з іншими сортами.\n\nЦе дало індійським нафтопереробникам можливість скуповувати дешеву російську нафту, яку раніше рідко купували через високу вартість фрахту.\n\nЗа словами міністерки, імпорт російської нафти до Індії зріс до 12-13% у загальному обсязі імпорту країни. У лютому він становив приблизно 2%.\n\n1 червня WSJ описала схему щодо обходу санкцій США на російську нафту: залучена Індія.\n\nУ червні Reuters повідомляв, що Індія за 20 днів – з кінця травня до середини червня – збільшила імпорт російського вугілля у шість разів у порівнянні з цим же періодом рік тому. Його продають зі знижкою до 30% та за рупії.\n\nЧитайте також: Індія \"дивним чином\" поставила в США продукт із російської санкційної нафти\n\nНаталія Фреїк\n\nЯкщо Ви помітили орфографічну помилку, виділіть її мишкою і натисніть Ctrl+Enter.",
    "Японія закликає Індію посилити співпрацю через напруження з боку Китаю і Росії": "Міністри Японії та Індії заявили про зростання потреби в активізації співробітництва. Вони провели перемовини щодо подальшого зміцнення військових звʼязків на тлі зростання напруги з боку Китаю і Росії, пише Associated Press.\n\nЯпонські міністри закордонних справ Йошімаса Хаясі та міністр оборони Ясукадзу Хамада мали зустріч з індійськими колегами Субрахманьямом Джайшанкаром і Раджнатом Сінгхом у Токіо. Вона відбулася у той час, як РФ проводить великі військові навчання на Далекому Сході за участі Індії та Китаю.\n\n\"Оскільки сьогодні ми стикаємося з багатьма проблемами в Індо-Тихоокеанському регіони і за його межами, ми хочемо поділитися інформацією про стан безпеки в регіоні, аби ми могли добитися конкретного і тіного співробітництва\", – заявив Хаяші.\n\nВін згадав про війну Росії проти України, все більш наполегливі дії Китаю, зокрема щодо Тайваню, та ракетні і ядерні загрози від КНДР.\n\nТокіо висловив протест Москві через військові навчання, зокрема й на Курилах. Представники МЗС Японії повідомили, що застерігли Індію від участі в навчаннях на спірних островах.\n\nНагадаємо, Індія також братиме участь у Східному економічному саміті, який в Узбекистані відвідає Путін.",
    "Ракети… з Індії, або росії конче не вистачає озброєння для війни з Україною": "Ракети… з Індії, або росії конче не вистачає озброєння для війни з Україною\n\nРакетні удари з моря по Одесі й Одеській області росія часто здійснювала, застосовуючи ракети П-800 «Онікс». Ними на російському чорноморському флоті оснащені сили берегової оборони — декілька комплексів (до двох десятків С/ПУ) ПБРК «Бастіон».\n\nЦі комплекси дислокуються неподалік міста Анапа (11-та бригада берегових артилерійських військ), у місті Севастополь (15-та бригада БРАВ), а також так званий об’єкт 100 поблизу мису Айя — комплекси «Бастіон-С» (індекс К300С) — стаціонарний варіант шахтного базування.\n\nКрім «Бастіонів», ракетами П-800 «Онікс» були оснащені декілька об’єктів плавскладу чф. Зокрема малі ракетні кораблі проєкту 21631 «Вишній Волчок», «Орехово-Зуєво», «Інгушетія» і «Грайворон». За деякими даними, на початку повномасштабного вторгнення в Україну росія мала понад чотири сотні таких ракет, і досить активно завдавала ними ударів по наших приморських містах. Але останнім часом пуски «Оніксів» стали досить рідкісними.\n\nВійськово-політичний оглядач групи «Інформаційний спротив» Олександр Коваленко («Злой одессит». — Авт.) на своєму телеграм-каналі розповів доволі цікаву історію. За його словами, причинами «гучної бавовни й великої задимленості», яка трапилась 28 серпня на мисі Фіолент у тимчасово окупованому Криму, стала ракета П-800 «Онікс», яка… впала — або сама, або її збила російська ППО. «Цими ракетами ще донедавна регулярно обстрілювали Одеську область. Не минало й дня, щоб їх не запускали по місту та області. Але зараз вони практично не використовуються. Насамперед тому, що стали досить дефіцитними», — зазначив Коваленко.\n\nВін переконаний: якщо це був пуск П-800, то він відбувся після досить тривалої паузи. Яка наводить на думку, що наразі ракети П-800 у росії залишилися тільки на зберіганні. «А зняття зі зберігання — це не просто зірвав пломбу й повіз «заряджати». Умови зберігання зброї, боєприпасів і техніки в росії всім чудово відомі. Тому після подібного «зберігання» все це повинно пройти додаткове обслуговування, і навіть ремонт», — додав Коваленко.\n\nВін припустив, що росія напевно-таки запустила П-800, яку зняли зі зберігання, і вона виявилася вже непридатною для застосування.\n\nМаючи суттєвий дефіцит таких ракет, росія почала терміново шукати, де можна швидко поповнити їхній запас, і знайшла такі ракети… в Індії.\n\nСвого часу, ще в 1998 році, було створене спільне російсько-індійське підприємство «Брамос». Воно отримало назву на честь річок Брахмапутри та москви. Основним проєктом підприємства стало створення й виробництво надзвукової крилатої ракети, яка отримала аналогічну назву — «Брамос». Перший запуск ракети відбувся 12 червня 2001 з берегової пускової установки. Прототипом «Брамоса» стала добре відома в росії ракета П-800 «Онікс» (точніше, його експортна версія «Яхонт». — Авт.).\n\nРакета пройшла низку випробувань та удосконалень, і сьогодні вона має назву PJ-10 «Брамос» (PJ-10 BrahMos) — надзвукова крилата ракета, розроблена спільно підприємствами «ВПК «НУО машинобудування» та Організацією оборонних досліджень та розробок Міністерства оборони Індії. Складання ракет здійснює СО BrahMos Aerospace в Хайдарабаді та ВАТ «ПО «Стріла»» в оренбурзі. Різні версії ракети стоять на озброєнні ВПС, ВМС та сухопутних військ Індії.\n\nДовідники повідомляють, що ракета «Брамос» може розвивати швидкість, яка у 2,5–2,8 раза перевищує швидкість звуку. Її можна запускати з підводних човнів, кораблів, літаків або з наземних платформ. Ракета уражає цілі на відстані 300 км у базовому та до 450 км у модернізованому варіанті. Вона наводиться на наземну або морську ціль інерційною системою та коригується радіолокаційною головкою самонаведення. Стартова маса ракети до 3 тонн, маса бойової частини 200–450 кг. Індійці виготовили PJ-10 BrahMos в різних варіантах, якими можна здійснювати пуски з платформ різного базування і по різних цілях.\n\nТакі ракети для ударів по Україні армія рф хоче придбати в підприємства «Брамос». Зі свого боку воно вже готове постачати російській армії однойменні надзвукові протикорабельні ракети, які наразі їй дуже потрібні. Про це в інтерв’ю РІА Новости заявив співдиректор компанії з російської сторони Олександр Максічов.\n\nПроте росіяни не враховують політичні аспекти, а саме ймовірність накладання санкцій на Індію за постачання озброєнь росії з боку США та інших країн світу. Тож вони серйозно націлилися на ракети, які індійська сторона виготовляє за російською ліцензією. Сумніваюсь, що зі свого боку Індія наважиться заради країни-вигнанця росії псувати стосунки з цивілізованим світом, і бажання заробити криваві рублі на війні в Україні пересилить усі перестороги.",
    "У США шукають шляхи не дати Росії можливості обходити нафтові санкції": "Влада США збентежена тим, що основні покупці російської нафти, такі як Індія та Китай, можуть легко обійти режим обмеження цін та купити нафту за вищою ціною.\n\nУ Конгресі США готують механізми, які встановлять граничні ціни на російську нафту і при цьому не дозволять країні-агресору обходити санкції за допомогою Китая та Індії.\n\nПро це пише The Wall Street Journal.\n\nВлада США збентежена тим, що основні покупці російської нафти, такі як Індія та Китай, можуть легко обійти режим обмеження цін та купити нафту за вищою ціною. Якщо покупці користуються фінансовими послугами не з західних країн, вони можуть купувати російську нафту без усіляких лімітів.\n\nВідео дня\n\nМіністерство фінансів США запровадило санкції проти російської економіки, проте виступає проти використання вторинних санкцій - покарань щодо іноземних урядів або фірм, які взаємодіють з Росією. Покарання чи загроза покарання цих третіх сторін пов'язані з дипломатичними та економічними ризиками, яких офіційні особи США та Європи прагнули уникнути.\n\nКонгрес США наразі працює над механізмом вторинних санкцій.\n\nРосійська нафта у світі: головне\n\nНафтове ембарго скоротить близько 90% імпорту нафти з Росії в країни ЄС до кінця поточного року.\n\n10 вересня з'явилася інформація про те, що США, країни \"Великої сімки\" і ЄС вводять заборону на транспортування російської сирої нафти по морському шляху.\n\nСвітові ціни на нафту продовжують падати. Індія відмовилася купувати російську нафту.\n\nВас також можуть зацікавити новини:",
    "В Індії з висоти 15 метрів впав несправний атракціон, люди госпіталізовані (відео)": "На ярмарку в індійському місті Мохалі впала частина атракціону \"Вежа вільного падіння\". 10 людей потрапили в лікарню.\n\nRelated video\n\nНа ярмарку в індійському місті Мохалі, штат Пенджаб, з висоти 15 метрів обвалилася частина атракціону \"Вежа вільного падіння\" разом із людьми. Про це пише місцеве видання Oneindia.\n\nЯк уточнюється, аварія сталася через несправність механізму.\n\nУ цей момент у кабіні були пасажири, зокрема діти. На опублікованому в інтернеті відео видно, як частина рухомої конструкції спочатку підіймається вгору, але потім, замість плавного спуску, різко зривається.\n\nЧерез обвалення гойдалок постраждало від 18 до 20 людей, десять із них отримали тяжкі травми.\n\nЯк пишуть журналісти, медиків у парку не було, тож людям довелося чекати прибуття швидкої допомоги. Всіх постраждалих госпіталізували.\n\nЗагиблих внаслідок аварії немає.\n\nНаразі індійські правоохоронні органи розслідують причину події. Місцеві жителі вимагали з'ясувати, чи мали організатори виставки дозвіл на роботу атракціону.\n\nНагадаємо, 54-річний індійський мільярдер Сайрус Містрі, чий стан у 2018 році оцінювався у $10 млрд, загинув у ДТП. Його Mercedes врізався в роздільник на мосту в Палагрі дорогою в Мумбаї.\n\nРаніше ми розповідали про те, як індійська банда вісім місяців вдавала поліцію і вимагала гроші у людей. Аферисти організували \"поліцейську ділянку\" в готелі та тероризували місцеве населення. Шестеро членів угруповання заарештовано, але ватажок ще на волі.",
    "Ядерні доктрини: у яких випадках країни можуть використати ядерну зброю": "Після повномасштабного вторгнення в Україну володимир путін та його кремлівські поплічники вже мало не буденно погрожують світові застосуванням ядерної зброї. 21 вересня російський президент пообіцяв використати «всі засоби» для захисту територіальної цілісності країни, а два дні тому Сергій Лавров заявив, що ядерна доктрина поширюватиметься і на території, які рф має намір анексувати після псевдореферендумів. У яких випадках, згідно з доктриною, росія може застосувати ядерну зброю і що написано в доктринах інших ядерних держав – на інфографіці «Слово і діло».\n\nЩо передбачає ядерна доктрина США\n\nЯдерна зброя США, згідно з заявою, «служить оборонним цілям, стримуванню агресії та запобіганню війні».\n\nПолітика США щодо ядерної зброї базується на двох елементах:\n\nСполучені Штати розглядатимуть можливість використання ядерної зброї лише за екстремальних обставин для захисту життєво важливих інтересів країни, союзників та партнерів або для стримування ядерної атаки;\n\nСША не будуть застосовувати або загрожувати застосуванням ядерної зброї проти держав, які її не мають.\n\nЩо передбачає ядерна доктрина росії\n\nУ росії влітку 2020 року прийняли нову ядерну доктрину, в якій вказано чотири сценарії, за яких рф залишає за собою право застосувати ядерну зброю:\n\nнадходження достовірної інформації про старт балістичних ракет, що атакують територію росії або її союзників;\n\nзастосування противником ядерної зброї або інших видів зброї масового ураження по територіях рф або її союзників;\n\nвплив противника на критично важливі державні або військові об'єкти росії, виведення з ладу яких призведе до зриву дій ядерних сил у відповідь;\n\nагресія проти рф із застосуванням звичайної зброї, коли під загрозу поставлене саме існування держави.\n\nНагадаємо, що 27 лютого путін наказав перевести сили стримування російської армії, зокрема ядерні, в особливий режим несення бойового чергування.\n\nЩо передбачає ядерна доктрина Великої Британії\n\nБританія, як і деякі інші країни, у 2010 році гарантувала, що не застосовуватиме або погрожуватиме застосуванням ядерної зброї проти держав-учасниць Договору про нерозповсюдження, які не мають ядерної зброї.\n\n26 вересня 2022, 09:00 «Ядерний клуб»: скільки боєголовок є в наявності у країн світу та скільки з них розгорнуті Порівняння ядерних потенціалів країн світу – на інфографіці. Найбільшим ядерним арсеналом володіють росія та США.\n\nУ доктрині йдеться про те, що основна мета ядерної зброї Великої Британії — зберегти мир, запобігти примусу та стримати агресію.\n\nЯдерна зброя може бути застосована:\n\nу найекстремальніших обставинах самооборони;\n\nдля захисту союзників НАТО.\n\nУ доктрині також йдеться, що Велика Британія навмисно «зберігатиме двозначність» щодо того, коли, як і в якому масштабі розглядатиме можливість застосування ядерної зброї.\n\nЩо передбачає ядерна доктрина Франції\n\nФранція, як і Британія, дотримується політики двозначності щодо застосування ядерної зброї першими.\n\nУ ядерній доктрині йдеться, що стратегія Франції щодо ядерної зброї має суворо оборонний характер і що застосування ядерної зброї можливе лише за екстремальних обставин законної самооборони.\n\nЩо передбачає ядерна доктрина Китаю\n\nКитай дотримується принципу «незастосування першим ядерної зброї» і, як йдеться в Білій книзі, виявляє «виняткову стриманість щодо розвитку ядерної зброї». Ядерну зброю країну можна використовувати лише для відплати.\n\nЩо передбачає ядерна доктрина Індії\n\nІндія також дотримується принципу не використовувати першою ядерну зброю. Хоча в 2019 році міністр оборони говорив, що країна може переглянути цей принцип на тлі зростаючих загроз з боку Пакистану.\n\nЗгідно з доктриною, Індія може застосувати ядерну зброю лише як відплату або у відповідь на хімічну або біологічну атаку.\n\nЩо передбачає ядерна доктрина Пакистану\n\nЯдерна доктрина Пакистану передбачає відплату у разі агресії проти держави. Крім того, на відміну від Індії, доктрина Пакистану передбачає не лише завдання удару у відповідь, а й можливість вдарити першим.\n\nЩо передбачає ядерна доктрина Північної Кореї\n\nПарламент КНДР буквально на початку вересня ухвалив нову ядерну доктрину – Північну Корею оголошено ядерною державою, заборонено вести будь-які переговори про денуклеарізацію.\n\nНа відміну від старої ядерної доктрини, тепер КНДР може використовувати ядерну зброю для превентивного удару, якщо інша держава становить загрозу. Ядерні сили також застосовуватимуться у разі:\n\nнападу на КНДР із застосуванням ядерної чи іншої зброї масового ураження;\n\nнападу на керівництво держави, командування ядерними силами;\n\nнеобхідності досягти вирішальної перемоги у війні;\n\nвиникнення обставин, що викликають катастрофічну кризу для існування держави та безпеки народу.\n\nПри цьому в законі йдеться, що КНДР не погрожуватиме або застосовуватиме ядерний арсенал проти держав, що не володіють таким, якщо тільки вони не приєднаються до агресії або нападу на Північну Корею в змові з ядерними державами.\n\nЩо передбачає ядерна доктрина Ізраїлю\n\nВлада Ізраїлю ніколи не підтверджувала і не спростовувала наявність ядерної зброї. Але більшість міжнародних експертів упевнені, що вона у країни є.\n\nЗ огляду на це, ядерна доктрина Ізраїлю ніколи не декларувалася. Експерти припускають, що ядерна зброя може розглядатися Ізраїлем як зброя «останньої надії» у війні.\n\nНа інфографіці «Слово і діло» також можна подивитися, скільки боєголовок є у ядерних країн і скільки з них розгорнуто.\n\nНагадаємо, ЗМІ повідомили, що західні союзники України посилюють ядерне стримування, приводячи свою ядерну зброю в бойову готовність, після погроз путіна.\n\nРаніше було названо три сценарії, як путін може застосувати тактичну ядерну зброю.",
    "Індія в серпні подвоїла обсяги імпорту пальмової олії": "За попередніми оцінками трейдерів, Індія в серпні майже подвоїла імпорт пальмової олії, до максимального показника за останні 11 місяців, завдяки зниженню цін на олію, повідомляє Reuters.\n\nЗокрема, імпорт продукту в країну минулого місяця збільшився на 94% на місяць- до 1,03 млн тонн, завдяки тому, що олія пропонувалася за ціною $1011 за тонну C&F в Індії з поставкою у вересні порівняно з $1443 за тонну на соєву олію.\n\nЯк зазначається, збільшення імпорту пальмової олії Індією може підтримати ціни на світовому ринку даного продукту, а також стимулювати скорочення великих запасів олії в Індонезії. За останніми оцінками Індонезійської Асоціації пальмової олії, запаси продукту на кінець червня склали 6,68 млн тонн, що значно перевищує показник в аналогічний період минулого року (4 млн тонн).\n\nЗа очікуваннями CEO компанії Sunvin Group Сандіпа Баджорія, імпорт пальмової олії Індією у вересні може також перевищити 1 млн тонн.\n\nВ той же час, Імпорт соєвої олії в Індію в серпні скоротився вдвічі – до 240 тис. тонн, а соняшникової олії - на 8%, до 143 тис. тонн.",
    "Індія заборонила експорт подрібненого рису та ввела мита на інші види рису 12.09.2022": "Індія заборонила експорт подрібненого рису та ввела мита на інші види рису\n\nІндія заборонила експорт подрібненого рису та ввела експортні мита на інші види цього зерна, що ще більше посилить глобальний інфляційний тиск і посилить проблеми з постачанням продовольства, пише The Wall Street Journal.\n\nУправління зовнішньої торгівлі Індії опублікувало цю вказівку пізно ввечері в четвер, у п’ятницю вона набула чинності.\n\nУ країні було введено 20% мито на експорт білого і коричневого рису, на які припадає близько 60% загальносвітового обсягу продажів Індії. Пропарений рис та басмати не підпали під обмеження. Експорт подрібненого рису буде дозволено до 15 вересня у тих випадках, коли навантаження почалося до заборони та вантажі вже були передані на митницю.\n\nІндія є найбільшим постачальником рису в світі. За даними низки місцевих експортерів, країну припадає понад 40% світової торгівлі цим зерном.\n\nУ тому числі Індія виступає провідним постачальником дешевшого подрібненого рису в деякі африканські країни, які використовують його як основний продукт харчування. Китай також є великим покупцем подрібненого рису, використовуючи його як корм для тварин, а також для виробництва локшини та вина.\n\nЗаборона на експорт рису та нові мита є третім великим кроком Індії щодо обмеження експорту продуктів харчування, викликаного побоюваннями щодо скорочення постачань та інфляції. У травні Індія обмежила експорт пшениці та цукру на очікуваннях, що виробництво постраждає від спеки в різних регіонах країни після найспекотніших березня та квітня більш ніж за 100 років.\n\nПісля цього через недостатню кількість дощів у червні-серпні в ключових штатах Уттар-Прадеш, Західна Бенгалія і Біхар посіви рису скоротилися на 13% – до 23,1 млн га в порівнянні з 26,7 млн ​​га роком раніше. Про це повідомляло міністерство сільського господарства країни. Збір урожаю розпочнеться у жовтні.\n\nМинулого фінансового року, який завершився у березні, експорт рису з країни досяг рекордних 21,2 млн. тонн у порівнянні з 17,8 млн. тонн роком раніше. При цьому виробництво зросло також до максимуму і склало 129,66 млн. тонн проти 121,1 млн. тонн у попередній рік.\n\nРішення Індії припинити експорт дробленого рису коштуватиме їй частки на ринку, оскільки покупці можуть переключитися на В’єтнам і Таїланд, які є другим і третім за величиною експортерами цієї сільгоспкультури, вважає старший виконавчий директор Всеіндійської асоціації експортерів рису Винод Каул.\n\n“Заборона жахливо вплине на становище Індії на світовому ринку”, – сказав він.\n\nКраїна минулого фінроку експортувала близько 3,8 млн. тонн подрібненого рису, з початку поточного (у квітні-червні) 1,4 млн. тонн. За нинішніх обмежень закордонні поставки впадуть майже на 50% – приблизно до 2 млн тонн, додав Каул.\n\nКотирування акцій найбільших індійських виробників та експортерів за підсумками торгів у п’ятницю знизилися: KRBL Ltd. – на 1%, LT Foods Ltd. – на 5% та Chaman Lal Setia Exports Ltd. – на 3,9%.\n\nПозначки:рис, Індія, обмеження",
    "Індія може приєднатися до ініціативи G7 щодо ліміту цін на російську нафту": "Про це заявив заступник міністра фінансів США Уоллі Адейемо, повідомляє РБК-Україна з посиланням на Reuters .\n\n\"Індія, великий імпортер російської нафти, погодилася продовжити переговори про приєднання до ініціативи країн G7 щодо обмеження цін на російську нафту\", - зазначив Адейемо.\n\nЗа його словами, у Вашингтоні сподіваються, що Китай також піде на зустріч новій угоді. Він додав, що в правилах буде роз'яснено, як імпортери можуть використовувати страхування для відвантаження російської нафти, якщо ціна знаходиться нижче узгодженої межі.\n\nАдейемо не розкрив підсумкову узгоджену максимальну ціну, але сказав, що вона в будь-якому випадку буде ефективною, навіть якщо Індія та інші країни-імпортери нафти не приєднаються до ініціативи.",
    "Індія і Росія обговорять в Узбекистані питання енергетичної безпеки": "Як зазначило агентство, обговорення відбудеться на тлі різкого зростання індійського імпорту російської нафти, вугілля і добрив, оскільки Кремль прагне закріпитися на нових ринках після того, як Захід ввів санкції після вторгнення РФ в Україну.\n\nКватра заявив, що обговорення на дводенному саміті ШОС стосуватимуться актуальних, регіональних і міжнародних питань, реформи та розширення ШОС, ситуації з безпекою у регіоні, зміцнення зв'язків, а також розвитку торгівлі й туризму.\n\nЗа даними галузевих джерел, індійські нафтопереробники, які до вторгнення Росії в Україну рідко купували російську нафту, у квітні – серпні цього року збільшили її імпорт до рекордних 757 тис. барелів на добу. 2021 року за аналогічний період імпорт становив 20 тис. барелів на добу.\n\nВодночас індійський імпорт вугілля зріс до 9,35 млн тонн за пів року після вторгнення в Україну, що майже вдвічі більше, ніж за той самий період 2021 року.",
    "РФ потрібні ракети \"Оникс\" для нових обстрілів України, випрошує в Індії": "Російська Федерація хоче домовитись із Індією про закупівлю крилатих протикорабельних надзвукових крилатих ракет типу PJ-10 BrahMos, індійської модифікації ракети \"Яхонт\", що також відома під своїм основним позначенням П-800 \"Оникс\".\n\nПро це заявив Алєксандр Максічов, співдиректор від Росії спільного підприємства СО BrahMos Aerospace по виробництву ракет BrahMos, пише АрміяInform з посиланням на кремлівських пропагандонів.\n\nЧитайте також: РФ намагається зберегти експорт озброєння завдяки спільним проектам з Індією\n\nКрилата протикорабельна ракета BrahMos російсько-індійського виробництва, ілюстративне зображення з відкритих джерел\n\nДля початку окреслимо характеристики індійської ракети PJ-10 BrahMos, щоб зрозуміти, який саме виріб Росія хоче купити для нових обстрілів України. Відомо, що залежно від модифікації, дальність стрільби може коливатись від 300 до 450 км, маса бойової частини – від 200 до 450 кг, стартова маса – до 3 тонн.\n\nПередбачається, що PJ-10 BrahMos можна застосовувати або із наземної пускової установки, або із вертикальної корабельної ПУ, або з літаків Су-30МКИ. Кількість вироблених ракет PJ-10 BrahMos у відкритих джерелах не розкривається.\n\nІндійський винищувач Су-30МКИ з крилатою ракетою BrahMos, зображення з відкритих джерел\n\nТепер варто окреслити умови, за яких в РФ виник дефіцит саме ракет типу П-800. З відкритих джерел можемо підрахувати, що за весь час війни рашисти відстріляли близько 40 таких КР по об’єктам на Півдні України. Це лише 10% від довоєнного запасу ракет \"Оникс\", який налічував до 400 одиниць, за даними військово-політичного оглядача групи \"Інформаційний спротив\" Олександра Коваленка.\n\nАле Росія на піку своїх можливостей була здатна виробляти максимум до 55 ракет П-800 на рік. Ракети \"Оникс\" в Чорноморському флоті РФ використовують не лише підрозділи берегової оборони – 11-та та 15-та бригада військ берегової оборони, та \"Об’єкт 100\" - загалом порядка 20 мобільних та станціонарних пускових установок. Але й також – чотири ракетні корвети проекту 21631 \"Буян-М\", кожен з яких має по 8 універсальних пускових установок. Окрім того, почали \"вилазити\" свідчення того, що рашистські П-800 мають проблеми з технічним станом, які прямо обмежують застосування таких ракет.\n\nПуск протикорабельної ракети П-800 комплексу \"Бастион\", ілюстративне фото довоєнних часів\n\nОчевидно, на такому тлі Кремль і вирішив купити в Індії крилаті ракети PJ-10 BrahMos. Але Індія навряд чи погодиться продати такі ракети Москві. І тут справа навіть не у бажанні Делі \"влетіти\" під санкції США.\n\nСправа в тому, що Індії самій потрібні свої ракети PJ-10 BrahMos. Щоб забезпечувати свої потреби оборони у протистоянні з Китаєм. Ну і також – щоб виконати експортні замовлення на BrahMos, які уже отримав індійські ОПК.",
    "Жінка загинула через вибух смартфона Xiaomi Redmi 6A в Індії (фото)": "Служба підтримки компанії зв'язалася із сім'єю загиблої та пообіцяла надати необхідну допомогу.\n\nRelated video\n\nМешканка Індії загинула 8 вересня внаслідок вибуху смартфона Redmi 6A від китайської компанії Xiaomi. Про це у Twitter повідомив користувач (Манджит) MD Talk YT, який є племінником загиблої.\n\nЗа словами чоловіка, його тітка лягла спати, залишивши пристрій на подушці поруч із обличчям. Згодом смартфон вибухнув із невідомої причини, що доводять опубліковані фотографії. Манджит звернувся до Xiaomi із проханням про допомогу.\n\n\"Її родина дуже проста, син служить в індійській армії. Вони мало що знають, вона використовувала свій телефон лише для дзвінків і перегляду YouTube\", — написав родич.\n\nСлужба підтримки індійського підрозділу Xiaomi відповіла чоловікові в коментарях і пообіцяла зв'язатися із сім'єю жінки, щоб розібратися в інциденті:\n\n\"Ми підтримуємо сім'ю в цей скрутний час і сподіваємося підтримати її всіма можливими способами\".\n\nДеякі користувачі підтримали автора посту та розповіли про схожі проблеми з Redmi 6A. Один із коментаторів представився технічним фахівцем і припустив, що проблема може бути в несправному зарядному пристрої або знос батареї: модель випущена близько чотирьох років тому, і могла стати непридатною після тривалого використання. Втім, це не знімає питання безпеки пристрою.\n\nМинулого року в користувача вибухнула зарядка від смартфона OnePlus Nord 2. Унаслідок інциденту блок живлення розлетівся на частини та спалахнув, закоптивши розетку, хоча сам телефон продовжив працювати. Фахівці вивчили залишки пристрою та дійшли висновку, що винен стрибок напруги.\n\nПисали також, що смартфон OnePlus вибухнув і спалахнув у кишені користувача. Мешканець Індії отримав сильний опік стегна, адже вогонь наскрізь пропалив джинси.",
    "Китай та Індія закликали росію та Україну до переговорів": "Глава МЗС Китаю Ван І на засіданні Ради Безпеки ООН закликав міжнародне співтовариство сприяти переговорному процесу між Києвом і москвою.\n\nМи повинні дотримуватися діалогу та переговорів. Основним пріоритетом для сторін є поновлення переговорів без попередніх умов, прихильність до діалогу без прогнозування результатів.\n\nГлава МЗС КНР звернувся до представників інших країн. Вони, на його думку, мають \"відіграти конструктивну роль, допомогти деескалації, створити умови та простір для політичного врегулювання\".\n\nДо повернення діалогу між Україною та росією також закликав глава МЗС Індії Субраманіям Джайшанкар. Він закликав перед цим до \"негайного припинення всіх бойових дій\".\n\nНагадаємо, Байден звинуватив путіна у порушенні основних принципів статуту ООН.",
    "США стурбовані планами Індії та інших країн взяти участь у військових навчаннях з Росією, поки триває війна в Україні – Білий дім": "Сполучені Штати стурбовані планами Індії, як і будь-якої іншої країни, взяти участь у спільних з Росією військових навчаннях, заявила у вівторок прес-секретар Білого дому Карін Жан-П'єр.\n\nВідповідаючи на питання журналістів на борту президентського літака під час польоту президента Джо Байдена до Пенсільванії, Жан-П'єр сказала, що Сполучені Штати стурбовані тим, що будь-яка країна бере участь у військових навчаннях з Росією, поки вона перебуває у стані війни з Україною.\n\nУ понеділок міністерство оборони Росії повідомило, що у навчаннях «Восток-2022», які Москва оголосила минулого місяця, візьмуть участь понад 50 тисяч військових, і що активні бойові дії в Україні не вплинули на здатність проводити такі навчання на сході.\n\nАле західні аналітики говорять, що цьогорічна цифра, про яку Москва заявила в понеділок, у шість разів менша за ту кількість, яка була залучена чотири роки тому. Хоча, як зауважує агентство Reuters, деякі західні військові аналітики підозрюють, що обидві цифри були завищені.\n\n«Це будуть найменші навчання стратегічного рівня за багато років, тому що весь потенціал сухопутних сил задіяний в операціях в Україні. Тому навчання будуть дуже невеликими», – сказав агентству Reuters Конрад Музика, директор військової консалтингової компанії Rochan Consulting.\n\nЗначна частина російських військ, що здійснюють вторгнення в Україну, були передислоковані з Далекого Сходу.\n\nЗа оцінкою Музики, 70-80% підрозділів зі Східного військового округу Росії було розгорнуто в Україні. Через це Москва, на його думку, не може вивільнити навіть 50 тисяч військових для навчань. На його думку, більш вірогідною цифрою буде 10-15 тисяч.\n\n«Росія просто вдає, що все добре, і вона все ще має можливість розпочати широкомасштабні військові навчання з Китаєм. Але насправді я думаю, що масштаб цих навчань, особливо з точки зору наземних сил, буде дуже, дуже обмежено», – сказав він.\n\nОчікується, що у навчаннях візьмуть участь військові з країн Організації Договору про колективну безпеку (ОДКБ), Шанхайської організації співробітництва (ШОС), а також інших держав-партнерів, у тому числі з Азербайджану, Алжиру, Вірменії, Білорусії, Індії, Казахстану, Киргизії, Китаю, Лаосу, Нікарагуа, Сирії та Таджикистану.\n\nЗа інформацією російських військових, на навчаннях, які пройдуть з 1 по 7 вересня, військові «відпрацюють забезпечення безпеки у Східному регіоні», і в них буде задіяно понад 5 тисяч одиниць озброєння.\n\nУ понеділок уряд Японії заявив, що він «із занепокоєнням стежить» за проведенням стратегічних навчань «Восток-2022» поблизу Північних територій, так Японія називає чотири острови, які СРСР анексував наприкінці Другої світової війни.\n\nЗа словами речника японського Кабінету міністрів, 27 липня Японія висловила протест та «рішуче вимагає виключити з району проведення навчань чотири Північні острови».",
    "Чому Росію досі не визнали країною спонсором-тероризму - військовий експерт пояснив причину": "Є країни, такі, як Індія та Китай, які дотримуються сьогодні нейтралітету. Вони насамперед переслідують свої інтереси.\n\nСполучені Штати не хочуть визнавати Російську Федерацію країною-спонсором тероризму з однієї простої причини: визнавши Росію країною-терористом, усі мають припинити з нею торговельно-економічні та дипломатичні відносини.\n\nПро це заявив військовий експерт Олег Жданов на своєму YouTube каналі.\n\n\"Але є країни, які дотримуються сьогодні нейтралітету. Наприклад, такі як Індія, як Китай, та низка інших країн, які змушені будуть дотримуватись міжнародних норм і правил. І це може дуже сильно ускладнити позицію цих країн стосовно війни Росії проти України. І може навіть спровокувати, що Китай чи Індія може зайняти бік Російської Федерації у цій війні. Не дивуйтеся, що там ситуація кардинально відрізняється від цивілізованого світу\", - зазначив він.\n\nЗа словами Жданова, обидві країни – Індія та Китай – насамперед переслідують свої інтереси. І, за великим рахунком, вони особливо не зважають на інтереси інших країн. Вони діють строго на власний розсуд.\n\n\"Це дві найбільші країни у світі. Тому Сполучені Штати не хочуть загострювати відносини з цими країнами\", - додав він.\n\nЖданов нагадав, що Індія є ядерною державою.\n\n\"Якщо ми по Китаю не знаємо, яка там армія, ми знаємо, що вона дуже велика, ми бачимо, що вона красива і грізна, але вона не має бойового досвіду, то Індія воює постійно. У неї дуже хороша, досить непогано озброєна і підготовлена ​​армія. Плюс, яка має бойовий досвід практично постійної, перманентної війни з сусідами, починаючи з Пакистану, з тим же Китаєм. Проте Індія сидить за одним столом з Шанхайською організацією співробітництва. І ось ця Організація співробітництва, до якої, до речі, входить і Російська Федерація, у цьому випадку може стати опонентом нашої антиросійської системи, яку ми намагаємося створити, зокрема, на базі конференції у Рамштайні\", - резюмував військовий експерт.\n\nРашисти вбили 11-річну дівчинку: обстріли регіонів України за 17 вересня\n\nЧитайте також:",
    "Індія обмежила експорт рису – які країни чекає голод та що буде з цінами в Україні": "Найбільше від цього постраждають Філіппіни та Індонезія, які споживають багато рису, а в Україні неминуче виростуть ціни на цю культуру\n\nНайбільший експортер рису в світі – Індія – з 15 вересня заборонила вивезення з країни подрібненого рису та ввела експортне мито на інші види цього зерна. Митом у 20% будуть обкладатись експорт білого та коричневого рису, на які припадає близько 60% загальносвітового продажу з Індії.\n\nВ чому проблема?\n\nЦього літа в Індії спостерігалась посуха через дефіцит мусонних дощів, які впливають на врожайність рису. При тому, така проблема спіткала й інші азійські країни, які є великими виробниками та експортерами цього зерна: Тайвань та Камбоджу.\n\nЧерез прогнозований дефіцит рису в країні, Індія вирішила обмежити його експорт. Країна щороку вирощує понад 700 млн тонн рису. Експорт в 2020 році складав 18,7 млн тонн, а в 2021 році виріс до 21,5 млн тонн.\n\nІз загального обсягу експорту близько 3,5 млн тонн складає подрібнений рис, експорт якого повністю заборонений. Загалом Індія експортує близько 40% рису в світі.\n\nЗменшення експорту з Індії буде вигідно наступним найбільшим імпортерам — В’єтнаму та Таїланду, які не так сильно постраждали від цьогорічної засухи.\n\nЯк заборона експорту вплине на світ\n\nПогані погодні умови спіткали не тільки південно-азійський регіон. Пакистан, четвертий за величиною експортер рису в світі, також зазнав великої шкоди сільському господарству, включно з рисом. Повені спустошили значні ділянки його сільськогосподарських угідь.\n\nПрогнозується, що виробництво рису в Євросоюзі буде найнижчим з 1995/96 років через сильну засуху в Італії та Іспанії. У США прогнози також вказують на зниження виробництва.\n\nВсе це призвело до збільшення світових цін на рис. А обмеження поставок з Індії лише посилить цей тренд. В 2022 році вартість рису залишалася високою. Зростання цін на роздрібних ринках у липні становило приблизно 9,3% у річному обчисленні.\n\nХто постраждає в першу чергу\n\nЗагалом, найбільшими імпортерами рису з Індії були доволі багаті країни: Об'єднані Арабські Емірати, Саудівська Аравія, США та інші.\n\nАле, найбільш постраждалими країнами, повідомляє ділове видання CNBC, будуть Філіппіни та в меншій мірі Індонезія. Річ в тім, що Філіппіни імпортують близько 20% рису від споживання. При тому ця культура становить 25% у продовольчому кошику країни.\n\nТобто, проблемою буде не фізична відсутність рису, а його значне подорожчання внаслідок введення індійських мит. Це негативно вплине на економічну ситуацію на острівній країні: посилення інфляції та девальвацію місцевої валюти. Приблизно така ж ситуація, але в менших масштабах – і з Індонезією.\n\nНаслідки для України\n\nЗа останні п'ять років, згідно даних Митної служб, Україна імпортувала від 80 до 110 тис. тонн рису на рік. Основними джерелами поставок були Індія, Китай та Пакистан.\n\nПри тому, від 30 до 35% відсотків власного споживання рису Україна вирощувала сама. Правда, більшість земель для цієї культури були розташовані на півдні – в Херсонській області. Сьогодні вона тимчасово окупована військовими рф.\n\nЗ позитивного: Україна має незначну частку споживання рису в продуктовому кошику. А обсяг імпорту – умовні 100 тис. тонн на рік – мізерний, порівняно з азійськими країнами. Вони імпортують його мільйонами тонн.\n\nВтім, обмеження експорту з Індії неминуче призведе до подальшого росту ціни на рис і світі. І як наслідок – на полицях магазинів в Україні.",
    "Індія знизила базові імпортні ціни на пальмову та сиру соєву олію 16.09.2022": "Індія знизила базові імпортні ціни на пальмову та сиру соєву олію\n\nІндія знизила базові імпортні ціни на сире і рафіновану пальмову олію, пальмовий олеїн, а також на сиру соєву олію. Про це повідомляє агентство Reuters із посиланням на заяву уряду країни.\n\nСлід зазначити, що місцева влада переглядає базові імпортні ціни на харчові олії кожні два тижні, використовуючи ці показники надалі для розрахунку суми податку, який має сплатити імпортер.\n\nТак, ціна на сиру пальмову олію була знижена з $1192 до $996 за тонну, на рафіновану – з $1266 до $1019 за тонну, на пальмовий олеїн – з $1281 до $1035 за тонну, на соєву олію .\n\nНагадаємо, що минулого місяця, за даними національної асоціації виробників рослинних олій (Solvent Extractors’ Association of India, SEA), Індія практично вдвічі збільшила імпорт пальмової олії (до 995 тис. тонн), але скоротила закупівлю соєвої та соняшникової олії – до 244 ,7 тис. тонн (519,6 тис. тонн у липні) та 135,3 тис. тонн (155,3 тис. тонн) відповідно.\n\nОсновними постачальниками пальмової олії для Індії є Індонезія, Малайзія та Таїланд. Соєва олія переважно закуповується трейдерами з Аргентини та Бразилії. Соняшникова – з України та Росії.\n\nПозначки:ціни, пальмова олія, соєва олія, Індія",
    "Після початку війни росія та Аргентина зайняли місце України на ринку соняшникової олії Індії": "Індія, провідний світовий покупець рослинної олії, залежить від імпорту соняшникової олії, яка становить 16 відсотків від загального імпорту харчової олії. До нападу росії на Україну 70% соняшникової олії, імпортованої Індією, надходило з України, а 20% — з росії.\n\nПро це пише propozitsiya.com з посиланням на outlookindia.com.\n\nПісля початку війни основними постачальниками соняшникової олії до Індії стали росія та Аргентина.\n\n«Росія та Аргентина стають основними постачальниками соняшникової олії в Індію», — йдеться в заяві промислової організації Solvent Extractors Association (SEA).\n\nУ серпні цього року Індія імпортувала близько 1 350 000 тонн соняшникової олії в основному з росії та Аргентини, а також невелику кількість з Туреччини, що на 89,6% більше, ніж 71 340 тонн за той самий місяць попереднього року.\n\nІз загального обсягу імпорту соняшникової олії поставки з росії зросли до 72 780 тонн у серпні цього року з 28 840 тонн у минулому періоді.\n\nКрім того, імпорт соняшникової олії з Аргентини зріс до 30 600 тонн у серпні цього року з 12 500 тонн у період минулого року. У серпні з Туреччини було імпортовано близько 14 588 тонн.",
    "\"Прохач\", якого змушують чекати. Що преса пише про Путіна на саміті ШОС": "\"Прохач\", якого змушують чекати. Що преса пише про Путіна на саміті ШОС\n\n18 вересня 2022\n\nАвтор фото, EPA\n\nПрезидент Росії цього тижня взяв участь у саміті Шанхайської організації співробітництва в Самарканді - і, серед іншого, зустрівся з лідерами Китаю та Індії, найбільших партнерів у ШОС. На обох зустрічах згадували війну в Україні, при цьому Путін визнав, що вона викликає у Китаю занепокоєння, а індійський лідер Нарендра Моді взагалі публічно розкритикував дії Кремля.\n\nМи розповідаємо, що про саміт написала західна преса і чому опитані експерти говорять про погіршення становища Росії на світовій арені.\n\nШанхайську організацію співробітництва західні ЗМІ часто розглядають як противагу західним блокам - насамперед, ЄС та НАТО. Російський лідер бачить у країнах ШОС партнерів, більш прихильних до нього та до дій Росії. І справді - найбільші країни блоку, Індія та Китай, донедавна не засуджували російську агресію відкрито - попри тиск Заходу.\n\nОднак на останньому саміті з'явилися ознаки того, що така позиція змінюється.\n\nЗміни були помітні навіть у \"хореографії\" саміту. По-перше, тепер Путін не змушував партнерів чекати на його прихід, як бувало в минулому. Цього разу чекати доводилося йому самому.\n\n\"Спостерігачі зазначили, що Путін не мав своєї типової аури переваги на саміті, - пише британська Daily Telegraph. - У четвер він був змушений стояти і чекати на президента Киргизстану перед зустріччю на камери, президент Туреччини Реджеп Таїп Ердоган теж на кілька хвилин залишив Путіна перед камерами одного\".\n\nЦе помітив багато хто. Російський президент справді чекав перед камерами лідерів не лише Туреччини та Киргизстану, а й Індії та Азербайджану.\n\nЩе один важливий \"хореографічний\" момент, про який пише західна преса, - відсутність лідерів Китаю та Індії на вечірній зустрічі \"без краваток\", організованій у четвер президентом Узбекистану Шавкатом Мірзієєвим.\n\nАвтор фото, Anadolu Agency Підпис до фото, Вечеря без краваток пройшла без лідерів Китаю та Індії\n\nПропустити подкаст і продовжити подкаст Що це було Головна історія тижня, яку пояснюють наші журналісти Випуски Кінець подкаст\n\nЯк пише Washington Post, зустріч Путіна зі світовими лідерами на саміті ШОС \"дає росіянам корисний [для Кремля] сигнал про його, як і раніше, важливу роль на світовій арені\". \"Але якщо Путін взяв участь у вечері та позував для спільної фотографії, Сі Цзіньпін вирішив відмовитись і від вечері, і від фотографування\".\n\nНа зустрічі Путіна з індійським прем'єром Нарендрою Моді розбіжність була очевидною.\n\nМоді відкрив зустріч промовою про необхідність \"демократії, дипломатії та миру\" та привітав можливість \"обговорити просування на шляху до миру\". У діалозі з російським президентом Моді прямо заявив, що \"нинішня епоха - не епоха воєн\".\n\n\"Я знаю вашу позицію щодо конфлікту в Україні, ваші занепокоєння, які ви постійно висловлюєте, - відповів йому Путін. - Ми зробимо все для того, щоб це припинилося якнайшвидше. На жаль, протилежна сторона, керівництво України, заявило про відмову від переговорного процесу, заявило про те, що хоче досягти своєї мети військовим шляхом, як вони кажуть, на полі бою\".\n\nІндія: зміна тону\n\nУ п'ятницю зустрічі Путіна з Сі та Моді прокоментував представник Ради національної безпеки США Джон Кірбі. \"Те, що ми почули в Узбекистані від лідерів і Індії, і Китаю, означає, що пан Путін не знаходить величезної кількості співрозмовників, які йому симпатизують\", - сказав він.\n\nАвтор фото, EPA\n\nПряма та публічна критика з боку Моді привернула увагу коментаторів.\n\nДеякі пояснюють позицію індійського лідера тим, що Індія бере участь не лише у ШОС, а й у Чотиристоронньому діалозі з безпеки разом із Австралією, США та Японією. Цей блок називають \"східним НАТО\".\n\n\"Безумовно, це серйозна зміна тону, - каже експерт Індрані Багчі з дослідницького центру Ананта Аспен у Делі у розмові з Financial Times. - Тон не надто критичний, але сам факт, що він це сказав, має на увазі критику\".\n\nЕкспертка з Індії з Брукінгського інституту (США) Танві Мадан каже, що при цьому жест Моді виглядав щиро. Його метою не було заспокоїти західних партнерів чи країни Індоєвропейського регіону. Моді справді обурений діями Росії та їхніми наслідками і \"не хоче, щоб люди думали, ніби він їх заохочує\", - сказала експертка у розмові з Wall Street Journal.\n\nЗа словами Мадан, відколи Росія вторглася в Україну, Індія змушена ретельно балансувати між західними партнерами - насамперед США (з якими останніми роками вона зближалася) - і Росією з Китаєм.\n\nВійна Росії в Україні вплинула на низку стратегічних цілей Індії, на ланцюжки поставок зброї та продовольства і, як вважають в Індії, відволікає увагу міжнародної спільноти від Китаю, додає експерт. Росія залишається для Індії найбільшим постачальником зброї.\n\n\"Питання та занепокоєння\" Китаю\n\nЗустріч Путіна з лідером КНР Сі Цзіньпіном на саміті ШОС була першою з початку повномасштабного вторгнення Росії до України 24 лютого.\n\nНа ній спостерігачів зацікавило насамперед те, що російський президент публічно визнав наявність у Китаю \"питань та занепокоєнь\" щодо українського конфлікту.\n\nРаніше Китай утримувався від критики російської агресії на міжнародних майданчиках, що й зазначив Путін, подякувавши Сі за \"стриману позицію\".\n\nАвтор фото, Reuters\n\n\"Ми високо оцінюємо збалансовану позицію китайських друзів у зв'язку з українською кризою, розуміємо ваші питання і ваше занепокоєння щодо цього, і в ході зустрічі, звичайно, докладно роз'ясню нашу позицію з цього питання, хоча ми і раніше про це говорили\", - сказав Путін.\n\n\"У Самарканді в четвер російський президент був скоріше старанним прохачем, який визнає, що у Китаю можуть бути \"питання і занепокоєння\" з приводу війни, який обіцяє на них відповісти. Китайський лідер у своїй публічній промові говорив про \"відповідальність великої держави відігравати провідну роль у привнесенні\" стабільності у неспокійний світ\" - і в цих коментарях можна побачити приховану критику\", - пише автор Washington Post.\n\n\"Росія розуміє, що в будь-якому новому світовому порядку не буде важливим гравцем, - сказав у розмові з американським виданням колишній заступник посла Австралії в Росії Бобо Ло. - Її найкраща ставка - бути анархістом у системі міжнародних відносин. Іншими словами, вона отримує вигоду від хаосу, безладдя, \"сірих зон\" та \"чорних плям\".\n\n\"Якщо уявити світовий порядок - або на чолі зі США, або на чолі з Китаєм, або багатополярний і заснований на правилах, або якийсь ще - то відносний вплив Росії в будь-яких подібних умовах серйозно зменшиться. Нинішній глобальний безлад влаштовує Москву найбільше \", - вважає він.\n\n\"Те, що Путін не зміг у четвер добитися від Сі Цзіньпіна, наприклад, підписання договору щодо трубопроводу \"Сила Сибіру-2, основної \"скріпи\" орієнтованої на Китай російської енергополітики, означає, що Китай обережно ставиться до Росії, поки йде ця брудна і жорстока війна, - резюмує Washington Post. - Минулого тижня Путін казав, що всі деталі цього договору узгоджені. Однак ця зустріч підтвердила, що російсько-китайські відносини розвиватимуться прагматичним шляхом. Китай переслідуватиме свої інтереси, а Росія - втрачатиме міжнародний вплив\".",
    "Індія: мати голими руками відвоювала у тигра свою дитину": "(Pixabay:Only-shot)\n\nІндійська жінка зуміла врятувати свого 15-місячного сина з лап тигра, захищаючись голими руками, повідомив у середу місцевий чиновник із центрального індійського штату Мадхья-Прадеш.\n\nУ неділю ввечері Арчана Чоудхарі вийшла з дому зі своїм 15-місячним синочком, як на них накинувся тигр, який за припущенням забрів із заповідника Бандхавгарх.\n\nПідтримайте\n\nнаше видання! В умовах війни наше видання очікувано залишилося без реклами, а наші співробітники, відповідно, — без грошей. Багато журналістів з сім'ями, з дітьми перебувають абсолютно без засобів для існування, але продовжують цілодобово працювати, готуючи репортажі з міст, які охоплені війною, постачаючи вам важливу та правдиву інформацію. як допомогти журналістам\n\nЗа інформацією чиновника, коли мати втрутилася в екстремальну ситуацію, тигр збирався відкусити дитині голову.\n\nТигр продовжував нападати на них, поки мешканці села, почувши крики матері, не кинулися їм на допомогу. Потім тварина зникла в лісі.\n\nПідсумок битви: у матері пробиті легені, також вона зазнала травм черевної порожнини. Маленькому хлопчику ікла розітнули голову. «Мати була госпіталізована. Вона поза небезпекою і одужує. Дитина теж почувається добре», — сказав місцевий чиновник Санджив Шривастава.\n\nWoman Fights Off Tiger To Save Son In Madhya Pradesh https://t.co/9wrmNooQVV pic.twitter.com/bIKpP68zmP — NDTV News feed (@ndtvfeed) September 7, 2022\n\nКонфлікти між людьми і дикою природою зростають по всій Південній Азії, де все більше і більше лісів відступають перед розширенням міст.\n\nЗа даними уряду, у період з 2014 по 2019 роки в Індії внаслідок нападів тигрів було вбито приблизно 225 людей.",
    "США намагаються розірвати зв'язки Індії та РФ: переконують перестати покладатися в питаннях зброї та енергетики": "Влада США веде переговори з Індією про те, щоб країна відмовилася від залежності від Росії в галузі озброєння та енергетики. Індійські офіційні особи \"приходять до розуміння того, що для них можуть бути реальні вигоди\".\n\nВідео дня\n\nПро це заявив у вівторок, 20 вересня, високопоставлений представник Держдепартаменту США, повідомляє CNN. \"Індія сильно, дуже сильно залежить від Росії, і це те, що вона зробила з собою за 40 років, спочатку через свою військову, а потім свою енергетичну залежність. Тому ми докладно обговорювали з Індією той факт, що ми хочемо допомогти їм знайти варіанти диверсифікації тут\", – сказав чиновник.\n\nВін зазначив, що РФ більше не є надійним постачальником зброї, а також розповів про енергетичну ситуацію.\n\n\"З точки зору енергетики, як ви знаєте, ми хочемо, щоб російська нафта залишалася на ринку, але ми хочемо, щоб усі, незалежно від того, чи вони приєднуються до ідеї граничної ціни формально або просто ведуть власні переговори з Росією, платили ціну, яка не підживлює... військову машину Путіна\", – зазначив чиновник.\n\nДипломатичний тиск США почався після заяви прем'єр-міністра Індії Нарендри Моді, який у різкому докорі сказав Володимиру Путіну, що \"сьогоднішня епоха – це не війна\". Високопосадовець Держдепартаменту припустив, що звірства, подібні до розкритих в Ізюмі, відштовхують країни від мовчазної підтримки Росії.\n\n\"Я думаю, що жахлива поведінка російських військ, звірства, які ми спостерігаємо, той факт, що в Ізюмі, знову ж таки, близько 500 тіл у братській могилі, жінок, дітей, солдатів із простріленими головами, знову жахає світ і люди не хочуть бути надто близько\", – підсумував американський чиновник.\n\nЯк повідомляв OBOZREVATEL, країна-терористка запропонувала Індії постачати нафту за нижчими цінами. Єдина умова – відмова Нью-Делі від підтримки ініціативи країн \"Великої сімки\" щодо встановлення граничних цін на нафту.\n\nТільки перевірена інформація у нас у Telegram-каналі Obozrevatel та у Viber. Не ведіться на фейки!",
    "Морський експорт російської нафти в Європу скорочується, - Bloomberg": "Про це інформує Bloomberg.\n\n\"Морський експорт російської сирої нафти до Європи скорочується, а санкції блоку будуть введені лише через два місяці. Поставки за останні тижні трохи перевищили половину рівня до вторгнення і будуть піддаватися зростальному тиску з наближенням заборони на імпорт\", - йдеться в повідомленні.\n\nВідомство пише, що в імпорт скоротили до менш як 300 тис. барелів на день, а це приблизно чверть обсягу торгівлі в регіоні до того, як Москва почала повномасштабну війну в Україну. Перенаправлення потоків сирої нафти з Європи до Азії, ймовірно, зупинилося.\n\n\"Потоки до трьох великих покупців російських барелів - Китаю, Індії та Туреччини - які спочатку втрутилися, щоб заповнити прогалину після того, як європейські покупці почали уникати експорту з Москви, з середини серпня зменшуються. Сукупний потік до цих трьох країн за чотири тижні до 23 вересня знизився приблизно на 460 000 барелів на день порівняно з максимумом, який спостерігався п'ятьма тижнями раніше\", - додають у відомстві.\n\nОбсяг танкерів, які не вказують пункти призначення, може скоротити розрив, утім не погасить повністю.\n\nКазахстан експортуватиме частину своєї нафти в обхід Росії.\n\n11 серпня АТ \"Укртранснафта\" відновила транспортування нафти українською ділянкою магістрального нафтопроводу \"Дружба\" у напрямку Словаччини та Угорщини.\n\n12 серпня, постачання російської нафти до Чехії нафтопроводом \"Дружба\" відновили.\n\n24 вересня Індія скоротила імпорт вугілля та нафти з Росії. Ввезення енергетичного вугілля до Індії із Росії у вересні скоротиться вперше за чотири місяці, це може призвести до зниження доходів Москви.\n\nСтежте за подіями в Україні та світі разом з Еспресо! Підписуйтесь на Telegram-канал: https://t.me/espresotb",
    "Індійський мільярдер, колишній глава компанії Tata, загинув у ДТП": "Mercedes Сайрус Містрі врізався в роздільник на мосту по дорозі в Мумбаї. Бізнесмен очолював найбільший індійський конгломерат із річним доходом у 128 мільярдів доларів.\n\nRelated video\n\n54-річний Сайрус Містрі, індійський мільярдер, чиї статки оцінювали в 10 мільярдів доларів у 2018 році, загинув в аварії. Його Mercedes врізався в роздільник на мосту в Палагрі дорогою в Мумбаї. Про це пише Daily Mail.\n\nМістрі очолював компанію Tata, найбільший конгломерат Індії з річним доходом 128 мільярдів доларів, з 2012 по 2016 рік, поки його не прибрали з посади внаслідок перевороту в раді директорів. Це рішення Містрі неодноразово заперечував у суді.\n\nЛише два місяці тому помер батько Сайрус Містрі, 93-річний Паллонджі Містрі.\n\nУ місцевій поліції повідомили, що авто мільярдера врізалося в розділовий блок на мосту. Містрі та ще один пасажир загинули на місці, ще двоє людей отримали травми.\n\nФото: News18 India\n\n[ + – ] Машина мільярдера врізалася в блок на мосту Фото: News18 India\n\nПрем'єр-міністр Нарендра Моді назвав смерть Містрі ранньою і шокуючою.\n\n\"Він був перспективним бізнес-лідером, який вірив в економічну могутність Індії. Його смерть — велика втрата для світу торгівлі та промисловості\", — написав Моді в Twitter.\n\nГромадянин Ірландії, індієць за походженням, Сайрус Містрі народився в сім'ї мільярдера з Мумбаї та акціонера Tata Group Палонжі Містрі, який одружився з ірландкою. Навчався у Лондонському Університеті та Лондонській школі бізнесу. У 2013 році журнал The Economist назвав Містрі \"найважливішим промисловцем Індії та Великобританії разом узятих\".\n\nСімейна будівельна компанія Shapoorji Pallonji, заснована понад 150 років тому і на сьогоднішні налічує понад 50 000 співробітників, збудувала культові будівлі, зокрема готель Oberoi в Мумбаї та синьо-золотий палац Аль-Алам для султана Омана.\n\nАле Паллонджі Містрі заробив свій статок, будучи найбільшим акціонером, який володіє 18,5% акцій у компанії Tata, конгломераті, який виробляє буквально все: починаючи від добрив до чаю. Також вона володіє Jaguar Land Rover.\n\nСайрус Містрі був одружений, у нього залишилося двоє синів.\n\nНагадаємо, раніше, на Сардинії, загинув британський мільярдер Дін Кронсбейн, який примножив свій стан у пандемію, продаючи захисні маски. Його яхта врізалася в скелю, коли уникала зіткнення з яхтою Сільвіо Берлусконі. Колишнього прем'єр-міністра Італії на борту його яхти не було.",
    "​МАГАТЕ розпочало переговори про створення зони ядерної безпеки на ЗАЕС": "Міжнародне агентство з ядерної енергії (МАГАТЕ) розпочало низку переговорів щодо створення зони ядерної безпеки на Запорізькій атомній електростанції, яка з березня 2022 року окупована російськими військовими.\n\nПро це повідомив у Twitter генеральний директор МАГАТЕ Рафаель Гроссі.\n\nВін сказав, що проводить зустріч із заступницею держсекретаря США з питань контролю над озброєнням і міжнародної безпеки Бонні Дженкінс.\n\nKicked off #IAEAGC week meeting w/ 🇺🇸 @StateDept @UnderSecT @Jenkinsbd. Urgent establishment of Nuclear Safety and Security Protection Zone at #Zaporizhzhya NPP in focus.\n\nWork to keep Ukraine's nuclear sites safe and secure remains priority and #US support is highly appreciated. pic.twitter.com/zfN1j2mtqD — Rafael MarianoGrossi (@rafaelmgrossi) September 26, 2022\n\n\"У центрі уваги – термінове створення охоронної зони ядерної безпеки на Запорізькій АЕС. Пріоритетом залишається робота із гарантування безпеки ядерних об’єктів України, і підтримка США високо цінується\", – йдеться у повідомленні.\n\nНагадаємо, 15 вересня МАГАТЕ ухвалило резолюцію з вимогою до Росії припинити обстріли ЗАЕС і вивести звідти свої війська. Із 35 учасників 26 підтримали резолюцію, семеро утрималося (Єгипет, Південна Африка, Сенегал, Бурунді, В’єтнам, Індія і Пакистан). Проти висловилися Росія та Китай.",
    "США визнають право України на повернення окупованих територій після псевдо-референдумів": "Голова Держдепу США Ентоні Блінкен наголосив, що так звані \"референдуми\", які Кремль спішно проводить на окупованих українських територіях, це  фікція.\n\nДжерело: CBS News\n\n\"Референдуми\" Кремля нічого не значать\n\nБлінкен підкреслив, що Кремль у будь-якому випадку буде маніпулювати результатами цих псевдо-референдумів.\n\nГолова Держдепу зазначив, що США ніколи не визнають окупацію кремлівським режимом цих територій.\n\nЦі так звані \"вибори\" — фікція, і крапка. Вони приходять, вони ставлять маріонеткові уряди, місцеві органи влади. І тоді вони приступають до \"голосування\", яким вони в будь-якому випадку будуть маніпулювати,  наголошує Блінкен.\n\nВін запевнив, що Кремль намагатиметься оголосити тимчасово захоплені території України частиною Росії за результатами референдумів. Але ця анексія ніколи не буде визнана.\n\nБлінкен підкреслив, що Україна має повне право на повернення окупованих територій та відновлення законних кордонів.\n\nМіж тим Блінкен також анонсував додаткове виділення Україні 457,5 млн доларів. Кошти будуть витрачені на міцнення цивільної безпеки й потенціалу правоохоронних органів.\n\nСполучені Штати нададуть додатково 457,5 млн. доларів США на допомогу у сфері цивільної безпеки для порятунку життів та зміцнення потенціалу українських правоохоронних органів та системи кримінального правосуддя. Ми поділяємо їхню відданість демократичній, незалежній та суверенній Україні,  підкреслив держсекретар США.\n\nУ той же час в Конгресі США вже готують двопартійну пропозицію посилити угоду про граничні ціни на російську нафту.\n\nОднак представники адміністрації Білого дому намагаються уникнути загострення конфлікту, щоб не порушити тонкий дипломатичний баланс.\n\nВидання The Wall Street Journal зазначає, що у Мінфіні США та в Білому домі вже кілька місяців працюють над планом щодо обмеження продажної ціни на російську нафту по всьому світу. Разом із союзниками з \"Великої сімки\" вони розробили план обмеження доходів Росії від продажу нафти, зберігаючи при цьому російську нафту доступною на світових ринках. План забороняє використання західних фінансових послуг для транспортування російської нафти, якщо нафта не продається нижче за встановлену межу.\n\nСенатори Кріс Ван Холлен (демократ, штат Меріленд) та Пет Тумі (республіканець, штат Пенсільванія) працюють над законодавством, яке просуне дизайн граничної ціни на крок уперед. Вони хочуть пригрозити всім іноземним фірмам, а не лише тим, що базуються в країнах G-7 , можливими санкціями, якщо вони куплять, застрахують або профінансують російську нафту вище за граничну ціну.\n\nЯ дуже радий бачити, що адміністрація досягла реального прогресу з країнами \"Великої сімки\" в новому режимі, який би встановив граничні ціни на купівлю російської нафти. Але тут є ахіллесова пята,  підкреслив Пет Тумі.\n\nЗа словами сенаторів, їх турбує те, що ключові імпортери російської нафти Індія та Китай можуть легко обійти режим обмежень ціни на російську нафту та купувати її за вищими цінами.\n\nЯкщо покупці користуються фінансовими послугами не з західних країн, вони можуть купувати російську нафту поза ліміту.\n\nЯкщо ви хочете встановити світову межу цін на російську нафту, вам необхідно забезпечити її однакове застосування. І для цього, ми вважаємо, вам потрібна підтримка вторинних санкцій. Інакше Росія скористається великими шпарами,  зазначає сенатор Кріс Ван Холлен.\n\nМіністерство фінансів США наклало санкції на більшість російської економіки, але воно виступає проти використання вторинних санкцій  покарань щодо іноземних урядів або фірм, які взаємодіють з Росією. Покарання чи загроза покарання цих третіх сторін повязані з дипломатичними та економічними ризиками, яких офіційні особи США та Європи прагнули уникнути.\n\nАмериканські та європейські лідери спробували використати переконання, щоб залучити до себе інші країни. Канцлер Німеччини Олаф Шольц запросив премєр-міністра Індії Нарендру Моді на червневий саміт G-7 у Німеччині, де лідери висунули ідею обмеження цін.\n\nХоча план обмеження цін отримав підтримку союзників щодо \"Великої сімки\", жоден з великих покупців російської нафти не заявив про намір дотримуватися його. Очікується, що цього плану не приєднаються Китай та Індія, офіційні особи яких почали розглядати різні способи доставки російської нафти. Туреччина, Південна Африка та Індонезія є обєктами зусиль США.\n\nРосійські чиновники пригрозили відмовити у продажу нафти за встановленою ціновою стелею. Офіційні особи США розглядають ці заяви як блеф через важливість нафти для економіки Росії.\n\nПрагнення Конгресу до вторинних санкцій все ще перебуває на ранній стадії, і законодавці можуть зрештою ухвалити поточні плани адміністрації Байдена. Але навіть загроза того, що Конгрес посилить правозастосовні повноваження щодо цінової стелі, може переконати іноземні країни не нехтувати ним, навіть якщо вони не братимуть у ньому участі.\n\nЯкщо Путін продовжить ескалацію конфлікту, законодавці також можуть змусити адміністрацію вжити більш агресивних кроків. Російський лідер нещодавно торкнувся можливості застосування ядерної зброї.\n\nВторинні санкції також можуть стати вірогіднішим варіантом, якщо дотримання цінової стелі виявиться надто слабким.\n\nЧитайте також:",
    "Netflix показав трейлер серіалу \"Королева Шарлотта\" – приквела \"Бріджертонів\"": "Сюжет майбутнього серіалу-приквелу \"Королева Шарлотта: Історія Бріджертонів\" розповідає історію шлюбу королеви Шарлотти з королем Джорджем. Головну роль зіграла Індія Амартейфіо.\n\nЧитайте також Тизер \"Люпену 3\", кіноляпи \"Дивних Див\", дата виходу \"Відьмака 3\": дайджест подій за вихідні\n\nNetflix показав трейлер серіалу \"Королева Шарлотта\"\n\nУ ролику ми бачимо, як молода королева Шарлотта намагається перелізти через стіну у саду, однак її спроби перериває юний король Джордж, якого просить їй допомогти.\n\nЯ не маю жодного наміру допомагати вам. Я відмовляюся, коли дама в біді намагається перелізти через стіну, щоб їй не довелося виходити за мене заміж,\n\n– сказав він у відповідь.\n\nОкрім Індії Амартейфіо, до акторського складу також увійшли:\n\nМішель Ферлі,\n\nКорі Мілкріст,\n\nАрсема Томас,\n\nСем Клеммет,\n\nФредді Денніс,\n\nРічард Каннінгем,\n\nТунджі Касім,\n\nРоб Мелоні,\n\nСіріл Нрі,\n\nГ’ю Сакс та інші.\n\n\"Королева Шарлотта: Історія Бріджертонів\": дивіться трейлер\n\n\"Бріджертони\": коротко про серіал\n\nДебютні епізоди \"Бріджертонів\" презентували 25 грудня 2020 року. Не минуло й місяця, як перший сезон очолив рейтинг Netflix за переглядами.\n\nУ 2 частині \"Бріджертонів\" увагу зосередили на житті брата Дафни Ентоні.\n\nУ 3 і 4 сезонах планують показати події із книг \"Пропозиція від джентльмена\" і \"Роман з містером Бріджертоном\".\n\nМинулого року в інтерв'ю Variety продюсерка Шонда Раймс розповіла, що бачить \"Бріджертонів\" у восьми сезонах. Оскільки, в серіалі основна увага приділяється восьми братам і сестрам Бріджертон, Раймс каже, що зрозуміло, що в серіалі буде один сезон для кожного персонажа. Однак, за словами продюсерки, шоу може вийти за межі восьми сезонів, якщо Netflix впорається з цим завданням.",
    "Більшість країн-учасниць Генасамблеї ООН об’єдналися у засудженні РФ – Associated Press": "Все більше країн долучаються до США у засудженні війни, яку Росія розв’язала проти України, повідомляє Associated Press з посиланням на виступи представників різних країн на 77-й сесії Генеральної асамблеї ООН, яка проходила 19-23 вересня у США.\n\n«Західні офіційні особи неодноразово заявляли, що Росія опинилася в ізоляції після вторгнення в Україну в лютому. Однак донедавна це було здебільшого виданням бажаного за дійсне. Але у вівторок, середу та четвер велика частина міжнародної спільноти виступила проти конфлікту, проявивши рідкісну єдність у часто розколотій Організації Об’єднаних Націй», – йдеться у статті.\n\nЩе минулого тижня китайські та індійські лідери критикували війну на саміті високого рівня в Узбекистані. А потім Генасамблея ООН знехтувала запереченнями Росії та проголосувала за те, щоб президент України Володимир Зеленський був єдиним лідером, який виступав би дистанційно, замість того, щоб вимагати його особистої появи.\n\nЗбільшення недовіри до Росії різко прискорилося після того, як у середу президент Владімір Путін оголосив про мобілізацію приблизно 300 тисяч військових, сигналізуючи про малоймовірність швидкого припинення війни в Україні. Путін також припустив, що ядерна зброя може бути варіантом. Це сталося після того, як Росія оголосила про намір провести референдуми в кількох окупованих областях України щодо входження їх до складу Росії. Це пролунало в той самий момент, коли в Нью-Йорку проходила Генеральна Асамблея, яка вважається головною подією глобального дипломатичного календаря.\n\nЧисленні світові лідери використали свої промови у вівторок і середу, щоб засудити війну Росії. Ця тенденція продовжилася в четвер як в залі засідань, так і в зазвичай глибоко розділеній Раді Безпеки ООН, де один за одним практично всі 15 членів Ради різко критикували Росію – члена Ради – за спричинення вже кількох серйозних глобальних криз.\n\nОчевидна зміна думок дає певну надію Україні та її західним союзникам на те, що посилення ізоляції посилить тиск на Путіна з метою домовитися про мир. Але багато союзників РФ залежать від неї в питаннях енергетичної, продовольчої та військової допомоги та, ймовірно, підтримають Путіна незалежно від того, що станеться в Україні.\n\n«Тим не менш, було вражаюче почути, як такі номінальні друзі Росії, як Китай та Індія, продовжуючи зауваження минулого тижня, говорять про серйозну стурбованість, яку вони мають щодо конфлікту та його впливу на глобальний дефіцит продовольства та енергії, а також про загрози концепціям суверенітету та територіальної цілісності, закріпленої в Статуті ООН», – наголошується у статті АР.\n\nАналогічні побоювання висловила Бразилія. Вона разом з Росією, Індією, Китаєм і Південною Африкою формує так званий блок країн БРІКС, який часто уникав або прямо виступав проти західних ініціатив і поглядів на міжнародні відносини.\n\nЛише одна Білорусь висловилася на підтримку Росії, але також закликала до швидкого припинення бойових дій, які вона назвала «трагедією».\n\n«Ми багато чуємо про розбіжності між країнами в Організації об’єднаних націй. Але останнім часом вражає дивовижна єдність між державами-членами, коли справа стосується війни Росії проти України. Лідери країн, що розвиваються та розвинених, великих і малих, Півночі та Півдня, говорили в Генеральній Асамблеї про наслідки війни та необхідність її припинення», – сказав держсекретар США Ентоні Блінкен.\n\nЧитайте також: Війна між Україною та РФ має закінчитися на справедливих умовах – Байден на Генасамблеї ООН\n\nRelated video\n\nПровальним для Росії, зокрема особисто для Путіна, став і Саміт Шанхайської організації співробітництва (ШОС), який відбувся наприкінці минулого тижня в Самарканді. Детальніше про це читайте у статті Сергія Корсунського «Який порядок потрібен Китаю і який безпорядок — Росії».",
    "Індія почала викривати шахрайські компанії, пов'язані з Китаєм": "(photos.com)\n\nУ неділю влада Індії оголосила про арешт людини, яка керувала створенням численних підставних компаній зі зв'язками в Китаї та призначала фіктивних директорів для управління шахрайськими підприємствами, повідомляє Reuters.\n\nОстанній арешт є частиною ширшого розслідування, розпочатого Управлінням з розслідування серйозних шахрайств федерального уряду (SFIO) щодо засновників підставних компаній, які використовуються для проведення незаконних операцій.\n\nПідтримайте\n\nнаше видання! В умовах війни наше видання очікувано залишилося без реклами, а наші співробітники, відповідно, — без грошей. Багато журналістів з сім'ями, з дітьми перебувають абсолютно без засобів для існування, але продовжують цілодобово працювати, готуючи репортажі з міст, які охоплені війною, постачаючи вам важливу та правдиву інформацію. як допомогти журналістам\n\nНа початку цього місяця уряд почав переслідувати індійські організації, які надавали підставних керівників пов'язаним із Китаєм підставним компаніям.\n\nSFIO заявила, що заарештувала людину, на прізвище Дорце, який входив до ради директорів Jillian India Ltd, дочірньої компанії Jillian Hong Kong Ltd, і провела кілька рейдів для розкриття афери.\n\nВін не описав китайські зв'язки підставних компаній і не розкрив характер передбачуваного шахрайства.\n\nЗа даними SFIO, як директори кількох підставних компаній Дорце нібито використовував імена неосвічених громадян Індії, які працюють на низькокваліфікованих посадах.\n\nГазета Indian Express повідомила, що місцева поліція заарештувала двох керівників компанії, включно з громадянином Китаю, за їхню ймовірну участь у наданні фіктивних керівників для пов'язаних із Китаєм підставних компаній.",
    "За оптимістичними прогнозами через агресію РФ світова економіка втратить $2,8 трлн": "Через агресію Росії проти України, світ чекають більші проблемі, ніж очікувалось. Наступного року світова економіка недорахується 2,8 трлн. Доларів. Серед двадцяти найбільших економік світу Росія постраждає найбільше. Про це пише BBC з посиланням на прогноз клубу багатих країн ОЕСР.\n\n\"Світова економіка гальмує. Виною тому нічим не спровокована, невиправдана та злочинна агресія Росії проти України. Зростання ВВП у багатьох країнах зупинилося, і судячи з даних про стан економіки, гальмування буде тривалим\", - сказав генсек ОЕСР Матіас Корманн.\n\nНа темпи приросту багатства у світі тисне рекордна інфляція та ковидний локдаун у Китаї. Та головною причиною є війна та енергетична криза в ЄС, спричинена шантажем Кремля.\n\nБез війни у 2023 році обсяг світової економіки був би на 2% більшим, ніж у новому прогнозі.\n\n«Це гігантська цифра - 2,8 трлн доларів, приблизно в півтора рази більше за ВВП Росії», - зазначають журналісти.\n\nЗа прогнозом, російська економіка наступного року зазнає найбільшого серед провідних світових економік падіння ВВП - 4,5% ВВП.\n\nРазом з РФ, згідно з прогнозом, у 2023 році зазнає падіння ВВП лише Німеччина (мінус 0,7%) – найбільша економіка Європи, головний покупець та експортер російського газу»\n\n«Промисловий двигун Старого Світу глухне через газову дієту, на яку німців посадив Кремль, а також через гальмування економіки Китаю», - зазначає BBC.\n\nВ той же час інші провідні економіки виростуть. Більше за інших - Туреччина, Індія, Китай та Саудівська Аравія, які виграли від енергетичної та санкційної війни Росії та Заходу.\n\nЩо ж до двох провідних економік Заходу – США і Єврозони, то прогнози теж погіршились. ОЕСР очікує ледь помітного зростання - В США на 0,5%, а в 19 країнах Єврозони – на 0,3%.\n\nАле такі похмурі прогнози можуть виявитися надто оптимістичними, оскільки побудовані на сміливих припущеннях.\n\nПо-перше, економісти не враховували у своїх моделях можливу ескалацію війни Росії проти України чи розширення агресії на інші території.\n\nПо-друге, вони виходили з того, що ковид залишився в минулому, і жодних нових хвиль і локдаунів цієї зими не буде.\n\nПо-третє, вони заклали до розрахунків поступове пом'якшення енергетичної кризи в Європі. Це найбільший ризик, визнають експерти ОЕСР.\n\nЦі фактори говорять про те, що ціна російської агресії може виявитися значно вищою за найбільш песимістичні прогнози.\n\nRelated video\n\nНагадаємо, через енергетичну кризу інфляція в Єврозоні швидко наближається до 10%.",
    "Путін може застосувати тактичну ядерну зброю для показового вибуху, - The New York Times": "Російський диктатор Володимир Путін, який продовжує тероризувати весь світ, може застосувати тактичну ядерну зброю. І зробити це він може для того, щоб влаштувати демонстраційний вибух. Про це повідомляє The New York Times, передають Патріоти України.\n\nТакий вибух може відбутися над Чорним морем, Північним Льодовитим океаном або на території України. Поки нема доказів того, що РФ готується до ядерного удару. Видання вважає, що Путін не наважиться це зробити, адже почув жорстку відповідь з боку Заходу і союзників Москви (Китай та Індія).",
    "Що у світі писали про війну в Україні 22 вересня. Огляд публікацій провідних іноземних видань": "The New York Times опублікувала інтерактивний матеріал про цифрові репресії в росії. Видання проаналізувало понад 160 тисяч кеш-файлів офісу роскомнагляду в Башкортостані, що дало змогу уявити, як працює цифрова цензура в рф. Мета роботи відомства — шукати та відстежувати інакомислення та придушувати незалежну інформацію скрізь у росії. З моменту створення у 2008 році роскомнагляд став важливим інструментом репресій путіна і допоміг посилити його авторитарний режим. Ґрунтуючись на злитих проукраїнськими хакерами документах, NYT пише, що роскомнагляд є не просто регулятором, а повномасштабним розвідувальним агентством, яке стежить за цифровими платформами. Наразі список сайтів, які заблокував роскомнагляд, містить понад 1,2 мільйона url-адрес і постійно розширюється. У 2019 році відомство впровадило автоматизовану систему цензури, обовʼязкову для всіх інтернет-провайдерів, а співробітники роскомнагляду проводили виїзні перевірки, щоб переконатися, що відповідне обладнання встановлено правильно. До того ж роскомнагляд активно співпрацює з фсб, допомагаючи внутрішній розвідці ідентифікувати та переслідувати опозиціонерів, активістів і ЗМІ, йдеться в статті. Як видно зі злитих документів, більшу частину аналізу проводять вручну, а звіти надсилають напряму до фсб — в обхід органів місцевої влади. Таким чином, роскомнагляд є одним із елементів паралельної структури влади в росії. Також NYT пише про особливий інтерес відомства до опозиціонера Навального та його команди й про посилення діяльності роскомнагляду після початку повномасштабного вторгнення рф в Україну.\n\nПро позицію Індії щодо російсько-української війни та, зокрема, про зустріч путіна з премʼєр-міністром Нарендрою Моді в Самарканді пише The Economist. Протягом понад пів року повномасштабної війни в Україні Індія тримала нейтралітет. Крім цього, країна не підтримала резолюції ООН, які засуджували вторгнення. Таку позицію російські ЗМІ представляли як підтримку путіна, йдеться в статті. Однак на саміті Шанхайської організації зі співробітництва (ШОС) у Самарканді Моді публічно розкритикував путіна за військову агресію, на що той пообіцяв зробити все можливе для припинення конфлікту. Навряд цей публічний виступ є знаком розриву відносин Індії та рф, пише видання, адже разом із Китаєм Індія стала найбільшим покупцем російської нафти. Водночас є багато причин, чому Індії не варто фокусуватися тільки на відносинах із рф. По-перше, вона купує зброю в Заходу, а тому віддалятися від нього теж не буде. Крім цього, дії рф призвели до перепадів цін на продовольчі товари та енергоносії, що спричиняє проблеми як для Індії, так і для Китаю. Рішення путіна мобілізувати резервістів свідчить про його слабкість, а сильні лідери «ненавидять невдах», пише видання. Врешті, Індія отримала доступ до республік Центральної Азії завдяки звʼязкам із СРСР, а росія нещодавно лобіювала включення Індії до ШОС. Та тепер увага кремля зосереджена на Україні, і рф втрачає позиції в Центральній Азії, а отже і в Індії. Цікаво, що вплив у регіоні перебирає Китай: наприклад, дорогою до Самарканду Сі Цзіньпін зустрівся з президентом Казахстану, якого запевнив у повній підтримці незалежності та суверенітету країни.\n\nЕнн Епплбаум пише про хаос у кремлі в есеї на The Atlantic. Той факт, що російський президент планував велику промову на вечір одного дня, а потім просто зник до наступного ранку, свідчить про хаос, безлад і кризу в кремлі, пише Епплбаум. Зміст промови путіна не став сюрпризом, адже плани щодо «референдумів» на окупованих територіях та ядерні погрози давно звучать з вуст кремлівських пропагандистів. Прихована мобілізація й так місяцями відбувається. Повторне оголошення цих планів не є вчинком сильного лідера, упевненого в результатах розвʼязаної ним війни, вважає авторка. Можливо, путін нервує, бо знає, що може втратити все. Перспектива поразки росії означає і втрату підтримки союзників, які трималися путіна, лише поки вірили в його перемогу. Крім цього, з’явилися ознаки того, що путін втрачає підтримку і вдома ― як із боку знаменитостей на кшталт Алли Пугачової, так і з боку націоналістичних авторитетів, які критикують воєнні провали армії рф. Оголошення мобілізації, ймовірно, спричинить невдоволення ширших груп людей. Водночас із промови та правових змін зрозуміло, що в російській армії криза ― як матеріально-технічна, так і пов’язана з падінням морального духу. Нові покарання за «заколот» і «крадіжку у формі» про щось говорять, пише Епплбаум. Усе ж, що робить путін, ― це спроба зупинити цей занепад, резюмує авторка.",
    "Розробник створив компанію з однієї людини і заробляє $13 млн на рік": "Розробник створив компанію з однієї людини і заробляє $13 млн на рік\n\nЛюбомир Шкіль Читати на RU\n\nАмериканський підприємець Джон Девідс поділився історією одного розробника з Індії. Він створив компанію з однієї людини, яка заробляє до $13 млн на рік, а її клієнтами є Uber та Disney. Ось чим займається ця компанія.\n\nЦя компанія називається Digital Inspiration. Вона створює спеціальні плагіни для програм Google, наприклад Gmail чи Docs. У компанії мільйони клієнтів, у тому числі великі гравці, як Disney та Uber. Засновником Digital Inspiration є Аміт Агарвал, який живе в штаті Уттар-Прадеш, Індія. Аміт є єдиним співробітником компанії.\n\nАміт починав як технічний блогер у 2004 році. Потім він розробив плагін Gmail, який об’єднував повідомлення із вкладення. Плагін дозволяв надіслати 100 електронних листів одним кліком, і робити кожне повідомлення персоналізованим. Аміт рекламував свій продукт у власному блозі.\n\nЗавантажити цей плагін можна безкоштовно. Вартість платної версії починається від $39 на рік за користувача. За даними Google, його завантажили 7,5 млн разів. Отже, якщо навіть 5% з них оплатили підписку, це приносить $1,5 млн щорічного доходу. У Digital Inspiration є такі клієнти, як Uber і Zoom, які платять за сотні корпоративних користувачів.\n\nАміт розробив 13 додатків, і кожен із них — приносить гроші. Є додаток для керування документами, вартість якого починається від $79 на рік із понад 6 млн завантажень. Або для сповіщень від $39 на рік із понад 10 млн завантажень. Також є додаток для YouTube від $79 США на рік із понад 8 млн завантажень. За дуже грубими підрахунками, Аміт заробляє $13 млн на рік.\n\nОтже, які висновки можна зробити з цієї історії."
}