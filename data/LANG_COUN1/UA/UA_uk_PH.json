{
    "Тайфун на Філіппінах: загинули п ятеро рятувальників": "На північний схід від столиці Філіппін на узбережжя вийшов тайфун, який приніс сильні дощі та зливи. Під час рятувальної операції загинули щонайменше п'ять рятувальників.\n\nНа північ від столиці Філіппін на п'ятьох членів рятувальної команди, які перебували на човні у затопленому селі в провінції Булакан, обвалився мур, повідомив у понеділок, 26 вересня губернатор провінції Даніель Фернандо.\n\n\n\nЦе - перші підтверджені жертви тайфуну \"Нору\" - найсильнішого шторму, який відвідав країну цього року. Тайфун дістався головного острову країни, Лусону, у неділю, 25 вересня. Буревій повалив дерева та затопив низинні населені пункти, повідомляє агенція AFP.\n\n\n\n\"Нору\" приніс зливи та штормовий вітер. За даними метеорологічних служб, коли тайфун вийшов з моря на узбережжя, швидкість вітру становила до 195 кілометрів на годину (км/год) з поривами до 240 км/год. Згодом буревій ослаб, і зараз максимальна швидкість вітру становить 140 км/год, з поривами до 170 км/год, повідомили фахівці.\n\nТайфун суне країною на захід-північний захід зі швидкістю 30 км/год і, як очікується, залишить Філіппіни в понеділок увечері.\n\nШколи та офіси залишаються закритими\n\n\n\nПонад 8000 жителів окремих районів було евакуйовано перед приходом тайфуну, а десятки внутрішніх та міжнародних рейсів було скасовано. Морське сполучення на Філіппінах також було припинено, внаслідок чого понад тисячу пасажирів застрягли у портах. У постраждалих районах вийшли з ладу лінії електропередач та зв'язку.\n\n\n\nШколи, підприємства та фондова біржа у столичному регіоні з населенням 23 мільйонів людей залишаться закритими цього понеділка. Метеорологи попередили про повені, зсуви та високі хвилі прибою в багатьох районах.\n\n\n\nПрезидент Філіппін Фердинанд Маркос-молодший оглянув постраждалі райони з повітря, але поки що не відвідуватиме жодного з них, щоб не порушувати роботи рятувальних служб.\n\n\n\nЩороку над острівною державою проноситься в середньому 20 тропічних штормів. Вчені застерігають, що через глобальне потепління слід очікувати дедалі сильніших буревіїв. Наприкінці минулого року супертайфун \"Рай\" забрав життя понад 400 людей і залишив без даху над головою сотні тисяч. Найсильнішим тайфуном, який за час спостережень пережили Філіппіни, був супертайфун \"Хайян\", в результаті якого в листопаді 2013 року загинули 6300 людей і понад чотири мільйони були змушені залишити свої оселі.\n\nДжерело: Українська служба DW\n\nНовини від Корреспондент.net в Telegram. Підписуйтесь на наш канал https://t.me/korrespondentnet",
    "У печері археологи знайшли давні артефакти": "Археологи знайшли у печері кістки тигра. Фото: Manila Bulletin\n\nДавні скам'янілості знайшли археологи у печері Піландук на території філіппінського острова Палаван.\n\nУ дослідженні взяли участь археолог із Філіппінського університету Діліман Джанін Очоа, вчений Аме Гаронг з Національного музею та члени громади Палавана, передає Manila Bulletin.\n\nЧИТАЙТЕ ТАКОЖ: Археологи знайшли \"обличчя першого європейця\"\n\nЗнайшли скелет доісторичної людини, скам'янілості прісноводних молюсків, тигра і місцевих ссавців. Виявили кам'яні знаряддя і докази спеціалізованого полювання на оленів.\n\nАртефакти датують періодом максимуму останнього заледеніння. Це час максимальне похолодання під час останнього льодовикового періоду. Печеру заселили близько 20-25 тис. років тому.\n\n\"Що примітно, печера Піландук має кращі археологічні дані з усіх місць на Філіппінському архіпелазі. На Філіппінах не так багато знахідок, що збереглися, з максимуму останнього зледеніння, тому що багато хто пішов під воду, коли берегова лінія і рівень моря опустилися\", - додали вчені.\n\nВчені припускають, що перших людей на Філіппіни закинуло цунамі. Стоянку предків людини віком 700 тис. років виявила міжнародна група вчених. Це були попередники людини розумної. Ці знахідки свідчать про заселення островів Південно-Східної Азії задовго до прибуття туди сучасної людини.",
    "Байден відібрав в Афганістану статус основного союзника за межами НАТО": "Президент США Джо Байден забрав в Афганістану статус основного союзника поза межами НАТО - більш ніж через рік після того, як таліби захопили владу в Кабулі.\n\nПро це, як пише \"Європейська правда\", йдеться в рішення Байдена на сайті Білого дому.\n\n\"Повноваженнями, наданими мені як президенту Конституцією та законами Сполучених Штатів Америки, включаючи розділ 517 Закону про іноземну допомогу 1961 року, ... я припиняю надання Афганістану статусу основного союзника Сполучених Штатів Америки поза межами НАТО для цілей цього Закону та Закону про контроль за експортом озброєнь\", - йдеться у президентському меморандумі на ім'я Держсекретаря Ентоні Блінкена.\n\nУ 2012 році Сполучені Штати надали Афганістану статус основного союзника поза межами НАТО (MNNA), що розчистило шлях для підтримки оборонних і економічних відносин між двома країнами.\n\nЦей статус надав Афганістану низку пільг та поступок у наданні допомоги та обладнання, пов'язаних з обороною та безпекою.\n\nЗміна статусу Афганістану відбулася після того, як минулого року Байден вивів американські війська з країни, поклавши край майже 20-річній війні.\n\nВперше статус MNNA був наданий у 1987 році. За даними Державного департаменту, після скасування статусу Афганістану, США матимуть 18 основних союзників поза НАТО.\n\nЦе Аргентина, Австралія, Бахрейн, Бразилія, Колумбія, Єгипет, Ізраїль, Японія, Йорданія, Кувейт, Марокко, Нова Зеландія, Пакистан, Філіппіни, Катар, Південна Корея, Таїланд і Туніс.\n\nТайвань розглядається як MNNA без формального визначення таким.\n\nОсновні союзники поза НАТО мають право на позики матеріалів, постачання або обладнання для спільних досліджень, розробок, випробувань або оцінювання. Вони також мають право на розміщення на своїй території військових резервних запасів, що належать США, за межами військових об'єктів США.",
    "Тайвань зупинив дію програми з безвізовим в'їздом росіян": "Росію вилучили з програми в Тайвані, тоді як Таїланд, Бруней та Філіппіни в ній залишили Фото: pixabay.com\n\nВидання зазначило, що програму ввели 2018 року для жителів Росії, Таїланду, Брунею та Філіппін, і відтоді її кілька разів продовжували.\n\nУ липні 2022 року Росію вилучили з програми, тоді як Таїланд, Бруней та Філіппіни в ній залишили.\n\nПричин такого рішення Focus Taiwan не наводить.\n\nРішення ухвалено на тлі повномасштабного вторгнення Росії в Україну та обмежень на в'їзд, які вводять проти росіян у різних країнах.",
    "Для захисту Тайваню слід винести уроки з війни рф в Україні – Трасс": "Заходу слід ретельно вивчити винесені з російської військової агресії в Україні уроки для зміцнення обороноздатності Тайваню.\n\nЯк повідомляє кореспондент Укрінформу, про це в інтерв’ю CNN заявила прем’єр-міністерка Великої Британії Ліз Трасс.\n\n“Усі наші союзники повинні упевнитися, що Тайвань здатний захистити себе. Це дуже-дуже важливо. І нам слід винести уроки з України”, - сказала Трасс.\n\nВона також наголосила на важливості ранньої рішучої реакції на дії авторитарних правителів.\n\n“Вільний світ не зробив достатньо для протистояння російській агресії завчасно, і путін насмілився розпочати цю обурливу війну. Не можна допустити повторення цієї ситуації в іншій частині світу”, - зазначила глава британського уряду.\n\nТрасс додала, що Велика Британія працює із союзниками по Великій сімці над зменшенням “стратегічної залежності” від Китаю та “спільною реакцією” на загрозу китайської військової агресії.\n\nЯк повідомлялося, раніше Міністерство оборони Тайваню повідомило, що збройні сили Китаю на навчаннях симулюють напади на кораблі Військово-морських сил США і прагнуть перешкодити іноземним силам прийти на допомогу Тайваню в разі війни.\n\nУ звіті для парламенту, представленому Міноборони Тайваню, йдеться, що Китай продовжує зміцнювати свою бойову готовність до нападу на острів. КНР зосереджує свої зусилля на першому ланцюзі островів, який проходить від Японії через Тайвань, Філіппіни та далі до Борнео, оточуючи прибережні моря Китаю, і має на меті отримати стратегічний контроль над цим ланцюгом островів до 2035 року.\n\nНапруженість у відносинах Китаю та Тайваню зросла після візиту до Тайбею спікера Палати представників США Ненсі Пелосі.\n\nКитай вважає самоврядний Тайвань своєю територією і порушує питання про можливість його анексії. США підтримують неформальні відносини та оборонні зв'язки з Тайванем.",
    "Україна приєдналася до Договору про дружбу та співпрацю у Південно-Східній Азії": "Міністр закордонних справ Дмитро Кулеба привітав приєднання України до Договору про дружбу та співпрацю в Південно-Східній Азії.\n\nПро це глава української дипломатії зазначив у Твітері, передає Укрінформ.\n\n“Я вітаю рішення міністрів закордонних справ АСЕАН прийняти приєднання України до Договору про дружбу та співпрацю в Південно-Східній Азії. Приєднання до Договору є однією з цілей азіатської стратегії України. Ми з нетерпінням чекаємо на нову главу у відносинах Україна-АСЕАН», - зазначив Кулеба.\n\nДо Асоціації держав Південно-Східної Азії (АСЕАН) входять Бруней Даруссалам, В’єтнам, Індонезія, Камбоджа, Лаос, Малайзія, М’янма, Філіппіни, Сінгапур і Таїланд. Сумарний ВВП країн організації нині складає 3,2 трильйона доларів США.",
    "Україна, США і ще вісім держав спростовують фейк РФ про розробку біологічної зброї в лабораторіях": "Уряди десяти держав – зокрема України, Грузії, Вірменії та США – в понеділок оприлюднили спільну заяву, в якій наголосили на виключному мирному характері свого співробітництва в протидії біологічним загрозам.\n\nПро це повідомляє \"Європейська правда\" з посиланням на заяву, опубліковану на сайті Державного департаменту США.\n\n\"Наші уряди співпрацюють відкрито та прозоро через Програму зменшення біологічної загрози, яка є частиною Програми спільного зменшення загроз міністерства оборони США. Ці партнерства спрямовані виключно на мирні цілі, вони не мають нічого спільного зі зброєю\", – наголошується в заяві.\n\nПідписанти додають, що у межах програми вивчають шляхи захисту здоров’я людей і тварин від спалахів інфекційних захворювань, а також для підвищення лабораторної біобезпеки та біозахисту.\n\n\"Наші уряди рішуче підтримують спільну точку зору про те, що таку співпрацю слід не підривати, а радше сприяти та зміцнювати\", – додають вони.\n\nОкрім України, Грузії, Вірменії та США, до заяви також приєдналися Йорданія, Ірак, Ліберія, Сьєрра-Леоне, Уганда та Філіппіни.\n\nПро Росію в заяві прямо не згадується, але саме її посадові особи в останні місяці неодноразово заявляли, нібито США у своїх лабораторіях по всьому світу займаються розробкою біологічної зброї.\n\nТак, речниця міністерства закордонних справ Росії Марія Захарова в червні заявила, що в Грузії діє \"американська біолабораторія\" під прикриттям дослідницького центру охорони здоров’я імені Лугара.\n\nВ Організації Об’єднаних Націй ще в березні заявили, що не мають доказів, що Україна має програму біологічної зброї, тоді як Вашингтон і його союзники звинуватили Росію в поширенні недоведених заяв як можливої прелюдії до проведення власних біологічних або хімічних атак.",
    "Купівля-продаж криптовалюти під час війни ускладнилася, але бар’єрів нема – Віталій Рисін": "Фото:EPA/UPG\n\n\n\n\n\nУкраїна потрапила в трійку лідерів з використання криптовалюти. Перше місце займає В’єтнам, на другому – Філіппіни. Таке дослідження опублікувала аналітична блокчейн-компанія Chainalysis.\n\nПро те, чому українці так прихильні до цієї валюти – в ефірі «Першого Західного» розповів професор кафедри фінансів ЛНУ «Львівська політехніка» Віталій Рисін.\n\n«На мою думку, криптовалюта для українців приваблива передовсім тим, що на ній можна отримати непоганий дохід в короткостроковому періоді через коливання курсу. Але проблема в тому, що курс коливається, як в один, так і в інший бік. І як показує практика, заробити важче, ніж втратити», – говорить експерт.\n\nЗа його словами, багато людей, які намагаються купувати криптовалюту, не надто обізнані зі специфікою ринку, тому не можуть прогнозувати, як буде розвиватись ситуація, відтак, криптовалюта вважається нестабільною валютою, тому програє звичайній.\n\nВіртуальні гроші цікаві і для бізнесу, але поки підприємці обережно ставляться до цього через ризики.\n\n«Бізнес бачить в цьому можливість збільшення обсягів реалізації товарів і послуг. Тому, якщо будуть належні підстави і відсутні законодавчі обмеження в плані приймання криптовалюти як засобу платежу – бізнес буде з радістю це робити. Єдине питання – це волатильність: зміна курсу і вартості», – пояснює Віталій Рисін.\n\nПоки що криптовалюта в Україні не оподатковується. Хоча закон «Про віртуальні активи» прийнятий, але він не введений в дію, зазначає експерт.\n\n«Є питання, що операції з криптовалютою мають оподатковуватись так само, як з іншими фінансовими активами. В Україні поки такого немає, тому в криптовалюти – трохи «підвішений» статус», – додає Віталій Рисін.\n\nЯкщо закон запрацює, то на його думку, це може відштовхнути від криптовалюти власників якихось капіталів незаконного походження. Що стосується тих, хто вкладає чесно зароблені гроші – проблем не буде.\n\nЗ початком війни, за словами експерта, в Україні виникли ускладнення з купівлею продажем криптовалюти через певні обмеження, які були запроваджені банками: передовсім, обмеження обсягів операцій за платіжними картками, крім того, деякі операції з валютою банками можуть розглядатись, як ризиковані. Але, на думку, Віталія Рисіна, не можна сказати, що під час війни існують бар’єри на шляху купівлі-продажу криптовалюти.",
    "На японський острів насувається потужний тайфун - скасовують поїзди та літаки": "До японського острова Кюсю наближається новий тайфун \"Нанмадол\".\n\nМісцева влада закликає понад 330 тис. жителів евакуюватися, передає Укрінформ із посиланням на NHK.\n\nЗокрема, відповідні рекомендації отримали жителі міста Кагосіма на південному заході острова Кюсю.\n\nЛюдям запропоновано тимчасово переміститися до евакуаційних центрів. Схожі попередження отримали також близько 20 тис. осіб в інших районах острова.\n\nЗ 18 вересня на острові буде повністю припинено рух потягів. Очікується скасування не менше 20 авіаперельотів місцевого значення.\n\nШвидкість вітру в межах тайфуну становить 55 м/с з поривами до 75 м/с. У найближчі два дні на південному заході Японії випаде понад 400 мм опадів.\n\nЯк повідомляв Укрінформ, тайфун «Рей», що обрушився на Філіппіни у грудні, назвали одним із найпотужніших на островах за останні 10 років. Кількість жертв сягнула 405 осіб.\n\nФото: report.az",
    "Як і навіщо російська пропаганда шукає біолабораторії США в Україні та світі?": "Самі шукають, самі \"знаходять\", самі розслідують, а будь-які спростування заперечують та називають \"відвертою брехнею\" – такий принцип російської пропаганди щодо так званих \"біолабораторій\" у світі й зокрема в Україні.\n\nЦентр стратегічних комунікацій та інформаційної безпеки проаналізував публікації в російських медіа щодо біолабораторій за 4 місяці, охопивши період з 1 травня до 31 серпня. Інформацію було зібрано за допомогою машинного навчання моніторингової системи Attack Index. Сервіс визначає кількість публікацій, новин або дописів на основі схожості текстових масивів та поєднує їх у сюжет.\n\nЗауважимо, що повідомлення про наявність так званих \"біолабораторій США\" та використання їх зі зловмисною метою в Україні й у світі вже неодноразово спростовували.\n\nКрім українських міністерств, у серпні уряди десяти країн опублікували спільну заяву. У згаданому документі США, Вірменія, Грузія, Ірак, Йорданія, Ліберія, Філіппіни, Сьєрра-Леоне, Уганда та Україна спростували дезінформаційні наративи Кремля щодо розроблення біологічної зброї у так званих \"секретних лабораторіях\".\n\nЗвідки РФ отримує інформацію про \"біолабораторії США\"?\n\nНайбільшу кількість серед джерел інформації щодо діяльності так званих \"американських біолабораторій\" становлять самі ж російські структури: Міноборони РФ, Парламентська комісія з розслідування діяльності біолабораторій США в Україні тощо.\n\nАле найбільшим спікером щодо цієї теми була Ірина Ярова, співголова парламентської комісії з розслідування роботи американських біолабораторій в Україні.\n\nВарто зазначити, що \"доказовою базою\" пропагандистам слугують фейкові документи.\n\nНаприклад, у червні російські ЗМІ почали тиражувати нібито документ Міністерства оборони України, який мав довести існування \"секретних біолабораторій\" і їхню роботу з військово-біологічними лабораторіями США. Проте такий документ містив низку мовних помилок, вказуючи на те, що автор документа був, найімовірніше, росіянином.\n\nТакож час від часу заяви щодо \"військової біодіяльності США в Україні\" у російських медіа з'являлися від представників Китаю та Північної Кореї.\n\nПропаганда РФ намагалася притягнути до коментарів начебто українську сторону. Проте насправді за цим всім ховаються лише колаборанти та проросійські політики-втікачі.\n\nНаприклад, не одну заяву щодо \"біолабораторій\" за період дослідження зробив колаборант і так званий \"член головної ради військово-цивільної адміністрації Запорізької області\" окупаційної влади Володимир Рогов. Також інформацію поширював сумнозвісний Микола Азаров.\n\nПосилається російська пропаганда і на західних представників, але коментарі таких спікерів, як правило, зазнають маніпуляцій.\n\nПрикладом є промова Вікторії Нуланд, заступниці держсекретаря США, слова якої вирвали з контексту. У такий спосіб російська пропаганда запустила дезінформацію про те, що США визнали існування своїх \"біолабораторій\" на території України.\n\nДе ж шукати уявні \"біолабораторії США\" в Україні та світі?\n\nЗ початком повномасштабного вторгнення РФ в Україну та захоплення російськими окупантами українських міст так звані \"біолабораторії\" почали масово отримувати чіткі геолокації. І, як не дивно, більшість з них виявлялися на тимчасово окупованих територіях, а також на територіях, на яких велися активні бойові дії, та у прифронтових містах.\n\nНаприклад, з травня до серпня такі \"біолабораторії\" нібито розташовувалися в Маріуполі, селі Стрілечому Харківської області, Запоріжжі, Рубіжному і Сєвєродонецьку.\n\nТільки ось про \"біолабораторії у Запоріжжі\" робив заяви той самий колаборант Володимир Рогов. У Рубіжному російська пропаганда перетворила на \"секретну біолабораторію\" звичайну фармацевтичну компанію. А в Маріуполі \"біолабораторією НАТО\" назвали лабораторію \"Донецького обласного центру контролю та профілактики захворювань Міністерства охорони здоров'я України\". Зауважимо, що її функція полягає в тому, щоб здійснювати епідемічний контроль у регіоні, й жодного стосунку до НАТО вона не має.\n\nОднак \"біолабораторії США\" – це міф російської пропаганди не лише щодо України.\n\nЗгадки про \"діяльність американських біолабораторій\" в медіа РФ лише протягом травня–серпня були виявлені щодо Нігерії, Азейбарджану, Казахстану, Вірменії, Грузії, Чорногорії, Таджикистану, Киргизстану тощо. Ключовою фігурою у цих всіх наративах є США, яка начебто створює, фінансує, керує цими \"біолабораторіями\".\n\nАктивну дезінформаційну кампанію щодо Нігерії у травні–червні спровокувало поширення віспи мавп. Появу цієї хвороби російська пропаганда пов'язала з \"біолабораторіями США\" в Нігерії.\n\nЯкі вигадки розповідає пропаганда РФ про \"секретні біолабораторії\"?\n\n\"Розробки в біолабораторіях США в Україні та світі мають загрозливий/смертельний характер\".\n\nОсобливо активно цей наратив поширювався в травні та червні.\n\nУ серпні такий наратив також використав міністр оборони РФ Сергій Шойгу щодо \"біолабораторій\" в Африці, Азії та Латинській Америці.\n\n\"США керує Україною та світом з допомогою біолабораторій\" – ще один поширений російський наратив.\n\nНаприклад, за словами Ірини Ярової, \"американські військові біолабораторії спрямовані на створення системи залежності усього світу від США, у тому числі в питанні порятунку життів. США з їхньою допомогою управляють чисельністю населення в різних країнах\".\n\nІншою \"тезою\" стало те, що \"під виглядом допомоги Пентагон окупував Україну\".\n\n\"Українці/солдати ЗСУ – об'єкти експериментів США\".\n\nТут можна зауважити поступову трансформацію наративу протягом травня–серпня. У травні бачимо узагальнений наратив, що \"США зробила українців своїми об'єктами дослідів\", . Натомість у липні цей наратив починає застосовуватися в контексті військовослужбовців ЗСУ.\n\nЗокрема, у другій половині липня почали поширюватися повідомлення, що начебто \"бійців ЗСУ накачували наркотиками з американських біолабораторій\".\n\nНаприклад, 16 липня на телеканалі \"Росія-1\" з'явився сюжет про \"мережу біолабораторій\" на Луганщині, де начебто знайшли \"сильнодіючі препарати, які також нібито можна знайти в аптечках українських солдатів\". Але це також фейк.\n\nКрім того, у цей же час поширювався й наратив \"Київ проводив досліди над військовими ЗСУ\".\n\nДезінформаційний наратив щодо \"експериментів над бійцями ЗСУ зі сторони США\" надалі активно циркулював у пропагандистських медіа до кінця літа.\n\nНаприкінці ж липня наратив розширився до того, що буцімто \"Пентагон використовує не лише українців, а й болгар та американців у біологічних експериментах\".\n\n\"Біолабораторії США – це воєнні об'єкти НАТО біля самого кордону з РФ\".\n\nЦей наратив також часто лунав із вуст Ірини Ярової. Мовляв, начебто \"біолабораторії США по периметру РФ можна вважати об'єктами НАТО\".\n\nПроте, наприклад, Україна не є членом НАТО, тож відкриття військових об'єктів НАТО тут неможливе.\n\nВійськова співпраця України та НАТО обмежується допомогою у проведенні реформ в Україні, проведенням консультацій, обміном досвіду між військовими, участю окремих підрозділів Збройних сил України в операціях чи навчаннях НАТО.\n\n\"Україна – це полігон для США\".\n\nЩе одна \"теза\", яку неодноразово повторювала російська пропаганда щодо \"розміщення біолабораторій США в Україні\".\n\n\"Проведення \"спеціальної воєнної операції\" розкрило плани біологічних атак США проти Росії та змусило заморозити діяльність біолабораторій США\".\n\nУ липні попередній наратив про \"НАТО біля кордонів РФ\" трансформувався у \"конкретну загрозу для РФ біологічної зброї США\". Таким чином РФ намагається й надалі виправдовувати вторгнення в Україну та розповідати про \"успішний\" перебіг \"спецоперації\".\n\nВідповідно до пропаганди РФ, \"розпочавши процес зупинення діяльності американських біолабораторій в Україні, Росія надає неоціненну послугу світовій спільноті\". Такий наратив перегукується зі стандартними наративами РФ про \"миротворців\" і \"благородні цілі\".\n\nВодночас у липні збільшилася кількість повідомлень про \"готовність/спроможність РФ захистити себе від біологічної зброї США, направленої проти РФ\".\n\n\"Офіційна діяльність Пентагону в Україні – це лише ширма для проведення незаконних військово-біологічних досліджень\".\n\nТаку \"тезу\" у липні поширювало Міноборони РФ, що надає теорії \"біолабораторій\" конспірологічного характеру.\n\n\"У біолабораторіях США створювалися...\" або \"Біолабораторії США стали причиною поширення COVID-19, віспи мавп тощо\".\n\nЗ новою силою цей наратив ожив щодо Нігерії у травні та червні в контексті поширення віспи мавп.\n\nНе стихала й тема COVID-19 та звинувачення в його створенні американських біолабораторій. Особливо активною вона була у липні та серпні. А також, відповідно до пропаганди РФ, \"на Донбасі зросла захворюваність на інфекції після біопрограм США\", \"Сполучені Штати вели дослідження вірусів Еболи та віспи на території України\", \"у Держдумі РФ пов'язали зростання захворювань щитовидної залози в Україні з діяльністю в країні американських біологічних лабораторій\", \"влада Запоріжжя допустила зв'язок спалахів чуми свиней з біолабораторіями в Україні\".\n\n\"Американська військово-біологічна програма стала продовженням проєктів фашистської Німеччини та мілітаристської Японії\". \"США разом із японцями продовжують проєкти фашистів у глобальному масштабі\" – ще одну заяву поширила Ірина Ярова.\n\n\"У біолабораторіях США в Україні вивчають віруси, що можуть передаватися через тварин\".\n\nНеодноразово російська пропаганда розповідала про вирощування заражених птахів у біолабораторіях України. Цього разу влітку пропагандисти вигадали новий фейк – \"біолабораторії, що куруються США, в Україні вивчали віруси, які здатні передаватися через комарів, зокрема лихоманку Денге\".\n\nНа \"підтвердження\" Міністерство оборони РФ опублікувало 3 документи, проте це фейк – у документах взагалі не йдеться про те, щоб заражати людей вірусами через укуси комарів.\n\n\"Заперечення наявності біолабораторій США на території України та в інших країнах – це брехня\".\n\nХоч цей наратив не надто поширений в РФ, оскільки пропаганда РФ здебільшого фокусується на наявності, аніж на запереченні чужих спростувань, але все ж таки він присутній у порядку денному.\n\nЧому РФ так прагне \"знайти\" \"біолабораторії США\" в Україні?\n\nВиправдати повномасштабне вторгнення РФ в Україну.\n\nНаприклад, у липні черговою причиною оголошення \"спецоперації в Україні\" секретар Ради безпеки РФ Микола Патрушев назвав \"функціонування на території України біолабораторій\". Росія сама готова застосувати в Україні зброю масового ураження.\n\nТакий метод є абсолютно типовим для російської пропаганди та РФ загалом – перекласти відповідальність завчасно, маніпулюючи інформаційним підґрунтям.\n\nЯк усе насправді?\n\n\"Таємні біолабораторії США в Україні\" – це вигадка російської пропаганди. Немає жодного підтвердження, що в Україні є американські лабораторії.\n\nСпівпраця між Україною та США є у напрямку протидії біологічному тероризму та відбувається виключно в межах українського законодавства й у інтересах України.\n\nІз 1993 року діє угода щодо надання допомоги нашій державі в ліквідації стратегічної ядерної зброї та запобігання розповсюдженню зброї масового знищення. Одним з її пунктів є своєчасне виявлення та протидія спалахам, що викликані небезпечними патогенами.\n\nТакож у 2005 році Міністерство охорони здоров'я України та Міністерство оборони США підписали рамкову угоду про запобігання розповсюдженню технологій, патогенів та знань, які можуть бути використані у ході розробки біологічної зброї.\n\nВ межах цієї угоди було модернізовано (проведено ремонтні роботи, оновлено обладнання, закуплено витратні матеріали тощо) низку державних лабораторій, розташованих в Одеській, Харківській, Львівській, Київській, Вінницькій, Херсонській, Дніпропетровській областях.\n\nСБУ України наголошує, що ці лабораторії фінансуються з держбюджету, підпорядковані МОЗ і Державній службі України з питань безпечності харчових продуктів та захисту споживачів.\n\nІрина Субота, Центр стратегічних комунікацій та інформаційної безпеки",
    "Індія обмежила експорт рису – які країни чекає голод та що буде з цінами в Україні": "Найбільше від цього постраждають Філіппіни та Індонезія, які споживають багато рису, а в Україні неминуче виростуть ціни на цю культуру\n\nНайбільший експортер рису в світі – Індія – з 15 вересня заборонила вивезення з країни подрібненого рису та ввела експортне мито на інші види цього зерна. Митом у 20% будуть обкладатись експорт білого та коричневого рису, на які припадає близько 60% загальносвітового продажу з Індії.\n\nВ чому проблема?\n\nЦього літа в Індії спостерігалась посуха через дефіцит мусонних дощів, які впливають на врожайність рису. При тому, така проблема спіткала й інші азійські країни, які є великими виробниками та експортерами цього зерна: Тайвань та Камбоджу.\n\nЧерез прогнозований дефіцит рису в країні, Індія вирішила обмежити його експорт. Країна щороку вирощує понад 700 млн тонн рису. Експорт в 2020 році складав 18,7 млн тонн, а в 2021 році виріс до 21,5 млн тонн.\n\nІз загального обсягу експорту близько 3,5 млн тонн складає подрібнений рис, експорт якого повністю заборонений. Загалом Індія експортує близько 40% рису в світі.\n\nЗменшення експорту з Індії буде вигідно наступним найбільшим імпортерам — В’єтнаму та Таїланду, які не так сильно постраждали від цьогорічної засухи.\n\nЯк заборона експорту вплине на світ\n\nПогані погодні умови спіткали не тільки південно-азійський регіон. Пакистан, четвертий за величиною експортер рису в світі, також зазнав великої шкоди сільському господарству, включно з рисом. Повені спустошили значні ділянки його сільськогосподарських угідь.\n\nПрогнозується, що виробництво рису в Євросоюзі буде найнижчим з 1995/96 років через сильну засуху в Італії та Іспанії. У США прогнози також вказують на зниження виробництва.\n\nВсе це призвело до збільшення світових цін на рис. А обмеження поставок з Індії лише посилить цей тренд. В 2022 році вартість рису залишалася високою. Зростання цін на роздрібних ринках у липні становило приблизно 9,3% у річному обчисленні.\n\nХто постраждає в першу чергу\n\nЗагалом, найбільшими імпортерами рису з Індії були доволі багаті країни: Об'єднані Арабські Емірати, Саудівська Аравія, США та інші.\n\nАле, найбільш постраждалими країнами, повідомляє ділове видання CNBC, будуть Філіппіни та в меншій мірі Індонезія. Річ в тім, що Філіппіни імпортують близько 20% рису від споживання. При тому ця культура становить 25% у продовольчому кошику країни.\n\nТобто, проблемою буде не фізична відсутність рису, а його значне подорожчання внаслідок введення індійських мит. Це негативно вплине на економічну ситуацію на острівній країні: посилення інфляції та девальвацію місцевої валюти. Приблизно така ж ситуація, але в менших масштабах – і з Індонезією.\n\nНаслідки для України\n\nЗа останні п'ять років, згідно даних Митної служб, Україна імпортувала від 80 до 110 тис. тонн рису на рік. Основними джерелами поставок були Індія, Китай та Пакистан.\n\nПри тому, від 30 до 35% відсотків власного споживання рису Україна вирощувала сама. Правда, більшість земель для цієї культури були розташовані на півдні – в Херсонській області. Сьогодні вона тимчасово окупована військовими рф.\n\nЗ позитивного: Україна має незначну частку споживання рису в продуктовому кошику. А обсяг імпорту – умовні 100 тис. тонн на рік – мізерний, порівняно з азійськими країнами. Вони імпортують його мільйонами тонн.\n\nВтім, обмеження експорту з Індії неминуче призведе до подальшого росту ціни на рис і світі. І як наслідок – на полицях магазинів в Україні.",
    "Тайвань вирішив скасувати безвіз для росіян": "Острів дозволив безвіз для громадян 14 країн-союзників. Фото: pixabay.com\n\nТайвань не продовжуватиме програму безвізового в'їзду для громадян Російської Федерації.\n\nПрограму запровадили 2018 року. Про це повідомило Міністерство закордонних справ Тайваню, пише CNA.\n\nРосія, Таїланд, Бруней і Філіппіни входили до експериментальної програми тайванського МЗС. Програма передбачала безвізовий режим на острів для громадян цих країн.\n\nЧИТАЙТЕ ТАКОЖ: В ЄС підтримали ускладнення віз для росіян\n\nСкористатися безвізовою програмою з 2020 року було практично неможливо через пандемію коронавірусу.\n\nОднак острів вже почав поступово пом'якшувати вимоги і дозволив безвіз для громадян 14 країн-союзників.\n\nУ серпні вперше за 25 років спікерка Палати представників Сполучених Штатів Америки Ненсі Пелосі прилетіла до Тайваню. Лідер Китаю Сі Цзіньпін заявив, що США втручаються в справи Тайваню. Пекін бачить острів своєю територією. Він застеріг президента США Джо Байдена від \"гри з вогнем\". Якщо Тайвань проголосить незалежність, КНР без вагань почне війну, заявляв міністр оборони Китаю.",
    "У червні Австралія збільшила постачання пшениці основним імпортерам 13.09.2022": "У червні Австралія збільшила постачання пшениці основним імпортерам\n\nЗа даними Австралійського статистичного бюро (ABS), у липні Австралія експортувала 2 589,7 тис. т пшениці, що на 4% менше, ніж у червні (2 710,5 тис. т). Про це повідомляє агентство Зерно Он-Лайн.\n\nНайбільшими покупцями австралійської пшениці, відвантаженою насипом, стали Китай (687,5 тис. т), Індонезія (373,4 тис. т) та Філіппіни (303,8 тис. т). Пшеницю в контейнерах імпортували головним чином Тайвань (41,8 тис. т), В’єтнам (40 тис. т) та Таїланд (27,6 тис. т).\n\nПорівняно з червнем поставки до Китаю збільшилися на 4%, до Індонезії на 48% і до Філіппіни на 37%. Ці країни накопичували запаси австралійської пшениці в очікуванні початку збирання нового врожаю в Північній півкулі, а також через побоювання з приводу того, що експортний коридор у Чорному морі доставлятиме пшеницю на азіатські ринки повільніше, ніж зазвичай.\n\nЕкспорт пшениці з Австралії, т\n\nтравень червень липень Насипом 2 079 425 2 499 960 2 423 660 В контейнерах 262 454 210 577 166 083\n\nПозначки:експорт, пшениця, Австралія",
    "Інсайдер: нова Call of Duty покаже війну в Перській затоці і знаменитий теракт в США": "Шутер вийде в 2024 році.\n\nЗ'явилася порція непідтверджених даних про нову частину Call of Duty, яка вийде в 2024 році. Повідомляється, що гра буде охоплювати два періоди в 1990-х і 2000-х роках. Користувачі візьмуть участь у війні в Перській затоці і операції \"Незламна свобода\".\n\nВідомостями поділився інсайдер TheGhostOfHope. Йому можна довіряти, тому що в минулому інформатор неодноразово зливав правдиві дані про Call of Duty.\n\nЗгідно зі свіжим витоком, події шутера розгортатимуться в двох часових періодах: протягом війни в Перській затоці і при виконанні операції \"Незламна свобода\". Тобто користувачам покажуть 1990-і і 2000-і роки, а сюжет зв'яжуть з реальними подіями. Гравці відвідають Ірак, Афганістан, Філіппіни і, можливо, Панаму. Щодо останньої країни TheGhostOfHope не отримав точних відомостей.\n\nВідео дня\n\nІсторична довідка: операція \"Незламна свобода\" — це загальна назва всіх американських заходів у відповідь на терористичні акти 11 вересня 2001 року. Вона проводилася в Східній Азії, Африці і на Філіппінах.\n\nНагадаємо, за створення наступної Call of Duty після Modern Warfare 2 відповідає студія Treyarch. Вона вийде в 2024 році, а в 2023-му з'явиться додатковий контент для MW2. Офіційна інформація про нову CoD поки не надходила, а свіжий витік Activision Blizzard ніяк не прокоментувала.\n\nВас також можуть зацікавити новини:",
    "Китай використовує військові навчання для імітації атак на кораблі США — останні новини": "У Тайвані заявили, що Китай використовує військові навчання для імітації атак на кораблі США — Reuters 1 вересня, 21:50 Китай та Тайвань (Фото:REUTERS/Dado Ruvic/Illustration)\n\nКитай продовжує зміцнювати свою бойову готовність та використовує навчання біля берегів Тайваню для імітації атак на кораблі США.\n\nПро це Міністерство оборони Тайваню повідомило у звіті для парламенту, з яким ознайомились журналісти Reuters.\n\nМіноборони острівної держави регулярно звітує про кораблі та повітряні суди Китаю, які фіксують біля лінії розмежування. Так, наприклад, станом на 17:00 (12:00 за Києвом) 1 вересня там зафіксували 8 суден та 53 китайські літаки.\n\nВідео дня\n\nУ звіті, який бачили у Reuters, йдеться, що Китай продовжує зміцнювати свою бойову готовність. Основна увага китайських сил приділялася першому ланцюгу островів, що тягнеться від Японії через Тайвань, Філіппіни і далі до Калімантану, охоплюючи прибережні моря Китаю.\n\nУ доповіді йдеться, що Китай «використовує бойові навчання для проведення імітаційних атак на кораблі США, що входять до першого ланцюга островів», і прагне отримати стратегічний контроль над цим ланцюгом островів до 2035 року.\n\n2 серпня спікер Палати представників США Ненсі Пелосі відвідала острів. Це стало першим візитом американського представника такого високого рівня на Тайвань з 1997 року.\n\nЇї візит супроводжувався різкою критикою Пекіна. 28 липня, лідер Китаю Сі Цзіньпін попередив президента США Джо Байдена про неприпустимість візиту Пелосі до Тайваню, заявивши, що США \" грають з вогнем\". Після її візиту Китай повів військові навчання військово-повітряних сил та флоту країни у водах та повітряному просторі навколо Тайваню.\n\nТайвань є частково визнаною державою, яку КНР називає своєю територією. Він керується демократичним урядом і вважається одним із чотирьох «Азіатських тигрів» - найуспішніших економік регіону. Офіційний Пекін категорично заперечує спроб будь-яких країн встановлювати відносини з Тайванем або відвідувати його. США визнають легітимність КНР як єдиної держави, але продовжують розвивати зв'язки з островом.\n\n\n\nПриєднуйтесь до нас у соцмережах Facebook, Telegram та Instagram.",
    "US Open. Еала - перша філіппінка з одиночним трофеєм на \"мейджорі\", Ландалусе виграв шостий титул у сезоні": "Александра Еала (Філіппіни, 10) – Луція Гавлічкова (Чехія, 2) 6:2, 6:4\n\nМартін Ландалусе (Іспанія, 5) - Жиль Арно Баї (Бельгія, 2) 7:6(3), 5:7, 6:2\n\nДрузі, проект \"Великий теніс України\" просить вашої підтримки!Наш ресурс за весь час свого існування ніколи не мав спонсорів і існував тільки за рахунок реклами.Зараз ми дуже хочемо зберегти наш проект і продовжувати розвиватися після нашої перемоги!Підтримайте наш сайт будь-якою доступною для вас сумою. Це займе рівно одну хвилину для вас і допоможе нам вижити, щоб продовжувати радувати вас новинами зі світу тенісу.Дякуємо, що залишаєтеся з нами.Все буде Україна! 💙💛",
    "Новини України: Незвичайні цікаві факти про домени різних країн світу": "Національна доменна зона – це сукупність усіх доменів, які мають спільне буквене позначення. За допомогою національних доменів можна швидко зрозуміти, до якої країни відноситься той чи інший сайт.\n\nТак, наприклад, доменна зона Бельгії позначається за допомогою літер “be”, а доменну зону Аргентини легко відрізнити за допомогою буквеного позначення “ar”.\n\nЧасто національні доменні зони мають кілька рівнів. У випадку України доменами другого рівня будуть com.ua, in.ua, org.ua та домени, які прив’язані до певних регіонів.\n\nКожна доменна зона має свої власні правила та історію, про яку знають далеко не всі. Ми вирішили зібрати маловідомі факти про доменні зони та знайшли чимало цікавого.\n\nЯк домен .tv зміг зробити маленьку тихоокеанську країну членом ООН\n\nТувалу – це невелика країна, яка однією з перших змогла влучно скористатися своєю доменною зоною. Доменна зона Тувалу “.tv” дуже схожа на англомовне скорочення слова телевізійний, тобто “tv”.\n\nЗазвичай сайти, які реєструють доменні ім’я з елементом “tv», пов'язані з медіазасобами, здебільшого телебаченням. Тож не дивно, що сайтів з таким доменним ім’ям чимало, а нові ресурси створюються кожен день. Варто згадати, що адреси у доменній зоні Тувалу коштують недешево.\n\nУ 1998 році влада Тувалу отримала пропозицію продати права на використання доменного імені на користь компанії Idealab. Винагорода для Тувалу складала 50 мільйонів доларів, що для країни з населенням у 10 тисяч осіб було просто неймовірною купою грошей. Влада Тувалу дала свою згоду й угода відбулася.\n\nНа отриманні гроші влада Тувалу змогла збудувати чимало доріг та шкіл, провела модернізацію місцевого аеропорту та в цілому покращила рівень життя громадян країни. Крім цього, Тувалу змогла вступити в ООН, оскільки у держави нарешті з’явилися гроші на вступний внесок.\n\nТувалу — не єдиний приклад того, як країна може заробляти на доменному імені. Такі країни як Молдова, Туркменістан та Філіппіни також надають свої доменні імена в оренду.\n\nЯк “ню” перетворилося на мільйони доларів та 20-річну судову тяганину\n\nУ Полінезії є маленький острів Ніуе, чисельність жителів якого складає всього півтори тисячі осіб. Доменна зона цього невеликого острова “.nu” має неймовірну популярність серед сайтів у Європі. Секрет популярності полягає у багатозначності такого доменного імені.\n\nРіч у тім, що доменне ім’я .nu одночасно використовують сайти новин, служби доставки та навіть еротичні сайти, оскільки з французької “nu” означає голий, а зі шведської — “зараз”.\n\nЗвісно, мешканці острова Ніуе не мали інтернету і не могли багато знати стосовно цінності їхньої доменної зони, чим вдало скористався американський підприємець Вільям Семич. Він пояснив жителям Ніуе, що доменна зона не має високої вартості, та зареєстрував доменну зону на себе, отримавши згоду влади Ніуе.\n\nВарто зазначити, що Вільям не запропонував жителям Ніуе гроші, ні. Оплата, яку він запропонував — безкоштовний інтернет для всіх жителів Ніуе. Через певний час влада Ніуе зрозуміла свою помилку та подала позов до суду, але розгляд триває вже понад двадцять років. Водночас компанія Вільяма має щорічний обіг у п’ять мільйонів доларів, чого більше ніж достатньо для оплати інтернету всім жителям Ніуе і безбідного життя самого підприємця.\n\nКолумбійський аналог домену .com\n\nНаціональна доменна зона Колумбії — це .со. Таке скорочення популярне серед багатьох компаній, оскільки воно дуже схоже на старе та всім знайоме доменне ім’я .соm. Скорочення .со використовують такі компанії як Google та Twitter. Тож не дивно що Колумбія охоче пропонує домени своєї національної зони для вільної реєстрації, завдяки чому отримує прибутки.\n\nДомени .me та .bar насправді чорногорські\n\nДоменна зона Чорногорії почала своє існування з моменту проголошення незалежності країни. Домен .me з’явився внаслідок скорочення англомовної назви країни Montenegro.\n\nПопулярність доменів цієї доменної зони легко пояснити, оскільки .me дуже схоже на англійське “me”, тобто мене. Чорногорія зробила домен загальнодоступним, і тепер його використовують чимало IT гігантів. Серед найвідоміших можна виділити:\n\nGoogle Plus (g.me)\n\nТелеграм (t.me)\n\nФейсбук (fb.me)\n\nWordPress (wp.me)\n\nТакож в Чорногорії є місто, яке має назву Бар та відповідну доменну назву домена .bar. Зрозуміло, що подібне доменне ім’я чудово підходить до різноманітних барів та ресторанів. Таким чином, Чорногорія змогла двічі скористатися можливостями своєї доменної зони та отримати за це вдвічі більше прибутків.\n\nДомен .aq для найхолоднішого континенту\n\nУ відносно далекому 1991 році Антарктида отримала своє власне доменне ім’я. Воно було створене для реєстрації державних установ та юридичних осіб, які займаються комерційною діяльністю на території Антарктиди. Отримати таке доменне ім’я може будь-яка фізична особа за умови якщо вона побувала в Антарктиці. Для юридичних осіб обов'язковою вимогою є ведення бізнесу на території Антарктиди. Однак, будь-хто охочий може зареєструвати доменне ім’я пов’язане з Антарктидою, не виконуючи цієї умови, за певну плату. Вартість такої забаганки складає приблизно 2 тисячі гривень.\n\nОдносимвольні домени\n\nОдносимвольні домени неймовірно рідкісні. Вартість таких доменів може сягати кілька десятків тисяч доларів. Разом з тим, всі односимвольні домени вже давно зайняті, тож отримати до них доступ майже неможливо.\n\nВирішити проблему та отримати односимвольну адресу для сайту ви можете скориставшись національним доменом UA або доменами другого рівня. Таким чином, коротка адреса вашого сайту коштуватиме вам всього 200-300 гривень. Те ж стосується і доменних зон інших країн. Тож якщо вам потрібна коротка адреса для сайту – перевірте доступні варіанти в національних зонах.\n\nДоменні зони без доменів та закриті зони\n\nЗа весь час існування доменів траплялися ситуації, коли доменна зона є, але сайтів у ній немає. Або ж вона закрита для реєстрації та обслуговує тільки старі сайти.\n\n.bv – доменна зона, яка була відкрита для безлюдного норвезького острова Буве, який знаходиться у водах Тихого океану. Реєстрація доменів у ній так і не почалася.\n\n.sj – домен для острова Ян-Маєн та архіпелагу Свальбард. Ситуація повністю аналогічна ситуації з островом Буве, оскільки доменна зона була відкрита, але продаж імен так і не був запущений.\n\n.dd – доменне ім’я для Німецької демократичної республіки, створеної після поразки Німеччини у війні. Ім’я було зареєстроване у 1988 році, а країна розвалилася у 1990.\n\n.gb – доменна зона, яка була створена для Великої БританіЇ. Одночасно з нею був запущенний домен .uk, який і став найбільш популярним, а згодом і основним доменом.\n\nАле побутують також і доменні зони для неіснуючих країн, у яких відкрита реєстрація. Наприклад доменна зона .su належить СРСР і часто використовується в росії.\n\nНаразі існує понад 300 різних доменних зон для країн, і якщо зазирнути в їх історію – ви гарантовано знайдете щось цікаве. Тож якщо вам сподобалася наша стаття – розкажіть про неї друзям!",
    "Reuters: Китай на навчаннях імітує атаки на кораблі ВМС США": "Шановні друзі! Сайт потребує Вашої підтримки! ПІДТРИМАТИ / DONATE\n\nПро це повідомляє Reuters Китай продовжує зміцнювати свою бойову готовність до нападу на острів. Основна увага в стратегії Пекіна приділяється першої ланцюга островів, яка тягнеться від Японії через Тайвань, Філіппіни і до Борнео, охоплюючи прибережні моря Китаю.Військове керівництво Тайваню раніше повідомляло, що Китай може використовувати спеціальних агентів, щоб обезголовити тайванські системи управління і пошкодити інфраструктуру, а також здатний проводити електронні атаки, щоб порушити зв'язок і системи управління.",
    "Скільки потрібно працювати, щоб накопичити на iPhone 14 Pro у різних країнах": "Компанія Picodi п’ятий рік поспіль складає рейтинг «Індекс iPhone», в якому представлена ​​інформація про те, за скільки середньостатистичний житель тієї чи іншої країни може накопичити на новий смартфон від Apple. На цей раз розрахунки велися щодо базового iPhone 14 Pro з накопичувачем на 128 ГБ.\n\nІндекс iPhone вказує, скільки жителям тієї чи іншої країни потрібно працювати, щоб придбати iPhone 14 Pro з урахуванням локальних середніх зарплат. Найдовше доведеться накопичувати середньостатистичного мешканця Туреччини — 146,7 дня. І це не дивно, адже у цій країні найвищі ціни у світі на «яблучні» смартфони. З помітним відривом на другому місці з кінця знаходяться Філіппіни (90,9 дні), а на третьому – Бразилія (74,2 дні).\n\nНайшвидше накопичити на новенький iPhone 14 Pro може середньостатистичний житель Швейцарії – всього за 4,6 дні. У США доведеться попрацювати на день більше.\n\nПроте портал не порахував індекс в Україні, адже смартфон поки що не надійшов у продажу. Очікується, що ціни на новинку стартуватимуть із 42 тис. грн.",
    "14 країн створили альянс для забезпечення важливими продуктами на випадок надзвичайних подій у світі": "14 країн, які входять до очолюваної США Індо-Тихоокеанської економічної структури (IPEF), розглянуть можливість створення формальної системи для спільного використання напівпровідникових пристроїв, медичних виробів та інших життєво важливих предметів постачання на випадок надзвичайних подій.\n\n\n\n\n\n\n\n\n\nКраїни IPEF матимуть взаємний доступ до цих запасів під час подій, що порушують ланцюжки постачань. До таких подій належатимуть війни та пандемії. Подробиці обговорюватимуться на дводенному саміті IPEF у Лос-Анджелесі цього тижня.\n\nЦя пропозиція є відповіддю на поширену залежність від Китаю щодо багатьох найважливіших постачань. Зокрема, від життєво важливих для промисловості рідкісноземельних елементів до засобів індивідуального захисту (ЗІЗ) для медичних працівників.\n\nЯкі країни і як вони вирішуватимуть постачання на випадок надзвичайних подій?\n\nIPEF, структура, запропонована президентом США Джо Байденом, була запущена у травні за участю 13 країн. Це США, Австралія, Брунея, Індія, Індонезія, Японія, Малайзія, Нова Зеландія, Філіппіни, Сінгапур, Південна Корея, Таїланд та В’єтнам. Того ж місяця до них приєдналося Фіджі як 14 країна. Але до групи не входить Тайвань – ключова ланка у глобальному ланцюжку постачання напівпровідників.\n\nПосадовці на рівні кабінету міністрів країн-членів зберуться в Лос-Анджелесі у четвер та п’ятницю на першу особисту міністерську зустріч групи. Вони прагнуть завершити роботу над спільною заявою, яка передбачає мету створення механізму управління кризовими ситуаціями для ланцюжків постачань.\n\nПокращені комунікації в ланцюжку постачання повинні бути частиною пакета. Кожна країна IPEF призначає контактну особу для цієї домовленості. Члени обмінюватимуться даними про запаси та ризики, а також співпрацюватимуть щодо альтернативних джерел постачання.\n\nВ одному реченні міститься заклик до сприяння ефективної передачі критично важливих матеріалів, включно зі спільним використанням запасів. Крім напівпровідників, структура спільного використання, ймовірно, передбачатиме засоби індивідуального захисту, а також рідкісноземельні елементи та акумулятори. Якщо члени IPEF погодяться з планом у спільній заяві, підготовка може розпочатися наступного року.\n\nПекін обмежив експорт рідкісноземельних елементів до Японії після інциденту 2010 року, коли китайське рибальське судно зіткнулося з суднами японської берегової охорони поблизу островів Сенкаку, які під керуванням Японії і які Китай називає островами Дяоюйдао.\n\nПід час початку пандемії коронавірусу багато країн залежали від продукції китайського виробництва для засобів індивідуального захисту, що порушило логістику та постачання і викликало дефіцит техніки. До речі, МОЗ, вперше з початку війни, опублікувало свіжі дані щодо COVID-19 в Україні.\n\nДекілька членів IPEF сильні у виробництві критично важливих матеріалів. Японія, США та Південна Корея контролюють майже половину світових потужностей з виробництва напівпровідників. Що стосується рідкісноземельних елементів, США, Австралія та Індія виробляють майже 30% від загального обсягу. Індонезія є великим виробником медичних ЗІЗ. Проте, деякі країни не бажають приєднуватися до IPEF через свої відносини з Китаєм.\n\nЯкщо Ви знайшли помилку, будь ласка, виділіть фрагмент тексту та натисніть Ctrl+Enter .",
    "Незабаром кінець. Глава ВООЗ поділився добрими новинами про пандемію COVID-19": "Незабаром кінець. Глава ВООЗ поділився добрими новинами про пандемію COVID-19 15 вересня, 09:56 Захворюваність йде на спад (Фото:unsplash)\n\nТедрос Аданом Гебрейєсус заявив, що захворюваність на коронавірус йде на спад і людству залишилося докласти зовсім небагато зусиль, щоб покінчити з цією проблемою.\n\n«Минулого тижня кількість смертей, що щотижня реєструються, від Covid-19 була найнижчою з березня 2020 року, — сказав Гебрейєсус. — Ми ніколи не були в кращому становищі, щоб покласти край пандемії. Ми ще не там, але кінець близький».\n\nВідео дня\n\nПри цьому голова ВООЗ закликав не зменшувати обертів у боротьбі.\n\n\"Марафонець не зупиняється, коли в полі зору з'являється фінішна риса; він біжить швидше з усією енергією, що залишилася, — сказав Гебрейесус . — Ми теж маємо. Ми бачимо фінішну межу, ми у виграшній позиції, але зараз найневідповідніший час, щоб зупинятися. Настав час бігти старанніше і переконатися, що ми перетинаємо межу і пожинаємо плоди всієї нашої важкої роботи».\n\nЗгідно з останніми даними ВООЗ, щотижнева кількість випадків захворювання знижується у всіх регіонах, загальне падіння становить 28% порівняно з тижнем раніше. За інформацією Університету Джона Хопкінса, у Сполучених Штатах кількість випадків неухильно знижується протягом останніх двох місяців.\n\nЗниження було зареєстровано у п'яти регіонах ВООЗ: 31% у Європейському регіоні, 25% у Регіоні Південно-Східної Азії, 22% у Регіоні Америки, 11% у Західно-Тихоокеанському регіоні та 10% у Східному Середземномор'ї.\n\nВ Африканському регіоні кількість смертей збільшилась на 10%.\n\nПро найбільшу кількість щотижневих смертей повідомили США, за ними йдуть Японія, Росія, Бразилія та Філіппіни.\n\nПравова інформація. Ця стаття містить загальні відомості довідкового характеру і не повинна розглядатися як альтернатива рекомендаціям лікаря. НВ не несе відповідальності за будь-який діагноз, поставлений читачем на основі матеріалів сайту. НВ також не несе відповідальності за зміст інших інтернет-ресурсів, посилання на які присутні в цій статті. Якщо вас турбує стан вашого здоров’я, зверніться до лікаря.\n\nПриєднуйтесь до нас у соцмережах Facebook, Telegram та Instagram.",
    "Уряд дозволив морякам виїзд за кордон на роботу і навчання": "Уряд України надав можливість виїзду морякам – чоловікам віком від 18 до 60 років – для навчання та роботи за кордоном під час дії воєнного стану. Відповідна постанова № 992 датована 2 вересня.\n\nКлючові факти\n\nПостановою визначено за якими документами та на який термін моряки можуть виїхати з України, а також які органи видають ці документи.\n\nОкремі вимоги визначено зокрема для таких категорій: курсантів, для проходження практичної підготовки на судні під українським або іноземним прапором; осіб, які прямують для роботи на суднах у складі екіпажів суден, що здійснюють рейси до/з морських портів України; інших осіб, які прямують для роботи на морських суднах, суднах внутрішнього плавання у складі екіпажів таких суден.\n\nМоряки можуть скористатися дозволом, якщо вони здобули відповідну освіту та кваліфікацію до 24 лютого 2022 року, або ж завершили навчання у період воєнного стану.\n\nМоряки матимуть можливість перетинати кордон виключно за погодженням територіального центру комплектування.\n\n«Україна – один зі світових лідерів за кількістю висококваліфікованих моряків. У світовому торговельному мореплавстві працює більш ніж 100 000 українців. Тож таке рішення дозволить забезпечити роботою тисячі моряків та збільшити надходження до бюджету», – прокоментував рішення Кабміну прем’єр-міністр Денис Шмигаль.\n\nКонтекст\n\nПісля початку великої війни кордони для моряків закрилися, тож з кінця лютого вони не могли дістатися до своїх суден і рушити в рейси.\n\nЗа словами голови Української спілки моряків Кристини Король, в Україні нема власного торговельного флоту, тому моряки вимушені шукати роботу за кордоном, писав gmk.center. Як наслідок, деякі з них ідуть на злочин і перетинають кордон нелегально. «Схеми найрізноманітніші, з цінником від $3000 до $10 000 залежно від «надійності», – розповідає один з моряків. За даними Держприкордонслужби, станом на 1 серпня під час спроб нелегально перетнути кордон були затримані 2400 військовозобовʼязаних.\n\nЗа даними UNCTAD, у 2021 році Україна посіла шосте місце у світі за кількістю працюючих моряків (4,04%). РФ – друге (10,47%).\n\nВраховуючи логістичну катастрофу, яка насувається на Росію у звʼязку з санкціями проти її портів, терміналів та суден, а також у цілому токсичністю країни, варто очікувати значного зменшення кількості російських моряків, які працюють на іноземних судах. І місця, що звільнилися, могли б з легкістю зайняти українці. Якщо зможуть виїхати з країни.\n\nНайближчими сусідами за списком є азійські країни: Філіппіни (1-ше місце), Індонезія (3-тє місце), Китай (4-те місце), Індія (5-те місце). Громадяни з цих швидкорослих і густонаселених держав моментально займають робочі місця, що звільнилися. Повернути їх після війни буде неможливо.",
    "Альянс молочного чаю за демократію в Азії та ряжанка проти Лукашенка": "Ми . Ми з України З першого дня війни Фокус ні на хвилину не припиняв роботу. Наша команда вважає своїм обов'язком інформувати читача про те, що відбувається, збирати й аналізувати факти, протистояти ворожій пропаганді. Сьогодні Фокус потребує вашої підтримки, щоб продовжувати свою місію. Дякуємо за те, що ви з нами. Підтримати\n\nRelated video\n\nЩо таке Milk Tea Alliance (МТА) та як він допомагає боротися за демократію\n\nЧерез 250 років після Бостонського чаювання чай знову стає символом протестного руху. Чай з молоком є символом для багатьох азіатських держав.\n\nУ Таїланді чай з молоком називають Cha Nom Yen (นมเย็น), туди додають спеції, молоко може бути згущеним або цільним, обов'язково з льодом. Підсолоджують яскраво-червоним салаковим сиропом (салак / салака — \"зміїний фрукт\").\n\nУ М'янмі п'ють міцний чорний чай (akya yay — အကျရည်)/aphan yay — အဖန်ရည်) зі згущеним молоком і цукром, схожий на гонконгський молочний шовковий чай — Sil. У Гонконгу чай готується із суміші кількох сортів крупнолистового чорного, червоного чаю.\n\nТайванський перлинний чай (珍珠奶茶), відомий як Bubble Tea, охолоджується за допомогою кульок із тапіоки, які також називаються \"боба\" (波霸) або \"перлини\" (珍珠).\n\nMasala Chai (मसाला चाय) в Індії — пряний чай із сумішшю спецій і трав (кардамон, фенхель, чорний перець), Teh Tarik (чай, збитий зі згущеним молоком) — національний напій Малайзії, також популярний в Індонезії та Сінгапурі, Sut Chai без цукру, який п'ють у Сіньцзян-Уйгурському автономному районі КНР. До речі, уйгури також п'ють чай з додаванням вершкового масла, що чимось нагадує Сha Süma (ཇ་སྲུབ་མ་), популярний напій у Тибеті, а також Бутані та Непалі, який являє собою чай з додаванням молока, масла яка і солі.\n\nМайже по всій Азії зустрічається чай із молоком — спадщина колоніалізму, традиція з Британської імперії.\n\n[ + – ] Майже по всій Азії зустрічається чай із молоком – спадщина колоніалізму, традиція з Британської імперії Фото: Pexels\n\nУ 2020 р. під час протестів у Гонконгу тайський актор Вачіравіт \"Брайт\" Чіва-аре опублікував у Twitter зображення, на якому Гонконг був вказаний як країна. Це передбачувано спричинило негативну реакцію китайських користувачів, оскільки Гонконг — особливий адміністративний район Китаю. Почалася інтернет-війна. Тайці виступили на захист актора, що незабаром переросло в масштабну критику КНР та Комуністичної партії Китаю. Рух охопив Таїланд, Гонконг, а також Тайвань, які виступали проти китайської експансії.\n\nВажливо\n\nНАТО мінус. Як блок англосаксів AUKUS змінить розміщення сил у Європі\n\nАнтагонізм щодо КНР та КПК, так, головний консолідувальний фактор МТА. Назва також символічна, адже на території материкового Китаю не п'ють чай з молоком, що побічно зміцнює антиіредентистські настрої уйгурів і тибетців, які зазнають тиску з боку пекінської влади.\n\nПісля збройних зіткнень між Китаєм та Індією у 2020 р. Індія включилася до МТА.\n\nУ серпні 2020 р. відновилися протести в Таїланді, які підтримали Тайвань та Гонконг, враховуючи активіста Джошуа Вонга. Хештег #MilkTeaAlliance активно використовувався протестувальниками. МТА відіграв важливу роль під час протестів у Таїланді, оскільки віртуальна солідарність переросла у реальну кооперацію в організації протестів. Рух так вийшов на новий рівень — не просто як антикитайський віртуальний альянс, а об'єднання проти авторитаризму та корупції, адже протестувальники вимагали розробки нової конституції, відставки уряду на чолі з Прают Чан-Оча, який захопив владу в 2014 р., реформи інституту монархії.\n\nАльянс молочного чаю відреагував тисячними протестами на військовий переворот у М'янмі, який відбувся у лютому 2021 р.\n\nМинулого місяця за наказом м'янманської військової хунти стратили чотирьох представників демократичних сил. У відповідь, і також на ознаменування роковин повстання 8888, у М'янмі відбувся прихований протест: протестувальники вийшли на вулиці з парасольками — символом демократичного руху, що зародився в Гонконгу (Революція парасольок 2014 р). Фото активістів поширювалися в соцмережах із хештегом #MilkTeaAlliance.\n\nЗа два роки з моменту свого утворення Альянс поширив свій вплив практично на всю Азію, враховуючи Філіппіни. На Філіппінах, до речі, п'ють чай із молоком і солоними вершками.\n\n[ + – ] Альянс молочного чаю поширив свій вплив на всю Азію, враховуючи Філіппіни [ + – ] Альянс молочного чаю поширив свій вплив на всю Азію, враховуючи Філіппіни [ + – ] Альянс молочного чаю поширив свій вплив на всю Азію, враховуючи Філіппіни [ + – ] Альянс молочного чаю поширив свій вплив на всю Азію, враховуючи Філіппіни\n\nАльянс молочного чаю і проблема уйгурів у Китаї\n\nАльянс молочного чаю, окрім того, що є інструментом тактичної організації протестних рухів в Азії, також привертає увагу громадськості до порушення прав людини з боку Пекіна стосовно уйгурів і тибетців. Те саме стосується рохінджа та каренів.\n\nДжошуа Вонг заявляє, що така паназіатська колаборація і прояв солідарності однозначно зміцнить почуття єднання активістів в азіатських країнах, а також послужить сигналом Китаю: експансіонізм стримуватиметься.\n\nМЗС КНР зі свого боку ставиться до МТА зневажливо. Чжао Ліцзянь, заступник директора Департаменту інформації МЗС КНР, назвав активістів МТА \"змовниками\" та пророкував невдачу руху.\n\nАле Альянс не є антикитайським сам собою, хоча спочатку й об'єднував противників політики КПК. Нині ж МТА — рух антиавторитарний, який прагне просувати демократію в азійських державах і відповідні реформи.\n\nВажливо\n\nЖінки для втіхи, японська каторга й острови Ліанкур. Три проблеми Японії та Південної Кореї\n\nНатан Ло, гонконгський активіст, учасник \"Революції парасольок\", який був змушений тікати і зараз живе у Великій Британії, стверджує, що Milk Tea Alliance — регіональна спільнота, учасники якої поділяють спільні ліберально-демократичні цінності та поділяють віру через мирний протест, а тому згуртованість у межах МТА дозволить надалі транслювати свої переконання і за межами регіону.\n\nПоказовим у цьому аспекті, до речі, є приклад Білорусі — під час протестів у 2020 році активісти, натхненні МТА, використали ряжанку, традиційний кисломолочний продукт як символ опору режиму Лукашенка.\n\n[ + – ] Пікет учасників Альянсу молочного чаю перед будівлею ASEAN у Джакарті (Індонезія) Фото: Getty Images\n\nМТА — яскравий приклад цифрового активізму. Альянс можна розглядати як широкомасштабну мобілізаційну силу, як поштовх до соціального/цивільного пробудження.\n\nРуху, однак, не вистачає монолітності, єдиноначальності, координації та організованості для подальшого розвитку. Однак потенційно Milk Tea Alliance може стати значимою політичною силою в Азії у міру того, як у молоді (основного складника руху) з'являється більше коштів для ведення політичної діяльності.\n\nТак, Milk Tea Alliance у перспективі зможе конвертувати віртуальну солідарність, взаємну підтримку та колективний протест у потужніший транснаціональний політичний важіль для протистояння авторитарним режимам.\n\nДжерело.\n\nВажливо",
    "Setanta Sports показала структуру власності. Головний офіс переїхав до Тбілісі — Forbes.ua": "Бродкастер Setanta Sports, який із 2019 року працює на українському ринку спортивного телебачення, на 100% належить грузинській компанії Adjara Group. Раніше Setanta працювала на ринках Ірландії та Великої Британії. Зараз вона веде мовлення у 15 країнах Східної Європи та Азії, а головний офіс розташований у Тбілісі. Про це йдеться в письмовій відповіді Setanta Sports на запит Forbes .\n\nКлючові факти\n\nAdjara Group готельного магната із Грузії Темура Углави придбала Setanta Sports в ірландських власників у 2021 році. Грузинському холдингу належить 100% Setanta Sports включно з брендом. Відтак хед-офіс та все телевиробництво переїхало з Дубліна до Тбілісі, йдеться в письмовому коментарі компанії. Загалом у Setanta Sports працює близько 300 людей.\n\nВзимку 2022-го грузинський холдинг придбав і українську Setanta, яка від початку не входила в периметр угоди. Компанія має окремий офіс в Україні. Вартість не розголошується. Для порівняння, лідера українського стримінг-ринку Megogo Forbes оцінював у 2021-му у $170 млн. Виторг цієї компанії в Україні минулого року орієнтовно становив $43 млн.\n\nSetanta була заснована на початку 1990-х в Ірландії партнерами Леонардом Раяном та Майклом ОʼРурком. ОʼРурк та інший колишній топменеджер Setanta Двайр Маккоулі залишаються у керівництві компанії і зараз, йдеться в письмовому коментарі компанії, переданому директором з комунікацій компанії Ото Мумладзе.\n\nбула заснована на початку 1990-х в Ірландії партнерами Леонардом Раяном та Майклом ОʼРурком. ОʼРурк та інший колишній топменеджер Setanta Двайр Маккоулі залишаються у керівництві компанії і зараз, йдеться в письмовому коментарі компанії, переданому директором з комунікацій компанії Ото Мумладзе. На початку та в середині 2000-х мовник активно намагався дістати на ринку платного спортивного ТБ Ірландії та Великої Британії лідера Sky Sports. Зокрема ірландці також запустили цілодобовий канал з новинами спорту за аналогією зі Sky Sports News.\n\nПісля кризи 2008–2009 років через борги в понад ₤250 млн збанкрутував британський підрозділ Setanta. Після цього у її складі залишились тільки суто ірландський, а також азійський бізнес. У 2015-му ірландську Setanta купила найбільша телеком-компанія країни Eir. Тоді компанія остаточно перестала транслювати навіть футбольні чемпіонати Ірландії, сконцентрувавшись на інших ринках.\n\nЗараз бродкастер працює на 15 ринках у Східній Європі та Азії. Останньою країною, де почала мовити Setanta, стали Філіппіни. Також, окрім України, мовник присутній в Азербайджані, Вірменії, Білорусі, Грузії, Казахстані, Киргизстані, Латвії, Литві, Молдові, Таджикистані, Туркменістані, Узбекистані та Естонії. «Україна – один із пріоритетних ринків для нас. Також великий потенціал для розвитку OTT-платформи ми бачимо у Центральній Азії», – йдеться в коментарі компанії.\n\nКонтекст\n\nSetanta зайшла на український ринок у 2019-му, придбавши права на показ в Україні протягом трьох років футбольних матчів Англійської премʼєр-ліги.\n\nУ серпні 2022-го Setanta заплатила Українській премʼєр-лізі $3,2 млн, або $16,2 млн за три сезони, за статус першого в історії ексклюзивного транслятора українського чемпіонату. Однак «Динамо», «Дніпро-1», «Зоря», «Металіст» та «Рух» відмовились визнавати права Setanta на показ своїх домашніх матчів. Через це Setanta не змогла показати вже кілька матчів нового сезону УПЛ за участі цих команд.\n\nПринаймні частина з клубів, що виступили проти трансляцій на Setanta, асоціюються з бізнесменами Ігорем Суркісом та Ігорем Коломойським, які володіють медіагрупою «1+1 Media». Матчі цих команд наразі транслюють ресурси, що входять до складу «1+1».\n\nSetanta в Україні працює за моделлю платного контенту. Вона співпрацює з найбільшими українськими кабельними провайдерами (Тріолан, Ланет, Воля та інші, де транслюються два канали Setanta Sports Ukraine та Setanta Sports Ukraine Plus) та ОТТ-платформами (Megogo, Sweet.tv, Київстар та інші), а також має власний ОТТ-сервіс, підписка на який коштує 109 грн на місяць.\n\nОсновний конкурент Megogo – вдічі або втричі дорожчий, однак, на відміну від українського сервісу, Setanta концентрується виключно на спортивних трансляціях.\n\nЗараз українським глядачам Setanta доступні футбольні чемпіонати України, Англії, Бельгії та Нідерландів, американські баскетбольна та хокейна ліги NBA та NHL, змішані єдиноборства UFC.\n\nУ конкурента Megogo – Ліга чемпіонів та два інші єврокубки, першості Іспанії, Італії, Франції та Туреччини. На обох платформах доступні матчі футбольної Бундесліги (Німеччина), «Формула-1», тенісні турніри, а також інші змагання на зразок гольфу чи настільного тенісу.",
    "Маркус Феддер: Інноваційні фінанси можуть допомогти відновити Україну": "Колишній директор Міжнародного фінансового фонду імунізації та колишній скарбник ЄБРР — про два шляхи післявоєнного фінансового відновлення країни\n\nУкраїна не зможе самостійно фінансувати свої величезні потреби післявоєнного відновлення та не повинна розраховувати на репарації від росії. Але два новаторські й нещодавно перевірені механізми можуть допомогти подолати принаймні частину дефіциту фінансування.\n\nОцінки витрат на післявоєнне відновлення України дуже різняться. Прем’єр-міністр України Денис Шмигаль нещодавно назвав ймовірний рахунок обсягом $750 млрд, тоді як президент Європейського інвестиційного банку Вернер Хойєр вважає, що країні може знадобитися $1,1 трлн. Щодня, доки триває війна, цифра зростає.\n\nУкраїні необхідно буде відновити електростанції, електричні мережі, а також життєво важливу інфраструктуру водопостачання, каналізації та транспорту. Промисловість вимагатиме вкладень, а будинки потрібно буде відбудувати та відремонтувати до зими — хоча багато міст, селищ та сіл повністю зруйновані.\n\nАле Україна не зможе самостійно профінансувати таку масштабну інвестиційну програму і не має розраховувати на репарації від росії. Тому фінансування має також надходити від багатосторонніх інституцій розвитку, таких як Світовий банк, Європейський інвестиційний банк та Європейський банк реконструкції та розвитку. Західні уряди також мають зробити свій внесок, як і Європейський союз.\n\nНайбільша проблема в тому, що Україні знадобляться гроші, щойно війна закінчиться. Оскільки в країни немає достатніх власних резервів, їй доведеться позичати. Але її суверенна кредитоспроможність буде на дні після війни, навіть всупереч тому, що Fitch Ratings нещодавно підвищило рейтинг України з RD (обмежений дефолт) до CC.\n\nКрім того, західні уряди не зможуть просто переказати початкові $100 млрд одночасно Україні. Їхні фінанси все ще хитаються через фіскальні заходи щодо протидії наслідкам пандемії COVID-19 і знову набутого усвідомлення того, що їм потрібно більше витрачати на оборону. Тільки Німеччина має намір інвестувати у свої збройні сили додатково €100 млрд ($100 млрд).\n\nАле інноваційні механізми фінансування можуть допомогти подолати принаймні частину величезного дефіциту фінансування в Україні. Зокрема, політикам слід враховувати два нещодавні прецеденти.\n\nОдним із перспективних варіантів є створення Міжнародного механізму фінансування реконструкції України (IFFRU). Це буде створено на зразок Міжнародного фінансового фонду для імунізації (IFFIm), який було створено у 2006 році кількома урядами-донорами під керівництвом Сполученого Королівства для надання авансу на вакцинацію дітей у найбідніших країнах світу.\n\nIFFIm отримав багаторічні зобов’язання, що юридично зобов’язують, на загальну суму понад $6 млрд від урядів з високим рейтингом, що дозволило йому отримати рейтинг AAA і почати запозичення на міжнародних ринках облігацій. Позикові кошти — перший випуск облігацій IFFIm становив $1 млрд — були відправлені до Gavi, Альянс з вакцин, для фінансування негайних великомасштабних імунізацій.\n\nЗвільнена від податків IFFRU базуватиметься за межами України та функціонуватиме відповідно до передових стандартів операційної діяльності та управління. І замість того, щоб відвертати величезні суми грошей зі своїх поточних бюджетів, багато західних урядів зможуть брати на себе зобов’язання, що юридично підкріплені, протягом 20 років. За правильної структури суми будуть включені до відповідних державних бюджетів лише у тому році, коли вони мають бути сплачені.\n\nЗалежно від кредитного рейтингу країн-донорів та фінансової політики фонду IFFRU може мати рейтинг AA або вище. Це дозволило б їй вийти на міжнародні ринки облігацій та авансувати фінансування України, розподіляючи гроші за необхідності у країні. Таким чином, інфраструктура та гостро необхідне житло для переміщеного населення України можуть бути швидко відновлені.\n\nДруга можливість полягає в тому, щоб Україна випустила облігації Брейді, наслідуючи приклад деяких ринків, що розвиваються, зокрема кілька країн Латинської Америки, Болгарію, Марокко, Нігерію, Польщу та Філіппіни, коли три десятиліття тому вони оголосили дефолт за кредитами комерційних банків. Щоб вийти з кризи, банки погодилися на дисконт або певний збиток за кредитами, а борг, що залишився, був конвертований в суверенні облігації, що торгуються, із забезпеченням погашення основної суми боргу і, таким чином, забезпеченими спеціально випущеними державними цінними паперами. Щодо доларових облігацій Брейді, то Казначейство США випустило спеціальні 30-річні цінні папери з нульовим купоном для надання такого забезпечення, що зробило облігації привабливими для інвесторів.\n\nУкраїна, чий рейтинг CC не дозволить їй самостійно вийти на міжнародні боргові ринки, може використати аналогічну структуру для запуску своєї програми випуску облігацій. Уряд нестиме відповідальність за виплату відсотків за своїми облігаціями Брейді, при цьому необхідна іноземна валюта надходитиме від платників податків країни, а основні виплати будуть забезпечені або гарантовані облігаціями з нульовим купоном, випущеними урядами з високим рейтингом, ЄС або іншими країнами. Україна мала б придбати ці безкупонні облігації, чи уряди, які бажають підтримати відновлення країни, могли б їх пожертвувати.\n\nВідсоткові ставки, що зростають, і обмежений державний бюджет означають, що великі суми, необхідні для відновлення України, не можуть бути зібрані за один раз. Але творчі механізми фінансування можуть допомогти скоротити навантаження та прискорити відновлення країни.\n\nДжерело: Poject Syndicate\n\nБільше новин та актуальних матеріалів Investory News у нашому каналі в Telegram",
    "Чи вдасться Путіну \"розворот у бік Азії\"? Сюжет": "Оголошений президентом РФ \"поворот у бік Азії\" має незначні шанси на успіх, особливо на тлі стриманої реакції Індії та Китаю. Країни Південно-Східної Азії побоюються реакції Заходу в разі їхньої співпраці з Москвою.\n\nВиступаючи на початку вересня на Східному економічному форумі, президент Росії Володимир Путін підтвердив оголошені раніше наміри керівництва РФ від'єднати російську економіку від держав ЄС, які наклали на Росію серйозні санкції. Натомість країни ЄС самі намагаються позбутися енергетичної залежності від Москви після її вторгнення в Україну, зокрема зміцнюючи зв'язки з Азією.\n\n\n\nНа форумі у Владивостоці Путін зауважив, що роль країн Азійсько-тихоокеанського регіону значно зросла, і заявив, що Азія відкриває \"колосальні нові можливості\" для Росії. Крім того, опублікована 31 серпня оновлена військово-морська доктрина РФ теж містить пункт щодо посилення російської військової присутності на Сході.\n\nБажання пом'якшити наслідки західних санкцій\n\n\n\nТим часом російська економіка потерпає від західних санкцій, запроваджених у відповідь на російську агресію проти України, хоч уряд у Москві запевняє, що зафіксоване у поточному 2022 році скорочення російського ВВП становитиме близько трьох відсотків, порівняно з торішнім показником.\n\n\n\nОголошені задуми Кремля посилювати свою присутність в Азії прокоментував виконавчий директор австралійського аналітичного центру Asia Society Філіп Іванов. \"Тут відіграє свою роль і геополітична необхідність, і прагнення (Кремля. - Ред.) позиціювати Росію як джерело енергоносіїв, ресурсів, товарів оборонного призначення, а в деяких випадках і ядерних технологій для азійських економік, що переживають зростання\", - переконаний експерт.\n\nЩе один невдалий поворот?\n\n\n\nАналітики вважають, що останній поворот Путіна у бік Азії буде таким же провальним, як і його курс на зближення з азійськими країнами у 2012 році, що отримав назву \"Поворот Москви на Схід\". \"Я б сказав, що це - черговий провал, оскільки Росії нема що запропонувати регіону в стратегічному чи економічному плані\", - вважає Джошуа Курланцик, старший науковий співробітник з питань Південно-Східної Азії Ради з міжнародних відносин (CFR).\n\n\n\nТим часом прем'єр-міністр Індії Нарендра Моді заявив після зустрічі з Путіним у рамках саміту Шанхайської організації співробітництва (ШОС), проведеному минулого тижня в Узбекистані, що Москві необхідно \"стати на шлях миру\". Там же Путін публічно визнав, що лідер КНР Сі Цзіньпін має \"питання і побоювання\" щодо війни РФ проти України. Тож оглядачі вважають, що після вторгнення в Україну Москва стала ще слабшим партнером Пекіна, ніж раніше.\n\nПутін визнав, що Сі Цзіньпін має \"питання і побоювання\" щодо війни РФ проти України\n\nДо речі, оголошений ще 2012 року Росією \"азійський поворот\" не може похвалитися особливими здобутками. Приміром, обсяги двосторонньої торгівлі РФ з Японією досягли максимуму в 33,2 мільярда доларів США у 2013 році, але скоротилася до 20,8 мільярда доларів у 2021 році. Натомість двостороння торгівля РФ з Південною Кореєю зросла до 27,3 мільярда доларів у 2021 році, проте на частку Росії припадало лише трохи більше ніж два відсотки від загального обсягу зовнішньої торгівлі Південної Кореї. А в 2022 році ці обидві азійські держави активно підтримали західні санкції проти РФ, що цьогоріч призвело до зниження обсягів їхньої торгівлі з Росією.\n\nНейтралітет щодо війни України, але прохолодніші відносини\n\n\n\nСінгапур взагалі запровадив власні односторонні санкції проти Росії через її вторгнення в Україну, ставши єдиною країною Південно-Східної Азії, яка пішла на таке. Ще 2018 року, тобто через чотири роки після російської \"анексії\" Криму і захоплення нею частини Сходу України, Асоціація держав Південно-Східної Азії (АСЕАН) підвищила рівень своїх зв'язків з Росією до \"стратегічного партнерства\". Проте обсяг торгівлі між АСЕАН та Росією у 2021 році зріс лише до 20 мільярдів доларів - порівняно з 18,2 мільярдами доларів у 2012 році.\n\nТакий показник - дещиця порівняно з обсягами торгівлі країн АСЕАН із Китаєм у 878 мільярдів доларів та США з 441,7 мільярда у 2021 році. Для порівняння: обсяги торгівлі країн АСЕАН із Тайванем майже вчетверо перевищують сукупні показники двосторонньої торгівлі з Росією. Хоча більшість країн Південно-Східної Азії намагаються зберігати нейтралітет щодо війни в Україні, навіть традиційні друзі Росії стали стриманішими щодо РФ.\n\nСаміт ШОС у Самарканді\n\nПадіння експорту\n\n\n\nДо речі, з 1990 року Росія була основним постачальником зброї та військового обладнання в країни регіону, на що вказують дані Стокгольмського міжнародного інституту дослідження проблем миру (SIPRI). Але тепер ситуація змінюється.\n\n\n\nПриміром, у серпні Філіппіни скасували контракт на купівлю 16 російських військових гелікоптерів, нібито під тиском США. В'єтнам, де в період з 1995 по 2021 на Росію припадало близько 80 відсотків військового імпорту, стурбований тим, що може потрапити під дію закону США щодо санкційної протидії супротивникам Америки (CAATSA), який загрожує санкціями будь-якій країні, що купує зброю у Росії. Щоправда, великі азійські імпортери російських озброєнь почали відмовлялися від російських поставок ще до нинішньої війни в Україні. Згідно з нещодавнім звітом SIPRI, у періоди 2012-16 та 2017-21 роки експорт російської зброї до Індії та В'єтнаму скоротився на 47 та 71 відсоток відповідно.\n\nОбмежений успіх\n\n\n\nВинятком стала лише ​​військова хунта, що нині контролює окремі території М'янми. Росія стала головним міжнародним партнером хунти з моменту її насильницького приходу до влади в лютому 2021 року, надаючи зброю, допомогу та дешеві енергоносії.\n\n\n\n\"Хунта М'янми охоче прийняла партнерство з режимом Путіна, щоб уникнути надмірної залежності від Пекіна, але \"союз\" базується на взаємному відчаї та притаманних обом країнам авторитарних політичних системах\", - зазначає Хантер Марстон, дослідник та аналітик Австралійського національного університету в Канберрі.\n\n\n\nЯкщо лідер хунти Мін Аунг Хлайн чи Путін втратить владу, то зв'язки між М'янмою та Росією, швидше за все, зазнають краху, веде далі Марстон, \"отже, на цей час ці відносини є нестійкими\".\n\nРосія й азійський енергетичний голод\n\n\n\nНатомість на думку Фредеріка Клайма, наукового співробітника та викладача Школи міжнародних досліджень імені Раджаратнама у Сінгапурі, жоден із членів АСЕАН \"не бачить свого економічного майбутнього з Росією\", за винятком М'янми, де править хунта. Однак одна з небагатьох галузей, де Росія може здобувати й утримувати друзів, - це співпраця у галузі енергетики, додав він. Багато азійських країн обговорюють, чи варто розвивати ядерну енергетику попри бурхливе зростання обсягів інвестицій в розбудову відновлюваних джерел енергії.\n\n\n\nУ липні уряд Індонезії заявив, що розглядає пропозицію Росії щодо будівництва атомної електростанції. Того ж місяця компанія NovaWind, що є \"дочкою\" російського енергетичного велетня - корпорації \"Росатом\" - підписала угоду з В'єтнамом про спорудження вітряної електростанції потужністю 128 МВт, що стало її першим закордонним проектом.\n\n\n\nЗ початку війни в Україні збільшився також експорт російського скрапленого природного газу (СПГ) до країн Азії. Скажімо, у серпні Японія різко збільшила імпорт російського СПГ на 211 відсотків порівняно з тим самим місяцем минулого року. Уряд Індонезії, що зазвичай раніше не була в переліку імпортерів російського газу, заявив цього тижня, що розглядає можливість імпорту СПГ з РФ, щоб компенсувати зростання витрат на енергоносії.\n\nОстаннім часом країни Азії значно збільшили обсяги імпорту СПГ з Росії\n\nБоротьба за союзників\n\n\n\nАле аналітики сумніваються, що такий високий попит на російські енергоносії зберігатиметься в довгостроковій перспективі, оскільки багато азійських країн збільшили імпорт російського газу лише через його історично низьку ціну, зумовлену західними санкціями. Однак ціна на російський газ не може тривалий час залишатися низькою.\n\n\n\nЗа словами Шади Іслам, незалежної аналітика з питань відносин Європи та Азії, через зростання темпів інфляції, побоювання щодо продовольчої безпеки та підвищення вартості життя уряди азійських країн сподіваються на швидше закінчення війни між Росією та Україною. \"Однак це не означає, що уряди та народи в регіоні мають ілюзії щодо реальної геостратегічної причини відновлення залицянь Путіна в бік Азії, котрий шукає союзників у його боротьбі із Заходом\", - додала вона. \"Більшість азійських країн на власному досвіді переконалися, що не варто дозволяти використовувати себе як пішаків так званих великих держав на геополітичній шахівниці\", - констатувала експерт.\n\nДжерело: Українська служба DW\n\nНовини від Корреспондент.net в Telegram. Підписуйтесь на наш канал https://t.me/korrespondentnet",
    "США ввели обмеження на поставки комп’ютерних чипів до РФ та Китаю": "Джерело\n\nСША ввели нові обмеження на продаж компютерних чипів РФ та Китаю на тлі загострення відносин між країнами.\n\nДжерело: The New York Times\n\nСША обмежили продаж компютерних чипів РФ та Китаю\n\nЗазначається, що представники Білого дому намагаються обмежити досягнення РФ та Китаю у сферах розробки штучного інтелекту та високопродуктивних обчислень через скорочення продажу компютерних чипів.\n\nЗокрема, нові обмеження торкнуться високопродуктивних чипів, які носять назву графічних процесорів від компаній-виробників Nvidia і Advanced Micro Devices.\n\nНаразі такі чипи досить часто використовують в найбільших суперкомпютерах, використовуваних вченими і інтернет-компаніями для таких завдань, як розпізнавання мови і обєктів на фотографіях.\n\nСуперкомпютери використовуються в таких областях, як розробка зброї та збір розвідданих, а деякі великі системи в Китаї були повязані зі спостереженням за мусульманськими меншинами країни. Технологія A. I. також все частіше використовується для таких цілей, як ідентифікація осіб на відеозображеннях.\n\nНове загострення ситуації навколо Тайваню\n\nАрмія КНР продовжує проведення навчать поблизу Тайванської протоки, імітуючи атаки на кораблі ВМС США.\n\nЗазначається, що Пекін прагне завадити задіянню військових сил США та союзників у разі збройного конфлікту проти Тайваню.\n\nОсновна увага в стратегії Пекіна приділяється першомуланцюгу островів, який тягнеться від Японії через Тайвань, Філіппіни і до Борнео, охоплюючи прибережні моря Китаю.\n\nВійськове керівництво Тайваню раніше повідомляло, що Китай може використовувати спеціальних агентів, щоб обезголовити тайванські системи управління і пошкодити інфраструктуру, а також здатний проводити електронні атаки, щоб порушити звязок і системи управління.\n\nЧитайте також:",
    "Криптовалюти і світ навколо: Ethereum на новому алгоритмі, впровадження блокчейну у SWIFT та заробіток на NFT королеви — Finance.ua": "Криптовалюти і світ навколо: Ethereum на новому алгоритмі, впровадження блокчейну у SWIFT та заробіток на NFT королеви 19.09.2022, 14:30 — Фінтех і Картки\n\nКриптовалюти і світ навколо: Ethereum на новому алгоритмі, впровадження блокчейну у SWIFT та заробіток на NFT королеви\n\nКриптовалюти стали повноцінною частиною фінансового світу. Вони ваблять своїми перспективами як численних приватних інвесторів, так і великий бізнес.\n\nТа ринок криптовалют — це бурхлива річка, яка мало не щодень змінює напрям своєї течії. Тож, аби ви завжди були в курсі новин зі світу цифрових грошей, ми вирішили збирати та розповідати вам щотижня про головні події у світі криптовалют.\n\nОсь добірка найцікавішого за період з 12 до 18 вересня 2022 року:\n\nEthereum перейшов на Proof-of-Stake. Головною подією минулого тижня став Головною подією минулого тижня став перехід «ефіру» на PoS — The Merge. До цього Ethereum видобували за допомогою моделі Proof of Work, тобто фізично за рахунок потужностей відеокарт. Натомість алгоритм Proof of Stake (PoS) дозволяє економити електроенергію та добувати валюту у цифровому просторі.\n\nПерехід на новий алгоритм спричинить потужні зміни в інфраструктурі — тепер Ethereum не потребуватиме колосального обсягу електроенергії для роботи відеокарт. Експерти кажуть, що енергоспоживання від видобутку Ethereum зменшиться на 99%, а ефект від цієї події дорівнюватиме відключенню від споживання електрики Фінляндії.\n\nУкраїна у топ-3 країн за впровадженням криптовалют. Аналітична компанія Chainalysis Аналітична компанія Chainalysis опублікувала рейтинг під назвою «Глобальний індекс впровадження криптовалют 2022 року». Для визначення країн, які потрапляють до списку, аналітики використовували п’ять індексів, які враховують рух криптовалюти через централізовані платформи, такі як криптовалютні біржі, пірингові транзакції та додатки децентралізованого фінансування (DeFi). Цього року методологія була оновлена і включає дві метрики, які враховують обсяг транзакцій DeFi.\n\nОчолив рейтинг країн, де найбільш активно впроваджується крипта, В’єтнам, за ним розташувалися Філіппіни. Україна теж не пасла задніх і опинилася на третьому місці.\n\nSWIFT почне використовувати блокчейн технології. Система обміну повідомленнями про транзакції між фінансовими установами SWIFT співпрацюватиме з фінтех-компанією Symbiont та Система обміну повідомленнями про транзакції між фінансовими установами SWIFT співпрацюватиме з фінтех-компанією Symbiont та почне перші тести обміну корпоративними новинами через технологію блокчейн. Йдеться переважно про новини щодо виплати дивідендів та угоди злиття/поглинання.\n\nДля участі у проєкті SWIFT залучила ряд провідних депозитаріїв та керуючих активами, зокрема American Century Investments, Citi, Vanguard та Northern Trust.\n\nЯка з цього користь? У компанії кажуть, що якщо рішення стане дійсно ефективним, посередникам потрібно буде обробляти менше запитів від клієнтів щодо даних і корпоративних дій. Це, своєю чергою, дозволить скоротити кількість співробітників, які витрачають свій час на ручні операції з такими даними.\n\nТворці NFT заробляють на смерті королеви Єлизавети ІІ. Після смерті королеви Великобританії Єлизавети II на крипторинку Після смерті королеви Великобританії Єлизавети II на крипторинку з’явилися десятки токенів , у назві яких фігурує Queen.\n\nЗа підрахунками видання Crypto Briefing, смерть королеви породила понад 40 монет-мемів на Ethereum та Binance Smart Chain і як мінімум одну колекцію NFT. Queen Elizabeth Inu, Queen Doge, God Save The Queen, London Bridge Is Down, RIP Queen Elizabeth, Elizabeth II, Queen Inu II — і це лише незначна частка тих криптопроєктів, які зараз активно продаються.\n\nЗа кілька годин обсяг торгів найліквідніших токенів Save The Queen та Queen Elizabeth Inu вже перевищив на 700 тисяч і 200 тисяч доларів відповідно.\n\nНа найбільшому майданчику для торгівлі невзаємозамінними токенами також Opensea фіксують зростання кількості NFT із зображенням королеви. Діапазон цін, якими торгуються токени, дуже широкий. Однак деякі користувачі вирішили буквально заробити мільйони на трагічній події: чимало NFT виставлені за фантастичні суми у крипті. Наприклад, один із NFT (малюнок з роками життя Єлизавети II) пропонується за 100 ETH, це приблизно 129 тис. доларів на момент написання новини.\n\nStarbucks запустить програму лояльності з NFT-токенами. Ми звикли до різноманітних бонусних систем для клієнтів з боку магазинів та ресторанів. Однак розвиток криптовалют та метавсесвіту змушує торговців залучати все нові технологічні системи. Наприклад, найбільша міжнародна мережа кафе швидкого обслуговування Starbucks Ми звикли до різноманітних бонусних систем для клієнтів з боку магазинів та ресторанів. Однак розвиток криптовалют та метавсесвіту змушує торговців залучати все нові технологічні системи. Наприклад, найбільша міжнародна мережа кафе швидкого обслуговування Starbucks вирішила інтегрувати у свою програму лояльності NFT-токени.\n\nЗгідно з планами, учасники програми лояльності Starbucks Rewards і партнери Starbucks у США зможуть купувати та заробляти фірмові NFT токени Starbucks, виконуючи завдання в інтерактивних іграх. Усі заплановані активності спрямовані на те, щоб дати клієнту глибші знання про бренд Starbucks і каву.\n\nЯкщо Ви помітили помилку, виділіть необхідний текст і натисніть Ctrl+Enter , щоб повідомити про це."
}