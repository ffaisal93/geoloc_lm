{
    "Норвегія офіційно призупинила дію угоди про спрощений візовий режим з РФ": "Норвезька влада з 22 вересня офіційно призупинила дію угоди про спрощений візовий режим з Росією.\n\nПро це, як пише \"Європейська правда\", йдеться у повідомленні Директорату імміграції Норвегії (UDI).\n\n\"Угода про спрощення візового режиму між Норвегією та Росією тимчасово призупинена з 22 вересня 2022 року. Це означає, що звичайні правила щодо документів, багаторазових віз, зборів і часу обробки також застосовуються до громадян Росії. Спрощені правила в угоді не застосовуватимуться доти, доки не буде скасовано рішення про призупинення дії угоди\", - йдеться у повідомленні.\n\nУ відомстві попередили росіян, що навіть за наявності гостьової візи чи навіть дозволу на проживання, вони можуть зіткнутися з труднощами на шляху через скасовані рейси.\n\n\"UDI не може допомогти вам поїхати до Норвегії\", - йдеться у повідомленні.\n\nУ 2007 році було підписано спеціальну угоду, спрямовану на полегшення подорожей громадян двох країн. Цю угоду дуже схвально зустріли жителі північних регіонів Росії, де багато хто скористався можливістю подати заяву на багаторазову візу до Норвегії, яка діє до п'яти років.\n\nНорвегія та Росія мають спільний сухопутний кордон протяжністю 198 кілометрів, і жителі Кольського півострова прямують через кордон за покупками, особливо по суботах.\n\nВІДЕО ДНЯ\n\nВізовий збір зросте з €35 до €80 для всіх заявників з РФ. Термін розгляду збільшено з 10 до 15 днів, а в окремі періоди для окремих випадків до 45 днів.\n\nЗаявники також повинні підготуватися до того, щоб принести більше документів до консульства чи візових центрів, як це було до запровадження спрощених заяв у 2007 році.\n\nНагадаємо, з 12 вересня набуло чинності рішення Ради ЄС про призупинення дії угоди про спрощення візового режиму з РФ. Процес отримання віз до країн ЄС для росіян став значно тривалішим і дорожчим.\n\nКрім того, 19 вересня набула чинності заборона на в'їзд до Естонії, Латвії, Литви та Польщі громадян Росії з шенгенськими візами.\n\nМіністр закордонних справ Фінляндії Пекка Хаавісто в середу також оголосив, що уряд країни розробить рішення для обмеження в’їзду туристів із Росії.\n\nЄвропейська правда",
    "Норвегія в ООН: росія розпочала війну проти України й має її припинити": "росія має виконати постанову Міжнародного кримінального суду і негайно припинити розв’язану нею війну проти України.\n\nЯк передає кореспондент Укрінформу, про це заявив премʼєр-міністр Королівства Норвегія Йонас Гар Стере під час засідання Ради Безпеки ООН міністерського рівня щодо боротьби з безкарністю у зв’язку з російською війною в Україні.\n\n\"росія повинна виконувати постанову Міжнародного кримінального суду і негайно припинити свою \"військову операцію\" на території України. росія прийняла рішення щодо початку цієї війни, тепер вона також повинна зробити вибір на користь її припинення. Не може бути якихось розбіжностей між Україною та рф, які можна було б врегулювати воєнним натиском, що триває\", - заявив він.\n\nНорвезький прем’єр наголосив, що агресивна війна росії проти України є \"грубим порушенням міжнародного права, включаючи Статут ООН, порушенням основного принципу, на якому базується ця Організація – суверенна рівність усіх народів та усіх членів\".\n\nЧитайте також: Норвегія офіційно зупинила дію угоди про спрощений візовий режим з росією\n\nСтере також прокоментував виступ путіна про оголошення часткової мобілізації в рф, відкинувши твердження очільника кремля про, нібито, якусь загрозу рф з боку Заходу. За його словами, ці путінські твердження не відповідають істині, і насправді \"немає ніякої воєнної загрози для росії, як і немає ніяких легітимних чи інших причин для масової мобілізації російських військ\".\n\nТакож глава норвезького уряду засудив удари російських військ по цивільним об’єктам в Україні та \"невибіркове застосування росією зброї вибухової дії для знищення будинків, шкіл та лікарень\". Стере наголосив, що усі злодіяння та порушення в Україні мають бути розслідувані, а винні у них притягнуті до відповідальності.\n\nКрім того, прем’єр-міністр Норвегії засудив плани рф з проведення так званих \"референдумів\" на окупованих територіях України. \"Ці так звані \"референдуми\" йтимуть у порушення міжнародного права, і це стане явним порушенням Статуту ООН. Вони не матимуть юридичної сили та легітимності, і жодним чином це не відобразиться на суверенітеті України у міжнародно визнаних кордонах. Давайте чітко про це скажемо\", - заявив він.\n\nЧитайте також: Норвегія передасть Україні протитанкові ракети\n\nСтере також підкреслив, що Норвегія продовжить підтримувати Україну у її самообороні та відбитті російської агресії.\n\n\"Воєнна агресія росії – це напад не лише на Україну, а й на принципи та цінності Статуту ООН. Український народ віддає свої життя, відстоюючи ці універсальні цінності та свою незалежність. І він може розраховувати на подальшу підтримку Норвегії у цій боротьбі\", - сказав він.\n\nЧитайте також: Норвегія в ООН закликала світ допомогти у відбудові України\n\nЯк повідомлялося, у четвер, Рада Безпеки ООН в рамках тижня високого рівня 77-ї сесії Генасамблеї проводить засідання щодо боротьби з безкарністю у зв’язку з російською війною в Україні.\n\nФото: tv2.no",
    "Норвегія готова до перемовин з ЄС для вирішення енергетичної кризи": "Норвегія та її видобувники газу готові вести переговори з Європейським Союзом, щоб вирішити енергетичну кризу на континенті.\n\nПро це повідомляє Bloomberg з посиланням на заяву прем’єр-міністра Йонаса Гар Сторе в четвер.\n\n\"Ми не закриваємо жодних дверей для будь-якого діалогу чи контакту\", — сказав він. \"Це не в інтересах Норвегії, аби ми мали значне підвищення цін на газ. Ми готові вислухати компанії та побачити, яку роль ми можемо зіграти\".\n\nНорвегія та ЄС ініціювали створення цільової групи для розробки способів управління дефіцитом природного газу в Європі. У четвер вранці Стор зустрівся з керівниками найбільших виробників нафти та газу країни, зокрема – Equinor ASA, Aker BP ASA та Var Energi ASA.\n\n\"Те, що найбільше хвилює компанії, — це питання довгострокових контрактів і того, як з ними правильно поводитися\", — сказав міністр енергетики Тер’є Асланд. \"Це стає питанням гарантій і управління ризиками, щоб впоратися з ризиком, який існує на ринку\".\n\nНагадуємо:\n\nЄС планує отримати 140 млрд євро податку з надприбутків енергетичних компаній, аби пом’якшити удар рекордно високих цін на споживачів цієї зими.\n\nВІДЕО ДНЯ\n\nЄврокомісія працює над обмеженням ціни електроенергії, виробленої з інших від газових джерел енергії, на рівні 200 євро за МВт-год у спробах помʼякшити вплив газової кризи на споживачів у ЄС",
    "Норвегія відкрита до обговорення обмеження ціни на газ в ЄС": "Норвегія - найбільший постачальник газу в Європі - відкрита для обговорення потенційних довгострокових газових угод і обмеження цін з європейськими партнерами, щоб допомогти пом’якшити енергетичну кризу на тлі припинення поставок \"Північним потоком\".\n\nПро це в інтерв'ю Financial Times зявив прем'єр-міністр країни Йонас Гар Стьоре.\n\n\"Скандинавська країна стала одним із найбільших вигодонадобувачів від наслідків повномасштабного вторгнення Москви в Україну, замінивши Росію як найбільшого постачальника газу в Європі та значного продавця нафти та електроенергії на всьому континенті\", - пише FT.\n\n\"Я чудово розумію, що в Європі зараз точаться глибокі дебати про те, як працюють енергетичні ринки, як вони можуть забезпечити більш доступні ціни для громадян, сімей, промисловості, як можна впоратися з цим дефіцитом газу після агресії Путіна.\n\nНорвегія не закриває двері для будь-якої такої дискусії\", - наголоив він.\n\nАле норвезький лідер попередив, що ЄС і уряди держав-членів повинні бути обережними, щоб не вживати заходів, які в кінцевому підсумку поставили б під загрозу постачання енергії, оскільки Європа готується до важкої зими.\n\n\"Продажі нафти та газу в Норвегії досягли рекордних рівнів минулого року, перш ніж продовжити зростання цього року після вторгнення в Україну.\n\nВІДЕО ДНЯ\n\nДеякі керівники нафтових і газових компаній за межами Норвегії стверджують, що багата скандинавська нація повинна зробити більше, щоб допомогти Європі напередодні важкої зими, коли багато країн можуть зіткнутися як з рецесією, так і з рекордними цінами на енергоносії\", - додає FT.\n\nСтьоре сказав, що відповідальність за будь-які угоди лежить на таких компаніях, як Equinor (норвезька державна нафтова група, яка управляє нафтовими та газовими родовищами Норвегії).\n\nЗа словами джерел, обізнаних з переговорами, Equinor та інші компанії обговорюють із клієнтами потенційні довгострокові контракти, які можуть зафіксувати ціну на газ нижчу за нинішній рівень, але вищу за річну.\n\nВиконавчий директор Equinor Андерс Опедал повідомив Financial Times, що кілька європейських клієнтів запитували про різні варіанти поставок газу, включаючи довгострокові контракти. \"Ми завжди відкриті для обговорення різних домовленостей щодо постачання газу, в тому числі й довгострокових контрактів на постачання газу\", - сказав він.\n\nЕкономічна правда",
    "Норвегія передасть Україні протитанкові ракети": "Норвегія передасть Україні 160 протитанкових ракет Hellfire, пускові установки та блоки наведення.\n\nЯк передає Укрінформ, про це йдеться у пресрелізі Міноборони країни.\n\n«Це зброя, про яку просила Україна, і вона стане у пригоді у боротьбі з російськими військами, що вторглися. Ракета проста в експлуатації, її можна використовувати як по наземних, так і по морських цілях», - заявив міністр оборони Норвегії Берн Арільд Грам.\n\nЗбройні сили Норвегії перевірили стан ракет перед їх відправкою. Своєю чергою українські військові пройшли навчання щодо використанню Hellfire.\n\nЧитайте також: Словаччина передасть Україні 30 БМП\n\nТакож Норвегія передала Україні обладнання для нічного бачення.\n\n«Наразі ми та наші союзники передавали військові системи та техніку з власних запасів. У майбутньому нам потрібно буде тісно співпрацювати з оборонно-промисловим комплексом, щоб забезпечити необхідні поставки військової техніки в Україну. Це також забезпечить отримання Україною більш сучасного та ефективного обладнання», - зазначив Грам.\n\nЧитайте також: Німеччина передасть Україні високоточні снаряди Vulcano\n\nЯк повідомляв Укрінформ, у четвер, 8 вересня, на авіабазі Рамштайн у Німеччині триває зустріч чергової Контактної групи з питань оборони України, так званий «Рамштайн-5».",
    "Польща та Норвегія підписали контракт про постачання газу на 10 років": "Обсяги поставок за довгостроковою угодою дорівнюють приблизно 15% середнього річного споживання газу в Польщі.\n\nПольська державна компанія PGNiG підписала 10-річний контракт на імпорт норвезького газу із групою Equinor. Про це повідомляється на сайтах компаній у п'ятницю, 23 вересня.\n\nДоговір передбачає постачання 2,4 млрд кубометрів газу на рік через новий трубопровід Baltic Pipe, відкриття якого заплановане вже наступного тижня – 27 вересня.\n\nТермін дії контракту – з 1 січня 2023 року до 1 січня 2033 року.\n\nОбсяги поставок за новою довгостроковою угодою дорівнюють приблизно 15% середнього річного споживання газу в Польщі.\n\nBaltic Pipe почне працювати з 1 жовтня, а його вихід на повну потужність з максимальною пропускною спроможністю 10 млрд кубометрів на рік очікується з 1 січня 2023 року.\n\nPGNiG зарезервувала для себе близько 8 млрд. куб. м. Частина цих обсягів компанія забезпечить власним видобуванням у Норвегії, який зараз становить 3 млрд куб. м, а в перспективі має збільшитися до 4 млрд куб. м на рік.\n\nРешту пропускної спроможності заповнюватимуть газом від інших постачальників, Equinor – найбільший із них.\n\nНагадаємо, Польща більше не купуватиме газ у Росії . Контракт із Газпромом спливає у грудні 2022 року. Польща готувалася до цього шість років, запевнила влада країни.\n\nТакож повідомлялося, що з 27 квітня Газпром достроково зупинив постачання газу до Польщ і через відмову платити за газ у рублях.",
    "Норвегія призупинила дію угоди про спрощений візовий режим із росією": "Про це повідомляє пресслужба Директорату імміграції Норвегії.\n\nТак, Норвегія скасувала такі пільги: полегшення вимог до документації, оформлення багаторазових віз, відсутність комісії або знижена ціна, скорочення часу розгляду справи, безвізовий режим для осіб з дипломатичними паспортами.\n\nТакож після призупинення дії спрощеного візового режиму зросте візовий збір із 35 євро до 80 євро. Термін розгляду заявок на отримання віз збільшиться з 10 до 15 днів, а в окремих випадках — до 45 днів.\n\nЗазначимо, що Норвегія не є учасницею Європейського Союзу, але входить до Шенгенської зони. Ця країна має з росією сухопутний кордон протяжністю 198 кілометрів.",
    "Норвегія в ООН закликала світ допомогти у відбудові України": "Міжнародній спільноті слід усіляко сприяти зусиллям України у повоєнній відбудові, аби мільйони біженців могли повернутися додому.\n\nПро це на засіданні Ради Безпеки ООН заявила постійна представниця Норвегії при цій організації Мона Юль, передає власний кореспондент Укрінформу.\n\n“Розв'язана росією війна… руйнує оселі, школи та лікарні. Нам важливо підтримати зусилля України з відбудови, аби мільйони вимушених переселенців одного дня могли повернутися до своїх домівок”, - сказала Юль.\n\nВона наголосила, що до цієї важливої роботи мають бути залучені гуманітарні інституції та організації з розвитку.\n\nДипломатка також висловила стурбованість з приводу того, що рф створює фільтраційні табори на тимчасово захоплених територіях України.\n\nЧитайте також: В ООН фіксують масові порушення прав людини у російських фільтраційних таборах\n\n“Гуманітарні організації повинні отримати безперешкодний доступ до усіх місць утримання відповідно до міжнародного гуманітарного права”, - наголосила представниця Норвегії.\n\nЯк повідомляв Укрінформ, Рада Безпеки ООН проводить засідання на тему \"Загрози міжнародному миру та безпеці\", присвячене розвитку ситуації в Україні.\n\nФото: Xinhua/Xie E",
    "Міністри оборони США та Норвегії обгооврили ситуацію в Україні": "Міністр оборони США Ллойд Остін під час зустрічі зі своїм норвезьким колегою Бйорном Арілдом Гремом обговорив допомогу Україні та вирішальну роль Норвегії, яку вона відіграє в Арктиці та Північній Атлантиці, повідомили в Пентагоні. Вказано, що вони зустрілися лише через два тижні після того, як збиралася Контактна група з питань оборони України на авіабазі Рамштайн.\n\nТак, Остін зазначив, що Норвегія – одна із засновниць НАТО і працювала разом зі США від Близького Сходу до Крайньої Півночі. За словами американського міністра, такий рівень співпраці та оперативної сумісності особливо важливий після повномасштабного вторгнення РФ в Україну. В Пентагоні підкреслили, що президент Росії Владімір Путін намагається знищити міжнародну інфраструктуру, засновану на правилах, які понад 70 років запобігали великій війні.\n\n«Вторгнення Росії в Україну було неспровокованим, ганебним і жорстоким. Сполучені Штати та Норвегія стоять разом перед обличчям загроз європейській безпеці», – зазначив Остін.\n\nУ Пентагоні нагадали, що Норвегія надала Україні сучасне озброєння, включно з національною передовою зенітно-ракетною системою. Норвезькі військовослужбовці також навчають українських захисників і стоять разом із союзниками по НАТО, щоб захищати кожен дюйм території Північноатлантичного Альянсу. Остін сказав, що він також «пам’ятає про вирішальну роль, яку Норвегія відіграє як очі та вуха НАТО в Арктиці».\n\nТакож розмова міністрів стосувалася того, що зміна клімату відкриває Арктику, і Росія розглядає цей регіон як можливість для себе. У Норвегії також постійно проводяться навчання та тренування в регіоні. Остін подякував міністру оборони Норвегії за допомогу його країні, коли американський конвертоплан V-22 Osprey розбився під час недавніх навчань, убивши чотирьох морських піхотинців.\n\nСвоєю чергою Грем запевнив Остіна, що Сполучені Штати є найважливішим союзником Норвегії, і додав, що він вітає можливість обговорити шляхи розширення співпраці зі США, союзниками та партнерами.\n\n«Ми знаходимося посеред війни в Європі. Російське вторгнення в Україну є неприйнятним», – сказав Грем.\n\nВін додав, що країни регіону повинні працювати разом, адже «Росія не може виграти цю війну».\n\nГрем подякував Остіну за його особисте керівництво зусиллями з постачання зброї в Україну, а також за його зусилля з вивчення стратегічної важливості Арктики. «Сполучені Штати та Норвегія тісно співпрацюють у сфері розвідки, морського спостереження, попереднього розміщення матеріальних засобів і посилення сил, а також у підготовці та навчаннях у всіх сферах», – сказав Грем.\n\nRelated video\n\nРаніше повідомлялося, що Норвегія передасть Україні 160 протитанкових ракет Hellfire. Зазначалося, що термін експлуатації системи Hellfire наближається до кінця, їх планували поетапно зняти з озброєння. В Норвегії інструктори провели навчання з використання ракет Hellfire для українських військових.",
    "У Норвегії готуються до рішення спустошити склади боєприпасів заради України з розрахунком поповнити їх пізніше": "Норвегія розглядає можливість прийняти рішення та дозволити передачу боєприпасів України навіть у тому випадку, коли їх наявні запаси впадуть нижче певного мінімального рівня за нормативами. У Осло розуміють загрозу у короткостроковій перспективі для обороноздатності країни, але готові на це та планують поповнити та збільшити запаси пізніше.\n\nЯк повідомляє американське видання Breaking Defense це рішення ще потребує узгодження у парламенті Норвегії. Але міністр оборони країни Бйорн Арильд Грем (Bjørn Arild Gram) вважає, що такий підхід зараз цілком виправданий і \"досягнення правильного балансу між поточним та довгостроковим плануванням\" має стати основним напрямом у найближчі декілька місяців.\n\nСправа в тому, що зараз у світі вже намітились укладення з розширенням виробництва боєприпасів та озброєння взагалі. Попит на нього пов'язаний з тим, що агресія РФ проти України вивела Захід з \"летаргійного сну\" колективної безпеки, в якому він перебував десятиріччя.\n\nАле збільшення оборонних бюджетів, в умовах дефіциту озброєння, не означає, що ці гроші навіть можливо буде використати. І фактично все що можливо - стати у чергу в прямому сенсі слова, очікуючи на виготовлення свого замовлення. Саме тому, як зазначають навіть у Пентагоні, вся колективна західна промисловість має вже активно нарощувати виробництво озброєння, а також ефективно розподіляти замовлення, координуючись один з одним.\n\nЗазначимо, що рішення Норвегії почати передавати боєприпаси навіть після досягнення межі \"виключно для власних потреб\", цілком може стати тригером для інших країн. Особливо для тих, які продовжують надання допомоги Україні виключно у межах того, що для них вважається \"надлишком\" і не впливає на поточну боєздатність.",
    "Норвегія планує виділити два мільярди крон на забезпечення України газом": "Уряд Норвегії пропонує виділити 2 мільярди норвезьких крон (близько180 тис. доларів) для того, щоб українці могли забезпечити себе газом для зимового періоду на тлі російської агресії.\n\nПро це йдеться у пресрелізі норвезького уряду, передає Укрінформ.\n\n«Війна призвела до того, що Україна потребує негайної зовнішньої підтримки. Україна звернулася до Норвегії з проханням узяти на себе головну роль у забезпеченні доступу до енергоносіїв. Ми стежимо за ситуацією і пропонуємо витратити два мільярди крон на закупівлю українцями газу восени та взимку», - сказав прем’єр-міністр Норвегії Йонас Ґар Стере.\n\nЯк зазначається, під час відвідування Києва у липні Стере оголосив, що Норвегія збільшить підтримку України до 10 мільярдів норвезьких крон у 2022 та 2023 роках.\n\n«Наш внесок у закупівлю газу, серед іншого, допоможе цієї зими зберегти тепло в лікарнях і школах України, а також надасть багатьом можливість готувати гарячу їжу», – заявив Стере.\n\nНорвегія планує використовувати Європейський банк реконструкції та розвитку (ЄБРР) як канал для підтримки закупівель газу для України. Норвегія також закликала інші країни надати підтримку для закупівлі газу через ЄБРР.\n\n«У березні Україна звернулася до Банку з проханням про підтримку щодо закупівлі газу для компенсації втрат власного газу та імпорту після вторгнення росії. Норвегія та інші донори допоможуть Україні у закупівлі та зберіганні газу», - заявила міністр закордонних справ Аннікен Гюйтфельдт.\n\nЯк повідомляв Укрінформ, минулого тижня уряд Норвегії запровадив нові санкції проти росії, які покликані значно обмежити її можливості фінансувати війну проти України.",
    "Норвегія бойкотуватиме конгрес FIG через допуск делегацій росії та білорусі - ЗМІ": "Федерація гімнастики Норвегії (NGTF) бойкотуватиме наступний конгрес Міжнародної федерації гімнастики (FIG) через допуск до нього представників росії та білорусі.\n\nЯк повідомляє Inside the Games, запланований на 11-12 листопада Конгрес FIG в Норвегії, не відбудеться, передає Укрінформ.\n\nНорвегія відмовилася від проведення заходу через допуск до нього делегатів з росії та білорусі.\n\nНатомість конгрес другий рік поспіль прийматиме турецький Стамбул. На ньому очікується близько 450 офіційних осіб із понад 150 країн.\n\nЗгідно із заявою генеральної секретарки NGTF Мони Крістіансен, спершу представники норвезької федерації планували відвідати конгрес, аби заявити про свій протест на самій події. Проте пізніше організація відмовилася від цієї ідеї.\n\nЯк повідомляв Укрінформ, через повномасштабну війну росії проти України за підтримки білорусі FIG усунув від змагань під своєю егідою російських та білоруських спортсменів. Проте представники цих країн усе одно можуть брати участь у конгресі та обіймати або претендувати на керівні посади у FIG, а їхні національні федерації не були позбавлені членства.",
    "Норвегія продовжила на два роки роботу останньої вугільної шахти на Шпіцбергені": "Уряд Норвегії продовжив на два роки роботу останньої вугільної шахти на території арктичного архіпелагу Шпіцберген.\n\nПро це йдеться у заяві уряду, пише \"Європейська правда\".\n\n\"Шахта 7 мала закритися восени 2023 року, коли також мала бути зупинена місцева вугільна електростанція. Тепер правління ухвалило рішення продовжити роботу шахти на два роки, щоб експортувати вугілля для промислового виробництва до Європи\", - йдеться у заяві.\n\nВугілля буде використовуватися для промислового виробництва, у тому числі як відновник для виробництва сталі в Європі.\n\nЗа словами міністра промисловості Яна Крістіана Вестре, виробники сталі в даний час повністю залежать від такого промислового вугілля, доки протягом цього десятиліття не з'являться водневі та інші беземісійні технології.\n\n\"Через війну є велика невизначеність щодо доступу до критично важливої ​​сировини. Це стосується і виробництва сталі в Європі, від якої ми повністю залежимо. Норвегія має взяти на себе свою частку відповідальності за безпеку постачання сировини\", - сказав міністр.\n\nНагадаємо, у липні влада Норвегії на підставі санкцій не видала дозвіл російській гірничодобувній компанії \"Арктикуголь\" перевезти товари на Шпіцберген через материкову частину країни.\n\nЧерез це російські хакери почали кібератаки проти Норвегії, а російське МЗС викликало норвезького посла.\n\nНорвегія не є членом ЄС, але входить до Європейської економічної зони і приєдналася до всіх семи пакетів санкцій, запроваджених проти РФ за вторгнення в Україну.",
    "Норвегія допоможе Україні в забезпеченні газом на період опалювального сезону": "Тарифи для населення залишаються без змін. На цьому наголосив Прем’єр-міністр Денис Шмигаль.\n\n«Уряд узгодив 605 виробникам теплової енергії фіксовані обсяги газу для опалення та гарячого водопостачання на період з 1 серпня 2022 року до 31 березня 2023 року. Ціна — 7 грн 42 коп. — так само залишається без змін. Це дозволить взимку забезпечити стабільні поставки тепла в оселі наших громадян», — відзначив Прем’єр-міністр.\n\nДенис Шмигаль підкреслив, що питання енергетичного сектору та підготовки до опалювального сезону зараз є ключовим пріоритетом урядової команди. Станом на кінець серпня, за його словами, вдалося накопичити на складах 2 млн тонн вугілля: «Це майже утричі більше, ніж на відповідну дату минулого року. Українські шахти працюють 24/7. Формуємо всі можливі резерви».\n\nКрім того, за останній місяць було закачано більше 1 млрд кубічних метрів газу. Як зазначив Прем’єр-міністр, станом на кінець серпня Україна вийшла на показник 13 млрд куб. м у підземних сховищах.\n\n«Ми активно ведемо перемовини з нашими міжнародними партнерами щодо отримання коштів на додаткові закупівлі «блакитного палива». Зокрема, Уряд Норвегії планує виділити щонайменше 200 млн євро на відповідну підтримку України. Водночас ми говоримо і про передачу фізичних об’ємів газу, а не лише про кошти на його закупівлю на європейських біржах», — повідомив Глава Уряду.\n\nДенис Шмигаль зауважив, що програма тепломодернізації будинків так само продовжується, аби зменшити споживання енергоресурсів. Через Фонд енергоефективності за час воєнного стану було виплачено майже 300 млн грн компенсації тим, хто модернізує свої оселі та зменшує споживання.",
    "Словенія - Норвегія 2:1: огляд матчу ВІДЕО": "",
    "Зеленський звернувся до Норвегії, Франції, країн Центральної Європи та Балкан": "Президент України Володимир Зеленський звернувся з меседжами до закордонних партнерів – Норвегії, Франції, до лідерів країн Центральної Європи й Балкан.\n\nПро це Глава держави сказав у своєму традиційному вечірньому звернені, передає Укрінформ.\n\n«Зробив сьогодні три звернення до закордонних партнерів. Перше – Норвегія. Взяв участь у роботі енергетичного форуму, і хочу подякувати Прем’єр-міністру Норвегії пану Стере за новий пакет підтримки для України – близько 200 мільйонів доларів у межах енергетичної підготовки до зими», - сказав Зеленський.\n\nЧитайте також: Норвегія планує виділити два мільярди крон на забезпечення України газом\n\nДалі він додав, що друге звернення адресовано було Франції.\n\n«Потужне об’єднання підприємців – сотні тисяч бізнесменів, мільйони власників, менеджерів і працівників. Вдячний їм за підтримку й за розуміння того, за що ми боремося в Україні і що ця боротьба – спільна для всіх європейців», - зазначив Президент.\n\nЧитайте також: Польща просить Францію про термінові поставки зброї для України\n\nТакож, за його словами, третє звернення було до учасників безпекового форуму в Словенії, зокрема, до наших друзів – лідерів країн Центральної Європи й Балкан.\n\nЯк повідомлялося, війна, яка почалася з окупації росією нашого Криму та намагання захопити Донбас, має закінчитися саме там – у звільненому Криму та звільнених містах Донбасу із виходом наших військових на державний кордон України.",
    "Як військовим у запасі розпочати власну справу: інтерв'ю з координаторкою проєкту \"Норвегія — Україна\" Ольгою Філіною": "Ольга Філіна. Фото: kanaldom.tv\n\nПрацевлаштування та адаптація до соціального життя в умовах війни. Це питання зараз гостро стоїть перед багатьма українцями особливо перед військовослужбовцями, звільненими в запас.\n\nЗокрема військовослужбовці можуть скористатися проєктом \"Норвегія — Україна\", в межах якого пройти безкоштовний тримісячний курс з підприємницької діяльності. Наразі діє 15 навчальних груп у 10 містах України.\n\nДетальніше про соціальну інтеграцію військових, звільнених у запас, в ефірі \"Ранку Вдома\" розповіла координаторка проєкту \"Норвегія — Україна\" Ольга Філіна.\n\nВедучі — Лілія Ребрик та Костя Октябрський.\n\n— В чому полягає суть проєкту \"Норвегія — Україна\"?\n\n— Взагалі, проєкт працює ще з 2003 року, і він охоплює більшу територію України. Але в цьому семестрі географія в нас трохи менша: це 10 міст, 15 навчальних груп.\n\nБільшість напрямів саме пов'язані, тим чи іншим чином, з підприємницькою діяльністю. Але також є напрями щодо стратегічного розвитку територіальних громад, що дуже важливо для того, щоб ветерани брали участь в місцевому самоврядуванні. Є напрями щодо базових IT-технологій, такі як вебдизайн, тестувальники.\n\nВсі напрями узгоджуються з ветеранською спільнотою. Навіть президент України днями наголосив, що не чиновники мають визначати, що потрібно ветеранам, а саме ветеранська спільнота.\n\nМи співпрацюємо з Міністерством у справах ветеранів, з їхніми територіальними представництвами, щоб саме обирати спеціальності, які, в першу чергу, затребувані на ринку праці. Також самозайнятість завжди була актуальна, а в сучасних умовах це ще більш актуально.\n\nВ цілому, проєкт є дуже комплексним. Він складається з двох ключових напрямів, які мають обов'язково бути поєднані один з одним:\n\nперший — професійна перепідготовка, яка тривала зазвичай 500 академічних годин, це і є десь 3 — 3,5 місяці інтенсивного навчання;\n\n— професійна перепідготовка, яка тривала зазвичай 500 академічних годин, це і є десь 3 — 3,5 місяці інтенсивного навчання; іншій — психологічна, правова адаптація, що також дуже важливо, коли люди змінюють або кар'єру повністю з військової на цивільну, або після участі в бойових діях. Також людям потрібно цілком розуміти свої права, пільги або основні юридично засади підприємницької діяльності.\n\nТакож за сприяння в працевлаштуванні або відкритті власної справи йде професійне постійне консультування (менторство). Це відповідальність громадської організації, яка в кожному регіоні працює в парі з університетом.\n\nМіжнародними інституціями наша система була затверджена, як ефективна, тому її рекомендовано імплементувати до державної системи. Наскільки ми знаємо, державна система зараз, м'яко кажучи, не є досконалою, ці функції переходили від Міністерства оборони до Міністерства соціальної політики, від Міністерства соціальної політики до Міністерства ветеранів.\n\nЄ, звісно, ще дуже багато неузгоджених законодавчих моментів. Наприклад, ветеранами в нас в суспільстві вважаються тільки учасники бойових дій (УБД). Але за стандартами НАТО ветеран є людина, яка провела на військовій службі більше ніж 10 років, бо це також трансформація.\n\n— Тобто проєкт розрахований виключно на військових?\n\n— Цільова аудиторія проєкту — це:\n\nкадрові військові, які або вже звільнені, або підлягають звільненню в запас протягом одного року, а також члени їхніх родин;\n\nветерани зі статусом УБД і також члени їхніх родин;\n\nчлени родин загиблих.\n\nРаніше було три міжнародних проєкти, що працювали в цьому напряму. Наш, а також від ОБСЄ та НАТО. Зараз вони вже не підтримуються цей саме напрям. Наприклад, НАТО загально займається переходу від військової кар'єри до цивільного життя, але зараз не проводить саме адаптаційних заходів для цільової аудиторії.\n\nІ ми були єдиним проєктом, який з 2007 року почав додавати саме членів сімей. Спочатку експериментально ми впевнили норвежців, що потрібна робота з родиною — як психологічна, так і навчальна. І коли чоловік та дружина ведуть власну справу разом, це ще дуже потужний ефект — це збереження родин. Ми підтримуємо участь чоловіка та дружини в одній групі, коли вони розробляють спільний бізнес-план.\n\n— Як можна потрапити до проєкту?\n\n— У нас є сайт, де вказані контакти. В кожному місті у нас є представники. Раніше їхні мобільні телефони теж були на сайті, але зараз з міркувань безпеки ми їх закрили. Однак можна звертатися за загальними телефони на сайті, а ми вже спрямуємо до представників.\n\nТакож у нас є групи в Фейсбуці, кожне представництво в регіоні їх доволі активно веде, і через сторінку у Фейсбуці також можна звертатися до нас.\n\n— Якою буде географія осіннього семестру?\n\n— Зараз це 10 міст і 15 навчальних груп.\n\nВ деяких містах у нас по дві групи. А деякі групи об'єднують кілька міст (наприклад, в Тернополі працюють з Тернополем та Бережанами). Ми підтримуємо, коли партнери йдуть трохи далі від великих міст, тому що у людей там менше можливостей.\n\nТак само, наприклад, Львів. Це не означає, що це дві тільки львівські групи. Там один напрям — розробка стартапів і власної справи, а другий — стратегічний розвиток територіальних громад. І звісно, до груп долучаються люди саме з громад. Плюс до того, в ці обидві групи долучені люди, які зараз проходять реабілітацію в реабілітаційному центрі, більшість з яких пов'язана з втратою кінцівок. Тобто, це також таке посилення їхньої реабілітації та повернення їх до не просто цивільного життя, а активної позиції в цивільному житті.\n\nЗасновником проєкту з українського боку є наш Міжнародний фонд соціальної адаптації, він координує, організовує роботу по всій Україні. У нас завдання — розвивати систему саме на місцях, тобто в кожному регіоні є університет та громадська організація, які спільно працюють і створюють систему соціального партнерства, залучають бізнес, місцеву владу тощо. Там, де виходить, проводять конкурси з залученням потенційних донорів або інвесторів, щоб люди могли реалізувати свої бізнес-проєкти, бо відсутність стартового капіталу — це головна проблема. Бо кредит — це страшно і дорого, а треба з чогось почати. Але є вже також багато позитивних досвідів.",
    "Лікарня на Львівщині отримала від Норвегії унікальний евакуаційний медичний автобус": "Норвегія подарувала Львівському обласному центру екстреної медичної допомоги та медицини катастроф спеціальний медичний автобус Volvo для перевезення поранених.\n\nПро це у Фейсбуці повідомила Львівська обласна рада, передає Укрінформ.\n\n«Ми отримали цей вартісний подарунок, автобус марки Volvo від уряду Королівства Норвегії, Європейського Союзу та Всесвітньої організації охорони здоров’я. Фактично це реанімаційне відділення на колесах, розраховане для надання допомоги пацієнтам, які перебувають на штучній вентиляції легень, або у всіх критичних станах. Плануємо отримати ще 4 такі транспортні засоби», - зазначив директор Львівського обласного центру медичної допомоги та медицини катастроф Андрій Васько.\n\nВін зазначив, що автобус може автономно функціонувати до 48 годин. Тобто використовувати його можна для транспортування, або як пересувну лікарню на деокупованих територіях. За словами Васька, аналогічних автобусів, настільки обладнаних сучасною медичною технікою та пристосованих до евакуації одразу 5 лежачих пацієнтів на далекі відстані, немає у Європі. В автобусі також є 12 посадкових місць, електропідйомник для посадки важкохворих осіб.\n\nЗа словами старшого лікаря бригади аеромедичної евакуації Володимира Ананєвича, автобус розробили спеціально для потреб українців. Медики його тестують та постійно інформуватимуть виробників щодо можливостей удосконалення.\n\n«Автобус може замінити одночасно 5 карет швидкої допомоги. Тут вмонтовані такі ж системи для фіксації та безпечної евакуації, як на евакуаційному гвинтокрилі. Для під’єднання додаткового обладнання на місці евакуації максимально може знадобиться близько 20 хвилин. В автобусі команда львівських медиків буде виконувати місії по всій Україні», - сказав Ананєвич.\n\nАвтобус вже виконав свій перший рейс з Кропивницького до польського Ряшів. Пацієнтів комфортно та швидко перевезли на лікування за кордон.\n\nЗазначається, що автобус назвали «Анною» - на честь Анни Ярославни, королеви Франції.\n\nПланується, що аналогічні «реанімаційні палати на колесах» з’являться у Харкові, Києві, Дніпрі та на півдні України.\n\nУ Польщі відбулося навчання команд центрів екстреної медицини з Львівщини, Київщини, Дніпропетровщини, які працюватимуть у таких автобусах.\n\nЧитайте також: Норвегія планує виділити два мільярди крон на забезпечення України газом\n\nЯк повідомляв Укрінформ, Норвегія до кінця цього року і впродовж наступного надасть Україні пакет допомоги на суму 1 мільярд євро для допомоги людям, які цього потребують, і на підтримку заходів відновлення України.\n\nФото: Фейсбук Львівської облради",
    "\"Егоїстичний план\": як Норвегія допомагає росії дестабілізувати енергетичний ринок": "Ціни на електроенергію різко зросли після повномасштабного вторгнення росії в Україну в лютому. На тлі цього, рішення Осло щодо обмеження експорту електроенергії розділяє традиційних союзників та розширює вплив росії.\n\nЧитайте також Футбольним фанам приготуватися: як впливати на рішення улюблених клубів\n\nЯк це вплине на світ\n\nОператори електромереж Данії, Фінляндії та Швеції попередили про те, що така пропозиція припинити експорт електроенергії на тлі занепокоєння в Осло з приводу її гідровиробництва підірве європейський ринок енергозабезпечення. Крім того, у час коли Європа бореться з серйозною енергетичною кризою, така ситуація є небезпечним актом, який ризикує розширити повноваження президента росії володимира путіна.\n\nВиконавчий директор фінського мережевого оператора Fingrid Юкка Руусунен назвав такий крок егоїстичним щодо інших союзників країни.\n\nЦе перша країна в Європі, яка зробить подібне в електроенергетиці. Це буде небезпечний і націоналістичний крок. Така поведінка дуже егоїстична,\n\n— розповів Financial Time Юкка Руусунен.\n\nПояснення норвезького уряду\n\nВ Норвегії ж заявили, що такі дії спрямовані на підвищення власної безпеки постачання енергії, щоб пом’якшити зростання цін на електроенергію всередині країни, особливо для підприємств, що перебувають у скрутному становищі на півдні країни. Та попри це, вони повідомляють, що їхній план \"захисту\" відповідатиме зобов’язанням перед Європою.\n\nДо теми Чи варто переходити на електроопалення: експерт розповів про ризики\n\nТрюгве Слагсвольд Ведум, міністр фінансів Норвегії, заспокоює щодо побоювань Фінляндії та Швеції. Вони отримують електроенергію з півночі Норвегії, де рівень водоймищ високий, а ціни низькі, на відміну від півдня країни, звідки відбувається постачання електроенергії в Данію. Німеччину, Великобританію та Нідерланди.\n\nАле Руусунен спростував цей аргумент, сказавши, що на півночі є лише \"дуже слабка\" та \"дуже маленька\" лінія електропостачання.\n\nЯкщо ми не будемо працювати разом, це допоможе росії. А найкращий спосіб для цього – покинути команду,\n\n– додав він.\n\nЦікаво, що Норвегія розпочала надавати щедрі субсидії на електроенергію в Європі, сплачуючи 90% рахунків споживачів певної категорії.\n\nЯкою буде ціна на електроенергію в Україні\n\nЦіна електроенергії в ЄС зросла до нових рекордних показників наприкінці минулого тижня (26 серпня) в наслідок обмеження поставок газу через \"північний потік-1\" напередодні опалювального сезону.\n\nУ коментарі 24 каналу Олег Попенко, голова правління Спілки споживачів комунальних послуг, об'єднання України з європейською електромережею приведе до того, що вартість електроенергії в Україні буде зростати.\n\nОлег Попенко, голова правління Спілки споживачів комунальних послуг, об'єднання України з європейською електромережею приведе до того, що вартість електроенергії в Україні буде зростати. До 31 жовтня цього року для пересічних українців діє тариф 1,44 гривні та 1,68 гривні за кіловат-годину.\n\nЗвання цифрового Пікассо ще вільне. Bybit запустили NFT-маркетплейс, де користувачі можуть купувати чи продавати власні цифрові картини, пісні чи навіть скіни з ігор.",
    "Консул Норвегії, яка в Мурманську кричала, що \"ненавидить росіян\", пішла на пенсію": "Консул Норвегії в російському Мурманську Елізабет Еллінгсен, яка в готелі кричала, що \"ненавидить росіян\", вийшла на пенсію.\n\nЯк повідомляє \"Європейська правда\", про це на запит видання Dagbladet повідомило міністерство закордонних справ Норвегії.\n\n\"Норвезька дипломатка у квітні 2022 року подала заяву про вихід на пенсію наприкінці серпня 2022 року. Як і планувалося, вона стала пенсіонеркою з 1 вересня 2022 року\", – повідомили в норвезькому МЗС.\n\nЕллінгсен працювала в консульстві Норвегії в Мурманську з 2019 року на посаді консула з адміністративних питань.\n\n30 липня телеграм-канал Mash опублікував відеозапис, на якому чути, як жінка, яку ідентифікували як Еллінгсен, кричить на співробітників готелю. Вона обурюється із використанням лайки через те, що її попросили почекати, поки покоївка прибере її номер.\n\n\"Я звикла до чистих номерів, я зі Скандинавії. Не як якась російська жінка, яка прибирає аби як\", - чути на записі. Жінка також каже, що \"цей готель - ганьба, і ви, хлопці, теж\", та просить їх \"не виносити мозок\". В якийсь момент вона каже, що \"ненавидить росіян\".\n\n4 серпня в МЗС Росії викликали посла Норвегії Руне Ресаланда, якому було заявлено рішучий протест у зв'язку з неприпустимою поведінкою консула норвезького генерального консульства Елісабет Еллінгсен в готелі Мурманська 6 липня, що дозволила собі \"образливі русофобські висловлювання\", заявила речниця МЗС РФ Марія Захарова.\n\nВона зазначила, що російське міністерство взяло до відома заяву МЗС Норвегії з висловленням жалю з приводу \"обурливого інциденту\".\n\nПізніше Еллінгсен залишила Росію.",
    "Україна отримала евакуаційний автобус від Норвегії для перевезення поранених": "Підтримай ШоТам\n\nШоТам – медіа, яке допомагає зберігати спокій навіть під час війни. Кожна наша публікація – це привід пишатися нашою армією, волонтерами та кожним українцем. А кожен твій донат – це внесок у боротьбу на інформаційному фронті.\n\nЗ перших днів повномасштабного вторгнення Новояричівська громада, що на Львівщині, перетворилася на осередок волонтерської діяльності, взаємодопомоги та підтримки. За шість місяців великої війни місцеві мешканці прийняли тисячі переселенців, забезпечили їх житлом та харчуванням.\n\nСьогодні громада продовжує працювати на перемогу України. Місцеві господині готують енергетичні батончики для військових, благодійники перетворюють закинутий гуртожиток на будинок для переселенців, а місцева влада допомагає з релокацією підприємств. Про життя громади під час повномасштабної війни ШоТам розказав голова Новояричівської громади Петро Соколовський.\n\nПетро Соколовський голова Новояричівської громади\n\nРеформа децентралізації дозволила вирішувати проблеми на місцях\n\nЩе з 2015-го року я був головою однією з сільських рад, які під час децентралізації увійшли до нинішньої Новояричівської громади. А тому вважаю цю реформу однією з найкращих, адже маю чітке уявлення й можу порівняти, що було до та після.\n\nСкажімо, на території громади є школи, садочки, медичні заклади і, звісно, дороги. Кожний із цих напрямів належав до відповідного відділу певного районного департаменту (освіти, охорони здоровʼя, культури тощо). Як сільському голові мені доводилося комунікувати з усіма і доводити, що нам дійсно потрібно відремонтувати дорогу, модернізувати систему опалення чи зробити ремонт у школі. І часто в районі було своє уявлення про наші проблеми, яких вони навіть не бачили.\n\nПлоща Єдності в смт Новий Яричів після реалізації проєкту з освітлення території.\n\nЗавдяки реформі це все змінилося. За все, що є на території громади, тепер відповідають люди на місцях: конкретний відділ чи управління, що підпорядковуються селищній раді. Така координація сприяє швидкій роботі і, що важливо, ми самостійно вирішуємо дійсно актуальні проблеми, які турбують місцевих мешканців.\n\nЛевова частка податків залишається у громаді\n\nДо того ж, раніше значний відсоток податків, сформованих у громаді, районна влада розподіляла не завжди справедливо. Кошти лишалися там, а розвиток громади часто фінансувався за залишковим принципом. Тобто грошей не вистачало.\n\nСьогодні всі кошти з податкової бази громади, відповідно до законодавства, залишаються на території громади. Якщо раніше йшлося лише про земельний податок, податок на нерухомість та частково акциз з пального, то зараз основне наповнення громадського бюджету – це податок з доходу фізичних осіб (ПДФО), який усі ми платимо з наших зарплат.\n\nВідкриття амбулаторії в смт Запитів. Грудень 2021.\n\nДороги, освітлення, безпека – а гроші де брати?\n\nЗвісно, після утворення громади ми зустрілися з новими викликами. Зокрема, йшлося про ремонт доріг у низці населених пунктів, створення очисних споруд, встановлення вуличного освітлення, відеоспостереження тощо. І все це ми поступово відновлювали, а іноді – створювали з нуля.\n\nДля цього наша громада активно залучала бюджети різних рівнів, починаючи з державного та обласного, а також мала різні галузеві проєкти, які втілювала до повномасштабної війни.\n\nІз цікавого, торік за результатами обласного конкурсу ми реалізували 13 мініпроєктів вартістю від 500 тисяч до 1 мільйона гривень. Крім бюджетного фінансування, ми залучали й спонсорські кошти, а також так званий нефіксований внесок громади.\n\nНашим пріоритетом завжди були діти\n\nПріоритетним напрямом для нас завжди були школи. Для найбільших навчальних закладів вже в перший рік існування громади ми побудували нові котельні, зробили їх більш енергоефективним й економними. До того ж, котельні переходили на власне утримання. Це важливо, адже раніше приватні підприємці продавали школам тепло із застарілих котлів, які давно відпрацювали своє. Це дозволило нам зберегти приблизно половину бюджету.\n\nТакож великим проєктом був капітальний ремонт шкільних їдалень у двох найбільших школах громади. Тепер це має й інший потужний ефект – завдяки ремонту ми можемо приймати там переселенців та надавати необхідну допомогу.\n\nВідремонтована шкільна їдальна в селі Пикуловичі.\n\nОсновна задача громади – обʼєднати людей\n\nДесь глибоко в душі я відчував, що може бути новий етап війни. Ранок 24 лютого почався з вибухів. Пам’ятаю, спочатку зателефонував до всіх шкільних директорів і сказав, аби діти залишились вдома з батьками.\n\nА вже за годину вдалося обговорити план дій з активними мешканцями ключових населених пунктів громади: о сьомій ранку в найбільших селах відбулися місцеві збори. На цю зустріч у кожному населеному пункті прийшли сотні людей, а загальна кількість по громаді – понад тисячу.\n\nГромадські збори в перші дні повномасштабного вторгнення.\n\nУсі разом ми обговорили подальші кроки, аби підготуватися до будь-якого розвитку подій. Також домовилися, що будемо збиратися в такому форматі тричі на день. Без додаткових нагадувань і повідомлень.\n\nМи навіть вигадали, як скликати позачергові збори у разі відсутності зв’язку чи електроенергії. У таких випадках «сповіщенням» мали слугувати церковні дзвони. Тому перші три-чотири місяці дзвони взагалі мовчали: усі знали, що цей звук можна почути лише в разі екстреної ситуації чи відсутності зв’язку.\n\nЗ перших днів у громаді утворився потужний волонтерський рух\n\nЗ перших днів повномасштабної війни ми визначили першочергові цілі: забезпечення резервуарів із паливом, формування мережі укриттів та організація речей першої необхідності (генератори, питна вода, запаси їжі тощо).\n\nІ, звісно, почали формувати блокпости. Це був доволі кропіткий процес, адже ми мали наповнити мішки піском, розподілити людей, організувати чергування, забезпечити всіх необхідними матеріалами. Та всього за кілька днів нам вдалося підготувати все необхідне. Крім того, громада забезпечила блокпости мобільними раціями, аби в разі чого люди могли оперативно передавати інформацію.\n\nПідготовка гуманітарних вантажів для прифронтових громад. Березень 2022.\n\nПрактично одразу в громаді з’явився волонтерських рух автомобілістів. Ми сформували дві автоколони. Перша опікувалася поїздками на передову для передачі допомоги нашим захисникам. Друга колона взяла на себе перевезення людей до кордону, аби ніхто не йшов пішки.\n\nОкрема група місцевих мешканців займалася облаштуванням у школах місць для прийому внутрішньо переміщених осіб. Вони створювали спальні місця, переобладнували шкільні їдальні, формували запас продуктів харчування. Адже переселенці їхали до нашої громади сотнями. Хтось автівками, хтось – цілими автобусами.\n\nБагато людей з нашої громади захищають країну на передовій\n\nМешканці громади, які мали військовий досвід, вже на перші збори прийшли повністю зібраними. Вони організувалися, сіли в автобус та вирушили до центру комплектування. Згодом кількість військових з нашої ОТГ збільшилася: чоловіки мобілізувалися та приєднувалися до лав Збройних сил України. Не можу говорити про точні цифри, але повірте, багато.\n\nПартія бронежилетів, які громада придбала для українських воїнів.\n\nА тому вже в перші дні ми максимально об’єднали зусилля, аби забезпечити наших хлопців усім необхідним. Зокрема, касками, бронежилетами, аптечками тощо. Ми прагнули зробити так, аби наші воїни мали максимальний захист. Якщо так подумати, то цей напрям насправді був першочерговим для нас у ті дні. І, я вважаю, ми з ним доволі добре впоралися.\n\nМісцеві господині готують енергетичні батончики для ЗСУ\n\nПаралельно з усіма волонтерськими напрямами величезна кількість наших жінок займалася плетінням маскувальних сіток та приготуванням їжі на передову. Ліпили навіть вареники, однак поступово ставало все тепліше й продукти могли зіпсуватися.\n\nА оскільки нашим захисникам потрібно відновлювати енергію, майстрині вигадали ноу-хау: почали пекти енергетичні батончики. А невдовзі до них долучилася молодь – старшокласники однієї зі шкіл, у якій зупинилися переселенці.\n\nМісцеві господині готують енергетичні батончики для воїнів ЗСУ.\n\nУвесь цей процес господині нашої громади організували самостійно: від пошуку продуктів до розробки рецептури. Сьогодні ми й досі виготовляємо батончики та відправляємо їх на передову – туди, де служать наші хлопці. І це так само потужний, важливий і виправданий проєкт.\n\nКількість ВПО у березні перевищувала 1500 людей\n\nПерших переселенців ми прийняли та розмістили вже на другу ніч після вторгнення. Звісно, деякі люди затримувалися всього на день-два та їхали далі за кордон. Але чимало й таких, хто залишається в громаді й сьогодні.\n\nУ перші тижні ми впоралися з напливом людей завдяки об’єднаній силі місцевих мешканців. Справлялися абсолютно з усім, забезпечували переселенців житлом та харчуванням. Паралельно завозили до шкіл пральні машини, облаштовували душові кабіни тощо. Якихось значних невдач у нас не було, лише слова вдячності.\n\nЧитайте також: Кайдашеві бджоловози. Майстер із Запоріжжя створює унікальні причепи, що рятують пасіки та завойовують міжнародний ринок\n\nЗараз, наприкінці вересня, в громаді залишаються майже тисяча переселенців. Люди повертаються додому, щойно з’являється інформація про звільнення їхніх населених пунктів. Так за першої нагоди поїхали жителі Київської та Чернігівської областей. А зараз нова хвиля – додому повертаються мешканці Харківщини. Тож здебільшого у нас залишаються люди з поки що окупованих територій, якім наразі немає, куди їхати.\n\nМи ведемо всі необхідні реєстри, аби переселенці могли отримувати і пільги, і компенсації комунальних послуг. Якщо порахувати кожного, хто залишився у нас чи зупинявся на кілька днів, то йтиметься про десятки тисяч людей.\n\nДбаємо, аби переселенці адаптувалися та знайшли нову роботу\n\nЧерез географічне розташування громади наша місія була цілком зрозумілою: надати безпечний прихисток для максимальної кількості людей. І ми впоралися з цим завданням.\n\nСпочатку вся допомога організовувалася завдяки небайдужим жителям громади та обʼєднанню місцевого бізнесу. Згодом почали зʼявлятись міжнародні організації, різні фонди та волонтери, які підтримують переселенців.\n\nДо нас приїхали люди дуже різних професій і з максимально різним досвідом роботи. А тому ми створили каталог унікальних вакансій. Для цього опитали найбільші підприємства громади, дізналися, яких спеціалістів вони потребують. Сформований перелік пропозицій передали до кожного населеного пункту, аби ВПО могли знайти роботу та забезпечувати свої родини.\n\nЗапустили безкоштовний автобус\n\nЩе одна ідея, яку я запропонував і яка живе донині, – це соціальний автобус. Він досі їздить громадою та об’єднує всі 18 населених пунктів.\n\nЕвакуаційний автобус громади.\n\nУтримання такого автобусу – доволі непросто для громади, але рішення, на мою думку, є цілком виправданим. Адже так само, як допомагали з проживанням та харчуванням, тепер ми знаходимо способи підтримувати людей у логістиці. Не всі мають автівку й не всі можуть сплачувати вартість проїзду, аби отримати медичні та соціальні послуги або доїхати до роботи. І наш соціальний автобус у цьому допомагає.\n\nКолишній гуртожиток перетворюємо на дім для переселенців\n\nСьогодні разом із благодійним фондом «Запорука» ми проводимо капітальний ремонт закинутого гуртожитку на території громади. Відновлюємо абсолютно все, від «А» до «Я». Фактично, з «рідного» в будівлі залишилися лише стіни, решта – нове. Левова частка фінансування цього проєкту – кошти благодійного фонду, ще частину покриває обласний бюджет.\n\nРемонт у гуртожитку, який вмістить 30 родин переселенців.\n\nПісля завершення ремонтних робіт слово «гуртожиток» вже буде недоречним. Адже це буде будинок на 30 мініквартир, кожна з яких обладнана власним санвузлом та кухнею. Будинок утеплений та енергоефективний, усе сучасне: стіни, стеля, новий дах, благоустрій з дитячим майданчиком і навіть фельдшерський пункт з медиком.\n\nБудівля розташована в центрі міста, а отже, поруч є вся необхідна інфраструктура: магазин, транспортні зупинки, садок та школа. Завдяки цьому переселенцям, які вирішили залишитися в нашій громаді, буде легше адаптуватися до нового життя.\n\nПриймаємо релокований бізнес з інших регіонів\n\nКрім того, до громади вже релокувалися два підприємства. Одне вже активно працює – це бізнес із Київщини, що займається обладнанням для теплопостачання. Підприємці придбали комерційну ділянку й створюють робочі місця для місцевих мешканців та переселенців. Другий бізнес – швейна справа, яка наразі відновлює свої виробничі потужності.\n\nМи розробили спеціальний каталог вільних площ та приміщень, які можуть бути корисними для релокованого бізнесу. Також контактуємо з Львівською обласною військовою адміністрацією та Офісом інвестицій. Тож коли підприємці звертаються із запитом про пошук ділянки, ми завжди відкриті й маємо, що запропонувати. До речі, не лише наживо, а й в онлайн-форматі: для таких потреб запустили спеціальний телеграм-канал.\n\nБлагодійний ярмарок на підтримку ЗСУ.\n\nПісля перемоги працюватимемо для розвитку наших дітей\n\nЩойно зрозуміємо, що є можливість повернути життя на довоєнні рейки, ми повернемося до проєктів мирного часу. Скажімо, плануємо завершити будівництво спортивної зали в одній зі шкіл громади, де навчаються приблизно 650 дітей.\n\nБудівництво спортивної зали.\n\nАле це все буде згодом, після нашої перемоги. Наразі ми всі мріємо про мир. Тому сьогодні в наших планах насамперед завершення багатоквартирного будинку для переселенців та відновлення навчання в школах та дитячих садках. Ось це – першочергові пріоритети.\n\n",
    "Норвегія приєдналася до низки країн, які закрили в’їзд для росіян: дію угоди призупинено": "З опівночі понеділка, 19 вересня, почала діяти заборона на в'їзд громадянам Росії до Естонії, Латвії, Литви та Польщі. З 22 вересня офіційно призупинила дію угоди про спрощений візовий режим з Росією і Норвегія. Відтепер росіяни не зможуть потрапити до цих країн через шенгенський зовнішній кордон.\n\nВідео дня\n\nКрім цього, їм також не можна використовувати їх для транзиту до Євросоюзу. Відповідні рішення було ухвалено на рівні урядів держав, які вважають поїздки громадян РФ загрозою своїй суспільній безпеці й Шенгенської зони загалом на тлі розв’язаної Кремлем війни проти України.\n\n\"Угода про спрощення візового режиму між Норвегією та Росією тимчасово призупинена з 22 вересня 2022 року. Це означає, що звичайні правила щодо документів, багаторазових віз, зборів і часу обробки також застосовуються до громадян Росії. Спрощені правила в угоді не застосовуватимуться доти, доки не буде скасовано рішення про призупинення дії угоди\", – йдеться у повідомленні Директорату імміграції Норвегії (UDI).\n\nУ відомстві попередили росіян, що навіть за наявності гостьової візи чи навіть дозволу на проживання, вони можуть зіткнутися з труднощами на шляху через скасовані рейси.\n\nСуть обмежень\n\nВідтепер росіяни з наявною короткостроковою шенгенською візою, виданою з метою туризму, спорту та відвідування культурних заходів, не зможуть потрапляти на територію ЄС через Естонію, Латвію, Литву та Польщу.\n\nТакож громадяни РФ уже не зможуть потрапити до заданих держав через Євросоюз. І ці країни не видають росіянам короткострокових туристичних віз.\n\nРазом із тим обмеження не стосуватимуться громадян РФ, які в'їжджатимуть для відвідування родичів чи з гуманітарних причин.\n\nПричина обмежень\n\nКраїни Балтії та Польща вирішили закрити в'їзд у ЄС російським туристам, оскільки держави-члени Євросоюзу не досягли єдності щодо повної заборони віз для всіх громадян Росії та вирішили просто призупинити дію спрощеного візового режиму.\n\n9 вересня Рада Євросоюзу ухвалила рішення щодо повного призупинення угоди про спрощення візового режиму з Росією, яке почало почало діяти з 12 вересня і для громадян РФ означає, що:\n\n– візовий збір став дорожчим – зріс від €35 до €80;\n\n– терміни видачі віз можуть збільшитися до шести місяців;\n\n– довгострокових і багаторазових віз стане значно менше або взагалі не буде;\n\n– країни ЄС планують видавати візи лише на термін поїздки.\n\nРішення є компромісним, оскільки багато країн-членів ЄС заявляли, що якщо росіянам не призупинять видачу віз, то вони зроблять це в односторонньому порядку.\n\nРосіяни все ще можуть потрапити до ЄС\n\nНа сьогодні загалом низка країн Європи не приймає від громадян Росії документів на оформлення туристичних віз. Окрім згаданих чотирьох держав, у в'їзді російським туристам також відмовили Чехія, Словаччина, Данія, Бельгія та Нідерланди.\n\nРаніше до ініціативи збиралася приєднатися Фінляндія, через яку до ЄС потрапляє найбільше росіян. Сьогодні вона залишається єдиним сухопутним кордоном для в'їзду російських туристів до Європейського Союзу.\n\nФінське Міністерство закордонних справ заявило, що в країні не бачать законних підстав для запровадження такої повної заборони. Але експерти припускають, що Фінляндія долучиться до цієї ініціативи згодом, коли після закриття кордонів чотирма країнами кількість російських громадян, які їхатимуть до неї, ще більше зросте.\n\nЯк повідомляв OBOZREVATEL, глава МЗС Латвії Едгарс Рінкевичс звернувся до громадян РФ і попередив про обмеження в'їзду. Він дав зрозуміти, що латвійці не чекають росіян у своїй країні.\n\nЛише перевірена інформація в нас у Telegram-каналі Obozrevatel та Viber. Не ведіться на фейки!",
    "В Норвегії власники Tesla настільки незадоволені проблемами з авто, що готові оголосити голодування • Mezha.Media": "Норвегія лідирує серед країн з найбільшим поширенням електоркарів серед власників транспортних засобів. Але, на жаль, від проблем з новими автівками вони не застраховані. Не допомагають в цьому й суворі кліматичні умови. І тепер це дійшло такої межі, де норвезькі власники Tesla оголошують голодування в очікуванні того, що так їх краще почують.\n\nМинулого тижня Ілон Маск завітав до країни для участі в енергетичній конференції. Цим і скористалися невдоволені покупці автівок, щоб привернути увагу керівника компанії до проблем. А таких, як виявляється, чимало. Їх перелічили на окремому сайті ініціативної групи невдоволених користувачів — Tesla Hunger Strike.\n\nВласники скаржаться, що: автівки можуть не вмикатися як в холодну, так і теплу погоду; ручки відкриття дверез замерзають та не працюють; двірники, фари, комп’ютер, автопілот, склопідіймачі, кліматичні системи не працюють належним чином, а інтернет повільний; передні сидіння та деякі декоративні частини погано закріплені; кришка багажника наповнюється водою; сторонні звуки під час їзди; двері перестають працювати або свавільно відкриваються; з якістю фарбування є проблеми, а Model 3 взагалі починає швидко покриватися іржею тощо.\n\nСеред скарг є й невдоволення роботою компанії та сервісу. Зокрема, автівкам знизили потужність, є неприємності при заряджанні й батареї не виправдовують очікувань, а також при обіцяній безоплатній зарядці, нові станції не заряджають авто. Ще й в сервісі не вирішують усіх проблем, а на зворотний зв’язок потрібно довго очікувати.\n\nБез теорій змов тут також не обійшлося. За деякими даними, подібна акція може бути спробою інших компаній звернути увагу на їх сервіс та надалі обслуговувати авто у них, або навіть спровокувати на нові колективні позови на Tesla. До того ж погроза голодуванням висловлена лише в назві сайту та не має детальних вимог до компанії.\n\nУ будь-якому випадку, Tesla ніколи не була відома гарною якістю. Більшість оглядів автівок або блоги про досвід користування такими відкривають багато різних недоліків у якості електрокарів Ілона Маска. Зазначений список проблем дійсно вражає, і робить це не в доброму сенсі. Можливо, в чомусь там є перебільшення. Та залишається сподіватися, що серед невдоволених немає таких, які дійсно стикнулися з усім цим «чеклістом» в одному авто.",
    "Росіян і білорусів можуть повернути до лижного спорту: наміри FIS рішуче засудили Норвегія та Фінляндія": "Міжнародна федерація лижного спорту (FIS) розглядає можливість повернення до змагань спортсменів РФ та Білорусі, що викликало шквал обурення у норвезькій та фінській лижних федераціях.\n\nТак, незважаючи на повномасштабну війну, яку РФ веде проти України, а також нещодавнє оголошення мобілізації в країні-окупантці, генеральний секретар FIS Мішель Віон не виключає, що російські і білоруські спортсмени зможуть повернутися до змагань ще до кінця 2022 року.\n\nФункціонер зазначив, що якщо з представників країн-агресорок знімуть \"бан\", то вони отримають дозвіл виступити на чемпіонаті світу-2023 з лижних видів спорту.\n\n\"Можливо, це станеться в грудні. Тоді обидві країни - звісно, без національних прапорів та гімнів - могли б взяти участь у чемпіонаті світу\", - цитує Віона польське медіа TVP.\n\nКатегорично проти допуску до змагань росіян і білорусів вже виступили федерації лижного спорту Норвегії та Фінляндії.\n\n\"На липневому засіданні Ради FIS було затверджено заборону (на участь росіян і білорусів - прим.), яку я підтримав. Моя позиція щодо цього питання не змінилася\", - цитує VG слова Еріка Ресте, який представляє Норвегію у Раді FIS.\n\n\"Щодо повернення Росії до міжнародного елітного спорту була дискусія у міжнародній спортивній спільноті. Федерація лижного спорту Фінляндії негативно ставиться до участі російських спортсменів і команд у міжнародних змаганнях.\n\nНа думку лижної асоціації, важливо, щоб дії спортивних асоціацій та організаторів спортивних заходів відповідали рішенням, ухваленим у суспільстві. У лютому МОК рекомендував міжнародним спортивним федераціям і організаторам спортивних заходів не допускати російських і білоруських спортсменів до міжнародних змагань.\n\nПозиція Федерації лижного спорту Фінляндії щодо дозволу російським спортсменам повернутися до змагань категорично негативна. Причини, що призвели до виключення, жодним чином не змінилися, тому важко очікувати послаблення щодо їхньої участі. Поки росія веде війну в Україні, ми не бачимо можливої ​​участі російських спортсменів у змаганнях. Спорт не можна розглядати як окрему частину суспільства\", - цитує керівника фінської федерації Маркку Хаапасалмі Suomen Hiihtoliitto.\n\nНорвезьке видання NRK повідомляє, що рада FIS планує ухвалити рішення щодо допуску російських та білоруських спортсменів 22 жовтня.\n\nНагадаємо, після початку повномасштабного вторгнення військ РФ до України Міжнародна федерація лижного спорту усунула росіян і білорусів від міжнародних змагань. Також було скасовано всі етапи Кубка світу, які мали відбутися в сезоні-2021/22 на території Росії. У липні FIS подовжила \"бан\" російських і білоруських спортсменів до кінця літнього сезону.\n\nЧитайте також:\n\n\"А я зараз вам покажу, звідки на Білорусь готувався напад\": поплічника агресора затролили на матчі Ліги націй\n\n\"Навіть не можемо обговорювати\": очільник УЄФА відкинув повернення Росії до міжнародного футболу\n\nПослали за кораблем: Росію та Білорусь усунули від ЧС-2022 та інших міжнародних турнірів із дзюдо",
    "Збірна Норвегії позбулася хавбека-любителя Росії": "Норвезька футбольна федерація вирішила не запрошувати до національної команди півзахисника Матіаса Норманна, який надовго прописався у чемпіонаті Росії.\n\nПро це повідомляє РБК-Україна з посиланням на офіційний сайт організації .\n\nПослуги 26-річного хавбека нецікаві тренерському штабу збірної Норвегії. Таке рішення керманич команди Столе Сольбаккен ухвалив після заяви вихованця \"Буде-Глімта\" про готовність підписати контракт із московським \"Динамо\".\n\n\"Цей вибір був не дуже складним. Коли я почув про його намір у суботу, то зателефонував і попередив, що, найімовірніше, рішення підписати контракт матиме наслідки. Він це зробив. Я сповістив його перед розісланням викликів федерацією\", – заявив фахівець.\n\nЦя позиція цілком влаштовує і місцевих функціонерів. Президент Норвезької федерації футболу Лізе Клавенесс назвав, що склалася через повномасштабне вторгнення РФ до України, надзвичайною.\n\n\"Увесь норвезький і європейський футбол згоден тиснути на Росію як агресора, що також дуже активно використовував свій вплив у спорті. Усі російські команди відсторонені від міжнародних змагань. Я згоден зі Столе, що Норманн не може представляти Норвегію\", – пояснив президент НФФ.\n\nУ січні 2019-го Матіас Норманн перебрався з англійського \"Норвіча\" до російського \"Ростова\". Сезон 2021/22 він провів в оренді за \"канарок\", але нещодавно почав переговори з \"Динамо\".\n\nРаніше збірна Польщі вигнала з команди хавбека Рибуса. У червні він підписав 3-річний контракт із московським \"Спартаком\", хоча знав про ймовірність втрати шансів поїхати на ЧС-2022 у складі \"Кадри\".",
    "Назвали наймальовничіші залізничні маршрути Європи": "Увійти за допомогою соцмереж\n\nВи можете використовувати соц. мережі для входу на сайт",
    "Активісти винесли \"труну з путіним\" до норвезького парламенту": "Українська діаспора у Норвегії проводить щоденні акції на підтримку України. Цього разу захід відбувся біля норвезького парламенту.\n\nЗверніть увагу \"Зупиніть Путіна\": у Будапешті відбулася антивоєнна акція на підтримку України\n\nДо норвезького парламенту винесли \"труну з путіним\"\n\nНа опублікованих кадрах можна побачити, ляльку путіна у труні в кольорах російського прапора. Руки у \"диктатора\" були зв'язані та у крові, а на шиї у нього мотузка із петлею.\n\nТакож з труни видно табличку з написом \"PUT-IN ASAP\".\n\n\n\nТруна з \"путіним\" / фото Оперативний ЗСУ\n\nДо речі, нещодавно по місту Осло їздила машина з опудалом повішеного путіна.\n\n\n\nПовішений путін / фото Оперативний ЗСУ\n\nЯк Норвегія допомагає Україні\n\nЧимало країн світу надають Україні військову допомогу. Так, ЗСУ отримають додаткові високоточні ракети AGM-114 HellFire з лазерним наведенням, які передасть Норвегія.\n\nТакож уряд Норвегії пропонує виділити понад 200 мільйонів доларів, аби Україна змогла на цю суму купити газ цього опалювального сезону.\n\nВарто переглянути – Путін не може ходити, тому Ердоган підтримував його за руку: дивіться відео",
    "NASAMS: історія виникнення, характеристики, ціна": "25 вересня в інтерв’ю американському каналу CBS News президент України Володимир Зеленський розповів, що наша країна вперше отримала від США ЗРК протиповітряної оборони NASAMS.\n\n«Хочу подякувати президенту Байдену за позитивне рішення, яке вже прийнято, і Конгресу США — ми отримали NASAMS», — сказав Зеленський.\n\nВтім, прессекретар президента Сергій Никифоров уточнив у коментарі hromadske, що Зеленський говорив про те, що ми поки отримали лише згоду на передання NASAMS.\n\nНагадаємо, в кінці червня 2022 року, з’явилась інформація, що українські військові вже проходять навчання з використання передової системи NASAMS.\n\nА в кінці серпня Міністерство оборони США уклало угоду з військово-промисловою корпорацією Raytheon Technologies для розробки зенітно-ракетних систем NASAMS, які передадуть Україні. Вартість угоди — понад $182 млн.\n\nСкільки систем замовила американська армія, у Raytheon не уточнили. Орієнтована дата завершення робіт — 23 серпня 2024 року.\n\nChas News розповідає, що таке зенітно-ракетний комплекс NASAMS та які його головні характеристики.\n\nЩо таке NASAMS\n\nNASAMS (абревіатура від Norwegian Advanced Surface to Air Missile System) — норвезька зенітно-ракетна система (ЗРК) з американським радаром. Вона може випустити 72 ракети за 12 секунд. Саме така система захищає повітряний простір над Білим домом, резиденцією президента США у Вашингтоні.\n\nNASAMS призначена для боротьби з аеродинамічними цілями, що маневрують, на малих і середніх висотах.\n\nЯкі країни мають NASAMS на озброєнні\n\nЗа різними даними, норвезький ЗРК стоїть на озброєнні у 10 країн світу, серед яких: США, Норвегія, Чилі, Іспанія, Нідерланди, Індонезія, Фінляндія, Литва, Оман. Зараз до цього списку додалась і наша країна.\n\nІсторія виникнення NASAMS\n\nРозробка ЗРК розпочалась більше 30 років тому. Саме тоді норвезька компанія Kongsberg Defense & Aerospace (KDA) об'єдналася з Raytheon та ініціювала програму NASAMS у рамках спільних зусиль Королівських ВПС Норвегії.\n\nВперше NASAMS прийняли на озброєння у 1994 році у Норвегії. Перші випробування показали, що система може знищувати ворожі крилаті ракети.\n\nТри покоління NASAMS: коли вводили в експлуатацію\n\nПерше покоління NASAMS повноцінно ввели в експлуатацію у 1998 році.\n\nNASAMS 2 презентували на початку двотисячних, а ввели в експлуатацію у 2006 році.\n\nНайновіші NASAMS 3 розробили 10 років тому і ввели в експлуатацію у 2019 році.\n\nСистеми якого покоління надали України поки невідомо.\n\nNASAMS: характеристики та радіус ураження\n\nЗРК NASAMS може збивати цілі у радіусі до 180 км залежно від модернізації.\n\nДальність ураження цілей залежить від використаних ракет:\n\nAIM-120A/B: 55-75 км\n\nAIM-120C-5: 105 км\n\nAIM-120C-7: 120 км\n\nAIM-120D: 180 км\n\nВисота ураження до 21 км. Імовірність збиття цілі однією ракетою – 85%.\n\nДо складу комплексу входять пускові установки, станції радіолокації Raytheon AN/MPQ-64F1 Sentinel. Батарея ЗРК NASAMS другого покоління складається з 12 пускових установок, кожна з яких має на озброєнні шість ракет AIM-120 AMRAAM, вісім радарів, один центр управління вогнем, одну машину з електронно-оптичною камерою та один автомобіль Tactical Control Cell.\n\nБатарея ЗРК NASAMS третього покоління складається із шести мобільних пускових установок ракет малої дальності IRIS-T SLS, встановлених на гусеничних машинах, а також триколісної високомобільної пускової установки.\n\nЧи допоможе NASAMS захистити нашу країну від повітряних атак\n\nNASAMS, за словами виробників, надає захисникам ППО адаптовану, найсучаснішу систему захисту, яка може максимізувати їх здатність ідентифікувати, вражати та знищувати ворожі літаки, безпілотні літальні апарати та крилаті ракети. Але ЗРК може стати лише частиною загального ППО, яке боронить нашу країну.\n\nЗа словами президента України Володимира Зеленського, лише NASAMS «навіть близько не достатньо, щоб прикрити цивільну інфраструктуру, школи, лікарні, університети, домівки українців».\n\nТож ігнорувати сигнали повітряної тривоги не варто.\n\nNASAMS: вартість однієї системи\n\nТочну вартість систем, які нададуть Україні не розголошують. Втім, два роки тому Литва закупила дві батареї NASAMS 3 за $128 млн. У підсумку, можна судити, що вартість однієї батареї NASAMS 3 з запасом ракет складає приблизно $64 млн.\n\n«Залізний купол»: як працює ізраїльська система ППО та чи з’явиться вона в Україні\n\nПрикрите небо. Як працює українська протиповітряна оборона",
    "У Норвегії створили мережу для досліджень України": "Її планують запустити в Осло 7 вересня 2022 року\n\nПісля вторгнення Росії в Україну вчені Норвегії створили мережу для досліджень України – Ukrainett, яка 7 вересня буде запущена на заході у Pressens hus в Осло, де також буде презентовано сайт мережі.\n\nПро це повідомив повідомило Посольство України в Норвегії у Facebook.\n\nНагадаємо, з нагоди Дня Незалежності України, 24 серпня, в десятках міст Норвегії відбулися святкові заходи, акції солідарності та марші свободи за участі сотень людей, які підтримують Україну в ці нелегкі часи боротьби з росією.\n\nЯк повідомлялося, Норвегія підтримала сьомий пакет санкцій проти рф.",
    "ЄС, Норвегія та Китай: звідки українці везуть електромобілі — Finance.ua": "ЄС, Норвегія та Китай: звідки українці везуть електромобілі 17.09.2022, 20:26 — Особисті фінанси\n\nЄС, Норвегія та Китай: звідки українці везуть електромобілі\n\nУ першій половині 2022 року українці придбали понад 8 тисяч електромобілів. Майже 40% із них привезли вживаними з-за кордону.\n\nПро це пишуть експерти Інституту досліджень авторинку.\n\nЗвідки привозять електромобілі у 2022 році\n\nГоловним постачальником вживаних автомобілів з електричним двигуном у першій половині 2022 року стали США. З-за океану українці привезли понад 1000 таких машин, що склало 31,4% від їх загальної кількості. Середня митна вартість одного електромобіля — тобто сума ціни машини за кордоном та витрат на доставлення до України — склала $21,5 тисячі.\n\nНа другій сходинці опинилися електроавто з Китаю. Це порівняно новий ринок для українських покупців, що активно розвивається. Протягом січня-червня звідти прибуло 649 електромобілів (19,8% від загальної кількості). Їх середня митна вартість зафіксована на рівні $24,8 тисячі.\n\nЧитайте також Які електромобілі купували українці в серпні\n\nТретє місце зайняла Німеччина: 11,1% електромобілів з пробігом, імпортованих до України у першому півріччі-2022, були придбані саме там. Це були 364 машини із середньою вартістю $28,1 тисячі. Отже, найдорожчі електричні авто прибували саме з Німеччини.\n\nЧетверта позиція — за ще одним ринком, який активно освоюється українцями: Норвегією. Звідти привезли 362 машини, що складає 11% від загальної кількості електромобілів. Цікаво, що середня вартість вживаного електричного авто з Норвегії склала $8,6 тисячі — це найнижчий показник серед усіх країн. Отже, найдешевші електромобілі привозять саме з Норвегії.\n\nЗамикає топ-5 країн сусідня Польща із часткою 8,8%, або 290 експортованими до України «електричками», якщо рахувати кількісно. Середня митна вартість одного авто склала $20,5 тисячі.\n\nІнфографіка: eauto.org.ua\n\nТоп вживаних електромобілів з США\n\nНайпопулярнішим вживаним електромобілем з Америки виявилася Tesla Model 3. Таких за перших 6 місяців 2022 року привезли аж 245 штук. Середня митна вартість такого авто склала $22,4 тисячі.\n\nДругим за популярністю електричним «американцем» став популярний в Україні Nissan Leaf. З США таких прибула 231 штука, а коштували вони в середньому $8 тисячі.\n\nТретє та четверте місця зайняли Tesla — відповідно Model S (127 шт., $24,5 тис.) та Model Y (121 шт., $33,5 тис.).\n\nЗамикає топ-5 Chevrolet Bolt — таких привезли 97 штук із середньою вартістю $16,8 тисячі.\n\nТоп вживаних електромобілів з Китаю\n\nОчолив рейтинг електромобілів з Китаю німецький кросовер Volkswagen ID.4. Таких українці привезли 204 штуки, а коштували в середньому ці електричні кросовери $34,1 тисячі.\n\nНа другому місці опинилася Honda M-NV — спільна розробка японської Honda та китайського Donfeng. Імпортували цих моделей 125 штук, середня митна вартість склала $23,1 тисячі.\n\nТретю та четверту сходинки зайняли моделі німецького Volkswagen, які виготовляють в Китаї — E-Lavida. До України прибуло 60 таких «електричок», коштували вони в середньому $17 тисяч.\n\nЧитайте також Вживані електромобілі у США суттєво подорожчали\n\nE-Bora для місцевого ринку виготовляють у партнерстві з китайським FAW. Ця модель була четвертою за популярністю серед електромобілів із Китаю, котрі купували українці: 27 шт. із середньою вартістю $17,8 тисячі.\n\nП’яте місце посіла Everus VE-1 — спільний продукт Honda та китайської GAC Group. В Україні придбали 20 таких електричних кросоверів з Китаю. Їх середня митна вартість склала $21,6 тисячі.\n\nТоп вживаних електромобілів з Німеччини\n\nЛідером рейтингу електричних машин з Німеччини став Volkswagen E-Golf (97 шт., середня митна вартість $18,5 тис.).\n\nДруге місце зайняв компактний французький Renault Zoe (49 шт., $9,4 тис.).\n\nНа третьому місці — найдоступніша в лінійці бренду Tesla Model 3 (28 шт., $50 тис.), а четверту сходинку посів Nissan Leaf (28 шт., $18,9 тис.).\n\nТакож популярними були електричні Smart: 26 авто, імпортованих з Німеччини (середня митна вартість $13,6 тис.), дозволили зайняти п’яте місце рейтингу.\n\nТоп вживаних електромобілів з Норвегії\n\nБестселер українського ринку електромобілів — Nissan Leaf — виявився лідером рейтингу найпопулярніших електричних авто з Норвегії. Українці придбали 162 таких моделі, а їх вартість в цій країні виявилася найнижчою: $7,1 тисячі.\n\nДругу позицію зайняв німецький Volkswagen Golf (63 шт., $11,3 тис.), третю — французький Renault ZOE (40 шт., $7,9 тис.).\n\nЧитайте також Які електромобілі купували українці в першій половині 2022 року\n\nЦікавим є модель, що розмістилася на четвертій сходинці — електричний мінівен Nissan e-NV200 (21 тис., $10,7 тис.).\n\nНайдешевшим електромобілем не лише з Норвегії, але й загалом в загальному топі виявився вживаний мініавтомобіль Citroen C-Zero. Його середня вартість зафіксована на рівні $5,4 тисячі, а 13 привезених моделей дали можливість посісти п’яте місце в рейтингу.\n\nТоп вживаних електромобілів з Польщі\n\nРейтинг вживаних електромобілів з Польщі — це щось середнє між топами Німеччини та Норвегії. В ньому можна побачити вже знайомі моделі: Nissan Leaf (63 шт., $10,8 тис.) на першому місці; Renault ZOE (48 шт., $9,7 тис.) на другому; Volkswagen E-Golf (30 шт., $18,1 тис.) на третьому і Citroen C-Zero (13 шт., $6,9 тис.) на п’ятому.\n\nЗі списку слід виділити популярний електричний Renault Kangoo Z.E., що посів четверте місце в рейтингу. Таких з Польщі привезли 17 шт., а коштували вони в середньому $9,1 тисячі.\n\nЯкщо Ви помітили помилку, виділіть необхідний текст і натисніть Ctrl+Enter , щоб повідомити про це.",
    "Збірна Шотландії здолала Ірландію, Португалія розгромила Чехію: результати матчів Ліги націй": "Збірна Шотландії здолала Ірландію, Португалія розгромила Чехію: результати матчів Ліги націй\n\nШотландці здобули три очки та обійшли Україну у турнірній таблиці",
    "Андрухович у Норвегії поговорив із російським письменником: як відреагували українці": "Українці розкритикували Юрія Андруховича через його участь у дискусії з російським письменником\n\nПід час літературного фестивалю у Норвегії український письменник Юрій Андрухович поговорив з росіянином Михайлом Шишкіним про війну в Україні. У мережі бурхливо відреагували на цю зустріч. Про подію стало відомо з програми норвезького фестивалю Bjørnsonfestivalen.\n\nРозмова Андруховича та Шишкіна відбулася 8 вересня в норвезькому місті Молде під час літературного фестивалю. Як зазначають на сайті фестивалю, тема розмови була присвячена війні в Україні та її передумовам. Модерував зустріч польський письменник та журналіст Вітольд Шабловський.\n\n«І Юрій Андрухович, і Михайло Шишкін є одними із найбільш визнаних авторів у своїх країнах. Обидва різко критикують Путіна, Шишкін залишив батьківщину понад двадцять років тому і продовжує свою опозицію режиму у Москві зі Швейцарії», – розповідають організатори.\n\nПро цю розмову написав Український інститут книги у соцмережах.\n\nУкраїнці у соцмережах бурхливо відреагували на цей захід. Вони розкритикували Андруховича за те, що під час війни він веде дискусію з росіянином. Водночас низка коментаторів висловили своє здивування, що подібний допис з'явився на сторінці Інститут книги – державної інституції.\n\n6 фото На весь екран\n\n\n\n\n\n\n\n\n\n\n\nМодератор дискусії Вітольд Шабловський у своїх соцмережах коротко окреслив суть розмови між Андруховичем та Шишкіним. За словами Шабловського під час дискусії обидва письменники погодилися, що війна – це кінець режиму Путіна.\n\n«В Україні вибухнула буря через наші дебати у норвезькому Молді. Все через зустріч Андруховича з російським письменником Михайлом Шишкіним. Багато людей вважає, що з письменникам з Росії не потрібно розмовляти.\n\nВ той же час Михайло Шишкін говорив, що просить вибачення в українців за те, що Путін робить від імені Росії. І що просить вибачення, бо, дії Росії настільки страшні, що тут ніякі вибачення не будуть працювати.\n\nАндрухович говорив про те, що народжується нова Україна. І що з кожним днем перемога стає все ближчою. Обидва погодились, що війна – це кінець режиму Путіна», – написав польський письменник.\n\nШабловський додав, що модерація цієї розмови була великим викликом, водночас він зазначив, що відчуває гордість, бо розмова, на його думку, вийшла гарною.\n\nЗазначимо, письменник Михайло Шишкін з 1995 року проживає у Швейцарії. У 2013 році він відмовився представляти Росію на міжнародному книжковому ярмарку США «BookExpo America 2013» з політичних міркувань. Письменник також критикував незаконну анексію Криму Росією у своїх есе, опублікованих у європейських газетах. У 2022 Михайло Шишкін зазначив, що бездіяльність європейських політиків після захоплення Криму зробила можливим широкомасштабне вторгнення Росії в Україну.\n\nфото: Вітольд Шабловський\n\nBjørnson Festival – це міжнародний літературний фестиваль, який проводиться щорічно протягом серпня/вересня в Молде та Нессеті, Норвегія. Подія названа на честь лауреата Нобелівської премії з літератури Бьорнстєрне Бьорнсона, який виріс у цьому районі.\n\nНагадаємо, раніше легендарна українська актриса Ольга Сумська зіткнулася з критикою за те, що восени збирається зіграти у виставі нині покійного російського режисера Валерія Беляковича. Своєю чергою зірка заявила, що в оновленому складі вистави немає нікого з Росії, а частину коштів, отриманих із вистави, буде передано на потреби української армії.",
    "Одеса: Зоопарку - 100 років!": "Найстарішому на півдні України Одеському зоопарку виповнилося 100 років.\n\nІдея створення зоопарку в Одесі виникла у 1889 р., коли було зроблено креслення та план \"Звіринця на Поліцейській вулиці біля обриву\", проте втілити в життя цей план не вдалося. Наступний крок до створення зоопарку було зроблено лише у 1914 р. Було створено проект його будівництва біля ботанічного саду і схвалено міською Думою, але Перша світова війна і громадянська завадили цим планам.\n\n1914 року норвежець за походженням Генрік Бейзерт організував акціонерне товариство \"Одеський зоологічний сад\". Роботи з його облаштування розпочалися лише 1922 року.\n\nСпочатку зоопарк розміщувався у нижніх садах Воронцовського палацу - сьогодні це Грецький та Стамбульський парки. У 1937 році був перенесений на територію, де нині і розміщений.\n\nПлоща сучасного зоопарку - 6,5 га. Колекція тварин налічує 242 види. Загальна кількість тварин становить 1754 екземпляри. До Червоної книги України занесено 23 види тварин, до Міжнародної червоної книги - 29 видів. Понад 40 видів тварин постійно розмножуються.\n\nУ зоопарку діє наукова програма \"Пугач\" з розведення та інтродукції у природу цього виду. Червонокнижних птахів понад 10 років випускають у дельтах Дністра та Дунаю.\n\nНа початку теперішньої війни зоопарк прийняв від одеситів, які виїжджали з міста, понад 700 тварин. Понад 200 із них уже повернулися до своїх господарів.\n\nЩороку зоопарк відвідують понад 300 тис. шанувальників природи. В Одеському зоопарку до століття від дня заснування відкрито меморіальну дошку першому директорові - норвежцю Генріху Бейзерту. На святі були присутні представники Посольства Королівства Норвегія в Україні. Також відбулося гасіння бренду \"100 років Одеському зоопарку\", тираж якого становить лише 200 екземплярів. Марки будуть роздані благодійникам зоопарку. Перший екземпляр був урочисто вручений міському голові Одеси Геннадію Труханову. Разом із міським головою Одеси директор Одеського зоопарку Ігор Бєляков відкрив новий пам'ятник леву.\n\n\"Наш зоопарк пережив дві війни - це третя, яку він переживає. Ми виживемо і продовжуватимемо жити і радіти\", - сказав Геннадій Труханов.\n\nВ'ячеслав ВОРОНКОВ.",
    "Понад 20 держав хочуть долучитися до позову України проти Росії в ЄСПЛ": "Серед не членів ЄС приєдналася Норвегія, а також мають намір приєднатися Велика Британія та Ісландія.\n\nНа сьогодні вже 23 держави подали заяви до Європейського суду з прав людини з проханням долучитися як третя сторона при розгляді позову України проти Росії.\n\nЯк повідомляє Німецька хвиля, про це сьогодні оголосив суд у Страсбурзі.\n\nСеред 23 урядів, які бажають долучитись до позову України, усі країни Євросоюзу, окрім Болгарії, Греції, Мальти, Угорщини та Кіпру. Серед не членів ЄС приєдналася Норвегія, а також мають намір приєднатися Велика Британія та Ісландія. Крім того, акредитації домагається неурядова організація Женевська академія міжнародного гуманітарного права та прав людини.\n\nВідео дня\n\nХоча з 16 вересня Росія більше не є учасником Європейської конвенції з прав людини через її виключення з Ради Європи, ЄСПЛ все ще може розглядати злочини, вчинені Росією до цієї дати. Україна подала позов до суду у Страсбурзі 23 червня.\n\nЗвертається увага, що незалежна міжнародна комісія ООН з розслідування порушень в Україні виявила докази численних воєнних злочинів російської армії на деокупованих територіях у Київській, Чернігівській, Харківській та Сумській областях. Звіт був поширений у п'ятницю, 23 вересня.\n\nСеред воєнних злочинів: незаконне використання вибухової зброї, невибіркові напади, порушення особистої недоторканності, страти, катування та жорстоке поводження, і випадки сексуального та гендерно зумовленого насильства. Також комісія виявила порушення прав дітей.\n\n\"Нас вразила велика кількість страт у тих місцевостях, які ми відвідали\", - сказав голова комісії Ерік Мьосе й додав, що вони занепокоєні стражданнями, яких війна в Україні завдала цивільним громадянам.\n\nПозов України проти РФ до ЄСПЛ: що відомо\n\nЯк повідомляв УНІАН, 28 лютого український уряд звернувся до Європейського суду з прав людини із заявою про запровадження попередніх заходів щодо уряду РФ відповідно до правила 39 Регламенту суду у зв'язку з \"масовими порушеннями прав людини, що скоюються російськими військами під час воєнної агресії проти суверенної території України\".\n\n1 березня Європейський суд з прав людини ухвалив невідкладні тимчасові забезпечувальні заходи і наказав Росії, аби її війська утримувалися від нападів на цивільне населення і знищення цивільних об'єктів в Україні.\n\n23 червня стало відомо, що Мін’юст подав новий позов проти РФ до ЄСПЛ.\n\nЗа словами кеівника відомства Дениса Малюськи, документ стосується кричущих порушень Росією прав людини на початковому етапі війни і описує події від початку російського вторгнення вранці 24 лютого 2022 року до фактичного виведення її сухопутних військ з околиць Києва та інших міст на півночі 7 квітня. Скарги про порушення з боку Росії протягом наступного періоду будуть направлені до ЄСПЛ в наступних доповненнях до заяви.\n\nУ межах цього позову Україна вимагає, окрім повного виведення російських військ, присудження грошової компенсації потерпілим сторонам. На першому етапі російського військового вторгнення збитки становили щонайменше 80 млрд доларів.\n\nУ позові Україна обвинувачує російську владу у порушеннях Європейської конвенції з прав людини у зв’язку із незаконним вторгненням на суверенну територію.\n\nЗазначається, що Росія вчинила безліч найважчих порушень Конвенції, зокрема порушення права на життя (стаття 2), заборони катувань (стаття 3), права на свободу і недоторканність (стаття 5), права на повагу до приватного та сімейного життя (стаття 8), права на свободу думки і вираження (статті 9 і 10), свободу зібрань та асоціацій (стаття 11), а також право на захист власності (ст. 1 Протоколу 1).\n\n29 червня в ЄСПЧ повідомили, що взяли до розгляду позов України проти Росії.",
    "Ліга націй. Сербія - Швеція 4:1. Мітрович не залишає шансів": "Сербія дуже впевнено розгромила Швецію і зрівнялася за кількістю очок із Норвегією, яка раніше вдень несподівано поступилася Словенії. Обидві збірні мають по десять очок, але Норвегія має перевагу в особистих зустрічах після перемоги в першому турі (1:0). Матч відбудеться у вівторок і Сербії потрібно тільки перемагати. І можливо балканській збірній це доведеться робити без свого супербомбардира Александара Мітровича, який не дограв гру зі Швецією через травму.\n\nДраган Стойкович вирішив виставити у старті одразу і Мітровича, і Душана Влаховича. Присутність двох таких потужних нападників у штрафному майданчику збірної Швеції безумовно відчувалася. Враховуючи ще, що у складі збірної Сербії є гравці з чудовим пасом чи кросом на кшталт Тадича чи Костича.\n\nАле несподівано перший гол у матчі забила Швеція. Кулушевскі на фланзі зібрав на собі двох захисників, а потім на нього ще прагнув налетіти центрбек Срдан Бабич. Позиційною помилкою захисників збірної Сербії скористався Классон, відкрившись під пас від Кулушевскі – 0:1.\n\nАле Швеція була попереду всього три хвилини. Ян Андерссон вирішив виставити незвичну для Швеції схему з трьома центрбеками, і безглуздість цього задуму підтвердили два голи Мітровича в першому таймі. Спочатку форвард \"Фулгема\" замкнув крос Живковича, а наприкінці першої половини гри – подачу з кутового Тадича.\n\nМіж цими двома голами чудові моменти не реалізували Влахович, Тадич, Живкович. Сербія не грала в дуже якісний футбол, але Швеція виглядала набагато гірше, без якихось ідей як атакувати ворота суперника, і пасивно на своїй половині поля. Кулушевскі та Форсберг розчинилися на полі. Вкрай не вистачало гостям Ісака.\n\nНа старті другого тайму Сербія забила третій гол. Швеція легко втратила м'яч, Тадич відправив його вперед Влаховичу, а форвард \"Ювентуса\" виконав розрізну передачу на Мітровича, якому вдалося уникнути офсайду. 3:1.\n\n???????????????????? ???????? ???????????????? ⚽️⚽️⚽️????\n\n\n\n???? Make that 5 goals in 3 games...#NationsLeague https://t.co/bJCnGIHkbo — UEFA Nations League (@EURO2024) September 24, 2022\n\nГра втратила зміст, аж поки на 70-й хвилині Лукич чудовим ударом поставив крапку в результаті, а потім травму в боротьбі з Лінделефом дістав Мітрович.\n\n4:1 – Сербія та Норвегія розіграють в останньому турі перше місце, Словенія та Швеція визначать невдаху групи.\n\nЛіга націй, ліга B, група 4, п'ятий тур. Белград, \"Стадіум Райко Мітич\"\n\nСербія – Швеція 4:1\n\nГоли: Мітрович 18, Мітрович 45+1, Мітрович 48, Лукич 70 – Классон 15\n\nСербія: Ваня Мілінкович-Савич – Машович, Стефан Мітрович, Бабич – Живковіч (Лазович 46), Тадич, Лукич, Сергєй Мілінкович-Савич, Костич (Ілич 85) – Александар Мітрович (Рачич 72), Влахович (Йович 90)\n\nШвеція: Ульсен – Лінделеф, Хін, Сундгрен – Аугустінссон, Кайюсте (Ольссон 46), Сванберг, Классон (Еланга 64) – Форсберг (Карльстрем 74), Дьєкерш (Квайсон 64), Кулушевскі (Ісхак 85)\n\nПредупредження: Живкович 24, Сергій Мілінкович-Савич 67, Рачич 90+3 – Хін 8",
    "Ірландія — рай для самотніх мандрівниць": "За даними дослідження компанії Bounce, туристки, які вирушають у самостійну подорож, можуть не переживати за свою безпеку насамперед в Ірландії, Австрії і Норвегії.\n\nУсього автори дослідження вивчили умови у 34 країнах світу. До уваги брали такі показники: відсоток жінок, що стали жертвами насильства; загальний стан безпеки у країні; відсоток жінок, які почуваються в безпеці під час самостійної прогулянки вночі; ставлення у суспільстві до насильства над жінками; наявність законів про запобігання домашньому насильству.\n\nПісля аналізу зібраних даних у Bounce визначили, що найбезпечніше самостійні мандрівниці почуваються в Ірландії.\n\nЗа 10-бальною шкалою ця острівна країна одержала 7,88 бала. Ірландію відзначили, зокрема, за чинні в цій державі закони, що захищають жінок від насильства, а також за різко негативне ставлення суспільства до насильства над представницями прекрасної статі.\n\nДруге місце у цьому рейтингу посіла Австрія (7,7 бала), де аж 79% жінок, що вирушають на самостійну нічну прогулянку, почуваються безпечно. А третьою стала Норвегія (7,45), яку відзначили, зокрема, за дієве законодавство щодо домашнього насильства.\n\nДо топ-10 країн світу, де самотні мандрівниці почуваються найбезпечніше, увійшли також Словенія, Швейцарія, Іспанія, Португалія, Канада, Нідерланди й Польща. Наша західна сусідка набрала 5,97 бала. Польщу відзначили за можливість нічних прогулянок для туристок-одиночок (61% з них не відчували жодних загроз) і загальний стан безпеки.",
    "Що може ППО IRIS-T і в чому відмінність від NASAMS": "Вартість однієї батареї NASAMS, нещодавно замовленої у Raytheon урядом США для України, становить близько $30 мільйонів доларів за комплекс. Що саме входить у поняття «комплекс», скільки в ньому елементів та яких саме, сказати так само складно, як і у випадку з європейським аналогом.\n\nОтже, за вартістю одного комплексу ППО NASAMS 30 мільйонів доларів він, теоретично, може прикрити площу 362 тис. км (якщо судити за максимальною дальністю виявлення. – Ред.) та збити 72 цілі (за кількістю ракет у батареї. – Ред.).\n\nАбо якщо розставити радіолокатори в лінію з перекриттям 30%, то можна «закрити» смугу довжиною близько 670 кілометрів (довжина кордону з Білоруссю становить 1084,2 км).\n\nЙого аналог IRIS-T SLM, вартість якого оцінюється вже в 140 мільйонів євро здатний «прикрити» площу 196 000 квадратних кілометрів або смугу завдовжки 175 км і збити при цьому 24 цілі.\n\nПростіше кажучи, щоб замінити одну стандартну батарею NASAMS, потрібно 3-4 батареї IRIS-T SLM.\n\nЗвісно, реальних даних (не з буклетів виробників. — Ред.) щодо характеристик комплексів ППО у відкритій пресі немає. Немає й історії бойового застосування обох ЗРК, хоча сама ракета AIM-120 має історію довгу і багату.\n\nТому судити про реальну ефективність досить складно. Але для загального розуміння можливостей інформації цілком достатньо.\n\nNASAMS — це менш сучасний, ніж IRIS-T SLM, комплекс ППО, але при тому він перебуває на озброєнні в багатьох країнах. Постійно вдосконалюється та отримує нові можливості. IRIS-T SLM – це інноваційний зенітно-ракетний комплекс. Він технологічніший, дорожчий і його можливості до кінця не зрозумілі.\n\nАле, судячи з публічної інформації, дуже скоро в Україні ми зможемо побачити обидва комплекси ППО в реальних бойових умовах.",
    "Ліга націй УЄФА: груповий турнір завершують матчі 6-го туру": "У Лізі націй УЄФА 25-27 вересня пройдуть поєдинки заключного, 6-го туру групового етапу.\n\nЯк повідомляв Укрінформ, футболісти збірної України у вівторок, 27 вересня, у Кракові (Польща) прийматимуть національну команду Шотландії, передає Укрінформ.\n\nУ паралельному матчі групи 1 Ліги В на «Авіва Стедіум» у Дубліні зіграють Ірландія та Вірменія.\n\nЗгідно регламентом Ліги націй УЄФА, переможці чотирьох груп Ліги В отримають путівки до Ліги А, а останні команди квартетів у наступному циклі виступатимуть у Лізі С.\n\nЧитайте також: Збірна України з футболу на виїзді розгромила Вірменію\n\nРозклад поєдинків 6-го туру Ліги націй УЄФА.\n\n25 вересня.\n\nЛіга А\n\nгрупа 1: Данія - Франція, Австрія - Хорватія.\n\nТаблиця: Хорватія - 10 очок, Данія - 9, Франція - 5, Австрія - 4.\n\nгрупа 4: Нідерланди - Бельгія, Вельс - Польща.\n\nТаблиця: Нідерланди - 13 очок, Бельгія - 10, Польща - 4, Вельс - 1.\n\nЛіга С\n\nгрупа 1: Люксембург - Литва, Фарерські острови - Туреччина.\n\nТаблиця: Туреччина - 13 очок, Люксембург - 8, Фарерські острови - 5, Литва - 1.\n\nгрупа 3: Казахстан - білорусь, Словаччина - Азербайджан.\n\nТаблиця: Казахстан - 13 очок, Азербайджан - 7, Словаччина - 6, білорусь - 2.\n\nЛіга D\n\nгрупа 1: Андорра - Латвія, Молдова - Ліхтенштейн.\n\nТаблиця: Латвія - 12 очок, Молдова - 10, Андорра - 7, Ліхтенштейн - 0.\n\n26 вересня.\n\nЛіга А\n\nгрупа 3: Англія - Німеччина, Угорщина - Італія.\n\nТаблиця: Угорщина - 10 очок, Італія - 8, Німеччина - 6, Англія - 2.\n\nЛіга В\n\nгрупа 3: Чорногорія - Фінляндія, Боснія і Герцеговина - Румунія.\n\nТаблиця: Боснія і Герцеговина - 11 очок, Чорногорія - 7, Фінляндія - 5, Румунія - 4.\n\nЛіга С\n\nгрупа 4: Гібралтар - Грузія, Північна Македонія - Болгарія.\n\nТаблиця: Грузія - 10 очок, Північна Македонія - 7, Болгарія - 6, Гібралтар - 1.\n\nЛіга D\n\nгрупа 2: Сан-Марино - Естонія.\n\nТаблиця: Естонія - 9 очок, Мальта - 6, Сан-Марино - 0.\n\n27 вересня.\n\nЛіга А\n\nгрупа 2: Швейцарія - Чехія, Португалія - Іспанія.\n\nТаблиця: Португалія - 10 очок, Іспанія - 8, Швейцарія - 6, Чехія - 4.\n\nЛіга В\n\nгрупа 1: Україна - Шотландія, Ірландія - Вірменія.\n\nТаблиця: Шотландія - 12 очок, Україна - 10, Ірландія - 4, Вірменія - 3.\n\nгрупа 2: Албанія - Ісландія.\n\nТаблиця: Ізраїль - 8 очок, Ісландія - 3, Албанія - 1. /росія - відсторонена від змагань через війну проти України/.\n\nгрупа 4: Швеція - Словенія, Норвегія - Сербія.\n\nТаблиця: Норвегія - 10 очок, Сербія - 10, Словенія - 5, Швеція - 3.\n\nЛіга С\n\nгрупа 2: Греція - Північна Ірландія, Косово - Кіпр.\n\nТаблиця: Греція - 12 очок, Косово - 6, Північна Ірландія - 5, Кіпр - 5.",
    "Україна U-21 – Словаччина U-21: відео онлайн-трансляція вирішального матчу за вихід на Євро-2023": "Ласкаво просимо! Реєстрація Відновлення паролю Авторизуйтесь, щоб мати можливість коментувати матеріали Увійдіть, щоб мати можливість коментувати матеріали Введіть адресу електронної пошти, на який була проведена реєстрація і на нього буде висланий пароль\n\nЗабули пароль? Увійти Пароль може містити великі і маленькі букви латинського алфавіту, а також цифри Введений e-mail містить помилки Перевірка Перевірка Зареєструватися Ім'я та прізвище повинні складатися з букв латинського алфавіту або кирилиці Введений e-mail містить помилки Даний e-mail вже існує У поля Ім'я та прізвище немає помилок У поля E-mail немає помилок Нагадати пароль Введений e-mail містить помилки\n\nАбо увійдіть через соцмережі",
    "У Чернівцях військовослужбовців навчатимуть підприємництву": "Економічний факультет ЧНУ проводить набір слухачів у рамках проєкту «Норвегія-Україна»\n\nНа економічному факультеті Чернівецького національного університету імені Юрія Федьковича розпочався набір слухачів на безкоштовну програму «Підприємництво та організація власного бізнесу» для військовослужбовців та членів їхніх сімей у рамках проєкту «Норвегія-Україна».\n\n\n\n\n\nПро це інформує пресслужба ЧНУ.\n\n\n\nНавчання проводитимуть у вечірній час. Воно розпочнеться 3 жовтня і триватиме 2,5 місяці.\n\n\n\n",
    "Джойс яскраво нокаутував Паркера і тепер претендує на чемпіонський пояс Усика (відео)": "У ніч на неділю, 25 вересня, на Manchester Arena у Манчестері (Великобританія) відбувся боксерський поєдинок у надважкій вазі (понад 90,7 кг) за вакантний пояс тимчасового чемпіона WBO між непереможним британцем Джо Джойсом (15 перемог, 14 з них — нокаутом) та новозеландцем Джозефом Паркером (30 перемог, 21 з них — нокаутом, 3 поразки), який минулого року побив Дерека Чісору.\n\nУ першій половині дуже видовищного поєдинку 30-річний колишній чемпіон світу WBO Паркер (2018-го програв титул Ентоні Джошуа) намагався завдавати більше ударів, щоб змусити Джойса здригнутися, але 37-річний Джойс зберігав самовладання і час від часу потужно відповідав. А, починаючи з шостого раунду, у рингу вже господарював британець, який неабияк вимотав закривавленого суперника (у Джойса в середньому 81,6 удару за раунд проти 54,7 у опонента) і в 11-й трихвилинці лівим хуком відправив його на настил рингу. Паркер зумів підвестися, але рефері встиг раніше дорахувати до десятої, ніж новозеландець відновився. 14-та перемога Джойса нокаутом у 15 поєдинках!\n\nЗавоювавши тимчасовий пояс WBO, Джойс став офіційним претендентом на титул регулярного чемпіона Олександра Усика, який вдруге переміг іншого британця Ентоні Джошуа. Хоча реальність така, що віцечемпіон Олімпійських ігор-2016 Джойс посідає третє місце у черзі на цей бій після обов'язкових претендентів за версіями WBA та IBF британця Даніела Дюбуа та хорвата Філіпа Хрговича,\n\n«Я сподіваюся, що зможу виграти чемпіонський титул, — заявив Джо Джойс. — Почуваюся добре, у мене в запасі є ще кілька років. Я хочу битися з Усиком. Цей бій мені цікавий. Якось ми вже виходили в ринг, я програв, але отримав насолоду від поєдинку. Але зараз важко домовлятися, багато промоутерів, багато різних організацій».\n\nДжо Джойс\n\nНагадаємо, що поєдинок Усика та Джойса відбувся у 2013 році в рамках Всесвітньої серії боксу, і тоді українець переміг боксера команди «Британські левові серця» одноголосним рішенням суддів.\n\nРаніше «ФАКТИ» повідомляли, що Джо Джойс нокаутував француза камерунського походження Карлоса Такама.\n\nФото The Sun\n\n832\n\nЧитайте нас у Telegram-каналі, Facebook та Instagram",
    "У жовтні стартують безоплатні курси із соціальної адаптації для військовослужбовців, звільнених у запас": "У жовтні стартують безоплатні курси із соціальної адаптації для військовослужбовців, звільнених у запас\n\nПитання соціальної адаптації військовослужбовців, які після звільнення з лав Збройних Сил України та інших військових формувань поринають у цивільне життя, надзвичайно актуальне. І ця актуальність продиктована різкою зміною умов їхньої життєдіяльності, потребою освоєння правил поводження і комунікацій у цивільному житті, удосконалення наявних професійних знань, умінь і навичок та подальшого успішного працевлаштування.\n\nВарто зазначити, що важливість перепідготовки запасників не викликає жодних сумнівів. Звільнені в запас здебільшого мають багатий досвід керування людьми, якого, як вважають профільні фахівці, достатньо для роботи на посадах перших керівників і менеджерів середньої ланки у сфері бізнесу.\n\nОднак запропонованих державою та міжнародними організаціями адаптаційних програм не достатньо й система щодо переходу від військової кар’єри до цивільного життя наразі лише формується. Основною державною програмою з професійної та соціальної адаптації ветеранів, членів їхніх сімей та сімей загиблих є програма від Мінветеранів КПКВК 1501040.\n\nВолодимир М. після 24 лютого мобілізувався і разом з іншими військовослужбовцями боронить Україну від рашистської навали. У 2009 році, коли у званні підполковника він звільнився з лав Збройних Сил України, перед ним, як і перед багатьма колишніми військовими, постало питання, як реалізувати себе вже в цивільному житті. 4 роки був найманим працівником, а у 2013 році скористався програмою «Норвегія-Україна» від Міжнародного фонду соціальної адаптації (МФСА).\n\nСпіврозмовник АрміяInform каже, що навчання за нею було дуже корисним і суттєво вплинуло на його подальше цивільне життя. Він здобув ґрунтовні знання, що дали йому змогу відкрити свій бізнес у галузі ІТ-технологій, ба більше, добре розбиратися у справі бухгалтерського обліку й навіть контролювати операції свого бухгалтера.\n\nЗа словами координатора проєкту «Норвегія-Україна. Професійна адаптація. Інтеграція в державну систему» (NUPASS) Ольги Філіної, проєкт ефективно реалізується в Україні вже більше як 18 років. За своєю географією та кількістю учасників програма є наймасштабнішою в Україні.\n\nЗ початку реалізації проєкту до нього було залучено близько 50 українських міст, понад 20 вищих навчальних закладів України, 20 громадських організацій. Проєкт підтримують Мінсоцполітики, Мінветеранів, Міносвіти та Міністерство оборони України.\n\nПрофесійну перепідготовку, психологічну та правову адаптацію, сприяння у працевлаштуванні дістали майже 14 тисяч колишніх військових, зокрема близько 3 тисяч учасників АТО/ООС.\n\nУ вересні-жовтні стартуватиме новий 3-місячний курс у 10 містах України. Зокрема в Києві — напрям перепідготовки «Організація підприємницької діяльності в Україні», який містить 350 академічних годин. Форма навчання — змішана (частково дистанційно, частково в аудиторії — з 18:30 до 21:00 щодня, крім суботи та неділі).\n\nОсінній семестр реалізовуватиметься в таких містах, як Івано-Франківськ, Тернопіль, Львів, Чернівці, Чернігів, Вінниця, Ужгород, Луцьк, Умань і Київ. Днями на сайті www.ifsa.kiev.ua буде опубліковано всі напрями перепідготовки у вказаних містах.\n\nХто може стати слухачем курсів:\n\nВійськовослужбовці Збройних Сил та інших силових структур, заплановані до звільнення протягом року.\n\nВійськовослужбовці ЗСУ та інших силових структур, звільнені з військової служби протягом останніх трьох років і які мають стаж служби не менше як 10 років.\n\nУчасники бойових дій, які мають статус учасника, оформлений відповідно до чинного законодавства, звільнені або заплановані до звільнення протягом року.\n\nЧлени сімей (чоловік / дружина) вищеперелічених категорій.\n\nЧлени сімей загиблих учасників бойових дій (чоловік / дружина).\n\nФінансування на 100 % здійснює Міністерство закордонних справ Норвегії. Партнером проєкту з норвезького боку є NORD Університет (м. Будо).\n\nОльга Філіна повідомила АрміяInform, що стати слухачем курсу ще не пізно. Всю довідкову інформацію можна отримати на сайті фонду, на його сторінці у Facebook або за номерами 044-456-70-03, 067-406-89-22. У Києві супровід слухачів буде виконувати громадська організація «Всеукраїнська організація учасників бойових дій та ветеранів військ зв’язку», а професійну перепідготовку реалізуватиме Державний університет інфраструктури та технологій.\n\nЗаписатися на курси в Києві можна за посиланням.\n\nДля запису на курс треба надати такі документи:\n\nДля офіцерів ЗСУ та інших силових структур, звільнених у запас: посвідчення офіцера запасу (оригінал або копія), паспорт.\n\nДля офіцерів ЗСУ та інших силових структур, які заплановані до звільнення (закінчення контракту): посвідчення офіцера, паспорт, довідку з місця служби, про те що військовослужбовець запланований до звільнення або закінчується термін дії контракту протягом року.\n\nДля членів родин військовослужбовців: копія посвідчення офіцера чоловіка (дружини), свідоцтво про одруження (оригінал або копія), паспорт.\n\nЗа результатами проходження навчання слухачі отримають сертифікат норвезького Університету NORD, спільний сертифікат Міністерства оборони та Міністерства закордонних справ Норвегії та свідоцтво про перепідготовку вищого навчального закладу, де проходитимуть навчання.",
    "Карлос Алькарас та Каспер Рууд зіграють за дебютний титул на \"мейджорі\" та статус лідера рейтингу: прев'ю фіналу US Open": "Світовий теніс / US Open – Карлос Алькарас та Каспер Рууд зіграють за дебютний титул на \"мейджорі\" та статус лідера рейтингу: прев'ю фіналу US Open Анонс вирішального матчу у чоловічій сітці Відкритого чемпіонату США\n\n\n\nUS Open - Grand Slam\n\n\n\nЧинний чемпіон:\n\nСітки турніру: одиночний розряд Нью-Йорк, США • 29 серпня - 11 вересня • хард • $24,443,600Чинний чемпіон: Данило Медведєв (-)Сітки турніру: кваліфікація\n\n\n\nФінал\n\nКаспер Рууд (Норвегія, 5) - Карлос Алькарас (Іспанія, 3)\n\nArthur Ashe Stadium. Початок не раніше 23:00 за Києвом\n\n\n\n• Тенісисти втретє зіграють один з одним (0-2): Карлос Алькарас здобув перемоги минулого року на Марбельї (АТР 250, 1/4 фіналу) і цього сезону на \"Мастерсі\" у Маямі (Фінал)\n\n\n\n• Це буде другий фінал на турнірах Великого Шолому, де зустрінуться представники Іспанії та Норвегії. Цього року Каспер Рууд поступився у фіналі Ролан Гаррос Рафаелю Надалю.\n\n\n\n• Вперше в історії турнірів Grand Slam у фіналі окрім титулу буде розіграно перший рядок світового рейтингу.\n\n\n\nКарлос Алькарас вдруге грає на Відкритому чемпіонаті США. Минулого сезону іспанець зупинився у чвертьфіналі.\n\n\n\nАлькарас зіграє сьомий раз у фіналі цього року - він виграв чотири титули: Ріо-де-Жанейро (АТР 500), Маямі (АТР 1000), Барселона (АТР 500) та Мадрид (АТР 1000).\n\n\n\nУсього для 19-річного іспанця це буде восьмий фінал, у якому він боротиметься за свій шостий титул.\n\n\n\nШлях до фіналу: [3] Карлос Алькарас, №4)\n\nR128: Себастьян Баєс (Аргентина, №37) 7:5, 7:5, 2:0 відмова\n\nR64: Федеріко Коріа (Аргентина, №78) 6:2, 6:1, 7:5\n\nR32: Дженсон Бруксбі (США, № 43) 6:3, 6:3, 6:3\n\nR16: [15] Марін Чилич (Хорватія, №17) 6:4, 3:6, 6:4, 4:6, 6:3\n\nQF: [11] Яннік Сіннер (Італія, №13) 6:3, 6:7(7), 6:7(0), 7:5, 6:3 - відіграв 1 матчбол\n\nSF: [22] Френсіс Тіафо (США, №26) 6:7 ​​(6), 6:3, 6:1, 6:7 (5), 6:3\n\n► Загальний час на корті: 20 годин 19 хвилин\n\n\n\n• Карлос Алькарас наймолодший учасник фінального матчу на \"мейджорі\" з 2005 року (Ролан Гаррос / Рафаель Надаль) та наймолодший учасник фінального матчу на US Open з 1990 року (Піт Сампрас). Алькарас та Сампрас – єдині тінейджери, які доходили до фіналу US Open у Відкритій Ері.\n\n\n\nКаспер Рууд вшосте грає на US Open і вп'яте в основній сітці. У 2020 році норвежець зіграв у третьому колі, що було його найкращим результатом на цьому турнірі.\n\n\n\nКаспер Рууд вшосте цього року вийшов у фінал. Норвежець виграв титули на турнірах у Буенос-Айресі (АТР 250), Женеві (АТР 250) та Гштааді (АТР 250). Усього для Рууда це буде 14-й фінал, в якому він гратиме за свій 10-й титул.\n\n\n\nКаспер Рууд вдруге гратиме у фіналі турніру Великого Шолома. Цього року він програв Рафаелю Надалю у вирішальному матчі Ролан Гаррос.\n\n\n\nШлях до фіналу: [5] Каспер Рууд (Норвегія, №7)\n\nR128: Кайл Едмунд (Велика Британія, №601) 6:3, 7:5, 6:2\n\nR64: Тім ван Рійтховен (Нідерланди, №117) 6:7(4), 6:4, 6:4, 6:4\n\nR32: [29] Томмі Пол (США, №34) 7:6 (3), 6:7(5), 7:6(2), 5:7, 6:0\n\nR16: [LL] Корентен Муте (Франція, №112) 6:1, 6:2, 6:7(4), 6:2\n\nQF: [13] Маттео Берреттіні (Італія, №14) 6:1, 6:4, 7:6(4)\n\nSF: [27] Карен Хачанов (-, № 31) 7:6 (5), 6:2, 5:7, 6:2\n\n► Загальний час на корті: 18 годин 28 хвилин\n\n\n\n• Фінальний матч між 19-річним Карлосом Алькарасом та 23-річним Каспером Руудом - наймолодший на \"мейджорах\" після Вімблдону-2022, де зіграли 21-річний Ллейтон Г'юїтт і 20-річний Давид Налбандян. На US Open - це другий наймолодший фінал у Відкритій Ері після вирішального матчу 1990 року, де зустрілися 19-річний Піт Сампрас та 20-річний Андре Агассі.\n\n\n\nНаціональний фактор: Карлос Алькарас не грав проти інших тенісистів з Норвегії. Каспер Рууд 33 рази зустрічався з представниками Іспанії на рівні WTA/Grand Slam і здобув 21 перемогу (5-4 цього року).\n\n\n\nРейтинг за підсумками US Open: Переможець фінального матчу стане 28-ою першою ракеткою світу, а той, хто програв, займе другий рядок світового рейтингу, що буде для обох кращим результатом.\n\n\n\n• Карлос Алькарас може стати наймолодшою ​​першою ракеткою світу в історії. Каспер Рууд може здійснити найбільший рейтинговий стрибок до звання першої ракетки світу.\n\n\n\nНезалежно від того, хто виграє фінал, він стане:\n\n\n\n• 28-ою першою ракетою світу\n\n• 152-м чемпіоном турніру Великого Шолома та 57-м у Відкритій Ері\n\n• 71-м чемпіоном US Open та 30-м у Відкритій Ері\n\n\n\n\n\nНаш ресурс за весь час свого існування ніколи не мав спонсорів і існував тільки за рахунок реклами.\n\nЗараз ми дуже хочемо зберегти наш проект і продовжувати розвиватися після нашої перемоги!\n\nПідтримайте наш сайт будь-якою доступною для вас сумою ЗА ПОСИЛАННЯМ . Це займе рівно одну хвилину для вас і допоможе нам вижити, щоб продовжувати радувати вас новинами зі світу тенісу.\n\nДякуємо, що залишаєтеся з нами.\n\nВсе буде Україна! 💙💛 Друзі, проект \"Великий теніс України\" просить вашої підтримки!Наш ресурс за весь час свого існування ніколи не мав спонсорів і існував тільки за рахунок реклами.Зараз ми дуже хочемо зберегти наш проект і продовжувати розвиватися після нашої перемоги!Підтримайте наш сайт будь-якою доступною для вас сумою. Це займе рівно одну хвилину для вас і допоможе нам вижити, щоб продовжувати радувати вас новинами зі світу тенісу.Дякуємо, що залишаєтеся з нами.Все буде Україна! 💙💛\n\n🔔 Читайте новини БТУ в соцмережах: Facebook ◦ Telegram ◦ Instagram ◦ YouTube ◦ Twitter ◦ Viber\n\nФото: Getty Images.\n\n\n\n\n\n",
    "Державна служба спеціального зв’язку та захисту інформації України": "",
    "Ліга конференцій. Дебют Дніпра-1, можливості Чехії й запасний варіант для Норвегії": "На груповому етапі Ліги конференцій представлені 32-ві команди, які розділені на вісім груп – по чотири в кожній. Переможці груп вийдуть в 1/8-му фіналу турніру, другі місця – у раунд плей-офф (1/16-та фіналу), де зіграють з третіми місцями Ліги Європи.\n\nДата всіх матчів першого туру – 08.09.2022\n\nЖодна з українських команд наразі у новоствореному турнірі УЄФА не вистрілила. \"Зоря\" торік посіла третє місце, опустившись до групи Ліги конференцій з Ліги Європи. Той самий шлях – і у \"Дніпра-1\", але надій щодо результатів дніпрян більше. Будучи представником четвертого кошика, \"Дніпро-1\" отримав цілком прийнятну з точки зору можливостей боротися за плей-офф групу. Хоча починати доводиться одразу матчем проти теоретично найсильнішого учасника квартету.\n\nГрупа Е\n\n\"Дніпро-1\" (Україна) 22:00 АЗ (Нідерланди);\n\nАЗ (Нідерланди); \"Вадуц\" (Ліхтенштейн) 22:00 \"Аполлон\" (Кіпр).\n\nТе, чи втримається Україна в топ-15 Таблиці коефіцієнтів, великою мірою залежить від результатів наших команд, а також від представників Данії. У Лізі чемпіонів \"Копенгаген\" програв у першому турі, у Лізі Європи \"Мідтьюлланн\" зіграє проти \"Штурма\", а ось у Лізі конференцій дебютант групових стадій \"Сількеборг\" пройде випробування \"Андерлехтом\". Цікаво глянути, на що здатен бронзовий призер чемпіонату Данії.\n\nГрупа В\n\n\"Андерлехт\" (Бельгія) 19:45 \"Сількеборг\" (Данія);\n\n\"Сількеборг\" (Данія); \"Вест Гем\" (Англія) 19:45 FCSB (Румунія).\n\nЧехія випередила Україну в Таблиці коефіцієнтів завдяки бонусам, які \"Вікторія\" взяла за вихід у групу Ліги чемпіонів. Але основна сила, яка має чималі перспективи приносити країні очки, перебуває саме у Лізі конференцій. Тут одразу дві команди – \"Славія\" та \"Словацко\". Цікаво, що в першому турі один з представників Чехії грає проти сербів, на яких нам треба орієнтуватися серед тих, хто попереду. Конкретно у матчі між \"Словацко\" та \"Партизаном\" доведеться вболівати за принципом \"менше зло\".\n\nГрупа D\n\n\"Словацко\" (Чехія) 19:45 \"Партизан\" (Сербія);\n\n\"Ніцца\" (Франція) 19:45 \"Кельн\" (Німеччина).\n\nГрупа G\n\n\"Сівасспор\" (Туреччина) 22:00 \"Славія\" (Чехія);\n\n\"Славія\" (Чехія); \"Балкані\" (Косово) 22:00 ЧФР \"Клуж\" (Румунія).\n\n\"Мольде\" не без проблем пройшов кваліфікацію Ліги конференцій, але тепер має шість матчів з позиції команди з другого кошика. Для Норвегії\" це може бути страхувальний варіант на випадок, якщо \"Буде-Глімт\" у групі Ліги Європи не розженеться. З іншого боку, вовків боятися – в ліс не ходити. Прорив цієї країни видається ситуативним, тож треба боротися з нею за якомога вищі позиції у Таблиці коефіцієнтів.\n\nГрупа F\n\n\"Мольде\" (Норвегія) 22:00 \"Гент\" (Бельгія) ;\n\n; \"Шемрок Роверс\" (Ірландія) 22:00 \"Юргорден\" (Швеція).\n\nШвейцарія втратила \"Янг Бойз\" у кваліфікації, але \"Базель\" може відігратися за двох. Група у нього вельми сприятлива для набору очок. З іншого боку, сам \"Базель\" не вражав у кваліфікації. Тож місце для сюрпризів та сенсацій залишається.\n\nГрупа Н\n\n\"Базель\" (Швейцарія) 22:00 \"П'юнік\" (Вірменія) ;\n\n; \"Слован\" (Словаччина) 22:00 \"Жальгіріс\" (Литва).\n\nРешта матчів:\n\nГрупа А\n\n\"Харт\" (Шотландія) 19:45 \"Башакшехір\" (Туреччина);\n\n\"Башакшехір\" (Туреччина); \"Фіорентина\" (Італія) 1 9:45 РФШ (Латвія).\n\nГрупа С",
    "Тенісист Крутих продовжує очолювати національний рейтинг": "Першою ракеткою України залишається Олексій Крутих. При цьому в рейтингу ATP він втратив сім пунктів і посідає 239-е місце у світі.\n\nНа другій позиції серед українців – Віталій Сачко, який вилетів із топ-300. Сачко опустився одразу на 28 позицій і тепер він на 315-му місці.\n\nКолишня перша ракетка України Ілля Марченко втратив вісім рядків і займає 320 позицію.\n\nСтатус першої ракетки світу зберігає іспанець Карлос Алькарас. У топ-10 повернувся італієць Яннік Сіннер, який вибив із десятки поляка Хуберта Хуркача.\n\nРейтинг ATP\n\n1. Карлос Алькарас (Іспанія, 6740)\n\n2. Каспер Рууд (Норвегія, 5850)\n\n3. Рафаель Надаль (Іспанія, 5810)\n\n4. Даніїл Медведєв (5065)\n\n5. Алєксандр Звєрєв (Німеччина, 5040)\n\n6. Стефанос Ціціпас (Греція, 4810)\n\n7. Новак Джокович (Сербія, 3570)\n\n8. Камерон Норрі (Велика Британія, 3550)\n\n9. Андрєй Рубльов (3390)\n\n10. Яннік Сіннер (Італія, 3200, +1)\n\n***\n\n239. Олексій Крутих (Україна, 211, -7)\n\n315. Віталій Сачко (157-28)\n\n320. Ілля Марченко (153, -8)",
    "Проти російських і білоруських спортсменів діють 134 санкції": "Проти російських і білоруських спортсменів нині запроваджені 134 спортивні санкції.\n\nПро це міністр молоді та спорту Вадим Гутцайт сказав в ефірі телемарафону, передає Укрінформ.\n\n«На сьогодні 134 санкції по всіх федераціях, по всіх видах спорту. Йдеться про понад 100 федерацій... Хочу зазначити, що дуже потужна робота стоїть за цим», - зазначив Гутцайт.\n\nЗа його словами, спортивні обмеження запроваджені поки що без визначеного строку дії. Мінмолодьспорту, керівництво Національного олімпійського комітету та спортивних федерацій постійно працюють над тим, щоб якомога більше російських та білоруських спортсменів були відсторонені від міжнародних змагань.\n\nАле є кілька видів спорту, де у керівництві є заможні росіяни, які фінансують ці види спорту та впливають на ситуацію.\n\n«За ці всі роки вони дуже інтегрувалися в цю спортивну роботу. Складно, але на своєму дипломатичному фронті ми працюємо», - додав урядовець.\n\nГутцайт зазначив, що українська сторона відстежує усі ситуації можливої появи спортсменів з рф або білорусі на тих чи інших змаганнях та вживає заходи.\n\n«Ми працюємо, пишемо, телефонуємо. Ми говоримо про це на міжнародному рівні. Поки у нас все це виходить, тому що ми не бачимо практично російських спортсменів. Але питання допуску російських і білоруських спортсменів до міжнародної арени – це виключно рішення федерацій, це громадські організації, які можуть пускати в останній момент російських та білоруських спортсменів під нейтральним прапором», - сказав він.\n\nЯк повідомляв Укрінформ, про свою чітку позицію щодо неприпустимості повернення росіян і білорусів у міжнародний спорт заявили скандинавські спортивні організації під час щорічної зустрічі, яка відбулася в Осло (Норвегія)."
}