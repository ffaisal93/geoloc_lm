{
    "Ліга націй. Австрія – Хорватія 1:3. Шашкові на класі вийшли у Фінал чотирьох": "Хорватія не словом, а ділом показала, чому їй місце у Фіналі чотирьох, а Австрії навпаки нічого робити в елітному дивізіоні.\n\nЗвісно, легко не було - довелося і попітніти, і понервувати, але в результаті клас Модріча та Перішича разом зі слабкою роботою Рангніка забезпечили матчу той результат, який і зафіксувало табло.\n\nЧи могло бути інакше? Так! У першому таймі хорвати відкрили рахунок після звично елегантної роботи в чужому штрафному від Модріча, але далі у них був якийсь ідейний колапс. Австрія ж швидко зрівняла рахунок після ідеального удару Баумгартнера і створила ще 2-3 чудові шанси.\n\nWhen you realize @lukamodric10 scored his first goal for ???????? in 2006 and is still scoring at the age of 37 ???????? pic.twitter.com/063xJM6tsV — 433 (@433) September 25, 2022\n\nТой-таки Баумгартнер двічі бив майже впритул, але ногами в нього вийшло набагато гірше, ніж головою. Ще один момент для хайлайтів – сейв Ліваковича після пострілу Арнаутовича з 7-8 метрів.\n\nІгрова перевага господарів зберігалася приблизно до 60-ї хвилини, а от далі основа втомилася, тренери зробили заміни, і якщо Златко Даліч свою команду посилив, то Ральф Рангнік, навпаки, знищив. Те, як увійшов до гри захисник Вебер, - це катастрофа.\n\nЗа три хвилини хорвати забили два голи саме з його зони. Спершу Лівая на дальній штанзі замкнув навіс Перішича, а потім Ловрен зробив те саме з подачею Модріча.\n\nТак, ветерани хорватів навішували ідеально, але на такому рівні не б'ють без перешкод із 3-4 метрів. Австрія двічі поспіль провалилася, а потім уже не повернулася до гри. Чого не вистачило - сил чи вмінь - не має значення. Головне, що Хорватія завдяки помилкам \"Дас Тім\" виграла групу і вийшла до Фіналу чотирьох Ліги націй, незважаючи на успіх конкурента - Данії - у паралельному матчі з французами.\n\nCroatia 13pts\n\nDenmark 12pts\n\nFrance 5pts\n\nAustria 4pts pic.twitter.com/vtxLNacCna — M•A•J (@Ultra_Suristic) September 25, 2022\n\nЩодо Австрії, то вона програла третій матч поспіль, посіла останнє місце та залишила елітний дивізіон. Скільки ще боси федерації терпітимуть Рангніка поки що залишається загадкою.\n\n6-й тур Ліги націй. Відень. \"Ернст Хаппель\"\n\nАвстрія - Хорватія - 1:3\n\nГоли: Баумгартнер, 9 - Модріч, 6, Лівая, 69, Ловрен, 72\n\nАвстрія: Лінднер – Дансо, Пош (Вебер, 62), Алаба – Тріммель (Лайнер, 62), Забітцер, Зівальд, Шлагер – Баумгартнер (Шмід, 82) – Грегоріч (Онісіво, 80), Арнаутович (Чам, 63)\n\nХорватія: Лівакович – Станішич, Ловрен, Гвардіол, Барішич (Соса, 62) – Модріч, Брозович (Майєр, 18), Ковачич (Пашаліч, 84) – Влашич (Крамаріч, 84), Будимір (Лівая, 62), Перішич\n\nПопередження: Забітцер, 52, Пош, 54 – Перішич, 47, Ловрен, 60",
    "Канцлер Австрії проти нових санкцій щодо РФ і за переговори з \"агресором і жертвою\"": "Канцлер Австрії Карл Негаммер, спілкуючись зі ЗМІ на полях сесії Генеральної Асамблеї ООН у вівторок, виступив проти запровадження нових санкцій проти Росії на рівні ЄС, а також за переговори з Україною і Росією.\n\nПро це повідомляє \"Європейська правда\" з посиланням на Kurier.\n\nНегаммер зазначив, що санкції – \"найбільш мирний шлях протесту проти війни та страждань і щоб показати, що так тривати не може\". Водночас вони не можуть шкодити ініціаторам більше, ніж Росії, додав він.\n\n\"Ми вже узгодили багато санкцій. Тепер важливо побачити вплив цих санкцій, і поки він не такий дієвий, як ми очікували, я вважаю помилкою зараз думати про нові санкції\", – заявив канцлер Австрії.\n\nВодночас він підтримує спроби \"налагодити мости\", щоб \"воюючі сторони змогли знову говорити між собою\" з метою \"знайти шлях для припинення вогню\". Хоча Негаммер і визнав, що зараз з боку України й РФ нема бажання до переговорів, але \"здаватися не можна\".\n\n\"Зараз ми в тій ситуації, коли ми завжди можемо поговорити з агресором, а також із жертвою. На мій погляд, це важливо для того, щоб знайти шлях припинення війни\", – додав глава уряду Австрії.\n\nРаніше глава МЗС Угорщини Петер Сійярто заявив, що Європейському Союзу не слід розглядати нові санкції проти Росії, оскільки це лише поглибить кризу енергопостачання та завдасть шкоди Європі.",
    "Австрійський бізнес відкритий до роботи з Україною": "Президент ТПП України Геннадій Чижиков та Надзвичайний і Повноважний посол Республіки Австрія в Україні Арад Бенкьо (Arad Benkö) 20 вересня обговорили актуальні питання двосторонньої економічної співпраці.\n\nЙшлося про важливість ділового співробітництва, активнішої презентації бізнесу на регіональному рівні й участь австрійських компаній у проектах з відбудови України.\n\nГеннадій Чижиков подякував Австрії за підтримку України та наголосив на готовності нашого бізнесу нарощувати співпрацю.\n\n\n\n«ТПП України має тривалий і успішний досвід роботи із австрійськими партнерами. До війни щоосені ми традиційно проводили у Відні австрійсько-українські бізнес-форуми із серйозним залученням бізнесу та урядів наших країн. Війна загальмувала, але не зупинила нашу співпрацю», сказав Г. Чижиков.\n\n\n\n\n\n\n\nВін наголосив, що Україна та Австрія мають значний потенціал розвитку торгівлі.\n\nТоварообіг між країнами протягом 2021 року зріс на 54% - до $2 млрд. При зростанні вітчизняного експорту на 58%!\n\n\n\n«За час війни наш експорт зріс на 2%! І це дуже непоганий показник, який дозволяє нам з оптимізмом дивитись у бік Австрії. Разом із Економічною палатою Австрії (Wirtschaftskammer Österreich) та посольствами обох країн зараз працюємо над організацією спільних заходів», - зазначив президент ТПП України.\n\n\n\nОсобливу увагу під час розмови приділили реалізації проекту субконтрактів для українського машинобудівного бізнесу від австрійських замовників. Таким чином, Австрія допоможе українському бізнесу у виході на європейські ринки.\n\nДомовились про залучення українських компаній до виставок, форумів, B2B-переговорів для виходу на австрійський ринок.\n\nСторони погодились у необхідності подальшої підтримки встановлення нових ділових партнерств між українським та австрійським бізнесом.\n\n\n\n",
    "Австрія – Хорватія. Анонс та прогноз матчу Ліги націй на 25.09.2022": "Ліга націй. Група 1. 6-й тур\n\n25 вересня. Відень. \"Ернст Хаппель\"\n\nАвстрія 21:45 Хорватія\n\nАрбітр: Артур Соареш Діаш (Португалія)\n\nТрансляція: MEGOGO, Volia TV\n\nМатч, у якому компромісів не може бути. Австрії потрібна перемога для збереження прописки в еліті, а Хорватії – для виходу до Фіналу чотирьох. Нічия ж глобально засмутить обох.\n\nЯкість складу та поточна форма однозначно краща у \"Шашкових\", тому вони й фаворит у букмекерів. Втім, все може бути складніше, ніж здається. Згадайте хоча б перше коло та сенсаційні 0:3 на \"Максимірі\" у Загребі…\n\nАвстрія\n\n…Це був перший тур, і тоді Австрія ніби зробила заяву – гей, гранди, ми готові грати з вами в елітному дивізіоні і нікого не боїмося! От тільки продовжити в тому ж дусі не вдалося.\n\nУ червневій серії матчів вийшло лише стримати вдома Францію (1:1), тоді як данцям команда Ральфа Рангніка двічі поступилася. Не заладилися справи і у вересні - 0:2 у грі у матчі-відповіді з французами запам'яталися навдивовижу беззубими діями \"Дас Тім\" в атаці. Навіть натяку на момент за 90 хвилин Арнаутович, Забітцер та компанія не створили.\n\n300 ₴ Фрибет на первый депозит Отримати бонус 4500 ₴ Ставка без риска Отримати бонус 1500 ₴ Бонус на первый депозит Отримати бонус\n\nЯк наслідок – тепер навіть перемога не гарантує Австрії збереження місця в еліті. Та й як бити Хорватію? Чим? На папері \"Дас Тім\" у Рангніка контратакує - Алаба дає перший пас, Шлагер другий, Забітцер останній, Арнаутович забиває. Але насправді цього немає. Більше того, є деградація від матчу до матчу. І якщо ви вірите, що здолати Хорватію \"Дас Тім\" допоможуть \" рідні стіни\", то дарма – починаючи з 2021-го вдома австрійці перемагали лише Фарери, Ізраїль, Молдову та Північну Македонію.\n\nХорватія\n\nУ хорватів справи йдуть набагато краще. Команда Златка Даліча набрала 10 очок у 5 турах і гарантовано вийде до Фіналу чотирьох Ліги націй, якщо завтра переможе. Більш того, \"Шашкові\" можуть залишитися 1-ми навіть у разі нічиї чи поразки, але для цього потрібно, щоб Франція перемогла Данію. Теж не найфантастичніший сценарій, правда?\n\nВтім, не сумніваємось, що хорвати спробують зробити все самі. Вони майже завершили зміну поколінь (36-річного Модріча не рахуємо – він геній), у них йде гра, чому свідчення – 2:1 над міцною Данією цього тижня.\n\nLuka Modric this season:\n\n\n\n• Standing ovation at home vs Denmark\n\n• Standing ovation away vs Celtic\n\n• Standing ovation at home vs Betis\n\n• Standing ovation away vs Almeria\n\n• Standing ovation away vs Celta Vigo\n\n\n\nGreatness. pic.twitter.com/CtocC8gpls — TC (@totalcristiano) September 23, 2022\n\nНовий склад Хорватії, як і попередній, не має звички возити м'яч 60-70% часу, але він все одно створює моментів більше, ніж суперник. В обороні команда сильна фізично; в опорній зоні Брозович, Ковачич та Модріч гарантують швидкий вертикальний рух м'яча. Австрія може ускладнити хорватам життя низьким захисним блоком або швидким голом, якщо він буде, але глобально вона тут у ролі жертви. Тим паче, у \"Шашкових\" фантастична \"гостьова\" форма – 5 перемог поспіль!\n\nАвстрія – Хорватія: статистика особистих зустрічей\n\nЯк уже говорилося, у першому колі 3 червня Австрія сенсаційно розмазала хорватів у Загребі – і це досі найкрутіша гра \"Дас Тім\" під керівництвом Ральфа Рангніка.\n\nЯкщо ж копнути глибше, то команди також зустрічалися на Євро-2008, і тоді \"Шашкові\" перемогли 1:0 завдяки голу (барабанний дріб!) Луки Модріча. Це якась фантастика - 14 років минуло, а він досі у топах!\n\nАвстрія – Хорватія: останні матчі команд\n\nОстанні матчі Австрії\n\nОстанні матчі Хорватії\n\nТурнірне становище команд\n\nПісля 5 турів\n\nОрієнтовні склади\n\nВ Австрії втрат море – тут і давно травмовані Лазаро, Калайджич та Лаймер; і Ульмер, що отруївся днями; і Арнаутович з Алабою, які пропустили останнє тренування через проблеми з м'язами.\n\nУ Хорватії справи набагато кращі і під питанням лише Іван Перішич, який отримав пошкодження у переможному матчі проти Данії.\n\nАвстрія: Пентц – Тріммель, Лінхарт, Дансо, Вебер – Забітцер, Шлагер, Зівальд, Баумгартнер – Грегоріч, Онісіво\n\nХорватія: Лівакович – Юранович, Сутало, Гвардіол, Соса – Модріч, Брозович, Ковачич – Майєр, Крамарич, Оршич\n\nАвстрія - Хорватія: ставки та коефіцієнти\n\nАвстрія - Хорватія: прогноз від UA-Футбол\n\nПовільна деградація результатів та гри австрійців, помножена на травми лідерів та ідеальну гостьову форму хорватів – серйозний аргумент, щоб поставити на перемогу гостей. БК пропонують цю ставку з коефіцієнтами 2,55-2,7.",
    "Австрія збудує в Україні три медзаклади за €600 мільйонів": "Компанії з Австрії вкладуть 600 млн євро в будівництво та обладнання трьох медичних закладів в Україні – проєкти будуть профінансовані австрійськими та німецькими банками.\n\nЯк передає Укрінформ, про це повідомляє APA з посиланням на заяву міністерства економіки Австрії.\n\n\"Через війну зросла потреба в будівництві медичних закладів. На першому етапі три конкретні проєкти – будівництво та обладнання Національної дитячої лікарні \"Охматдит\" у Києві, будівництво та обладнання сучасної університетської клініки у Києві та будівництво Національного реабілітаційного центру України у Львові – буде втілено австрійськими компаніями (такими, як, наприклад, Vamed) з проєктною вартістю понад 600 млн євро. Все фінансуватимуть австрійські та німецькі банки\", - йдеться у повідомленні.\n\nЗазначається, що це стало можливим після укладання урядами України та Австрії Рамкової угоди про економічну співпрацю у розвитку проєктів.\n\nЯк повідомляв Укрінформ, підписана 4 вересня урядами України та Австрії Рамкова угода передбачає реалізацію низки важливих спільних проєктів - зокрема у сфері охорони здоров’я.\n\nЗа словами першого віцепрем'єра - міністра економіки Юлії Свириденко, серед першочергових проєктів - будівництво та оснащення Національної дитячої спеціалізованої лікарні \"Охматдит\" і сучасної університетської клініки у Києві, а також створення Національного реабілітаційного центру у Львові.\n\nЧитайте також: Австрія передала Україні чергову партію комунальної техніки\n\nДля реалізації зазначених проєктів буде залучено пов’язане пільгове довгострокове фінансування під гарантії європейських експортних кредитних агенцій. Очікується, що ефективна ставка залучення коштів не перевищить 3% річних, а термін запозичення становитиме до 14 років.",
    "Австрія про «референдуми»: Такі спроби русифікації порушують суверенітет України": "Сплановані росією так звані «референдуми» на тимчасово захоплених територіях України є спробами русифікації, що грубо порушують суверенітет України, і їх результати не будуть визнані.\n\nЯк передає Укрінформ, про це заявив у Твітері глава МЗС Австрії Александер Шалленберг під час зустрічі з українським колегою Дмитром Кулебою на полях ГА ООН у Нью-Йорку.\n\n«Референдуми», які плануються на окупованих територіях України, не мають жодної легітимності. Результати не будуть визнані. Такі спроби русифікації є черговим грубим порушенням суверенітету України\", - йдеться у повідомленні.\n\nВ іншому повідомленні Шалленберг також розповів про зустріч з главою МЗС Індії Субраманьямом Джайшанкаром, під час якої, зокрема, обговорювалися «глобальні наслідки безпрецедентної агресії росії проти України».\n\nЯк повідомлялося, 20 вересня ватажки «л/днр» та колаборанти на захоплених росією територіях Херсонської і Запорізької областей оголосили «референдуми» про приєднання до росії та призначили їх на 23-27 вересня.\n\nМіністерство закордонних справ України заявило, що «референдуми» не матимуть жодних юридичних наслідків, і закликало міжнародних партнерів рішуче засудити намір росії провести протиправне голосування, запровадити нові санкції та визнати її державою-спонсором тероризму.\n\nЛідери західних країн вже заявили, що результати фейкових референдумів не визнають.\n\nВодночас президент рф володимир путін 21 вересня сказав, що росія визнає результати «референдумів».\n\nТим часом результати соціологічного дослідження, проведеного у серпні 2022 року компанією Active Group, свідчать, що на тимчасово окупованих територіях України переважна більшість респондентів впевнені, що їхня область має бути невіддільною частиною України, а їх добробут і безпека значно погіршилися з моменту окупації.\n\nЗокрема, майже 73% респондентів вважають абсолютно необґрунтованими територіальні претензії рф на їх область. Також 82% опитаних на тимчасово окупованих територіях України відповіли, що не підуть на референдум, якщо російська федерація проводитиме його у їх місті.\n\nФото: Александер Шалленберг, Твітер",
    "Австрія про \"візові санкції\" для РФ: не можна переривати контакти з громадянським суспільством": "Міністр закордонних справ Австрії Александр Шалленберг відкинув повну заборону на в'їзд до ЄС для росіян.\n\nПро це він сказав перед початком засідання міністрів закордонних справ ЄС у Празі, де це питання обговорять, повідомляє кореспондент \"Європейської правди\".\n\n\"Ми повинні бути обережними, щоб повністю не перерізати лінії контакту з громадянським суспільством, понад 140 мільйонів людей потраплять під \"загальний суд\" - сказав Шалленберг.\n\nНа думку міністра, важливо підтримати сили у Росії, які не стоять на стороні президента Путіна.\n\nЗа словами Шалленберга, нині кількість звернень росіян з візами є керованою і їхня кількість різко впала та \"не оговталась\" після пандемії.\n\nВодночас, міністр продемонстрував відкритість до обговорення розірвання угоди з Росією щодо спрощення візового режиму. \"Ми маємо багато способів, з яких ми можемо почати\", - сказав міністр.\n\nНайактивніше ідею заборони видачі туристичних віз просувають східні члени ЄС, зокрема безпосередні сусіди Росії Естонія та Фінляндія. Водночас Франція, Німеччина і зацікавлені у російських туристах країни Південної Європи продовжують виступати проти.\n\nМіністр закордонних справ Німеччини Анналена Бербок пропонує припинити дію правил спрощення візового режиму між Європейським Союзом та Росією.\n\nЗа словами Бербок, для німецького уряду також важливо, щоб люди, які переслідуються, могли як і раніше мати можливість швидко залишити Росію.",
    "Австрія заморозить ціни на електроенергію до середини 2024 року": "Рада міністрів Австрії в середу схвалила план замороження цін на електроенергію з грудня 2022 по червень 2024 року на тлі енергетичної кризи.\n\nПро це повідомляє \"Європейська правда\" з посиланням на пресреліз австрійського уряду.\n\n\"Кожен в Австрії повинен мати змогу заплатити за базові потреби в електроенергії. Цей найважливіша мета замороження цін на електроенергію, яку ми ухвалили на сьогоднішньому засіданні ради міністрів\", – оголосив канцлер Австрії Карл Негаммер.\n\nЗа його словами, фіксована ціна стосуватиметься споживання електроенергії обсягом до 2900 кіловат-годин, що дорівнює середньому показнику для 80% австрійських домогосподарств. За електроенергію за межами цього ліміту треба буде платити за ринковою ціною.\n\nТепер рішення уряду має затвердити парламент Австрії. Очікується, що це може статися вже у жовтні.\n\nРаніше канцлер Австрії Карл Негаммер запропонував Європейському Союзу відв’язати вартість електроенергії від ціни на газ, що, на його думку, допоможе стримати їхнє подальше зростання. Цю пропозицію можуть обговорити на екстреному засіданні Ради ЄС у п’ятницю.\n\nЯк повідомлялося, Єврокомісія запропонує державам членам встановити верхню межу ціни російського газу, а також запровадити інші заходи для зменшення наслідки енергетичної кризи.",
    "Австрія допоможе в розвитку медзакладів: Україна розраховує на \"Охматдит\" та реабілітаційний центр у Львові — Delo.ua": "Україна та Австрія 4 вересня уклали міжурядову рамкову угоду про економічне співробітництво у розвитку проектів, в рамках реалізації якої українська влада хоче, зокрема, взяти кредити на розвиток медичної сфери.\n\nМи продовжуємо воювати з окупантом на інформаційному фронті, надаючи виключно перевірену інформацію та аналітику. Війна позбавила нас можливості заробляти, просимо Вашої підтримки. Підтримати delo.ua\n\nЯк повідомляє Міністерство економіки, документ підписали у польському Кракові керівниця відомства Юлія Свириденко та міністр праці та економіки Австрії Мартін Кохер.\n\nВідповідно до угоди, уряди України та Австрії домовились про використання економічного потенціалу для зміцнення двосторонніх економічних відносин; сприяння розвитку сучасної соціальної та навчальної інфраструктури, зокрема розвитку мережі сучасних медичних, професійно-технічних навчальних закладів та сприяння розвитку ринку страхової медицини в України.\n\nТакож сторони домовилися про активізацію двосторонніх економічних відносин у сфері інвестицій, інновацій та реалізації економічних проектів, особливо в галузі медичних технологій та закладів охорони здоров’я, але не обмежуючись ними.\n\n\"Сподіваємося, що підписана сьогодні угода дозволить нам започаткувати низку важливих проектів, зокрема, в сфері охорони здоров'я. Серед першочергових - будівництво та оснащення Національної дитячої спеціалізованої лікарні \"Охматдит\" і сучасної університетської клініки у Києві, а також створення Національного реабілітаційного центру у Львові”, - зазначила Свириденко.\n\nЗа її словами, орієнтовна вартість цих проектів складатиме понад 500 мільйонів євро. Для реалізації зазначених проектів буде залучене пов’язане пільгове довгострокове фінансування під гарантії європейських експортних кредитних агенцій.\n\nОчікується, що ефективна ставка залучення коштів не перевищить 3% річних, а термін запозичення складатиме до 14 років. В Мінекономіки підкреслюють, що таке пільгове цільове фінансування соціально-значущих проектів є хорошою альтернативою та доповненням до більш дорогих та короткострокових зобов’язань, що зазвичай запозичуються для поповнення обігових коштів державного бюджету.\n\nМіністерка також висловила вдячність австрійським партнерам за фінансову і гуманітарну допомогу Україні та за ініціативу Австрії взяти шефство у відбудові Запорізької області, яка потребує розмінування території, відновлення житлової, освітньої, медичної інфраструктури та об’єктів житлово-комунального господарства, зруйнованих під час війни.\n\nНагадаємо, що на базі функціонуючої лікарні у Львівській області збираються відкрити сучасний спеціалізований центр протезування, реконструкції та лікування ПТСР для постраждалих від війни.",
    "Австрія та Вельс вилетіли з дивізіону А Ліги націй": "Австрія та Вельс вилетіли з дивізіону А Ліги націй\n\nУ наступному сезоні Австрія та Вельс зіграють у дивізіоні В",
    "Франція – Австрія коли та де дивитися трансляцію матчу": "У четвер, 22 вересня, збірна Франції у матчі п’ятого туру Ліги націй зіграє із національною збірною Австрії. Матч Франція – Австрія відбудеться у Парижі, на стадіоні Сент-Дені. Початок матчу Франція – Австрія о 21:45. Sport Arena розповідає все, що треба знати про онлайн відеотрансляцію матчу п’ятого туру Ліги націй Франція – Австрія.\n\nДе дивитися онлайн відеотрансляцію Франція – Австрія у прямому ефірі\n\nУ четвер, 22 вересня матч п’ятого туру Ліги націй Франція – Австрія пряму онлайн відеотрансляцію можна буде побачити і в Україні. Трансляція матчу Франція – Австрія буде доступна на платформі Мегого. З сезону 2020/21 сервіс Мегого пропонує трансляції матчів Ліги чемпіонів та Ліги Європи. Та й загалом, усі провідні клуби та турніри світу представлені на платформі.\n\nТакож матч п’ятого туру Ліги націй Франція – Австрія можна переглянути на платформі «Воля ТБ» у різних пакетах.\n\nФранція вже втратила всі шанси на перше місце у групі. Австрія теоретично може фінішувати першою, однак у такий розклад віриться важко. А якщо так, то майбутній матч – поєдинок за престиж.\n\nНасамперед це стосується Франції, яка у чотирьох турах не виграла жодного разу: поразка від Данії, нічия та програш Хорватії, світова з Австрією. А австрійців в активі перемога над Хорватією, дві поразки від Данії та нічия з Францією. При цьому в очних поєдинках Франції та Австрії рівність: нічия та перемога кожної з команд з однаковим рахунком – 3:1.",
    "Австрія передала Україні комунальну техніку": "Асоціація територіальних громад Австрії передала Україні чергову партію комунальної техніки.\n\nПро це повідомило посольство України в Австрії.\n\nЗазначається, що Австрія передала Україні пожежні авто, автомобіль вивозу сміття, авто медичної допомоги.\n\nПосол України Василь Химинець наголосив, що з огляду на продовження Росією агресії таку допомогу Україна потребуватиме і в майбутньому.\n\nВ свою чергу, голова Асоціації територіальних громад Австрії Альфред Рідль запевнив, що Україна може розраховувати на допомогу організації.\n\nНагадаємо, влітку Дортмунд передав Миколаєву 10 пасажирських та вантажно-пасажирських мікроавтобусів. Їх розподілять між комунальними підприємствами міста.",
    "Австрія проти «закону джунглів», за яким сильніший бере бажане ракетами і танками - Шалленберг": "Австрія підтримує базований на правилах світовий порядок, а не \"закон джунглів\", де сильніший просто бере, що хоче, з допомогою ракет, бомб та танків.\n\nЯк передає Укрінформ з посиланням на APA, про це заявив глава МЗС Австрії Александер Шалленберг, відправляючись у понеділок до Нью-Йорка для участі у загальних дебатах 77-й сесії Генеральної Асамблеї ООН.\n\n\"Світ повинен поставити перед собою фундаментальне запитання: чи хочемо ми світ, в якому сильніші просто отримують те, що хочуть, за допомогою ракет, бомб і танків? Чи ми все ж хочемо світ, де діють правила і де їх максимально дотримуються, а якщо хтось їх порушує – то це карається?\", - заявив Шалленберг.\n\nВін наголосив, що для такої країни, як Австрія, важливо \"підтримувати цей заснований на правилах порядок\".\n\nЗа словами міністра, світ, \"в якому діє закон джунглів\", є небезпечним для життя кожного. \"І це буде для мене головним питанням (під час участі в ГА ООН – ред.)\", - заявив Шалленберг.\n\nВін додав, що війна в Україні також пов’язана з \"продовольчою кризою, яка діє, так би мовити, як розпалювач вогню для гуманітарних криз, і це може спровокувати хвилі міграції\".\n\nГлава МЗС Австрії вказав на те, що минулого року пандемія коронавірусу все ще залишалася домінуючою темою на Генасамблеї ООН, однак цьогоріч в центрі уваги буде російська загарбницька війна проти України. \"Тоді ми думали, що це досить важко. Але російська загарбницька війна змінила все. Тепер ми маємо справжній поворотний момент, з яким ми усі повинні мати справу\", - заявив він.\n\nГоворячи про \"розірвані ланцюжки поставок, зростання цін на енергоносії, дефіцит продовольства, який відчувають деякі держави\", Шалленберг заявив, що це також є наслідками розв’язаної росією війни. При цьому, він зауважив, що санкції ЄС проти рф з цим не пов’язані. \"Санкції, які вводить Євросоюз, тут абсолютно ні до чого. Ніяких санкцій по зерну немає, немає санкцій по добривах, по газу\", – додав австрійський міністр.\n\nЯк повідомляв Укрінформ, 24 лютого росія розпочала новий етап восьмирічної війни проти України – повномасштабний наступ. Війська рф обстрілюють і знищують ключові об’єкти інфраструктури, проводять масовані обстріли житлових районів українських міст і сіл з використанням артилерії, реактивних систем залпового вогню, балістичних ракет.\n\n13 вересня у Нью-Йорку розпочала роботу 77-а сесія Генеральної асамблеї ООН. Розв’язана росією війна проти України буде однією з найголовніших тем цьогорічних засідань.",
    "\"Час зупинити це божевілля\": Австрія запропонувала ЄС спосіб боротьби з Путіним": "Уряд Австрії погодився з ідеєю обмеження цін на електроенергію.\n\nНа сьомому місяці повномасштабного російського вторгнення в Україну Австрія заявила про намір підтримати загальноєвропейське обмеження ціни на електроенергію.\n\nТаку заяву зробив канцлер Австрії Карл Нехаммер, повідомляє Reuters.\n\nУряд Австрії погодився з ідеєю обмеження цін на електроенергію, хоча спочатку чиновники ставилися до цього скептично. На зміну рішення вплинуло істотне зростання цін, викликане стрімким подорожчанням газу після вторгнення Росії в Україну.\n\nВідео дня\n\n\"Ми маємо нарешті зупинити божевілля, яке відбувається на енергетичних ринках. І це може статися тільки завдяки Європейському рішенню\", – заявив Нехаммер. Він додав, що спробує переконати всіх незгодних. А також закликав усі 27 держав – членів ЄС \"об'єднатися, щоб негайно зупинити цей вибух цін\".\n\nЗа словами глави австрійського уряду, ринкова ціна на електроенергію має знизитися і її необхідно відокремити від газу, щоб наблизити до фактичних витрат виробництва.\n\n\"Ми не можемо дозволити Путіну щодня визначати європейську ціну на електроенергію\", – заявив Нехаммер.\n\nЦіни на електроенергію в Європі:\n\nБазова ціна на електроенергію в Європі в п'ятницю, 26 серпня, перевищила €800 за мВт/год. Це майже у десять разів більше, ніж торік.\n\nЦіни на електроенергію б'ють рекорди майже щодня, оскільки Росія обмежує поставки природного газу напередодні зимового опалювального періоду. Безпрецедентне зростання цін на енергію підживлює інфляцію і загрожує фінансам домогосподарств і підприємств всієї Європи.\n\n30 серпня 2022 року ціни на електроенергію в Східній Європі в 9 разів перевищили ціну в Україні.\n\nЕкспорт української електроенергії:\n\nУкраїнська енергосистема працює синхронно з енергомережею континентальної Європи ENTSO-E з 16 березня.\n\nНаприкінці березня розпочався експорт електроенергії з України до Польщі, а в травні - до Молдови.\n\nЗ 30 червня 2022 року Україна почала комерційний експорт електроенергії в ЄС. На першому етапі пропускна здатність експорту та імпорту буде обмежена обсягом до 100 МВт тільки в напрямку Румунії та буде розподілятися на добових аукціонах.\n\nЯк заявив міністр енергетики України Герман Галущенко, українська енергосистема може експортувати майже в 17 разів більше електроенергії, ніж передбачено обмеженим обсягом в 100 МВт зараз.\n\nУкраїнська енергосистема працює синхронно з енергомережею континентальної Європи ENTSO-E з 16 березня. Наприкінці березня розпочався експорт електроенергії з України до Польщі, а в травні - до Молдови.\n\n29 червня 2022 року в \"Укренерго\" заявили про те, що експорт електроенергії в ЄС дасть Україні десятки мільярдів гривень.\n\nВас також можуть зацікавити новини:",
    "Глава МЗС Австрії: Ми не повинні піддатися на путінський газовий шантаж": "президент рф володимир путін шантажує Європу постачанням газу, однак цьому не можна піддаватися, оскільки це лише заохотить очільника кремля до нового шантажу.\n\nЯк передає Укрінформ, про це заявив глава МЗС Австрії Александер Шалленберг в інтерв’ю австрійській радіостанції Ö1.\n\n\"Це (скасування санкцій ЄС проти рф в обмін на відновлення безперебійного постачання російського газу – ред.) – спроба шантажу. І ми усі знаємо: якщо раз піддатися шантажисту, то це потім знову повториться\", - заявив Шалленберг.\n\nЗа словами австрійського міністра, наразі можна спекулювати з приводу того, чи росія взимку повністю перекриє газ чи ні, але \"примітним є те, що російський президент у своїй промові минулого тижня у Владивостоку провів чіткий зв'язок між санкціями та газом\". Глава МЗС Австрії назвав заклик очільника кремля до скасування санкцій в обмін на відновлення поставок газу в Європу \"чистою спробою шантажу\". За його словами, це також ще раз доводить, що санкції ЄС проти росії через її напад на Україну є дієвими.\n\nВодночас Шалленберг закликав до \"почуття міри\" у питанні санкцій проти росії. На його переконання, не потрібно ототожнювати все населення росії з путінськими поплічниками, і тому Австрія виступила проти візової заборони для росіян. При цьому, міністр закликав до \"стратегічного терпіння\", додавши, що не слід очікувати негайної зміни позиції рф внаслідок санкцій.\n\nНа переконання глави МЗС Австрії, для путіна не буде ніяких труднощів припинити війну проти України хоч завтра, оскільки йому не доведеться виправдовуватися перед громадськістю. \"Він може завтра заявити, що досяг своїх військових цілей\", - заявив Шалленберг.\n\nЯк повідомлялося, росія погрожує країнам, що підтримують боротьбу України проти російської агресії, повним перериванням у постачання газу, що напередодні зимового періоду може стати причиною для глибокої енергетичної кризи.\n\nРаніше рф різко зменшила постачання природного газу в країни ЄС і щодня поблизу кордону з Фінляндії спалює газу щонайменше на 10 млн євро замість постачання його європейським споживачам, тим самим провокуючи енергетичну кризу й зростання цін.",
    "Скандал в Австрії: виплати за зміни клімату отримували померлі": "В Австрії закликали до негайного перегляду схеми так званих кліматичних виплат, які призначаються австрійцям для компенсації податку на вуглецеві викиди, оскільки їх отримують померлі люди.\n\nПро це повідомляє \"Європейська правда\" з посиланням на Die Presse.\n\nВ Австрії \"кліматичні виплати\" отримують усі, хто на початок липня 2022 року прожив у країні 183 дні. Їх запровадили для компенсації податку на вуглецеві викиди, через який зросла вартість пального й енергоносіїв. Дорослі отримують по 500 євро, а діти – по 250.\n\nЯк з’ясувала Die Presse, існують випадки, коли \"кліматичні виплати\" отримували вже померлі австрійці. Таке, наприклад, сталося з Герхардом Ф. (прізвище не уточнюється), чия матір отримала 500 євро уже після смерті.\n\nПри цьому держава відмовилася повертати кошти за \"кліматичними виплатами\", оскільки вони виплачуються на домогосподарство, а отже, Герхард Ф. законно їх успадковує. А оскільки з моменту смерті до її реєстрації минають тижні, тисячі людей, як і Герхард, успадковують кошти від померлих родичів.\n\nПісля того як про ситуацію повідомили ЗМІ, австрійська партія \"Нова Австрія – Ліберальний форум\" (NEOS) закликала міністерство з питань клімату негайно переглянути схему \"кліматичних виплат\" з тим, щоб не марнувати бюджетні кошти.\n\nВони нагадали, що колишня генеральна секретарка правої Австрійської партії свободи Лаура Заксленер втратила роботу у 2019 році через критику схеми – заявивши, що \"кліматичні виплати\" не повинні призначатися шукачам притулку.\n\nЯк повідомлялося, австрійців закликають вимикати гаджети й митися в душі, щоб економити електроенергію.",
    "У МЗС Австрії шоковані масовими похованнями в Ізюмі: Винні мають бути покарані": "У МЗС Австрії заявили, що глибоко шоковані останніми повідомленнями про масові поховання в Ізюмі, наголосивши на важливості притягнення винних до відповідальності.\n\nЯк передає Укрінформ, відповідна заява розміщена у Твіттері австрійського зовнішньополітичного відомства.\n\n\"Ми глибоко шоковані останніми повідомленнями про масові поховання в Ізюмі. Винні мають бути притягнуті до відповідальності\", - йдеться у повідомленні.\n\nАвстрія закликала до ретельного розслідування, заявивши про рішучу підтримку \"зусиль із забезпечення відповідальності за жорстокі злочини\".\n\nWe are deeply shocked by recent reports of #massgraves in #Izyum. Perpetrators must be held accountable. Austria calls for a thorough investigation and strongly supports efforts to ensure accountability for atrocity crimes. — MFA Austria (@MFA_Austria) September 16, 2022\n\nЯк повідомляв Укрінформ, 6 вересня Президент України Володимир Зеленський заявив, що на місці масового поховання у визволеному Ізюмі виявлені понад 400 тіл, зокрема з ознаками тортур. Серед виявлених загиблих є діти та військові Збройних сил України.\n\nЧитайте також: У звільнених районах Харківщини знайшли понад 10 катівень\n\nСтаном на 16 вересня на звільнених від росіян територіях Харківської області правоохоронці виявили 10 катівень, шість із них – у місті Ізюм.",
    "Угорці масово їдуть працювати до Австрії, їх набагато більше, ніж українців": "У липні в Австрії офіційно працювали 114 448 громадян Угорщини, що на 980 більше, ніж місяцем раніше. Це новий історичний рекорд, пише RTL.hu.\n\nЗа кількістю зростання працевлаштованих лідирують українці - за місяць з 1147 новими робочими місцями. Однак загалом в Австрії працює лише 12 800 українців, що набагато менше, ніж у багатьох інших країнах.\n\nЗгідно з даними видання, загалом кількість іноземців в країні зменшилася на 121 особу. Трохи збільшилася кількість німців, словаків, росіян, а також працівників з країн Азії та Африки.\n\nЗа рік кількість працевлаштованих українців зросла на 5904 особи, а угорців – на 7894 особи, що є найбільшим показником.\n\nАвстрійський ринок праці динамічно розвивається. Кількість працевлаштованих практично досягла чотирьох мільйонів. З них 947 тисяч іноземців, або майже чверть (24 відсотки). Кількість громадян Австрії на ринку праці практично не змінилася.\n\nСлідкуйте за нами у Facebook та Instagram.\n\nТакож підписуйтесь на наш Telegram та Youtube.\n\nДізнайся першим!\n\n\n\n",
    "Глава МЗС Австрії за декілька місяців прогнозує драматичні наслідки для рф через санкції": "Глава МЗС Австрії Александер Шалленберг підтвердив позицію федерального уряду щодо необхідності продовження санкцій ЄС проти рф, які є дієвими і через кілька місяців матимуть \"ще більш драматичний ефект\" для росії.\n\nЯк передає Укрінформ, про це Шалленберг заявив в інтерв’ю австрійському журналу profil.\n\n\"Так, альтернативи санкціям немає. Ми не можемо просто сидіти, склавши руки і давати автократу свободу дій\", - заявив глава МЗС, додавши, що цю позицію щодо безальтернативності санкцій займає і федеральний канцлер Австрії Карл Негаммер.\n\nЧитайте також: У Відні пройшов проросійський мітинг\n\nЯк зазначив міністр, економічний удар від санкцій відчутний і для ЄС і це \"не та ситуація, яку ми хотіли\", однак потрібно \"проявити міцні нерви, адже справа зараз – в стратегічному терпінні\".\n\nЗа словами Шалленберга, те, що його однопартієць, очільник Верхньої Австрії Томас Штельцер у своїй заяві ставив під сумнів продуманість санкцій ЄС проти рф, не є \"поширенням російського наративу\". \"Російський наратив полягає в тому, що в усьому винні санкції, наприклад, у стражданнях третіх країн в Африці – що просто не відповідає дійсності – і що вони не діятимуть у росії. Немає санкцій проти газу і продуктів харчування – тобто там, де є проблеми\", - сказав він.\n\nГлава МЗС підкреслив, що курс федерального уряду Австрії у питанні санкційної політики ЄС проти рф – \"чіткий і абсолютно незмінний\". \"Але це також легітимно, що ми в Австрії розглядаємо, як ми можна пом’якшити негативні наслідки для нашої економіки. На європейському рівні ми постійно повинні запитувати себе: чи санкції досягають того, чого ми хочемо, а саме – послаблення росії?\", - додав він.\n\nШалленберг зазначив, що він не бачить \"підстав для сумнівів щодо санкцій\". \"Санкції діють. Ми бачимо, що 97% російського автомобілебудування стоїть на місці, як і три чверті авіації. Танкові заводи зупиняються, а армія має проблеми з набором нових солдатів. Є достатньо міжнародних досліджень, які показують, що санкції завдають росії величезної шкоди\", - наголосив він.\n\nАвстрійський міністр висловив переконання, що ефективність санкцій проти рф буде особливо помітною через кілька місяців. \"Ми повинні протриматися ще кілька місяців, перш ніж санкції матимуть ще більш драматичні наслідки для росії\", - наголосив він.\n\nЯк повідомляв Укрінформ, у серпні очільник федеральної землі Верхня Австрія Томас Штельцер поставив під сумнів дієвість антиросійських санкцій. В інтерв’ю австрійським ЗМІ цей політик від правлячої Австрійської народної партії (ÖVP) заявив, що хоча санкції ЄС проти рф і є загалом правильними, однак вони не є чимось непорушним. Штельцер вказав, що восени австрійські домогосподарства та бізнес очікують великих енергетичних проблем тож потрібно \"подумати про те, чи будуть продовжені ті чи інші санкції\" доки \"соціальний баланс почне розхитуватися\".\n\nЧитайте також: Шмигаль обговорив з міністром фінансів США енергобезпеку і посилення санкцій проти рф\n\nОчільник ÖVP у федеральній землі Тіроль Антон Маттле також заявляв, що він відкритий до того, щоб здійснити \"перевірку точності санкцій\".\n\nУ суботу, 11 вересня, у столиці Австрії пройшов мітинг правих сил, на якому лунали заклики до скасування санкцій ЄС проти росії, а деякі мітингувальники носили прапори російської держави-агресора та “Z\"-символ загарбницької війни рф проти України.",
    "Чинний президент Австрії є явним фаворитом на виборах у жовтні": "В Австрії сім кандидатів поборються за президентське крісло на виборах 9 жовтня, і чинний президент Александр Ван дер Беллен має найбільші шанси на перемогу.\n\nПро це повідомило агентство DPA, пише \"Європейська правда\".\n\nЗгідно з нещодавнім опитуванням, проведеним журналом Profil та телекомпанією ATV, Ван дер Беллен, колишній голова партії \"Зелених\", претендує на другий шестирічний термін і вважається явним фаворитом. Він має підтримку майже двох третин електорату.\n\nВальтер Розенкранц із правої націоналістичної Партії свободи Австрії (FPÖ) - на другому місці з 13%.\n\nЖодна з інших парламентських партій не стала кидати виклик популярному Ван дер Беллену.\n\nСеред інших кандидатів - Геральд Гросс, колишній член парламенту, адвокат і оглядач масової газети Kronen Zeitung Тассіло Валлентін та Міхаель Бруннер, голова партії MFG, яка зробила своїм головним пріоритетом опротестування коронавірусних заходів.\n\nНа останніх виборах у 2016 році у другому турі Ван дер Беллен із невеликою перевагою випередив кандидата від FPÖ Норберта Гофера, набравши 53,8% голосів.\n\nРозенкранц відзначився скандальною заявою щодо України. Він заявляв, що через швидке надання Україні статусу кандидата на членство в Європейському Союзі Відень може переглянути свою участь у ньому.",
    "У Австрії завершився літній табір для дітей і жінок з України": "У федеральній землі Нижня Австрія завершився літній табір відпочинку та реабілітації для 54-ох дітей та жінок з України.\n\nЯк передає Укрінформ, про це у Фейсбуці повідомило Посольство України в Австрії.\n\n«У рамках проєкту вже дві групи дітей з матерями з числа внутрішньо переміщених осіб, а також дітей, які проходять складне лікування в клініці НДСЛ Охматдит, могли насолодитися відпочинком і водночас пройти таку необхідну зараз психологічну реабілітацію», – ідеться в дописі.\n\nЗауважується, що цей проєкт реалізовано ГО Жіноче об'єднання «Україна» на запрошення та за сприяння благодійної організації Kiwanis Österreich за підтримки Посольства України в Республіці Австрія.\n\nПосольство додало, що надалі сприятиме втіленню в життя схожих благодійних ініціатив в Австрії.\n\nНагадаємо, з нагоди 31-ї річниці Незалежності України в головному соборі Відні Штефансдом пройшла спільна молитва за Україну, після завершення якої українці пройшли маршем історичним центром столиці Австрії.\n\nФото: Посольство України в Республіці Австрія / Фейсбук",
    "Посол України в Австрії обурений репортажем місцевого мовника про масові вбивства в Ізюмі": "Посол України в Австрії Василь Химинець висловив обурення з приводу репортажу про Ізюм кореспондента австрійського телерадіомовника ORF в Україні Крістана Вершютца, який спробував применшити воєнні злочини рф.\n\nЯк передає Укрінформ, про це український посол написав на своїй сторінці у Twitter.\n\n«Дратує і хвилює: репортаж про Ізюм на ZIB2 (щоденна новинна програма ZIB2 на суспільному телерадіомовнику ORF – ред.): Світ приголомшений тяжкими злочинами російської армії, які були виявлені в Ізюмі. І лише ORF сумнівається. Сотні мирних жителів, у тому числі цілі родини: вбиті та скалічені», - написав Химиець.\n\nСвій допис посол супроводив жахливою картинкою з місця масових поховань в Ізюмі, на якій зображена рука ексгумованого із синьо-жовтим браслетом.\n\nIrritierend und verstörend: Berichterstattung über #Izyum in #zib2: Weltweit ist man entsetzt über die schweren Verbrechen der 🇷🇺 Armee, die in #Izyum entdeckt wurden. Nur der @ORF meldet Zweifel an. Hunderte Zivilpersonen, darunter ganze Familien: Ermordet und verstümmelt. pic.twitter.com/IhAI7lzqe5 — Vasyl Khymynets (@VKhymynets) September 17, 2022\n\n«Багатьох перед цим катували, деяких було кинуто у братські могили зі зв'язаними за спиною руками. Виявлено багато російських катівень … Факти, які шокують світ, але применшуються кореспондентом ORF. У чому причина такої релятивізаційної журналістики? Яка мета? Це як насміхання над жертвами. Образа всіх загиблих. Ганебно для ZIB2 та ORF», - написав український посол.\n\nТакож він прокоментував висловлювання кореспондента ORF в Україні Крістіана Вершютца про те, що зараз вже ніхто не згадує про масові вбивства українців у Бучі. «ZIB2, ORF – ви серйозно? Про Бучу говорить весь світ. День за днем приїжджають журналісти, іноземні делегації, говорять з тими, хто вижив, жахаються від того, що вони бачили та почули, а також повідомляють про розслідування російських воєнних злочинів міжнародними групами. Іншу картину реальності має лише кореспондент ORF. Що має статися, щоб загострити його сприйняття?», - написав Химинець.\n\nРаніше, 16 вересня, у програмі ZIB2 вийшов сюжет про виявлення масових поховань у лісі біля звільненого від російських військ Ізюмі. У сюжеті кореспондент ORF в Україні Крістіан Вершютц, який раніше вже був помічений в необ’єктивному висвітленні російської агресії проти України, коментував свою поїздку до визволеного Ізюма. Він заявив, що наразі заяви офіційних осіб України щодо можливих воєнних злочинів рф в Ізюмі не можна перевірити і що «треба почекати, що скажуть патологоанатоми». Посилаючись на неназваного «слідчого з поліції Харкова», кореспондент заявив, що виявлені тіла жертв знаходять у дуже поганому стані і що «є ознаки можливих воєнних злочинів в окремих випадках, але все ж багато людей там загинули від артилерійських обстрілів».\n\nПри цьому коментуючи питання про значення для України розслідування цих можливих воєнних злочинів, про які заявив Президент України Володимир Зеленський, кореспондент ORF, зокрема, вказав на те, що «не потрібно також забувати і про медійну та інформаційну війну». На цьому тлі Вершютц вказав на те, що Міноборони України спеціально зібрало понад 100 журналістів на процес ексгумації жертв.\n\nГоворячи про «силу картинки», австрійський журналіст також закликав «згадати Бучу» і яке тоді було «велике збудження». «Але хто сьогодні в медіа ще говорить про це? Хоча при цьому також досі немає остаточного розслідування – що і як там хто робив», - заявив Вершютц.\n\nЯк повідомлялося, у 2018 році СБУ заборонила в’їзд в Україну кореспонденту ORF на Балканах та в Україні Крістіану Вершютцу, який, окрім іншого, потрапив у список «посіпак кремля» однієї з ГО. Втім, пізніше, після медійного та дипломатичного скандалу, у тому числі виклику посла України на зустріч з главою МЗС Австрії Карін Кнайссль, цю заборону було скасовано.",
    "Там, де я: Австрія. КМАН": "Там, де я: Австрія\n\nЦикл віртуальних подорожей «Там, де я...» у відділенні Екології та аграрних наук Київської МАН охоплює все більше і більше країн! Ми вже познайомились з Німеччиною, Великобританією, Нідерландами, Швейцарією, Італією, Трускавцем (Україна), Словенією, Чехією, пізнали тонкощі облаштування присадибної ділянки в Україні, побували, навіть, у навколосвітній подорожі.\n\nЦього разу насолоджувалися красотами країни романтики, класичної музики, вишуканої архітектури – Австрією разом з нашим гідом Софьєю Кочетковою-Бондаренко, ученицею 11-го класу спеціалізованої школи І-ІІІ ступенів № 53 з поглибленим вивченням німецької мови м. Києва, вихованкою відділення Екології та аграрних наук, фіналісткою ІІІ етапу Всеукраїнського конкурсу-захисту науково-дослідницьких робіт учнів-членів МАН України, багаторазовою призеркою та учасницею багатьох Всеукраїнських конкурсів, Міжнародних конференцій, активною учасницею проєктів відділення.\n\nБельведер, Шенбрунн, Lipizzani, собор Святого Штефана…у Відні є на що подивитися та є чим вразитися.\n\nДля майбутніх МАНдрівників Софья виокремила 5 плюсів та 5 мінусів перебування в Австрії.\n\nОтже,\n\n+ питна вода з крана та безплатна вода на вулицях,\n\n+ розвинена інфраструктура,\n\n+ безплатна вища освіта,\n\n+ багато безплатних місць для школярів (музеї, лабораторії),\n\n+ багато жителів добре розмовляють англійською\n\n- паперова документація усіх процесів та відправлення усіх підтверджень звичайною поштою,\n\n- іноді відповіді або підтвердження, навіть призначення лікаря доводиться чекати дуже довго,\n\n- не дуже легка мова, без якої важко знайти роботу,\n\n- у неділю все закрито, навіть продуктові магазини та аптеки,\n\n- слабкий інтернет.\n\nОсобисто Соню у Відні від початку дуже зачепила архітектура, вона дуже велична та розкішна. І дуже вразила інтернаціональність міста. Тут багато людей з усіх куточків світу з різним баченням життя, але всі вони відносяться один до одного з повагою.\n\nПропонуємо і Вам зануритись в атмосферу Австрії, переглянувши відеозапис зустрічі!\n\nВерсія для друку Опубликовано: 16 Вересня 2022",
    "Шмигаль обговорив з канцлером Австрії питання продовольчої безпеки": "Прем’єр-міністр України Денис Шмигаль та федеральний канцлер Австрії Карл Негаммер провели зустріч на полях Генасамблеї ООН, у ході якої обговорили розвиток ситуації в Україні та питання продовольчої безпеки.\n\nЯк передає Укрінформ, про це повідомив у Твіттері глава австрійського уряду.\n\n\"Був радий зустріти мого українського колегу Дениса Шмигаля на полях Генеральної Асамблеї ООН. Ми обговорили поточну ситуацію в Україні та, зокрема, продовольчу безпеку\", - написав Негаммер.\n\nЯк відомо, Австрія долучена до ініціативи з вивезення сухопутним коридором зерна з України, яке залишилося заблокованим внаслідок розв’язаної росією війни.\n\nФедеральний канцлер Австрії Карл Негаммер раніше заявляв, що санкції Євросоюзу проти росії через її вторгнення в Україну є ефективними, але для результату потрібен час.\n\nВін також наголошував, що країни-члени ЄС мають чітко демонструвати Україні, що вона сама приймає рішення, як має виглядати можливий мирний процес з росією.\n\nФото: twitter.com/karlnehammer",
    "Австрія не підтверджує вбивство \"підозрюваної\" у підриві Дугіної, про яке писали росЗМІ": "Тіло Наталії Вовк нібито знайшли в орендованій квартирі.\n\nМВС Австрії не володіє інформацією щодо можливого вбивства Наталії Вовк, яку Росія \"підозрює\" у підриві автомобіля доньки ідеолога рашизму Дар’ї Дугіної.\n\nПро це йдеться у відповіді міністерства на запит пропагандистського агентства ТАСС.\n\n\"Ми можемо повідомити, що такий випадок не відомий в Австрії. Тому ми не можемо підтвердити достовірність цієї інформації\", - заявили правоохоронці. Відео дня\n\nРаніше інформацію про нібито насильницьку смерть Наталії Вовк поширили рашистські Telegram-канали з посиланням на австрійське видання Express.\n\nРосійські пропагандисти навіть опублікували нібито кадр з місця злочину, проте в мережі встановили, що фото - 2020 року і стосується геть іншого злочину та жертви.\n\nДочка Дугіна згоріла в машині: що відомо про те, що трапилося\n\nЯк повідомляв УНІАН, у Підмосков'ї підірвався автомобіль дочки російського філософа Олександра Дугіна - Дар'ї Дугіної - 29-річної журналістки і політолога. Дугіна загинула на місці. Інцидент стався ввечері, 20 серпня. Дугіна їхала на автомобілі Toyota Land Cruiser, коли під час руху машина підірвалася, в'їхала в огорожу і згоріла, а уламки розкидало по всій дорозі.\n\nПершою версією назвали вибух газового балона, проте зараз російські правоохоронці схиляються до того, що під дном авто спрацював вибуховий пристрій.\n\nКрім того, знайомий загиблої і лідер громадського руху \"Російський горизонт\" Андрій Краснов заявив, що підірваний автомобіль належав батькові Дар'ї Дугіної. Він припускає, що метою був сам Олександр Дугін.\n\nПотім стало відомо, що після загибелі дочки Дугіна в Росії вже почали погрожувати Україні. А сам творець \"руського міра\" потрапив до лікарні.\n\n22 серпня ФСБ РФ оголосила про розкриття вбивства дочки головного ідеолога \"русского міра\"Олександра Дугіна. Там очікувано заявили, що вбивство спланували і скоїли українські спецслужби. За версією російської спецслужби, виконавиця вбивства - 43-річна громадянка України Наталія Вовк, яка заїхала в Росію в червні разом з 12-річною дочкою.\n\nВас також можуть зацікавити новини:",
    "Джошуа відповів на ультиматум Ф'юрі та прямо на вулиці роздав пачку грошей (відео)": "Колишній чемпіон світу в суперважкій вазі Ентоні Джошуа (24 перемоги, 22 з них — нокаутом, 3 поразки), який програв у реванші Олександру Усику, відповів на ультиматум володаря поясу WBC Тайсона Ф'юрі (32 перемоги, 23 з них — нокаутом, 1 нічия), запевнивши співвітчизника-британця, що не збирається відмовлятися від запропонованого бою. Мовляв, Циганський королю, ти можеш спокійно готуватися до поєдинку на стадіоні «Прінсіпаліті» у Кардиффі (Уельс) 3 грудня.\n\n.\n\n«Я вже багато років підписуюсь під контрактами, — заявив Ентоні Джошуа. — Зволікання не залежить від мене, а від команди юристів. Саме тому їх і наймають. Якщо ти знаєш історію боксу, то в курсі, що з юридичного боку все має бути ідеальним. Для цього і існує добрий менеджмент і хороші юристи. Звісно, я підпишу контракт. Він зараз просто на опрацюванні у юристів».\n\nНагадаємо, що раніше Тайсон Ф'юрі заявив, що якщо Ей Джей до 26 вересня не підпише контракт на бій, то він відкличе свою пропозицію і шукатиме нового суперника.\n\nЗа повідомленнями британських ЗМІ, одним із останніх каменів спотикання, які можуть зірвати бій, може стати телевізійне питання. Справа в тому, що Ф'юрі транслює свої поєдинки на BT Sport і ESPN в Америці, а ось Джошуа нещодавно підписав ексклюзивний контракт з DAZN. При цьому Циганський король вважає, що його опонент після двох поразок поспіль не може висувати вимоги.\n\nЯк відомо, Ф'юрі та Джошуа вже погодили умови бою. Тайсон у разі успіху отримає 60 відсотків гонорару, Ентоні — 40. Якщо ж переможе Джошуа, то призовий фонд буде розподілено порівну.\n\nПоки ж Ентоні Джошуа повернувся до рідного району на півночі Лондона і прямо на вулиці роздав пачку 20-фунтових купюр юним фанатам, які його вітали. А члени його команди дарували шанувальникам боксера електричні скутери.\n\nРаніше «ФАКТИ» повідомляли, що Олександр Усик знайшов собі зіркового суперника.\n\nФотоколаж The Sun\n\n510\n\nЧитайте нас у Telegram-каналі, Facebook та Instagram",
    "Футбол. День несподіванок": "Поразки зазнали чинні чемпіони світу французи\n\nЛіга націй. 6-й тур. 25 вересня.\n\nА1. Австрія – Хорватія. 1:3. Данія – Франція. 2:0.\n\nА4. Нідерланди – Бельгія. 1:0. Вельс – Польща. 0:1.\n\nС1. Фарерські Острови – Туреччина. 2:1. Люксембург – Литва. 1:0.\n\nС3. Азербайджан – Казахстан. 3:0. Словаччина – Білорусь. 1:1.\n\nD1. Андорра – Латвія. 1:1. Молдова – Ліхтенштейн. 2:0.\n\nДо несподіваних результатів насамперед віднесемо «суху» перемогу данців над чемпіонами світу французами.\n\nСправжньою сенсацією можна вважати поразку Туреччини на Фарерських островах.\n\nЛюксембург удома переграв Литву. Переможний гол на передостанній хвилині основного часу забив гравець київського «Динамо» Жерсон Родрігес.\n\nНідерланди і Хорватія вийшли до фінальної стадії, а Вельс та Австрія вилетіли в Групу В.\n\n«Голос України».",
    "Олена Зеленська провела відеорозмови з дружинами глав держав та урядів Бельгії, Австрії, Північної Македонії, Іспанії та Сербії — Офіційне інтернет-представництво Президента України": "Перша леді України Олена Зеленська продовжує відеорозмови з представницями різних країн, які долучилися до цьогорічного Саміту перших леді та джентльменів. Протягом останнього тижня вона поспілкувалася з дружинами глав держав та урядів Бельгії, Австрії, Північної Македонії, Іспанії та Сербії.\n\nМета цих розмов – закріпити й поглибити співпрацю між країнами у гуманітарній, культурній, освітній та соціальній сферах, а також у сфері ментального та фізичного здоров’я.\n\n«Як і на Саміті, в центрі наших розмов – люди. Ми говоримо про ті проекти для людей, які вже вдалося запустити, та про ті, які хотіли б реалізувати. Об'єднавши наші зусилля, ми зможемо відновити людський капітал України та засвоїти уроки, які допоможуть долати можливі майбутні світові кризи», – зазначила дружина Президента України.\n\nТак, у розмові з дружиною Прем’єр-міністра Бельгії Аннік Пендерс Олена Зеленська подякувала за те, що Бельгія однією з перших надала Україні військову допомогу, підтримала в гуманітарному та фінансовому плані, а також прихистила понад 50 тисяч українців, які через російську агресію вимушено покинули свої домівки. Крім того, Бельгія прийняла на лікування та реабілітацію 17 українських важкопоранених військових і готова й далі сприяти в цьому питанні.\n\nУ розмові з дружиною Глави Уряду Іспанії Марією Бегоньєю Гомес Фернандес перша леді України відзначила, що високо цінує зусилля уряду цієї країни зі створення сприятливих умов для українців, передусім можливостей для продовження навчання дітей і пошуку роботи для їхніх матерів, а також за швидку організацію мовних курсів для дітей і для дорослих з метою їх швидкої адаптації. Зараз в Іспанії проживає загалом близько 260 тисяч громадян України, з них 138 тисяч отримали тимчасовий захист.\n\nПід час спілкування з першою леді Північної Македонії Елізабетою Гьоргієвською Олена Зеленська подякувала їй за гуманітарну допомогу та прихисток понад 3 тисяч українських тимчасових переселенців. Крім того, Північна Македонія передала Україні майже 270 тонн гуманітарної допомоги (продукти, одяг, ліки, засоби гігієни тощо).\n\nУ розмові з дружиною Федерального президента Республіки Австрія Доріс Шмідауер, Олена Зеленська висловила подяку за те, що Австрія виявляє солідарність з українцями та продовжує надавати їм підтримку. Згідно з офіційними даними, Австрія прийняла на проживання близько 80 тисяч українців, з яких 28,5 тисячі – особи віком до 18 років. Крім того, перша леді України запропонувала Доріс Шмідауер стати патронесою книжкового проекту «Історії кращого часу» в Австрії. Проект передбачає випуск та начитку книг українських авторів українською, німецькою та нідерландською мовами. Їх поширюватимуть у Німеччині, Австрії, Бельгії та Нідерландах. Цікавинкою проекту стане можливість самостійно начитати книгу. За задумом організаторів, ініціатива допоможе дітям подолати сум, інтегруватися в середовище країни перебування та зберігати звʼязок із рідними, які залишилися вдома.\n\nПоспілкувавшись із першою леді Сербії Тамарою Вучич, дружина Президента України подякувала за допомогу, яку Сербія надає українським тимчасовим переселенцям, а також спільні спортивні табори для дітей. Зі свого боку Тамара Вучич повідомила, що Республіка Сербія хоче підтримати ініціативу Олени Зеленської із закупівлі автомобілів швидкої допомоги та передасть Україні два такі реанімобілі.\n\nНагадаємо, минулого тижня перша леді України провела розмови з дружиною Президента Європейської ради Амелі Дербаудренгієн, першою леді Латвійської Республіки Андрою Левіте, першою леді Белізу Россаною Марією Брісеньо та дружиною Президента Ісландії Елізою Рейд.\n\nДругий Саміт перших леді та джентльменів відбувся в Києві 23 липня у змішаному форматі: частина учасників долучилася за допомогою телемостів із Варшави, Брюсселя, Вашингтона та Лондона. Головна студія була розміщена в Києві, на території Національного заповідника «Софія Київська». До заходу долучилися 23 перші леді та майже 50 всесвітньо відомих спікерів. Саміт висвітлювався в понад 20 країнах світу. Захід був присвячений повоєнній відбудові України, а саме: відновленню її людського капіталу. Одним з головних завдань Саміту був збір коштів на автомобілі швидкої медичної допомоги типу С. На сьогодні вдалося зібрати понад $5,9 мільйона.",
    "Франція перемогла Австрію, Хорватія переграла Данію: результати 5 туру Ліги націй": "",
    "У Відні продовжили безплатний проїзд у громадському транспорті для українських біженців": "Поки деякі країни Європи змінюють правила перебування українських біженців, Австрія продовжує безплатну ініціативу для наших громадян.\n\nRelated video\n\nБезплатний проїзд у громадському транспорті Відня для українських біженців продовжили до кінця вересня 2022 року. Про це повідомляє найбільша транспортна компанія міста Wiener Stadt.\n\nДля безплатної поїздки громадським транспортом потрібно пред'явити паспорт громадянина України. У компанії також нагадують, що цією послугою можуть користуватися українці, які прибули в Австрію з початку великого вторгнення Росії в Україну.\n\nТакож біженці в Австрії безплатно їздять потягами Австрійської державної залізниці з квитком Not-Ticket Ukraine. Про закінчення цієї ініціативи наразі не повідомлялося.\n\nСкільки економлять українці на поїздках у Відні\n\nУ громадському транспорті Відня діють одразу кілька категорій квитків:\n\nстандартний — 2,4 євро\n\nпільговий — 1,5 євро\n\nденний — 5,8 євро\n\nбезлімітний — на 24 години (8 євро), на 48 годин (14,1 євро), на 72 години (17,1 євро).\n\nЗазначимо, що за пільговим квитком право на безплатний проїзд надається дітям до 15 років і пенсіонерам віком від 64 років. Діти віком до 6 років у громадському транспорті столиці їздять безплатно.\n\nЯк повідомляв Фокус, із 5 вересня українські біженці в Латвії зможуть обмінювати українські гривні на євро в шести містах країни. Послуга доступна для повнолітніх українців, які зареєстровані в Латвії як українські біженці.\n\nНагадаємо, Нацбанк Польщі з 10 вересня скасовує програму, за якою українці обмінювали гривню на злоті за офіційним курсом і без комісії у банку PKO Bank Polski. З 25 березня цією програмою скористалися близько 80 тисяч українців у Польщі.",
    "Ірландія, Австрія та Польща прихистили чимало українців. Що про це говорять місцеві": "За пів року через війну Україну залишили понад 7 мільйонів людей. Згідно зі звітом Євростату, Польща, Молдова, Румунія та Ірландія очолили список країн Євросоюзу, які протягом червня прихистили найбільше українців, що виїхали за кордон через російське вторгнення. Проте за даними Управління Верховного комісара ООН, у звіті немає даних щодо низки країн, у тому числі Австрії, Німеччини й Чехії, куди їде дуже багато українців. Журналістка Заборони Анастасія Оприщенко поговорила з іноземцями, чиї країни прихистили найбільшу кількість українців, про те, що вони знали про Україну до повномасштабної війни, як зустрілися з українцями після 24 лютого та що їх вразило.\n\nІрландія\n\n«Я не знала нічого про українців насправді», — зізнається в розмові з Забороною 63-річна Патриція Рейнсфорд. Для неї до 24 лютого 2022 року Україна була близьким сусідом Росії та країною колишнього СРСР. Однак про війну, що триває з 2014 року, жінка знає — як і про те, що Росія анексувала Крим.\n\nПатриція Рейнсфорд. Фото надане Патрицією Рейнсфорд\n\nПатриція Рейнсфорд працює національною координаторкою зі зв’язків з громадськістю в офісі міжнародної релігійної організації Bahai в Дубліні, що соціально та психологічно підтримує людей у скрутні час. Вона взаємодіє з неурядовими організаціями, громадськими діячами і надає правову підтримку для Ірану, Ємену та Катару. Люди звідти зазнають жорстоких переслідувань, дискримінації та ув’язнення.\n\nУкраїнців вона зустріла на курсах розмовної англійської в містечку Кілкі ірландського графства Клер. І перше враження в Патриції було одразу позитивне.\n\n«У нас більше спільного, ніж відмінностей, — говорить жінка. — Більшість відмінностей культурні, але я вважаю, що українці більше схожі на ірландців, ніж на інших європейців. Це видно у темпераменті — українці веселі, сердечні і люблять сміятися».\n\nЗараз Патриція від своєї організації допомагає українським біженцям інтегруватися в Ірландії. Найбільше її вражає те, що попри війну, українці в Ірландії готові отримувати нові знання й робочі навички. На думку жінки, це свідчить про відданість трудовій етиці та освіті.\n\n«З мого досвіду те, що не вбиває, дійсно робить нас сильними, — зауважує Патриція. — Страждання можуть як пом’якшити серце, так і допомогти нам отримати нові погляди на життя, коли ми усвідомлюємо, що є справді важливим».\n\n55-річний Ейквор Малквін живе у місті Кілраш графства Клер, де вчить вимушених переселенців з України англійської мови. Його робота стала хіба не першим місцем, де він зміг особисто зустріти українців. В розмові з Забороною він каже, що, навіть знаючи про Помаранчеву революцію, «зелених чоловічків» в Криму та війну на Донбасі, його все одно шокували й засмутили дії Росії після 24 лютого.\n\nЕйквор Малквін. Фото надане Ейквором Малквінім\n\n«Росія зробила ретроградний крок і збирається ставати дедалі закритішим, авторитарнішим суспільством, — вважає він. — Мені шкода, що люди регулярно гинуть від нападів Росії».\n\nНа думку Малквіна, переважна більшість українців, яких він зустрів особисто, доброзичливі, обізнані та готові будувати своє життя далі. Та найбільше його вразило те, що українці — дуже динамічні люди.\n\n«Це ясно і з мого безпосереднього досвіду, і з того, що я читав і чув про оборону Києва у лютому та недавній успіх українських військ», — пояснює він.\n\nЧоловік вважає, що зараз українці борються за всю Європу, тож він сподівається, що як Ірландія, так і інші країни підтримуватимуть Україну й надалі.\n\n«Я хочу вірити, що ваші жертви принесуть вам у майбутньому тільки хороше, і що членство України в ЄС буде корисним для всіх», — підкреслює Малквін.\n\nВін також збирається відвідати Україну в майбутньому та, можливо, завітати в гості до людей, яких навчав англійської в Ірландії.\n\nАвстрія\n\n26-річний Штефан Венінгер живе у Відні та працює інженером-будівельником. Як і чимало європейців, він знав про Україну лише базові речі. Зокрема зізнається, що вважав українську та російську однією мовою.\n\nШтефан Венінгер. Фото надане Штефаном Венінгер\n\n«Зараз у мене немає слів для дій росіян. Це просто неймовірно жахливо», — говорить він Забороні.\n\nНавесні 2022 року він прихистив у своїй квартирі переселенців з України. Чоловік каже, що це був перший раз у його житті, коли абсолютно незнайомі люди жили з ним тривалий час. Та Штефан швидко відчув, що має з українцями набагато більше спільного, ніж очікував, і називає цей досвід особливим.\n\n«Я міг поговорити про ситуацію в Україні безпосередньо з українцями, почути їхні особисті історії про війну. І це сильно вплинуло на мене», — говорить він.\n\nВони розповідали йому, як прокинулися від бомб, як вирішили залишити рідний дім, як годинами їхали до чужої країни, де нікого не знають, і як тепер переживають за своїх родичів і близьких, що й досі залишаються в небезпеці.\n\n«Все це торкнулося моєї душі. Є велика різниця між тим, коли ти чуєш ці історії з новин по телевізору та наживо. Я плакав, і в мені росло сильне бажання допомогти цим людям», — згадує Штефан.\n\nЗа час спілкування з переселенцями чоловік зрозумів, що йому подобається українська культура харчування, коли люди сідають їсти великою компанією, а не на самоті. Але водночас дивують консервативні погляди на родину в деяких українців, які вважають, що жінка має займатися хатніми справами, а чоловік відповідальний за заробіток грошей.\n\n«Якщо говорити загально, то українці з австрійцями ніби живуть за різними часовими поясами. Наприклад, українці часто можуть спати до 14-ї години і пізно розпочинати свій день, коли місто починає працювати о 8 ранку, — пояснює Штефан. — Магазини у нас зачиняються о 6 вечора і повністю закриті у неділю. Тож українці скаржаться на те, що супермаркет не працює вночі. Це трохи дратує».\n\nУ майбутньому чоловік хотів би приїхати в Україну і відвідати всі рідні міста людей, яких він приймав у себе вдома. Серед міст є Київ, Дніпро, Миколаїв, Маріуполь та багато інших. Ба більше — влітку Штефан познайомився з українкою і закохався. Тепер він вивчає мову, аби за можливості говорити з батьками дівчини саме українською.\n\nСьогодні він вірить у перемогу українців та бажає їм зберігати свій образ мислення: «Ви на єдиному правильному боці. Весь світ стоїть за вами».\n\nПольща\n\nСусідня Польща першою почала приймати українців, що тікали від війни. Щоби допомогти постраждалим від війни людям, президент країни Анджей Дуда ухвалив спеціальний закон, завдяки якому вимушені переселенці з України можуть користуватись державними послугами та отримують майже рівноцінні права з поляками.\n\nДуже добре про переселенців з України знає 32-річна Олександра Заблоцька, координаторка управління грантами в ГО «Польська гуманітарна акція». Олександра не працює з переселенцями прямо, але все одно нерідко перетиналася з ними по роботі. Організація присутня в Україні з 2014 року, але зараз працює дистанційно. До повномасштабного вторгнення Олександра кілька разів була в Україні як по роботі, так і для відпочинку.\n\nОлександра Заблоцька. Фото надане Олександрою Заблоцькою\n\nВід 24 лютого Заблоцька неодноразово відвідувала пункти перетину кордону та прийому біженців в польських Гребенному та Перемишлі, куди масово вирушали українці. «Люди були виснажені, але водночас намагалися зробити все можливе, аби впоратися з цією ситуацією. Це, на мою думку, було дуже потужним», — говорить вона в розмові з Забороною.\n\nУ багатьох аспектах українці дуже подібні до поляків, вважає Олександра. Вона називає це «пострадянським сестринством», пояснюючи, що Україну з Польщею обʼєднували чимало схожих проблем та боротьба за соціальні зміни.\n\nБагато поляків сьогодні стають волонтерами, щоби допомагати українцям, і вивчають українську мову. Крім того, у Варшаві надають інформацію українською мовою та перекладають деякі новини. «Тому ми зараз оточені цією мовою — мені це дуже подобається», — каже Олександра.\n\nПольські волонтери на кордоні з Україною. Фото надані Олександрою Заблоцькою Польські волонтери на кордоні з Україною. Фото надані Олександрою Заблоцькою Польські волонтери на кордоні з Україною. Фото надані Олександрою Заблоцькою\n\n«Іноді я чую скарги, що деякі біженці невдячні або недостатньо вдячні за допомогу, яку отримують. Це мене справді засмучує, бо я вірю, що доступ до прав людини — це не те, за що хтось має бути вдячний. Це база, яка має бути в кожного, — наголошує Заблоцька. — Люди мають право іноді не бути добрими. Як на мене, приймаючим країнам потрібна велика освітня та інтеграційна підтримка, щоби позбутися деяких стереотипів щодо біженців».\n\nПісля закінчення війни жінка хотіла б знову відвідати Україну, зокрема по роботі. Але Олександра зізнається, що боїться побачити руйнування, які країні принесла Росія.\n\n«Польська поетеса Віслава Шимборська сказала: «Ми знаємо себе лише тією мірою, якою ми були випробувані». Я думаю, в наш час це єдине речення має керувати нами, коли ми намагаємося зрозуміти, чому люди роблять те, що вони роблять, і як ми маємо підходити до них чи до їхнього вибору, — каже Заблоцька. — Я впевнена, що всі українці роблять все можливе, щоби пережити те, що відбувається, і сподіваюся, що скоро настануть кращі часи».",
    "У Відні з’явився «український» трамвай з QR-кодом підтримки": "У столиці Австрії з'явився трамвай з унікальним українським дизайном та QR-кодом рахунку підтримки українців.\n\nПро це повідомляє власний кореспондент Укрінформу в Австрії.\n\nЯскравий проєкт реалізувала українська громада Відня за підтримки посольства України в Австрії. Українська айдентика покликана нагадувати жителям та гостям цієї європейської столиці про війну рф проти України та важливість підтримки українського народу. Відсканувавши QR-код прямо з трамвая, будь-хто може особисто долучитися до такої підтримки, зробивши фінансовий внесок на спецрахунок посольства України.\n\nЧитайте також: Австрія передала Україні чергову партію комунальної техніки\n\nЗа словами ініціаторів проєкту, зовнішній вигляд трамвая є результатом роботи графічного дизайнера з харківської компанії \"Студія Графпром\" Марії Нозарян. Унікальний дизайн безпосередньо пов’язаний з мистецькою спадщиною Георгія Нарбута, який більше 100 років тому працював над брендуванням Української держави, використовуючи національні візуальні елементи.\n\n\"Український\" трамвай курсуватиме три місяці на маршруті 42, який стартує від центральної вулиці Рінгштрассе.\n\nУ планах активістів реалізувати цю ідею також в інших європейських столицях. Наразі вже є домовленість з Вільнюсом та Ригою, ідуть переговори із Стокгольмом.\n\nЯк повідомлялося, у травні цього року у Відні був реалізований проєкт, у рамках якого у всесвітньо відомому художньому музеї \"Альбертина\" у рамках фотовиставки Франсіско де Гоя \"Жахи війни\" були виставлені фотографії талановитого українського фотографа Михайла Палінчака. Упродовж трьох місяців десятки тисяч відвідувачів цього музею мали можливість побачити жахливі наслідки російської агресії, яких зазнали міста та селища Київщини.",
    "Суддя-втікач Татьков, який переховується в Австрії, має громадянство Росії – «Схеми»": "Розшукуваний колишній голова Вищого господарського суду Віктор Татьков, якому офіційне українське слідство інкримінує злочини в системі правосуддя, зокрема втручання в автоматизовану систему розподілу судових справ, і який переховується в Австрії, з 2017 року має громадянство Російської Федерації. Про це йдеться у розслідуванні «Схем» (проєкт Радіо Свобода).\n\nВіктор Татьков, який за часів президентства Віктора Януковича очолював Вищий господарський суд України, вже переховуючись від українського правосуддя в Європі, став громадянином Росії. Про це свідчить виписка з російського реєстру «Роспаспорт», яку «Схеми» отримали у своє розпорядження. У листопаді 2017 року Управління Федеральної міграційної служби Росії у Чеченській республіці видало Татькову внутрішній російський паспорт.\n\nДійсність документа станом на публікацію журналісти перевірили за допомогою офіційного сервісу МВС Росії. Цей паспорт серед недійсних не значиться.\n\nУ грудні того ж 2017 року інше міграційне управління – у Ставропольському краю та Карачаєво-Черкеській республіці видало Татькову закордонний паспорт громадянина РФ.\n\nПісля отримання російського паспорта Татьков не відмовився від українського громадянства. Дані перетину кордону РФ, які отримали «Схеми», свідчать – Татьков продовжував користуватися українським паспортом для перельотів з Москви до Відня, зокрема впродовж 2018-2019 років.\n\nЯк колишньому голові Вищого господарського суду Віктору Татькову в Україні оголосили про підозру за низкою епізодів. Він, за версією слідства, фактично підпорядкував собі систему ухвалення судових рішень. Разом із ним підозру отримав і інший суддя – Артур Ємельянов, який працював на посаді заступника Татькова. Обидва судді заперечують провину.\n\nНа сайті МВС Татьков значиться у переліку осіб, які переховуються від правоохоронних органів. Дата зникнення – грудень 2016 року.\n\nКоли Янукович втік до Росії, суддя Татьков виїхав до Європи, і наразі мешкає у Відні. Як йдеться у розслідуванні, Австрія відмовилась екстрадувати його в Україну, посилаючись на поганий стан здоров’я.\n\n«Схеми» направили запит до австрійського уряду із запитанням, чи відомо їм про громадянство країни-агресора у розшукуваного українського судді, якому вони надали прихисток.\n\nНещодавно журналісти «Української правди» помітили Татькова в аеропорту Ніцци.\n\n«Схем» намагалися зв’язатися з колишнім суддею та його адвокатом, але на прохання журналістів про коментар він так і не відреагував.\n\nВіктор Татьков неодноразово ставав фігурантом розслідувань «Схем». Журналісти розповідали про численне елітне майно та нерухомість по всьому світу, записані на близьке оточення Татькова, яке обзаводилось ним паралельно з кар’єрним злетом самого судді.\n\nПісля втечі Віктора Татькова систему найвищого господарського правосуддя в Україні очолив суддя Богдан Львов.\n\n15 вересня журналісти «Схем» оприлюднили розслідування про те, що очільник Касаційного господарського суду у складі Верховного суду Богдан Львов, який має доступ до державної таємниці, виявився громадянином Російської Федерації. Журналісти опублікували документи, які доводять, що Львов став громадянином РФ ще у 1999 році, вже працюючи суддею в Україні, а у 2012 році оновив паспорт після досягнення 45-річчя. Журналісти встановили, що в день подачі заяви він перебував у Москві. В обох випадках письмова заява оформлена від його імені.\n\nСаме за російським паспортом Богдана Львова проводились операції з незадекларованою нерухомістю його родини в Москві.\n\nУ коментарі журналістам до виходу розслідування сам суддя заявив, що російського громадянства у нього немає, але попросив надати йому документи та час, щоб «розібратися», після чого не надав додаткових доказів на підтвердження своїх слів.\n\nНаступного дня після виходу розслідування, 16 вересня, на сайті Верховного суду з’явилось повідомлення про те, що призупинення доступу судді Львову до держтаємниці на період проведення розслідування правоохоронними органами.\n\nТого ж дня громадські організації «Центр протидії корупції», Фундація DEJURE та ВГО «Автомайдан» звернулися зі спільною заявою до президента Володимира Зеленського із закликом позбавити українського громадянства Богдана Львова. І окремо закликали суддів Касаційного господарського суду, крім висловлення позиції, «невідкладно звільнити Богдана Львова з посади голови суду».\n\n16 вересня відбулися закриті термінові збори суддів Касаційного господарського суду, на яких обговорювали розслідування «Схем», за результатами якого Львова не звільнили з посади голови цього суду, як цього вимагали профільні громадські організації.\n\nБогдан Львов після публікації розслідування звернувся із заявою до ДБР та СБУ.\n\nУ своїй заяві до СБУ він попросив розпочати кримінальне провадження за статтею 109 («Дії, спрямовані на насильницьку зміну чи повалення конституційного ладу або захоплення державної влади).\n\nУ цій же заяві він визнав, що офіційні органи РФ обліковують дані про його російське громадянство, але стверджує, що ці записи були зроблені «з метою його дискредитації».\n\nУ пресслужбі СБУ повідомили Радіо Свобода, що там перевіряють факти з розслідування «Схем», та зазначили, що злочини, вчинені суддями, – це підслідність Державного бюро розслідувань.",
    "Зустріч міністрів енергетики у Брюсселі: Німеччина та Австрія проти обмеження цін на російський газ": "Міністри енергетики Європи, які зібралися в пʼятницю в Брюсселі, щоб швидко узгодити заходи з подолання енергетичної кризи, поки що не можуть дійти згоди. Зокрема, низка урядовців проти обмежень ціни на російський газ , пише Bloomberg .\n\nКлючові факти\n\nНаразі ціни на газ приблизно у вісім разів перевищують їхній середній рівень у цю пору року. Водночас цього тижня вони коливалися, оскільки трейдери оцінюють серйозні побоювання з приводу постачання. У пʼятницю ціни впали на 8,2%, звівши нанівець тижневий приріст.\n\nЗа інформацією агентства, Німеччина не підтримує обмеження цін на російський газ, оскільки деякі країни ще залежать від цих поставок.\n\n«У цих країн все ще є залежності, які змушують їх використовувати цей газ», – сказав журналістам у Брюсселі міністр економіки Німеччини Роберт Хабек.\n\nЗа словами німецького урядовця, Німеччина також виступає проти загального обмеження цін на газ, оскільки «це подасть неправильний сигнал ринку».\n\nМіністр енергетики Австрії Леонор Гевсслер заявила, що країна, як і раніше, залежить від постачання газу з Москви, незважаючи на те, що залежність ослабла, тому також не підтримує обмеження ціни.\n\nВидання підкреслює, що на сьогоднішній зустрічі міністрів не буде голосування, але обговорення матимуть ключове значення для ухвалення майбутніх рішень.\n\nЗа інформацією Financial Times, Брюссель зараз стикається з тиском з боку щонайменше 10 країн ЄС, які вимагають запровадити обмеження на ціни на газ для всіх постачальників, при цьому деякі уряди попереджають, що рішення стосовно російського газу може підштовхнути президента Володимира Путіна до повного припинення постачання до Європи.\n\nЗа словами офіційних осіб, країни-члени, які виступають проти пропозиції президентки Європейської комісії Урсули фон дер Ляєн застосувати обмеження виключно до імпорту російського газу, включають Італію, Польщу та Грецію.\n\nОфіційні особи заявили, що встановлення обмеження ціни на російський газ, ймовірно, потребуватиме одностайного схвалення всіх 27 держав ЄС, оскільки це буде розглядатися як блокова санкція. Загальне обмеження ціни на газ може бути прийнято кваліфікованою більшістю. Угорщина, Австрія та Нідерланди висловили застереження щодо загального обмеження.\n\nПрихильники обмеження ціни на весь імпорт газу пропонують встановити її вище поточних цін в Азії та США, щоб гарантувати, що міжнародні трейдери матимуть стимул робити поставки до Європи.\n\nУ п’ятницю міністри ЄС також мають обговорити податок на надмірні доходи виробників електроенергії та заходи щодо скорочення споживання енергії.\n\nКонтекст\n\nГолова Єврокомісії Урсула фон дер Ляєн раніше повідомила, що ЄС запропонує «стелю цін на російський газ». За її словами, ЄС вже скоротили імпорт російського газу з 40% до 9%.\n\nРаніше повідомлялось, що ЄК пропонує два варіанти обмеження цін на газ із Росії, пише Financial Times. Один з них передбачає запровадження граничної ціни на російський газ, інший – ділить країни на «червону» та «зелену» зони залежно від балансу газу та ризиків. У «червоній» зоні ціни можуть бути обмежені, а в «зеленій» залишатимуться «досить високими», щоб полегшити надходження газу до «червоної» зони. Мінусом цього варіанта в Брюсселі назвали складнощі в організації.\n\nОкрім цього Європейська комісія ініціюватиме обмеження ціни електроенергії, виробленої з інших джерел енергії, на рівні €200 за МВт·год.\n\nПоточна спотова ціна на електроенергію в Німеччині, яка виступає регіональним орієнтиром, перевищує €450 за МВт·год. Оптові ціни на електроенергію різко зросли, тому що вони прив’язані до ціни на газ, незалежно від того, виробляється електроенергія з газу чи в інший спосіб.\n\nЄС також пропонує закріпити обов’язкову ціль скорочення споживання електроенергії на 5% у години пікових цін.",
    "Ліга націй УЄФА: груповий турнір завершують матчі 6-го туру": "У Лізі націй УЄФА 25-27 вересня пройдуть поєдинки заключного, 6-го туру групового етапу.\n\nЯк повідомляв Укрінформ, футболісти збірної України у вівторок, 27 вересня, у Кракові (Польща) прийматимуть національну команду Шотландії, передає Укрінформ.\n\nУ паралельному матчі групи 1 Ліги В на «Авіва Стедіум» у Дубліні зіграють Ірландія та Вірменія.\n\nЗгідно регламентом Ліги націй УЄФА, переможці чотирьох груп Ліги В отримають путівки до Ліги А, а останні команди квартетів у наступному циклі виступатимуть у Лізі С.\n\nЧитайте також: Збірна України з футболу на виїзді розгромила Вірменію\n\nРозклад поєдинків 6-го туру Ліги націй УЄФА.\n\n25 вересня.\n\nЛіга А\n\nгрупа 1: Данія - Франція, Австрія - Хорватія.\n\nТаблиця: Хорватія - 10 очок, Данія - 9, Франція - 5, Австрія - 4.\n\nгрупа 4: Нідерланди - Бельгія, Вельс - Польща.\n\nТаблиця: Нідерланди - 13 очок, Бельгія - 10, Польща - 4, Вельс - 1.\n\nЛіга С\n\nгрупа 1: Люксембург - Литва, Фарерські острови - Туреччина.\n\nТаблиця: Туреччина - 13 очок, Люксембург - 8, Фарерські острови - 5, Литва - 1.\n\nгрупа 3: Казахстан - білорусь, Словаччина - Азербайджан.\n\nТаблиця: Казахстан - 13 очок, Азербайджан - 7, Словаччина - 6, білорусь - 2.\n\nЛіга D\n\nгрупа 1: Андорра - Латвія, Молдова - Ліхтенштейн.\n\nТаблиця: Латвія - 12 очок, Молдова - 10, Андорра - 7, Ліхтенштейн - 0.\n\n26 вересня.\n\nЛіга А\n\nгрупа 3: Англія - Німеччина, Угорщина - Італія.\n\nТаблиця: Угорщина - 10 очок, Італія - 8, Німеччина - 6, Англія - 2.\n\nЛіга В\n\nгрупа 3: Чорногорія - Фінляндія, Боснія і Герцеговина - Румунія.\n\nТаблиця: Боснія і Герцеговина - 11 очок, Чорногорія - 7, Фінляндія - 5, Румунія - 4.\n\nЛіга С\n\nгрупа 4: Гібралтар - Грузія, Північна Македонія - Болгарія.\n\nТаблиця: Грузія - 10 очок, Північна Македонія - 7, Болгарія - 6, Гібралтар - 1.\n\nЛіга D\n\nгрупа 2: Сан-Марино - Естонія.\n\nТаблиця: Естонія - 9 очок, Мальта - 6, Сан-Марино - 0.\n\n27 вересня.\n\nЛіга А\n\nгрупа 2: Швейцарія - Чехія, Португалія - Іспанія.\n\nТаблиця: Португалія - 10 очок, Іспанія - 8, Швейцарія - 6, Чехія - 4.\n\nЛіга В\n\nгрупа 1: Україна - Шотландія, Ірландія - Вірменія.\n\nТаблиця: Шотландія - 12 очок, Україна - 10, Ірландія - 4, Вірменія - 3.\n\nгрупа 2: Албанія - Ісландія.\n\nТаблиця: Ізраїль - 8 очок, Ісландія - 3, Албанія - 1. /росія - відсторонена від змагань через війну проти України/.\n\nгрупа 4: Швеція - Словенія, Норвегія - Сербія.\n\nТаблиця: Норвегія - 10 очок, Сербія - 10, Словенія - 5, Швеція - 3.\n\nЛіга С\n\nгрупа 2: Греція - Північна Ірландія, Косово - Кіпр.\n\nТаблиця: Греція - 12 очок, Косово - 6, Північна Ірландія - 5, Кіпр - 5.",
    "Три європейські країни не дозволили Зеленському виступити перед їхніми парламентами - ОП": "Три європейські держави, а саме Угорщина, Болгарія та Австрія, не дозволили президенту України Володимиру Зеленському виступити перед їхніми парламентами.\n\nПро це розповів заступник голови Офісу президента Андрій Сибіга \"Главкому\".\n\nЗагалом від початку повномасштабного вторгнення Росії Зеленський виступив у 24 парламентах.\n\nЗа словами представника ОП, виступи перед парламентами країн Європи важливі, адже саме після них ухвалювались важливі рішення щодо підтримки України.\n\n\"Слово - це абсолютно зброя, інформаційний фронт надзвичайно значимий та важливий з погляду наближення перемоги та доведення об'єктивної інформації. Особливо, коли вона доводиться главою держави. Ми навіть проводили дослідження, наскільки це впливало на рівень санкційної та оборонної підтримки. І це було відчутно. Вже після виступів президента деякими країнами приймалися вагомі рішення щодо підтримки\", - пояснив Сибіга.\n\nВін припустив, що відсутність виступів Зеленського в Угорщині, Болгарії та Австрії свідчить про значний вплив Росії на ці держави.\n\n\"Виступи були асиметричними, бо російська сторона не могла нічого протиставити їм. Росія намагалася блокувати виступи президента в деяких країнах і дипломатичними, та іншими каналами через свої впливи у політичних силах. Тому, напевно, відсутність виступів у цих трьох країнах є свідченням цих впливів як свідченням важливості цих виступів\", - зазначили в ОП.\n\nЗеленський: Хороші новини з Харківщини - гордість за наших воїнів\n\nЧитайте також:",
    "Австрія проти санкцій, а Угорщина – проти зброї": "У Європі спадає градус ненависті до Росії та першої на черзі на відміну санкцій — Австрія.\n\nГромадська думка в Австрії та офіційний Відень починають схилятися до скасування антиросійських санкцій, повідомляється в матеріалі німецької газети. Всесвітня.\n\nПосилаючись на результати нещодавно проведених опитувань, видання стверджує, що на сьогоднішній день вже 40% громадян Австрії виступають за відміну обмежень, введених проти Росії. При цьому наголошується, що на громадську думку впливають зростання цін на енергію та висока інфляція.\n\nТакож Die Welt повідомляє, що сьогодні серед австрійців зростає підтримка Австрійської партії свободи, яка виступає \"за поважний діалог з Росією\". Водночас, видання звертає увагу на почастішання випадків, коли політики і від правлячої коаліції відмовляються від антиросійської риторики.\n\nПрощавай зброє?\n\n81% угорців не підтримують ні відправку зброї країнами ЄС на Україну, ні заборону в'їзду громадян Росії до країн Євросоюзу. Дані соціологічного дослідження аналітичного центру Századvég наводить видання Hungary Today.\n\n\"Переважна більшість угорців хочуть бачити світ у сусідніх зі своїми країнами, проте, на їхню думку, озброєння України має протилежний ефект\", - йдеться у публікації.\n\nТакож наголошується, що угорці виступають проти європейських санкцій щодо Росії, оскільки спроби відмовитись від російських енергоресурсів призвели країни Заходу до кризи. Серед країн Євросоюзу спостерігається зростання цін на нафту, електроенергію та газ.\n\nОднак така позиція Угорщини – не новина. Раніше прем’єр-міністр країни Віктор Орбан вже заявляв, що \"Угорщина має триматися подалі від війни, ґендерного божевілля та міграції\".\n\nПідписатися на наші новини в Google News\n\nПідписатися на телеграм-канал Klymenko Time\n\nСподобався матеріал? Поставте йому п'ять зірок. Це важливо задля редакції.",
    "Кожен кубометр газу Путін використовує для розколу Європи, - президент Австрії": "Про це повідомляє РБК-Україна з посиланням на сторінку президента Австрії Александра Ван дер Беллена .\n\n\"Загарбницька війна Росії в Україні стосується всіх нас. Це напад на наш спосіб життя, на нашу демократію, на нашу ідентичність і на наше майбутнє\", - заявив президент Австрії.\n\nВін заявив, що Європа об'єдналася у введенні жорстких санкцій проти Росії, які працюють.\n\n\"Але кожен кубометр газу Путін використовує для розколу Європи. Зараз ми не повинні вплутуватися в угоду з російським режимом\", - йдеться у повідомленні.\n\nПрезидент сказав, що треба інвестувати у відновлювані джерела енергії.",
    "У МЗС прийняли копії вірчих грамот у новопризначеного посла Фінляндії в Україні": "Заступник міністра закордонних справ України Євген Перебийніс прийняв копії вірчих грамот у новопризначеного посла Фінляндської Республіки в Україні Яакко Лехтовірти.\n\nПро це повідомило МЗС, передає Укрінформ.\n\nПеребийніс висловив вдячність за підтримку Фінляндією суверенітету і територіальної цілісності України, оборонну, фінансову та гуманітарну допомогу нашій державі, а також за активну позицію Гельсінкі у питанні посилення тиску на державу-агресора.\n\nСторони погодилися з важливістю підтримання активного політичного діалогу, насамперед з метою подальшого залучення Фінляндії до відбудови нашої держави та вирішення першочергових потреб України в контексті наближення зимового періоду, зокрема, забезпечення тимчасовим житлом внутрішньо переміщених осіб.\n\nСпіврозмовники окремо обговорили процес підготовки України до вступу в ЄС. Яакко Лехтовірта підтвердив підтримку Гельсінкі євроінтеграційних прагнень Києва та висловив готовність Фінляндії сприяти просуванню нашої держави по шляху до членства в Європейському Союзі.\n\nЧитайте також: Україна і Фінляндія обговорили питання ядерної безпеки в регіоні\n\nЯк повідомляв Укрінформ, раніше в МЗС прийняли копії вірчих грамот у новопризначеного посла Республіки Австрія в Україні Арада Бенкьо.\n\nФото: МЗС",
    "Електрична версія Mercedes G-Class з’явиться у 2024 році": "Генеральний директор компанії Mercedes-Benz Ола Келленіус повідомив представникам ЗМІ, що електричний автомобіль G-Class надійде у продаж до кінця 2024 року – через 5 років після початкового анонсу.\n\nКомпанія анонсувала електричну версію свого позашляховика ще у 2019 році. Минулого року компанія продемонструвала концепт електричного Mercedes EQG. Але тоді вона обмежилася лише демонстрацією дизайну та не поділилася його характеристиками. Минулої осені Келленіус протестував прототип електромобіля на випробувальному полігоні Mercedes у Граці, Австрія. Саме там компанія зазвичай оцінює версію G-Class із двигуном внутрішнього згоряння.\n\nЗ того, що було відомо раніше, електричний Mercedes-Benz G-Class отримає чотири електродвигуни з роздільним керуванням, які забезпечать спортивну керованість на швидкісних трасах і максимальну прохідність на пересіченій місцевості. В останньому випадку мова йде не тільки про повний привод, а й про посилену підвіску і навіть коробку з пониженим рядом передач, що підключається. У серійній версії використовуватиметься традиційна для Mercedes G-Class рама сходового типу, в яку буде інтегрований батарейний блок.\n\nКурс Full Stack розробка Навчайтесь за вільним графіком, щоб стати універсальним фахівцем зі знанням Back-end та Front-end. Заробляйте $1300 на місяць РЕЄСТРУЙТЕСЯ!\n\nДодамо, до 2030 року Mercedes планує створити лінійку повністю електричних автомобілів.\n\nДжерело: Engadget",
    "Зростання цін та високі податки. Чи складно українцям купити квартиру в Європі": "У клієнтів перевіряють походження коштів, а найпростіше купити житло біженцям і бізнесу\n\nКупити квартиру в одній з країн Європи – мрія багатьох українців. Раніше для деяких українців нерухомість в ЄС ставала \"другою домівкою\", в який вони навідувалися кілька разів на рік, або здавали таке житло в оренду. Зараз через війну чимало українців розраховують жити за кордоном постійно. Щоб придбати житло в одній їх країн Європи, потрібно знати деякі важливі нюанси. Наприклад, про податки та оформлення договору.\n\nTRAVEL РБК-Україна попросило фахівців пояснити, як українцям купити житло в країнах ЄС, і чи можуть це робити ті, хто отримав статус тимчасового захисту.\n\nНепередбачені витрати. Що треба знати, купуючи житло в Європі\n\nУ більшості країн ЄС українцям необхідно отримати місцевий податковий номер для сплати податків на нерухомість, говорить РБК-Україна керуючий партнер юридичної компанії GLS Ольга Черевко.\n\n\"Деякі країни вимагають, щоб розрахунок за нерухомість проводили тільки з банківського рахунку, відкритого на території держави, де купується житло. Деякі країни, наприклад, Австрія, взагалі забороняють іноземцям купувати нерухомість без отримання спеціального дозволу\", — звертає вона увагу.\n\nЄ стандартні питання, на які варто звернути увагу при покупці житла за кордоном, пояснює в коментарі РБК-Україна керуючий партнер ЮКК \"Де-юре\", адвокат Григорій Трипульський. Він перераховує головні пункти:\n\nподатки, пов'язані з володінням майном. У деяких європейських країнах такий податок може досягати 2% від вартості майна на рік;\n\nвартість утримання нерухомості (якщо є басейн або консьєрж, то витрати можуть бути величезними);\n\nподатки, які треба заплатити при придбанні (сюди входять мита, послуги юриста, агентства нерухомості, нотаріуса). Це також часто становить істотну суму витрат.\n\nФото: При покупці нерухомості в Європі треба враховувати, що ще треба сплатити податки. Вони часто складають істотну частину витрат (unsplash.com)\n\n\"Основна складність, з якою стикаються українці, особливо зараз — підтвердження легальності походження коштів та отримання їх на рахунок в Європі. До війни такі платежі можна було зробити з України, але зараз виведення валюти з України обмежене і щоразу така легалізація коштів перетворюється на \"квест\" із заздалегідь невідомим результатом!\", — звертає увагу адвокат.\n\nДалі треба уважно поставитися до законодавства країни, в якій ви хочете купити майно, щодо податкового резидентства в ній.\n\n\"Наприклад, якщо ви придбали нерухомість в Іспанії, отримали там статус тимчасового захисту й оплачуєте зі своєї картки всі комунальні платежі, при цьому живете частину часу в інших країнах ЄС, то Іспанія цілком може вас вважати своїм податковим резидентом і нарахувати немаленькі податки\", — пояснює Григорій Трипульський.\n\nБізнес або статус біженця. Як українцям купити житло в Австрії\n\nЯкщо ви — не громадянин ЄС, але хочете купити житло в одній з країн Європи, треба знати про деякі правила. Наприклад, свої вимоги є в Австрії. Без якихось особливих складнощів житло там можуть купити біженці або ті, хто веде в країні бізнес. Але якщо ви не переїхали туди, рятуючись від війни, або в Австрії у вас немає своєї компанії, стати володарем нерухомого майна там буде досить складно, зауважує Ольга Черевко.\n\n\"Для того, щоб мати можливість купити нерухомість в Австрії, українці повинні отримати дозвіл від імміграційного департаменту. Це правило стосується всіх іноземців (осіб, які не мають австрійського громадянства або громадянства ЄС). А щоб отримати такий дозвіл, необхідно довести соціальний чи економічний інтерес\", — зазначає вона.\n\nУкраїнцям, які отримали притулок і проживають в Австрії, це зробити буде нескладно. Оскільки можна довести, що вони купують нерухомість, щоб задовольнити свої житлові потреби. Для задоволення такого інтересу заявника дозвіл може бути видано на покупку тільки однієї квартири або будинку, пояснює вона.\n\nФото: У біженців немає особливих проблем з покупкою нерухомості за кордоном. Зокрема, в Австрії (unsplash.com)\n\nТакож українці зможуть придбати нерухомість при розширенні бізнесу. Це буде доказом економічного інтересу.\n\n\"Скажімо, якщо українець зареєструє компанію в Австрії й захоче купити приміщення для офісу або для здійснення економічної діяльності, така можливість буде надана. Для українців, які не отримали притулку в Австрії й не ведуть там бізнес, довести інтерес покупки житла або комерційного приміщення буде досить складно\", — розповідає співрозмовниця.\n\nБез обмежень. Купівля нерухомості в Португалії\n\nДля українців немає ніяких обмежень щодо купівлі нерухомості в Португалії, каже Ольга Черевко. Іноземець має право купувати в цій країні житлову або комерційну нерухомість в необмеженій кількості. Для купівлі нерухомості іноземець зобов'язаний отримати місцевий податковий номер (NIF), оскільки при купівлі нерухомості саме покупець сплачує податок на купівлю і надалі сплачує щорічний податок на нерухомість.\n\n\"Без місцевого податкового номера неможливо завершити операцію з купівлі нерухомості в Португалії. Португалія також надає можливості для іноземців та українців у тому числі. При покупці певної нерухомості покупець має право на отримання \"Голден візи\". Це право на проживання, яке дає можливість в перспективі через 5 років отримати португальський паспорт\", — пояснює представник компанії GLS.\n\nПри цьому для отримання паспорта особі не потрібно постійно проживати на території Португалії, на відміну від інших видів посвідки на проживання. Досить лише бути присутнім в країні протягом 14 днів кожні 2 роки.\n\nКвартира в Болгарії для українців: ціни, попит та умови\n\nЯк купити житло в Болгарії українцям? У коментарі РБК-Україна менеджер компанії Bulgarovo Стефан Валчев каже, що умови для громадян країн поза ЄС — досить лояльні. За великим рахунком при купівлі нерухомості у нотаріуса потрібен тільки український паспорт.\n\n\"За походженням грошей потрібно написати, звідки і куди йдуть гроші. Коли проходить оплата, можливо, болгарський банк зажадає якийсь доказ походження грошей. Також повинні бути в наявності копії договору про продаж, копії довідки про доходи. З моєї практики, навряд чи можна реально це детально перевіряти. За великим рахунком потрібно тільки показати наявність таких документів\", — пояснює він.\n\nФото: Болгарія — одна з країн, де купити житло українцям зовсім нескладно (unsplash.com)\n\nЗараз ціни на ринку нерухомість в Болгарії ростуть, говорить фахівець.\n\n\"Під час пандемії COVID дуже багато болгар стали вкладати свої гроші в нерухомість, і попит піднявся. Багато хто почав і купувати нерухомість на курортах країни у якості другого будинку. Іноземці теж активні, і купують в основному \"курортну\" нерухомість. Багато клієнтів з Німеччини, Польщі, Чехії, Великої Британії. Також через війну до Болгарії приїхали й багато українців. Чимало з них почали купувати квартири і будинки\", — пояснює він ситуацію на ринку.\n\nЗа словами Стефана Валчева, у великих містах Болгарії ціни на міську нерухомість через високий попит стали значно вище.\n\n\"Якщо, наприклад, 3-4 роки тому можна було купити квартиру в новобудові без ремонту за ціною до 1 тисячі євро за квадратний метр, то зараз вже неможливо знайти пропозиції за такою ціною. Крім, напевно, окремих кварталів. Хоча \"курортну\" нерухомість в районі міста Несебр можна купити й дешевше. Кілька років тому можна було купити \"вторинку\" навіть з меблями за 500 євро за метр, то тепер такі самі квартири продають не дешевше 700-800\", — наводить менеджер приклади цін на житло.\n\nПрості правила. Як купити нерухомість в Іспанії\n\nУмови покупки житла не дуже складні й в Іспанії. Квартиру або будинок в там можуть придбати громадяни будь-якої країни, писало РБК-Україна напередодні. Щоб стати власником нерухомості в цій країні, не потрібно будь-якого дозволу влади, як і посвідки на проживання.\n\nФото: В Іспанії не потрібно окремого дозволу на покупку нерухомості (unsplash.com)\n\nПідшукати і купити можна як нове житло, так і варіанти на вторинному ринку, включаючи будинки з земельними ділянками. Власник нерухомості в Іспанії може перебувати в країні до 90 днів протягом 180 днів. Однак, щоб жити в цій країні довше, потрібно буде вже оформлювати посвідку на проживання. Іноземцям, які купують житло в Іспанії, радять користуватися послугами агентств для зручності з документами, хоча це не обов'язково. Реєструє таку угоду нотаріус.\n\nНагадаємо, ми писали, скільки коштує оренда квартир у великих містах Польщі.\n\nТакож повідомлялося, де найдешевше в Європі купувати квартиру.",
    "Ліга націй: Нідерланди сильніше поляків, перемоги Франції та Хорватії – відео": "У четвер пройшли перші матчі 5 туру Ліги націй 2022-2023. Особлива увага була прикута до дивізіону А, де гралось чотири матчі, пише 24 канал.\n\nДо теми Україна розгромно поступилася Шотландії в матчі Ліги націй\n\nПольща – Нідерланди 0:2\n\nГоли: Гакпо, 13, Бергвейн, 60.\n\nЦентральною вважалась зустріч між поляками та нідерландцям, однак інтриги не вийшло. Нідерланди забили по голу в кожному із таймів і здобули комфортну перемогу над Левандовським і Ко.\n\nВідеоогляд матчу Польща – Нідерланди:\n\nЦей результат майже гарантує підопічним ван Гаала путівку у \"Фінал чотирьох\". Завадити може Бельгія, яка сьогодні переграла Уельс (2:1) і відстає на три бали.\n\nБельгія – Уельс 2:1\n\nГоли: Де Брюйне, 10, Батшуаї, 37 – Мур, 50.\n\nВідеоогляд матчу Бельгія – Уельс:\n\nСаме ці суперники зіграють в останньому турі 25 вересня в Амстердамі. Для проходу далі \"червоним дияволам\" треба вигравати у три м'ячі, адже у першій грі голандці винесли суперника (4:1).\n\nТурнірне положення:\n\nМІСЦЕ КОМАНДА В Н П РМ О 1 Нідерланди 4 1 0 13-6 13 2 Бельгія 3 1 1 11:7 10 3 Польща 1 1 3 5:12 4 4 Уельс 0 1 4 6:10 1\n\nВ іншій групі Ліги націй першу перемогу в турнірі здобули французи. Підопічні Дешама здолали вдома Австрію (2:0) і посунули суперника на останнє місце в групі.\n\nФранція – Австрія 2:0\n\nГоли: Мбаппе, 56, Жиру, 68.\n\nВідеоогляд матчу Франція – Австрія:\n\nЩоб не вилетіти в Лігу С, \"Ле Бле\" достатньо дочекатись осічки австрійців проти Хорватії, або самим здолати Данію. А ось на вихід до \"фіналу чотирьох\" Франція вже не претендує.\n\nХорватія – Данія 2:1\n\nГоли: Соса, 49, Маєр, 79 – Еріксен, 77.\n\nТуди потраплять або хорвати, або данці. До 5 туру фаворитами були скандинави, проте команда Хьюлманда поступилась в гостях прямому конкуренту (1:2).\n\nТурнірне положення:\n\nМІСЦЕ КОМАНДА В Н П РМ О 1 Хорватія 3 1 1 5-5 10 2 Данія 3 0 2 7:5 9 3 Франція 1 2 2 5:5 5 4 Австрія 1 1 3 5:7 4\n\nЧитайте також Фанати збірної Казахстану нагадали лукашенку \"звідки на білорусь готувався напад\": фото\n\nХорватія має на очко більше і в разі осічки данців проти французів виграє групу. Також \"картаті\" продовжать боротьбу за трофей в разі перемоги над Австрією.\n\nВідеоогляд матчу Хорватія – Австрія:\n\nТуреччина – Люксембург – 3:3\n\nГоли: Ундер, 16 (п), Шано, 39 (авт.), Юксек, 87 – Марвін, 9, Сінані, 37, Жерсон, 69\n\nВідеоогляд матчу Туреччина – Люксембург\n\nЛитва – Фарерські острови – 1:1\n\nГоли: Слівка, 44 – Андреасен, 22\n\nВідеоогляд матчу Литва – Фарерські острови\n\nКазахстан – білорусь 2:1\n\nГоли: Габишев, 29, Зайнутдинов, 79 – Савицький, 44\n\nСловаччина – Азербайджан – 1:2\n\nГоли: Їрка, 90+3 – Дадашов, 44, Хагверді, 90+5\n\nВідеоогляд матчу Словаччина – Азербайджан\n\nЛіхтенштейн – Андорра – 0:2\n\nГоли: Росас, 4, Сервос, 81\n\nВідеоогляд матчу Ліхтенштейн – Андорра\n\nЛатвія – Молдова 1:2\n\nГоли: Ікауніекс, 55 – Ревенко, 26, Ніколаеску, 45\n\nВідеоогляд матчу Литва – Молдова",
    "Житло за кордоном: що треба знати про купівлю нерухомості в Європі — Finance.ua": "Житло за кордоном: що треба знати про купівлю нерухомості в Європі Сьогодні 09:04 — Особисті фінанси\n\nЖитло за кордоном: що треба знати про купівлю нерухомості в Європі\n\nЗгідно з останніми даними, понад 5 мільйонів українців переїхали до Європи. Частина із них вже адаптувалася до життя у нових країнах й тепер шукають можливість придбати тут власне житло.\n\nКожна європейська країна встановлює власні правила купівлі житла. В одних для оформлення угоди достатньо українського паспорта, уряд інших ставить перед покупцями низку вимог. В яких країнах найлегше купити житло та що для цього потрібно — читайте далі.\n\nНепередбачені витрати: що треба знати, купуючи житло в Європі\n\nУ більшості країн ЄС українцям необхідно отримати місцевий податковий номер для сплати податків на нерухомість, зазначила у коментарі РБК-Україна керуюча партнерка юридичної компанії GLS Ольга Черевко.\n\n«Деякі країни вимагають, щоб розрахунок за нерухомість проводили тільки з банківського рахунку, відкритого на території держави, де купується житло. Деякі країни, наприклад, Австрія, взагалі забороняють іноземцям купувати нерухомість без отримання спеціального дозволу», — звертає вона увагу.\n\nЄ стандартні питання, на які варто звернути увагу при покупці житла за кордоном:\n\nподатки, пов’язані з володінням майном. У деяких європейських країнах такий податок може досягати 2% від вартості майна на рік;\n\nвартість утримання нерухомості (якщо є басейн або консьєрж, то витрати можуть бути величезними);\n\nподатки, які треба заплатити при придбанні (сюди входять мита, послуги юриста, агентства нерухомості, нотаріуса). Це також часто становить істотну суму витрат.\n\nЗа словами експертів, основна складність, з якою стикаються українці, особливо зараз — підтвердження легальності походження коштів та отримання їх на рахунок в Європі. До війни такі платежі можна було зробити з України, але зараз виведення валюти з України обмежене і щоразу така легалізація коштів перетворюється на «квест» із заздалегідь невідомим результатом.\n\nДалі треба уважно поставитися до законодавства країни, в якій ви хочете купити майно, щодо податкового резидентства в ній.\n\nЯк купити житло в Австрії\n\nЯкщо ви — не громадянин ЄС, але хочете купити житло в одній з країн Європи, треба знати про деякі правила. Наприклад, свої вимоги є в Австрії. Без якихось особливих складнощів житло там можуть купити біженці або ті, хто веде в країні бізнес. Але якщо ви не переїхали туди, рятуючись від війни, або в Австрії у вас немає своєї компанії, стати володарем нерухомого майна там буде досить складно.\n\n«Для того, щоб мати можливість купити нерухомість в Австрії, українці повинні отримати дозвіл від імміграційного департаменту. Це правило стосується всіх іноземців (осіб, які не мають австрійського громадянства або громадянства ЄС). А щоб отримати такий дозвіл, необхідно довести соціальний чи економічний інтерес», — зазначає Ольга Черевко.\n\nЧитайте також Українці скуповують нерухомість за кордоном: список країн з найкращими цінами\n\nУкраїнцям, які отримали притулок і проживають в Австрії, це зробити буде нескладно. Оскільки можна довести, що вони купують нерухомість, щоб задовольнити свої житлові потреби. Для задоволення такого інтересу заявника дозвіл може бути видано на покупку тільки однієї квартири або будинку.\n\nТакож українці зможуть придбати нерухомість при розширенні бізнесу. Це буде доказом економічного інтересу.\n\nКупівля нерухомості в Португалії\n\nДля українців немає ніяких обмежень щодо купівлі нерухомості в Португалії. Іноземець має право купувати в цій країні житлову або комерційну нерухомість в необмеженій кількості. Для купівлі нерухомості іноземець зобов’язаний отримати місцевий податковий номер (NIF), оскільки при купівлі нерухомості саме покупець сплачує податок на купівлю і надалі сплачує щорічний податок на нерухомість.\n\n«Без місцевого податкового номера неможливо завершити операцію з купівлі нерухомості в Португалії. Португалія також надає можливості для іноземців та українців у тому числі. При покупці певної нерухомості покупець має право на отримання „Голден візи“. Це право на проживання, яке дає можливість в перспективі через 5 років отримати португальський паспорт», — пояснює юристка.\n\nПри цьому для отримання паспорта особі не потрібно постійно проживати на території Португалії, на відміну від інших видів посвідки на проживання. Досить лише бути присутнім в країні протягом 14 днів кожні 2 роки.\n\nЖитло в Болгарії\n\nЩе одна країна, яка надає лояльні умови для купівлі житла — Болгарія. При купівлі нерухомості у нотаріуса потрібен тільки український паспорт. В поодиноких випадках просять копії довідки про доходи.\n\nРієлтор Стефан Валчев зазначає, що зараз ціни на ринку нерухомість в Болгарії ростуть. Це пов’язано із підвищеним попитом на курортне житло.\n\n\"Багато клієнтів з Німеччини, Польщі, Чехії, Великої Британії. Також через війну до Болгарії приїхали й багато українців. Чимало з них почали купувати квартири і будинки\",— пояснює він.\n\nРієлтор пригадує, що рік тому умебльована квартира на вторинному ринку продавалася за 500 євро за метр. Зараз аналогічне житло продають як мінімум за 700 — 800 євро.\n\nЯк пишуть болгарські профільні видання, у другому кварталі 2022 року середня ціна заміських будинків становить 46 100 євро, для порівняння, у доковідний період вартість угод становила 20 000 — 25 000 євро.\n\nПравила купівлі житла в Іспанії\n\nАби стати власником іспанської нерухомості, не потрібно переживати за дозвіл влади чи посвідку на проживання. На ринку є чимало варіантів як на первинному, так і на вторинному ринку.\n\nВласник нерухомості в Іспанії може перебувати в країні до 90 днів протягом 180 днів. Однак, щоб жити в цій країні довше, потрібно оформлювати посвідку на проживання. Іноземцям, які купують житло в Іспанії, радять користуватися послугами агентств для зручності з документами, хоча це не обов’язково.\n\nЦікаво, що подорожчання житла у 2022 році торкнулося і Іспанії, зокрема Барселони. Тут, вперше за 3 роки, зафіксували ріст вартості житла, щоправда, лише на 1%.\n\nЯкщо Ви помітили помилку, виділіть необхідний текст і натисніть Ctrl+Enter , щоб повідомити про це.",
    "У Відні проведуть благодійний вечір для допомоги українським дітям": "У Відні в Hotel Bristol 6 вересня відбудеться благодійний вечір з метою збору коштів на допомогу дітям, які втратили родичів, батьків чи власні домівки через війну в України.\n\nЯк передає Укрінформ, про це у Фейсбуці повідомило Посольство України в Республіці Австрія.\n\nУсі кошти з продажу квитків на благодійний захід і з продажу лотів з благодійного аукціону підуть у Фонд «Мама плюс Я» на допомогу дітям.\n\nУ програмі вечора: презентація дитячої книги, виступ співачки Lida Lee, благодійний аукціон від відомих українських брендів та особистостей, фуршет від готелю Bristol у Відні\n\nВедуча заходу – засновниця бізнес нетворкінг комьюніті – Марися Горобець.\n\nДеталі доступні за посиланням.\n\nНагадаємо, історичним центром столиці Австрії пройшов марш, організований українською громадою з нагоди 31-річниці відновлення Незалежності України.",
    "Австрійцям пропонують приймати душ замість ванни, щоб заощадити електроенергію": "Австрія хоче скоротити споживання електроенергії в країні на 11% Фото: EPA\n\nЗа словами міністерки, вносячи \"невеликі зміни до своєї поведінки\", приблизно 4 млн домогосподарств в Австрії можуть заощадити електроенергію. Австрія закликає своїх громадян запровадити зміни, тому що прагне скоротити споживання електроенергії у країні на 11% на тлі європейської енергетичної кризи.\n\nУ межах нової кампанії австрійцям радять зменшити опалення на два градуси, повністю вимикати пристрої та приймати душ замість ванни.\n\nОднак Гевесслер зазначила, що австрійські резервуари для зберігання газу заповнюються і майбутня зима \"в ідеалі не дуже відрізнятиметься від інших зим\".",
    "Новини України: У Чернівцях читали та слухали прифронтову поезію": "2–4 вересня 2022 року у Чернівцях відбулися ХIІІ Міжнародні поетичні читання Meridian Czernowitz, які стали першим масштабним літературним заходом України з 24 лютого 2022 року.\n\nВсупереч повномасштабному вторгненню, Меридіану вдалося вкотре об’єднати відомих та цікавих поетів, письменників, журналістів, літературознавців – 30 учасників з України та 11 із Німеччини, Австрії, Швейцарії та Ізраїлю. Цьогорічні поетичні читання пройшли під гаслом «За підтримки ЗСУ»: саме завдяки нашим захисникам та захисницям було і є можливим читати, слухати, дихати, жити.\n\nПротягом трьох днів відбулося 24 події, які зібрали приблизно 5000 відвідувачів. Серед заходів – прем’єрні презентації нових книжок: збірки есеїв Андрія Любки «Щось зі мною не так», поетичної книжки Катерини Калитко «Люди з дієсловами», дебютної збірки віршів чернівецької поетки Люби Копоть «Сама собі», що вийшли у видавництві Meridian Czernowitz, а також роману Ірени Карпи «Тільки нікому про це не кажи» (видавництво «Книголав»). Спільно з «Радіо Культура», «Суспільне Культура» та «Суспільне Чернівці» було проведено серію публічних розмов «Діалоги про війну», у яких ведучі «Суспільного» спілкувалися із письменницями й письменниками Андрієм Бондарем, Катериною Калитко, Андрієм Любкою, Ігорем Померанцевим та Іриною Цілик про сьогодення країни. У перший день Меридіану відбулися передпоказ-презентація колекції ювелірних прикрас, присвячених книжкам бренду Meridian Czernowitz – Books&Jewellery, – і відкриття виставки «Картини, що стали книжками» – колекції творів українських художників вищої ліги, які стали обличчями книжок видавництва. Поціновувачі літератури відвідали читання поетів з Німеччини, Австрії, Швейцарії та Ізраїлю, а також послухали українських літераторів, серед яких Юрій Іздрик, Григорій Семечук, Іван Сенін, Олена Гусейнова та інші. Відвідувачі взяли участь у публічній лекції Йосифа Зісельса «Національні меншини України на тлі війни», зустрічі – презентації листування Юрія Прохаська та Гельмута Бьоттігера, зустрічі з Олександром Красовицьким. Заключною подією стали поетичні читання та розмова Ігоря Померанцева й Олександра Бойченка під назвою «Поезія кольору хакі».\n\nУсі події транслювали на офіційних сторінках Meridian Czernowitz у Facebook та YouTube українською і німецькою мовами. Близько 14 000 глядачів з інших міст та країн мали змогу долучитися до нас наживо. Подивитися події можна й зараз у записі.\n\nMeridian Czernowitz відбувся за підтримки видавництва Klett-Cotta Verlag (Німеччина), доброчинної організації «Українсько-єврейська зустріч» (Канада), Федерального уряду землі Каринтія (Австрія), Товариства Ґеорґа Дроздовського (Австрія), Посольства Швейцарії в Україні, Dutch Jewish Humanitarian Fund, Literarisches Colloquium Berlin, Штутгартського літературного дому, культурного фонду S. Fischer Stiftung, Літературного целанівського центру у Чернівцях, Гойра Груп.\n\nПоетичні читання стали частиною проєкту «Підтримка внутрішнього культурного діалогу в Україні», а їхня реалізація стала можливою завдяки щирій підтримці американського народу, наданій через Агентство США з міжнародного розвитку (USAID). У Чернівцях організатори проєкту провели робочу зустріч учасників Літературної мережі проєкту, організаторів літературних подій із 14 міст України, серед яких Вінниця, Івано-Франківськ, Київ, Кропивницький, Луцьк, Львів, Одеса, Полтава, Тернопіль, Харків, Хмельницький, Ужгород, Черкаси та Чернівці.\n\nЛітературно-дискусійні заходи у Чернівцях упродовж трьох днів сприяли культурному обміну, осмисленню подій у нашій державі крізь призму літератури та культури. Події висвітлювали національні ЗМІ, серед яких «UA: Суспільне мовлення», «UA: Радіо Культура», The Ukrainians, Vogue Ukraine, Wonderzine, «Читомо», Kyiv Daily, «Тиждень», LITCENTR, «Свідомі», «Тиктор медіа», телеканали «Рада» та «1+1», «Шпальта» і багато інших.\n\nВеликі матеріали про цьогорічний Меридіан вийшли в рекордній кількості провідних німецькомовних ЗМІ: Frankfurter Allgemeine Zeitung, Berliner Zeitung, Süddeutsche Zeitung, Rundfunk Berlin-Brandenburg, Fränkischer Tag, Deutschlandfunk, Blick, Südwestrundfunk та інших.",
    "Ірландія — рай для самотніх мандрівниць": "За даними дослідження компанії Bounce, туристки, які вирушають у самостійну подорож, можуть не переживати за свою безпеку насамперед в Ірландії, Австрії і Норвегії.\n\nУсього автори дослідження вивчили умови у 34 країнах світу. До уваги брали такі показники: відсоток жінок, що стали жертвами насильства; загальний стан безпеки у країні; відсоток жінок, які почуваються в безпеці під час самостійної прогулянки вночі; ставлення у суспільстві до насильства над жінками; наявність законів про запобігання домашньому насильству.\n\nПісля аналізу зібраних даних у Bounce визначили, що найбезпечніше самостійні мандрівниці почуваються в Ірландії.\n\nЗа 10-бальною шкалою ця острівна країна одержала 7,88 бала. Ірландію відзначили, зокрема, за чинні в цій державі закони, що захищають жінок від насильства, а також за різко негативне ставлення суспільства до насильства над представницями прекрасної статі.\n\nДруге місце у цьому рейтингу посіла Австрія (7,7 бала), де аж 79% жінок, що вирушають на самостійну нічну прогулянку, почуваються безпечно. А третьою стала Норвегія (7,45), яку відзначили, зокрема, за дієве законодавство щодо домашнього насильства.\n\nДо топ-10 країн світу, де самотні мандрівниці почуваються найбезпечніше, увійшли також Словенія, Швейцарія, Іспанія, Португалія, Канада, Нідерланди й Польща. Наша західна сусідка набрала 5,97 бала. Польщу відзначили за можливість нічних прогулянок для туристок-одиночок (61% з них не відчували жодних загроз) і загальний стан безпеки.",
    "Без трофею в Австрії. Молчанов програв парний фінал": "Український тенісист Денис Молчанов та його партнер Зденек Коларж (Чехія) у двох сетах програли парний ґрунтовий фінал челленджера у Тульні (Австрія).\n\nАТР Челленджер Тульн (Австрія). Пари. Грунт. Фінал\n\nДенис Молчанов (Україна) / Зденек Коларж (Чехія) – Александер Ерлер (Австрія) / Лукас Мідлер (Австрія) – 3:6, 4:6\n\nБільше в нашому Telegram Вболівальницю з українським прапором попросили піти з матчу між росіянками\n\nЗазначимо, що у другому сеті українець та чех вигравали з рахунком 3:1, але потім програли 4 гейми поспіль, тим самим упустивши всі шанси на успіх у матчі."
}