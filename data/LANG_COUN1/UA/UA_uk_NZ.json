{
    "Нова Зеландія передала Чилі першу партію бронемашин “NZLAV”": "Бронемашина NZLAV військових Нової Зеландії. 2018 рік. Нова Зеландія. Фото: Gummy Joe\n\nНова Зеландія передала Чилі першу партію бронемашин “NZLAV”\n\nУ Чилі доставили першу партію легких бронемашин NZLAV з колісною формулою 8×8.\n\nВони були закуплені для морської піхоти Чилі зі складу Збройних сил Нової Зеландії.\n\nВідразу після доставки техніка була відправлена ​​в розташування експедиційної амфібійної бригади морської піхоти.\n\nНині морська піхота Чилі оснащена 45 розвідувальними машинами FV101 «Scorpion».\n\nУ квітні 2022 року командування Збройних сил Нової Зеландії оголосило про продаж командуванню Військово-морських сил Чилі 22 легких броньованих машин NZLAV з-поміж надлишкових озброєнь.\n\nБронемашина NZLAV Нової Зеландії на території Чилі. Вересень 2022. Чилі. Фото: defensa.com\n\nБронемашини мають бути відправлені до Чилі двома партіями: одна у 2022 році, друга – у 2023 році.\n\nНова Зеландія придбала 105 бронемашин NZLAV у компанії General Dynamics Land Systems Canada у 2003 році.\n\nОдна бронемашина була списана через серйозні пошкодження в Афганістані, ще одна застосовується в Канаді як випробувальна машина.\n\nБронемашина NZLAV військових Нової Зеландії. 2021 рік. Нова Зеландія. Фото: BravoZulu\n\nУ 2010 році новозеландський уряд ухвалив рішення розглянути варіанти продажу близько третини зі 103 бронемашин NZLAV. У 2012 році уряд вирішив виставити на продаж 20 бронемашин. Пізніше, у 2019 році, ця кількість зросла до 30 одиниць. 73 бронемашини NZLAV, що залишилися, продовжать експлуатуватися у складі Збройних сил Нової Зеландії.\n\nПереговори про продаж 22 бронемашин ВМС Чилі тривали понад два роки. Для реалізації угоди була потрібна згода низки іноземних держав.\n\nБронемашина NZLAV військових Нової Зеландії. 2011 рік. Нова Зеландія. Фото: World Armies\n\nБронемашини LAV-III (NZLAV) оснащені двигуном Caterpillar 3126 потужністю 350 к.с., гідропневматичною підвіскою, розвивають швидкість до 100 км/год.\n\nЇхнім основним озброєнням є автоматична гармата Alliant M242 «Bushmaster» під боєприпас калібру 25×137 мм.\n\n“Мілітарний” працює завдяки постійній підтримці Спільноти\n\nСтавай патроном на Patreon від $1\n\nБудь спонсором на Youtube від 70 грн\n\nНавіть донат в 30 грн (ціна 1 кави) допоможе нам працювати далі:\n\nPayPal - [email protected]\n\nПриватбанк 4149 6293 1808 2567\n\nmonobank 4441 1144 4179 6255\n\nБудь з “Мілітарним” на всіх платформах\n\nTwitter || Telegram || Facebook || Youtube",
    "Австралія та Нова Зеландія поки не збираються прощаватися з британською короною — DSnews.ua": "\"Я вірю, що згодом Нова Зеландія рухатиметься в цьому напрямку. Я вірю, що, найімовірніше, це станеться в моєму житті. Але я не вважаю це короткостроковим заходом або чимось, що стоїть на порядку денному найближчим часом\", — сказала прем'єр-міністерка Нової Зеландії Джасінда Ардерн, розмірковуючи про можливість зміни форми правління в країні з монархії на республіку.",
    "Як Нова Зеландія допомагає українським біженцям (ВІДЕО)": "Раніше українці в’їжджали до Нової Зеландії за робочою або туристичною візами, але зараз для переселенців з України місцева влада зробила спеціальний дозвіл і спростила його отримання. Інколи це займає усього декілька днів.\n\nВодночас у Новій Зеландії не передбачено допомоги для українців на рівні держави. Але місцеві дуже перейнялися їхнім горем і допомагають.\n\nКрім того, українці у Новій Зеландії мають право на роботу, а діти — на освіту.\n\nДетальніше про життя українських біженців у далекій країні — дивіться у сюжеті програми \"Ранок Вдома\".\n\nЧитайте також: Втеча від війни: як українці живуть в Ізраїлі (ВІДЕО)",
    "Голова НАЗК: Нова Зеландія наклала на росіян в рази більше санкцій, ніж… Україна": "«В Україні нема органу, відповідального за накладення санкцій. А у семи няньок – дитя без ока»\n\nНаціональне агентство з запобігання корупції, яке раніше було одним із головних ньюсмейкерів, під час війни зникло з інформаційних радарів. Ще під час спалаху коронавірусу декларування доходів-витрат партій стало необовязковим, а з початком масштабної війни з метою безпеки були засекречені всі декларації, навіть ті, які подавалися ще до активної воєнної фази. Вони просто тимчасово зникли з офіційного сайту НАЗК. Хоча періодично орган оголошує про складання протоколів на порушників – наприклад, на скандального нардепа Миколу Тищенка, який «забув» задекларувати свій «Мерседес».\n\nПаралельно НАЗК займається діяльністю, яка раніше була для нього непритаманною. Агентство почало складати списки осіб, причетних до російської агресії, які підпадають під санкційні критерії, та через МЗС передавати їх урядам так званої санкційної коаліції. До певної дати ці особи можуть бути виключені зі списку, якщо публічно та достовірно засудять політику Кремля, передадуть значну частину свого статку до Фонду реконструкції України, звільняться зі своїх посад та допоможуть виявити активи інших фігурантів списку. Так Україна хоче вплинути на тонкий прошарок російської еліти, який, як зазначено в дорожній карті робочої групи з питання антиросійських санкцій, становить менше 0,1% населення РФ. Розрахунок полягає в тому, аби цей прошарок натиснув на керівництво своєї країни задля припинення агресії проти України. Хоча в успішність такого тиску в наскрізь авторитарній країні віриться слабо.\n\nВ інтерв’ю «Главкому» голова НАЗК Олександр Новіков розповів, коли відновиться публічне декларування, чому Україна гальмує з санкціями проти агресора,, як змусити російських олігархів скинути Путіна та навіщо потрібні «корисні росіяни».\n\nНАЗК почало складати списки осіб, причетних до російської агресії фото: glavcom\n\n«Ми розраховуємо, що нам передадуть російські активи»\n\nНаскільки змінилась робота НАЗК під час воєнного стану, коли декларації чиновників засекречені, але вони все одно мають їх подавати?\n\nЗ початку широкомасштабного вторгнення Росії ми всі ресурси спрямували на військові проєкти. Спільно з експертами, Офісом президента, міжнародною спільнотою була створена Міжнародна робоча група з питань санкцій проти Росії. При Офісі генпрокурора було створено український Task Force – робоча група з пошуку і конфіскації російських активів, яка взаємодіє з правоохоронними та іншими органами багатьох країн. Її на початку роботи очолювала представниця НАЗК.\n\nУ перші дні війни до нас звернулося МЗС з проханням ідентифікувати осіб, причетних до агресії, і проти яких можуть бути застосовані санкції. Бо НАЗК на сьогодні є найбільшим аналітичним центром, де працює більше 200 аналітиків. Потім ми разом з партнерами підготували закон про конфіскацію російських активів в Україні. І вже була перша конфіскація майна російського олігарха Євтушенкова (колишній власник мобільного оператора «МТС-Україна» – «Главком»), наближеного до Путіна. У рамках цих законодавчих механізмів можна в майбутньому здійснити і відшкодування збитків.\n\nМи разом з Мін’юстом працювали над концепцією міжнародного договору щодо конфіскації суверенних активів Російської Федерації в світі. І останній наш військовий проєкт – це пошук колаборантів за запитом Служби безпеки.\n\nЩось дуже багато у вас функцій.\n\nПоясню, чому ми цим займаємось. Якщо публічна особа працює не на державу, а на росіян, то діє в умовах конфлікту інтересів. А це відноситься безпосередньо до нашого мандата. Крім того, ми створили портал «Війна і санкції», яким користуються дипломати зі всього світу. Там є можливість повідомляти про активи підсанкційних осіб або спроби обходу санкцій. І до нас надходить навіть більше такої інформації, ніж на відповідні ресурси Європолу. Ми відновили всі свої функції, окрім перевірки фінансових звітів партій, яка зупинена ще з травня 2020 року, та проведення повних перевірок декларацій, відновлення яких зараз стає все більш актуальним.\n\nЗа яким принципом ви обираєте потенційно підсанкційні прізвища громадян Росії, які відправляєте до МЗС, і як далі це все рухається?\n\nЕкспертами в сфері санкційної політики в межах згаданої робочої групи – і європейськими, і американськими, і українськими – була опрацьована схема накладення санкцій проти Росії. Існує чотири таких документи: йдеться про загальний план санкцій, про окремі плани санкцій в енергетиці, щодо фінансового сектору і щодо конкретних осіб. Існує десять категорій таких осіб, яких НАЗК ідентифікує і надає міністерствам закордонних справ дружніх до нас країн інформацію про них. Списки для запровадження санкцій ми передаємо в МЗС, Генпрокуратуру та СБУ.\n\nДо речі, на жаль, в Україні з 24 лютого накладено чи не найменше в світі санкцій на росіян. Станом на 6 вересня їх було накладено лише на 294 особи (9 вересня Україною були накладені санкції ще на 606 осіб з керівництва РФ – «Главком»). Навіть Нова Зеландія у рази більше наклала.\n\nЧому так, як вважаєте? Чи ви ставили таке питання перед керівництвом держави?\n\nПросто в Україні відсутній орган, відповідальний за накладення санкцій. У законі про санкції сказано, що п’ять суб’єктів можуть підіймати питання щодо їхнього запровадження – Верховна Рада, Кабмін, Нацбанк, СБУ та президент. Але у семи няньок – дитя без ока. У жодного з цих органів немає спроможності повноцінного аналітичного забезпечення цієї роботи. Тому і ефективність санкційної політики лишається низькою. Так, є багато подань від різних органів щодо накладення санкцій (хоча чомусь Нацбанк цього не робить щодо російських банків), але вони перетинаються між собою і їх навіть проаналізувати важко.\n\nЧи бувають випадки, коли в МЗС вважають, що ви помилилися щодо конкретної особи чи організації, на яку пропонуєте накласти санкції? Або як у випадку з Романом Абрамовичем, який вважається посередником між Києвом та Москвою, цього не варто робити з політичних причин.\n\nУ МЗС точно реагують на наші подання, бо накладення санкцій відбувається на тих осіб, які ми ініціюємо. Якщо подивитися на бази підсанкційних осіб, що формувалися з травня, то це саме ті особи, відомості щодо яких ми передавали, – Кабаєва, Набіулліна, Пригожин, Авен, Канделакі…\n\nКолишня гімнастка Аліна Кабаєва, яку вважають матір’ю дітей Путіна, потрапила під західні санкції. НАЗК наполягає, що посприяло цьому фото з відкритих джерел\n\nЗараз ми також ініціювали накладення санкцій щодо грузинського олігарха Бідзіни Іванішвілі, а також 11 наближених до нього осіб, яких у Грузії багато хто вважає агентами ФСБ.\n\nА як взагалі сформувалася ця робоча група з питань антиросійських санкцій? Туди входять і іноземці, і українці, багатьох з яких часто називають «грантожерами».\n\nОчевидно, що здійснення зовнішньої політики – це компетенція Офісу президента. Тож саме при ньому була створена група, яка координує цю роботу.\n\nНа яку кількість російських активів за кордоном вже вдалося накласти санкції завдяки вашій активності?\n\nЄ два види таких активів – суверенні, які належать державі, та приватні. $350 млрд суверенних російських активів уже заморожено в країнах Євросоюзу та США. Україна пропонує своїм союзникам укласти угоду про направлення цих коштів на відшкодування шкоди, завданої Росією. Щодо приватних активів, то в Канаді ухвалений закон, який дає можливість генпрокурору звернутися до суду і конфіскувати активи людей, причетних до війни. У США є подібний закон, проголосований нижньою палатою парламенту – Палатою представників, і до нього є правки, які дозволять передати такі активи на користь України.\n\n«Метро» дозволяє вбивати українців»\n\nІ все-таки повернімося до наших реалій і нинішньої специфіки декларування в умовах воєнного стану. Наскільки активно люди подають декларації? Чи дещо розслабилися?\n\nІз 900 тисяч громадян, які мають подати декларації, цього року щорічні декларації за 2021 рік подали 300 тис посадовців. Я б не сказав, що люди розслабилися, якщо робити знижку на війну і відсутність необхідності їх подавати до конкретної дати. Треба розуміти, що багато посадовців зараз воюють у лавах ЗСУ, захищають Україну в інших органах – поліції, ДСНС. Тобто фізично не мають доступу до потрібних для заповнення документів. Проте більшість декларантів є доброчесними і подадуть їх до кінця року. Якщо вони зараз їх не подадуть, то за рік можуть забути якісь дані – це спричинить недостовірні відомості в декларації і ми мусимо ініціювати кримінальне провадження. Простіше зараз ці декларації подати.\n\n«Перевіряємо додержання антикорупційного законодавства в Міністерстві оборони»\n\nЗасекречення декларацій було ініціативою Кабміну. Але вже пройшов певний час і можна оцінити, наскільки це було виправдано. Чи, може, є сенс оприлюднювати декларації для певних категорій осіб? Чи давати лише частину інформації, яка не загрожує безпеці?\n\nНаразі оприлюднення декларацій містить небезпеку життю наших громадян. Якби цей реєстр був відкритий, російські окупанти використовували б його для ліквідації та деморалізації тих українців, які працюють на державу та захищають її. Адже декларації військових також були публічними. Чи не означає це, що оприлюднення таких даних призведе до тиску на них? Чи чогось гіршого.\n\nДекларації не оприлюднюються, але при цьому НАЗК рапортує про складання протоколів на порушників. От щодо трьох депутатів були нещодавно складені протоколи, зокрема, стосовно одіозного «слуги» Тищенка, який забув задекларувати свій «Мерседес».\n\nНАЗК склало протокол щодо нардепа від «Слуги народу» Миколи Тищенка, який забув задекларувати своє авто, та деяких його колег фото з відкритих джерел\n\nМи склали ці протоколи за результатами завершення перевірки декларацій ще до початку війни – 23 лютого. Проводимо перевірки дотримання закону про конфлікт інтересів та моніторимо спосіб життя. Зараз, наприклад, перевіряємо стан додержання антикорупційного законодавства в Міністерстві оборони. Треба зараз сконцентрувати нашу роботу саме в секторі безпеки та оборони. Доброчесність забезпечує, зокрема, і ефективність військових операцій. Ми ж розуміємо, що імітація навчань, аби просто відбувалося списання палива, або стрільб, яких не було, потім впливає на якість цих операцій. Команда НАЗК писала вдячного листа російському міністру оборони, бо Росія програє, тому що корупцією вражені всі сфери цієї держави-терориста.\n\nДо речі, у Міністерстві оборони посеред війни хотіли звільнити антикорупційного уповноваженого. Тобто людину, яка відповідає за доброчесність усього міністерства. Звісно, це не схоже на хороше рішення під час війни, коли маємо демонструвати максимальний рівень доброчесності для наших громадян, для міжнародних партнерів, які надають нам допомогу, без якої сьогодні ніяк.\n\nІнший приклад – заступник міністра економіки отримав від НАЗК адміністративний протокол, оскільки суміщав роботу на держслужбі з роботою у борді (наглядова рада, яка визначає напрямок руху компанії, але не втручається в оперативні питання, – «Главком») одного з підприємств.\n\nНам особливо важливо зараз на шляху до ЄС привчити посадовців та всіх громадян до доброчесності. Різними шляхами – завдяки протоколам, просвітницьким заходам. Якщо не привчимо вже зараз – можемо втратити такий шанс назавжди.\n\nУкраїна завжди займала не дуже гарні позиції в різноманітних рейтингах за рівнем корупції. Раніше був навіть такий популярний і дещо політично маніпулятивний вираз як «красти на війні». Як би ви оцінили рівень корупції за нинішніх екстремальних умов?\n\nВпевнений, що перші місяці після 24 лютого корупція була практично відсутня. Очевидно, що раніше корупція складала частину нашого суспільного середовища. А після деокупації Київщини, Чернігівщини, Сумщини, частини Харківщини дехто, хто має доступ до суспільних ресурсів, мали можливість повернутись до довоєнних корупційних практик. НАБУ зараз веде справи з цього приводу. Але, за моїми суб’єктивними оцінками, корупція зараз в рази менша, ніж була до активної фази війни. Бо корупціонер під час війни – це не просто шахрай, а воєнний злочинець й пособник ворога. Їх можна до колаборантів прирівняти. Корупція в воєнний час – це державна зрада.\n\nТі народні депутати, що втекли з країни після чи ще до початку війни, але числяться депутатами, – подають вам декларації?\n\nЯкщо не подадуть – це буде кримінальний злочин. Сподіваємося, що парламентські партії вже цього місяця встановлять чіткий дедлайн для подання декларацій та відновлять повні перевірки статків посадовців. Бо ефективна боротьба з корупцією – одна з головних вимог для надання нам кандидатства в Євросоюзі.\n\n«Корупціонер під час війни – не просто шахрай, а воєнний злочинець й пособник ворога»\n\nА заборонені нещодавно партії так само мають подавати звіти?\n\nНі, вони вже мають бути ліквідовані.\n\nНАЗК скорочуватиме персонал в умовах бюджетної кризи?\n\nНе скорочуватиме, бо у нас додалося функцій – санкції, колаборанти, комунікація з союзниками, підготовка для Мін’юсту документів щодо конфіскації російських активів. Крім того, ми зараз готуємо з партнерами документ, як протидіяти спробам обходу санкцій.\n\nВи казали про санкції щодо російських олігархів та конфіскацію їхніх активів на Заході. Вважаєте, що нинішніх жорстких та неприємних для Кремля кроків, яких там явно не очікували, недостатньо?\n\nКроків буде достатньо тоді, коли Росія погодиться деокупувати територію України в тих межах, в яких наша країна була з 1991 року. Ми, наприклад, взаємодіємо з частиною російської опозиції, яка нещодавно анонсувала дії проти путінського режиму. На сайті «Війна і санкції» ми ведемо список іноземців, які працюють в керівництві російських компаній та в їхніх органах управління. А також щодо тих підприємств, які наповнюють російський бюджет, що дозволяє вбивати українців, – таких як «Леруа Мерлен», «Метро».\n\nВідома торговельна мережа продовжує працювати і в Україні, і в Росії, фактично фінансуючи при цьому вбивства українців фото з відкритих джерел\n\nОкей, ви внесли в список «Метро» – і що? Якого результату очікуєте? Що діяльність «Метро» заборонять на території Євросоюзу?\n\nКадрові агентства всіх країн світу будуть знати про те, що керівники, які очолюють такі підприємства, наповнюють бюджет Росії і фактично фінансують вбивства українців. І треба, щоб ці керівники не змогли працювати в жодному бізнесі, який вважає себе соціально-відповідальним. Є певні стандарти, за якими соціально-відповідальний бізнес не дозволяє диктаторським режимам вбивати людей. І ми бачимо, що наш підхід діє. Наприклад, ексвиконавчий директор «Роснєфті» бельгієць Дідьє Касіміро звільнився після того, як ми провели свою роботу.\n\nАле при цьому те ж «Метро» працює в Україні. Як і «Ашан», у якого в Криму є магазини. Як бути з українцями, які очолюють «Метро» в Україні? Ви теж стосовно них кадровим агенціям відправляєте інформацію?\n\nКерівницями обох цих мереж є українки. Український підрозділ «Метро» звертався до центрального офісу компанії у Дюссельдорфі з вимогою закрити бізнес у Росії. Цей запит проігнорували. Український «Ашан», судячи з публічних заяв та дій, дотримується проукраїнських поглядів. Та й центральний офіс заявив, що припиняє інвестиції у Росію.\n\nЗагалом багато офісів міжнародних компаній в Україні на початку війни просили штаб-квартири своїх організацій піти з Росії. Проте, на жаль, не всі глобальні компанії були зацікавлені у збереженні своєї репутації.\n\nПід західними санкціями опинився і такий російський олігарх, як Михайло Фрідман, який має потужні бізнес-активи в Україні. Він народився у Львові і публічно цю війну не підтримує.\n\nНе думаю, що маю Фрідмана коментувати.\n\nАле ви внесли його в свої «чорні списки»?\n\nТак, ви можете «Альфа-Банк» і Фрідмана побачити на порталі «Війна та санкції». Ще й з інформацією про його активи.\n\n«Ми не виграємо війну, якщо не будемо взаємодіяти з «корисними росіянами»\n\nЯкими джерелами ви користуєтесь, коли складаєте дані про цих потенційно підсанкційних осіб?\n\nІ відкритими джерелами, і розвідувальними даними від наших партнерів. Очевидно, що у нас є не всі дані. Тому залучаємо до цього всіх, хто може дати відповідну інформацію і так само максимально зацікавлений у поваленні Росії.\n\nЗ нами працює дуже багато людей з російської опозиції – від ліберальної до войовничої та національної. І у нас навіть є люди, які з самої Росії з владних кабінетів надають також інформацію.\n\nТак у вас ціла агентурна мережа.\n\nЦе люди, які проти війни, вони вважають, що Росія має також бути вільною і безпечною для світу та своїх громадян країною. Зараз Росія – «тюрма народів», якою був Радянський Союз.\n\n«Десятки мільйонів росіян зацікавлені в тому, щоб Путін програв цю війну»\n\nБагато з тих, хто мав брати участь у круглому столі щодо вже згаданої вами організації росіян в екзилі на чолі з екснардепом Держдуми Іллєю Пономарьовим, від цього відхрестилися. Яке ваше ставлення до такого неоднозначного сталого виразу як «хороші росіяни»? Чи варто взагалі підтримувати з ними зв’язки?\n\nЖодна велика війна не була виграна без того, щоб певні мешканці країни-ворога залучалися до співпраці. Хочу нагадати, що Шестиденну війну Ізраїль виграв серед іншого тому, що заступником керівника партії «Баас», яка керувала Сирією, була людина, яка працювала на Ізраїль. Я впевнений, що цю війну ми не виграємо так швидко і з мінімальними втратами, якщо не будемо взаємодіяти не те що з «хорошими росіянами», а з «корисними росіянами». Бо Путін веде війну не тільки проти України, а й проти майбутнього Росії, проти її народів, які мають бути вільними. Тому, очевидно, десятки мільйонів росіян зацікавлені в тому, щоб Путін програв цю війну. Тож треба цих людей використовувати. Пономарьов наприклад, є громадянином України, він знаходиться тут, а не десь в США чи Європі. Він чітко окреслив свою позицію, що Україна має перемогти з поверненням всього Донбасу і всього Криму і з виплатою Росією 100% всіх репарацій.\n\nБагато хто вважає Пономарьова подвійним агентом, завдання якого – викликати в українців емпатію до «адекватних росіян». Як саме ви взаємодієте з ними?\n\nГолова НАЗК вважає екснардепа Дердждуми Іллю Пономарьова, який створив в Україні антипутінський фронт, «корисним росіянином»\n\nЖодної емпатії, тільки користь. Ми співпрацюємо з цим центром російської опозиції, який є в Україні і координується Пономарьовим. Він надає нам дані, зокрема, зсередини російських органів влади. Вони допомагають нам ідентифікувати осіб, причетних до війни, аби ці особи, які є в санкційних списках, знали, що їхні звільнення з посад і публічні відмови від підтримки війни дадуть можливість її зупинити. Чим швидше російські олігархи, майно яких зараз заморожено, усунуть Путіна і всіх цих російських фашистів від влади, тим швидше вони реалізують і свої інтереси. Економічні, зокрема.\n\nВи серйозно вірите аж у таку потужну силу російських олігархів, що вони навіть можуть усунути Путіна?\n\nПутінська система тримається на корупції. Тобто на матеріальних подачках Путіна конкретним людям. Хто тоді, як не олігархи, можуть «перекупити» та зруйнувати цю систему?\n\nПавло Вуєць, «Главком»",
    "Нова Зеландія скасувала майже всі коронавірусні обмеження. Вони були одними з найжорсткіших у світі": "У Новій Зеландії з 12 вересня скасовуються майже всі коронавірусні обмеження, які були запроваджені понад два роки тому. Зокрема, у країні більше не буде обовʼязкового маскового режиму.\n\nПро це пише Reuters.\n\nПремʼєр-міністр країни Джасінда Ардерн підкреслила, що настав час перегорнути сторінку управління державою під час пандемії і жити без надзвичайних заходів.\n\n«Нарешті замість того, щоб відчувати, що COVID-19 диктує, що відбувається з нами, нашим життям і нашим майбутнім, ми повертаємо собі контроль», — сказала вона.\n\nУ країні скасовуються всі вимоги щодо носіння масок. Вони лишаються обовʼязковими лише в лікарнях та в будинках для літніх людей. Тепер люди з позитивним тестом мають перебувати на карантині сім днів, а от для контактних осіб хворого карантин не потрібен.\n\nТакож скасували обовʼязкову вакцинацію. З 26 вересня роботодавці самі вирішуватимуть, чи пускати на роботу невакцинованих людей. Крім цього, скасували будь-які обмеження на вʼїзд туристів.",
    "Байден відібрав в Афганістану статус основного союзника за межами НАТО": "Президент США Джо Байден забрав в Афганістану статус основного союзника поза межами НАТО - більш ніж через рік після того, як таліби захопили владу в Кабулі.\n\nПро це, як пише \"Європейська правда\", йдеться в рішення Байдена на сайті Білого дому.\n\n\"Повноваженнями, наданими мені як президенту Конституцією та законами Сполучених Штатів Америки, включаючи розділ 517 Закону про іноземну допомогу 1961 року, ... я припиняю надання Афганістану статусу основного союзника Сполучених Штатів Америки поза межами НАТО для цілей цього Закону та Закону про контроль за експортом озброєнь\", - йдеться у президентському меморандумі на ім'я Держсекретаря Ентоні Блінкена.\n\nУ 2012 році Сполучені Штати надали Афганістану статус основного союзника поза межами НАТО (MNNA), що розчистило шлях для підтримки оборонних і економічних відносин між двома країнами.\n\nЦей статус надав Афганістану низку пільг та поступок у наданні допомоги та обладнання, пов'язаних з обороною та безпекою.\n\nЗміна статусу Афганістану відбулася після того, як минулого року Байден вивів американські війська з країни, поклавши край майже 20-річній війні.\n\nВперше статус MNNA був наданий у 1987 році. За даними Державного департаменту, після скасування статусу Афганістану, США матимуть 18 основних союзників поза НАТО.\n\nЦе Аргентина, Австралія, Бахрейн, Бразилія, Колумбія, Єгипет, Ізраїль, Японія, Йорданія, Кувейт, Марокко, Нова Зеландія, Пакистан, Філіппіни, Катар, Південна Корея, Таїланд і Туніс.\n\nТайвань розглядається як MNNA без формального визначення таким.\n\nОсновні союзники поза НАТО мають право на позики матеріалів, постачання або обладнання для спільних досліджень, розробок, випробувань або оцінювання. Вони також мають право на розміщення на своїй території військових резервних запасів, що належать США, за межами військових об'єктів США.",
    "У Новій Зеландії продають сосиски \"Король Карл III\", що нагадують пальці монарха": "Набряклі пальці нового короля Великобританії використані власником м'ясного магазину в Новій Зеландії як маркетинговий хід\n\nRelated video\n\nМ'ясна лавка Avon в Окленді (Нова Зеландія) поповнила асортименти своїх товарів сосисками під назвою \"Король Карл III\". Це — посилання на вічно опухлі пальці нового монарха, який зізнавався, що сам не раз називав свої пальці \"ковбасними\", пише Daily Mail.\n\nAvon's Butchery взяла ім'я короля для своєї лінії ковбасних виробів після того, як у мережі з'явилися фото пальців короля крупним планом, а також меми на цю тему. М'ясна крамниця спочатку теж опублікувала знімок короля Карла III, але прибрала із зображення його пальці і жартома замінила їх справжніми сосисками.\n\n\"Я потраплю в пекло\", — говорив підпис.\n\nНа ще одному кадрі зображено \"ковбасні пальці короля Карла III\" на вітрині серед інших виробів з підписом \"Обмежені запаси\".\n\nЯк відомо, від набряку пальців первісток королеви страждає багато років. Це говорить про порушення водного обміну в організмі, що може спровокувати низку факторів.\n\nЖінки схильніші до набряків, ніж чоловіки, а у людей похилого віку може розвинутися розлад, якщо вони сидять протягом тривалого проміжку часу.\n\nКороля Карла III багато разів фотографували з опухлими руками та ногами, особливо після тривалих польотів чи подорожей до спекотних країн.\n\nЩе однією причиною цього явища може бути артрит, на який часто хворіють люди старші за 60 років. Він зазвичай вражає три основні області кисті — суглоб великого пальця чи будь-який із суглобів пальців.\n\nНабряки також часто з'являються при дієті з високим вмістом солі або вживанні певних ліків, наприклад, від високого кров'яного тиску.\n\nНагадаємо, король Карл III рознервувався через ручку, що потекла, і вилаявся на публіці. Цей момент потрапив на відео і розлетівся мережею.",
    "У міноборони Словаччини підтримали ідею розгортання в країні програми навчання українських військових – Резніков": "Про це, коментуючи підсумки п'ятого засідання контактної групи з питань оборони України у форматі \"Рамштайн\", яке відбулося 8 вересня, повідомив у Facebook міністр оборони України Олексій Резніков.\n\n\"У контексті довготривалої підтримки на якісно вищий рівень виведено завдання підготовки українських бійців. Діапазон наших потреб широкий – від отримання індивідуальних навичок до тренувань у складі батальйонів, а також підготовка штабів бригад. Вже діє розпочата Великобританією ефективна програма підготовки, яку підтримали Канада, Нідерланди, Данія, Норвегія, Швеція, Фінляндія та Нова Зеландія\", – написав голова Міноборони України.\n\nЗа його словами, тисячі українських військових уже закінчили цей курс, і \"понад півтори тисячі навчаються прямо зараз\".\n\n\"Уявіть: тільки за цією програмою буде підготовлено 30 тис. бійців, які повернуться до України повністю готовими до бою – зі знаннями, одягненими, із засобами індивідуального бронезахисту тощо. Це кістяк мінімум шести бригад\", – зазначив Резніков.\n\nКрім того, створено можливість підготовки українських солдатів на полігонах у Польщі, додав він.\n\n\"На \"Рамштайні-5\" я звернувся з проханням розглянути можливість розгортання аналогічних програм тренувань в інших країнах-сусідах. Цю ідею відразу підтримав великий друг України міністр оборони Словаччини Ярослав Надь. Це забезпечить масштабування тренувального процесу, ми отримаємо більше підготовлених військ у стислий термін. Паралельно вибудовують тренінгову програму за підтримки Євросоюзу\", – розповів Резніков.\n\nТакож запропоновано будівництво тренінгових центрів в Україні, щоб \"об'єднати європейські ресурси та технології із практичним досвідом української армії. Тоді ці центри \"працюватимуть в інтересах усієї Європи\", підкреслив глава Міноборони.\n\n\"Активізація виробництва зброї та тренінгові програми – це зміцнення сил оборони України в довгостроковій перспективі\", – резюмував Резніков.",
    "У Новій Зеландії стурбувалися активністю гігантського вулкана": "Рівень вулканічної небезпеки підвищено з 0 до 1. Востаннє вулкан вивергався близько 1 800 років тому.\n\nУ Новій Зеландії підвищено рівень небезпеки через гігантський вулкан Таупо, який був джерелом найбільшого на Землі виверження за останні 5 000 років, повідомляє Sky News\n\nВостаннє цей вулкан вивергався близько 1 800 років тому. Тоді він викинув в атмосферу більш як 100 кубічних кілометрів магми. Виверження спустошило більшу частину центральної частини Північного острова Нової Зеландії у період до появи людини. Наразі під кратерним озером Таупо, що утворилося на місці кальдери, зафіксовано майже 700 невеликих землетрусів.\n\nГеологічна агенція GeoNet заявила, що рівень вулканічної небезпеки підвищено з 0 до 1. Система вулканічного оповіщення заснована на шести зростаючих рівнях коливань, але геологи відзначають, що виверження може статися за будь-якого рівня. Через те, що невідомо, якою буде активність виверження, рівні можуть змінюватися непослідовно.\n\nЯк відомо, Нова Зеландія розташована на кордоні між Тихоокеанською та Австралійською тектонічними плитами і зазнає руйнівної сили великої вулканічної активності і землетрусів.\n\nНагадаємо, вулкан Фаградальсф'ядль, розташований за 32 кілометри на південний захід від столиці Ісландії – міста Рейк'явік, знову прокинувся.",
    "Швидкість підйому рівня моря у Новій Зеландії прискорилася вдвічі за 60 років": "Рівень моря навколо Нової Зеландії за останні 60 років зростав удвічі швидше, ніж на початку минулого століття, свідчать дані Stats NZ. Головну роль у цьому відіграли кліматичні зміни, повідомляє The Guardian.\n\nІндикатори зростання рівня моря показали, що його швидкість подвоїлася між 1961 і 2020 роками в порівнянні з періодом 1901-1960-ми. Це справедливо для трьох з чотирьох точок, в яких велися спостереження: Веллінгтон, Літтелтон і Данідіне.\n\nПри цьому, у столиці, Веллінгтоні, спостерігалося найбільше за останні роки зростання, 2,84 міліметра на рік, а в Літтелтоні, неподалік Крайстчерча, спостерігалася найвища загальна тенденція за останні 120 років, 2,24 міліметра на рік.\n\nПід час проведення вимірювань враховувалися будь-які локальні зміни вертикального руху землі, які можуть бути викликані геологічними процесами чи діяльністю людини та викликати просідання.\n\nВчені назвали зміни клімату головною рушійною силою зростання рівня моря. Викиди парникових газів нагрівають атмосферу Землі, тепло поглинається океаном. Розширення води у поєднанні зі зростанням її обсягів через танення льодовиків і призводить до підвищення рівня моря.\n\nПрогнози подальшої зміни клімату свідчать про те, що надалі рівень моря лише зростатиме. Це вплине на прибережні спільноти, інфраструктуру, біорізноманіття та довкілля тварин і рослин.\n\nНова Зеландія має велику берегову лінію, багато будинків побудовані недалеко від берега. Кожен сьомий мешканець (675 тисяч осіб) проживає в районах, що зазнають повеней, а ще 7062 тисячі – у районах, які, за прогнозами, постраждають від різкого підвищення рівня моря.\n\nRelated video\n\nРаніше вчені з Університету Нового Південного Уельсу заявили про те, що Південний океан поглинає більшу частину надмірного тепла, що виділяється на планеті. За словами дослідників, потепління цього океану фактично незворотне в масштабах людського життя, оскільки потрібне тисячоліття, щоб захоплене водою тепло було викинуто назад в атмосферу.",
    "Померла королева Великобританії Єлизавета ІІ — Delo.ua": "У Великій Британії 8 вересня вересня померла на 97-му році життя королева Єлизавета II. Про це йдеться у повідомленні у Twitter королівської родини.\n\nМи продовжуємо воювати з окупантом на інформаційному фронті, надаючи виключно перевірену інформацію та аналітику. Війна позбавила нас можливості заробляти, просимо Вашої підтримки. Підтримати delo.ua\n\n\"Сьогодні вдень королева мирно померла в Балморалі. Король і королева-консорт залишаться в Балморалі сьогодні ввечері і повернуться до Лондона завтра\", - сказано в ньому. Сайт королівської родини після цього був зроблений тимчасово недоступним, \"поки вносяться відповідні зміни\".\n\nРаніше у четвер Букінгемський палац заявив, що королева перебуває під медичним наглядом у своєму улюбленому замку Балморал на півночі Шотландії після того, як лікарі \"занепокоїлися про її здоров'я\". Спершу заявлялося, що вона почувається комфортно. Також була скасована традиційна церемонія зміни варти біля королівського палацу, яка мала відбутися вранці 9 вересня.\n\nПри цьому повідомлялося, що до шотландського замку з'їжджаються королівські сім'ї. Зокрема, туди вирушив син Єлизавети принц Чарльз зі своєю дружиною, герцогинею Корнуольською Каміллою. Його сестра, принцеса Анна вже перебувала у Шотландії у справах і також поїхала до Балморалу. Загалом у глави британської монархії четверо дітей, вісім онуків та 12 правнуків.\n\nНа даний момент першим у порядку наслідування британського престолу є 73-річний старший син Єлизавети Чарльз, принц Уельський. За ним слідує старший син Чарльза - 40-річний Вільям, герцог Кембриджський.\n\nЗазначимо, що Єлизавета II стала найбільш довгоправлячим (понад 70 років на троні) і найстарішим монархом у британській історії, найбільш довгоправлячим і найстарішим главою держави у світі, а також найдовгоправлячим монархом у світовій історії, що зійшов на престол у дорослому віці.\n\nВона зійшла на престол у віці 25 років 6 лютого 1952 року, після смерті свого батька - короля Георга VI, який правив з 1936 року.\n\nТоді ж вона стала главою Співдружності націй – об'єднання держав суверенних держав, переважно колишніх колоній та залежних територій Великобританії. На момент сходження на престол Єлизавета вважалася королевою та главою держави у семи країнах (крім Великобританії, це були Канада, Австралія, Нова Зеландія, Південна Африка, Пакистан та Цейлон).\n\nНа момент смерті вона була королевою в 15 незалежних країнах Співдружності - це Антигуа і Барбуда, Австралія, Багами, Беліз, Канада, Гренада, Ямайка, Нова Зеландія, Папуа-Нова Гвінея, Сент-Кітс і Невіс, Сент-Люсія, Сент- Вінсент та Гренадини, Соломонові Острови, Тувалу та власне Великобританія. Всього ж Співдружність націй включає нині 56 країн.\n\nНагадаємо також, що 9 квітня 2021 року помер на 100-му році життя чоловік Єлизавети II принц Філіп Маунтбеттен, герцог Единбурзький, який пробув із нею у шлюбі понад 73 роки.\n\nЗазначимо, що лише за два дні до смерті Єлизавети замок Балморал відвідала Ліз Трасс, щоб там, всупереч традиції, офіційно прийняти від королеви посаду нового прем'єр-міністра Великобританії.",
    "Естонія готова тренувати українських військових у межах майбутньої місії ЄС": "Міністр закордонних справ Естонії Ханно Певкур висловив підтримку пропозиції Європейської служби зовнішніх дій організувати місію з підготовки українських військовослужбовців – зокрема його країна готова долучитися до тренувань.\n\nЯк повідомляє \"Європейська правда\", про це йдеться в заяві Певкура, опублікованій на сайті міністерства оборони Естонії у вівторок.\n\n\"Естонія вже деякий час допомагає з тренуванням Збройних Сил України і продовжить це робити, а тому ми готові брати участь і в цій місії (ЄС). Однак важливо забезпечити, щоб вона доповнювала постачання Україні зброї та відповідала операційній підготовці, яка вже здійснюється\", – наголосив він.\n\nГлава естонського Міноборони також зазначив, що підтримка України в різні способи була й буде пріоритетом.\n\n\"Ми повинні допомагати Україні стільки, скільки потрібно і настільки швидко, наскільки вона цього потребує. На сьогодні важливо збільшити швидкість та обсяги надання військової допомоги Україні, а також забезпечити її довготривалу підтримку через Європейський фонд сприяння миру\", – зазначив Певкур.\n\nУ вівторок міністри оборони країн-членів ЄС погодились запустити роботу з визначення параметрів для створення навчальної місії Євросоюзу для українських військових.\n\nРаніше ЗМІ повідомляли, що Європейський Союз пропонує у межах своєї місії з тренування українських військовослужбовців у сусідніх країнах здійснювати підготовку снайперів, фахівців із розмінування та офіцерського складу.\n\nНагадаємо, програму підготовки українських військових на британській території Володимиру Зеленському запропонував прем’єр-міністр Великої Британії Борис Джонсон під час червневого візиту до Києва. Тоді британський прем’єр уточнив, що військові Сполученого Королівства можуть забезпечити підготовку до 10 тисяч українських військовослужбовців кожні 120 днів.\n\nПро участь у підготовці українських військових оголосили також Фінляндія, Швеція, Канада, Данія, Норвегія, Нідерланди та Нова Зеландія.",
    "Зміна короля у Британії може призвести до зміни політики у 14 країнах, які перебувають під його владою – The Guardian": "Проголошення Чарльза III королем Великої Британії після смерті королеви Єлизавети ІІ може спричинити зміни в 14 країнах очолюваного королівством Співдружності націй, в яких монарх, що править у Лондоні, є главою цих держав, пише The Guardian.\n\n\"У той час як гучні республіканські голоси звучать в Австралії, Новій Зеландії та Канаді, для Ямайки ця проблема вимагатиме негайного вирішення, оскільки в цій країні відповідно до конституції для визнання нового короля необхідне проведення референдуму\", - пише газета.\n\nВидання наводить витяг із п'ятничної передової статті однієї з впливових ямайських газет: \"Через смерть королеви Ямайка може легше розірвати зв'язок із монархією\".\n\nБеліз вже оголосив про перегляд конституції, політичне керівництво заморських британських територій, таких як Британські Віргінські острови, також йде в цьому напрямку.\n\nЧитайте також: Король Чарльз ІІІ оголосив свого сина спадкоємцем трону\n\nУ червні у новому австралійському уряді, який очолив Ентоні Елбаніз, з'явилася посада міністра, відповідального за перехід до республіки. Колишній віце-прем'єр Нової Зеландії сер Дон Маккіннон вважає, що в ситуації, що склалася, питання про перехід країни до республіканського правління отримає новий заряд. Співголова новозеландської Партії зелених Марама Девідсон, у свою чергу, повідомив, що питання відносин Нової Зеландії з британською короною потрібно вирішувати \"не прямо зараз\".\n\nВ 2021 році Барбадос став республікою і припинив визнавати королеву Єлизавету II главою держави.\n\nRelated video\n\nЗагалом до Співдружності націй входить 56 держав, у цьому об'єднанні вже протягом тривалого часу йдуть демократичні процеси, зокрема було оголошено про те, що титул глави співдружності не може бути спадковим. Водночас у 2018 році лідери країн-учасниць обрали колишнього тоді принца Уельського Чарльза керівником цього блоку.",
    "Стало відомо, коли санкційний план групи Макфола-Єрмака буде виконано майже на 70%": "Санкційний план групи Макфола-Єрмака буде виконано майже на 70% коли останні анонси G7 та ЄС щодо енергетичних обмежень наберуть чинності.\n\n\"Санкційний прогрес за останні два тижні можна розділити на 6 підтем. Найголовнішою темою початку осені, стало рішення G-7 щодо запровадження обмеження ціни на російську нафту. У підсумку, вже з грудня Росія втратить 50% доходу від експорту нафти та нафтопродуктів, з лютого - 75%. Нафта та газ - головне джерело наповнення російського бюджету, їх частка складала близько 40% до початку війни у надходженнях, а зараз досягає всі 50%. Окрім цього, варто зазначити, що після вступу в силу заборони на російське вугілля 1 (ЄС) і 10 серпня (Великобританія) експорт російського вугілля морем фактично припинився. Санкції, які набули чинності, забороняють операторам ЄС страхувати поставки вугілля, запобігаючи їх перенаправленню до Китаю та Індії\", - йдеться в звіті.\n\nЗ іншого боку, розпочалась дискусія щодо 8-го пакету санкцій ЄС. Країни Балтії запропонували Єврокомісії внести до 8-го пакету нові торговельні та енергетичні заходи (зокрема, повну заборону енергоресурсів), а також нові обмеження на SWIFT, за повідомленням МЗС Естонії.\n\n\"Фінансові санкції теж у дії. Канада санкціонувала одне оборонне держпідприємство (#SOE), Нова Зеландія наклала санкції на орган колабораціоністської влади в Херсоні, Швейцарія розширила сферу дії заборони на прийом депозитів. Тоді як Австралія повторно оголосила про намір заборонити імпорт російського золота. Про намір запровадити таку заборону було заявлено ще 4 липня, але досі рішень не було ухвалено\", - йдеться в документі.\n\nТакож ЄС ввів індивідуальні санкції проти 3 російських політиків, Канада запровадила санкції проти 62 російських чиновників та членів їхніх родин. Нова Зеландія, у свою чергу, ввела санкції проти 48 російських чиновників, які діють в ЛДНР, а Норвегія до чергового санкційного списку внесла 54-х росіян.\n\nТакож в інституті нагадали про посилення торговельної війни з Росією. В цій частині одразу низка рішень від багатьох країн. США, зокрема, видала нові ліцензійні вимоги для експорту комп’ютерних мікросхем до Китаю (включно з Гонконгом) і Росії. У свою чергу Канада запровадила санкції до одного підприємства оборонного сектору.\n\n\"Загалом, за умови впровадження цінових обмежень на газ та нафту, подальшої заборони страхування російських танкерів тощо - які обговорювались минулого тижня в ЄС та G7- виконання плану групи Єрмака-Макфола складе майже 70% (67%). Поки ці розмови лишаються в площині дискусії - виконання плану 60%\", - резюмують в KSE Institute.",
    "Глава МЗС Данії: Путін - маленька людина, він програє війну в Україні": "Міністр закордонних справ Данії Єппе Кофод заявив, що Росія та Владімір Путін не виграють війну в Україні, та запевнив у подальшій підтримці.\n\nПро це він сказав на пресконференції в Києві, пише \"Європейська правда\".\n\n\"Сьогодні ми поїдемо в Бучу, де сталися воєнні злочини РФ. Просто неможливо уявити, що одна людина може наказати вчинити стільки жахливих злочинів. Данія продовжить розслідувати і фіксувати російські злочини і показувати світові, що тут робить Росія\", - сказав Кофод.\n\n\"Путін і РФ цю війну не виграють, вони програють. Він – маленька людина і в прямому, і в фігуральному сенсі. І ці сподівання кривавої жалюгідної людини наштовхнулися на масовану і натхненну боротьбу українців\", - додав міністр.\n\nКофод заявив, що цього тижня уряд Данії схвалив державний бюджет на 2023 рік, і фінансова підтримка Україні займає там провідне місце.\n\n\"Ми будемо підтримувати Україну стільки, скільки буде потрібно\", - додав міністр.\n\nЯк відомо, Данія приєдналася до програми підготовки українських військових під егідою Великої Британії.\n\nПро участь у підготовці українських військових оголосили також Фінляндія, Швеція, Канада, Норвегія, Нідерланди та Нова Зеландія.\n\nНагадаємо, країни-члени ЄС погодились запустити роботу з визначення параметрів для створення навчальної місії Євросоюзу для українських військових.",
    "Вчені розповіли, що буде з нашим світом, якщо Земля перестане обертатись на 5 секунд": "Як зазначають вчені, за такого сценарію постраждають не лише будівлі, сільськогосподарські угіддя і техніка — жахливий фінал чекатиме на все людство.\n\nRelated video\n\nВсім відомо, що Земля обертається довкола своєї осі. Але що якщо в якийсь момент, вона перестане це робити близько 5 секунд? Яких збитків завдасть ця раптова зупинка? Що відчувають люди у різних частинах світу? І коли Земля знову почне обертатися, чи буде вона, як і раніше, придатна для життя? Таким питанням задаються у виданні What If.\n\nЗемля здійснює один повний оберт навколо своєї осі за добу. В результаті ми маємо день і ніч. Земля обертається через зіткнення, що сталися, коли планета формувалася 4,6 мільярда років тому. Тоді, коли навколо Сонця обертався величезний диск із газу та пилу, частки пилу та гірських порід злиплися разом, створивши сили, що підтримують обертання планети в одному напрямку. І оскільки в космосі майже немає сил, що уповільнюють планету, Земля продовжує обертатися. І триватиме це мільярди років.\n\nАле якби в якийсь момент наша планета раптово зупинилася, атмосфера все ще перебувала б у русі. Це означає, що незважаючи на те, що все зупиниться, будуть сильні вітри. До того ж це будуть не просто сильні вітри, а справжні шторми набагато сильніші за звичайні.\n\n[ + – ] На екваторі або біля нього Земля обертається найшвидше\n\nОднак сила цих вітрів відрізнятиметься залежно від того, де ви знаходитесь. На екваторі або біля нього Земля обертається найшвидше. Тут ви відчуєте швидкість вітру 1670 км/год. Цієї швидкості та сили достатньо, щоб розірвати земну кору. Так що не має значення, чи знаходитесь ви на вулиці або всередині будівлі. Ці вітри в будь-якому разі уб'ють все живе.\n\nДля контексту: найсильніші торнадо мають швидкість до 511 км/год. Ці шторми можуть знести будинки з фундаменту, рознести автомобілі і навіть розірвати бетонні конструкції. Вітри, породжені зупинкою Землі, будуть утричі сильнішими. Так що якщо навіть кора під вашими ногами не розсипеться, ви і багато інших істот відлетять на велику відстань.\n\nВ інших частинах світу, таких як Нова Зеландія чи Франція, вітер буде трохи слабшим. Але при швидкості 1180 км/год він все одно буде набагато сильнішим за будь-який шторм.\n\nЦі вітри значною мірою знищать усі. Але вони не будуть єдиною небезпекою, з якою люди зіштовхнуться протягом цих коротких п'яти секунд. Наша планета не є ідеальною сферою. Поблизу екватора вона дуже опукла через відцентрові сили, що створюються обертанням планети. Якби обертання зупинилося, Земля швидко перетворилася б на ідеальну сферу.\n\n[ + – ] Вся вода, що збирається біля екватора, стікатиме до полюсів, створюючи масивне цунамі.\n\nВся вода, що збирається біля екватора, стікатиме до полюсів, створюючи масивне цунамі. Через п'ять секунд, коли планета повернеться до свого звичайного обертання, ця вода повернеться, звалившись на всіх нас. Можливо, єдине місце, де ви будете в безпеці в цьому сценарії, — це Північний або Південний полюси. Тут вітри будуть найслабшими.\n\nВи повинні відчути полегшення, дізнавшись, що після цього Земля повернеться до свого нормального обертання. Але на той час від неї вже нічого не залишиться. Кожна будівля, усі сільськогосподарські угіддя та вся техніка будуть знесені. Мільярди людей, якщо не кожна людина на Землі, загинуть від грубої сили ударів сильних поривів вітру.\n\nОтже, якщо ви хочете пережити цей апокаліптичний сценарій, вам краще почати будувати підземний бункер. Але, на щастя, очікується, що Земля не зупиниться протягом наступних кількох мільярдів років. Сонце згорить і перетвориться на червоного гіганта набагато раніше.",
    "Тривога на мобілці – все, що варто знати рівнянам про нову систему сповіщення від ДСНС України . Рівненщина. Новини": "Вже два тижні як ДСНС почала тестувати нову систему сповіщення про небезпеку, де повідомлення про загрозу приходить у вигляді доволі специфічного і неприємного звуку смартфона. З властивим нам почуттям гумору українці спродукували цілу купу жартів з лейтмотивом «ДСНС – спонсор інфаркту».\n\nЯкщо ж говорити серйозно, то задіяно тут справді передову й цікаву технологію.\n\nЛюди трохи збентежені тими сповіщеннями, особливо жахливо це звучить, коли спрацьовує одразу на кількох смартфонах.\n\nПоінформований = у безпеці! ДСНС просить поставитися із розумінням до тимчасових незручностей, які пов‘язані з тестуванням. Спільно із операторами мобільного зв’язку Київстар, Vodafone та lifecell рятувальники розгортають систему оперативного інформування населення з використанням технології Cell Broadcast.\n\nЗа результатами тестування будуть усувати недоліки програмного забезпечення. Після завершення тестів повідомлення надсилатимуть лише в разі реальної загрози та тільки там, де небезпека існує.\n\nОповіщення важливе, коли ми говоримо про евакуацію населення, повідомлення про надзвичайні події не лише у зв’язку з воєнними діями, а й з надзвичайними ситуаціями. У нас є хімічна загроза та радіаційна, про що ми не можемо забувати.\n\nТестування проходить по всій країні чи лише в певних областях?\n\nТакі повідомлення надходять лише жителям тих областей, де не ведуться активні бойові дії.\n\nCell Broadcast – що це за технологія, наскільки вона поширена у світі?\n\nЦе функція мережі GSM, що дозволяє мобільному оператору передавати різноманітну інформацію, яка може бути відображена на дисплеї мобільного телефону. На відміну від служби коротких повідомлень від точки до точки (SMS-PP), Cell Broadcast — це служба обміну повідомленнями з геотаргетингом і геозоною «один до багатьох».\n\nЦе поширена практика у багатьох країнах ЄС. Передача повідомлень Cell Broadcast була вперше продемонстрована в Парижі в 1997 році.\n\nПриклади систем попередження, які також використовують Cell Broadcast:\n\nПовідомлення Cell Broadcast EU-Alert/NL-Alert в районі Венло (Нідерланди) 7 серпня 2018 року через сильну токсичну пожежу.\n\nЯпонія — Раннє попередження про землетрус Earthquake Early Warning, J-Alert\n\nКанада — Alert Ready\n\nСША — Emergency Alert System, Wireless Emergency Alerts\n\nНова Зеландія — Emergency Mobile Alert (активний з 2018 року)\n\nЄвропейський Союз — EU-Alert (переважно в плануванні)\n\nНідерланди — NL-Alert (відповідає вимогам ЄС, діє з 2012 року)\n\nЛитва — LT-Alert[2]\n\nРумунія — RO-Alert\n\nГреція — GR-Alert (тест з кінця 2019 року)\n\nІзраїль — National Message\n\nЯкі переваги?\n\nШвидше отримання сповіщень, гнучкість у виборі локацій для інформування, наявність звукового сигналу, навіть якщо звук на смартфоні абонента вимкнено.\n\nСправа в тому, що повідомлення надходитимуть абонентам мобільних операторів, які перебувають у радіусі дії обраних базових станцій мобільного зв’язку. Тобто ДСНС може відправляти інформацію жителям конкретного населеного пункту, області або по всій Україні – в залежності від ситуації.\n\nСповіщення приходить не всім – від чого це залежить?\n\nПриймати повідомлення від системи Cell Broadcast можуть переважно мобільні телефони (смартфони), які вироблені не раніше 2019 року та мають операційну систему Android версії 11 і вище або iOS від версії 14.5.\n\nЧитайте: Як знайти вільні місця в дитсадках Рівненщини: 5 питань до міської влади\n\nУ майбутньому буде розширено список моделей смартфонів. Також продовжується робота над тим, щоб власники простих кнопкових телефонів також отримували такі оповіщення.\n\nМожна якось перевірити, чи тобі приходитимуть такі повідомлення?\n\nЗвісно, спочатку треба перевірити, чи активна SIM-карта та чи є мобільна мережа. Якщо увімкнено режим «У літаку», то його слід вимкнути. За можливості бажано оновити версію операційної системи.\n\nЧи можна керувати сповіщенням на своєму пристрої?\n\nТак, можна. Багато користувачів в соцмережах запитують, як вимкнути сповіщення на час тестування. Це можна зробити в налаштуваннях. Але ДСНС дуже не рекомендує вимикати ці сповіщення, адже вчасне попередження може врятувати вам життя. Обов’язково увімкніть сповіщення після завершення тестового періоду.\n\nЯкщо звук на телефоні вимкнено, сигнал все одно надійде?\n\nТак, це одна із ключових переваг технології Cell Broadcast над SMS-повідомленням. Гучний сигнал разом із вібрацією буде тривати 15-20 секунд або до моменту вимкнення сповіщення людиною.\n\nКоли система має запрацювати в робочому режимі?\n\nЗ жовтня відбудеться повноцінний запуск нової системи в бойовому режимі на всій території України.\n\nЧитайте також: Рівне завтра прощатиметься із загиблим на Донеччині військовим Сергієм Кулішенком",
    "Близько 5 тисяч військовослужбовців ЗСУ пройшли підготовку в Британії – Генштаб": "У Великій Британії на сьогодні близько 5 тисяч військовослужбовців Збройних сил України пройшли підготовку, йдеться в повідомленні Генерального штабу ЗСУ у фейсбуці.\n\n«За участі інструкторів з Канади, Нідерландів, Нової Зеландії, України та, власне, Сполученого Королівства навчання успішно завершили майже 5 тисяч наших військовослужбовців. Вони отримали базові знання, уміння й навички з тактичної медицини, інженерної, вогневої, психологічної та тактичної підготовки, включаючи ведення наступальних та оборонних дій в урбанізованій місцевості», – йдеться в повідомленні.\n\nПовідомляється, що найближчим часом планується розширення операції навчань ЗСУ, зокрема, започаткування навчального курсу з підготовки молодших командирів військових частин та підрозділів Збройних сил України.\n\n9 липня у Великій Британії розпочалися навчання для мобілізованих українських військових. Повідомлялося про намір провести вишкіл для близько 10 тисяч військових. Але потім почали з’являтися заяви про ймовірну більшу кількість військових для вишколу. Про долучення до цих тренувань українських військових повідомляли також Канада, Швеція, Данія, Нова Зеландія та ще деякі країни.\n\nНа початку вересня британське Міністерство оборони заявило про розширення навчальної програми для українських новобранців, зокрема курс навчання триватиме з 3 до 5 тижнів.",
    "Путін \"відібрав\" у Японії титул країни Вранішнього Сонця (відео)": "Російський лідер заявив, що найсхідніший регіон світу — Камчатка, тому країною Вранішнього Сонця, потрібно називати РФ.\n\nRelated video\n\nПрезидент Росії Володимир Путін вважає, що країною Вранішнього Сонця повинні називати Росію, а не Японію. Про це російський президент заявив 5 вересня, виступаючи на екологічному форумі Камчатки.\n\n\"Взагалі наших сусідів японців і Японію називають країною Вранішнього Сонця\", — сказав Путін.\n\nДалі він почав говорити про те, що на схід від Японії знаходиться Камчатка або Сахалін. Ще на схід знаходиться Нова Зеландія, але і на схід від Нової Зеландії знаходиться Чукотка.\n\n\"А там всього 60 км протока і все, далі вже американський континент. У цьому сенсі країна Вранішнього Сонця — це Росія\", — резюмував Путін.\n\nПершими називати Японію країною Вранішнього Сонця стали китайці, для яких вранці сонце сходило саме з того боку, де розташовувалися японські острови. Мешканцям островів дуже сподобалася ця метафора, і вони почали називати свою країну словосполученням \"Ніппон\" (\"Ніхон\"), яке можна перекласти як \"батьківщина сонця\" або \"схід\". У географічному відношенні ця назва цілком справедлива: Японія — найсхідніша країна на карті світу, і японці зустрічають схід раніше за всіх на планеті.\n\nНагадаємо, в 2018 році Японія відмовилася укладати мирну угоду з Російською Федерацією до вирішення територіальної суперечки щодо Курильських островів. За словами Путіна, на основі цього мирного договору Росія та Японія \"як друзі продовжать розв'язувати спірні питання\" і це, нібито, \"полегшило б розв'язання всіх проблем\", які Японія та Росія як правонаступник СРСР не можуть вирішити 70 років.\n\nФокус також писав, що в Японії почали прибивати ляльок з обличчям Путіна у храмах, щоби накласти на нього прокляття. Після 10 знайдених ляльок поліцейські стверджують, що подібна тенденція може охопити інші міста. За їхніми словами, так місцеві жителі виявляють своє ставлення до російського президента.",
    "У світі стало більше людей, статки яких перевищують $50 млн": "За 2021 рік кількість людей із надвисокими статками у світі збільшилися на 46 000 – до рекордних 218 200, пише The Guardian з посиланням на звіт інвестбанку Credit Suisse. Найбагатші люди світу отримали вигоду на тлі відновлення після пандемії, зазначають аналітики.\n\nКлючові факти\n\n- Кількість людей, чиї активи перевищують $50 млн, підскочила у 2021 році через різке зростання цін на житло та бурхливе зростання фондових ринків. За останні два роки кількість людей у ​​цій категорії збільшилась на понад 50%.\n\n- У звіті Credit Suisse зазначено, що «відновлення макроекономічної активності в середовищі низьких процентних ставок створило виключно сприятливі умови для зростання добробуту домогосподарств протягом 2021 року».\n\n- Світове багатство на кінець 2021 року становило $463,6 трлн, збільшившись на $41,4 трлн. Багатство на одного дорослого зросло на $6800 протягом року і досягло $87 489, що майже втричі перевищує рівень, зафіксований на рубежі століть.\n\n- США додали 2,5 млн нових мільйонерів, або майже половину від загальної кількості мільйонерів у світі. Це найбільше зростання кількості мільйонерів, зареєстроване для будь-якої країни за будь-який рік у цьому столітті.\n\n- У Китаї число мільйонерів зросло більш ніж на мільйон та ще на мільйон у Канаді, Австралії та Великій Британії разом узятих. Водночас кількість мільйонерів скоротилась на 395 000 в Японії та на 135 000 в Італії. Країною з найбільшим зростанням середнього добробуту стала Нова Зеландія, де середній рівень багатства збільшився на $114 000 до $472 000.\n\n- Ентоні Шоррокс, професор економіки та автор звіту, сказав, що минулого року відбувся «майже вибух багатства… Ймовірно, вище, ніж будь-який інший рік, який ми коли-небудь фіксували».\n\n- Збільшення багатства не розподілялося справедливо, йдеться у звіті. Найбагатший 1% населення планети другий рік поспіль збільшив свою частку всього світового багатства до 46% проти 44% у 2020 році.",
    "У Британії триває десятиденна жалоба": "Прем'єр-міністерка Великої Британії Ліз Трасс під час звернення до нації у зв'язку зі смертю королеви Єлизавети II повідомила, що новий король узяв собі ім'я Чарльз III.\n\n«Королева Єлизавета залишила по собі величний спадок. Сьогодні, як і вже протягом понад тисячі років до того, корона переходить нашому новому монарху, новому главі держави - Його Величності королю Чарльзу III», - оголосила Ліз Трасс. Вона також зазначила, що смерть королеви є \"величезним шоком для нації та світу\", й назвала Єлизавету II \"каменем, на якому була побудована сучасна Британія\", і \"самим духом Великої Британії\".\n\n\"Боже, бережи короля\", - додала прем'єрка, відсилаючи до назви гімну Сполученого Королівства, який за правління Єлизавети II називався \"Боже, бережи королеву\".\n\nЧарльз став найстарішим монархом в історії Британії, що коли-небудь сходив на престол. Його дружина - 74-річна Камілла - отримає титул королеви-консорта. Це означає, що дружина короля має рівний із ним соціальний статус і жіночий еквівалент його монархічного титулу.\n\nВодночас Чарльз уже став головою Співдружності, об'єднання 56 незалежних країн, у яких мешкають 2,4 мільярда людей. У 14 із цих країн, а також у Великій Британії король є главою держави. Ці країни відомі як королівства Співдружності: Австралія, Антигуа і Барбуда, Багамські острови, Беліз, Канада, Гренада, Ямайка, Папуа-Нова Гвінея, Сент-Крістофер і Невіс, Сент-Люсія, Сент-Вінсент і Гренадини, Нова Зеландія, Соломонові Острови, Тувалу.\n\nВодночас у Британії триває 10-денна жалоба після смерті Єлизавети ІІ. Співчуття надходять з усього світу: від Білого дому, президента Франції, генсекретаря ООН. Президент України Володимир Зеленський написав у Твіттері: «З глибоким сумом дізналися про смерть Її Величності Королеви Єлизавети II. Від імені українського народу висловлюємо щирі співчуття королівській родині, всьому Сполученому Королівству та країнам Співдружності у зв'язку з цією непоправною втратою. Наші думки й молитви з вами».\n\nКоролева Єлизавета була найстаршим у світі монархом. Вона зійшла на престол у 1952-му, цьогоріч відзначила сімдесят років на троні.\n\nЗагалом 15 прем'єр-міністрів працювали у Великій Британії протягом її перебування на троні, починаючи з Вінстона Черчилля і закінчуючи Ліз Трасс, яка зустрічалася з королевою лише кілька днів тому.\n\nОчікується, що державний похорон королеви відбудеться у Вестмінстерському абатстві менш ніж через два тижні, точну дату підтвердить Букінгемський палац.\n\nФото зі сторінки в Твіттері The Royal Family.",
    "Експерт розповів, як мільярдери збираються виживати після ядерного апокаліпсису": "Виявилося, що в бункерах навіть є майданчики для вигулу собак і стайні, але багато що мільярдери не передбачили.\n\nRelated video\n\nНа тлі війни в Україні та частих погроз із боку російських політиків, тема бункерів і питання про те, як вижити після ядерного апокаліпсису, виникає дедалі частіше. Виявилося, що багато багатіїв вже обзавелися надійними бункерами. Професор Дуглас Рушкофф написав роботу під назвою Survival Of The Richest (\"Порятунок найбагатших\"), де докладно розповів, як саме найбагатші й рятуватимуться, пише Daily Mail.\n\nЕксперт із технологій Рушкофф зацікавився цим питанням після того, як зустрівся з деякими бізнес-магнатами у 2018 році.\n\nЗустріч була секретною, а гонорар за консультацію становив третину його річної зарплати в Міському університеті Нью-Йорка, тож Дугалс Рушкофф погодився на зустріч. Він зазначив, що він прилетів бізнес-класом, а потім його три години везли на лімузині в розкішне, але ізольоване місце в пустелі.\n\n[ + – ] У бункері від Oppidum є навіть гараж для дорогих авто Фото: Oppidum\n\n\"Це був курорт у глушині\", — зазначає Рушкофф і каже, що зустрічався з п'ятьма багатіями.\n\n\"Усі вони були з вищого ешелону світу технологічних інвестицій і хедж-фондів. Принаймні двоє з них були мільярдерами\", — професор згадує, що вони розпитували його про те, що відбуватиметься після Події, як вони називають імовірний апокаліпсис.\n\nЦе був їхній евфемізм для екологічного колапсу, соціальних заворушень, нестримного вірусу чи зловмисного злому мережі, який одного разу може знищити все.\n\nВони цікавилися, де краще будувати бункери: у Новій Зеландії чи Алясці? Якого регіону найменше торкнеться майбутня кліматична криза? Що було більшою загрозою: зміна клімату чи біологічна війна?\n\nЦе були питання, які займали їхні уми, і Рушкофф сказав, що був вражений тим, як багато вони про це думали.\n\n[ + – ] Басейн і сад у бункері від Oppidum Фото: Oppidum\n\nОдин із них уже на той час найняв дюжину спецназівців, які мали доставити на його таємну базу, інший хотів побудувати басейн із підігрівом у своєму бункері й освітлення, що імітує сонячне світло.\n\nА коли професор припустив, що деталі для системи підігріву води в басейні після апокаліпсису знайти буде складно, то мільйонер просто серйозно кивнув і \"записав щось у своєму блокноті, мабуть: замовити більше деталей для басейну\", — зазначив Дуглас.\n\nЯк зазначає Рушкофф, імовірність того, що укріплений бункер справді захистить своїх мешканців, дуже мала. \"Все потрапляє всюди. Отруйні хмари, чума та радіація мають властивість поширюватися та просочуватися навіть крізь продумані перепони. Повітряні фільтри необхідно регулярно замінювати, і іноді вони виходять із ладу\", — сказав професор і попередив, що пошуки нових фільтрів будуть проблемою: адже фабрики, що їх виробляють, будуть знищені. Але багатіїв це мало цікавило.\n\nБо в їхніх стратегіях виживання є фатальна вада — як зберегти лояльність персоналу, якому вони платять за свій захист у світі, зануреному в неймовірний хаос.\n\nТак, за словами Роберта Вісіно, засновника каліфорнійського постачальника бункерів Vivos, Білл Гейтс має величезні притулки під кожним із його будинків.\n\n\"Кілька років тому до нас приїжджав його начальник служби безпеки. Для цих мультимільярдерів кілька мільйонів — ніщо. Це просто найновіша форма страхування життя\", — розповів Вісіно.\n\nЗвичайно, де розташовані бункери багатіїв і як укомплектовані — це секрет. Підказки того, який вони можуть мати вигляд, — у каталогах численних компаній, які займаються будівництвом бункерів.\n\nКомпанія Rising S Company у Техасі, яка будує бункери під девізом: \"Ми не продаємо страх, ми продаємо готовність\", — пропонує притулок на пів сотні людей.\n\n[ + – ] Встановлення бункера від Rising S Фото: Скриншот\n\nБункер Aristocrat за 10 мільйонів доларів може вмістити і самого замовника, його сім'ю, і друзів із персоналом.\n\nУ комплекті є домашній кінотеатр, сауна, тренажерний зал, боулінг і, звичайно ж, басейн. Але його можна доповнити, як завгодно: наприклад, побудувати поле для гольфу або майданчик для вигулу собак.\n\nТак, один із замовників обладнав у своєму укритті тир, а інший — місце для його улюблених скакових коней, яких треба було доставити вниз на таємному ліфті зі зерносховища.\n\nДоступ до всіх цих бункерів може здійснюватися через \"панічну кімнату\" в головному будинку власника або через спеціально побудовану споруду на території. Вона зазвичай має вигляд звичайної будівлі, проте стіни в неї з куленепробивної сталі товщиною в пів дюйма, а за стандартними дверима розташовані важкі противибухові двері.\n\nНе менш розкішні апартаменти в Survival Condos, двох ракетних шахтах уряду США, побудованих у Канзасі в 1960-х роках для захисту від ядерної боєголовки, у 100 разів потужнішої, ніж скинута на Нагасакі.\n\n[ + – ] Survival Condos — підземний комплекс для виживання Фото: Скриншот\n\nСьогодні вони перетворені на комплекси підземних квартир, що спускаються на 15 поверхів вниз і захищені стінами завтовшки до 9 футів. Вони навіть мають \"вікна\" — настінні екрани, на які можна проєктувати зображення зовнішнього світу, — і всі мають біде на випадок повторення нестачі туалетного паперу.\n\nТакож там є спа-центр і стіна для скелелазіння, кожна квартира коштує понад три мільйони доларів, і, крім цього, кожен мешканець повинен платити по 2000 фунтів щомісяця на поповнення продовольчих запасів, яких має вистачити мінімум на п'ять років життя.\n\nОдна з покупців навіть сплатила за переобладнання своїх апартаментів у точну копію свого пентхауза в Нью-Йорку.\n\n[ + – ] Апартаменти в Survival Condos Фото: Скриншот\n\nА технічний підприємець Антоніо Гарсіа Мартінес ще п'ять років тому збудував табір виживання на острові неподалік Сіетла.\n\nРейд Гоффман, співзасновник LinkedIn, заявив, що принаймні половина його колег-мільярдерів із Кремнієвої долини аналогічно отримала ту чи іншу форму \"страховки на випадок апокаліпсису\" у вигляді бункера або в США, або за кордоном.\n\nДля тих, хто хоче поїхати якнайдалі від великих населених пунктів світу, одним із улюблених напрямків Судного дня є Нова Зеландія, відома своєю природною красою та відносною ізольованістю.\n\nСпівзасновник PayPal Пітер Тіль уже придбав на малонаселеному острові колишню вівчарську ферму і, за чутками, збудував там бункер.\n\nКомпанія Rising S встановила вже сім бункерів у Новій Зеландії. Вперше багато які з них були використані навесні 2020 року, незадовго до того, як Нова Зеландія закрила свої кордони через пандемію Covid-19.\n\nГері Лінч із Rising S згадує, як один керівник, який втік із Нью-Йорка, у розпачі зателефонував йому, бо забув код, щоб відкрити потаємні двері у свій притулок. \"Він також ставив питання про електрику та водонагрівач, а також про те, чи потрібно йому брати додаткові фільтри для води або повітря\", — згадує Лінч.\n\nАле професор Рушкофф зазначає, що на зустрічі Судного дня з п'ятьма багатіями вони всерйоз переживали про те, як убезпечити себе від свого персоналу, коли гроші стануть неважливими.\n\nОдин запропонував використовувати комбінацію замків, щоби персонал не крав продукти харчування. Інший виступав за те, щоб змусити їх носити нашийники, які могли б призвести до ураження електричним струмом, якби вони відмовилися виконувати накази.\n\nНагадаємо, раніше компанія Oppidum показала свої \"надрозкішні бункери\", які можуть включати в себе художні галереї, парки, бари та басейни з підсвічуванням.",
    "Генштаб ЗСУ показав, як естонці тренують українських військових. Фото": "\"Естонія допомагає із тренуваннями Збройних сил України. Вдячні за підтримку\", – ідеться в повідомленні.\n\nфотогалерея ( 1 з 5) Фото: Генеральний штаб ЗСУ/General Staff of the Armed Forces of Ukraine/Facebook Фото: Генеральний штаб ЗСУ/General Staff of the Armed Forces of Ukraine/Facebook Фото: Генеральний штаб ЗСУ/General Staff of the Armed Forces of Ukraine/Facebook Фото: Генеральний штаб ЗСУ/General Staff of the Armed Forces of Ukraine/Facebook Фото: Генеральний штаб ЗСУ/General Staff of the Armed Forces of Ukraine/Facebook\n\nПро новий пакет військової допомоги для України, до якої увійшли міномети, протитанкові засоби та польовий госпіталь, а також навчання бійців ЗСУ, міністр оборони Естонії Ханно Певкур оголосив 18 серпня, повідомляло ERR.\n\nПевкур розповів, що Естонія підтримає навчання українських військових, ініційоване Великобританією. За його словами, ідеться про підготовку резервістів\n\n\"У польових навчаннях безперечним козирем сил оборони Естонії є підготовка резервістів до інтенсивної та звичайної війни проти противника, що переважає, тобто тієї війни, яку зараз веде Україна\", – сказав міністр.",
    "Україна проти рф: Польща звернеться до суду в Гаазі щодо залучення до справи про геноцид": "Рада міністрів Польщі на засіданні 13 вересня висловила згоду на подання запиту Польщі до Міжнародного суду в Гаазі щодо приєднання до скарги України проти росії, в якій Україна звинувачує рф у плануванні актів геноциду під час війни.\n\nПро це в четвер повідомило міністерство юстиції Польщі, яке спільно з МЗС країни підготувало відповідне звернення до Міжнародного суду ООН у Гаазі, передає Укрінформ.\n\nЯк зазначається, на засіданні уряду заступник міністра юстиції Себастьян Калета наголосив на доцільності долучення Польщі до провадження у справі “Україна проти Росії”, що дозволить Варшаві активно діяти у питаннях застосування Конвенції про запобігання злочину геноциду та покарання за нього.\n\nІнформується, що долучення до цієї справи ініціював міністр юстиції Польщі Збігнєв Зьобро, який 22 липня звернувся з цього приводу до глави МЗС Польщі.\n\nПідкреслюється, що приєдання Польщі до цієї справи виражає бажання Варшави підтримати судові механізми вирішення міжнародних спорів і побудови системи міжнародних відносин, що \"спирається на право, а не на силу\". Крім того, це зміцнює позиції Польщі як активного та конструктивного учасника міжнародної співпраці.\n\n“Це також вияв солідарності з Україною і спротиву агресивним діям російської федерації”, - йдеться в повідомленні.\n\nРаніше свої подання до Міжнародного суду в Гаазі щодо долучення до справи “Україна проти Росії” про геноцид зробили Латвія, Литва, Нова Зеландія, Велика Британія та Німеччина.\n\nЯк підкреслює міністерство юстиції Польщі, у скарзі до Міжнародного суду в Гаазі проти росії від 26 лютого 2022 року Україна вказує, що росія безпідставно стверджувала про порушення Україною цієї конвенції, тобто про, нібито, геноцид росіян. Саме під цим приводом 24 лютого росія почала повномасштабне військове вторгнення в Україну. Україна заперечує, що геноцид росіян дійсно мав місце, відтак це позбавляє росію підстав щодо здійснення ворожих дії проти України та її громадян. Тим часом, росія стверджує, що почала заходи щодо “запобігання геноциду та покарання за нього” і просить Міжнародний суд підтвердити свою позицію.\n\nЯк повідомляв Укрінформ, 16 березня Міжнародний суд ООН зобов’язав рф негайно припинити вторгнення в Україну, метою якого кремль назвав припинення, нібито, \"геноциду\" в Луганській та Донецькій областях. Водночас росія заявила, що не виконуватиме рішення суду.",
    "Ліз Трасс має чіткіше бачення зовнішньої політики, ніж її попередники — але чи зверне на це увагу світ? — Politico": "Всього через кілька годин після участі у похоронах королеви нова прем'єр-міністерка Великої Британії Ліз Трасс вирушила до Нью-Йорка, аби представити свою позицію на світовій арені. Як зазначає Politico, найбільше питання, яке чекало на неї: хтось слухав?\n\nПро це йдеться у відповідному матеріалі видання.\n\n“Для Трасс, яка прийшла на Даунінг-стріт із чіткішим зовнішньополітичним планом — хоча й менш відомим — ніж її попередники, Генеральна Асамблея ООН стала важливою прогулянкою”, — йдеться в повідомленні.\n\nОдин із британських чиновників сказав, що смерть монархині змусила команду Трасс розглянути можливість того, що прем’єрка не встигне на засідання. Politico пише, що колишній прем’єр-міністр Борис Джонсон, можливо, був світовою зіркою, але для команди, яка координує такі поїздки, Трасс є більш надійною та менш схильною до “неприкритої халепи”.\n\nЗазначається, що її дві попередні роботи – міністеркою міжнародної торгівлі та закордонних справ – забезпечили стартовий майданчик для формування світогляду, в якому демократія має перемогти у битві ідей проти авторитарних режимів, таких як Росія та Китай.\n\n“Іде справжня боротьба між різними формами суспільства — між демократіями та автократіями. Якщо демократичні суспільства не забезпечать економіку та безпеку, яких очікують наші громадяни, ми відстанемо”, — сказала Трасс делегатам.\n\nВидання стверджує, що у малолюдній залі слова Трасс були дещо незрозумілими після 12-годинного дня промов, в яких також виступали президент США Джо Байден та Володимир Зеленський дистанційно.\n\n“Байден навіть влаштував приймання лідерів у музеї на іншому кінці міста, яке розпочалося безпосередньо перед виступом Трасс. Мандрівна британська пресгрупа також розійшлася додому до того часу, коли вона виступила, щоб повідомити про майбутній економічний анонс, і небагато інших, схоже, хотіли залишитися”, — повідомили Politico.\n\nЗа словами двох делегатів із США та Європи, навколо її дебюту було небагато шуму. Дехто припустив, що це було неминуче — оскільки всі очі були прикуті до Байдена та Зеленського, зокрема, після того, як російський президент Володимир Путін посилив ядерну загрозу, однак інші звинуватили у цьому її рішення не брати участь у поїздці з іноземними ЗМІ.\n\nДорогою до Нью-Йорка Трасс сказав Politico: “Наша зовнішня політика полягає у тісній співпраці з нашими союзниками для зміцнення економічної та жорсткої безпеки, а також про встановлення глибших партнерських відносин, звичайно, з нашими давніми союзниками, такими як Сполучені Штати, й нашими європейськими колегами, а також з такими країнами, як Індія, з якими ми хочемо тіснішої оборонної та економічної співпраці”.\n\nВона додала: “Японія є дуже важливим союзником — Австралія, Нова Зеландія, які просуваються вперед з AUKUS [тристоронній оборонний пакт, утворений Австралією, Великою Британією і США], щоби ми могли переконатися, що демократія не підривається, і ми не побачимо посилення авторитаризму в усьому світі”.\n\nЗа даними видання, ще одним пріоритетом Трасс є демонстрація жорсткості у війні Росії проти України. Протистояння Москві було зосереджено в усіх її заходах в ООН. Також прем’єрка призначила Вікі Форд міністеркою розвитку, яка, як очікується, буде зосереджена на відбудові України.\n\nДОВІДКА. 6 серпня Борис Джонсон залишив посаду прем’єр-міністра Великої Британії після трьох років головування, поступившись місцем своїй наступниці. Також королева Великої Британії Єлизавета ІІ офіційно затвердила Ліз Трасс на посаді прем’єр-міністерки після того, як 5 вересня Консервативна партія обрала її новою лідеркою.\n\nЛіз Трасс, колишня міністерка закордонних справ Великої Британії, заручилася підтримкою низового кола своєї партії завдяки обіцянкам скоротити податки й лояльності до прем’єр-міністра Бориса Джонсона. Згідно з соцдослідженнями, більшість британців вважають, що вона буде “поганим” прем’єр-міністром, втім, Трасс була фавориткою серед активістів Торі, які обирали лідера своєї партії. 12% населення вважають, що Трасс буде хорошою або чудовою прем’єр-міністеркою.\n\nРаніше Ліз Трасс заявляла, що готова натиснути на “ядерну кнопку”, якщо це буде необхідно.",
    "Сьогодні з замку в Шотландії вирушить похоронний кортеж із Єлизаветою ІІ: останні новини": "Сьогодні вранці у Шотландії розпочнеться похоронна процесія королеви Єлизавети II (Елізабет Александра Мері Віндзор). #Букви зібрали останні новини стосовно ситуації у королівській родині та Великій Британії.\n\nПро це інформує видання The Guardian.\n\nО 10 ранку за лондонським часом (8 ранку – за Києвом) кортеж покине замок Балморал, де в четвер померла королева. Уздовж маршруту від Балморала до Единбурга збираються натовпи.\n\nКортеж спочатку попрямує до сусіднього міста на Баллатері в Абердінширі. Вшанування очолить лорд-лейтенанти Абердинширу, а також старші офіцери та радники. Далі кортеж поїде по трасі через Абойн, Банчорі та Драмоак.\n\nБлизько 11:20 (09:20 за Києвом) він прибуде до Абердіна, де лорд-ректор Абердіна в ролі лорда-лейтенанта проведе вшанування в парку Даті.\n\nО 16:00 кортеж попрямує до Единбурга, де перший міністр Нікола Стерджен та інші партійні лідери Шотландії, як очікується, спостерігатимуть за труною, коли вона проходитиме повз шотландський парламент.\n\nПотім труну доставлять до палацу Холірудхаус, де вона залишиться на ніч.\n\nНова Зеландія, Австралія та Канада провели церемонії проголошення короля Чарльза III новим главою держави. Церемонії проголошення є конституційною та церемоніальною подією, яка формально переходить до нового монарха для країн.\n\nЛідери цих країн віддали належне королеві, визнавши її наступника. Прем’єр-міністерка Нової Зеландії Джасінда Ардерн заявила, що країна “сповнена смутку з приводу її смерті, але також вдячності за життя, яке вона прожила”.\n\nПрем’єр-міністр Австралії Ентоні Албанезе сказав, що королева “захоплюється її відданістю обов’язку, її відданістю народу Сполученого Королівства, народу Співдружності, включаючи Австралію, і навіть світу”.\n\nПрем’єр-міністр Антигуа і Барбуди заявив, що після смерті королеви він викличе референдум про те, щоб країна стала республікою протягом трьох років. Наразі країна збереже британського монарха, але прем’єр-міністр Гастон Браун заявив, що референдум стане “останнім кроком до завершення цього кола незалежності, щоб переконатися, що ми справді є суверенною нацією”.\n\nУ суботу король Чарльз III провів першу аудієнцію в Букінгемському палаці з прем’єр-міністеркою Ліз Трасс, членами її кабінету та лідерами опозиції, а також архієпископом Кентерберійським.",
    "Три добрі новини напередодні 200 днів оборони України від московської навали від начальника Полтавської ОВА": "Дайджест для гарного настрою.\n\nТрадиційно начальник Полтавської обласної військової адміністрації Дмитро Лунін у соцмережах щовечора публікує три добрі новини, які на його думку, відбулися упродовж дня. Сьогодні він вважає, що вони наступні:\n\n«1. Збройні Сили України просуваються вперед і звільняють населені пункти на Харківщині та Херсонщині. Те, що росіяни захоплювали 120 днів, наша армія звільнила за 4. «Велика втеча» – так запамʼятає історія відступ росіян зокрема з-під Балаклії та Ізюма, який у їхньому міноборони називають «перегрупуванням». Такі «жести доброї волі» ми вже бачили наприкінці весни, коли українська армія звільнила північ України. Віримо в ЗСУ! Далі буде…\n\n2. Українська делегація завершила візит на пʼятій зустрічі в «форматі Рамштайн». Міністр оборони України Олексій Рєзніков повідомив, що на зустрічі з партнерами на якісно вищий рівень виведено завдання підготовки українських бійців. Вже діє започаткована Великою Британією ефективна програма підготовки, яку підтримали Канада, Нідерланди, Данія, Норвегія, Швеція, Фінляндія та Нова Зеландія. До неї доєднається і Словенія. За словами міністра, це буде реальне посилення на полі бою «саме в той момент, коли потрібно».\n\n3. Канцлер Олаф Шольц заявив, що Німеччина готова до зупинки постачання газу росією. Минулого тижня кремль припинив постачання газу по Nord Stream 1, але такий політичний і газовий шантаж не вдається. Німецький канцлер нагадав про будівництво терміналів зрідженого газу, високий рівень заповнення газосховищ, заплановане використання вугільних електростанцій для виробництва електроенергії та продовження роботи АЕС. Слава Україні!» - йдеться у повідомленні.",
    "Штати хочуть прискорити постачання зброї Тайваню": "Американські законодавці працюють над рядом законопроєктів, покликаних пришвидшити темп передачі сучасного озброєння союзникам США.\n\nЯк повідомляє кореспондент Укрінформу, про це пише Defence News.\n\nЗазначається, що один лише Тайвань розмістив у США оборонних замовлень на 14 млрд дол, але через бюрократію вже кілька років чекає на поставки цього озброєння. Деякі з досі невиконаних угод були укладені ще у 2017-му році. З подібними затримками постають також Японія, Південна Корея, Австралія, Нова Зеландія та інші країни.\n\nГлава комітету з питань закордонних справ Палати представників США Грегорі Мікс заявив, що депутати “зараз працюють над законопроєктами, що допоможуть прискорити та зменшити бюрократичну тяганину, аби доставити необхідне оборонне обладнання швидше”.\n\nЧитайте також: Штати хочуть продати Тайваню зброї на понад мільярд доларів\n\nТе саме намагаються зробити й в Сенаті, при цьому зберігши цілісність американської системи експорту зброї. Однак, за словами конгресмена Майка Маккалі, прискорити процес передачі озброєння буде непросто, адже причина затримок не лише в бюрократії, а й у складнощах ланцюжків постачання та вимогах виробництва.\n\nВносять свої корективи й геополітичні пріоритети. Defence News додає, що частина зброї, замовленої Тайванем, США натомість відправили в Україну.\n\nЧитайте також: Військові Тайваню обстріляли китайський військовий дрон\n\nНагадаємо: цього тижня стало відомо, що адміністрація Байдена має намір офіційно звернутися до Конгресу стосовно затвердження продажу Тайваню зброї на близько 1,1 млрд дол. До угоди увійдуть 60 протичовнових ракет та 100 ракет класу повітря-повітря. Продаж зброї має відбутися на тлі того, що Китай регулярно надсилає до територіальних вод та повітряного простору Тайваню свої літаки та військові судна, намагаючись залякати та ізолювати острівну державу.",
    "Данія виділила $3,6 млн на захист здоров’я та прав жінок України та Молдови": "Про це повідомили прессслужби ООН та посольства Данії в Україні.\n\nТак, цей внесок Данії спрямований на забезпечення безпечних пологів, репродуктивного здоров’я та подолання насильства за статевою ознакою та психічних травм серед жінок.\n\nВ ООН кажуть, що через понад 530 нападів росіян на медичні заклади в Україні, про які повідомляє станом на 12 вересня, вагітні жінки змушені залишати охоплені бойовими діями зони. Далі вони їдуть за допомогою в інші регіони країни, де дедалі більше бракує персоналу та матеріалів\n\n«Ці кошти значною мірою допоможуть жінкам і дівчатам, які не мають доступу до якісних послуг з охорони репродуктивного здоров’я та захисту внаслідок війни», — сказала Флоренс Бауер, регіональний директор UNFPA у Східній Європі та Центральній Азії.\n\nНагадаємо, що низка країн погодилася надати своїх інструкторів для навчання українців, зокрема, Данія, Канада, Швеція, Фінляндія, Норвегія, Нідерланди та Нова Зеландія.",
    "\"Навіщо я побачила це?\" Приходько порівняла пропагандистку Симоньян із гієною з мультфільму \"Король Лев\"": "\"Подивіться на одне з головних облич прапагандонії. Мені вважається, що десь по материнській лінії викинули бабусю і вставили гієну! Пам'ятаєте мультфільм \"Король Лев\"? Так от там була гієна, яку звали Ед! Ед Симоньян! Нащо проти ночі я побачила це ...бало?\" – написала співачка.\n\nКонтекст:\n\nСимоньян – російська пропагандистка, \"рупор Кремля\", головна редакторка інформагентства \"Россия сегодня\" й керівниця телеканала RT – Russia Today. Відома своїми пропагандистськими заявами.\n\nІз 24 лютого Симоньян перебуває під санкціями ЄС. 25 березня Австралія також занесла пропагандистку до санкційних списків. За даними санкційної бази Національного агентства з питань запобігання корупції (НАЗК) України, станом на 15 липня проти неї ввели санкції ЄС, Великобританія, Канада, Швейцарія, Австралія, Нова Зеландія й Україна.\n\nУ вересні 2020 року російське видання The Insider склало рейтинг найвідоміших пропагандистів Кремля за рівнем їхніх зарплат. Симоньян посіла третє місце, а її чоловік, російський пропагандист Тигран Кеосаян – друге. За даними журналістів, їхній річний дохід на телебаченні становив на той момент приблизно по 60 млн руб (по 22 млн грн за тодішнім курсом).",
    "Жартувати, як королева: 7 незабутніх дотепів від Єлизавети ІІ": "Людина і суспільство\n\nЖінка, яка керувала Великою Британією впродовж 70 років, викликала захоплення та пошану, а ще — ​вміла розсмішити. Почуття гумору Її Величність дозволяла собі проявляти на публіці нечасто, але якщо вже це робила, то її витівки ставали хітами. Пригадаймо моменти, коли монархиня веселилася\n\nКурйоз із яйцями\n\nУ 1986-му, під час поїздки королеви до Нової Зеландії, стався неприємний інцидент. Протестувальники-антироялісти (Антироялізм — ​ворожість до королівської і взагалі монархічної влади. — ​Ред.) стали кидати в неї яйцями. «Нова Зеландія давно відома своєю молочною продукцією, але маю сказати, що надаю перевагу новозеландським яйцям на сніданок», — ​сказала Єлизавета під час державного бенкету.\n\nПідколка Джорджа Буша\n\nУ 2007-му тодішній президент США Джордж Буш випадково обмовився, сказавши, що Єлизавета ІІ допомогла американському народові відсвяткувати своє двохсотліття у 1776 році замість 1976-го. Він одразу виправився, але монархиня не забула. Як писало видання The Guardian, через декілька днів на вечері у резиденції британського посла вона сказала: «Я думала, чи не розпочати мені тост зі слів: «Коли я була тут у 1776-му…»\n\nРозказуючи, як правильно носити корону, Єлизавета наголосила, що в ній не можна схилятися до папірця, коли читаєш промову. «Якщо зробиш так, то шия зламається, і корона впаде», — ​пояснила вона.\n\nДотеп про онука\n\nВлітку 2013-го, коли всі з нетерпінням чекали народження первістка принца Вільяма та Кейт Міддлтон, 10-річна дівчинка запитала Її Величність, кого та хоче: внука чи внучку?\n\n«Не думаю, що мені є різниця. Я би дуже хотіла, щоби воно вже народилося. Я збираюся у відпустку», — ​відказала королева.\n\nЧитайте також: «22-річний волинянин впав з висоти 15 метрів на Львівщині».\n\nРозіграш туристів\n\nУлюблена історія колишнього офіцера королівської охорони Річарда Гріффіна про те, як він супроводжував Єлизавету під час прогулянки неподалік від Балморала. Із монархинею, не впізнавши її, розговорилися двоє американських туристів. Вони спитали, чи бачила вона королеву. «Ні. Але він бачив», — ​заявила та, показуючи на Гріффіна.\n\n«Подяка» Трюдо\n\nУ 2018-му Джастін Трюдо нагадав Єлизаветі ІІ, що він — ​уже дванадцятий прем’єр-міністр Канади за час її правління. «Спасибі вам, пане прем’єр-міністр Канади, за те, що змусили мене відчути себе дуже старою», — ​із покерфейсом (байдужим виглядом обличчя. — ​Ред.) відреагувала королева.\n\n«Дівчина Бонда»\n\nНе можна не згадати участь королеви у славнозвісному скетчі (короткометражний ролик-п’єса. — ​Ред.) із Деніелом Крейгом в образі Джеймса Бонда для Олімпіади‑2012. Як пригадувала особиста кравчиня Її Величності Анджела Келлі, та погодилася миттєво, а на запитання, чи хоче вона вимовляти якісь репліки, королева відповіла: «Звісно, я мушу щось сказати. Як не крути, але ж він прийшов мене рятувати».\n\nЛайфхак із носінням корони\n\nКілька років тому, розказуючи, як правильно носити корону, Єлизавета наголосила, що в ній не можна схилятися до папірця, коли читаєш промову. «Якщо зробиш так, то шия зламається, і корона впаде», — ​пояснила вона.\n\nМарія ТКАЧЕНКО\n\nДжерело: tabloid.pravda.com.ua.",
    "Львівська облрада наголошує на синхронізації санкційної політики України з іноземними партнерами": "Львівська облрада наголошує на синхронізації санкційної політики України з іноземними партнерами\n\nЛьвівська обласна рада ухвалила звернення до Президента України, Верховної Ради України, Ради національної безпеки та оборони України щодо необхідності синхронізації санкційної політики України з іноземними партнерами та негайного запровадження санкцій стосовно підприємств, компаній військово-промислового комплексу російської федерації, їхніх керівників і спонсорів.\n\n«Ми, депутати Львівської обласної ради, стурбовані недосконалістю української санкційної політики щодо фізичних та юридичних осіб російської федерації, у тому числі військових компаній і підприємств.\n\nУкраїна ось уже сьомий місяць бореться з відкритою збройною агресією росії. Поле бою простягається не тільки на тисячі кілометрів фронту з агресором, а й проходить на економічному, ідеологічному, інформаційному та дипломатичному фронтах. Україна бореться і перемагає.\n\nЗа пів року великої війни проти країни-окупанта рф Україна зазнала колосальних економічних втрат: понад 14 млн людей стали вимушеними переселенцями, десятки тисяч українців окупанти позбавили життя. З кожним днем війни ці цифри зростають. Заявлена сума економічних втрат – 750 млрд дол. – ще буде збільшуватися.\n\nОдне із ключових завдань, яке стоїть перед країною, – змусити рф і тих, хто сприяє агресії, заплатити за свої злочини на полі бою, а також розпочати платити грошима за усі нанесені збитки.\n\nЗа даними впливового видання Bloomberg, країни групи «Великої двадцятки» приєдналися до міжнародних санкцій, накладених на росію за вторгнення в Україну. Відтак виникає резонне питання – чи зроблено все керівництвом України, щоб розширити цей список.\n\nНа сайті НАЗК України наведено топ країн, які наклали найбільше санкцій на осіб та компанії, що сприяють російському режиму. Україна в цьому списку навіть не входить в трійку лідерів як щодо фізичних, так і щодо юридичних осіб. Санкції накладено на 892 фізичних та 236 юридичних осіб.\n\nПоказовий приклад: Євген Пригожин – кухар путіна, один із його спонсорів та неофіційний власник приватних військових компаній «Вагнера», «Ліга», відповідальний за розміщення найманців в Україні, які загрожують територіальній цілісності, суверенітету та незалежності України.\n\nЦе людина, яка останнім часом стала обличчям російського вторгнення. У соцмережах є чимало відео, де він агітує засуджених за важкі злочини, які відбувають покарання у виправних закладах російської федерації, вступати в ПВК «Вагнера», «Ліга», взяти в руки зброю та брати участь у бойових діях на території України.\n\nСанкції на нього та структури, які з ним пов’язані, зокрема на приватні військові компанії «Вагнера», «Ліга», наклали ЄС, Велика Британія, США, Канада, Швейцарія, Австралія, Японія, Нова Зеландія.\n\nПоруч із цим такі непоодинокі випадки мають місце і на Галичині.\n\nЯк випливає з інформації публічно оприлюдненої Львівським міським головою Андрієм Садовим – понад 340 бізнесів у місті Львові прямо або опосередковано належать росіянам.\n\nДе в цьому списку Україна? І це непоодинокий випадок. Проблема носить системний характер.\n\nВідповідно до статті 5 Закону України «Про санкції» пропозиції щодо застосування, скасування та внесення змін до санкцій виносяться на розгляд Ради національної безпеки та оборони України Президентом України, Верховною Радою України, Кабінетом Міністрів України, Національним банком України, Службою безпеки України. Заяву щодо застосування санкцій подає центральний орган виконавчої влади, що забезпечує реалізацію державної політики у сфері стягнення в дохід держави активів осіб, щодо яких застосовано санкції. Приймаються санкції Радою національної безпеки та оборони України, вводяться в дію Указом Президента України та затверджується протягом 48 годин з дня видання Указу Президента України постановою Верховної Ради України.\n\nВраховуючи наведене, ми, депутати Львівської обласної ради, вимагаємо від:\n\n-Президента України як гаранта Конституції та суверенітету України – звернути належну увагу відповідним органам державної влади на неналежне виконання норм Закону України «Про санкції»;\n\n- Верховної Ради України – вжити всіх заходів щодо вдосконалення законодавчої бази з метою гармонізації санкційної політики з нашими міжнародними партнерами;\n\n- Ради національної безпеки та оборони України – активізувати процес виявлення та накладання санкцій на фізичних та юридичних осіб рф відповідно до норм Закону України «Про санкції», за потреби – напрацювати пропозиції щодо вдосконалення законодавчої та нормативної бази, а також здійснити усі необхідні заходи для припинення провадження господарської діяльності громадянами країни-агресора російської федерації на території України», - сказано в документі.",
    "Шосте масове вимирання вже близько: список тварин, які зникнуть на Землі вже до 2050 року": "Нинішня криза вимирання ще не досягла розмаху великої п'ятірки, але світ невблаганно швидко рухається в цьому напрямку.\n\nRelated video\n\nІсторія Землі вже налічує п'ять масових вимирань, проте багато експертів упевнені, що з високою ймовірністю найближчим часом може статися і шосте. Вчені вважають, що менш ніж через 30 років через різкі зміни клімату із Землі можуть зникнути близько 40% всіх живих видів, пише Live Science.\n\nНа думку Ніка Роуленса з Університету Отагів Нової Зеландії, такий не перспективний сценарій для планети цілком можливий і вже дуже скоро. Вчений вважає, що навіть якщо 40% всіх видів, що живуть на планеті, не вимруть повністю, вони зіткнуться з різкими змінами клімату та навколишнього середовища і, на жаль, не встигнуть адаптуватися. Все це призведе до локального та функціонального вимирання.\n\nЗа даними Червоної книги, які перебувають під загрозою зникнення, на цей час у небезпеці перебувають понад 20 тисяч різних видів, що становить третину від усіх оцінених. Це несе в собі відразу дві загрози: очевидна — зникнення цих видів, не очевидна — цей список включає лише відкриті й описані види. А скільки ще видів, не описаних наукою, на сьогодні перебувають на межі вимирання — це питання залишається відкритим.\n\nУ своєму дослідженні Нік Роуленс склав списки ссавців, птахів, комах та земноводних, які можуть зникнути до 2050 року, а можливо, навіть раніше.\n\n[ + – ] Дитинча суматранського орангутанга обіймає свою матір Фото: суматранский орангутан\n\nСсавці:\n\nсуматранський орангутанг;\n\nдалекосхідний леопард;\n\nсуматранський слон;\n\nчорний носоріг;\n\nбіса;\n\nпарасольковий тигр;\n\nгорила Крос-Ривер;\n\nвакіта.\n\nВчений зазначає, що ці види вже зараз перебувають у жалюгідному стані — за останнє десятиліття їхні популяції скоротилися на 80, а то 90%. Так, наприклад, у світі залишилося всього 7 десятків амурських (далекосхідних) леопардів і 10 вакіт — вид морських свиней, який вважається найрідкіснішим морським ссавцем на планеті.\n\nКомахи:\n\nбілоперий коник;\n\nпівденний альпійський цвіркун;\n\nблакитний метелик Свейнпола;\n\nджміль Франкліна;\n\nсейшельська безкрила цикадка.\n\nЗазначимо, що це лише ряд ссавців і комах, які вже опинилися на межі вимирання, а найближчим часом можуть зовсім зникнути з лиця Землі.\n\nНік Роуленс вважає, що глобальне потепління та різкі кліматичні зміни, які за ним будуть у буквальному сенсі загрожують цьому життю на планеті. На думку вчених, через 30 років 90% коралових рифів просто зникнуть, навіть якщо нам вдасться стримати глобальне потепління на рівні 1,5 градуса Цельсія. Проте деякі дослідження свідчать, що ми перейдемо цей рубіж вже через 8 років — у такому разі під загрозою вимирання опиниться більшість коралових рифів — вижити вдасться лише 1%.\n\n[ + – ] 99% коралових рифів можуть зникнути Фото: коралловый риф\n\nУ своєму звіті Нік Роуренс також зазначає, що під загрозою зникнення наразі перебувають близько 85% земноводних. Однак ця цифра може бути набагато вищою, оскільки світові науки ще не відомі багато видів ссавців та рептилій.\n\nВчений також зазначає, що вимирання на планеті відбувається природним чином — понад 99% видів, що колись жили на Землі, вже вимерли. Однак людська діяльність може значно прискорити природний процес вимирання. Яскравий приклад Нова Зеландія — тут налічувалося близько 250 різних видів птахів до прибуття людини, а після всього 150.\n\nПрофесор вважає, що більшість видів просто не встигнуть еволюціонувати та адаптуватися до нових кліматичних умов через те, що люди надто швидко наближають кліматичну кризу. Наслідки будуть жахливими.\n\nРаніше Фокус писав про те, що причиною загибелі динозаврів 66 мільйонів років тому був зовсім не астероїд.",
    "Понад 4 тисячі українських військових пройшли навчання у 14 країнах-партнерах – Громов": "Понад чотири тисячі військовослужбовців Збройних сил України пройшли навчання у 14 країнах-партнерах для виконання завдань на іноземних зразках озброєння та військової техніки, повідомив заступник начальника Головного оперативного управління Генерального штабу ЗСУ Олексій Громов.\n\n«Наразі пройшли навчання понад 4 тисячі військовослужбовців ЗСУ для виконання завдань на іноземних зразках озброєння та військової техніки у 14 країнах-партнерах. З цього особового складу понад 2 тисячі військовослужбовців-артилеристів, по 500 фахівців із використання реактивних систем залпового вогню та протиповітряної оборони, майже 200 осіб з експлуатації та технічного обслуговування протитанкових засобів, близько 100 фахівців з експлуатації та технічного обслуговування радіолокаційних систем», – заявив Громов.\n\nДнями представник ЄС з питань зовнішньої та безпекової політики Жозеп Боррель заявив, що в Євросоюзі працюють над визначенням параметрів для майбутньої воєнної місії для навчання і підготовки українських військових.\n\n9 липня у Великій Британії розпочалися навчання для мобілізованих українських військових. Повідомлялося про намір провести вишкіл для близько 10 тисяч військових. Про долучення до цих тренувань українських військових повідомляли Канада, Швеція, Данія, Нова Зеландія та ще деякі країни.",
    "Британія надає Україні підводні безпілотні дрони для виявлення російських мін - Генштаб": "Міністерство оборони Сполученого Королівства Великої Британії та Північної Ірландії офіційно повідомило, що передає підводні безпілотні мінні мисливці, щоб допомогти Україні очистити берегову лінію.\n\nЯк передає Укрінформ, про це у Фейсбуці повідомляє пресслужба Генштабу ЗСУ.\n\n“Для виявлення російських мін у водах біля узбережжя України в країну відправлять шість автономних мінно-пошукових апаратів. Три з них будуть надані зі складів ЗС Сполученого Королівства, а ще три будуть придбані у промисловості”, - йдеться в повідомленні.\n\nПідводний безпілотний дрон - легкий автономний апарат, призначений для використання на мілководних узбережжях, ефективно працює на глибині до 100 м для виявлення, локалізації та ідентифікації мін за допомогою набору датчиків, щоб ВМС ЗС України могли їх знищити.\n\nЯк зазначається, протягом найближчих місяців десятки військовослужбовців ВМС ЗСУ навчаться користуватися безпілотниками, перший курс уже розпочато.\n\nУ пресслужбі Генштабу ЗСУ зауважили, що росія використовує продовольство як зброю, знищуючи українське сільське господарство та блокуючи чорноморські порти країни, щоб перешкодити експорту. Невелика кількість кораблів, що перевозили зерно, покинула Україну після того, як у липні ООН уклала угоду щодо дозволу на експорт продовольства. Але спробам вивезти продовольство з країни продовжують заважати морські міни, залишені російськими військами вздовж узбережжя України.\n\n«Не можна дозволити цинічним спробам росії вимагати викуп за світові запаси продовольства. Це життєво важливе обладнання та підготовка допоможуть Україні зробити свої води безпечними, допомагаючи налагодити шлях зерна до решти світу та підтримуючи Збройні сили України у прагненні захистити своє узбережжя та порти», - заявив міністр оборони Сполученого Королівства Бен Воллес.\n\nЗа інформацією Генштабу, тритижневі навчальні курси разом із Шостим флотом ВМС США проводитиме група Королівського військово-морського флоту. Навчання будуть проводити на морі, щоб наочно показати, як керувати апаратами та інтерпретувати дані, які вони надсилають назад, а також ідентифікувати макети мін.\n\nНачальник штабу Королівських ВМС адмірал Бен Кі вважає, що невдовзі українські моряки зможуть очистити прибережні води від мін.\n\n«Завдяки професійним умінням, яких тут навчають, наші українські союзники зможуть очистити власні води від мін. Ця зброя вражає судноплавство без розбору, але особливо впливає на цивільний рух і торгівлю, а також має руйнівний вплив на свободу судноплавства в Чорному морі», - сказав він.\n\nКоролівський флот також навчає українських моряків керувати тральщиками-шукачами мін класу «Сендаун».\n\nУ пресслужбі нагадали, що міністр Збройних Сил Сполученого Королівства Джеймс Гіппі та його український колега, заступник міністра оборони України Володимир Гаврилов відвідали українських моряків у липні, щоб спостерігати, як стажери відпрацьовують ключові навички на морі.\n\nЯк повідомлялось, Сполучене Королівство також очолює велику міжнародну програму навчання до 10 000 українських новобранців-добровольців основних військових навичок; підтримати цю програму зголосилися Канада, Данія, Фінляндія, Швеція, Норвегія, Нова Зеландія, Литва та Нідерланди.",
    "У МАГАТЕ задоволені планом будівництва атомних підводних човнів для Австралії": "Про це повідомляє РБК-Україна з посиланням на Reuters .\n\n\"Агентство на основі технічних консультацій, планів і обмінів інформацією, які воно провело зі сторонами AUKUS на сьогодні, задоволено рівнем їх взаємодії\", — йдеться в конфіденційному звіті МАГАТЕ.\n\nУ програмі будівництва АПЛ беруть участь США, Великобританія і Австралія в рамках тристороннього оборонного альянсу AUKUS.\n\nРаніше ми писали, що Нова Зеландія може вступити в тристоронній оборонний альянс AUKUS, до якого сьогодні входять Австралія, Велика Британія та США.\n\nТакож повідомлялося, що Сполучені Штати, Великобританія і Австралія співпрацюватимуть в області розробки гіперзвукової зброї. Таким чином стани мають намір відповісти на швидке розширення Збройних сил Китаю.\n\nТермінові та важливі повідомлення про війну Росії проти України читайте на каналі РБК-Україна в Telegram.",
    "Цьогорічна зима в Новій Зеландії була найтеплішою і найвологішою за всю історію спостережень": "КИЇВ. 2 вересня. УНН. Нова Зеландія пережила найтеплішу та найвологішу зиму за всю історію спостережень, після широкомасштабної повені минулого місяця на Південному острові. Про це УНН пише посилаючись на АР.\n\nДеталі\n\nТретій рік поспіль у Новій Зеландії зафіксовано найтеплішу зиму з моменту початку реєстрації температури у 1909 році.\n\nДослідники з Національного інституту водних та атмосферних досліджень заявили, що середня температура по країні становила 9,8 градуса за Цельсієм, що на 1,4 градуса вище, ніж у середньому. Вперше за всі три зимові місяці температура була більш ніж на 1,2 градуса Цельсія вище за середню.\n\nЗ 10 теплих зим Нової Зеландії за всю історію спостережень - шість відбулися з 2013 року.\n\nЦя зима також була найвологішою з тих пір, як у 1971 році почалися записи про дощі.\n\nМинулого місяця на Нову Зеландію обрушилася негода, особливо на Південному острові, де масштабна повінь призвела до тимчасової евакуації сотень будинків.",
    "Велика Британія розширює програму навчання українських військових": "Про це повідомляє Sky News.\n\nТак, тривалість навчання, яке відбувається у Великій Британії, збільшують із трьох до п'яти тижнів. Під час курсу українців навчали поводження зі зброєю, надання першої допомоги на полі бою, тактики патрулювання тощо.\n\nДодаткові два тижні дозволять зосередитися на підготовці до окопної війни, бойових дій у міських умовах, операцій із використанням транспорту. Під час навчання моделюватимуться ситуації бойових дій.\n\nПриблизно 4 700 військових уже завершили навчання у Великій Британії з червня, коли оголосили про програму підготовки. Прем'єр-міністр Борис Джонсон анонсував, що в межах програми тренуватимуть до 10 тисяч українських бійців кожні 120 днів.\n\nНизка країн погодилася надати своїх інструкторів для навчання українців, зокрема, Канада, Данія, Швеція, Фінляндія, Норвегія, Нідерландита Нова Зеландія.",
    "Діти, чиї батьки дихали сигаретним димом, частіше хворіють на астму - дослідження": "КИЇВ. 15 вересня. УНН. За словами вчених, тютюн може завдати шкоди здоров’ю людей через два покоління. Повідомляє The Guardian, інформує УНН.\n\nДеталі\n\nНове дослідження доводить, що у дітей набагато більше шансів захворіти на астму, якщо їхній батько в дитинстві піддавався впливу тютюнового диму.\n\nЯкщо батько дитини сам був курцем, то існує ще вищий ризик отримати загальне захворювання легень.\n\nВисновки, опубліковані в Європейському респіраторному журналі, надають докази так званого «трансгенераційного ефекту», коли куріння може завдати шкоди здоров’ю людей, народжених двома поколіннями пізніше.\n\n«Ми виявили, що ризик неалергічної астми у дітей зростає на 59%, якщо їхні батьки в дитинстві піддавалися пасивному курінню, порівняно з дітьми, чиї батьки не піддавалися цьому», — пояснює Цзячен Лю з Мельбурнського університету, один із співавторів наукової праці.\n\nДослідження було проведено командою вчених з Австралії, Великої Британії та Шрі-Ланки.\n\nЗ огляду на їхні висновки, чоловіки повинні намагатися уникати куріння, якщо це можливо, щоб зменшити ризик впливу на здоров'я їхніх власних дітей або онуків, додають вчені.\n\nВисновки ґрунтуються на аналізі дослідниками даних про здоров’я 1689 пар батьків та їхніх нащадків, зібраних у рамках довготривалого Тасманського дослідження здоров’я в Австралії.\n\nУ документі йдеться: «Наші результати показують, що коли хлопчики пасивно піддаються впливу тютюнового диму своїх батьків до 15 років, їхні нащадки мають підвищений ризик неалергічної дитячої астми.\n\nНагадаємо\n\nНова Зеландія хоче заборонити куріння до 2025 року.",
    "Жартувати як королева: 10 незабутніх дотепів Єлизавети ІІ": "Покійна королева Єлизавета ІІ, яка керувала Великою Британією впродовж 70 років, викликала захоплення та пошану - а ще вміла розсмішити.\n\nПочуття гумору Її Величність дозволяла собі проявити на публіці нечасто, але коли вже дозволяла, то її витівки ставали хітами.\n\nВід лайфхаку з носіння корони до чаювання з ведмедиком Паддінгтоном, пригадаємо моменти, коли монархиня веселилася.\n\nМабуть, одне з наймиліших фото Єлизавети ІІ та принца Філіпа фото getty images\n\nЖАРТ ПРО ЯЙЦЯ\n\nУ 1986-му, під час поїздки королеви до Нової Зеландії, стався неприємний інцидент. Протестувальники-антироялісти стали кидати в неї яйцями.\n\n\"Нова Зеландія давно відома своєю молочною продукцією, але маю сказати, що надаю перевагу новозеландським яйцям на сніданок\", - сказала Єлизавета під час державного бенкету, пише LA Times.\n\nПІДКОЛКА ДЖОРДЖА БУША\n\nУ 2007-му тодішній президент США Джордж Буш випадково обмовився, сказавши, що Єлизавета ІІ допомогла американському народові відсвяткувати своє двохсотліття у 1776-му році замість 1976-го. Він хутко виправився, але монархиня не забула.\n\nЯк пише The Guardian, через декілька днів на вечері в резиденції британського посла вона сказала: \"Я думала, чи не розпочати мені тост зі слів \"коли я була тут у 1776-му...\"\n\nфото getty images\n\nЖАРТ ПРО ОНУКА\n\nУлітку 2013-го, коли всі з нетерпінням чекали народження первістка принца Вільяма та Кейт Міддлтон, 10-річна дівчинка запитала Її Величність, кого та хоче: онука або онучку.\n\n\"Не думаю, що мені є різниця. Я би дуже хотіла, щоби воно вже народилося. Я збираюся в відпустку\", - відказала королева.\n\nРОЗІГРАШ ТУРИСТІВ\n\nУлюблена історія колишнього офіцера королівської охорони Річарда Гріффіна про те, як він супроводжував Єлизавету під час прогулянки неподалік від Балморала. Із монархинею, не впізнавши її, розговорилися двоє американських туристів. Вони спитали, чи бачила вона королеву.\n\n\"Ні. Але він бачив\", - заявила та, показуючи на Гріффіна.\n\nЖАРТ ПІД ЧАС ФОТОКОЛУ\n\nТорік, позуючи для офіційних фото з лідерами країн під час саміту G7, Її Величність несподівано поцікавилася: \"Намагаєтеся виглядати так, ніби вам весело?\"\n\nЖАРТ ПРО ПРЕЗИДЕНТІВ\n\nУ 2018-му, прогулюючись парком Букінгемського палацу з відомим натуралістом Девідом Аттенборо, Єлизавета почула гучний звук гелікоптера.\n\n\"Чого вони завжди тут кружляють, коли тобі хочеться поговорити? Звучить як президент Трамп... або як президент Обама\", - зазначила вона.\n\n\"ПОДЯКА\" ТРЮДО\n\nУ 2018-му Джастін Трюдо нагадав королеві, що він - уже дванадцятий прем'єр-міністр Канади за час її правління.\n\n\"Спасибі вам, пане прем'єр-міністр Канади, за те, що змусили мене відчути себе дуже старою\", - із покерфейсом відреагувала Єлизавета.\n\nЄЛИЗАВЕТА ІІ - \"ДІВЧИНА БОНДА\"\n\nНе можна не згадати участь Єлизавети у славнозвісному скетчі з Деніелом Крейгом у образі Джеймса Бонда для Олімпіади-2012. Як пригадувала особиста кравчиня Її Величності, Анджела Келлі, та погодилася миттєво, а на запитання, чи хоче вона вимовляти якісь репліки, королева відповіла: \"Звісно, я мушу щось сказати. Як не крути, але ж він прийшов мене рятувати\".\n\nЛАЙФХАК ІЗ НОСІННЯ КОРОНИ\n\nКілька років тому, розказуючи, як правильно носити корону, Єлизавета наголосила, що в ній не можна схилятися до папірця, коли читаєш промову.\n\n\"Якщо зробиш так, то шия зламається, і корона впаде\", - пояснила вона.\n\nЧАЮВАННЯ З ПАДДІНГТОНОМ\n\nІз нагоди Платинового ювілею правління королева знялася у милому ролику з ведмедиком Паддінгтоном. Під час чаювання Її Величність дістала сендвіч зі своєї торбинки, зазначивши, що прибереже його на потім.\n\n\"Спасибі Вам, мем, за все\", - такий запис з'явився 8-го вересня у Twitter мультперсонажа.\n\nThank you Ma’am, for everything. — Paddington (@paddingtonbear) September 8, 2022\n\nТАКОЖ ЧИТАЙТЕ:\n\nНожі для слабаків: як королева Єлизавета ІІ мечем торта краяла\n\nБабуся-спринтер: мережу зворушило архівне ВІДЕО, де Єлизавета ІІ женеться за малим Вільямом\n\nЄлизавета ІІ і принц Гаррі відповіли на реп-випад Обам. ВІДЕО",
    "Різке зниження цін на житло загрожує спричинити спад світової економіки": "У другому кварталі 2022 року темпи зростання цін на житло у світі значно знизилися на тлі інфляції, що зростає.\n\nПро це йдеться у дослідженні порталу Global Property Guide.\n\n\"Ціни на житло зросли у 49 країнах і знизилися лише в 9 із 58 світових ринків житла. Але насправді це ілюзія! Висока інфляція в більшості країн створює враження, що ціни на житло все ще зростають. З поправкою на інфляцію ціни на житло зросли лише у 34 країнах і фактично знизилися у 24 країнах протягом року до другого кварталу 2022 року\", - наголосили аналітики.\n\nТак, згідно з опублікованими даними лідером рейтингу традиційно є Туреччина зі зростанням цін у 45,88%. У п'ятірці країн також В'єтнам (+19,44%), Румунія (+14,17%), Ісландія (+12,92%) та Нова Зеландія (+11,99%).\n\nАутсайдерами виявилися Шрі-Ланка (-35,55%), Колумбія (-14,64%), Єгипет (-14,09%), Камбоджа (-11,65%) та Пуерто-Ріко (-10,95%). .\n\nВарто також наголосити, що в Україні, згідно з даними Global Property Guide, ціни на житло впали у другому кварталі на 6,43%.\n\nОпис: Джерело: Alt:\n\nЯк коментують аналітики Global Property Guide, глобальний житловий бум, можливо, починає видихатися, що не дивно, враховуючи комбіновані несприятливі наслідки погіршення доступності, стрімкого зростання інфляції, української кризи, а також пандемії Covid-19, що досі триває.\n\nСвоєю чергою агентство Bloomberg також зазначає, що ринки житла у світі переживають болісне перезавантаження, вони готові до двозначного зниження цін, оскільки споживачі стикаються зі зростаючим фінансовим тиском. Від Сіднея до Стокгольма та Сіетлу центральні банки підвищують відсоткові ставки найшвидшими темпами за останні десятиліття, що призводить до падіння цін на житло. Тим часом мільйони людей, які брали дешеві кредити для купівлі будинків під час пандемічного буму, стикаються з більш високими платежами в міру скидання кредитів.\n\nШвидке падіння ставок у сфері нерухомості загрожує посилити глобальний економічний спад. Хоча поки що далеко до показників фінансової кризи 2008 року, її розвиток є ключовою змінною для центральних банків, які хочуть придушити інфляцію, не завдавши шкоди споживчій довірі та не спровокувавши глибоку рецесію.\n\nЯк повідомляли НЕРУХОМІ в новинах нерухомості, в Україні продажі квартир у другому кварталі обвалилися на 87%. За цей період нотаріуси оформили 9417 угод про купівлю-продаж квартир, що становить лише 13% від показників другого кварталу 2021 року. Проте, попри низький попит, багато забудовників оголосили про зростання вартості квадратного метра, пояснюючи це ростом цін на будівельні матеріали, їх дефіцитом, зростанням курсу долара, проблемами з логістикою через військові дії та інші фактори.",
    "Люди Ліз: що означають урядові зміни в Британії": "Люди Ліз: що означають урядові зміни в Британії\n\nЛіз Трасс стала новим прем’єр-міністром Сполученого Королівства 5 вересня. А вчора її прийняла королева Елізабет II у маєтку в Шотландії. Того ж дня, 6 вересня, стали відомі нові міністри Кабінету. Розбір того, як це вплине на британську політику та підтримку Лондоном України — далі в матеріалі АрміяInform.\n\nВигравши на виборах лідера консерваторів й у результаті посівши крісло керівника Кабінету Її Величності, Ліз Трасс першим чином оголосила склад своєї команди. Відразу зазначимо, що більшість кандидатів, які брали участь у виборчих перегонах у липні-серпні підтримали Трасс, коли вона вийшла у фінал з Ріші Сунаком. І ці політики нині отримали посади в уряді.\n\nОскільки Ліз Трасс впродовж року була міністром закордонних справ Британії, то саме це призначення можна вважати найголовнішим. Новим головним дипломатом став Джеймс Клеверлі — резервіст британської армії (у званні підполковника), який виступав за вихід країни з ЄС на референдумі 2016 року.\n\nБудучи депутатом парламенту з 2015-го, Клеверлі досить швидко збудував гарну кар’єру, посівши урядові посади. Коли Борис Джонсон став прем’єром у липні 2019 року, він отримав посаду міністра без портфеля. Згодом був співголовою Консервативної партії.\n\nМинулі 2 роки Клеверлі працював з міжнародною політикою, будучи спочатку міністром з питань Близького Сходу та Північної Африки, а потім міністром з питань Європи та Північної Америки. Урядова криза на початку липня, коли 62 високопосадовці майже одночасно подали у відставку, мала наслідком призначення Клеверлі на посаду міністра освіти.\n\nчитайте також: Наслідки відставки Бориса Джонсона для України\n\nІ зараз те, що він замінив Трасс на посаді міністра закордонних справ, Співдружності та розвитку, означає тільки одне — курс, намічений раніше, триватиме. Передусім — це всебічна підтримка України. Окрім того, не варто забувати, що саме Британія є тією країною, на території якої відбувається тренування українських військових. Ба більше, сюди залучаються й інші держави, наприклад Нідерланди, Канада, Нова Зеландія.\n\nКонкурентки Трасс на виборах Кемі Баденох та Суелла Браверман стали, відповідно, міністрами міжнародної торгівлі та внутрішніх справ. В обох випадках це значні посади, адже від них залежить політика економічного посилення Британії в Азії, а також врегулювання проблеми нелегальних мігрантів з Близького Сходу та Африки.\n\nДля України вищезгадані пости є вагомими для подальшої економічної співпраці (з 1 січня 2021-го діє зона вільної торгівлі) та підтримки українських біженців у Британії.\n\nУже колишній голова комітету міжнародних справ британського парламенту Том Тагендхот вважається одним із прибічників жорсткої позиції Лондона щодо росії та Китаю. Саме він у 2020 році створив Групу з вивчення Китаю, а в січні цього року закликав депортувати росіян із Британії. Аналогічно Тагендхот виступав і за посилення санкцій проти кремля.\n\nДля Сполученого Королівства, де впродовж минулих 20–30 років росіяни відверто втручалися у внутрішні справи країни, питання боротьби з москвою набуває більш стратегічного значення.\n\nТагендхот став міністром із питань безпеки. Це досить важливо для України, адже безпекова допомога Британії допомагає наближати нашу Перемогу над російськими окупантами. 24 серпня політик відвідав Київ, де зустрівся з Дмитром Кулебою. До того ж Тагендхот постійно стверджував, що надання підтримки нашій державі має бути серед пріоритетів зовнішньої політики Британії.\n\nУ контексті призначень, мабуть, однією з найбільш важливих новин для українців є те, що міністр оборони Британії Бен Воллес залишився на своїй посаді. Саме він свого часу продовжив дію тренувальної програми Операція «Орбітал» у листопаді 2019 року, підписав меморандум про флот та інші моменти, що сприяли військовій підтримці України.\n\nЗ огляду на російсько-українську війну в Британії вже обговорюють збільшення видатків на оборону. Наразі витрачається 2,1 % ВВП на це, а планується мати 3 % до 2030 року. Це ж стосується й переозброєння британської армії новітніми зразками.\n\nДжейкоб Різ-Могг, який свого часу був у найближчому оточенні Джонсона, нині став міністром із питань бізнесу, енергетики та промислової стратегії. Для Британії зараз проблема № 1 — це високі ціни на комунальні послуги. Подивимось, як вирішить це уряд Трасс, адже першою обіцянкою було те, що в межах тижня буде врегульовано питання платіжок для британців.\n\nАналогічно гострим є зниження податків, які були підвищені на початку року, коли міністром фінансів був Ріші Сунак.\n\nПенні Мордонт, яка була першою жінкою-міністром оборони Британії в часи між відставкою Терези Мей та обранням Бориса Джонсона у травні-липні 2019 року, нині стала Лордом-головою Ради та лідером Палати Громад. Мордонт таким чином стала головним представником консерваторів у парламенті.\n\nМіж іншим, Мордонт була серед тих, хто створював програму «Орбітал» у 2015 році. За майже 7 років понад 22 тисячі українських військових пройшли тренування від британських військових. І Пенні Мордонт є резервістом Королівського Флоту.\n\nАлока Шарму було переобрано президентом COP26 — Міжнародної конференції ООН із питань змін клімату, яка відбулася в Глазго рік тому. Для України клімат теж є важливою темою для співпраці з Британією, адже російська агресія впливає й на довкілля. А зелений перехід, тобто увага до відновлювальних джерел енергії, посідає ледь не головну роль для економіки та енергетики України.\n\nВищезгадані теми є одними з ключових для діалогу з новим міністром з питань довкілля, харчування та сільськогосподарських питань Ранілом Джаяварденою.\n\nТакож, сподіваємося, нові призначення сприятимуть подальшому розвитку партнерських стосунків між нашими країнами. Британія й надалі підтримуватиме Україну в боротьбі проти російського агресора, який тероризує весь світ, зокрема й кліматичною та ядерною загрозами. Адже лише разом зможемо вказати рф її місце — на узбіччі світу.",
    "«Ми не будемо розповідати вам про все, що робимо». У Франції натякнули, що таємно навчають українських військових": "Радник міністра оборони Франції Себастьєн Лекорню натякнув, що його країна проводить навчання для українських військових.\n\nПро це пише Politico.\n\nЗа офіційними даними французького уряду, з початку війни Франція провела тренінг для 40 українських солдатів. Переважно їх навчали роботі із французькими самохідними гарматами Caesar.\n\nЗа словами радника міністра оборони, президент Франції Емманюель Макрон хоче залишатися «балансуючою силою» під час війни росії проти України.\n\n«Емманюель Макрон був дуже чіткий — Україна переможе і має перемогти, але росію не можна принижувати. Наша лінія полягає у тому, щоб продемонструвати нашу солідарність з Україною та допомогти їй досягти перемоги — але якщо ні, мати можливість зіграти свою роль, коли конфлікт припиниться», — сказав Себастьєн Лекорню.\n\nВін натякнув, що інші «спеціалізовані» навчання під керівництвом Франції можуть відбуватися таємно.\n\n«Сполучене Королівство вирішило йти вперед із базовою підготовкою. Ми проводимо більш спеціалізовану підготовку. Ми не будемо розповідати вам про все, що ми робимо», — сказав радник.",
    "Польща, Франція та Німеччина підтримують створення тренувальної місії для українських військових": "Польща, Франція та Німеччина оприлюднили спільну заяву, у якій підтримали ідею створення нової тренувальної місії для українських військових.\n\nПро це йдеться в тексті заяви.\n\nЄвропейські дипломати наголошують, що допомога Європи вкрай важлива для того, щоб Україна змогла продовжувати боротьбу за свій суверенітет та європейські цінності.\n\n«Ми усвідомлюємо, що допомога в підтримці українських сил у довгостроковій перспективі передбачає не лише забезпечення обладнанням, а саме створення спеціальної європейської місії з навчання та допомоги в ЄС для українських сил, яка також забезпечить технічне обслуговування та ремонт військової техніки», — зазначають представники країн Веймарського трикутника.",
    "14 країн створили альянс для забезпечення важливими продуктами на випадок надзвичайних подій у світі": "14 країн, які входять до очолюваної США Індо-Тихоокеанської економічної структури (IPEF), розглянуть можливість створення формальної системи для спільного використання напівпровідникових пристроїв, медичних виробів та інших життєво важливих предметів постачання на випадок надзвичайних подій.\n\n\n\n\n\n\n\n\n\nКраїни IPEF матимуть взаємний доступ до цих запасів під час подій, що порушують ланцюжки постачань. До таких подій належатимуть війни та пандемії. Подробиці обговорюватимуться на дводенному саміті IPEF у Лос-Анджелесі цього тижня.\n\nЦя пропозиція є відповіддю на поширену залежність від Китаю щодо багатьох найважливіших постачань. Зокрема, від життєво важливих для промисловості рідкісноземельних елементів до засобів індивідуального захисту (ЗІЗ) для медичних працівників.\n\nЯкі країни і як вони вирішуватимуть постачання на випадок надзвичайних подій?\n\nIPEF, структура, запропонована президентом США Джо Байденом, була запущена у травні за участю 13 країн. Це США, Австралія, Брунея, Індія, Індонезія, Японія, Малайзія, Нова Зеландія, Філіппіни, Сінгапур, Південна Корея, Таїланд та В’єтнам. Того ж місяця до них приєдналося Фіджі як 14 країна. Але до групи не входить Тайвань – ключова ланка у глобальному ланцюжку постачання напівпровідників.\n\nПосадовці на рівні кабінету міністрів країн-членів зберуться в Лос-Анджелесі у четвер та п’ятницю на першу особисту міністерську зустріч групи. Вони прагнуть завершити роботу над спільною заявою, яка передбачає мету створення механізму управління кризовими ситуаціями для ланцюжків постачань.\n\nПокращені комунікації в ланцюжку постачання повинні бути частиною пакета. Кожна країна IPEF призначає контактну особу для цієї домовленості. Члени обмінюватимуться даними про запаси та ризики, а також співпрацюватимуть щодо альтернативних джерел постачання.\n\nВ одному реченні міститься заклик до сприяння ефективної передачі критично важливих матеріалів, включно зі спільним використанням запасів. Крім напівпровідників, структура спільного використання, ймовірно, передбачатиме засоби індивідуального захисту, а також рідкісноземельні елементи та акумулятори. Якщо члени IPEF погодяться з планом у спільній заяві, підготовка може розпочатися наступного року.\n\nПекін обмежив експорт рідкісноземельних елементів до Японії після інциденту 2010 року, коли китайське рибальське судно зіткнулося з суднами японської берегової охорони поблизу островів Сенкаку, які під керуванням Японії і які Китай називає островами Дяоюйдао.\n\nПід час початку пандемії коронавірусу багато країн залежали від продукції китайського виробництва для засобів індивідуального захисту, що порушило логістику та постачання і викликало дефіцит техніки. До речі, МОЗ, вперше з початку війни, опублікувало свіжі дані щодо COVID-19 в Україні.\n\nДекілька членів IPEF сильні у виробництві критично важливих матеріалів. Японія, США та Південна Корея контролюють майже половину світових потужностей з виробництва напівпровідників. Що стосується рідкісноземельних елементів, США, Австралія та Індія виробляють майже 30% від загального обсягу. Індонезія є великим виробником медичних ЗІЗ. Проте, деякі країни не бажають приєднуватися до IPEF через свої відносини з Китаєм.\n\nЯкщо Ви знайшли помилку, будь ласка, виділіть фрагмент тексту та натисніть Ctrl+Enter .",
    "Джойс нокаутував Паркера в 11-му раунді та став тимчасовим чемпіоном WBO": "Ввечері 24 вересня в Манчестері (Англія) відбувся вечір боксу з чемпіонським боєм у надважкій вазі.\n\nУ головній події вечора глядачі побачили поєдинок за вакантний титул тимчасового чемпіона світу за версією WBO.\n\nБританський боксер Джо Джойс (14–0, 13 КО) домінував весь бій і в 11-му раунді відправив у нокаут екс-чемпіона світу з Нової Зеландії Джозефа Паркера (30–2, 21 КО).\n\nДжо Джойс отримав пояс тимчасового чемпіона WBO і тепер має право вийти на бій за регулярний титул чемпіона світу WBO проти українця Олександра Усика. Це 15-та перемога Джойса у кар'єрі (з них 14 дострокових), й він іде без поразок.\n\nБій за титул тимчасового чемпіона WBO. Манчестер, 24 вересня\n\nДжо Джойс (Великобританія) – Джозеф Паркер (Нова Зеландія) – KO 11/12\n\n​",
    "3 вересня – яке сьогодні свято: традиції, заборони і прикмети": "Поділитися новиною\n\n\n\n\n\n\n\n\n\n\n\n\n\nСьогодні, 3 вересня, у світі святкують Міжнародний день бороди, День хмарочоса, а віряни відзначають день пам’яті апостола Тадея та мученика Васси. До вашої уваги традиції та прикмети в цей день – дізнайтеся, що можна і не можна робити!\n\n\n\nЯКЕ СЬОГОДНІ РЕЛІГІЙНЕ СВЯТО\n\nЗа релігійним календарем сьогодні, 3 вересня, вшановують пам’ять апостола Тадея та мученика Васси.\n\nІМЕНИНИ: ХТО СВЯТКУЄ ДЕНЬ АНГЕЛА\n\nВ суботу, 3 вересня, іменини відзначають власники таких імен: Олександр.\n\n\n\nЦЕЙ ДЕНЬ В ІСТОРІЇ: МІЖНАРОДНІ СВЯТА ТА ПОДІЇ\n\nМіжнародний день бороди\n\nДень хмарочоса\n\nДень Незалежності в Катарі\n\nДень Національної армії Молдови\n\nДень пам’яті в Тунісі\n\nДень прапора в Австралії\n\nДень торгового флоту у Великій Британії\n\nДень біолога у Бразилії\n\nНаціональний день кави в Німеччині\n\nДень ліжка в Японії\n\nМіжнародний день бекону\n\nНаціональний день барбекю зі свинячих реберець у США\n\n1384 — кастильський король Хуан І зняв облогу з Лісабона через епідемію чуми\n\n1609 — англійський мореплавець Генрі Гудзон відкрив гавань, навколо якої згодом заснували Нью-Йорк\n\n1783 — закінчилась американська війна за незалежність, яка тривала з 1775 року. У цей день в Парижі підписали договір між Королівством Великої Британії та 13 колишніми колоніями, Іспанською імперією та Королівством Франція — Велика Британія визнала незалежність США)\n\n1791 — погоджено першу Конституцію у Королівстві Франція.\n\n1838 — в Києві відчинився Інститут шляхетних дівчат\n\n1864 — в Стокгольмі потужний вибух знищив лабораторію Альфреда Нобеля, а за три роки Альфред Нобель отримав патент на відкриття динаміту\n\n1912 — у Великій Британії запрацював перший у світі консервний завод\n\n1914 — добровольчий легіон Українських Січових Стрільців (УСС), заснований у Львові в серпні, склав присягу на вірність Австро-Угорській імперії\n\n1914 — американка Мері Фелпс Джекобс винайшла бюстгальтер\n\n1939 — об 11.15, через 15 хвилин після закінчення терміну британського ультиматуму щодо виводу німецьких військ з Польської республіки, прем’єр-міністр Невілл Чемберлен оголосив, що Велика Британія вступає у війну з Третім Рейхом. Це рішення підтримали Австралія, Нова Зеландія та Британська Індія. О 15:00 війну Третьому Рейху оголосила також Французька республіка\n\n1941 — у Дніпрі запрацював Південний крайовий провід ОУН під керівництвом Святослава Вовка\n\n1943 — британські війська під проводом маршала Монтґомері висадились на півдні Королівства Італія. Цього ж дня італійський уряд під час таємних переговорів погодився на капітуляцію.\n\n1950 — в Італії завершився перший чемпіонат світу “Формула-1”\n\n1953 — набула чинності Європейська Конвенція про захист прав людини та основоположних свобод\n\n1959 — японська корпорація Sony почала випускати транзисторні радіоприймачі\n\n1971 — СРСР, Велика Британія, США та Франція підписали чотиристоронню угоду про статус Західного Берліна\n\n1971 — проголошено незалежність Катару\n\n1973 — у Києві відкрито пам’ятник Лесі Українці.\n\n1993 — у Масандрі (Республіка Крим) президенти Росії та України Борис Єльцин і Леонід Кравчук підписали протокол про врегулювання конфлікту навколо Чорноморського флоту (Масандрівські угоди)\n\n1999 — у Франції суддя припинив справу проти 9 папараці, які переслідували машину з британською принцесою Діаною у ніч її загибелі (31 серпня 1997 року). Винним було визнано водія авто, який на підпитку перевищив швидкість т не впорався з керуванням\n\n2005 — Збірна України з футболу вперше за свою історію здобула право виступити на Кубку Світу\n\n2014 — в селі Побєда на Луганщині російські бойовики здійснили обстріл з реактивних установок “Смерч” та майже повністю зруйнували селище\n\nНАРОДНІ ПРИКМЕТИ Й ТРАДИЦІЇ\n\nЯкою буде погода в цей день, такою буде упродовж місяця;\n\nЯкщо дуже багато павутини, то осінь буде теплою;\n\nЯкщо видно багато горобини, то сезон буде дощовим;\n\nЯкщо птахи літають низько над землею, то до негоди.\n\nЩО НЕ МОЖНА РОБИТИ СЬОГОДНІ\n\nНе можна дивитись довго на карооких людей, бо випадково можна отримати вроки;\n\nНе варто дослухатись до чужих порад, якщо ви їх не просили;\n\nНе можна сваритись та кричати;\n\nНе можна ходити босоніж по росі;\n\nНе можна займатись садівництвом;\n\nНе можна підтримувати безлад вдома.\n\n\n\n\n\n\n\n\n\n\n\n\n\n"
}