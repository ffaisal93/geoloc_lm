{
    "Компанія Apple підвищить ціни в App Store у деяких країнах Європи та Азії": "Компанія Apple заявила, що від 5 жовтня підвищить ціни на застосунки та покупки в App Store у всій єврозоні та у деяких країнах Азії та Південної Америки.\n\nПро це пише Reuters.\n\nПідвищення цін також чекає на Швецію та Польщу, Японію, Малайзію, Пакистан, Південну Корею, Вʼєтнам та Чилі. В Apple також заявили, що у деяких країнах, таких як Вʼєтнам, підвищення було повʼязане з новими правилами щодо оподаткування.\n\nДохід компанії Apple зростає швидкими темпами протягом останніх кількох років. Наразі він становить близько $20 мільярдів на квартал.",
    "Наскільки сильно війна вдарила по економіці України та як ми виживемо": "Якщо Київ не отримає достатньо фінансової підтримки з-за кордону, йому просто доведеться увімкнути друкарський станок і спровокувати високу інфляцію.\n\nКлючовим джерелом фінансової підтримки має стати ЄС ― принаймні, це справедливо, оскільки США, по суті, покривають завдання постачання зброї.\n\nПро це пише історик та оглядач Bloomberg Ніл Фергюсон.\n\nМинулими вихідними він відвідав Київ для участі в конференції Yalta European Strategy, де слухав українських та іноземних науковців, економістів і політиків, зокрема Володимира Зеленського. Впевненість українського президента в перемозі України надихнула Фергюсона, і він вважає її цілком імовірною.\n\nТак, Росія переважає нас за багатьма показниками: її територія у 28 разів більша, ВВП вищий удевʼятеро, населення утричі більше, ніж в Україні. Однак менші країни нерідко вигравали у війні з більшими (наприклад, 13 американських штатів у війні з Великою Британією, Північний Вʼєтнам у війні зі США, Афганістан у війні з Радянським Союзом), та й війни за незалежність частіше закінчуються перемогою, ніж поразкою ― тому імперії схильні розпадатися, пише Фергюсон.\n\n\"Якщо врахувати, що російська армія наразі істотно пошарпана після пів року війни, а поповнення надходить здебільшого з бідних далеких республік, на високий бойовий дух солдатів годі очікувати. Коли такі армії бачать добре мотивованого та озброєного опонента, вони зазвичай або тікають, або здаються в полон. Перемоги ЗСУ на Харківщині, новини про які саме надходили під час форуму, лише підтверджували цей факт. Однак противагою оптимізму Зеленського стали слова українського премʼєр-міністра Дениса Шмигаля, який зазначив, що ризик інфляції чи навіть гіперінфляції в українській економіці цього чи наступного року є високим\", - пише він.\n\nНАТО боїться ескалації конфлікту з Росією, тож постачання зброї Україні, найімовірніше, не зросте.\n\n\"Це означає, що війна триватиме не лічені місяці, а рік або більше. Україна має втриматися протягом цього часу. Російська економіка потерпає від санкцій, хай як російське керівництво намагалося б це приховати у статистиці. Однак бюджет у Росії досі профіцитний, а рубль, нехай навіть штучно, стабілізовано. А от українська економіка за результатами року має показати приблизно 50-відсоткове падіння. Тоді як гроші дуже потрібні ― зокрема, на підготовку зруйнованого житла до зими\", - зазначив він.\n\nВартість відбудови України та її економіки вже сягає близько 349 мільярдів доларів США. Про це йдеться у новому звіті, підготовленому Світовим банком, Єврокомісією та українським урядом.\n\nЗа понад шість місяців від початку вторгнення Росії Україна зазнала широкомасштабних руйнувань.\n\n\"Наслідки вторгнення відчуватимуться упродовж кількох поколінь, адже сім'ї було розділено й переміщено, порушено розвиток людського потенціалу, знищено культурну спадщину, а позитивна траєкторія розвитку економіки й рівня бідності змінилася на негативну\", - йдеться у доповіді.\n\nАналіз охоплює лише період до 1 червня - тобто збитки, завдані упродовж останніх трьох місяців, у доповіді не враховані. За представленими у ній оцінками, прямі збитки, завдані у першу чергу житловому комплексу, транспорту, торгівлі та промисловості України, сягають 97 мільярдів доларів США. Тоді як збитки, спричинені порушенням економічних потоків і ланцюгів виробництва, оцінюються у 252 мільярди доларів. Ці дослідження підкреслюють масштаби викликів, з якими Україна стикається, намагаючись відновити свою економіку та водночас даючи відсіч російській агресії.\n\nВійна на виснаження: що буде з економіками України та Росії\n\nЧитайте також:",
    "МАГАТЕ у своїй резолюції вимагає від Росії вивести війська із ЗАЕС": "У цьому документі агентство закликає Росію «негайно припинити всі дії проти Запорізької атомної електростанції та будь-якого іншого ядерного обʼєкта в Україні».\n\nРезолюцію прийняли 26 голосами за. Проти проголосували Росія та Китай, а Єгипет, Південна Африка, Сенегал, Бурунді, Вʼєтнам, Індія та Пакистан утрималися.\n\nЦе уже друга резолюція, яку прийняла МАГАТЕ після повномасштабного вторгнення Росії в Україну 24 лютого. Перший документ прийняли у березні, перед тим, як російські війська окупували ЗАЕС.\n\n«Вже наступного дня РФ відкинула цей заклик, захопивши Запорізьку атомну електростанцію. Росія розглядає цивільну інфраструктуру України як військову нагороду, прагнучи позбавити Україну контролю над власними енергетичними ресурсами та використовувати АЕС як військову базу для бойових дій проти України», — йдеться у заяві США.\n\nНагадаємо, 11 вересня енергоблок №6 ЗАЕС відключили від енергомережі, його готують до переведення у холодний стан. Як пояснили в «Енергоатомі», до цього три доби 6-й енергоблок працював у режимі острова, заживлюючи лише власні потреби станції на критично низькому рівні потужності, оскільки через російські обстріли були пошкоджені всі лінії зв‘язку Запорізької АЕС з енергосистемою України.\n\nЯдерний шантаж на ЗАЕС\n\n7 серпня ISW повідомили, що російські війська, ймовірно, зберігають вибухівку та міни на Запорізькій атомній електростанції й навколо неї й, можливо, замінували частини станції. 9 серпня журналіст в ефірі Громадського радіо розповів, що російські військові облаштували на Запорізькій АЕС військову базу. Вони ховають там техніку, боєприпаси, а також облаштували там катівні для утримання і допитів людей.\n\nПри цьому МАГАТЕ 10 серпня заявили, що обстріл Запорізької АЕС не призвів до «безпосередньої загрози ядерній безпеці».\n\n13 серпня інженер станції повідомив, що росіяни розмістили на ЗАЕС установки для імітації «прильотів».\n\n14 серпня російські війська вчергове обстріляли станцію, унаслідок чого загинув працівник Запорізької АЕС, ще двоє людей були поранені. 15 серпня армія РФ обстріляла Енергодар, де розташована Запорізька атомна станція.\n\nПідтримуйте Громадське радіо на Patreon, а також встановлюйте наш додаток:\n\nкщо у вас Android\n\nякщо у вас iOS\n\n",
    "Що у світі писали про війну в Україні 14 вересня. Огляд публікацій провідних іноземних видань": "«Українська армія перемагає, однак її економіка наразі програє» ― так називається велика й ґрунтовна колонка історика та оглядача Bloomberg Ніла Фергюсона. На минулих вихідних він відвідав Київ для участі в конференції Yalta European Strategy, де чув українських та іноземних науковців, економістів та політиків, зокрема, Володимира Зеленського. Впевненість українського президента в перемозі України надихнула Фергюсона, і він вважає її цілком імовірною. Так, росія переважає нас за багатьма показниками: її територія у 28 разів більша, ВВП вищий удевʼятеро, населення утричі більше, ніж в Україні. Однак менші країни нерідко вигравали у війні з більшими (наприклад, 13 американських штатів у війні з Великою Британією, Північний Вʼєтнам у війні зі США, Афганістан у війні з Радянським Союзом), та й війни за незалежність частіше закінчуються перемогою, ніж поразкою ― тому імперії схильні розпадатись, пише Фергюсон. Тим більше, якщо врахувати, що російська армія наразі істотно пошарпана після пів року війни, а поповнення надходить здебільшого з бідних далеких республік, і на високий бойовий дух солдатів годі очікувати. Коли такі армії бачать добре мотивованого та озброєного опонента, вони зазвичай або тікають, або здаються в полон. Перемоги ЗСУ на Харківщині, новини про які саме надходили під час форуму, лише підтверджували цей факт. Однак противагою оптимізму Зеленського стали слова українського премʼєр-міністра Дениса Шмигаля, який зазначив, що ризик інфляції чи навіть гіперінфляції в українській економіці цього чи наступного року є високим.\n\nНАТО боїться ескалації конфлікту з росією, тож постачання зброї Україні, швидше за все, не зросте. Це означає, що війна триватиме не лічені місяці, а рік або більше, пише Фергюсон. Україна має втриматись протягом цього часу. І так, російська економіка потерпає від санкцій, хай як російське керівництво намагалося б це приховати у статистиці. Однак бюджет у росії досі профіцитний, а рубль, нехай навіть штучно, стабілізовано. А от українська економіка за результатами року має показати приблизно 50-відсоткове падіння. Тоді як гроші дуже потрібні ― зокрема, на підготовку зруйнованого житла до зими.\n\nЯкщо Київ не отримає достатньо фінансової підтримки з-за кордону, йому просто доведеться увімкнути друкарський станок і спровокувати високу інфляцію. Ключовим джерелом фінансової підтримки, вважає Фергюсон, має стати ЄС ― принаймні, це справедливо, оскільки США по суті покривають задачу постачання зброї. Брюссель обіцяє чимало, однак на ділі не виділив і третини з обіцяних грошей. Та й цих девʼяти з лишком мільярдів доларів замало для того, щоб покрити поточні потреби України.\n\nЯкщо Україна витримає зиму, зокрема традиційно найхолодніші січень та лютий, то до річниці вторгнення Київ може «подарувати» виснаженій росії та її армії чергову ефективну контратаку. Якщо ж фінансової допомоги не буде достатньо, «Зеленський, вочевидь, втратить частину свого високого рейтингу, а проблем всередині країни побільшає».\n\nФергюсон повторює слова українського президента, що наступні три місяці мають ключове значення для розвитку подій. Саме восени Україна має закрити найбільші проблеми в бюджеті й підготуватись до зими. І до подальшої боротьби.\n\nУкраїнці не унікальні в історії, й вони мають подумати про це, нагадує Фергюсон. У більшості народів визвольні війни тривали довше за рік. Наприклад, у США війна тривала шість довгих років."
}