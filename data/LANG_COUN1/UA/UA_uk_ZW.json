{
    "У Зімбабве впіймали гігантського крокодила": "Вага рептилії, довжиною чотири з половиною метри, 450 кг. Місцеві жителі називали її потворою.\n\nУ Зімбабве мисливець Гаррет Вейлс упіймав гігантського крокодила. Його вже назвали \"динозавром-людожером\" через унікальну довжину 4,5 метра. Фото Вейлз опублікував у Instagram.\n\nКрокодила рідкісного розміру знайшли поблизу річки Саве. За словами мисливця, він випадково натрапив на історію про \"чудовисько\" і вирішив розставити приманку на березі.\n\n\"Ця тварина засмагала в очеретах\", - згадав Вейлз.\n\nВбити крокодила вдалося на п'ятий день. Рептилія була за шість метрів від мисливця. Щоб витягти її з води, знадобилося вісім людей. Вага крокодила – 450 кг.\n\nФото: instagram.com/williethekid26\n\nГігантський крокодил\n\nНагадаємо, біля узбережжя Каліфорнії блогер-рибалка Ілан Тусії зняв на відео велику білу акулу . Це сталося випадково, оскільки спочатку він прийняв рибу за величезний сірий підводний човен.",
    "У Зімбабве знайшли \"найстарішого\" динозавра Африки": "У Зімбабве знайшли \"найстарішого\" динозавра Африки\n\nШінгай Ніока та Олівер Слоу\n\nBBC News\n\n1 вересня 2022\n\nАвтор фото, Andrey Atuchin / Virginia Tech Підпис до фото, Художня реконструкція мбірезавра раатхі\n\nВчені виявили в Зімбабве рештки найдавнішого в Африці динозавра, який жив понад 230 мільйонів років тому.\n\nMbiresaurus raathi був метр заввишки, бігав на двох ногах і мав довгу шию та зуби із зазубринами.\n\nВчені заявили, що це вид зауроподоморфа, родича зауропода, який ходив на чотирьох лапах.\n\nСкелет виявили під час двох експедицій, у 2017 і 2019 роках, у долину Замбезі.\n\n\"Коли ми говоримо про еволюцію ранніх динозаврів, скам'янілості тріасового періоду трапляються рідко\", - сказав BBC Дарлінгтон Муньїква, заступник директора Національних музеїв і пам'яток Зімбабве, який брав участь в експедиціях.\n\nВін сказав, що скам'янілості тієї епохи, яка завершилася понад 200 мільйонів років тому, були знайдені в Південній Америці, Індії, а тепер і в Зімбабве.\n\nОчікується, що знахідка проллє більше світла на еволюцію та міграцію ранніх динозаврів, коли світ був одним величезним континентом, а Зімбабве було розташоване на тій же широті, що й Індія.\n\nВчені Зімбабве десятиліттями знали про інші скам'янілості в цьому районі. Як каже Муньїква, у цьому регіонів є багато місць, які потребують подальшого дослідження, але для цього треба фінансування.\n\n\"Знахідка свідчить про те, що динозаври не жили по всій планеті й не керували світом із самого початку\", - сказав ВВС Крістофер Гріффін, інший дослідник, який брав участь в експедиції.\n\n\"Вони та тварини, з якими вони жили поруч, здається, були прив'язані до певного середовища на крайньому півдні - там, де сьогодні розташована Південна Америка, південна Африка та Індія\".\n\nАвтор фото, Stephen Tolan/Virginia Tech Підпис до фото, Крістофер Гріффін у 2017 році розкопує частину скелета Mbiresaurus raathi\n\nПропустити подкаст і продовжити подкаст Що це було Головна історія тижня, яку пояснюють наші журналісти Випуски Кінець подкаст\n\nВін додав, що скелет є \"найстарішим динозавром, коли-небудь знайденим в Африці\".\n\nПрофесорка Анусуя Чінсамі-Туран, палеонтолог з Університету Кейптауна, сказала BBC, що це відкриття було важливим, тому що динозавр був частиною гілки, яка дала початок зауроподам динозаврам, до яких належать диплодок і бронтозавр.\n\n\"Це говорить нам про те, що динозаври мешкали на різних континентах, але переважно у спекотному вологому середовищі, а не в сухому негостинному середовищі, - сказала вона BBC. - Ми сподіваємося, що знатимемо більше у цій галузі\".\n\nВона додала, що в районі, де зробили відкриття, нещодавно проводилися розвідки з видобутку газу.\n\n\"Я сподіваюся, що існує суворі правила, які гарантують, що якщо вони побачать скам'янілості, вони передадуть їх до музеїв, щоб ми не втратили цей матеріал\", - сказала вона.\n\nМайже повний скелет Mbiresaurus raathi зберігається в залі музею у місті Булавайо на півдні Зімбабве.\n\nВважається, що він належить до карнійського етапу тріасового періоду, коли територія Зімбабве була частиною масивного суперконтиненту Пангея.\n\nВчені припускають, що динозаври були добре пристосовані до високих широт, де розташоване сучасне Зімбабве, які були вологими та мали рясну рослинність.",
    "Федір Шандор, професор з окопу": "Укрінформ поспілкувався з відомим професором з окопів Федором Шандором на Закарпатті під час короткої відпустки військового. Зустрічаємося біля Ужгородського нацуніверситету, де довго вже викладає Шандор (і продовжує робити це через Zoom навіть з окопів на Донеччині, власне, тому він і став знаменитим на цілий світ). Шандору не дають проходу друзі, знайомі та колеги. Жінки обіймають і дякують за захист, чоловіки тиснуть руку, плескають по плечу та кличуть “на кавіль”. Так виглядає народна любов. Федір Шандор каже, що його місія на цій війні — впливати на події медійно. Адже за весь час служби ти можеш ніколи так і не поцілити у ворога зі зброї, а тут одразу бачиш реакцію і ворогів, і друзів на свої слова — навіть якщо ці реакції спалахують десь у Нігерії чи Зімбабве. Тож як працює мем професора з окопів на благо України на фронті й поза ним — в інтерв'ю Укрінформу з Федором Шандором, депутатом Закарпатської обласної ради та президентом Закарпатської туристичної організації, нині — військовим, солдатом 68 батальйону Закарпатської ТрО. На війні не випендрюйся: простий піхотинець не мусить бути екіпірованим, як Рембо - Федоре Федоровичу, ви вдома кілька днів — чому найбільше тішитеся? - Найбільше радію своєму ліжку. Ммм, ліжко!.. Просто ліжко. Це кайф! Ми останні два тижні спали в лісі на землі. Часом у наметах антимоскітних, але все одно на землі. Доти жили в будинках у селі, але потім командування заборонило. - Ви і свій фірмовий машлик (закарпатці так називають метелик, він — частина стилю Шандора, завжди одягає його, Федір Шандор свого часу працював діджеєм на радіо і мав нік “Ферко Машлик”, - авт.) одягли навіть. - От у костюмі й метелику мені трохи незручно, через те що знаю: наші хлопці там зараз носять форму. Ну, але нічого, я свою через 10 днів також одягну. - Машлик той же, сорочка, костюм чи ваше ядучо-зелене худі — майже нічого на позір у професорі Шандорові не змінилося. Чи це лише на перший погляд? Як змінили вас пів року війни? - Самодисципліна. Звичка надіятися на себе. Заслати ліжко, зварити їсти, контроль за речами — вони пропали? То твої проблеми. Це перше. А друге — це зменшення потреб у речах. Ми коли потрапили в армію, звідусіль знайомі, друзі й волонтери пропонували тактичні різні військові речі і питали, мовляв, треба вам? Треба! Ми брали все. А вже потім зрозуміли, що тепловізори, коліматори, химери потрібні не піхоті, а снайперам чи штурмовим ротам — ми то все повіддавали хлопцям, які реально користуються.\n\n- О, ці тепловізори стали вже приказкою! - Мені тепловізор підігнали друзі за 1800 доларів. У нас в підрозділі на 8 чоловік було 8 тепловізорів, і ми прийняли рішення на спільному засіданні відділення, що віддамо їх, кому треба. Передали колегам в одну роту зі 128-бригади, хай користуються. Це не війна стрілецької зброї, це війна артилерії і високих технологій. Звідси правило: не випендрюйся. Якщо ти снайпер — друге діло. А якщо простий піхотинець, не треба бути якимось Рембо з купою військових прибамбасів. Просто виконуй накази. Але разом з тим, зручна РПС-ка — це діло! Розвантажує спину. - А що, навпаки, необхідно? - Зараз? Маскувальні сітки. Причому вже варто готувати білі на зиму. Їх ніколи не буває достатньо. Насправді треба в 3-4 рази більше, ніж дають. Чому? Бо ти міняєш локацію постійно: викопав окоп, замаскував — а тебе перекинули. І знову потрібна маскувальна сітка. А ще зараз необхідні підкладки у взуття — зараз восени це надактуально. Ну, і теплі спальники. МОЯ МЕТА ВДОМА — НАТІШИТИСЯ КОМФОРТОМ І ЗАКУПИТИ ВСЕ НЕОБХІДНЕ ДЛЯ ПІДРОЗДІЛУ - Ви зараз, так розумію, займаєтесь пошуком цих речей для себе й хлопців? - Я вже на третій день відпустки відправив посилку на батальйон. - Тобто ви тут постачальник? - Щось таке. Нам треба було багато речей, серед них і компресори, радіостанції, рації, навіть лобове скло, бо наше було посічене і могло просто десь випасти в дорозі на ямі. - Є відчуття тут, вдома, що — от вона, відпустка, чи війна не відпускає? - Я отримую задоволення від комфорту. Моє завдання зараз — накопичити ці позитивні відчуття, бо їх скоро знову не буде. Тепле ліжко, келих вина, смачна кава, торт “Ужгород”... До Валіка в кондитерську (Валентин Штефаньо, відомий закарпатський кондитер, друг Шандора, — авт.) ми зайшли одразу ж у перший день. - І бограч? - Ні, от бограч ми багато разів варили на фронті. До речі, я у війську навчився варити борщ: із нами служив шеф-кухар одного модного ресторану Женя, він варив такий борщ, що за вуха не відтягнеш! Я вдома ніколи його не варив, є дружина, теща — це їхня справа.\n\n- Ну, то тепер уже ви теж можете їм показати майстер-клас? - Ні, я приїхав сюди їсти їхній (сміється, — авт.) І зробити свої туристичні та університетські справи. Я ще в окопах у записник позанотовував собі, що і де би треба зробити. От спершу садимо екзоти в парку Плотені, потім проводимо традиційний забіг на винограднику Wine Run на Шато Паук. В університеті на другий же день відпустки прийшов на вчену раду. У нас цьогоріч на порядок більше аспірантів, ніж торік. НАСТУПНИЙ РІК ДЛЯ УКРАЇНСЬКИХ ВИШІВ БУДЕ КРИТИЧНИМ: СТУДЕНТІВ НЕ БУДЕ ФІЗИЧНО - Хлопці в армію не хочуть і тому всі вступають вчитися? - І це теж одна з причин. Друга: багато хто боїться вертатися у великі міста, і вступає до вишу тут. Можливо, з часом вони заберуть документи чи переведуться, але поки що вони тут. І це добре. Бо наступного року в нас буде величезна криза у вишах. У нас не буде студентів. - Бо діти з батьками виїхали за кордон? - Так, усі ті діти, які в еміграції зараз, вони провчаться там рік-два і, звісно, будуть вступати в університети та коледжі за кордоном. Переважна більшість так зробить. Тому нас чекає демографічно провальний рік, у нас фізично не буде абітурієнтів. - Чи бачите ви якийсь вихід: як, якими способами їх можна повернути назад? - Якраз говорили про це і на Форумі ветеранів та Саміті перших леді. От уявіть: закінчилась війна, ветеран повертається з неї, але їде не додому, а за кордон — до однієї з країн ЄС, де зараз його дружина й діти. Дружина вже влаштувалася на роботу, діти ходять до школи. Де він залишиться? Так, там, де добре його сім'ї. А це ж найкращі наші люди, бо ті хто зараз на фронті, це цвіт нації. Як зарадити цьому? Дія номер один (ми, тобто, науковці в різних сферах, які співпрацюють із державними органами, зараз над цим працюємо) — створити в суспільстві розуміння того, що після закінчення війни в Україні кожен крок — це 100% успіх. Бо рахуватимемо від нуля, а від нуля кожен крок - це плюс. Перше: це буде країна, де буде маса роботи, умовно, закарпатським штукатурам і будівельникам буде чим зайнятися, бо масово йтиме будівництво. Друге: менше людей стало, значить, підніметься ціна робочої сили. Третє: країна модернізуватиметься і перетворюватиметься на очах. Отой весь наш радянський спадок, який ми ніяк не могли залишити в минулому (хрущівки, стара каналізація, енергозатратні споруди, — багато цього знищено). Зараз на тому місці будуть зводитися нові міста за новими технологіями. У нас відбуватиметься квантовий ривок. Те, що Україна буде серед країн-молодих європейських тигрів, — безсумнівно. Але поки це станеться, треба, щоб у країні залишалися люди. Не можемо собі дозволити, аби кращі з українців виїхали за кордон. Разом із тим, у нас проходить самоочищення і єднання нації. Ті люди, які раніше не хотіли їздити на захід — вимушено поїхали, вони вимушено соціалізуються і проходять цей шлях. Вони змінюють свої культурні маркери. Третій момент: у нас 25% сільського населення. Це проблема для сучасних націй, бо в сучасному світі це не потрібно. Бо у селі немає роботи. Якщо раніше фермерам потрібно було 200 людей, то тепер - один трактор “Джон дір”, за яким він сам же і сидить.\n\nМи були на таких полях, що мені було страшно дивитися: як такі площі взагалі можна засадити?! Але нічого, садять і збирають, бо це гроші. Він має можливість заробити їх у селі, а витрачати їх їздити на вихідні у місто, бо він годує це місто. Ця війна не лише зменшить кількість сільського населення в Україні, але й переорієнтує його. От у Буковелі у нас теж сільське населення, але вони живуть в іншому форматі. Ми прогресуємо в цьому напрямку. Хоча й дуже болісно через війну. Про українських героїв війни говорить увесь світ, а російська армія нікому не цікава ПРО МЕНЕ ПИСАЛИ В НІГЕРІЇ ТА ЗІМБАБВЕ, А В ЯПОНІЇ СКЛАЛИ ТАНКУ - Ота відома фотографія професора з окопів була зроблена одразу ж по приїзді на Донеччину? - Наша рота спочатку перебувала на Закарпатті, два тижні були в Перечині, потім місяць жили на перевалі, повзводно забезпечували охорону блок-поста, я тоді стільки ходив горами по коліна в снігу, як ніколи! Тоді була загроза проникнення ДРГ на Закарпаття. А в Донецькій області в окоп пішли через три дні після приїзду. Потім через два тижні почали стріляти фугасами, і комбат сказав рити бліндажі. Ота фотографія професора з окопу була зроблена у перших числах травня, ми приїхали туди у квітні. Я лекції читав завжди, й у Волосянці на Закарпатті, і на Донеччині. Біля нас стояла Нацгвардія, вони мали роутер, і я собі знайшов місце в нашому окопі, де від них найкраще брав інтернет, то було якраз біля місця, де спав Вітя (Віктор Щадей, закарпатський громадський активіст, політик, балотувався в мери Ужгорода, автор того самого фото з професором з окопів, що облетіло весь світ, — авт.). От він якось вранці прокинувся і мене сфотографував. То не було постановочне фото. - Поділіться, як це — бути мемом війни? - Я це розглядаю як свій особистий внесок у війну. Тут така штука, що ти за весь час у війську можеш ніколи так і не вистрілити у ворога, ти часто його навіть не бачиш, бо це війна артилерії й технологій, повторюся, а не стрілецької зброї. 80% солдатів на цій війні можуть ніколи не вистрілити у ворога! А от воювати на інформаційному фронті — це інакше, ти бачиш, куди влучають твої постріли, відстежуєш реакції друзів, ворогів. Я це вам як науковець кажу: якби не робота зі світовою аудиторією журналістів, ми б не мали ленд-лізу, постачання зброї і не змогли би втриматися проти ворога. Російську армію чомусь не висвітлюють. Вона не цікава. Не те що злочинна, вона просто нікому не цікава. - Крім їхніх соловйових і скабєєвих... - От власне. У них навіть нема героїв на цій війні. А в нас їх он скільки! Оскільки професор з окопів став мемом насамперед для західних мас-медіа, я вважаю це своїм внеском у війну. Коли тобі пишуть індійські, бразильські, аргентинські ЗМІ, коли дзвонять з Болгарії (де це Болгарія колись цікавилася Україною?), з Австрії, яка не допомагає, Швейцарії. Коли журналіст СNN тобі пише в приватні, коли про тебе робить статтю The New York Times, коли це все закручено на тобі, значить, твоя робота потрібна Україні. Я собі чисто для колекції роблю географічну підбірку країн, де про мене написали. Нарахував 102 країни, але фішка навіть не в тому, що це були такі флагмани медіа як CNN, BBС (англійське), La Repubblica, мадярські видання, які взагалі не згадують про нашу війну. А от коли про тебе пише англомовне видання Нігерії, наприклад, і за ним передруковують усі інші (Зімбабве, ПАР) — це для мене досягнення, адже потрапити в Африку дуже важко, вона вся “оброблена” росіянами, там вагнерівці контролюють 3-4 держави, а Нігерія — це найбагатша країна, 100 мільйонів населення, корисні копалини, діаманти... І ти потрапляєш у їхній інформпростір. Вразило також, що про професора з окопів писали видання маленьких країн Океанії. Або що в Японії про мене склали танку.\n\n- У реалі ви, напевно, менше країн відвідали? - Так, менше. Всього 73. - Це можна цілу книжку видавати. Плануєте? - Так. Та й зараз веду у своєму Фейсбуці щоденник професора з окопу. Я ділюся там футурологічними роздумами: що буде далі з нами та зі світом? Прокручую в голові можливі варіанти. До речі, інший наш мем, який ми запустили в мережу, про те, що ЗСУ використовують на фронті угорську мову для шифрування переговорів, теж добре спрацював. Про це також написали всі, а зокрема й росіяни, які нам зробили піар. - Ви справді маєте таку практику — розмовляти по-угорськи в радіоефірі? - Ну, я тобі скажу, що це за практика: це коли тобі в облом іти з точки на точку із запитанням чи посланням пішки, бо це ж треба робити під обстрілами, і ти просто береш рацію, просиш покликати Жолта і кажеш йому: “Но, серус, Жолт!” - Чи робили ви спроби якось достукатися до угорців, спробувати переконати змінити свою думку щодо війни? Знаю, що маєте угорське коріння... - Ти бачила, скільки переглядів цього ролика? 4,2 млн. Думаю, ті, хто проти війни в Угорщині чи не підтримують Україну, почули мене, і це посилило їхні почуття солідарності з українцями. Угорці воюють на фронті, і в складі закарпатської 128-ї бригади, й у нашому підрозділі використовують угорську мову — значить, угорці не осторонь. Я БАЧИВ, ЯК НА ВІЙНІ ПРАЦЮЄ ТЕОРІЯ ВИПАДКОВОСТІ НАСІМА ТАЛЕБА - Які моменти з пережитого за пів року були для вас найважчі? - Були у нас такі три дні, коли крили вогнем так, що не можна було вийти в туалет, вибачте. Були моменти, коли втрачали друзів. У нашому підрозділі дуже по-дурному загинули двоє бійців. Прилетіло, коли один виходив з туалету на позиції, а інший заходив. Це важко осягнути, бо ні сенсу, ні логіки тут нема... Є такий Насім Талеб, у нього є теорія випадковості. Я бачив докази цієї теорії на фронті. Якось був випадок: нам треба було жити у бліндажі замість шістьох чоловік дванадцятьом. Спати незручно, неможливо, то я пішов спати в машину. То заборонено. Ранком прокинувся, і ми поїхали розвозити солдатську пошту у роти. Через дві години вернулися, а там, де я спав, — три ями по 2,5 метра. Ми від'їхали - і прилетіло.\n\n- Що думаєте в такі моменти? - Ну що думаю... Прикольно... Така зупинка. Прокручуєш усе в голові — знову і знову. Дивуєшся. Знаєш, ми коли перейшли у бліндаж, спочатку лінувалися й не хотіли рити “лисячу нору”. Коли вчергове прилетіло і осколок прошив бліндаж, рили аж бігом. - Маєте систему забобонів у війську? - Є правило, яке не порушую: завжди бути в броніку, касці й постійно чистити автомат. То тяжке, не хочеться, багато хто каже, а, вчора нічого не було, і сьогодні пронесе. Але то має бути. Є одна штука, за якою можна легко відрізнити тих, хто сидів у окопі, і тих, хто ні. У перших на дуло автомата завжди натягнутий палець із рукавиці, щоб туди не насипалася глина, бо не хочеться щоразу після чергування чистити автомат. Я ПРЯМО НАЗИВАЮ, ХТО БУВ БИ КОЛАБОРАНТАМИ НА ЗАКАРПАТТІ, ЯКБИ СЮДИ ПРИЙШЛИ РОСІЯНИ - Ви передали частину снарядів, які прилетіли до вас в окопи, до музею в Ужгороді. Для чого це потрібно? - Це те ж саме, що зняти пам'ятники російським письменникам чи радянським солдатам і не знищувати їх, а виставити в музеї тоталітаризму. Це епізод історії, і його потрібно показувати — інакше люди забудуть. Для цього й існують музеї. Це мовчазні свідки історії. Ці речі там мають бути. - До речі, про радянські пам'ятники: як там справи з солдатом на кордоні? Щось справа знову затихла, а я знаю, що ви були одним з ініціаторів демонтажу цього пам'ятника. - Все затихло, бо ті, хто мають прийняти про це рішення... - ...“морозяться” - як кажуть молоді люди? - Ні, навіть не це. Ті, хто мали б демонтувати цей пам'ятник, досі залишаються прибічниками ідеї, що він там має стояти. Ба більше, якби сюди прийшов ворог, вони були б колаборантами. Це антиукраїнці. - От прочитає мер Ужгорода ваше інтерв'ю і скаже, мовляв, приїхав Шандор у відпустку в Ужгород і обізвав мене колаборантом. - А я це прямо й кажу. І в очі б йому сказав. Щодо пам'ятника — на його демонтаж з кордону є “добро” обласної влади і центральної у Києві. А він чогось боїться. І не демонтує. Якщо навіть у Харкові, Полтаві познімали на реконструкцію, а в Ужгороді мер боїться. А це треба зняти. Їх не треба трощити, ламати, знищувати. Зняти — і в музей.",
    "Аравієць за 43 роки одружився понад півсотні разів - ЗМІ": "Найкоротший шлюб чоловіка тривав лише одну ніч, а його дружинами були як аравійки, так і іноземки.\n\nЖитель Саудівської Аравії за 43 роки взяв за дружин 53 різних жінок. Про це йдеться у матеріалі NDTV.\n\n\"Я одружився із 53 жінками протягом тривалого періоду часу. Уперше я одружився, коли мені було 20 років, а вона була на шість років старша за мене\", - розповів 63-річний аравієць в ефірі місцевого телеканалу.\n\nЗа його словами, найкоротший шлюб тривав лише одну ніч, а його дружинами були як аравійки, так і іноземки.\n\nЧоловіка прозвали \"багатоженцем століття\". При цьому він стверджує, що причиною такого числа шлюбів було не особисте задоволення, а \"пошук миру і стабільності\".\n\nЗазначається, що на сьогодні аравієць одружений лише з однією жінкою.\n\nЯк відомо, за законами ісламу, чоловікам дозволено мати одночасно чотирьох дружин. Якщо ж вони не вміють поводитися з ними справедливо, повинні залишити лише одну.\n\nНагадаємо, минулого року стало відомо, що у Зімбабве 66-річний чоловік має 16 дружин , які народили йому 151 дитину.",
    "12 вересня: свята, події, факти. Міжнародний день усвідомлення та перша у світі мікросхема": "Знайшли помилку? Виділіть текст і натисніть Повідомити\n\nСьогодін відзначають Міжнародний день Організації Об'єднаних Націй по співпраці Південь-Південь та Міжнародний день усвідомлення.В Ефіопії святкують День Національної революції, у США, Канаді та на Філліпінах – День бабусі і дідуся, День відеоігор, в Ірані – День кіно.12 вересня церква відзначає свято на честь трьох Олександрів: святителя Олександра, Патріарха Константинопольського, преподобного Олександра Свірського і великого князя Олександра Невського. У цей день влаштовували пишні застілля. Господині готували кашу на м’ясному бульйоні і м’ясні пироги.Цього дня народилися український гідротехнік і меліоратор, громадський діяч, батько письменниці, український диригент, композитор та етнограф, український агроном-селекціонер, польський письменник-фантаст, визначний гуцульський народний майстер у техніці «сухої» плоскої різьби, український живописець, американський (голівудський) актор, модель, автогонщик, благодійник, українська політична і громадська діячка, народний депутат кількох скликань, український футболіст, українська телеведуча, українська тенісистка– Марафонська битва (під час греко-перської війни грецькі війська під командуваннямздобули перемогу над перськими військами Дарія І).під час четвертого, останнього, плавання відправився з Америки в Іспанію.– перша в світі субмарина пройшла випробування в Лондоні.– відбулась Віденська битва, внаслідок якої об’єднана армія Священної Римської імперії та Речі Посполитої на чолі зздобула перемогу над османським військом.– французький революціонервипустив перший номер газети «Друг народу».– англійцями було засновано місто Солсбері - нині Хараре, столиця Зімбабве.– у Києві відкрили політехнічний інститут.– в Женеві була підписана Конвенція про припинення обігу порновидань і торгівлі ними.– утворено політичний союз Латвії, Литви та Естонії (т. зв. Балтійська Антанта).– поблизу селища Монтіньяк (Франція) чотири місцеві підлітки знайшли печеру-грот з настінними малюнками віком 15–17 тисяч років, які нині є однією з найкращих колекцій доісторичного живопису періоду раннього палеоліту.– на територію Німеччини вступили перші американські війська.– в компанії Texas Instruments створили першу мікросхему.— був підписаний договір про остаточне врегулювання щодо Німеччини.— у Києві демонтували монумент на честь Жовтневого перевороту на Майдані Незалежності.– у Харкові відбувся перший і на той момент єдиний концерт групи Queen в Україні. Цим безкоштовним концертом група почала свій Європейський тур на підтримку акції боротьби зі СНІДом.Підписуйтесь на наш Telegram-канал , аби першими дізнаватись найактуальніші новини Волині, України та світу",
    "Оголосили 6 книг, які претендуватимуть на Букерівську премію": "Оголосили 6 книг, які претендуватимуть на Букерівську премію\n\nБукерівська премія оголосила список з 6 книжок, як претендуватимуть на нагороду у 2022 році.\n\nСписок опублікували на сайті премії.\n\nЗа словами голови журі Ніла Макгрегора, дії цих шести книг відбуваються у різних місцях і у різний час.\n\n\"У книгах розповідають про події, які відбуваються скрізь і стосуються всіх нас\", – каже він.\n\nАвтори книг-номінантів\n\nШість авторів представляють п’ять різних національностей і чотири континенти, з рівною часткою чоловіків і жінок у списку.\n\nУ творах описуються події громадянської війни в Шрі-Ланці, йдеться про повалення лідера Зімбабве Роберта Мугабе та вбивство афроамериканського хлопчика Еммета Тіла в США.\n\nЦьогоріч серед номінантів є найстарший автор, який коли-небудь потрапляв до короткого списку: Алан Гарнер святкуватиме свій 88-й день народження в ніч церемонії нагородження переможців.\n\nБільшість сюжетів книг побудовані на реальних подіях.\n\nНовайолет Булавайо: \"Слава\"\n\nІсторія повстання, яку оповідають тварини. Книга допомагає читачам чіткіше бачити людський світ.\n\nАлан Гарнер: \"Патока Уокер\"\n\nФантастика, в якій йдеться про самоаналіз молодої людини, яка намагається зрозуміти навколишній світ.\n\nШехан Карунатілака: \"Сім місяців Маалі Алмейди\"\n\nСатирична книжка, дія якої відбуваються серед смертоносного хаосу у Шрі-Ланці, охопленої громадянською війною.\n\nКлер Кіган: \"Такі маленькі речі\"\n\nКнига присвячена поганим вчинкам людей, які вони вчинили заради релігії.\n\nПерсіваль Еверетт: \"Дерева \"\n\nЖорстока історія про вбивство з різким засудженням расизму та поліцейського насильства.\n\nЕлізабет Страут: \"О Вільям!\"\n\nРоман про кохання, втрату та сімейні таємниці.\n\nНагадаємо, лауреатом Букерівської премії у 2021 році став південноафриканський письменник Деймон Галгут за художній роман \"Обіцянка\".",
    "У Росії критично низька народжуваність — прогнози вимирання росіян та загальносвітові тенденції (ВІДЕО)": "У Росії — демографічна криза. Згідно з останнім звітом ООН, з нестачі чоловіків РФ перевершила Зімбабве та Гваделупу. Народжуваність, за даними Росстату, від січня до квітня була критично низькою з часів Другої світової війни, повідомляє FREEДОМ.\n\nСмертність росіян торік перевищила мільйон і стала рекордною від початку сторіччя. У 90-х населення РФ скоротилося приблизно на 1 млн, тоді країна була на шостому місці у світі за чисельністю населення. За наступні 20 років країна втратила ще 2 млн, опустившись на дев’яте місце. А згідно з прогнозом ООН, до 2050 року Росія втратить ще 12 млн осіб і буде вже 15 у світі за чисельністю населення. Демографи фіксували брак чоловіків у Росії ще до повномасштабного вторгнення до України. 87 чоловіків припадає на 100 жінок — ситуація гірша, ніж у Зімбабве чи Гваделупі, але водночас, повідомляють у Вашингтонському дослідному центрі П’ю (Pew Research Center), не значно гірша за показники в Європі.\n\n“Чоловіки вимирають інтенсивніше. Їхня проблема в тому, що багато чоловіків працюють на важких підприємствах, високий рівень, якщо брати соціологію маскулінності, багато випадків ризикованої поведінки. Останні два роки були дуже безпроблемними через пандемію. Але сказати, що щось у РФ відбувалося гірше, ніж у всій Східній Європі, також не можна”, — каже наукова співробітниця Інституту демографії та соціальних досліджень імені М.В. Птухи НАН України Лідія Ткаченко.\n\nВіцепрем’єрка Тетяна Голікова стверджує, що у Росії за останні два роки вдалося сповільнити темпи зниження народжуваності. Водночас, за даними Росстату, у квітні цього року в країні народилася найменша кількість дітей від часів Другої світової війни — на тисячу осіб у ​​січні-квітні, повідомляв Росстат, народжувалося 8 дітей.\n\nКраїна з економікою, що стрімко занепадає, з кількістю населення, що постійно зменшується, розв’язавши повномасштабну війну, збільшує втрати населення.\n\n“У статистиці, що ви бачите на сайті Росстату, побачити наслідки війни неможливо. Їх можна було б побачити в докладній статистиці з розподілом числа померлих за однорічними віковими групами, за статтю, регіонами, а таку інформацію Росстат припинив давати. Очевидно, що ті, хто гине, дуже слабко враховувалися, можливо, їх вважають зниклими безвісти. Можливо, за шість місяців чи за два роки вони почнуть з’являтися у статистиці чи не почнуть”, — сказав російський демограф Олексій Ракша в інтерв’ю “Радио Свобода”.\n\nРеальні доходи росіян знижуються, і вони все частіше не хочуть мати більше за одну дитину. І це, як вважає Ракша, одна з основних причин падіння народжуваності. За його словами, щоб зупинити майбутній провал народжуваності, потрібно як мінімум потроїти фінансові виплати сім’ям із дітьми. Але російські урядовці із цим не поспішають, навіть у межах спеціально створеного проєкту Міністерства праці та соціального захисту “Демографія”. У той час як на війну проти України, за даними Forbes, Москва витрачає по 400 млн дол. на добу.\n\n“Виплата по півтора мільйона рублів за третю дитину і по мільйону за другу істотно покращить ситуацію з народжуваністю. Ще один захід — виплата прожиткового мінімуму кожній дитині аж до закінчення навчання у виші. Найближчими роками у нас у країні ймовірний антирекорд за рівнем народжуваності за останні років 250. Це згодом призведе до збільшення частки пенсіонерів та зниження розміру пенсій, підвищення пенсійного віку, зниження чисельності працездатного населення і, як наслідок, уповільнення зростання чи скорочення ВВП, зниження темпів розвитку економіки”, — висловив думку Ракша в інтерв’ю виданню “Новий проспект”.\n\nУ світі до 2050 року ООН прогнозує рівність статей у кількісному співвідношенні. Станом на 2021 рік у світовому населенні чоловіків було приблизно на 44 млн більше, але очікується, що ця різниця зникне внаслідок кількох різних демографічних тенденцій. Розв’язана Росією війна може “підіграти” негативним прогнозам демографів, оскільки аналітики не враховують подій, що важко передбачити.\n\nТим часом, за даними останнього дослідження департаменту з економічних та соціальних питань ООН, населення світу зросте приблизно до 8,5 млрд осіб до 2030 року і наблизиться до 10 млрд до 2050 року.\n\nЧитайте також: На переозброєння — 30 трильйонів: за Путіна воєнні витрати в РФ зростають швидше за невоєнні\n\nНагадаємо, кремлівська влада готує населення до затяжної війни з Україною. Щоб пояснити людям, чому помітних успіхів на полях бою немає, як і немає визначеності щодо термінів закінчення війни, Кремль змінює риторику. Представники влади країни-агресорки намагаються розгорнути інформаційну машину.",
    "Як отримати міжнародне посвідчення водія в Одеській області": "Міжнародне посвідчення водія видається на підставі національного посвідчення водія. Термін дії міжнародного посвідчення водія — 3 роки, але не більше строку дії національного посвідчення водія. Видача або ж обмін міжнародного посвідчення водія здійснюється без складання іспитів. Міжнародне посвідчення водія без наявності національного не є дійсним, - інформує Регіональний сервісний центр МВС в Одеській області.\n\nЗа даними поліції, від початку року сервісними центрами МВС області видано 421 міжнародне посвідчення водія. Найбільше за цією послугою зверталися громадяни влітку. Так, у серпні видано 175 посвідчень, а минулоріч — 59.\n\nДля отримання (обміну) міжнародного посвідчення водія необхідно звернутись до зручного за місцем розташування територіального сервісного центру МВС з наступними документами:\n\nоригіналом посвідчення водія;\n\nпаспортом громадянина України (у разі надання ID-картки без наявних у безконтактному електронному носії відомостей про реєстрацію місця проживання разом надається довідка про реєстрацію місця проживання особи);\n\nпаспортом громадянина України для виїзду за кордон;\n\nфотокарткою розміром 3,5х4,5 см на матовому папері.\n\nНадання послуги — до 5 робочих днів з дня подання необхідних документів.\n\nУ послузі працівники сервісних центрів МВС можуть відмовити, якщо є для цього наступні підстави:\n\nпозбавлення права керування транспортним засобом;\n\nособа перебуває в розшуку;\n\nпосвідчення водія знаходиться в розшуку;\n\nвстановлення факту підробки національного посвідчення водія;\n\nзакінчення строку дії національного посвідчення водія на дату отримання міжнародного посвідчення водія;\n\nневідповідність персональних даних заявника.\n\nКрім цього, є країни, у яких відповідно до Віденської Конвенції про дорожній рух 1968 року визнається українське національне посвідчення водія. Наприклад, це Австрія, Греція, Грузія, Данія, Індонезія, Ізраїль, Зімбабве, Монако, Мексика, Польща, Сербія, Туреччина, Чилі, Швейцарія.\n\nАле для виїзду за кордон національне посвідчення водія повинно містити певну обов’язкову інформацію, дату закінчення дії посвідчення. Якщо посвідчення водія не містить цього критерію, то воно не чинне в інших країнах. А тому тим громадянам, які мають ще ламіноване посвідчення водія, рекомендується його обміняти.\n\nОкрім того, відповідно до Женевської Конвенції про дорожній рух 1949 року є країни, на території яких можна керувати транспортним засобом лише за наявності міжнародного посвідчення водія. Це, наприклад, Японія, Сінгапур, Мальта, Малайзія, Кіпр, Єгипет, Ірландія, Ісландія, Австралія.\n\nЗ переліком країн, які визнають національне посвідчення водія, а які - лише міжнародне, можна ознайомитися за покликанням.",
    "На Рівненщині видано 86 міжнародних посвідчень водія за минулий рік. Рівненщина. Новини": "Від початку року Сервісні центри МВС в Рівненській області видано 86 міжнародних посвідчень водія, що вдвічі більше ніж за аналогічний період минулоріч. Найбільше за цією послугою зверталися громадяни влітку.\n\nТак, є країни, відповідно до Віденської Конвенції про дорожній рух 1968 року, у яких визнається українське національне посвідчення водія. Наприклад, це Австрія, Греція, Грузія, Данія, Індонезія, Ізраїль, Зімбабве, Монако, Мексика, Польща, Сербія, Туреччина, Чилі, Швейцарія.\n\nАле для виїзду за кордон національне посвідчення водія повинно містити певну обов’язкову інформацію - дату закінчення дії посвідчення. Тому, якщо посвідчення водія не містить цього критерію, то воно не чинне в інших країнах. А тому, у тих громадян, які мають ще ламіноване посвідчення водія, рекомендуємо його обміняти.\n\nОкрім того, відповідно до Женевської Конвенції про дорожній рух 1949 року, є країн, на території яких можна керувати транспортним засобом лише за наявності міжнародного посвідчення водія. Це, наприклад, Японія, Сінгапур, Мальта, Малайзія, Кіпр, Єгипет, Ірландія, Ісландія, Австралія.\n\nЗ переліком країн, які визнають національне посвідчення водія, а які лише міжнародне, можна ознайомитися за посиланням https://bit.ly/3qdNgsc на сайті регіонального сервісного центру ГСЦ МВС в Рівненській області.\n\nМіжнародне посвідчення водія видається на підставі національного посвідчення водія. Термін дії міжнародного посвідчення водія - 3 роки, але не більше строку дії національного посвідчення водія. Видача або ж обмін міжнародного посвідчення водія здійснюється без складання іспитів. Зауважимо, що міжнародне посвідчення водія без наявності національного не є дійсним.\n\nДля отримання (обміну) міжнародного посвідчення водія необхідно звернутись до зручного за місцем розташування територіального сервісного центру МВС з наступними документами:\n\nоригіналом посвідчення водія;\n\nпаспортом громадянина України (у разі надання ID-картки без наявних у безконтактному електронному носії відомостей про реєстрацію місця проживання разом надається довідка про реєстрацію місця проживання особи);\n\nпаспортом громадянина України для виїзду за кордон;\n\nфотокарткою розміром 3,5х4,5 см на матовому папері.\n\nНадання послуги - до 5 робочих днів з дня подання необхідних документів.\n\nПроте, у послузі працівники сервісних центрів МВС можуть і відмовити, якщо є для цього наступні підстави:\n\nпозбавлення права керування транспортним засобом;\n\nособа перебуває в розшуку;\n\nпосвідчення водія знаходиться в розшуку;\n\nвстановлення факту підробки національного посвідчення водія;\n\nзакінчення строку дії національного посвідчення водія на дату отримання міжнародного посвідчення водія;\n\nневідповідність персональних даних заявника.\n\nЗа інформацією Рівненської міської ради.",
    "Британія закликає країни Африки вирощувати їстівних комах": "Їстівні комахи вже давно рекламуються як джерело білка, вітамінів і мінералів, що вимагає менше землі і води, ніж звичайна худоба, — зазначає The Guardian. Проте культурний опір перешкоджає поширенню у світі незвичайної кулінарної традиції. У прагненні використати «гастрономічні» переваги комах, британський проект допомоги Демократичної Республики Конго (ДРК) включає розведення африканських гусениць, перелітної сарани та чорних мух.\n\nІніціатива реалізується в провінціях Північне та Південне Ківу ДРК, де тваринництво є одним із небагатьох способів заробити на життя. Однак із зростанням населення площі для тваринництва скорочуються, а вирощування яловичини створює навантаження на водопостачання.\n\nДвадцять три види комах вже вживаються в їжу в Південній Ківу, хоча конголезці зазвичай їх не вирощують, а збирають залежно від сезону. Їстівні комахи, яких зазвичай вживають у їжу у цьому регіоні, включають африканського пальмового довгоносика, жука-бур'яна, термітів та цвіркунів.\n\nБританська Католицька агенція з розвитку заморських територій (Cafod) сподівається, що конголезці почнуть вирощувати комах промисловим способом.\n\nХробак мопане\n\nТим часом у Зімбабве реалізується ще один проект із використання черв'яків мопане в кашах, що подаються в школах. Слизових зелених гусениць, які перетворюються на метеликів-імператорів, збирають у сезон дощів у сільських районах Зімбабве.\n\nНа 300 000 фунтів стерлінгів з бюджету допомоги чиновники планують нагодувати бідних дітей віком від 7 до 11 років у південному місті Гванда та у столиці Хараре кашею з додаванням жуків, які містять фосфор, калій, залізо, мідь, цинк, а також вітаміни B1 та B2.\n\nЧитайте також: Престижну кулінарну премію отримав ресторан африканської сільської кухні.\n\nКерівник проекту доктор Альберто Фіоре — професор харчової хімії та технології Абертейського університету у Данді, підкреслив, що його команда придумала формулу, в якій черви мопане, вирощені на місцевій фермі, поєднуються з місцевими злаками та фруктами. Це вкрай важливо з огляду на те, що війна в Україні та зміцнення долара роблять імпорт все менш доступним.\n\nФіоре сказав, що його каша на основі комах містить зерна сорго та просо. Дослідницька група провела тести у Шотландії, яка славиться своїми кашами.\n\nПерелітна сарана\n\nДоктор Сара Бейнон, засновник ферми жуків у Пембрукширі та академічний ентомолог, сказала, що подібні проекти — «вірний спосіб врятувати життя та покращити харчування найбідніших людей на Землі». Вона також зазначила, що вчені активно заохочують людей з розвинених країн включати комах до свого раціону.\n\n«З населенням, апетит якого набагато перевищує можливості планети, і з нинішнім сільським господарством, яке знищує біорізноманіття та змінює клімат, ми не маємо іншого вибору, окрім як змінити споживання… і наші погляди на цю сферу», — зазначила Бейнон.\n\nОбидва проекти фінансувалися через UK Research and Innovation (UKRI) — структуру Міністерства бізнесу, енергетики та промислової стратегії Великобританії. «Ми очікуємо, що отримані знання принесуть користь громадянам у всіх країнах, незалежно від їхнього економічного становища, – заявив представник UKRI. — Білкові та екологічні переваги вживання комах широко відомі у всьому світі».\n\nЧитайте також: 345 мільйонів людей перебувають на межі голодної смерті.\n\nНа ілюстрації: Чорна муха",
    "Вони зруйнували все: гендиректор Шахтаря обурений діями ФІФА стосовно росії": "Після початку повномасштабної війни рф проти України футбол цієї країни почали відсторонювати від змагань. Збірну росії не допустили до відбору ЧС-2022, а всі місцеві клуби зняли з єврокубків.\n\nЧитайте також Сонце України встає на Донбасі: зворушлива акція Шахтаря до Дня Донецька – фото\n\nПопри це у березні на Конгресі ФІФА російську мову зробили офіційною для організації. Ба більше, федерація не захотіла виключати росію зі списку членів, хоча Пакистан, Кенія та Зімбабве потрапили під ці санкції.\n\nЦя ситуація вкрай обурює генерального директора Шахтаря Сергія Палкіна. В інтерв'ю англійським ЗМІ функціонер вкотре наголосив на аморальності такої поведінки ФІФА.\n\nЯкщо подивитися на росію, у них наче все добре. Вони грають собі, багато людей на стадіонах. Дивно мені, що ФІФА ніяк не реагує на цю ситуацію. Чому росія досі член ФІФА? Вони зруйнували все: нашу країну, життя українців і наш футбол. ФІФА потрібно зайняти вже якусь позицію. У цій ситуації неможливо грати в якусь гру і не займати позиції,\n\n– пояснив Палкін.\n\nФІФА проти росії та Шахтаря\n\nНагадаємо, що російські клуби не допустили до єврокубків і у сезоні 2022/2023. Також цій країні не дозволили боротись за право провести Євро-2028.\n\nДо слова, Шахтар планує судитись із ФІФА через те, що організація дозволила легіонерам призупиняти контракти з українськими клубами під час війни. Сергій Палкін оцінював збитки від цього у 50 мільйонів євро. Цікаво, що таке правило чинне і для легіонерів у чемпіонаті росії.",
    "Жила в Італії, але повернулася захищати Україну: що відомо про загиблу медикиню з Івано-Франківщини": "На фронті загинула військова медикиня Мар'яна Тряско із позивним \"Квітка\". Мар'яна останні 14 років жила в Італії, але коли розпочалася повномасштабна війна, все залишила й приїхала захищати Україну. В Італії у неї залишилися чоловік та двоє дітей.\n\nВідео дня\n\nДокладніше про це читайте у матеріалі OBOZREVATEL.\n\nВ Італії залишилося двоє дітей\n\nМар'яна Тряско з позивним \"Квітка\" була військовим медиком. Родом вона з Івано-Франківщини, із села Тростянець.\n\n\"Мар'яна тут виросла, ходила до школи, потім працювала в місцевій лікарні, вона була медиком. Приблизно 14 років тому поїхала жити та працювати в Італію. Там же живуть дві її сестри та мама, а брат – у Німеччині. Звичайно, поїхали вони туди працювати не від хорошого життя. Але Мар'яна там вдруге вийшла заміж\", – розповідає один із жителів села.\n\nВ Італії у жінки залишилися двоє дітей – 14-річний син та 10-річна донька. Про них вона згадує у короткому відео, яке було знято кілька місяців тому у 102-й бригаді Сил територіальної оборони Івано-Франківської області.\n\nУ Тростянці Мар'яна будувала свій будинок і мріяла разом із сім'єю приїжджати до себе на батьківщину.\n\nХотіла бути корисною\n\nОднак коли 24 лютого Росія вторглася в Україну, вона все залишила і приїхала на батьківщину.\n\n\"Ми познайомилися з нею тоді, коли вона зателефонувала з Італії до Тараса Слівчука і попросила допомогти потрапити до медичної служби. Тому що хотіла бути корисною нашим військовим і Україні. По телевізору побачила, що в Україні бракує, і без вагань приїхала.\n\nЗгадую нашу першу зустріч. Така весела, усміхнена, щира та добра. З усмішкою розповідала, як в окопах живуть наші захисники, як ховаються під час дощу, що їдять, п'ють, де зберігають їжу, куди ховаються під час обстрілів. Розповідала багато і весь час усміхалася, наче їй не страшно. Побратими нею пишалися. Вона завжди турбувалася про їхнє самопочуття, вчасно надавала допомогу, вміла підбадьорити\", – написала про неї Оксана Слівчук.\n\nОдин із друзів Мар'яни згадує, що колись її родичі у своїй хаті кілька днів ховали Степана Бандеру. Від того будинку вже залишився лише фундамент та сімейні спогади.\n\nОдносельці теж говорять про Мар'яну як про дуже добру, чуйну людину. Вона завжди приходила на допомогу всім, хто її просив.\n\nМар'яну було важко поранено під час мінометного обстрілу, два дні лікарі боролися за її життя, але врятувати не змогли.\n\nНині родина збирається у рідному селі. Тіло Мар'яни незабаром доставлять із Запоріжжя, поховають її на рідній землі. Де саме – у селі чи на Алеї Героїв у Долині – вже вирішуватимуть близькі.",
    "Чому енергетичне вугілля зараз на піку попиту у Європі": "Глобальний обсяг газової енергетики 2022 року має знизитися на 2,6%, а використання вугілля для виробництва електроенергії зростає. Про це йдеться в останньому огляді Міжнародної енергетичної агенції. У МЕА зазначають, що через дорожнечу газу та обмеження його постачання вугілля замінює природний газ для виробництва електроенергії на ринках із вільними потужностями вугільних електростанцій. Це значною мірою стосується європейських країн, які прагнуть припинити свою залежність від імпорту російського газу. Деякі європейські країни відклали плани щодо поступової відмови від вугілля та скасували раніше накладені обмеження на нього.\n\nДинаміка попиту на електроенергію та паливо\n\nСтатистика показує, що після 24 лютого світові ціни на вугілля зросли більш як удвічі – це абсолютний рекорд з-поміж викопного палива.\n\nЗміна світових енергетичних цін після 24 лютого\n\nЧому зростає попит на вугілля\n\nЕнергетична криза розпалює глобальне полювання за паливом, що забруднює довкілля, йдеться в статті агентства Reuters.\n\nПриєднуйтесь до нас в соцмережах!\n\nЇї автори пишуть, що танзанійський порт Мтвара до кінця минулого року торгував переважно горіхами кеш'ю. Тепер він забитий суднами, на які завантажується вугілля, оскільки вторгнення Росії в Україну спровокувало всесвітнію гонитву за цим паливом.\n\nТанзанія традиційно експортує енергетичне вугілля лише до сусідніх країн Східної Африки. Відправляти його далі не було сенсу, оскільки для цього потрібно було перевозити вугілля на 600 км від шахт до найближчого порту. Енергетична криза у Європі все змінила.\n\nПідписуйтесь на нас в Google News!\n\nГігант торгівлі сировинними товарами Cargill зафіксував помітне зростання постачання вугілля: у період із червня до серпня компанія перевезла 9 млн тонн вугілля по всьому світу проти 7 млн тонн торік.\n\n«Європа конкурує з іншими покупцями, альтернатива дорожча – газ, – вважає Ян Ділеман, президент підрозділу морських перевезень Cargill. – Ми побачимо дуже великі потоки до Європи з Колумбії, Південної Африки та інших місць».\n\n16 вересня фізичне енергетичне вугілля в австралійському порту Ньюкасл (це глобальний еталон) торгувалося по $429 за тонну проти $176 за тонну торік.\n\nЗа даними платформи Shipfix, з кінця червня на спотовому ринку фрахту було 57 замовлень (запитів на доступні судна) для перевезення танзанійського вугілля, тоді як на той самий період минулого року було лише два.\n\nСвітовий морський імпорт енергетичного вугілля досяг 97,8 млн тонн у липні, що є найвищим рівнем за всю історію спостережень — він зріс на 9% у річному вимірі.\n\nТанзанія очікує, що експорт її вугілля цього року подвоїться — до 697 тис. тонн, а видобуток збільшиться на 50% — до 1 365 тис. тонн.\n\nРозраховуючи на значні податкові надходження від цього стрибка експорту, уряд розглядає можливість будівництва залізниці, що зв'яже вугледобувний регіон із портом Мтвара.\n\nГлобальні перспективи вугільної галузі\n\nВугільники зараз отримують безпрецедентний прибуток, зазначає Reuters. Експерти вважають це останньою надією для галузі. За ціною вугілля $75 за тонну наприкінці 2020 року вугільна шахта могла заробити $15 на тонні, вважає Роб Вест, аналітик консалтингової компанії Thunder Said Energy. Але коли ціни сягнули $400 за тонну, маржа збільшилася до $235.\n\nТорговці у Європі готові платити вдвічі більше, ніж пропонують азійські покупці.\n\nДля Ботсвани, яка не має виходу до моря, продаж вугілля на морському ринку раніше був немислимим, тому основна частина експорту йшла до сусідніх ПАР, Намібії та Зімбабве.\n\nГлобальний морський імпорт вугілля\n\n«Раніше нас убивала логістика. Однак за нинішніх цін ми можемо змусити цю штуку працювати», – сказав генеральний директор ботсванської вуглевидобувної компанії Minergy. Ця компанія вже експортувала дві партії вугілля по 30 тис. тонн, кожна з порту в Намібії, та відправила два ешелони вугілля для експорту з мозамбікського порту.\n\nОстрівний Мадагаскар, найбільший у світі експортер ванілі, може стати ще одним гравцем на світовій вугільній сцені. «Нинішні ціни дають змогу нашим вугільникам почати експортувати вугілля вперше в історії країни», — сказав генеральний директор однієї з компаній.\n\nУ Minergy, вугледобувній компанії з Ботсвани, вважають, що ринок вугілля залишиться сильним принаймні до середини 2023 року, якщо не довше. Компанія сподівається подвоїти свої виробничі потужності.\n\nЗростання попиту на вугілля та питання екології\n\nЄвропейські країни тимчасово відклали екологічні цілі, оскільки прагнуть створити запаси палива та відкрити законсервовані вугільні електростанції, щоб підготуватися до важкої зими.\n\nЗаборона Євросоюзу на імпорт російського вугілля ще більше посилила тиск на виробників електроенергії в пошуках альтернативних джерел палива.\n\nЗа даними аналітичного центру Bruegel, Росія зазвичай забезпечувала приблизно 70% потреб ЄС в енергетичному вугіллі.\n\nІмпорт енергетичного вугілля Європейським союзом з Австралії, ПАР та Індонезії, які традиційно постачали його на азійські ринки, зріс більш як в 11 разів за чотири місяці після вторгнення Росії в Україну, свідчать дані індійської Coalmint.\n\n«Сильні стимули підштовхнули виробництво кам'яного вугілля та бурого вугілля на 25%, як порівняти з минулим роком, попри закриття низки шахт за останні три роки», — говорять аналітики Bank of America про Європу.\n\nНинішнє збільшення спалювання енергетичного вугілля може призвести країни до зіткнення з амбітними цілями щодо скорочення викидів CO 2 . За даними енергетичного аналітичного центру Ember, спалювання більшої кількості вугілля у ЄС призведе до збільшення викидів CO 2 на 1,3% на рік.\n\nУряди у Європі говорять, що це тимчасовий відступ.\n\nЕкспорт енергетичного вугілля з Австралії до Європи\n\n\n\n",
    "путін перетворив росію у третьосортну країну, – Гудков про співпрацю агресорки з Іраном та КНДР": "Співпрацею з Іраном і Північною Кореєю росія приєднується до клубу країн-ізгоїв, остаточно розриваючи свої зв'язки з цивілізованим світом. Про це 24 каналу розповів російський опозиційний політик Геннадій Гудков.\n\nЗверніть увагу путін буде працювати за зразком Північної Кореї, – Черник про можливість затяжної війни\n\nДеградація по-кремлівськи\n\nЕксперт зазначив, що на сьогодні росія не має репутації ні у ВПК, ні в армії, ні на міжнародній арені. Він вважає, що російський воєнно-промисловий комплекс \"не від хорошого життя\" не може виконати завдання із поповнення запасів зброї, тому кремль намагається налагодити співпрацю з Іраном та КНДР.\n\nВони готові купувати зброю та боєприпаси де завгодно. На жаль, у Росії \"піпл\" продовжує все \"хавати\": всю цю корейську дружбу, співпрацю з Іраном. Це все говорить про те, що путін перетворив росію на країну не другосортну, а третьосортну,\n\n– пояснив опозиціонер.\n\nЗа його словами, якщо у росії хтось вважав себе приниженим 90-ми роками, коли країна перестала бути \"супердержавою\", то вона зараз перестала бути \"пристойною державою\".\n\n\"Це буде набагато більшим розчаруванням для народу, аніж навіть 90-ті роки. путін до цього веде. Ми не знаємо, які це наслідки спричинить, але ми це побачимо найближчим часом\", – розповів Гудков.\n\nЧитайте також росія планує привозити людей з Африки, – політтехнолог розповів про союзників кремля\n\nУ когорті \"своїх\"\n\nОглядач зауважив, що під час візиту \"лідера\" КНДР Кім Чен Ина до росії у кремлі відверто глузували над північнокорейським лідером.\n\n\"Він приїжджав на своєму бронепоїзді, вся країна сміялася. Звичайно, це було зневажливе ставлення. Іран, Північна Корея та інші країни-ізгої становлять великий ризик для цивілізації. Якщо путін починає з ними співпрацювати, це означає, що інші можливості вичерпані\", – підкреслив російський опозиціонер.\n\nВін вважає, що якщо москва продовжить свій вектор, серед переліку союзників росія знайде нових \"партнерів\".\n\nЯ чекаю, коли в кремлі згадають про Зімбабве, яке стане провідним стратегічним партнером путіна у військово-оборонному комплексі. На мою думку, до цього все йде. Я вже не кажу про загадкову державу Вануату, в яку росіяни можуть їздити без віз, якщо знайдуть її на карті. Може звідти надходитиме військова допомога. І сміх і гріх,\n\n– резюмував експерт.\n\nСпівпраця росії з КНДР та Іраном: що відомо\n\nГлобальні санкції серйозно обмежили ланцюжки поставок зброї до росії. Такі умови змусили москву звернутися за військовою допомогою до держав-ізгоїв.\n\nНещодавно стало відомо, що росія отримала партію іранських безпілотників.\n\nЗа даними американської розвідки, держава-агресорка купує в Північної Кореї мільйони артилерійських снарядів та ракет.\n\nВас також може зацікавити – чому росії буде боляче: дивіться відео",
    "У Канаді знайшли повний скелет динозавра, вкритий шкірою (фото)": "Під час археологічних розкопок у канадському Провінційному парку Дайносор дослідники виявили на схилі гори скам'янілість, яка є рідкісним повним скелетом динозавра.\n\nЗнахідка може допомогти палеонтологам зрозуміти, як росли та розвивалися гадрозаври. Крім того, в скелі може бути навіть більше шкіри, що збереглася, що може дати повне уявлення про те, як вигляд мав гадрозавр.\n\nПро це пише Shropshire Star.\n\nХоча скам'янілість включає велику частину хвоста молодого гадрозавра (також \"качконосі\" динозаври) і його праву задню лапу, вона розміщена в горі в такій формі, що вчені не виключають збереження всього скелета. Оскільки цілі скелети динозаврів дуже рідкісні, зразок надасть важливу інформацію про анатомію динозавра і як він виглядав. Експерти кажуть, що весь скелет добре зберігся, і навіть шкіра.\n\nФото: Shropshire Star\n\n\"Це дуже захопливе відкриття, і ми сподіваємося завершити розкопки протягом наступних двох польових сезонів. Судячи з невеликого розміру хвоста і ступень, це був молодий динозавр\", — зазначив вчений Браян Піклз.\n\nРаніше стало відомо, що вчені виявили в Зімбабве рештки динозавра, який жив понад 230 мільйонів років тому.\n\nА в Португалії чоловік виявив на задньому дворі свого будинку рештки величезного динозавра, які тепер досліджують учені.\n\nНовини світу: китайські археологи знайшли шматок хребта динозавра\n\nЧитайте також:",
    "Миршавий гопник з ножиком. Чому всі так бояться Рашку": "Півроку війни, а поранений медвідь і не думає здихати. Реве, загнаний в кут, і грізно скалить зуби. У чому сила Рашки? У високому професіоналізмі армії, її керівників і рядового складу? У високій технологічності зброї? Який у Рашки професіоналізм військового керівництва і рядового складу, ми всі вже бачили. Так, у них є величезні запаси радянського військового металолому, немала частина якого ще якось їздить, стріляє та літає. Можливо, в цьому й полягає сила Рашки?\n\nНі, сила її не в радянському металоломі і силоміць набраному гарматному м'ясі. Сила Росії – в нахабстві гопника, який ніколи не є сильним фізично, але якого всі бояться. Чому? А тому, що у нього є ножик. І він тим ножиком, стаючи в позу грізного, постійно махає перед вами. Гопник бере тим, що ви є цивілізована культурна людина, яка не може отак вихопити свій ножик і піти на нього. Він про це прекрасно знає і перемагає вас тим, що веде себе \"нецивілізовано\", не за правилами.\n\nЗахідні лідери постійно в тупику, не розуміючи, що мають справу з гопником з підворіття\n\nОсь чому західні лідери постійно в тупику, не розуміючи, з ким мають справу. Знову і знову збираються говорити з Путіним \"по-людськи\". Навіть тепер, коли до них вже дійшло, що це просто тип з підворіття. Але їх збиває з толку, що він, як не як, президент, причому президент не Зімбабве, а найбільшої за територією країни світу, керує ядерною державою...\n\nОкрім цього, гопник-людожер сильний не лише своїм нахабством і позою \"ніколи не здаватися\". За ним стоїть яка не яка армія, а головне – він зумів опутати Захід енергетичною залежністю і тепер, коли наступив час, пускає цю зброю на повну силу. Рашка не так швидко слабне, як хотілося би, бо той самий Захід, який вже ніби вирішив покінчити з гопником, залежить від нього до такої міри, що змушений платити за газ та нафту ще більші гроші, ніж до війни. Є чим воювати, є з чого платити нищебродам з російської провінції, які готові ставати гарматним м'ясом, бо не бачили ще в житті таких грошей, є чим платити пропагандонам, агентам, штатним і нештатним, які працюють на Заході. Є за що організовувати проросійські \"протести\" по всій планеті, підкормлювати проросійські партії та організації...\n\nНі, не на гнилій російській армії, яка застряла в одному місці на півдні України та не може рухатися вперед, стоїть сила Рашки. Вона стоїть на нахабстві гопника, на вмінні лякати в десятки разів сильніших за нього (благо, є чим – ядерна зброя, а тепер ще і погрози підірвати АЕС), на розгалуженій агентурі та корисних ідіотах, яких нерідко навіть не треба підкормлювати, достатньо їм промити мізки, на корупції, підкуплених західних політиках. Врешті – на придумуванні все нових ходів, несподіваних діях, що ставлять супротивника в тупик. Як от геніальна ідея тероризувати світ не лише перекриттям енергоносіїв, але і їжі. Причому заблокувавши доставки їжі не своєї, а виробленої в Україні, Путін вбив одразу двох зайців – ослабив Україну фінансово та змусив світ йти до Рашки на поклін, \"вести переговори\". А на них Рашка, оскільки не вона йде на поклін, й буде ставити умови.\n\nВідома тактика перемоги: якщо ти слабкий – махай ножиком і створюй проблеми\n\nЦе відома тактика перемоги: якщо ти слабкий – махай ножиком і створюй проблеми. Створюючи все нові проблеми, ти ставиш супротивника в позицію слабкого, виснажуєш його, змушуєш йти домовлятися.\n\nЧи не так само й веде себе Рашка-гопник? Чи не пора Заходу, принаймні, зрозуміти витоки сили медведя, який, навіть поранений \"хаймарсами\", все ще грізно реве та не збирається подихати?\n\nСпеціально для Gazeta.ua",
    "Погані новини для світової економіки": "Глава Світового банку Девід Малпасс заявив, що установа змінила свої прогнози щодо світової економіки і ця зміна не позитивна. Про це \"Коментарям\" стало відомо із повідомлення The World bank.\n\nШтаб-квартира Світового банку Фото: відкриті джерела\n\nЗазначається, що Світовий банк має погані новини для світової економіки. На рубежі 2023-2024 років не вдасться повернутися до економічного зростання, як прогнозувалося раніше. У будь-якому випадку прогнози були дуже скромними, оскільки вони коливалися близько 3%. І з останнього аналізу стало зрозуміло, що немає причин для такого помірного оптимізму.\n\nУ Світовому банку вважають, що через стійку інфляцію, яка зараз є найбільшим викликом для багатьох урядів, глобальна ситуація буде складнішою, ніж очікувалося в червні. Економісти повідомили, що зниження економічних прогнозів стосується майже всіх країн світу, за винятком експортерів природних ресурсів. Саме ці країни залишаться в плюсі через високі ціни на сировину, особливо енергоносії.\n\n\"Світове зростання різко сповільнюється і сповільниться ще далі, оскільки країни впадають у рецесію. Я стурбований тим, що ця тенденція триватиме довше з руйнівними довгостроковими наслідками для ринків, що розвиваються, і країн, що розвиваються\", — сказав Девід Малпасс, глава Світового банку.\n\nЯк зазначають економісти, основною причиною уповільнення економік стане зростання процентних ставок. Зараз центральні банки підвищують їх у середньому на 2%. А це, своєю чергою, означає подорожчання кредитування нових інвестицій, а також обслуговування державного боргу.\n\nВідмітимо, що термін \"стагфляція\" виник в результаті поєднання понять \"стагнація\" та \"інфляція\", який означає уповільнення основних процесів в економіці разом з підвищенням розмірів інфляції.\n\nРаніше \"Коментарі\" писали про те, що пекарі Зімбабве втрачають прибутки через повномасштабне вторгнення росії в Україну.\n\nПідписуйтесь на наш Telegram-канал, щоб першими дізнатися про найважливіші події!",
    "Це замкнуте коло, – військовий оглядач припустив, чого очікувати від росії через контрнаступ ЗСУ": "Путін на такий крок не наважиться, адже тоді постане питання про виключення росії з Ради безпеки ООН та позбавлення її права голосу. Цей майданчик потрібен кремлю для розповсюдження своєї брехні. Про це 24 каналу сказав військово-політичний оглядач групи \"Інформаційний спротив\" Олександр Коваленко.\n\nВарте уваги Чи наважиться ООН викинути росію з системи: політолог оцінив шанси\n\nБез оголошення війни росія не може оголосити загальну мобілізацію. Це замкнене коло, росіяни у дуже скрутному становищі,\n\n– наголосив Коваленко.\n\nЛюди не хочуть йти на війну\n\nІнша проблема – так звані \"добровольці\", які не дуже поспішають вступати до лав російської армії. Сьогодні вони ігнорують навіть високу зарплату, бонуси та премії.\n\nЯкщо розпочнеться більша мобілізація – це може закінчитися дуже несподівано для самої російської влади. Бо людина, яка не хоче воювати, а їй дають автомат, вона може використати його для зовсім іншої мети. Наприклад, щоб щось зробити з місцевою або центральною владою. Це натяк на бунти,\n\n– запевняє військово-політичний оглядач.\n\nРосію рятує лише ядерна зброя\n\nСьогодні росія остаточно втратила статус \"другої армії світу\". Це розуміють усі, навіть її \"союзники\" – білорусь, Вірменія, Іран, Північна Корея, Еритрея та Зімбабве.\n\nВона може бути \"другою армією світу лише з кінця\". Її рятує тільки ядерна зброя – це єдиний елемент, який може мати певний стримувальний характер,\n\n– відзначає Коваленко.\n\nЦе рівень Ірану та Північної Кореї, додав Коваленко. Той випадок, коли відсутня будь-яка мілітарна сила, відтак ставка робиться на \"ядерну кнопку\".\n\nРосії як мілітарної країни з потужним промисловим комплексом та потужною армією вже не існує. Україна, яка ніколи не була в топ-10 найсильніших армій у світі із ЗСУ, знищила цей міф, цю брехню про \"другу армію світу\",\n\n– переконаний він.\n\nСподіваються на диво\n\nКоваленко зауважив, що росія продовжуватиме \"збирати\" людей для війни в Україні. З Сирії вже готували 15 тисяч добровольців, яких так ніхто і не побачив. Зараз росіяни намагаються залякати 100 тисячами добровольців з Північної Кореї.\n\n\"Вони намагаються підтримувати мотивацію, віру у перемогу і надію на диво, яке їх врятує. Але це все марно. Пропаганда завжди є брехнею, а від брехні тільки поразка\", – сказав оглядач.\n\nНайбоєздатніші підрозділи відступають, чи вплине росія на поставки зброї в Україну: дивіться відео",
    "США в дикому шоці! ЗСУ прорвали оборону – світовий рекорд, прямо з фронту! Шокуючий успіх, переможемо!": "Колишній командувач Сухопутними військами США в Європі генерал Бен Ходжес каже, що російська армія повною мірою вичерпала власні ресурси і йти в наступ в Україні навряд чи здатна ще.\n\nЗа словами американського воєначальника, зусилля окупантів щодо прориву оборони української армії дійшли ще кілька тижнів тому.\n\n“Я сподіваюся, що адміністрація президента США, інші союзники України бачать, що зараз з’явилася можливість закінчити цю війну”, – підкреслив Ходжес в інтерв’ю НВ.\n\nВін закликав надати Україні необіхдну зброю, щоб закінчити розпочатку рф війну.\n\n“Якщо ми не дамо Україні всі ті озброєння, в яких вона потребує, це тільки продовжить конфлікт, збільшить обсяги жертв і руйнувань, примножить вартість війни. Якщо ми не хочемо загрузнути в конфлікті з Росією надовго, особливо маючи конфлікт ще й з Китаєм, який буде розвиватися також роки, нам важливо допомогти Україні завершити цю війну зараз, повернувши повний контроль над Кримом і Донбасом”, — додав Ходжес. Більш того, він вважає за необхідне остаточно “знищити можливості РФ становити небезпеку для кого-небудь ще з сусідів”, ‒ сказав він.\n\nНа сьогодні росія не має репутації ні у ВПК, ні в армії, ні на міжнародній арені.\n\nЧерез міжнародну ізоляцію росія шукає варіанти, щоб закупити зброю для війни проти України. Своїми діями кремль потрапив до переліку третьосортних країн й намагається “продати” це як перемогу росіянам.\n\nСпівпрацею з Іраном і Північною Кореєю росія приєднується до клубу країн-ізгоїв, остаточно розриваючи свої зв’язки з цивілізованим світом. Про це 24 каналу розповів російський опозиційний політик Геннадій Гудков.\n\nРосійський воєнно-промисловий комплекс “не від хорошого життя” не може виконати завдання із поповнення запасів зброї, тому кремль намагається налагодити співпрацю з Іраном та КНДР.\n\nВони готові купувати зброю та боєприпаси де завгодно. На жаль, у Росії “піпл” продовжує все “хавати”: всю цю корейську дружбу, співпрацю з Іраном. Це все говорить про те, що путін перетворив росію на країну не другосортну, а третьосортну,\n\n– пояснив опозиціонер.\n\nЗа його словами, якщо у росії хтось вважав себе приниженим 90-ми роками, коли країна перестала бути “супердержавою”, то вона зараз перестала бути “пристойною державою”.\n\n“Це буде набагато більшим розчаруванням для народу, аніж навіть 90-ті роки. путін до цього веде. Ми не знаємо, які це наслідки спричинить, але ми це побачимо найближчим часом”, – розповів Гудков.\n\nПід час візиту “лідера” КНДР Кім Чен Ина до росії у кремлі відверто глузували над північнокорейським лідером.\n\n“Він приїжджав на своєму бронепоїзді, вся країна сміялася. Звичайно, це було зневажливе ставлення. Іран, Північна Корея та інші країни-ізгої становлять великий ризик для цивілізації. Якщо путін починає з ними співпрацювати, це означає, що інші можливості вичерпані”, – підкреслив російський опозиціонер.\n\nЯкщо москва продовжить свій вектор, серед переліку союзників росія знайде нових “партнерів”.\n\nЯ чекаю, коли в кремлі згадають про Зімбабве, яке стане провідним стратегічним партнером путіна у військово-оборонному комплексі. На мою думку, до цього все йде. Я вже не кажу про загадкову державу Вануату, в яку росіяни можуть їздити без віз, якщо знайдуть її на карті. Може звідти надходитиме військова допомога. І сміх і гріх,\n\n– резюмував експерт.\n\nГлобальні санкції серйозно обмежили ланцюжки поставок зброї до росії. Такі умови змусили москву звернутися за військовою допомогою до держав-ізгоїв.\n\nНещодавно стало відомо, що росія отримала партію іранських безпілотників.\n\nЗа даними американської розвідки, держава-агресорка купує в Північної Кореї мільйони артилерійських снарядів та ракет. Це говорить про те, що російська армія повною мірою вичерпала власні ресурси.",
    "Більше не господар: чому Путіна зробили головним \"почекуном\" світу": "Лідери країн, які брали участь в саміті Шанхайської організації співробітництва, змусили президента росії володимира путіна чекати на себе з кількох причин. Диктатору нагадують про його ж поведінку та показують, що таке ставлення є платою за розв'язану війну.\n\nПро це в ефірі Апостроф TV заявив політичний аналітик Олег Лісний.\n\n\"Свого часу Коломойський казав про супермаркет, що в супермаркеті можна багато чого купити, але в кінці каса. Путін, як на мене, вже йде до каси, він уже бачить касу. Це всі бачать в тому супермаркеті, тому йому повертають те, що колись він робив. Пам'ятаєте, він і королеву змушував чекати, і Папу Римського, і натравлював собаку на свою гарну подругу Меркель. Він грався з людьми, він завжди запізнювався, Януковича взагалі – він поїхав із байкерами кататися\", - пояснив Лісний.\n\nЗа словами експерта, раніше путін демонстрував іншим, що він господар. Однак ця ера закінчилася.\n\n\"Тепер йому, при всій повазі до Киргизстану, це демонструють країни, які були колись і трохи є зараз якимись сателітами. Вони роблять ці паузи: 14 секунд, 2 хвилини, 3 хвилини. Але ж кожна хвилина, кожна секунда – це удар молота по міжнародному авторитету путіна\", - наголосив політичний аналітик.\n\nЕксперт впевнений, що путіну все ще потискають руку через його колишню славу, утім це ненадовго.\n\n\"Ми бачили, що ШОС відбувався на фоні двох додаткових конфліктів: в Азербайджана з Вірменією, і на кордоні Таджикистану теж були військові дії. Всі розуміють, звідки ці ноги ростуть, або частково розуміють, і тому поводяться в такий спосіб. Путін все зробив для того, щоб на наступній зустрічі, коли він поїде умовно до Зімбабве, там його змусили чекати ще в аеропорту. Це плата за те, що він розв'язав війну. Йому всі чітко показують, що йому потискають руку тільки тому, що пам'ятають його колишню славу. І це теж ненадовго\", - резюмував Лісний.",
    "Хештег Без вас Зеленського рве соцмережі – як президент сформулював національну ідею України": "Відео дня\n\n\"Без вас\". Схоже, Володимир Зеленський, сам того не очікувавши, сформулював свою власну тезу до національної ідеї України. Тезу, яка стане мемом, крилатою фразою, яка житиме своїм життям і з якою потім будуть асоціювати Зеленського. Так само, як Леоніда Кучму асоціюють з тезою \"Україна – не Росія\", а Петра Порошенка – з \"Геть від Москви!\".\n\nЕмоційний і різкий пост президента після російських ракетних ударів по об’єктах енергетичної інфраструктури сьогодні вже став вірусним. Хештег #безвас у Facebook, Twitter та Instagram має десятки тисяч постів і щохвилини їх стає більше. Основний посил цих дописів можна звести до простого – Зеленський двома словами описав огиду і негатив, які мільйони українців відчувають до всього, що пов’язано з Росією, і до самих росіян. Зрештою, фраза \"Дякую тобі, Боже, що я не москаль\" стала народною задовго до вторгнення 24 лютого.\n\nУ Зеленського і до цього було багато влучних і яскравих виступів, постів. На президента працюють професійні спічрайтери. Але цей пост особливий тим, що з’явився в потрібний момент, а ще – він особистий. Ймовірно, він був написаний чи надиктований самим Зеленським нашвидкоруч. У ньому президент говорить до росіян мовою простих українців, хіба що без матів. А ще, багато українців просто раді тому, що сам Зеленський повністю розділяє думку мільйонів, хоча приходив до влади з зовсім іншими гаслами.\n\nУ поетеси Анастасії Дмитрук є чудовий вірш \"Никогда мы не будем братьями\", покладений на музику. Ця робота стала дуже популярною після російського вторгнення, адже, знову ж таки, дуже влучно передає настрої не лише українського, а й багатьох інших народів, зокрема балтійських. Пост Зеленського з цієї ж опери.\n\nТакож на фоні того, як вся країна згуртувалася у боротьбі проти ворога, армія робить все можливе для вигнання окупантів і досягає успіхів, людям важливо бачити, що влада їх не \"кине\", погодившись на підкилимні переговори з ворогом.\n\nЄ ще один аспект, який варто згадати. Довгий час Україна була розділена ментально, що залишилося нам у спадок з імперських часів. Після здобуття незалежності українські вчені писали монографії, в яких шукали ту міфічну національну ідею, навколо якої згуртується народ. Втім, національна ідея, як і будь-яка ідея, стає матеріальною силою, якщо вона оволодіває свідомістю багатьох людей. Мало проголосити національною ідеєю розбудову України як суверенної, незалежної, демократичної, соціальної, правової держави.\n\nУ 90-х та нульових багатьом не подобалося, що українське громадянське суспільство деякі частини еліт намагалися виховувати на антиросійському дискурсі. Мовляв, це шкідливо і непродуктивно, а до того ж, працює на ще більший розкол суспільства. Але Кучма ще в 1997 році видав свою книгу \"Україна – не Росія\", у якій фактично руйнував російський міф про \"один народ\". Президент України, який вийшов з \"червоних директорів\", не був \"західняком\". Тоді його праця сприймалася як щось несподіване, для багатьох чуже, цікаве лише купці еліт, які бажають зберегти владу і не потрапити в СРСР-2.\n\nПотім був Ющенко, який за свої 5 років намагався прискореними темпами проводити українізацію. Незважаючи на всі проблеми, результат був, зокрема, в культурі.\n\nВлада Януковича зробити відкат, але добилася лише свого краху. Яким би не був офіційний привід до Євромайдану, але основна його причина – це несприйняття проросійського напряму політики Януковича активною частиною суспільства.\n\nВже за Порошенка, після агресії Росії, його фраза \"Мир – це визнання Москвою нашого права йти своїм шляхом... І цей шлях – геть від Москви!\" сприймалася як щось природне і логічне, що підтримують мільйони наших громадян, які пройшли кров і біль за Крим і Донбас.\n\nСаме тому було стільки галасу, коли Зеленський у 2019 році йшов до влади з тезою \"Какая разница\". Для пасивної більшості, яка ставить галочку у бюлетені, можливо, і не було різниці, але для мільйонів, які зіткнулися з війною, які виховали дітей на українських творах Шевченка та Франка, різниця вже була очевидною.\n\nСуспільство \"прозріло\" під російськими бомбами після 24 лютого. Змінився і сам Зеленський. Він однозначний і чіткий у своїй позиції. А головне – українці зрозуміли і об’єдналися навколо своєї національної ідеї.\n\nСьогодні національна ідея України – це перемога у війні з Росією. Перемога не просто на полі бою, а визволення країни від російського дискурсу, російського впливу у всіх його проявах. Звільнення, яке дасть шанс нашій державі розвиватися, не оглядаючись на минуле, як одна цільна нація.\n\nТеза \"без вас\" є логічним продовженням тез \"Україна – не Росія\" та \"Геть від Москви!\". Це природний шлях, який ми мусимо пройти. Якщо раніше ми йшли його повільно, то зараз – прискореними темпами. Добре, що це розуміє Зеленський, добре, що це розуміють більшість українців.",
    "Колишні колонії пересварилися між собою через смерть королеви Єлизавети II": "У колоніях вважають, що королеві Єлизаветі варто було б попросити вибачення перед смертю\n\nКолишні колонії Британської імперії не порозумілися через смерть королеви Єлизавети II. Одні співчувають, а інші радіють через цю звістку.\n\nПро це повідомляє Bloomberg.\n\nСпівчуття та засудження в бік Єлизавети II\n\nКраїни, які раніше були колоніями Британської імперії, не можуть дійти згоди про офіційну позицію щодо смерті королеви Єлизавети II. Зокрема, урядовці заявили, що історія їх країн просякнута рабством, тілесними покараннями, масовим розграбуванням культурної спадщини, яка зберігається в британських установах. І все це було за мовчазної згоди британської королеви, поки вона перебувала на троні.\n\nКенійський адвокат Еліс Муго пригадав, що його бабуся та інші їх пращури зазнавали жахливих принижень та переслідувань.\n\n\"У той час, як понад 100 000 кенійців було зібрано в табори в жахливих умовах, інші, як от бабуся, були змушені просити британського дозволу переїжджати з місця на місце. Більшість наших бабусь і дідусів були пригнобленими. Я не можу сумувати\", — написав Муго у Twitter через кілька годин після смерті королеви в четвер.\n\nТим часом колишній президент Кенії Ухуру Кеніатта навпаки висловив співчуття щодо смерті Єлизавети II. Він назвав її \"найзнаковішою фігурою XX та XXI століття\", хоча його батько був ув'язнений під час правління королеви, перш ніж стати першим президентом країни в 1964 році.\n\nЗляться не лише урядовці\n\nОкрім того, громадяни також розлючені на королеву Єлизавету. Мовляв, вона так і не перепросила за минулі злочини Британської імперії.\n\nХоча під час правління Єлизавети африканські країни здобули з великими труднощами незалежність від Гани до Зімбабве, а також низку Карибських островів і країн уздовж краю Аравійського півострова. Деякі історики вважають її монархом, який допоміг спостерігати за переважно мирним переходом від імперії до Співдружності, добровільного об’єднання 56 націй, пов’язаних історичними та мовними зв’язками. Але вона також була символом нації, яка часто жорстоко поводилася з підкореними нею людьми.\n\nТим часом на Близькому Сході досі вважають Британію відповідальною за колоніальні дії, які й окреслили більшу частину кордонів регіону та заклали основу для багатьох сучасних конфліктів. Там було небагато ознак суспільного горя чи навіть інтересу до її смерті. У суботу правителі Хамасу в Газі закликали короля Карла III \"виправити\" рішення британського мандату, які, на їх думку, пригнічували палестинців.\n\nНа етнічно розділеному Кіпрі багато греків-кіпріотів пам’ятали чотирирічну партизанську кампанію, що велася наприкінці 1950-х років проти колоніального правління, і байдужість королеви до тяжкого становища дев’яти людей, яких британська влада стратила через повішення.\n\nПопри це, деякі все ж вважають, що королева була у надто молодому віці у ті буремні часи, аби керувати цими процесами. Зокрема, житель Нейробі Макс Кахінді заявив, що британськими справа керував хтось інший у колонії, пригадуючи повстання Мау Мау, де старійшин затримали або вбили.\n\nНагадаємо, королева Великої Британії Єлизавета ІІ померла 8 вересня. Вона пішла з життя у віці 96 років у своїй резиденції у Балморі.\n\nУ Великій Британії оголосили десятиденну жалобу у зв'язку зі смертю королеви Єлизавети II.\n\n10 вересня нового монарха Чарльза ІІІ — це монарше ім'я принца Чарльза, у Великій Британії проголосили королем, це вперше в історії відбувалося в режимі онлайн.\n\nДержавні похорони королеви Великої Британії Єлизавети ІІ відбудуться у Вестмінстерському абатстві в понеділок, 19 вересня. З королевою можна буде попрощатися напередодні похорону протягом чотирьох днів у Вестмінстер-Холі.",
    "Яке свято відзначають 1 вересня: прикмети, традиції та що не можна робити цього дня": "Православна церква 1 вересня вшановує пам'ять святих Тимофія, Фекла і Агапія\n\nУ цей день в світі відзначаються День народження осені, Глобальний день пошуку талантів, День японських дельфінів, Всесвітній день написання листів.\n\nНовини.LIVE розповідають про всі особливості цього дня.\n\nЩо святкують у світі\n\nВ Україні — День знань (початок нового навчального року),\n\nв США — День подяки будівельникам і проектувальникам, День першої жінки-телефоністки, День курячого хлопчика, День подяки рудому коту, День шахів, День гірос, День \"Немає ніякого сенсу\", День кексів з вишнею,\n\nу Німеччині — День миру,\n\nв Новій Зеландії — День випадкової доброти,\n\nв Італії — Венеціанський кінофестиваль,\n\nу Перу — День посадки дерев,\n\nу Японії — День запобігання катастроф,\n\nу Вірменії — День знань, писемності та літератури,\n\nв Узбекистані — День незалежності,\n\nв Австралії — День акації,\n\nв Гондурасі — День прапора,\n\nу Британії — День тофу,\n\nу Тайвані — День журналіста,\n\nу Словаччині — День Конституції,\n\nв Польщі — День ветеранів боротьби за незалежність,\n\nу Зімбабве — День секретаря.\n\nЯке релігійне свято 1 вересня\n\nПравославна церква 1 вересня вшановує пам'ять святих Тимофія, Фекла і Агапія, які були відомими праведниками і загинули за віру. Цей день є сприятливим для нових починань. У народі 1 вересня ще відзначається свято \"Фекла буряк\".\n\nЦей день в історії\n\n1804 — Німецький астроном Карл Гардінг відкрив третій астероїд Юнону.\n\n1819 — Вперше поставлено на сцені Полтавського театру п'єсу Івана Котляревського \"Наталка Полтавка\".\n\n1859 — Керрінгтон і Годжсон незалежно відкрили спалахи на Сонці.\n\n1866 — Відкриття залізничної магістралі на ділянці Одеса-Балта довжиною 257 верст.\n\n1898 — Відкрився Київський політехнічний інститут.\n\n1923 — Великий кантонський землетрус у Східній Японії.\n\n1964 — У Києві відкрито перший в Україні широкоформатний кінотеатр \"Україна\".\n\n1996 — В Україні запроваджено національну валюту — гривню.\n\n2001 — Покарання стратою в українському судочинстві замінено довічним ув'язненням.\n\n2004 — У школі 1 Беслана було захоплено в заручники щонайменше 1200 дітей та дорослих. За офіційними даними, напад здійснювався 32 бойовиками. В результаті невдалої операції російських спецслужб загинуло майже 300 заручників.\n\n2006 — У Криму почав працювати перший у світі справжній кримськотатарський телеканал ATR.\n\n2008 — прем'єрний показ українського телевізійного мультсеріалу \"Легенди України\".\n\nХто святкує іменини 1 вересня\n\nАндрій,\n\nМикола,\n\nТимофій.\n\nНародні прикмети та традиції\n\nПівденний вітер — до хорошого урожаю вівса.\n\nДо Стратилатова дня овес встигає.\n\nЯкщо місяць рогами вгору, то найближчими днями буде хороша погода. Якщо рогами вниз — чекай негоди.\n\nЯка погода 1 вересня, така й осінь буде.\n\nТуман з ранку — зима сніжною буде.\n\nЯкщо з ліщини листя почали опадати, то саме час буряк викопувати.\n\nЩо не можна робити 1 вересня",
    "\"Нема більше тих, хто за Росію\": як 5 місяців окупації перетворили на патріотів колишніх колаборантів": "В одному з прикордонних сіл Харківщини \"азовець\" з обласного центру до війни облаштував мінівинокурню і намагався переконати місцевих жителів, що \"русскій мір\" не такий хороший, як про нього дехто думає. Однак остаточно селяни зрозуміли це лише після п'яти місяців російської окупації.\n\nВідео дня\n\nПро це розповів волонтер полку \"Азов\" Юрій Сас. В основі розповіді – історія з життя бійця полку \"Азов\", ім'я якого не називається зі зрозумілих причин, як і назва населеного пункту.\n\n\"Історія з Харківщини. Мій друг-харків'янин влаштував в одному селі маленьке виноробне господарство. Just for fun. Не з комерційною метою. Весь вільний від роботи в Києві час проводив там. Здружився з місцевими, в нього збиралися мужики потриндіти \"за жизнь\". Привчив їх до сухих вин, пропагував корисні ідеї щодо фермерства. Мужики часто нарікали, що в Україні все хріново, зате за кількадесят кілометрів у Бєлгородській області все краще. Голосували за ОПЗЖшну п*здоту на виборах, придивлялись до, прости Господи, Шарія. Свої \"азовські\" погляди мій приятель не приховував, але і не тиснув. Знаходили точки дотику в інших питаннях\", – розповідає Юрій Сас.\n\nПісля повномасштабного вторгнення Росії в Україну село опинилося під окупацією. За 5 місяців ніхто з односельчан не здав окупантам особу власника хати з виноградником. Та все ж росіяни якось дізнались і розграбували маєток \"азовця\".\n\n\"Аж ось і звільнили село. Наш герой примчав подивитись на своє розорене обійстя. Тут же зібрались місцеві, це було схоже на сільське весілля. Виговорились люди, тут же доручили \"азовцю\" попросити в поліції дозвіл для селян заготовляти дрова без санкцій від влади. Він по формі з шевроном, йому не відмовлять. Питаю: \"Після війни не хочеш стати там сільським головою, викорінювати колаборантів?\" Відповідає: \"А немає там більше нікого за Росію. Всі за цей час зрозуміли, що й до чого. Патріоти тепер усі\", – завершив історію Юрій Сас.\n\nРаніше OBOZREVATEL повідомляв, що Сили оборони України ведуть успішний контрнаступ на Харківщині. Було звільнено міста Ізюм, Куп'янськ, Балаклію і Вовчанськ.\n\nУ Reuters заявили, що розгромна деокупація Ізюма стала переломним етапом у повномасштабній війні проти України, а також найважчим ударом по головнокомандувачу армії окупантів Володимиру Путіну після відступу від Києва у березні.\n\n12 вересня підрозділи ССО \"Азов Харків\" і 14-ї окремої механізованої бригади імені князя Романа Великого зачистили прикордонні території у Харківській області. ЗСУ відновили контроль над державним кордоном від селища Веселе до міста Вовчанськ.\n\nЗагалом же контрнаступ Збройних сил України на Харківщині призвів до значних втрат у лавах російської армії на Ізюмському напрямку. Лише за три дні авіатранспортом із Бєлгорода до Ленінградської області було транспортовано 206 російських військовослужбовців.\n\nЛише перевірена інформація в нас у Telegram-каналі Obozrevatel та Viber. Не ведіться на фейки!",
    "У Херсоні партизани підірвали колаборантку Томіліну, яка отримала від окупантів \"посаду\": з'явилося відео": "Українські партизани в тимчасово окупованому Херсоні підірвали колаборантку Тетяну Томіліну та її охоронця-окупанта. Останнього ліквідовано остаточно, сама ж зрадниця перебуває в реанімації у важкому стані.\n\nВідео дня\n\nПро це у Telegram повідомив офіцер Збройних сил України Анатолій Штірліц. Він уточнив, що вибух пролунав у будинку колаборантки, яку окупанти призначили \"ректоркою\" Херсонського державного університету\" (щоб подивитися відео, доскрольте до кінця новини).\n\n\"На жаль, ця мерZота виявилась живучою, тому поки в реанімації, а її рашист охоронець мінуснувся. Але карма доведе справу до кінця\", – упевнений Штірліц.\n\nУ Telegram \"Оперативний ЗСУ\" нагадали, що 7 років тому Томіліна вже діяла за московськими \"методичками\" та розповідала про біологічні лабораторії у центрі Херсона, що нібито працювали у межах співпраці міноборони США та МОЗ України.\n\nНагадаємо: раніше херсонський колаборант Кирило Стремоусов зробив чергову безглузду заяву про \"нацистів\". На тлі Антонівського мосту він погрожував \"звільнити\" Миколаїв.\n\nЗрадник заявив, що \"жодних нацистів у Херсоні не буде\", ймовірно, кажучи про російську армію. Крім того, Стремоусов збрехав, що ЗСУ нібито провалили контрнаступ.\n\nНа маячню колаборанта відповів речник Одеської ОВА Сергій Братчук, зазначивши, що Стремоусов справді може опинитися в Миколаєві, але як підсудний.\n\nЯк повідомляв OBOZREVATEL, в одному з міських кафе Херсона увімкнули пісню \"Червона калина\", яка стала символом українського спротиву. Попри посилення фільтраційних заходів і терор, жителі тимчасово окупованих територій продовжують проявляти патріотичну позицію та натякати, що чекають на швидке звільнення від російських загарбників.\n\nЛише перевірена інформація в нас у Telegram-каналі Obozrevatel та у Viber. Не ведіться на фейки!"
}