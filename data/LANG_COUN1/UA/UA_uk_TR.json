{
    "Туреччина працює над можливістю переговорів Зеленського і Путіна - МЗС": "Турецький міністр закордонних справ Мевлют Чавушоглу заявив у понеділок, що Туреччина продовжує свої зусилля задля зближення президентів Росії та України для початку дипломатичних переговорів щодо припинення війни в Україні.\n\nПро це він сказав на пресконференції в Токіо, повідомляє \"Європейська правда\" з посиланням на Daily Sabah.\n\n\"У війні немає переможця. Щоб закінчити цю війну, швидше за все доведеться повернутись за стіл переговорів, як тільки обидві сторони це усвідомлять. Має бути справедливий мир, особливо для України. Окуповані території – це територія України\", - сказав Чавушоглу.\n\nВін додав, що \"лідерів, які хочуть продовження війни, також треба переконати\".\n\n\"Ми, як Туреччина, не втрачаємо надії, ми продовжимо наші зусилля. Наш президент продовжить контакти з Путіним та Зеленським, аби об'єднати двох лідерів, щоб забезпечити ухвалення рішень на рівні лідерів. Весь світ сплачує ціну війни\", - додав Чавушоглу.\n\nМинулого тижня Чавушоглу заявив, що рішення Путіна про мобілізацію не наближає закінчення війни.\n\nМіністерство закордонних справ Туреччини засудило наміри Росії провести так звані референдуми на окупованих територіях України, заявивши, що це ускладнить дипломатичний процес і загрожує поглибленню нестабільності.\n\nВІДЕО ДНЯ\n\nМіж тим, президент Туреччини Реджеп Таїп Ердоган після обміну полоненими між Україною та РФ, який пройшов за його посередництва, пообіцяв продовжувати \"телефонну дипломатію\" з метою завершення війни.",
    "МЗС Туреччини викликало посла Греції через перекидання бронетехніки в Егейському морі": "Міністерство закордонних справ Туреччини викликало посла Греції у зв’язку з нібито перекиданням броньованої техніки на два острови в Егейському морі, які мають статус невоєнних.\n\nПро це повідомляє \"Європейська правда\" з посиланням на турецький телеканал NTV.\n\nСтверджується, що в розмові з представником Афін Анкара \"закликала покласти край порушенням на островах і відновити їхній невоєнний статус\".\n\nКрім того, Туреччина також надіслала ноту протесту Сполученим Штатам із вимогою дотримуватися статусу Егейських островів і вживати заходів для запобігання його порушенню.\n\nНапередодні турецька влада опублікувала фото з безпілотників, які нібито зафіксували розміщення грецької бронетехніки на островах Егейського моря з невоєнним статусом.\n\nЗ боку Анкари повідомлялося, що грецькі десантні кораблі нібито привезли передану США військову техніку на острови Лесбос та Самос.\n\nХоча і Греція, і Туреччина є членами НАТО, між ними десятиліттями тривають суперечки щодо низки питань, зокрема територіальних претензій в Егейському морі й тамтешнього повітряного простору.\n\nВ останні тижні Анкара звинувачувала Афіни в кількох інцидентах, пов'язаних із дією її авіації в регіоні Середземного моря. Це дало турецькому президенту Реджепу Таїпу Ердогану назвати дії Греції \"ворожими\".\n\nРаніше речник зовнішньополітичної служби ЄС оприлюднив заяву, у якій закликав Ердогана припинити агресивну риторику на адресу Греції.",
    "Туреччина та Сербія не визнаватимуть результати псевдореферендумів РФ в Україні": "Позицію Туреччини озвучив міністр закордонних справ Туреччини Мевлют Чавушоглу під час візиту у Японію, інформує агентство Анадолу.\n\n\"Туреччина від початку не визнала незаконну анексію Крим, про що чітко заявила Росії. Ми також не визнаємо результатів референдумів на території України\", - продовжив він.\n\nНапередодні в МЗС Сербії також заявили, що не можуть визнати результати \"референдумів\" у самопроголошених республіках Донбасу та на окупованих територіях Запорізької та Херсонської областей через норми міжнародного права. Міністр закордонних справ Микола Селакович додав, що визнання суперечило б державним інтересам Сербії.\n\nНагадаємо, офіційний представник казахстанського МЗС Айбек Смадіяров заявив, що \"Казахстан виходить із принципів територіальної цілісності держав, їх суверенної рівності та мирного співіснування\", тому не визнає російських \"референдумів\".\n\nВідзначимо, що Казахстан, Туреччина та Сербія також не визнали анексію Криму, хоча й мають традиційно добрі стосунки з Росією.\n\nСтежте за подіями в Україні та світі разом з Еспресо! Підписуйтесь на Telegram-канал: https://t.me/espresotb",
    "“Ми стоїмо на боці України”: у Ердогана заявили, що Туреччина не визнає псевдореферендуми на окупованих територіях": "Туреччина не визнає псевдореферендуми, які окупаційна влада РФ проводить на захоплених українських територіях.\n\nПро це повідомляє видання CNN Türk.\n\n“Ми не вважаємо спроби одностороннього референдуму коректними. Раніше ми не визнали кримський референдум 2014 року і його результат. Наша позиція щодо таких референдумів чітка. Ми визнаємо територіальну цілісність українського народу та України і заявляємо, що ми стоїмо на боці України”, – заявив речник президента Туреччини Ібрагім Калин.\n\nНагадаємо, п’ятеро офіцерів, які керували захистом Маріуполя, до перемоги України у війні перебуватимуть в Туреччині під особистою протекцією глави держави Реджепа Ердогана.\n\nЯк відомо, з 23 по 27 вересня на окупованих частинах Донецької, Луганської, Херсонській та Запорізької областей відбуваються “референдуми” щодо приєднання до Російської Федерації.\n\nНа псевдореферендумах російських пропагандистів супроводжують нібито “іноземні спостерігачі”, насправді ж – тісно пов’язані з російською владою іноземці.\n\nКрім того, за даними СБУ, російські окупанти “підбили” підсумки фейкових референдумів на окупованих територіях України ще на початку вересня.\n\nЯк повідомлялося, на Луганщині окупанти, не маючи списків населення, яке залишилося у захоплених містах, “малюють” явку у 45%.\n\nЗ огляду на це Україна вимагає терміново скликати засідання Ради безпеки ООН щодо “референдумів”, які РФ намагається проводити на тимчасово окупованих територіях.\n\nТакож слідкуйте за “Прямим” у Facebook, Twitter, Telegram та Instagram.",
    "Туреччина хоче збільшити постачання газу зі США": "Турецький президент Реджеп Таїп Ердоган заявив, що Туреччина прагне збільшити закупівлю газу в США та поділитися ним з європейськими сусідами.\n\nПро це повідомило агентство Bloomberg, пише \"Європейська правда\".\n\n\"Ми хочемо збільшити постачання газу, який ми купуємо в США на більш вигідних умовах у майбутній період\", - заявив Ердоган групі американських бізнесменів пізно ввечері в середу в Нью-Йорку.\n\n\"Ми готові співпрацювати у постачанні американського СПГ до країн регіону\", - додав він.\n\nТуреччина та США шукають способи налагодити відносини, напружені через низку суперечок в останні роки, серед яких - купівля Анкарою російської системи протиракетної оборони.\n\nНаразі Ердоган вказує на потенціал розширення енергетичних зв'язків, але Туреччина має обмежені можливості для реекспорту газу до Європи.\n\nТуреччина - транзитна країна для постачання азербайджанського газу Трансанатолійським газопроводом, який перетинає Грецію і з'єднується з іншим трубопроводом, що веде до Італії.\n\nВІДЕО ДНЯ\n\nТуреччина окремо прокачує газ, який закуповує у різних джерел, включаючи Росію, Азербайджан, Алжир та США, окремими трубопроводами до Греції та Болгарії.\n\nУ першому кварталі 2022 року США стали найбільшим постачальником СПГ до Туреччини.\n\nТуреччина щорічно імпортує близько 60 мільярдів кубометрів газу.\n\nЕрдоган також закликав Вашингтон скасувати додаткові тарифи на турецьку сталь та алюміній, запроваджені адміністрацією Трампа, та усунути перешкоди для торгівлі зброєю.\n\nНагадаємо, під час зустрічі на полях саміту Шанхайської організації співробітництва в п’ятницю президенти Туреччини і Росії Реджеп Таїп Ердоган і Владімір Путін домовилися про оплату Анкарою 25% російського газу в рублях.\n\nДомовленість про часткову оплату російського газу Туреччиною російськими рублями було досягнуто Путіним та Ердоганом під час зустрічі в Сочі на початку серпня. Тоді частка розрахунків у рублях не називалася.\n\nЄвропейська правда",
    "У Туреччині заявили, що спільно з ООН знайшли \"варіант виходу\" російських добрив на світові ринки": "Добрива й продовольство не підпадають під санкції, хоча Росія скаржиться, що їй заважають обмежувальні заходи.\n\nМіністр закордонних справ Туреччини Мевлют Чавушоглу заявив, що Анкара спільно з ООН знайшла варіант виходу російських добрив на світові ринки.\n\nПро це повідомляє Deutsche Welle. За словами міністра, робота щодо експорту добрив із Росії триває.\n\nТуреччина та ООН знайшли варіант виходу російських добрив на світові ринки, повідомив міністр закордонних справ Туреччини Мевлют Чавушоглу. За його словами, робота у цьому напрямі триває. — DW українською (@dw_ukrainian) September 25, 2022\n\nНагадаємо, що експорт російських добрив – одна з домовленостей так званого зернового коридору. В липні Україна і Туреччина за посередництва ООН домовились про розблокування експорту українського зерна з трьох портів. Дзеркальну угоду уклала Росія.\n\nРосії пообіцяли експорт її добрив. Російське продовольство та добрива не підпадають під санкції, але Москва стверджує, що обмежувальні заходи нібито заважають їй вивозити цю продукцію, пише Радіо Свобода. США у відповідь на ці скарги зазначили, що не бачать жодних перешкоджань здатності Росії відправляти продовольство на ринок, а добриво все ще надходить на ринки з тією ж швидкістю, що й завжди.",
    "Туреччина може потроїти постачання овочів і фруктів до ЄС": "Турецькі експортери овочів і фруктів вважають, що енергетична криза в Європі та війна в Україні, яка перешкоджає виробництву на континенті, відкривають величезні можливості для їхньої продукції, повідомляє DailyNews.\n\nУ статті зазначається, що європейські фермери припиняють виробництво, а теплиці закриваються. У той же час турецьким виробникам енергетична криза не загрожує.\n\n«Німеччина постраждала особливо сильно. Сільськогосподарське виробництво в Нідерландах, Іспанії та Бельгії скоротилося приблизно на 30-40%. Зважаючи на цю картину, мережі супермаркетів у Європі звертаються до Туреччини, щоб забезпечити постачання», – розповів Мірбей Адам, представник турецької компанії-експортера фруктів та овочів.\n\nНа його думку, якщо турецькі експортери зможуть належним чином скористатися ситуацією цієї зими, то Туреччина зможе збільшити виручку від експорту овочів і фруктів у Європу з $3,5 млрд до $10 млрд.\n\nЧитайте також: Туреччина обмежила експорт томатів для збереження внутрішніх цін",
    "Туреччина виступає за скасування права вето у Радбезі ООН": "Туреччина виступає за реформування ООН, зокрема, за скасування права вето в Радбезі ООН та представлення в ньому країн на ротаційній основі.\n\nПро це заявив міністр закордонних справ Туреччини Мевлют Чавушоглу на зустрічі з журналістами на полях 77-го засідання Генеральної Асамблеї ООН, повідомляє Укрінформ із посиланням на TRT Haber.\n\n«Туреччина хоче, щоб ООН і Рада Безпеки були більш інклюзивними, і хоче, щоб усі країни були представлені тут на ротаційній основі. Звичайно, критерії визначаються відповідно до чисельності населення кожної країни, вони вивчаються відповідно до розміру та географічного розподілу, але, з іншого боку, право вето має бути скасовано. Вони мають альтернативу, кваліфіковану більшість, тобто рішення може бути прийняте двома третинами голосів. Сьогодні, коли одна країна каже «ні», рішення не приймається», - сказав Чавушоглу.\n\nЗа його словами, бачення Туреччиною реформи ООН полягає у знятті права вето та тому, аби інституції ООН, включаючи Раду Безпеки, були більш ефективними, помітними, відповідали очікуванням та потребам, були здатними вирішувати проблеми.\n\nЧитайте також: Голова Європейської Ради запропонував призупинити членство рф в Радбезі ООН\n\n«Рішення, прийняті на платформі, де голосують усі країни, недійсні. Адже все залежить від 5 країн. Наше розуміння реформи має бути всеосяжним, право вето має бути скасоване…», - сказав міністр.\n\nЯк повідомляв Укрінформ, у виступі на Генасамблеї ООН президент Туреччини Реджеп Тайїп Ердоган вказав на необхідність змін в ООН для більш ефективної діяльності, зокрема Радбезу ООН, оскільки світ «більше ніж п'ять».",
    "Туреччина засудила \"референдуми\" на окупованих територіях – \"ускладнять дипломатичний процес\"": "Міністерство закордонних справ Туреччини засудило наміри Росії провести так звані референдуми на окупованих територіях України, заявивши, що це ускладнить дипломатичний процес і загрожує поглибленню нестабільності.\n\nЯк повідомляє \"Європейська правда\", це випливає із заяви турецького МЗС, опублікованої в середу.\n\n\"Ми стурбовані спробами провести односторонні референдуми на частинах України під російським контролем. Такий нелегітимний fait accomplis (звершений факт) не буде визнаний міжнародною спільнотою. Навпаки, він буде перешкоджати відновленню дипломатичного процесу і поглибить нестабільність\", – ідеться в заяві.\n\nТурецьке зовнішньополітичне відомство також підкреслило підтримку територіальної цілісності, незалежності й суверенітету України та \"повторило готовність до здійснення будь-якого необхідного внеску для остаточного розв’язання нинішньої війни шляхом мирних переговорів\".\n\nДосі Анкара не коментувала оголошення про псевдореферендуми на окупованих територіях, хоча напередодні в німецькому уряді за підсумками зустрічі Олафа Шольца з Реджепом Таїпом Ердоганом стверджували, що турецький президент засудив їх.\n\nЯк відомо, окупанти планують провести з 23 по 27 вересня псевдореферендуми про приєднання до Росії захоплених територій Донецької, Луганської, Херсонської та Запорізької областей. Це рішення вже засудили ЄС, НАТО, США та інші країни.",
    "Стануть профнепридатними: Туреччина відмовила пілотам з РФ у навчанні на авіатренажерах": "Турецький навчальний центр Turkish Airlines не проводитиме підготовку російських пілотів на тренажерах імітації польоту (FSTD).\n\nПро це повідомляє The Insider.\n\nУ повідомленні Центру зазначається, що через посилення санкцій Європейського агентства з безпеки польотів (EASA), що сертифікував усі тренажери FSTD, навчальний центр Turkish Airlines змушений припинити роботу з компаніями з Росії.\n\nАнонімні джерела видання додали, що будь-які особи та організації, які співпрацюють з авіакомпаніями із РФ, ризикують потрапити під вторинні санкції.\n\nВідповідно, якщо авіаційний навчальний центр у Туреччині продовжить навчати російських пілотів, EASA може відкликати його сертифікат. За словами експертів, за Turkish Airlines таке рішення неминуче прийматимуть й інші навчальні центри.\n\n\"Є ймовірність, що навчальний центр Turkish Airlines не буде єдиною організацією, яка відмовила пілотам російських авіакомпаній у підготовці. Зрозуміло, що є навчальні центри авіакомпаній Близького Сходу — ці країни поки що не приєдналися до санкцій, тож у якомусь центрі Emirates наші пілоти зможуть проходити підготовку. Але це далі і, швидше за все, дорожче, якщо Emirates не демпінгуватиме\", – розповіло джерело.\n\nСаме у Туреччині російські пілоти проходили навчання на тих тренажерах, які після закриття Європи стали недоступними. І навіть за регулярної практики польотів тренажерна підготовка залишається для пілотів обов'язковою.\n\nВІДЕО ДНЯ\n\nНа найпоширеніші типи магістральних літаків сімейства Airbus A320 та Boeing B737 у РФ є тренажери. З іншими типами лайнерів ситуація складніша.\n\n\"На далекомагістральний тип, такий як Boeing B777, наприклад, у Росії немає тренажерів. А без навчання навіть за наявності придатних до польотів літаків B777 літати безпечно на них не вийде. Пілоти втратять кваліфікацію і не матимуть допуску до польоту на цих машинах, згідно з авіаційними правилами РФ\", – стверджує експерт.\n\nТакож це стосується й інших видів іноземних літаків, які можуть залишитися без кваліфікованих пілотів. Наприклад, для найновішого літака Airbus A350, який є тільки в \"Аерофлоті\", у Росії також немає жодного тренажера.\n\nНагадуємо:\n\nБлизько половини авіадиспетчерів, які працюють у Росії, перебувають у частковому простої, - мова йде про 15 тисяч фахівців.\n\nГрупа \"Волга-Днепр\" - найбільша вантажна авіагрупа Росії - скоротить у авіакомпаніях AirBridgeCargo і \"Атран\", що належать їй, понад 200 пілотів, що літали на \"боїнгах\".\n\n\n\n\n\n",
    "Туреччина та Казахстан також відмовилися визнавати результати «референдумів» в Україні": "Казахстан, один із близьких колишніх радянських партнерів росії, не визнає можливу анексію східних регіонів України Росією шляхом проведення там референдумів. Ідею також підтримала влада Туреччини.\n\nПро це повідомляє президент Туреччини Реджеп Ердоган в ефірі телеканалу NTV і Rreuters із посиланням на міністерство закордонних справ Казахтана.\n\n«Що стосується проведення референдумів... Казахстан діє з принципів територіальної цілісності держав, їхньої суверенної рівноправності та мирного співіснування», - сказав офіційний представник МЗС Казахстану Айбек Смадіяров.\n\nТакож президент Казахстану Касим-Жомарт Токаєв неодноразово закликав до врегулювання українського конфлікту відповідно до статуту ООН.\n\n«Підтверджуємо готовність надати всіляке сприяння налагодженню політичного діалогу. Водночас наша країна вважає, що підтримання стабільності як на регіональному, так і на глобальному рівні є найважливішою метою», - сказав Смадіяров.\n\nУ свою чергу президент Туреччини Реджеп Ердоган заявив, що країна відмовляється визнавати «ініціативи односторонніх референдумів, які проводяться в Україні». Він наголосив, що позиція Туреччини з 2014 року не змінювалася. Тоді Анкара не стала визнавати результати «референдуму» у Криму.\n\n«Ми визнаємо суверенітет та територіальну цілісність України. У цій війні ми на боці України. Туреччина є єдиною країною, яка докладає зусиль для припинення війни», - наголосив представник адміністрації.\n\nНагадаємо, що раніше росіяни завезли на територію ЗАЕС масовку та влаштували подання з голосуванням на «референдумі».",
    "Звільнені з полону командири з Азовсталі, котрі перебувають у Туреччині, невдовзі зустрінуться з рідними, - Єрмак": "Звільнені з полону командири з Азовсталі, котрі наразі перебувають у Туреччині, невдовзі зможуть побачитись зі своїми родинами.\n\nПро це повідомив у соцмережах керівник Офісу Президент України Андрій Єрмак.\n\nВін нині поспілкувався з героями, дізнався про їхній стан і самопочуття.\n\n\"Настрій у всіх бойовий. Хлопці проходять медичні огляди, йде ретельна перевірка їх стану. За результатами медичних аналізів, проведений поглиблений огляд терапевтом та хірургом\", - розповів Єрмак.\n\nВідвідав звільнених військових голова Фонду державного майна України Рустем Умєров. Він за дорученням Президента Зеленського прибув до Туреччини і перевірив умови, у яких перебувають українці.\n\n\"Він також координує свою роботу з усіма органами, відповідальними за безпеку наших громадян. Як розповів мені Рустем, умови проживання у хлопців - комфортні. Для нас дуже важливо, щоб українські герої мали все, що їм наразі необхідно\", - додав глава ОПУ.\n\nНагадаємо, днями Україна провела черговий обмін полоненими, в результаті котрого деякі захисники Азовсталі повернулися додому. Було звільнено 215 українських військових: 200 – в обмін на підозрюваного в державній зраді нардепа Віктора Медведчука, решта – на 55 росіян.\n\nПʼятеро командирів оборонців Азовсталі перебуватимуть до кінця війни в Туреччині, але їхні родичі зможуть з ними бачитися. Решта повернулися до України. Йдеться про командира полку \"Азов\" Дениса Прокопенка, заступника командира полку Святослава Паламара (\"Калину\"), командира 36-ї окремої бригади морської піхоти ЗСУ Сергія Волинського (\"Волину\"), нацгвардійців Дениса Шелегу і Олега Хоменка.",
    "Туреччина продала 20 \"Байрактарів\" ОАЕ на тлі зростання напруження в регіоні, – Reuters": "ОАЕ і Саудівська Аравія сподіваються зблизитися з Туреччиною, щоб протистояти загрозі з боку Ірану та його проксі-сил.\n\nТурецька компанія Baykar цього місяця поставила 20 ударних безпілотників Bayraktar до ОАЕ і може поставити ще більше. Про це пише Reuters із посиланням на два джерела.\n\nПродаж БПЛА пройшов на тлі дипломатичних суперечок в регіоні. Міжнародний попит на Bayraktar зріс після того, як ці безпілотники добре себе зарекомендували під час війни в Сирії, Лівії та Україні. У Лівії ці апарати використовувались проти підтримуваних ОАЕ сил.\n\nТа громадянська війна була одним із епізодів, коли дві країни боролися за вплив на Близькому Сході, аж до перемирʼя, що було досягнуто в минулому році. Тепер ОАЕ і Саудівська Аравія сподіваються зблизитися з Туреччиною, щоб протистояти загрозі з боку Ірану та його проксі-сил.\n\n\"Під час переговорів з ОАЕ було вирішено швидко доставити 20 бойових безпілотників\", – зазначив співрозмовник агентства, вказавши, що перемовини відбудуться на початку вересня.\n\nСаудівська Аравія також зацікавлена в купівлі Bayraktar і побудові заводу для їх виробництва на своїй території.\n\nУ травні конструктор Bayraktar повідомив, що після застосування БПЛА на війні в Україні апаратами зацікавився \"весь світ\".",
    "Ердоган: Туреччина шукатиме альтернативу російській платіжній системі \"Мир\"": "Про це повідомляє державне турецьке інформагентство Anadolu з посиланням на заяву президента Туреччини Реджепа Ердогана.\n\n\"Ми розглянемо альтернативи, які ми маємо. Зосередимося на них\", – сказав він.\n\nРаніше ЗМІ повідомили, що Ердоган скличе у п’ятницю нараду з питань економіки, на якій обговорюватимуться російська платіжна система \"Мир\" та можливі санкції Заходу.\n\nВідомо, що приймання карток \"Мир\" призупинив один із найбільших турецьких банків Turkiye Is Bankasi (Isbank), а також турецький Denizbank – колишній дочірній банк \"Сбєрбанку\", проданий у 2019 році дубайській компанії Emirates NBD.\n\nЦе сталося після того, як минулого четверга Мінфін США оприлюднив роз'яснення, згідно з яким фінансові інститути з країн поза США, укладаючи угоди з російською Національною системою платіжних карток (НСПК), можуть бути залучені до обходу американських санкцій шляхом розширення території використання російської платіжної системи \"Мир\" за межами РФ.\n\nУ роз'ясненні також уточнювалося, що сама НСПК не перебуває у санкційному списку, проте одночасно з публікацією цього документа США додали до списку блокувальних санкцій гендиректора НСПК Володимира Комлєва.\n\n21 вересня стало відомо, що окрім Туреччини, картки \"Мир\" перестали приймати у В'єтнамі, Казахстані та Вірменії. На сайті платіжної системи \"Мир\" на 20 вересня було закрито розділ, в якому раніше повідомлялося про географію приймання карток. У повідомленні Національної системи платіжних карток (НСПК) від 20 квітня 2022 року перераховувалося, що \"пластик\" приймався до оплати у восьми країнах, у тому числі у В'єтнамі (2 банки) та в Казахстані (4 банки).\n\nСтежте за подіями в Україні та світі разом з Еспресо! Підписуйтесь на Telegram-канал: https://t.me/espresotb",
    "Спершу в списку на обмін до Туреччини було 15 імен. Але їх не вдалося узгодити — речник Ердогана": "Про це повідомив речник президента Туреччини Ібрагім Калин, передає CNN Turk.\n\nЗа його словами, обмін обговорювали приблизно 3-3,5 місяці. Ердоган уже вів перемовини про обмін, коли у серпні зустрівся з Зеленським у Львові.\n\nСпершу в переліку було 15 імен військових, яких мають доставити до Туреччини.\n\n«Не вдалося узгодити всі 15 імен. Той список не дійшов до . Він був скорочений до п’яти імен. Ці п’ятеро людей залишаться у нас у безпеці до закінчення війни», — пояснив Калин.",
    "Туреччина засудила рішення США щодо ембарго на поставки зброї Кіпру": "Міністерство закордонних справ Туреччини рішуче засудило рішення США про зняття обмежень на експорт, реекспорт і трансфер озброєння щодо Кіпру на 2023 фінансовий рік (починається з 1 жовтня).\n\nПро це повідомило агентство Reuters, пише \"Європейська правда\".\n\nМіністерство закордонних справ Туреччини заявило, що це рішення \"ще більше посилить непоступливість греко-кіпрської сторони та негативно вплине на зусилля щодо вирішення кіпрської проблеми\".\n\n\"Це призведе до гонки озброєнь на острові, завдаючи шкоди миру та стабільності в східному Середземномор'ї\", - йдеться в заяві.\n\nАнкара закликала Сполучені Штати переглянути своє рішення та проводити збалансовану політику щодо двох сторін на острові.\n\nОбмеження на постачання зброї до Кіпру були запроваджені у 1987 році, щоб сприяти стабільності та запобігти \"гонці озброєнь\". На той час півострів уже був частково окупований Туреччиною, яка проголосила на цій частині невизнану Республіку Північний Кіпр.\n\nУ вересні 2020 року на тлі загострення між Туреччиною та Грецією США частково зняли багаторічне ембарго на постачання зброї до Республіки Кіпр. У Туреччині назвали цей крок \"несумісним з духом союзницьких відносин\" та припустили кроки у відповідь зі свого боку.",
    "Туреччина погодилася платити за 25% газу з Росії в рублях": "Під час зустрічі на полях саміту Шанхайської організації співробітництва в п’ятницю президенти Туреччини і Росії Реджеп Таїп Ердоган і Владімір Путін домовилися про оплату Анкарою 25% російського газу в рублях.\n\nПро це повідомляє \"Європейська правда\" з посиланням на російський \"Интерфакс\".\n\n\"Як ви знаєте, найближчим часом має запрацювати наша домовленість про постачання до Туреччини природного газу російського походження за оплати 25% цих постачань у російських рублях. Питання узгоджено, робота в цьому плані відбуватиметься відповідно до наших домовленостей\", – сказав Путін перед журналістами.\n\nЗвертаючись до Ердогана, російський президент додав, що \"ми готові суттєво наростити наші поставки до Туреччини за всіма напрямками, які становлять для вас інтерес\".\n\nНагадаємо, домовленість про часткову оплату російського газу Туреччиною російськими рублями було досягнуто Путіним та Ердоганом під час зустрічі в Сочі на початку серпня. Тоді частка розрахунків у рублях не називалася.\n\nНаразі Росія постачає щорічно близько 26 мільярдів кубометрів газу до Туреччини двома газопроводами дном Чорного моря – \"Турецьким потоком\", звідки газ частково йде далі до Європи, і \"Блакитним потоком\".\n\nІз повномасштабним вторгнення РФ в Україну Туреччина швидко стала притулком для російських грошей, адже утрималася від запровадження санкцій проти Росії в унісон з G7. Топпосадовці США давно приватно висловлювали занепокоєння з цього приводу.\n\nВІДЕО ДНЯ\n\nОстаннім часом, натомість, адміністрація Байдена стала більш гучно говорити про свої вимоги до турецького уряду дотримуватися санкцій. За даними видання FT, країни Заходу не виключають запровадження каральних заходів проти Туреччини на тлі поглиблення її відносин із Росією.\n\nЧитайте також: Чому Туреччина не приєдналася до західних санкцій та чи буде вона допомагати РФ їх обходити.\n\nЄвропейська правда",
    "Туреччина не визнає російський \"референдум\" в Україні – зустріч Ердогана та Шольца": "Президент Туреччини Реджеп Таїп Ердоган заявив, що турецька сторона не має наміру визнавати т.зв. референдум, який РФ планує проводити на окупованих територіях України, повідомляє у вівторок турецьке видання \"Кримське інформаційне агентство\" (Анкара) із посиланням на заяву офіційного представника федерального уряду Німеччини Штеффена Гебестрайта.\n\n\"Туреччина не визнає \"референдуми\", які Росія проведе на окупованій території України\", - повідомив Гебестрайт, коментуючи підсумки зустрічі Ердогана та канцлера Німеччини Олафа Шольца на полях 77-ї Генеральної асамблеї Організації Об'єднаних Націй.\n\nЯк повідомляється на сайті Федерального уряду Німеччини, під час зустрічі Шольца з Ердоганом у центрі обговорення була ситуація в Україні внаслідок агресивної війни РФ. \"Обидва погодилися з тим, що Росія має негайно припинити бойові дії та повністю піти з території України. В цьому контексті канцлер також дав зрозуміти, що фіктивні референдуми на територіях, незаконно окупованих Росією, є неприйнятними й не отримають ніякого визнання\", - йдеться у повідомленні.",
    "Туреччина обмежила експорт томатів для збереження внутрішніх цін": "Туреччина обмежила експорт томатів нібито для підтримки цінової стабільності на внутрішньому ринку. Міністерство торгівлі додало томати і томатну пасту до списку «товарів, що підлягають реєстрації» для експорту.\n\nПро це повідомляє Middleeastmonitor (МЕМО).\n\nКоли європейське виробництво томатів скоротилося на початку цього року через зростання цін на енергоносії, експорт турецьких томатів зріс. Галузеві експерти попереджали, що зі збільшенням експортного попиту ціни на томати всередині країни можуть зрости до 50 турецьких лір ($2,70) за кг.\n\nУ Міністерстві також очікують продовження тенденції зростання томатної пасти.\n\nЧитайте також: Виробництво томатів в ЄС цього року впаде на 3%",
    "Про роль Туреччини в обміні полонених – Сергій Грабський": "Фото: Фокус\n\n\n\n\n\nОбмін полоненими, який відбувся напередодні, був досягнутий за допомогою Туреччини. В російсько-українській війні вона змогла зайняти позицію посередника. А все тому, що Туреччина грає в свою гру. У цьому переконаний військовий експерт Сергій Грабський.\n\nПро це він розповів в ефірі «Першого Західного».\n\nЗа його словами, цю гру можна описати словами, які йому колись сказали його турецькі друзі: «Пора вже туранським коням стояти під Великою китайською стіною».\n\n«Відповідно від цього йде шалений торг. І він не обмежується Чорним морем чи Азербайджаном. Туреччина дивиться дуже далеко в сторону Казахстану, Киргизстану, тобто це ті республіки, які говорять тюркською мовою. Тому Туреччина грає в гру, коли вона з одного боку виступає як миротворець, а з іншого – як висококласний купець, адже тут вона вторговує великі бенефіти», – пояснює Сергій Грабський.\n\nОдин із них – Зангезурський коридор, за який зараз воюють Вірменія і Азербайджан. Тобто, товари з Росії через Азербайджан будуть йти по цьому коридору до Туреччини.\n\n«А це означає, що це обхід санкцій. Підсанкційні товари будуть розчинятись в Туреччині. Тобто, Туреччина буде мати бенефіт з цього. Крім того, ще є зернова угода, завдяки якій Туреччина отримала колосальні прибутки, бо мала і наш, і російський хліб за великими дисконтами», – пояснює аналітик.\n\nАле водночас Туреччина не хоче полишати західну цивілізацію. Тому розпочинає будівництво унікального заводу з виробництва дронів значно вищого класу, аніж відомі Байрактари. Таким чином, за словами Сергія Грабського, вони так само закріпляються на українських теренах зі своєю вигодою в тому числі. Тобто, політика Туреччини – це велика сфера впливу і з вигодами для себе.",
    "Туреччина докладає величезних зусиль для того, щоб війна завершилася шляхом захисту територіальної цілісності та суверенітету України раз і назавжди - Ердоган": "Туреччина докладає величезних зусиль для того, щоб війна, розпочата РФ проти України, завершилася шляхом захисту територіальної цілісності та суверенітету України раз і назавжди, й закликає міжнародні організації та країни світу підтримати мирні ініціативи Туреччини, заявив президент Туреччини Реджеп Таїп Ердоган.\n\n\"Конфлікт загострюється, і ми докладаємо величезних зусиль для того, щоб війна завершилася шляхом захисту територіальної цілісності та суверенітету України раз і назавжди. Й ми хотіли б звернутися до всіх міжнародних організацій та країн світу із закликом підтримати мирні ініціативи Туреччини щодо врегулювання цієї суперечки раз і назавжди. Нам потрібен гідний вихід із цієї кризи, і це можливо лише через дипломатичне рішення, яке є раціональним, справедливим і застосовним\", - сказав Ердоган, виступаючи на Генасамблеї ООН у вівторок.\n\nЛідер зазначив, що в результаті великих зусиль, яких Туреччина доклала разом із генеральним секретарем ООН, вдалося експортувати українське зерно через Чорне море, знайшовши шлях на решту світових ринків.\n\n\"Стамбульська конвенція, яка дозволила цей експорт, як і раніше, дуже важлива, і експорт набирає обертів. Ця важлива угода, укладена спільно з ООН, є одним із найбільших досягнень ООН за останні десятиліття. Я думаю, що в міжнародної спільноти відродилася довіра до ООН у результаті Стамбульської конвенції, тому що Стамбульська конвенція ще раз доводить: переговори можуть дати результати, особливо в питаннях, які мають життєво важливе значення для всіх сторін\", - наголосив Ердоган.\n\nВін звернув увагу на те, що аналогічний підхід Туреччина використала, коли йшлося про Запорізьку АЕС.\n\n\"Український конфлікт переступив поріг сьомого місяця. І ми думаємо, що війна ніколи не матиме тріумфу, а в результаті справедливого мирного процесу не буде тих, хто програв\", - упевнений Ердоган.",
    "Туреччина заробила $24,4 млрд, походження яких не може пояснити, — FT": "Велику суму, за даними журналістів, Анкара могла отримати від підсанкційної Росії, яка на тлі війни в Україні налагоджує економічні зв'язки з Туреччиною.\n\nRelated video\n\nТуреччина в умовах серйозної економічної кризи заробила на $24,4 млрд більше, ніж може пояснити. Про це йдеться у матеріалі видання The Financial Times.\n\nУ статті журналісти наводять статистику, оприлюднену центральним банком Туреччини. Судячи з даних, у липні дефіцит цього рахунку країни продовжував зростати, внаслідок чого загальний дефіцит у 2022 році досяг позначки $36,7 млрд.\n\nІстотний відтік капіталів є поганою новиною для золотовалютних резервів Туреччини тоді, коли влада намагається підтримати ліру та забезпечити достатню кількість іноземної валюти у своїх банківських установах. The FT зазначає, що Реджеп Ердоган, на щастя, знайшов собі \"фінансових помічників\" за умов серйозної економічної кризи.\n\n\"Таємний приплив капіталу до Туреччини досяг нових максимумів, що дозволило політикам збільшити іноземні резерви, попри кожен раз більший торговий дефіцит і слабкий попит на активи в лірах. Центральний банк в Анкарі заявив, що кошти, які не можуть врахувати в щомісячні дані платіжного балансу, зросли до $5,5 млрд у липні, внаслідок чого їх обсяг за перші сім місяців року досяг $24,4 млрд. Обидва показники є рекордними, згідно з даними за майже чотири десятиліття\", — йдеться у матеріалі видання.\n\nДоходи від туризму не можуть пояснити походження рекордної суми у розмірі $24,4 млрд. За підрахунками економістів, доходи в липні коштом відпочивальників становили $4,5 млрд, а з початку року до червня — $16,4 млрд.\n\nАналітик Ліам Піч із Capital Economics припустив, що рекордний заробіток Туреччини може бути наслідком продажу золота, неправильного обліку торгівлі чи надходженнями від контрабанди. Тімоті Еш із BlueBay Asset Management не відкидає, що ці кошти Анкара могла отримати від співпраці з Росією, яка веде повномасштабну війну проти України. За його словами, Реджеп Ердоган у геополітиці дотримується дивного \"нейтралітету\" — постачає Києву безпілотники Bayraktar і водночас налагоджує тісні економічні зв'язки з Москвою, щодо якої діють міжнародні санкції.\n\n\"Якщо хлопець приїжджає з валізою готівки — банки Туреччини знайдуть способи дозволити їм вести бізнес. Турецькі чиновники ніби дають зрозуміти, що вони вважають себе чистими переможцями від санкцій, так чи інакше, полегшуючи грошові потоки в країну\", — прокоментував Тімоті Еш можливе надходження грошей із РФ.\n\nНа закінчення автори матеріалу з Financial Times зазначають, що якщо теорія про російське походження коштів у бюджеті Туреччини виявиться правдивою — вона дасть уявлення про те, які суми виводяться з РФ на тлі міжнародних санкцій.\n\nВарто зазначити, що Туреччина погодилася частково платити за постачання російського газу в рублях.\n\nТакож повідомлялося, що Реджеп Ердоган поклав на країни ЄС відповідальність за газову кризу в Європі.",
    "Ердоган натякнув, що Туреччина передала Медведчука Росії": "Президент Туреччини Реджеп Таїп Ердоган дав зрозуміти, що саме в його країні відбувався обмін Віктора Медведчука і що його вже передали Росії.\n\nДжерело: Ердоган, чиї слова цитує турецьке інформагентство Anadolu\n\nПряма мова Ердогана: \"200 осіб, звільнених у рамках обміну полоненими між РФ і Україною - гості Туреччини. Серед осіб була одна людина, на видачі якої наполягала Росія, і її передано РФ\".\n\nПередісторія:\n\n21 вересня в рамках обміну з російськими окупантами вдалося звільнити 215 українських захисників. Росії повернули Віктора Медведчука та 55 російських окупантів.\n\nОбмін проходив одночасно на трьох локаціях - в ОАЕ, Туреччині та Україні.\n\nПізніше прес-секретар президента РФ Дмитро Пєсков заявив, що йому невідомо, де зараз перебуває кум Путіна Медведчук.",
    "Фарерські острови - Туреччина 2:1: огляд матчу Ліги націй ВІДЕО": "",
    "Туреччина має скоригувати свою позицію щодо шляхів миру з росією – Чалий": "Надзвичайний і Повноважний Посол України Валерій Чалий вважає, що на тлі успіхів Збройних Сил України на фронті Туреччина має скоригувати свою позицію щодо досягнення миру у війні з росією у стилі «зернової угоди».\n\nТаку думку дипломат висловив на брифінгу в середу, повідомляє кореспондент Укрінформу.\n\n«Президент Ердоган досяг великих результатів, коли став посередником у «зерновій» угоді. Такий стиль навряд чи спрацює далі, бо пропозиція Туреччини - давайте у такому ж стилі вирішимо питання війни росії проти України. Тому Туреччина має зробити певну корекцію у зв’язку з успіхами України на фронтах», - сказав Чалий.\n\nВін зауважив, що Туреччина захищає свої національні інтереси, які сформовані не сьогодні, а історично, ще за часів Османської імперії, а потім Ататюрка.\n\n«Це особливий регіон, у них своя історія, плюс у них зараз непроста внутрішня ситуація, інфляція становить 80 відсотків. Тобто все не дуже просто, тому їхні інтереси превалюють», - констатував дипломат.\n\nВодночас Чалий нагадав, що Туреччина як країна НАТО підтримує всі ініціативи щодо України, вона зайняла чітку позицію, що безпілотники нам продає, а росії – ні. Турецька сторона послідовна щодо невизнання анексії Криму та підтримки кримських татар і неодноразово допомагала у звільненні українських військовополонених.\n\n«Я думаю, що це буде величезною іміджевою помилкою президента Ердогана, якщо він від цієї позиції буде рухатися більше на російський бік, ніж в український. Побачимо далі. Поки що такі виклики є, але вони некритичні. Якщо резюмувати загалом, то я сказав би, що Туреччина скоріше все ж таки якщо не наш друг, то країна, яка нас підтримує, аніж якийсь опонент», - зазначив Чалий.\n\nЯк повідомлялося, Президент України Володимир Зеленський, президент Туреччини Таїп Ердоган і генеральний секретар ООН Антоніу Гутерреш 18 серпня провели у Львові закриту зустріч, яка тривала 40 хвилин.",
    "Туреччина звинуватила Грецію в обстрілі свого човна – Афіни кажуть про провокацію Анкари": "Туреччина і Греція в суботу обмінялися черговими звинуваченнями в провокаціях – цього разу інцидент стався в міжнародних водах в Егейському морі, де грецька берегова охорона нібито обстріляла турецький човен.\n\nПро це повідомляє \"Європейська правда\".\n\nЯк повідомили турецькі ЗМІ, зокрема TGRT Haber, із посиланням на джерела, двоє патрульних човнів берегової охорони Греції нібито відкрили вогонь по турецькому кораблю, що прямував під прапором Коморських островів.\n\nПісля цього на місце інциденту виїхали двоє патрульних катерів турецької берегової охорони, але грецькі човни \"швидко попливли\". У результаті ніхто не постраждав, а Анкара почала розслідування ситуації.\n\nТурецькі джерела додають, що після цього висловили Греції протест і зажадали негайних пояснень та розслідування того, що відбулося. Стверджується, що на човні були 18 членів екіпажу, зокрема троє громадян Туреччини.\n\nГрецька сторона, однак, має іншу версію подій. Як передає місцеве видання Proto Thema з посиланням на власні джерела, в суботу вранці турецький корабель, який пропливав повз острів Лесбос у бік турецького берега, не реагував на попередження берегової охорони.\n\nПісля цього вона зробила попереджувальні постріли в повітря. Човен продовжив свій шлях, а Греція повідомила про це Туреччину, аби вона встановила, яке саме судно прямує в її бік.\n\nХоча і Греція, і Туреччина є членами НАТО, між ними десятиліттями тривають суперечки щодо низки питань, зокрема територіальних претензій в Егейському морі й тамтешнього повітряного простору.\n\nВ останні тижні Анкара звинувачувала Афіни в кількох інцидентах, пов'язаних із дією її авіації в регіоні Середземного моря. Це дало турецькому президенту Реджепу Таїпу Ердогану назвати дії Греції \"ворожими\".\n\nРаніше речник зовнішньополітичної служби ЄС оприлюднив заяву, у якій закликав Ердогана припинити агресивну риторику на адресу Греції.",
    "Туреччина в п'ять разів збільшує платню за прохід через протоки Босфор і Дарданелли": "Туреччина, відповідно до прав, наданих їй Конвенцією Монтре, вп'ятеро збільшила плату за проходи кораблів через протоки Босфор і Дарданелли.\n\nПро це пише турецьке видання Sabah, пише \"Європейська правда\".\n\nРішення набуде чинності 7 жовтня. За підрахунками турецької влади, поточний дохід від зборів з 40 млн доларів збільшиться до 200 млн доларів.\n\nЗгідно з Конвенцією Монтре від 1936 року, Туреччина зберігає за собою право вимагати оплату за маяки, рятувальні та медичні збори від суден, що проходять через Босфор і заходять і виходять із Дарданелл.\n\nОднак у той час розрахунок здійснювався на основі загальної валюти \"жермінальний франк\", який дорівнював 0,29 г золота, незалежно від поточних обмінних курсів, інфляції.\n\n1983 року Туреччина встановила курс франка на рівні 0,8063 долара.\n\nОднак згодом ця сума зменшилася через зростання інфляції та вартість золота у світі. Тому ціна франка тепер була збільшена в 5 разів і визначена як 4 долари за тонну вантажу.",
    "Туреччина на прохання Туркменистану скасувала безвізовий режим для громадян цієї країни": "Туреччина на прохання Туркменистану скасувала безвізовий режим для туркменських громадян. Рішення було ухвалене урядом Туреччини 13 вересня, його вже підписав президент країни Реджеп Таїп Ердоган, повідомляє туркменська служба Радіо Свобода.\n\n«Відповідно до статті 18 закону про іноземців та міжнародний захист №6458 ухвалюю скасувати звільнення громадян Туркменистану від віз для туристичних поїздок зі звичайним паспортом з максимальним терміном 30 днів, передбачену постановою кабінету міністрів від 19 липня 2007 року», – йдеться у повідомленні.\n\nРаніше з проханням ввести візовий режим для туркменських громадян до уряду Туреччини звернулася сама влада Туркменистану. У своїй заяві МЗС країни наголошувало, що просить про це на тимчасовій основі.\n\nЗапровадження Туреччиною візового режиму для громадян Туркменистану торкнеться сотень тисяч туркменських мігрантів і тисяч жителів країни, які намагаються виїхати туди на заробітки після часткового відкриття міжнародного повітряного сполучення.\n\nТуркменистанці могли в’їжджати до Туреччини без візи та перебувати в країні до 30 днів. Тому Туреччина стала для громадян Туркменистану основним напрямком трудової міграції. Нині там навчається близько 20 тисяч туркменських студентів.\n\nНа думку туркменського експерта Сердара Айтакова, запровадження тимчасового візового режиму між Туркменистаном і Туреччиною дозволить заблокувати масовий від’їзд туркменистанців за економічних умов, що погіршуються всередині країни.\n\nЗа офіційними даними турецької влади, у Туреччині перебувають кілька сотень тисяч громадян Туркменистану. За даними незалежних джерел, реальна кількість громадян Туркменистану в країні в рази більша, багато хто залишається в нелегальному статусі через прострочені документи, які за межами Туркменистану замінити неможливо. Ашгабат даних щодо міграції не публікує.",
    "Інфляція в Туреччині у серпні пришвидшилася до 80%": "Споживчі ціни у Туреччині зросли на понад 80% у серпні – інфляція пришвидшується на тлі сподівань турецьких політиків, що стрімке зростання цін почне сповільнюватися після піку восени.\n\nПро це повідомляє Financial Times з посиланням на статистичне агентство Туреччини.\n\nТак, у серпні індекс споживчих цін зріс на 80,2% в річному вимірі — це найвищий показник за майже два десятиліття правління президента Реджепа Таїпа Ердогана.\n\nУряд країни наполягає на тому, що інфляція почне падати в останні місяці 2022 року, хоча чиновники підвищили свій прогноз на кінець року до 65%.\n\nМіністр фінансів країни Нуреддін Небаті заявив, що до кінця 2023 року облікова ставка становитиме 25%. Турецькі чиновники сподіваються, що охолодження інфляції допоможе переобранню Ердогана на виборах, які заплановані на червень наступного року.\n\nОднак до оприлюднення даних у понеділок американський інвестиційний банк Goldman Sachs попереджав, що інфляційна динаміка Туреччини є \"тривожною\", і передбачав, що інфляція перевищить 90% у жовтні та листопаді, а потім впаде до 75%.\n\nВІДЕО ДНЯ\n\nТуреччина за наказом Ердогана провела те, що деякі економісти назвали гігантським економічним експериментом, адже політик відкидає політику підвищення процентних ставок центробанку для стримування інфляції.\n\nОскільки турецький президент наполягав на підтримці найнижчих у світі відсоткових ставок у реальному вираженні, країна постраждала від стрімкого зростання інфляції та падіння вартості ліри, що призвело до погіршення рівня життя та розпалювання невдоволення його керівництвом.\n\nНагадуємо:\n\nЦентральний банк Туреччини у серпні знизив свою ключову ставку після семимісячної павзи всупереч очікуванням економістів та попри стрімке зростання інфляції в країні.\n\nСтрімкий ріст інфляції у Туреччині триває - у липні споживча інфляція прискорилась до 79,6% у річному вимірі порівняно з 78,6% у червні.",
    "Туреччина заявила про затримання одного з ключових терористів ІДІЛ": "Він очолював терористичні \"міністерство освіти\" і \"міністерство юстиції\".\n\nТурецька поліція затримала одного з ключових діячів терористичної \"Ісламської держави\" Башара Хаттаба Газаля аль-Сумайдан. Про це заявив президент Реджеп Таїп Ердоган, передає Anadolu.\n\nТерорист, відомий також як \"Абу Зейд\", був затриманий під час спецоперації поліції і розвідки. Вважався одним із важливих керівників терористів ІДІЛ після ліквідації аль-Багдаді та Кардаша.\n\nПід час допиту аль-Сумайдан заявив, що очолював ІДІЛівські \"міністерство освіти\" та \"міністерство юстиції\".\n\nЕрдоган повідомив, що \"тривалий час встановлювався звʼязок цього терориста в Сирії і Стамбулі та була отримана інформація про його намір проникнути в Туреччину\".\n\nЗатриманий терорист був позначений як керівник терористичної організації в одному зі звітів Радбезу ООН.",
    "\"Ворожі акти\": Туреччина знову звинуватила Грецію в перешкоджанні її авіації в Середземномор’ї": "Міністерство оборони Туреччини в неділю заявило, що Греція перешкоджала турецьким винищувачам F-16 під час здійснення місії в міжнародному повітряному просторі раніше цього тижня.\n\nПро це повідомляє \"Європейська правда\" з посиланням на CNN Turk.\n\nЗа даними Анкари, під час здійснення місії турецькі винищувачі були \"зацьковані\" грецькими зенітними ракетними комплексами С-300, розміщеними на острові Крит. Йдеться про те, що ЗРК начебто взяли на ціль турецькі F-16, які перебували на розвідувальній місії на висоті понад 3000 метрів.\n\nУ турецькому Міноборони заявили, що дії грецької сторони є \"ворожими актами\" відповідно до правил НАТО. Там також наголосили, що Афіни \"активно використовують\" російські С-300 (хай і придбані 23 роки тому), тоді як придбання Анкарою С-400 викликало негативну реакцію США й решти НАТО.\n\nГрецьке видання Newsbomb, цитуючи міністерство оборони Греції, називає звинувачення Туреччини \"міфом\", спрямованим на посилення позиції Анкари в НАТО. Афіни заявляють, що грецькі С-300 просто не могли взяти на приціл турецькі F-16, оскільки перехопленням літаків займається лише авіація, а не ЗРК.\n\nТакож міністерство оборони Греції наголосило, що це вже третій за останні дні випадок, коли Туреччина говорить про \"небезпечну\" і \"провокаційну\" поведінку Афін як члена НАТО, і припустило, що це стало реакцією на заяви зі США про неможливість продажу Анкарі нових F-16 або модернізації старих.\n\nТак, кілька днів тому Туреччина звинуватила Грецію у \"цькуванні\" своїх військових пілотів під час проведення \"важливих навчань\" Північноатлантичного Альянсу, у зв’язку з чим викликала грецького військового аташе і звернулася через дипломатичні канали до союзників по НАТО.\n\nВІДЕО ДНЯ\n\nХоча і Греція, і Туреччина є членами НАТО, між ними десятиліттями тривають суперечки щодо низки питань, зокрема територіальних претензій в Егейському морі й тамтешнього повітряного простору.\n\nУ 2020 році спалахнула напруженість через розвідувальне буріння в районах Середземного моря, де Греція та Кіпр претендують на виключні економічні зони, що призвело до військово-морського протистояння.\n\nТуреччина звинуватила Грецію в порушенні міжнародних угод шляхом мілітаризації островів в Егейському морі. Афіни стверджують, що їм необхідно захистити острови, багато з яких розташовані поблизу турецького узбережжя, від потенційної атаки військових десантних кораблів Туреччини.",
    "Що цікавого окрім Bayraktar TB2 може запропонувати Туреччина для України": "Україна вже достатньо давно та тісно співпрацює з Туреччиною у сфері оборони. Звісно зараз, коли згадується будь-яке турецьке озброєння, на першому місці буде стояти Bayraktar TB2 від Baykar. Але ЗСУ вже активно використовують й іншу турецьку зрою.\n\nНаприклад, бронеавтомобілі Kirpi від BMC, першу партію яких українські бійці вже офіційно отримали. Також вже були помічені на українській бронетехніці бойові модулі від Aselsan.\n\nАле окрім цього ЗСУ можуть придивитися і до інших вкрай цікавих і турецьких розробок, які будуть вкрай корисними на полі бою.\n\nКрилата ракета SOM\n\nПочати можливо одразу з \"козиря\" - крилатої стелс-ракети SOM від Roketsan. Це далекобійна зброя, яка здатна знищувати цілі на відстані до 250 км і несе 230-кг бойову частину. Система наведення - одна з найдосконаліших і включає не тільки традиційну інерціальну та супутникову навігацію, але і тепловізійну головку самонаведення. Це дозволяє її використовувати для знищення рухомих цілей.\n\nАле, окрім доволі цікавих характеристик, ця ракета має ще одну перевагу. З огляду на досвід Азербайджану, її можливо доволі легко інтегрувати під крило літаків радянських типів. Справа в тому, що Баку у 2018 році, на озброєнні якого лише МіГ-29 та Су-25 закупив крилаті ракети SOM.\n\nТобто, з високою долею вірогідності, шлях до її інтеграції до українських літаків також відкритий. Які можливості відкриваються у випадку її додавання до арсеналу Повітряних Сил України, скоріш за все, розписувати немає особливої потреби, бо це стане далекобійним засобом ураження важливих об'єктів армії РФ і фактично повітряним аналогом ATACMS.\n\nЛазерний комплекс Alka\n\nЗ огляду на те, що РФ вже почала застосувати іранські дрони-камікадзе Shahed-136, а також має власні розробки баражуючих боєприпасів, до цієї загрози необхідно відноситись доволі серйозно і без жодної іронії.\n\nВраховуючи те, що РФ активно веде дистанційну війну, дешеві Shahed-136 виробництво яких не потребує значних технологій і може здійснюватись навіть у підсанкційному режимі, можуть цілком стати однією з загроз. Оціночна дальність польоту цього дрона у декілька сотень кілометрів (попри офіційно заявлену Тегераном дальність у 2,5-3 тисячі км) дозволяє бити вглиб території України.\n\nВодночас перехоплення рою таких дронів традиційними ЗРК може бути вкрай складною. Тому найбільш ефективним рішенням цього зараз вважаються лазерні комплекси об'єднанні із системами РЕБ. Одним з таких є комплекс Alka від того ж Roketsan. Він глушить БПЛА на відстані до 4 км та знищує їх лазером потужністю 50 кВт на дальності до 1 км.\n\nТакі комплекси, у мобільному і стаціонарному вигляді цілком можуть бути застосовані для захисту важливих об'єктів від ударів саме дронами-камікадзе.\n\nЛокалізація виробництва\n\nЩе одним традиційним елементом співробітництва України та Туреччини є те, що турецькі компанії зазвичай погоджуються на локалізацію виробництва. Зокрема Baykar попри війну продовжує реалізацію плану зі створення в Україні науково-виробничого центру. З пропозиціями локалізувати виробництво бойових модулів виходив Aselsan. І цей аспект вкрай важливий для подальшого посилення ЗСУ вже після перемоги.\n\nТакож нагадаємо, що 25-29 жовтня у Туреччині пройде виставка SAHA EXPO, яка минулого року стала важливим майданчиком для розширення співпраці України та Туреччини в оборонні сфері.",
    "Ердоган хоче, щоб Туреччина стала членом Шанхайської організації співробітництва": "Президент Туреччини Реджеп Таїп Ердоган заявив, що націлений на членство Туреччини в Шанхайській організації співробітництва (ШОС).\n\nПро це повідомляє Reuters із посиланням на ЗМІ, передає Укрінформ.\n\nЕрдоган сказав про це журналістам в Узбекистані, де проходив саміт Шанхайської організації, перш ніж вилетіти до США для участі в Генасамблеї ООН.\n\n«Таким чином наші відносини з цими країнами будуть переведені на зовсім іншу позицію», - сказав турецький президент.\n\nЧитайте також: Ердоган зустрівся з путіним у Самарканді\n\nВідповідаючи на уточнювальне запитання, чи має він на увазі членство в ШОС, Ердоган сказав: «Звичайно, це те, на що ми націлюємося».\n\nЯк повідомлялося, саміт ШОС відбувався в Самарканді 15-16 вересня.\n\nДо ШОС входять 8 країн — Індія, Казахстан, Киргизстан, Китай, Пакистан, росія, Таджикистан і Узбекистан. Штаб-квартира організації знаходиться в Пекіні. Меморандум про намір вступити до організації підписав Іран.",
    "Не лише Харківщина: Туреччина заявила про бажання відновлювати ще один регіон України": "Туреччина готова долучитися до окремих проєктів з відновлення інфраструктури в Чернігівській області.\n\nПро це заявив під час відвідання Чернігова посол Турецької Республіки в Україні Ягмур Ахмет Гюльдере, передає Укрінформ із посиланням на Чернігівську ОВА.\n\nЯк зазначається, турецька делегація оглянула кілька пошкоджених об’єктів в обласному центрі, поспілкувалася з начальником Чернігівської ОВА В’ячеславом Чаусом.\n\n«Зараз дуже гостро стоїть питання підготовки до опалювального сезону. Ми дуже вразливі в цьому сенсі, адже одна ворожа ракета може залишити без тепла якусь велику громаду. Тож вимушені формувати запас наметів, для пунктів обігріву, генераторів, ковдр та іншого. Підтримки потребуємо і в забезпеченні шкільними автобусами, модульними будинками, розмінуванні, відновленні інфраструктури», – зазначив Чаус.\n\nСвоєю чергою Ягмур Ахмет Гюльдере зауважив, що Туреччина масштабно долучиться до відновлення Харківщини, однак готова братися і за окремі проєкти з відновлення інфраструктури в Чернігівській області.\n\nДипломат повідомив про ініціативу турецьких виробників безкоштовно встановлювати конструкції для зберігання зерна на території області за визначену орендну плату.\n\nНа зустрічі обговорювалася також доцільність запровадження спеціальної економічної зони на Чернігівщині.\n\nЧитайте також: Казахстан надіслав гуманітарний вантаж на Чернігівщину\n\nЯк повідомляє Чернігівська міська рада, турецька делегація разом із Чернігівським міським головою Владиславом Атрошенком відвідали КП \"Чернігівводоканал\" та школу №21. Це одні із тих об'єктів, які зазнали серйозних руйнувань під час активних бойових дій. Крім того, Атрошенко виступив з ініціативою встановлення побратимських зв'язків з одним із турецьких міст.\n\nФото: Чернігівська міськрада",
    "Туреччина звинуватила Reuters у брехні через розслідування про вплив Ердогана на ЗМІ": "Директор з питань комунікацій офісу президента Туреччини Фареттін Алтун у середу заявив, що інформаційна агенція Reuters опублікувала неправдиву й фейкову інформацію у своєму розслідуванні про вплив на місцеві ЗМІ.\n\nПро це повідомляє \"Європейська правда\" з посиланням на Anadolu.\n\n\"Reuters поширює дезінформацію проти Туреччини на піку кампанії терору ІДІЛ, тоді як наша держава безжально бореться з цією організацією. Насправді це була спроба приховати той факт, що західні уряди заплющили очі на прибуття іноземних терористичних бійців у Сирію або з допомогою своїх розвідувальних служб активно цьому сприяли\", – заявив Алтун.\n\nПредставник Ердогана також заявив, що Reuters не вперше намагається дискредитувати Туреччину, а заяви президента вони нібито перекрутили і були потім змушені виправляти.\n\nУ розслідуванні Reuters, яке вийшло в середу, стверджується, що Ердоган створив систему контролю над ЗМІ, яка визначає, що можна або заборонено публікувати.\n\nЯк приклад агенція наводить випадок наприкінці 2020 року, коли було звільнено міністра фінансів Туреччини Берата Альбайрака, зятя Ердогана, але понад день про це не говорили проурядові телеканали й газети.\n\nСистема контролю за ЗМІ, згідно з розслідуванням, замкнена на директораті з питань комунікацій офісу президента Туреччини, який очолює вже згаданий Фареттін Алтун. Його працівники роздають вказівки через телефонні дзвінки або повідомлення у WhatsApp.\n\nУ самому директораті заявили в коментарі Reuters, що його керівник \"час від часу дає брифінги редакторам і репортерам у межах своєї роботи\", і це \"не можна розглядати як утиски редакційної незалежності ЗМІ чи порушення свободи преси\".\n\nКрім того, турецький регулятор, за підрахунками агенції, в десятки разів частіше накладає санкції \"через порушення медійної етики\" на опозиційні медіа, ніж на державні. Такі санкції забороняють розміщення державної реклами у ЗМІ, позбавляючи їх доходу.\n\nВ останньому Індексі свободи преси Туреччина посідає 149-те місце зі 180-ти. Міжнародна організація \"Репортери без кордонів\" зазначає, що в країні \"зростає авторитаризм, який кидає виклик плюралізму ЗМІ, використовуються всі доступні засоби для підриву критиків\".",
    "Туреччина втричі збільшила імпорт української сої – AgroTrend": "За оперативними даними, експорт соєвих бобів у сезоні-2021/22 з України склав 1,39 млн тонн, що лише на 5% поступається показнику попереднього сезону.\n\nПри цьому соя майже єдина серед культур та продуктів переробки олійного сектору, яка демонструвала більш високі місячні темпи відвантажень під час війни у порівнянні з аналогічним періодом попереднього сезону. Так, у березні-серпні 2021/22 МР було експортовано 507 тис. тонн, що на 65% перевищує експорт у цей же період 2020/22 МР.\n\nОсновними імпортерами української сої з початку війни та за сезон в цілому стали країни ЄС та Туреччина. При цьому, якщо ЄС нарощували імпорт української сої з початку сезону (+36% за сезон та 76% за період березень-серпень), то Туреччина з початку 2021/22 МР сповільнила закупки, але почала знову нарощувати в травні п.р.\n\nТак, за сезон в цілому в даному напрямку було відвантажено 536 тис. тонн сої з України, що на 2% нижче показника 2020/21 МР. При цьому у березні-серпні 2021/21 МР до Туреччини було експортовано в 3 рази більше даної культури у порівнянні з показником в аналогічний період попереднього сезону.\n\nДжерело",
    "США і ЄС посилили тиск на Туреччину щодо антиросійських санкцій, – ЗМІ": "США і ЄС посилюють тиск на Туреччину, аби спонукати її впровадити антиросійські санкції. Про це пише Reuters із посиланням на Financial Times.\n\nЗа даними ЗМІ, Сполучені Штати зосередились на турецьких банках, які інтегрувалися в російську платіжну систему \"Мир\".\n\nСпіврозмовники газети повідомили, що Брюссель тим часом готує делегацію до Анкари, або прямо висловити занепокоєння турецьким посадовцям.\n\nПро те, що Туреччина санкцій проти Росії запроваджувати не буде, її президент Реджеп Теїп Ердоган заявив ще за день до вторгнення, 23 лютого. Тоді США і ЄС вже застосовували обмежувальні заходи проти РФ за її \"визнання незалежності\" окупованих територій. Уже в розпал великої війни, в червні, Туреччина сказала, що не буде вживати антиросійських санкцій, бо по ній вони вдарять більше, ніж по Москві.\n\nАнкара не тільки не вживає власних обмежувальних заходів, а й ризикує допомогти РФ обходити вже чинні.\n\nНа початку серпня журналісти почали писати, що західні уряди все більше стурбовані поглибленням економічних зв’язків між Туреччиною та Росією. Тоді Ердоган і Путін провели перемовини у Сочі. Стало відомо, що п'ять турецьких банків перейшли на російську платіжну систему \"Мир\". Росія, зі свого боку, перерахувала мільярди доларів турецькій дочірній компанії Росатому для завершення будівництва атомної електростанції на узбережжі Середземного моря.\n\nЕрдоган також повідомив, що відомства країни наразі працюють над укладенням угоди щодо експорту російського зерна і підтвердив, що Туреччина почне частково платити за імпортований російський газ в рублях.\n\nПолітики попереджають, що ризик впровадження каральних заходів щодо Туреччини зростає – у разі, якщо вона допоможе Росії уникнути санкцій.",
    "Туреччина - Люксембург 3:3. Огляд матчу": "",
    "Туреччина з обуренням відреагувала на свіжі критичні заяви з ЄС": "Міністерство закордонних справ Туреччини у відповідь на критику на свою адресу заявило, що заяви інституцій ЄС та Чехії, яка зараз головує у Євросоюзі, не мають для країни \"жодної цінності\".\n\nПро це йдеться у заяві речника Міністерства закордонних справ Туреччини, оприлюдненій 6 вересня, повідомляє \"Європейська правда\".\n\n\"Заяви Міністерства закордонних справ Чехії у ролі головуючої в ЄС та деяких інших інституцій ЄС щодо нашої країни не мають для нас жодного значення та цінності. Беззаперечна підтримка ЄС Греції в егейському та середземноморському конфліктах на підставі солідарності членства суперечить як праву ЄС, так і міжнародному праву\", - йдеться у заяві.\n\nАнкара заявила, що ті, хто озвучують схожі заяви, \"ігнорують порушення з боку Греції, переслідування та погрози, провокаційні дії та дискурси проти нашої країни та залишаються байдужими до її дій та практики міжнародного права\".\n\nНапередодні речник зовнішньополітичної служби ЄС оприлюднив заяву, у якій закликав президент Туреччини Реджепа Таїпа Ердогана припинити агресивну риторику на адресу Греції.\n\nУ неділю Ердоган закликав Грецію не \"заходити надто далеко\" на тлі загострення напруженості через територіальні суперечки між двома союзниками щодо НАТО.\n\nВ останні тижні Анкара звинувачувала Афіни в кількох інцидентах, пов'язаних із дією її авіації в регіоні Середземного моря.\n\nЧехія, яка зараз головує в Європейському Союзі, засудила нещодавні висловлювання Ердогана на адресу Греції як \"неприйнятні\".",
    "Фінляндія відмовилася переглядати рішення про екстрадицію шести людей на вимогу Туреччини": "Міністерство юстиції Фінляндії у п’ятницю заявило, що не збирається переглядати рішення щодо шести запитів Туреччини про екстрадицію людей після того, як раніше відхилило їх.\n\nПро це повідомляє \"Європейська правда\" з посиланням на Yle.\n\nУ фінському Мін’юсті повідомили, що рішення, ухвалені на підставі закону про екстрадицію, не підлягають оскарженню.\n\nУ четвер стало відомо, що Туреччина вимагає від Фінляндії перегляду ухвалених раніше негативних рішень на запити про екстрадицію шести людей, яких Туреччина вважає терористами.\n\nТакож Анкара направила фінській владі один новий запит про видачу людини, яку вона вважає терористом.\n\nТуреччина подала Фінляндії 11 запитів про екстрадицію в період з 2019 по 2022 рік. Один запит був пізніше відкликаний.\n\nТуреччина порушила тему видачі людей після того, як Фінляндія та Швеція подали заявки про вступ до НАТО. Анкара негативно сприйняла членство цих країн у військовому альянсі, оскільки вважає, що вони приховують осіб, яких Туреччина вважає терористами.\n\nЧитайте також: НАТО йде на кордон до Росії: як з'явилося історичне рішення та чого ще чекати від саміту в Мадриді.",
    "Україна вручила ноту послу Туреччини через інформацію про доставку Босфором російських С-300": "До Міністерства закордонних справ України запросили посла Туреччини в Україні Ягмура Ахмета Гюльдере і вручили вербальну ноту у зв’язку з інформацією про перевезення зафрахтованим міністерством оборони рф судном «Sparta II» ракетних систем С-300 через протоку Босфор.\n\nПро це йдеться у коментарі МЗС України щодо проходу судна «Sparta II» через протоку Босфор, повідомляє Укрінформ.\n\nЗазначається, що 29 серпня заступник міністра Микола Точицький висловив послу Туреччини занепокоєння української сторони у зв’язку з наявною інформацією щодо перевезення зафрахтованим міністерством оборони рф судном «Sparta II» з Сирії до росії через протоку Босфор ракетних систем С-300ПМУ-2.\n\n«Посольству Туреччини було вручено вербальну ноту МЗС України з порушеного питання», - інформує відомство.\n\nЗокрема, заступник міністра привернув увагу посла Туреччини до того, що, відповідно до положень Конвенції про режим проток від 20 липня 1936 року, зазначене судно підпадає під визначення військового корабля для цілей цієї Конвенції.\n\nТочицький звернувся із запитом до турецької сторони щодо надання офіційної інформації про вантаж, який було перевезено судном «Sparta II» через протоку Босфор, а також заходів, вжитих Туреччиною задля виконання положень Конвенції та запобігання подальшій ескалації російсько-української війни.\n\nЗаступник міністра висловив сподівання, що турецька сторона неухильно дотримуватиметься свого рішення від 28 лютого 2022 року про закриття чорноморських проток для російських військових кораблів під час російсько-української війни в руслі послідовної позиції Турецької Республіки щодо підтримки суверенітету і територіальної цілісності України в її міжнародно визнаних кордонах.\n\nЯк повідомлялося, через повномасштабне вторгнення в Україну росія не може перекидати свої військові кораблі із Середземного до Чорного моря, бо Туреччина закрила свої протоки для військових кораблів. Проте це не завадило країні-агресорці минулого тижня перекинути протокою ракети для комплексу С-300.",
    "Бутко: \"Ерзурумспор\" досі винен мені гроші": "Захисник \"Зорі\"розповів про своє перебування в турецькому \"Ерзурумспорі\". Повідомляють Футбольні трансфери \"Це гіркий досвід для мене. Коли я вже поїхав із Туреччини, то сів і все проаналізував. Таке відчуття, що я потрапив на років 10 назад у футбол. Тренування практично ніякі, поля погані, місто теж погане. Люди навіть англійською не говорили. Рівень футболу не дуже хороший.Я в Туреччині не грав практично, за два місяці три тренери змінилося. Також не платили гроші. Я вже виграв суди, але навіть зараз ще досі не віддали нічого. У мене був контракт на п'ять місяців: дали лише одну зарплату, а чотири ще винні. Точної суми не можу сказати, бо це конфіденційна інформація.Керівництво \"Ерзурумспора\" зараз виходило на мене, хотіли повернути суму, але там навіть 70% не було від того, що вони винні. Туреччина – красива країна, але вийшло так, що в тому місті, де я грав, не дуже комфортне містечко. Воно розвивається тільки за рахунок гірськолижного туризму. Практично всі гравці жили на базі, тому що квартири неможливо було знайти. Не було ні телевізорів, ні дивану, ні шаф\", - сказва Бутко.",
    "Туреччина стала провідним експортером персиків та нектаринів": "Туреччина стала третім виробником персиків та нектаринів у світі та найбільшим експортером цих фруктів.\n\nПро це повідомляється у звіті Департаменту сільського господарства США.\n\nУ документі зазначається, що Туреччина перевершила виробництво персиків та нектаринів у Європейському Союзі у 2021/22 роках і стала провідним експортером цієї продукції в світі.\n\nПерсики та нектарини в основному вирощуються в прибережних провінціях Туреччини: Бурса, Канаккале, Ізмір та Мерсіна, що становить майже 80 відсотків виробництва країни. У період з 2001/02 по 2011/12 урожай персиків та нектаринів у цій країні був досить стабільним, в середньому становить 500 тис. тонн. Виробництво вперше підскочило до понад 600 тис. тонн у 2012/13 році і не знизилося з 2015/16 році.\n\nРозширення виробництва цієї продукції значною мірою спричинило зростання популярності нектаринів як серед споживачів внутрішнього, так і зовнішнього ринку. Площа персиків скоротилася трохи за останні 10 років, але компенсувався збільшенням площі нектаринів. Виробники персиків та нектаринів також покращують сади, замінюючи старі сорти на нові сорти високого рівня, що призводить до зростання врожайності майже на 30% за останнє десятиліття.\n\nВ останні 5 років Росія була найбільшим ринком для Туреччини, що становить понад 65% експорту. Проте Туреччина розширила свою глобальну присутність, набувши 13 нових ринків і в 2021/22 роках постачала персики та нектарини у 57 країн світу.\n\nЧитайте також: 1 га саду дає прибуток 100 га польових культур, – агроном",
    "Туреччина може стати посередником у протистоянні навколо Запорізької АЕС - Ердоган": "Це може бути по аналогії з зерновою угодою.\n\nТуреччина може стати посередником у протистоянні навколо Запорізької атомної станції.\n\nЯк повідомляє прес-служба Адміністрації президента Туреччини, про це йшлося під час телефонної розмови Ердогана з президентом РФ.\n\n\"Президент Ердоган заявив, що Туреччина може зіграти роль посередника у питанні Запорізької АЕС, як вона зробила в експорті зерна\", - йдеться у повідомленні.\n\nВідео дня\n\nЯк повідомляв УНІАН, 22 липня у Стамбулі (Туреччина) було підписано угоду про розблокування українських портів \"Одеса\", \"Чорноморськ\" та \"Південний\" для вивезення на експорт зерна та іншої аграрної продукції. Міністр інфраструктури України Олександр Кубраков та міністр оборони Росії Сергій Шойгу підписали окремі однакові угоди з ООН та Туреччиною.\n\nДовідка УНІАН. Російські загарбники захопили ЗАЕС і місто-супутник Енергодар 4 березня. З того часу РФ відмовилася від пропозиції створити демілітаризовану зону довкола ЗАЕС. З початку серпня окупанти періодично обстрілюють атомну станцію та територію біля неї.\n\nСьогодні, 3 вересня, після обстрілів російськими окупантами енергоблок №5 ЗАЕС о 19:35 був відключений від енергомережі.\n\nВас також можуть зацікавити новини:",
    "Навіть у лояльних до Росії країн уривається терпець через дії Путіна, – західні ЗМІ": "Навіть у лояльних до Росії країн уривається терпець через дії Путіна, – західні ЗМІ\n\nТуреччина, Індія та Китай прохолодно реагують на новини про заплановані \"референдуми\" в окупованих Росією областях України.\n\nПро це пише The Guardian.\n\nОзнаки того, що деякі країни, готові заплющувати очі на вторгнення Росії в Україну, втрачають терпіння, з'явилися, коли Туреччина, Індія та Китай прохолодно відреагували на заяву про так звані референдуми на окупованих Росією українських територіях.\n\nТуреччина, яка перебуває у центрі посередництва між Заходом та Росією, виступила з різким докором, заявивши, що вона стурбована спробами проведення односторонніх референдумів.\n\n\"Такі незаконні дії не будуть визнані міжнародною спільнотою. Навпаки, вони ускладнять зусилля щодо пожвавлення дипломатичного процесу та поглиблять нестабільність\", – йдеться у заяві.\n\nНа брифінгу у Нью-Йорку президент Туреччини Реджеп Тайїп Ердоган заявив, що він завжди підтримував територіальну цілісність України.\n\nГлава Туреччини, схоже, був приголомшений оголошеною Путіним мобілізацією військ, враховуючи, що напередодні в інтерв'ю Службі суспільного мовлення США Ердоган сказав, що у нього склалося враження, що російський президент налаштований йти на поступки.\n\nРозмірковуючи про недавню бесіду з Путіним, турецький лідер сказав в інтерв'ю PBS: \"Він дійсно показує, що хоче закінчити це якнайшвидше. Це було моє враження, тому що те, як все відбувається, є досить проблематичним\".\n\nЕрдоган – не єдиний світовий лідер, якого бентежить прагнення Путіна до ескалації у війні.\n\nПрем’єр-міністра Індії Нарендру Моді, якого президент Франції Еммануель Макрон похвалив цього тижня за те, що він сказав Путіну в очі, що зараз не час для війни, закликають супроводжувати свої коментарі конкретними діями.\n\nВідмова Індії пристати на чийсь бік тривалий час викликала роздратування. Джен Псакі, тодішня прессекретарка Білого дому, у середині березня закликала країну подумати про те, «де б вона хотіла бути в момент, коли пишуться книжки з історії».\n\nМіністр закордонних справ Індії Джайшанкар на сесії в Колумбійському університеті цього тижня лише побічно згадував про Україну, але припустив, що його країна мала упереджене ставлення до США.\n\n«Протягом майже 50 років з різних причин ми ставилися до США з підозрою та великою настороженістю, — сказав він. — Це були дуже серйозні відносини, однак загальна оцінка зовнішньої політики США викликала глибоку обережність, якщо не підозру. Нам знадобилося чимало зусиль, щоб подолати попередні припущення, щоб налагодити інші відносини зі США».\n\nЦе знайшло відбиток у підході Індії до України, де вона зробила невеликі кроки від нейтралітету. Вона постійно говорить про дотримання статуту ООН, засудила скоєні у Бучі воєнні злочини та проголосувала за те, щоб президент України Володимир Зеленський міг виступити у Раді безпеки ООН по відеозв'язку.\n\nПро позицію Індії щодо російсько-української війни та, зокрема, про зустріч Путіна з премʼєр-міністром Нарендрою Моді в Самарканді пише й The Economist.\n\nНа саміті Шанхайської організації зі співробітництва (ШОС) у Самарканді Моді публічно розкритикував Путіна за військову агресію, на що той пообіцяв зробити все можливе для припинення конфлікту. Навряд цей публічний виступ є знаком розриву відносин Індії та РФ, пише видання, адже разом із Китаєм Індія стала найбільшим покупцем російської нафти.\n\nВодночас є багато причин, чому Індії не варто робити ставку тільки на відносини з РФ. По-перше, вона купує зброю в Заходу, а тому віддалятися від нього теж не буде. Крім цього, дії Росії призвели до різких коливань цін на продовольчі товари та енергоносії, що спричиняє проблеми як для Індії, так і для Китаю. Рішення Путіна мобілізувати резервістів свідчить про його слабкість, а сильні лідери «ненавидять лузерів».\n\nДо того ж РФ втрачає позиції в Центральній Азії, а отже і в Індії. Вплив у регіоні перебирає на себе Китай: наприклад, дорогою до Самарканду Сі Цзіньпін зустрівся з президентом Казахстану, якого запевнив у цілковитій підтримці незалежності та суверенітету країни, пише The Economist.\n\nУ питанні російсько-української війни Китай є міцнішим горішком, і його часто непрозорі заяви можна тлумачити по-різному, зазначає The Guardian. Можливо, Пекін, як і раніше, вважає, що його союз із Росією необхідний для того, щоб стримувати Вашингтон, але заяви, які пролунали цього тижня з вуст представника міністерства закордонних справ Китаю, навряд чи є схваленням авантюри Путіна.\n\nОдин колишній міністр закордонних справ Великої Британії сказав, що Росія зберегла глибокі зв'язки з країнами по всьому світу, причому серед союзників є ті, хто, як і раніше, готовий протистояти Заходу та знаходити причини для виправдання дій Москви.\n\nПро нейтральний табір він сказав так: \"Гадаю, вони захочуть захистити себе на випадок поразки Росії, тож мають бути відкритими для Заходу. Зараз зрозуміло, що Росія не може виграти, але це, очевидно, не те ж саме, що програти\".",
    "У Туреччині ціни на газ та електроенергію додатково зросли на 20-50%": "У Туреччині зросили ціни на газ та електроенергію для промисловості, сфери послуг і домогосподарств.\n\nЯк пише \"Європейська правда\", про це повідомляє Reuters.\n\nРегулятор повідомив, що підняв ціни на електроенергію для домогосподарств на 20%, для компаній та установ - на 30%, для промисловості - на 50%.\n\nДержавний імпортер енергоресурсів BOTAS оголосив про зростання цін на природній газ для домогосподарств на 20,4%, для малих і середніх підприємців - на близько 47%, для великих промисловців - на майже 51%, а вартість газу для виробництва електроенергії зросте на 49,5%.\n\nВідомства пояснили необхідність підвищення цін війною в Україні та іншими глобальними процесами.\n\nПри цьому, держава продовжує виділяти субсидії для домогосподарств, щоб допомогти їм сплачувати рахунки за газ. Субсидія може покривати до 80% суми.\n\nТуреччина дуже залежить від імпорту енергоресурсів, тому теж постраждала від глобального зростання цін. Це вже не перше підвищення - загалом у 2022 році ціна газу для домогосподарств зросла на 174%, для малих і середніх компаній - на 277%, для великої промисловості - на майже 380%.\n\nВІДЕО ДНЯ\n\nУ липні річна інфляція в Туреччині зросла майже до 80%, найбільше подорожчали продукти харчування, житло та енергоносії. Незалежні експерти кажуть, що реальна інфляція набагато вища за офіційну статистику.\n\nЧитайте також: Чому Туреччина не приєдналася до західних санкцій та чи буде вона допомагати РФ їх обходити",
    "Туреччина зафіксувала рекордний дефіцит торговельного балансу через зростання цін на енергоносії": "Дефіцит торговельного балансу Туреччини зріс до рекордного рівня у липні на тлі зростання цін на енергоносії, щомісячний розрив досяг $10,7 млрд. Він перевищив медіанну оцінку в $10,6 млрд і найвищий показник за всю історію спостережень згідно з даними 1984 року, пише Bloomberg .\n\nКлючові факти\n\nТурецька влада намагається стимулювати зростання за допомогою мʼякої грошово-кредитної політики, сподіваючись, що дешеві кредити знайдуть застосування у виробництві та експорті. Але підвищений рівень зростання кредитів та сильний внутрішній попит також сприяли зростанню турецького імпорту, збільшуючи попит на долари.\n\nЩомісячний експорт минулого місяця зріс на 13,4% порівняно з попереднім роком, до $18,6 млрд, а імпорт зріс на 41,4%, до $29,2 млрд.\n\nІмпорт мінеральних мастил, який є показником витрат Туреччини на електроенергію, збільшився на 95,7%, з $4 млрд до $7,7 млрд, при цьому Росія стала головним джерелом загального обсягу імпорту.\n\nЕкспорт мінеральних мастил та нафтопродуктів за той же період зріс на 169%, до $1,69 млрд.\n\nІмпорт золота та дорогоцінних металів зріс на 600%, до $2 млрд.\n\nКонтекст\n\nПерспективи зовнішньоторговельного балансу Туреччини погіршилися після того, як у лютому почалося вторгнення Росії до України, внаслідок чого ціни на енергоносії досягли рекордно високого рівня.\n\nРосія, ключове джерело сирої нафти та природного газу, дозволила Туреччині робити деякі платежі в рублях, але деталі домовленості, досягнутої в серпні президентом Реджепом Таїпом Ердоганом та російським президентом Володимиром Путіним, залишаються секретними.\n\nТуреччина нарощує торгівлю з Росією, незважаючи на заклики союзників про введення санкцій. ЇЇ експорт до Росії знаходиться на найвищому рівні з 2014 року. Міністр транспорту Туреччини Аділь Караісмаілоглу повідомив про зростання торгівлі автомобілями з Росією на 58% за перші чотири місяці року, що свідчить про зростаючі логістичні потужності Туреччини.\n\nЦе лише один приклад масштабного стрибка турецького експорту до Росії, який, за даними державної служби статистики Туреччини, у першому півріччі досяг восьмирічного максимуму в $2,91 млрд.\n\nТуреччина ігнорує заклики союзників НАТО із США та Європи, які намагалися виступити єдиним фронтом, щоб ізолювати російську економіку за допомогою санкцій.\n\nЗгодом стало відомо, що Міністерство фінансів США направило лист до низки бізнес-асоціацій у Туреччині з попередженням про ризик потрапити під санкції у разі співпраці з росіянами, на яких уже були накладені обмеження.\n\nОфіційні особи США вже давно приватно висловлювали стурбованість з приводу того, що Туреччина стала притулком для російських активів, які перебувають під санкціями після вторгнення Росії в лютому, кажуть джерела. Але в останні дні адміністрація Байдена стала голосніше заявляти про свої вимоги до турецького уряду щодо дотримання санкцій.",
    "Прем'єр Греції заявив, що не може уявити збройного конфлікту з Туреччиною": "Прем'єр-міністр Греції Кіріакос Міцотакіс заявив, що не може собі уявити, що напруженість у відносинах із союзником по НАТО Туреччиною може колись перерости у збройний конфлікт.\n\nПро це пише Associated Press, повідомляє \"Європейська правда\".\n\nНа питання, чи може нещодавня ескалація риторики з боку Туреччини на чолі з президентом Реджепом Тайіпом Ердоганом стати прелюдією до збройного конфлікту, Міцотакіс відповів негативно.\n\n\"Я не вірю, що це колись станеться. І якби, не дай Боже, це сталося, Туреччина отримала б абсолютно розгромну відповідь. І я думаю, що вони чудово це знають. Туреччина знає про компетенцію грецьких збройних сил\", - сказав він.\n\nМіцотакіс додав, що, незважаючи на \"неприйнятні\" коментарі Ердогана, він, як і раніше, відкритий для діалогу та зустрічі з ним.\n\nВін також пов'язав підтримку України Грецією з побоюваннями, що у разі перемоги Росія може стати прикладом для інших країн з експансіоністськими планами.\n\n\"Існує розділова лінія між країнами, які поважають непорушність кордонів і норм міжнародного права, і тими, хто вважає, що, ґрунтуючись на законі найсильнішого, вони можуть націлюватися на країни, які вважають слабшими, і змінювати кордони за своїми забаганками\", — сказав Міцотакіс.\n\nМіцотакіс додав, що \"дуже важливо дати Україні шанс укласти мир з Росією на її власних умовах і вже точно не як стороні, яка програла у війні\".\n\nУ неділю Міцотакіс також заявив, що Греція не має наміру відправляти в Україну зенітно-ракетні комплекси С-300 російського виробництва.\n\nНагадаємо, Ердоган 6 вересня повторив своє попередження Греції про те, що Туреччина може \"раптово прийти однієї ночі\".\n\nНапередодні речник зовнішньополітичної служби ЄС оприлюднив заяву, у якій закликав Ердогана припинити агресивну риторику на адресу Греції."
}