{
    "Мексика пропонує створити в ООН «комітет для діалогу та миру» в Україні": "Делегація Мексики в ООН проведе консультації з країнами-членами ООН з приводу запропонованої президентом цієї країни ініціативи зі створення \"комітету діалогу та миру\" в Україні.\n\nЯк передає кореспондент Укрінформу, про це заявив глава МЗС Мексики Марсело Ебрард під час засідання Ради Безпеки ООН міністерського рівня щодо боротьби з безкарністю у зв’язку з російською війною в Україні.\n\n\"Делегація Мексики проведе необхідні консультації для того, щоб безпристрасно добросовісні учасники могли внести вклад у посередницькі зусилля генерального секретаря ООН та в роботу такого комітету. Ми сподіваємося, що ця ідея буде підтримана країнами-членами ООН\", - заявив він.\n\nЗа словами міністра, ця ініціатива президента Мексики щодо створення \"комітету діалогу та миру\" в Україні покликана \"посилити посередницькі зусилля генерального секретаря Антоіну Гуттеріша\". Пропонується, щоб до \"комітету\" увійшли глави держав та урядів, а також Папа Римський Франциск.\n\nЧитайте також: Генсек ООН не бачить жодних ознак припинення росією війни проти України\n\nЯк повідомляв Укрінформ, 16 вересня Президент Мексики Андрес Мануель Лопес Обрадор заявив, що міністр закордонних справ Марсело Ебрард на засіданні Генасамблеї ООН запропонує план створення «комітету з діалогу та миру» для негайного припинення бойових дій в Україні. За його словами, ініціатива буде спрямована на досягнення перемир'я щонайменше на п'ять років «задля миру між усіма націями».\n\nОбрадор також розкритикував антиросійські санкції та «масове постачання» зброї в Україну, назвавши їх «діями, які сприяли тривалому протистоянню, додатковою порцією ірраціональності».\n\nРадник керівника Офісу Президента України Михайло Подоляк відреагував на ініціативу президента Мексики, зазначивши, що це цей план вигідний лише для росії, оскільки дасть їй час відновити резерви перед новим наступом.",
    "Мексика придумала план досягнення миру в Україні – ЗМІ": "Мексика, яка була проти санкції стосовно рф, на засіданні Генеральної асамблеї ООН представить план із досягнення миру в Україні.\n\nПро це повідомляє CNN.\n\nЗазначається, що президент Мексики Андрес Мануель Лопес Обрадор заявив, що міністр закордонних справ країни Марсело Ебрард запропонує план для створення «Комітету для діалогу і миру». Обрадор висловив сподівання, що це стане поштовхом для початку переговорів між лідерами України та росії.\n\n16 вересня 2022, 16:08 ООН направить місію до місця масових поховань в Ізюмі – CNN Група Управління ООН зі спостереження за дотриманням прав людини вирушить до Ізюму та його околиць якнайшвидше.\n\nВідповідна пропозиція спрямована на досягнення 5-річного перемир’я між усіма націями.\n\n«План, який буде оприлюднено на майбутній Генеральній асамблеї ООН у Нью-Йорку, дозволить присвятити час вирішенню значних і серйозних економічних і соціальних проблем, які стосуються народів світу», – зазначив президент Мексики.\n\nНагадаємо, у вівторок, 13 вересня, в Нью-Йорку розпочала роботу 77 сесія Генеральної Асамблеї Організації Об’єднаних Націй. За словами представника України, вона має покласти край безкарності росії.",
    "У Мексиці стався потужний землетрус, є жертви": "Землетрус магнітудою 7,6 бала стався на заході Мексики в понеділок. Унаслідок цього дві людини загинули, пошкоджено будівлі, багато домогосподарств залишилися без електроенергії.\n\nПро це повідомляє Reuters, передає Укрінформ.\n\nПовідомляється, зокрема, що двоє людей загинули внаслідок обвалу даху торговельного центру у портовому місті Мансанільйо, що на березі Тихого Океану. Влада також повідомила про пошкодження кількох лікарень у західному штаті Мічоакан поблизу епіцентру у малонаселеній частині Мексики.\n\nЗемлетрус стався поблизу західного узбережжя Мексики на глибині 15 км, повідомила Геологічна служба США. Тихоокеанський центр попередження про цунамі США видав попередження про можливість цунамі для прибережних районів, заявивши, що хвилі можуть сягати 1-3 метрів над рівнем припливу.\n\nВнаслідок землетрусу зникло електропостачання в деяких районах ромського району в Мехіко, приблизно за 400 км від епіцентру. Національна енергокомпанія Мексики повідомила, що збої в роботі електромережі торкнулися 1,2 мільйона користувачів.\n\nЧитайте також: На Тайвані стався потужний землетрус\n\nЦей землетрус стався в річницю двох руйнівних землетрусів 1985 та 2017 років, внаслідок яких загинули тисячі й сотні людей відповідно.\n\nНаціональний автономний університет Мексики (UNAM), один із найпрестижніших вищих навчальних закладів країни, заявив, що немає наукового пояснення, чому три сильних землетруси сталися в одну дату – 19 вересня. В університеті назвали це «чистим збігом обставин».",
    "ТМ. Колумбія розгромно перемогла з голом Хамеса, Мексика обіграла Перу": "Американські збірні заповнюють міжнародну паузу товариськими матчами.\n\nКолумбія розгромила Гватемалу з рахунком 4:1. Перший гол колумбійців забив Хамес Родрігес, також відзначилися Сіністерра, Борре та Аспрілля. У гватемальців забив Сантіс.\n\nПеру з Мексикою теж схрестили шпаги в товариській зустрічі. Долю цього матчу вирішив гол Лосано на 85-й хвилині, завдяки якому мексиканці вперше за 14 років перемогли перуанців.\n\nЦікаво, що 28 вересня Колумбія та Мексика зустрінуться вже в очному протистоянні. Цей товариський матч відбудеться у Каліфорнії.",
    "Шанс швидко відновити житловий фонд, – мер Ірпеня розповів, хто допоможе у відбудові міста": "Так, сьогодні стало відомо, що допомогу Ірпеню нададуть Іспанія та Мексика. Окрім того, пришвидшити процес відбудови допоможе Американська торговельна палата в Україні, інформує 24 канал.\n\nЧитайте також Що врахувати перед початком перепланування квартири: поради девелопера\n\nЩе два міста доєднаються до відбудови Ірпеня\n\nІспанське місто Герніка, яке пережило бомбардування у 1937 році, стане містом-побратимом Ірпеня. Окрім іншого, це відкриє можливість долучитися до післявоєнної відбудови Київщини.\n\nМеморандум про співробітництво підписали мер Герніки Хосе Марія Горроньо та посол України в Іспанії Сергій Погорельцев, інформує посольство України в Іспанії. Підписання документа відкриває дорогу для участі компаній регіону Біскайя в проєктах з відновлення зруйнованої інфраструктури міста Ірпінь. Обговорення та презентація майбутніх кроків відбулася в міському Театрі Ліцео, в рамках заходів з представлення плану Президента та уряду України щодо відбудови країни.\n\nТакож побратимом Ірпеня стане півмільйонне мексиканське місто Тлахомулько. Домовленості про це було досягнуто під час онлайн-зустрічі Ірпінського міського голови Олександра Маркушина з мером Тлахомулько Сальвадором Заморою.\n\nПродовжуємо розширювати кордони нашої міжнародної співпраці. Приємно, що навіть за тисячі кілометрів за океаном знають про наше горе і готові підставити своє плече допомоги. Домовилися із паном Сальвадором рухатися у напрямку розвитку нашої співпраці та невдовзі підпишемо меморандум про побратимство наших міст,\n\n– розповів Маркушин на своїй сторінці у фейсбуці.\n\nВін зазначив, що Тлахомулько – велике місто, в якому мешкає майже пів мільйона людей. Це потужна промислова база, яка успішно розвивається завдяки розташуванню в місті відомого міжнародного аеропорту Гвадалахара.\n\nВідбудові сприятиме Американська торговельна палата в Україні\n\nТакож Олександр Маркушин повідомив, що Ірпінь відвідали представники Американської торговельної палати в Україні. Ця організація є найвпливовішою в Україні бізнес-асоціацією з найбільшим офісом і командою серед усіх Американських торговельних палат у Європі. Співпраця із ними, за словами Маркушина, – це великий шанс швидко відновити пошкоджений житловий фонд міста.\n\nПередали їм презентації всіх зруйнованих об'єктів та списки необхідних будматеріалів. Тепер організація працюватиме над тим, щоб залучити компанії, що входять до неї, до адресної відбудови житла ірпінців,\n\n– додав міський голова.\n\nНагадаємо, минулого тижня стало відомо, що над ескізним проєктом Бібліотечно-культурного центру товариства письменників і поетів Ірпеня працює чилійський архітектор Крістіан Віттіг.",
    "Гроші на ремонт будинків, нові закордонні міста-побратими: Маркушин розповів про рішення сесії міськради (фото) – ITV": "Ірпінський міський голова Олександр Маркушин розповів на своїй сторінці у фейсбуці про основні рішення, ухвалені сьогодні на сесії міської ради.\n\nЗокрема, з міського бюджету було виділено близько 25 млн грн на відновлення житлового фонду міста, з них 13 мільйонів підуть на заміну розбитих вікон у місцях загального користування багатоквартирних будинків, які обслуговує комунальне підприємство «УЖКГ “Ірпінь”».\n\n«Це важливо, адже теплі під’їзди допоможуть зберігати тепло в квартирах», – підкреслив мер.\n\nТакож він повідомив, що депутати погодили рішення про укладання угод щодо побратимства Ірпеня з містами Герніка й Алькала-де-Енарес (Іспанія) та Тлахомулько (Мексика).\n\n«Маємо надію, що завдяки новим міжнародним зв’язкам зможемо отримати додаткову допомогу для відбудови Ірпеня», – зауважив Маркушин.\n\nКрім того, на сесії присвоїли звання «Почесного громадянина міста» захиснику Ірпеня та України Олександру Коломійцю (посмертно), а сім’ї загиблого виділили 100 000 гривень.\n\n«Низький уклін родичам Олександра. Вічна Пам’ять Герою!» – наголосив міський голова.\n\n«Відзначили також медалями “За заслуги перед містом Ірпінь” наших рятувальників, які під час окупації міста, ризикуючи власними життями, евакуйовували містян, які не могли самі пересуватися. Дякую вам, хлопці, ще раз! Завжди знав, що на вас можна покластися!» – зазначив мер.\n\nВін також подякував усім депутатам «за конструктивну і злагоджену роботу сьогодні».",
    "Усик: Найкрутіший відпочинок – це не закордон. У Вишгороді є будинок. Я їду туди з дітьми. Лазня, на гідроскутері покататися, карасиків посмажити на багатті": "\"Якщо не вдома у своєму саду, то це Іспанія, Мексика, Греція. Знову ж таки, не просто відпочинок: приїхати покупатися, лягти на лежаках – і все. Ходити, подивитися щось, поїсти місцеву їжу. Можливо, навіть вона гостра. На рафті десь покататися. Якщо там якісь джунглі, поїхати туди подивитися. Активненько, активненько хочеться\", – зізнався боксер.\n\nВін зазначив, що в нього немає бажання виходити на рибалку в океан, оскільки були випадки потрапляння у шторм.\n\n\"І це важко, це нудить. І я кажу: \"Ні, ні, пацани. У мене є озера. Там чудова риба, велика, гарна, там ловиться. А океан...\" Найкрутіший відпочинок, я вам зараз скажу, – це навіть не закордон. У Вишгороді є дім, Десна річка, одразу лазня, уся зелень, конюшинка, полечко є і в теніс пограти, і в баскетбольчик. Ось це найчудовіше місце для мене. Я їду туди із дітьми. Лазня, на гідроскутері покататися, посмажити шашличок, зробити шурпичку... Ось там просто карасиків посмажити на багатті...\" – розповів спортсмен.\n\nБоксер додав, що його компанія – це його близькі та друзі, його команда, а мандрує він із дружиною та дітьми.\n\nПовну текстову версію інтерв'ю можна прочитати тут.\n\nВІДЕО",
    "Латинська Америка очима українського місіонера": "Мексика, Гватемала та Гондурас. Український місіонер Тарас Сень вперше побував в трьох країнах Латинської Америки, щоб познайомитись з місцевими пасторами та допомогти їм у розповсюдженні Євангелія через досвід місії «Христос є відповідь» (CITA).\n\nДжерело: Пресцентр місії «Христос є відповідь»\n\nЗа 10-денну поїздку вдалося не тільки активно послужити людям, але й торкнутись культурних особливостей цих країн.\n\nВипадкові невипадковості\n\nТарас Сень зазвичай молиться за розширення меж Місії і відкриття більших можливостей для проповіді Євангелія. Та в своїх планах мав розвиток започаткованих цього року місіонерського центру та церкви в Ефіопії. Але у Бога було щось більше.\n\nПід час війни Тарас Сень став активним волонтером і часто бував у Польщі з питань гуманітарної допомоги та служіння біженцям з України.\n\nТам познайомився з пастором з Мексики, який теж допомагав постраждалим від війни. Служитель з України поділився з мексиканським колегою досвідом проведення євангелізацій за допомогою різних інструментів, зокрема, безплатних очних клінік.\n\nНевдовзі через нового «випадкового» знайомого для українського місіонера стала можливою подорож до Мексики, а також до Гватемали та Гондурасу.\n\nСлужіння місцевим людям\n\nУ трьох країнах місіонер CITA навчав місцеві команди проводити благодійні очні клініки, які Місія активно використовує в різних країнах світу як дієвий спосіб донести Благу Звістку, особливо до тих, хто в іншому випадку ніколи б не прийшов на богослужіння до церкви:\n\n«Все обладнання для очних клінік ми залишили місцевим служителям у Гондурасі, а в Мексику і Гватемалу будемо замовляти. Вони чекають, загорілись проведенням таких акцій, їм це дуже сподобалось».\n\nЯк чоловік та батько шістьох дітей, Тарас Сень зазвичай надихає пасторів проводити в церквах сімейні зустрічі, наголошуючи на збереженні та розвитку сімейних відносин. Країни Латинської Америки не стали виключенням − на базі помісних церков він як досвідчений сім’янин та пастор церкви у Рівному провів такі зустрічі для сімейних пар, сподіваючись, що служителі підхоплять цю ідею та започаткують у себе добру традицію збиратися на сімейні вечори:\n\n«Чоловіки-учасники зустрічей отримали завдання: протягом двох тижнів організувати сімейну вечірку в ресторані або в іншому місці для своїх дружин».\n\nСлужитель зустрічався з пасторами та проповідував у церквах нащадкам племен масауа, мая та ацтеків, а також від імені Місії допомагав бідним людям цих країн продуктовими наборами.\n\nОсобливо багато бідних людей у Гватемалі та Гондурасі. Служитель каже, що люди в цих країнах відкриті для спілкування і Божого Слова.\n\nВ планах, крім обладнання для очних клінік, друк наметів для євангелізацій та запуск Youtube-каналу іспанською мовою.\n\nКульт смерті та біблійні сюжети на вулицях в Мексиці\n\nЗображення людських черепів на стінах і одязі − атрибутику, пов’язану зі смертю, можна побачити доволі часто в цій країні, адже столицю Мексики, Мехіко, заснували ацтеки, які відрізнялись жорстокістю та приносили у жертву людей.\n\nЗа часи іспанських колонізаторів XVI століття зруйновано храми ацтеків і збудовано християнські церкви. Але, за словами місцевих жителів, на сьогодні поширена тенденція повернення до стародавніх традицій.\n\nНа вулицях Мехіко також можна побачити зображення біблійних сюжетів та батьків… з прив’язаними до себе дітьми: це спосіб вберегти дитину від викрадення невідомими, які після цього вимагають викуп.\n\nМексиканці полюбляють їсти кукурудзу: додають її в усі можливі страви.\n\nТрадиційний хліб у Мексиці − тортійя. Випікають з борошна та рослинної олії, подають загорнутими у тканину для збереження тепла.\n\nЦікава традиція є у місцевих церквах. Коли дитину посвячують Богу, відбувається справжнє свято на всю громаду: на такий банкет запрошується все село. До речі, святковий стіл накривають всі гості, щось приносячи до трапези.\n\nНадприродне перетворення Альмалонго у Гватемалі\n\nГватемала − країна на півдні від Мексики з населенням 18,7 млн. Вважається найбільш християнською країною в Латинській Америці (90 % християн − католики та протестанти).\n\nКраїна відома містом Альмалонго − 20-тисячний населений пункт, в який прийшло духовне пробудження після того, як Бог відповів на молитви ревних християн, які постійно волали до Нього, адже місто потерпало від пияцтва, чаклунства, насильства та ідолопоклонства.\n\nТепер містечко християнське та славиться надприродними врожаями сільськогосподарської продукції, відсутністю в’язниць та пошаною Бога у всіх сферах життя суспільства.\n\nА ось у 2016-2020 роках Гватемалою керував президент-християнин та колишній комік Джиммі Моралес. Його програма була побудована на консервативних цінностях, що відкидають одностатеві «шлюби», аборти та легалізацію марихуани, слоган його виборчої кампанії мовив: «ні корупціонерів, ні злодіїв».\n\nСімейна зустріч у Гватемалі жінки\n\nУкраїнський місіонер помітив, що у Гватемалі на служіння до церкви ходять в основному жінки з дітьми, а чоловіки − рідкі гості. Навіть на сімейну зустріч, яку він проводив, здебільшого прийшли жінки.\n\nВ Гватемалі місіонер планує в майбутньому провести дитячий табір, а також зібрати вчителів недільних шкіл на навчання для підвищення їхнього рівня. А також відкрити медіавідділ та друкувати газету, щоб допомогти церквам у розповсюдженні Євангелія.\n\nДіти-заступники в Гондурасі\n\nНа південь від Гватемали знаходиться ще одна країна, яку відвідав місіонер Тарас Сень, − Гондурас. Населення країни майже 10 млн людей, з яких близько 90 % вважають себе християнами.\n\nУ XVI столітті Гондурас став частиною Іспанської імперії, де офіційною релігією був католицизм. Перше католицьке богослужіння на американському континенті відбулося 14 серпня 1502 року, коли під час своєї експедиції до Нового Світу Колумб висадився на березі на півночі Гондурасу. З того часу колоніальна влада проводила політику тотальної християнізації корінних мешканців території.\n\nЧастина на південному сході Гондурасу була під Британією. Тут більшість місцевих жителів — протестанти (англікани та моравські брати).\n\nЩорічно, починаючи з 1999 року, молитви дітей звучать на радіо та телебаченні.\n\nЗаступники віком від 7 до 12 років вже запобігли стихійним лихам і політичним катастрофам.\n\nУ 2012 році на стадіоні в Гондурасі зібралося 8 тисяч дітей із різних церков, щоб молитися про майбутнє своєї країни у розпал епідемії наркоторгівлі та насильства.\n\nЯк помітив український місіонер, в Гондурасі чоловіки відвідують служіння в церквах частіше, ніж в Гватемалі, і на сімейній зустрічі вони активно брали участь у програмі.\n\nНе міг місіонер не відзначити і природний колорит Гватемали і Гондурасу, адже ці країни наповнені різноманіттям квіток, величними горами, озерами та річками.\n\nКухню цих країн назвав своєрідною, що складається з гострих страв, але смачною. Його пригощали свіжовиготовленим шоколадом та смаженими бананами.\n\nСеред активного та доволі зайнятого часу місіонер встиг захопитися простотою людей у цих країнах та їхньою відкритістю до Євангелія.\n\nЧекає на нові зустрічі з латиноамериканськими служителями, щоб разом продовжити виконувати Велике Доручення.",
    "\"Зло лікується знищенням\": вирішити \"російське питання\" можливо лише силою - Єрмак": "Андрій Єрмак пропонує закінчити війну на полі бою / president.gov.ua\n\nВирішити питання з російською агресією проти України можливо лише силою, спроби домовлятися з РФ виглядають абсурдно.\n\nПро це в Telegram повідомив керівник Офісу президента України Андрій Єрмак.\n\n\"Вирішити російське питання можливо тільки силою. Спроби домовлятися зі злочинцями виглядають абсурдно. Лише санкції і військова перевага. Визнання Росії державою-спонсором тероризму, далекобійні боєприпаси для РСЗВ, паритет в озброєнні і симетрична відповідь. Зло лікується тільки знищенням. Ми здатні знищити зло\", - заявив Єрмак.\n\nЩо передувало\n\nРаніше американський телеканал CNN повідомив, що Мексика, яка виступала проти введення санкцій проти РФ і надання Україні озброєння, на засіданні Генасамблеї ООН запропонує план по досягненню миру в Україні.\n\nПрезидент Мексики Андрес Мануель Лопес Обрадор заявив, що міністр закордонних справ цієї країни Марсело Ебрард запропонує план зі створення \"Комітету з діалогу і миру\", щоб домогтися негайного припинення бойових дій в Україні. За словами Обрадора, відповідна пропозиція спрямована на досягнення як мінімум п'ятирічного перемир'я, що має принести користь всім державам. Президент Мексики додав, що цей план повинен дозволити виграти час для врегулювання значних і серйозних економічних і соціальних проблем, які впливають на людей у світі через війну в Україні.\n\nЯк зазначив Обрадор, планом передбачено залучити до роботи Комітету в якості посередників прем'єр-міністра Індії Нарендру моді, Папу Римського Франциска і генерального секретаря ООН Антоніу Гутерріша. Обрадор сподівається, що це покладе початок прямим переговорам між лідерами України і Росії.\n\nУ свою чергу радник керівника офісу президента України Михайло Подоляк висловив думку, що пропозиція Мексики щодо досягнення миру в Україні є \"російським планом\".\n\nЧитайте ще:",
    "Більшість членів місії МАГАТЕ на ЗАЕС будуть із \"нейтральних\" країн – NYT": "До складу місії МАГАТЕ, яка збирається відвідати Запорізьку АЕС наступного тижня, включено, окрім голови агентства Рафаеля Гроссі, 13 експертів із переважно нейтральних країн.\n\nДжерело: The New York Times\n\nДослівно: \"Список членів команди, з якими ознайомилася The New York Times, включає голову ядерної агенції Рафаеля Маріано Гроссі з Аргентини і ще 13 експертів з переважно нейтральних країн.\n\nАні Сполучені Штати, ані Великобританія, які Росія вважає несправедливо упередженими через їхню рішучу підтримку України, не представлені\".\n\nДеталі: Видання пише, що до складу місії МАГАТЕ увійдуть експерти з Польщі та Литви, які Україна вважає дружніми, але також представники Сербії та Китаю, до яких Україна ставиться з великою підозрою через їхні дружні відносини з Москвою.\n\n\"Інші члени – з країн, які здебільшого стояли осторонь війни в Україні або підтримували відкриті канали зв'язку з Кремлем. До них належать Албанія, Франція, Італія, Йорданія, Мексика та Північна Македонія\", – йдеться у статті.\n\nЩо передувало: Радниця міністра енергетики Лана Зеркаль повідомляла, що візит місії Міжнародного агентства з атомної енергії на Запорізьку АЕС запланований на наступний тиждень, наразі окупанти штучно створюють всі умови, щоб МАГАТЕ не доїхало до станції.\n\nВІДЕО ДНЯ\n\nЗа даними ЗМІ, спецслужби РФ катують працівників окупованої Запорізької АЕС, щоб змусити їх нічого не розповідати інспекторам МАГАТЕ про ризики для безпеки на станції.",
    "Делегація МАГАТЕ прибула до Києва. Далі вона вирушить на Запорізьку АЕС": "Про це повідомляє CNN.\n\nЖурналісти побачили інспекторів зранку 30 серпня в одному з готелів Києва.\n\nДо складу делегації ввійшли 14 міжнародних експертів. Очолює місію гендиректор МАГАТЕ Рафаель Гроссі. Як писало видання New York Times, до складу місії входять експерти з Польщі, Литви, які є дружніми до України, а також із Сербії та Китаю, які підтримують відносини з росією.\n\nРешта учасників — представники країн, які здебільшого стояли осторонь війни росії проти України або тримали відкритими зв'язки з кремлем. Це Албанія, Франція, Італія, Йорданія, Мексика та Північна Македонія.\n\nРечник МЗС України Олег Ніколенко повідомив, що під час візиту на ЗАЕС місія МАГАТЕ сфокусується на трьох завданнях: фізичний захист, ядерна безпека та гарантії нерозповсюдження ядерних матеріалів.",
    "16 вересня: свята, події, факти. Відкриття Саргасового моря та день народження Девіда Коперфільда": "Знайшли помилку? Виділіть текст і натисніть Повідомити\n\nЦього дня світ відзначає Міжнародний день охорони озонового шару та День працюючих батьків.У США святкують День корабля «Мейфлауер», День «Тримайтеся подалі від Сіетла», День гуакамоле, День пластиліну «Плей-До», День шкільного рюкзака, День хліба з корицею і родзинками, в Італії – День народження Джульєтти, в Мексиці – День незалежності, у Папуа-Нова Гвінея – День незалежності, в Малайзії – День малайзійської федерації, у Киргизстані – День працівників служби державної охорони, в Лівії – День мучеників.Православна церква 16 вересня вшановує пам’ять святої Домни Никомидійської. За народним календарем відзначається свято Домни Доброродної, в яке слов’яни влаштовували у своїх будинках генеральне прибирання. У народі щиро вірили, що для того, щоб осінь і зима в будинку пройшли благополучно, ніхто не хворів, усім вистачило їжі та тепла, потрібно обов’язково в день Домни ретельно прибрати у житлових приміщеннях, господарських сараях, коморах й інших прибудовах. Усе непотрібне краще спалити.Іменини сьогодні уЦього дня народилися італійський філософ, гуманіст, американський кіноактор, радянський – український і білоруський – борець вільного стилю, тренер, український правозахисник, літературознавець i перекладач, український радянський борець вільного стилю, олімпійський чемпіон, український веслувальник, призер Олімпійських ігор, американський фокусник-ілюзіоніст, підприємець, найуспішніший маг сучасності, американський кіноактор, український футболіст1408 – останнє письмово зафіксоване весілля вікінгів у церкві селища Хваслі в Гренландії.1492 – під час першої експедиціїбуло відкрито Саргасове море.1651 – у Білій Церкві спалахнуло повстання козаків, незадоволених умовами перемир’я з Річчю Посполитою.1658 – гетьман Україниуклав із Річчю Посполитою Гадяцький договір.1810 – Мексика проголосила незалежність від Іспанії та почала війну за незалежність.1857 –із Бостона отримала авторські права на пісню «One Horse Open Sleigh», більш відому як «Jingle Bells». Ця різдвяна пісенька була написана для вистави у недільній школі, і нині без неї не обходиться жодне різдвяне свято.1859 – британський дослідниквідкрив озеро Ньяса (Африка).1899 – у Західній Україні створено Національно-демократичну партію.1914 – 2500 січових стрільців українського добровольчого легіону у складі австро-угорської армії присягнули на вірність боротьбі за визволення України.1915 – закінчилась арктична експедиція, яка вперше в історії пройшла Північним морським шляхом із Владивостока до Архангельська.1918 – ВЦВК ухвалив декрет про заснування першого радянського ордена – орден Червоного Прапора.1930 – польський уряд розпочав проведення так званої пацифікації (насильницького умиротворення) українців у Східній Галичині.1963 – року до нової федерації Малайзія приєднується місто-держава Сингапур.1975 – Папуа Нова Гвінея проголосила незалежність від Австралії.1998 – відбулася прем’єра мюзиклу «Нотр-Дам де Парі».1976 – багаторазовий рекордсмен та чемпіон світу з підводного плаванняврятував з 10-метрової глибини 20 осіб, коли переповнений тролейбус упав з мосту в Єреванське водосховище.1979 – на східному крилі шахти «Юнком» (Юнокомунарівськ, Донецька область), на об’єкті «Кліваж» здійснено підземний ядерний вибух.1987 – підписаний Монреальський протокол про захист озонового шару Землі.2000 – День Пам’яті (зникнення) журналіста; на спортивному літаку розбився перший заступник міністра внутрішніх справ України, координатор комітету по боротьбі з корупцією та організованою злочинністю при Президентові України2002 – Початок активної фази всеукраїнської акції громадянської непокори «Повстань, Україно!»Підписуйтесь на наш Telegram-канал , аби першими дізнаватись найактуальніші новини Волині, України та світу",
    "Токіо. 19-річна китайська тенісистка програла у фіналі турніру, Дабровскі та Олмос виграли другий титул у сезоні": "Фінал\n\nЛюдмила Самсонова (-) - Чжен Ціньвень (Китай) 7:5, 7:5\n\nДрузі, проект \"Великий теніс України\" просить вашої підтримки!Наш ресурс за весь час свого існування ніколи не мав спонсорів і існував тільки за рахунок реклами.Зараз ми дуже хочемо зберегти наш проект і продовжувати розвиватися після нашої перемоги!Підтримайте наш сайт будь-якою доступною для вас сумою. Це займе рівно одну хвилину для вас і допоможе нам вижити, щоб продовжувати радувати вас новинами зі світу тенісу.Дякуємо, що залишаєтеся з нами.Все буде Україна! 💙💛",
    "Контрнаступ лише починається, але Україна вже досягла значного прогресу – Держдеп": "За його словами, контрнаступ ЗСУ на північному сході й півдні країни \"дуже методично сплановано\". Велике значення має також підтримка зброєю США та інших країн, вважає він.\n\n\"Це все ще перші дні [контрнаступу], тому я думаю, що було б неправильно прогнозувати, куди саме це піде. Але зрозуміло, що ми спостерігаємо значний прогрес українців, особливо на північному сході, і це результат, як я вже сказав, нашої підтримки, але передусім це результат надзвичайної мужності та стійкості українців\", – сказав глава Держдепу.\n\nБлінкен зазначив, що РФ продовжує використовувати озброєння \"без розбору\" не лише проти українських Збройних сил, а й проти цивільних осіб та об'єктів цивільної інфраструктури\".\n\n\"На жаль, є перспектива, що це триватиме. Ми бачили, що ця агресія – спроба Росії стерти існування України як незалежної, суверенної держави також створила величезні проблеми не лише в Європі, а практично у всіх куточках світу\", – додав він.\n\nДержсекретар наголосив на тому, що продовольча й енергетична кризи – прямий наслідок посягання РФ \"на самі принципи міжнародної системи, які необхідні для підтримки миру та безпеки, котрі мають враховувати інтереси кожної країни\". У цивілізованому світі назріває \"сильне бажання, щоб ця агресія припинилася і щоб у підсумку було зменшено наслідки другого і третього порядку\", сказав він.",
    "Окупанти влаштували стрілянину в Херсоні: не можуть поділити награбоване перед втечею - Подоляк": "Окупанти влаштували стрілянину в центрі Херсона / Колаж фото УНІАН, Суспільне\n\nУ лавах російських окупантів на фоні контрнаступу ЗСУ тривають конфлікти. Вони переростають у стрілянину. Вони не можуть поділити награбоване перед втечею. Про це заявив радник Офісу президента Михайло Подоляк.\n\nВнаслідок одного з конфліктів окупанти влаштували стрілянину у центрі Херсона.\n\n\"Масштабна стрілянина в центрі Херсона - ще один прояв напруги, що наростає між ПВК, зеками, \"кадирівцями\", військовими РФ та ФСБ. Кількість \"побутових конфліктів\" збільшується. Сторони агресивно ділять награбоване перед втечею на тлі новин про наближення Збройних сил України\", - зазначив Подоляк.\n\nНаступ ЗСУ в Херсонській області\n\nЗбройні Сили України ведуть контрнаступальну операцію в Херсонській області для звільнення своєї землі від окупаційної армії Росії. Ворожі сили витісняються з тимчасово зайнятих позицій. Раніше деокупували населений пункт Високопілля.\n\nПредставник Оперативного командування \"Південь\" Наталія Гуменюк раніше сказала, що ЗСУ пошкодили всі мости, якими війська РФ користувалися для постачання своїх військ. Ворог більше не може використовувати естакади.\n\nРадник офісу президента Олексій Арестович також повідомляв, що на Херсонщині армія України звільнила і Ольгине. Воно знаходиться на північ від раніше деокупованого Високопілля. Угруповання російських військ на правому березі Дніпра опинилося в оперативному оточенні.\n\nІнші новини:",
    "Ексглава МЗС Румунії закликав Україну віддати свої території Угорщині, Польщі та росії": "Марга закликав Україну віддати свої землі росії та ще 3 країнам\n\nВін думає, що Україні \"до демократії ще далеко\", і повторив тези роспропаганди про її \"розподіл\". Такі заяви політик зробив під час презентації своєї книги.\n\nГоловне ЗСУ звільнили Діброву та Щурове, шалені втрати ворога: основне за 206 день війни\n\nЕксміністр заявив, що в нього \"немає секретних документів, які призвели до ситуації в Україні\", а миру в Європі, на його думку, не буде, доки розв'язану росією війну країни не вирішать через переговори. Зокрема, Марга перерахував США, Німеччину та Китай.\n\nМи знаходимося в абсолютно особливій ситуації. Я з усією відповідальністю кажу, що Україна перебуває в неприродних кордонах. Вона має поступитися Закарпаттям Угорщині, Галичиною – Польщі, Румунії – Буковину, а росії – Донбас і Крим. Це території інших країн, інакше будуть конфлікти,\n\n– заявив Марга.\n\nНа його думку, Румунії \"нічого робити\" у війні росії з Україною. Він каже, що країна має всі ресурси, щоб не постраждати від енергетичної кризи.\n\nЗауважимо, Андрей Марга обіймав посаду міністра закордонних справ всього 4 місяці, з травня по серпень, 2012 року. А зараз робить абсурдні заяви, які сама Румунія не підтримує.\n\nРеакція посольства України в Румунії\n\nУ посольстві України в Румунії заявили, що шкодують через заяви ексміністра, які \"ставлять під сумнів базові принципи міжнародного права, зокрема непорушності кордонів\".\n\nУ відомстві наголосили, що подібні заяви є неприйнятними за будь-яких обставин, адже є особливо кричущим порушенням у час, коли Україна героїчно захищає свою незалежність та безпеку усієї Європи.\n\nНарада лідерів НАТО – Румунія теж була присутня\n\nПрезидент США Джо Байден обговорив з лідерами країн НАТО питання допомоги Україні. Лідери Альянсу порушили питання й газового шантажу росії. На онлайн-нараді з президентом Джо Байденом був присутній й президент Румунії Клаус Йоганніс.\n\nЛідери обговорили оборонну та економічну допомогу Україні, санкції проти росії та відповідальність путінського режиму за війну. Також на нараді обговорили газовий шантаж кремля та необхідність подальшої координації дій через енергетичну кризу.\n\nМоже зацікавити – Мексика придумала \"план миру\" в Україні: дивіться відео",
    "У МВС повідомили кількість поранених, які лікуються за кордоном, та у яких країнах": "У МВС повідомили кількість поранених, які лікуються за кордоном, та у яких країнах\n\nНа виконання Постанови Кабінету міністрів України від 5 квітня 2022 р. № 411 «Про забезпечення організації направлення осіб із складових сил оборони та сил безпеки, постраждалих у зв’язку з військовою агресією Російської Федерації проти України, на лікування за кордон» МВС України разом із Міністерством охорони направили на лікування до інших країн 233 поранених військовослужбовців НГУ, співробітників Національної поліції, ДСНС та ДПСУ.\n\nПро це повідомив директор департаменту охорони здоров’я та реабілітації МВС України Анатолій Смик під час онлайн-брифінгу представників Сил безпеки та оборони України в Military Media Center 14 вересня 2022 року.\n\nСеред країн, де лікують наших Захисників та Захисниць, він назвав Німеччину, Польщу, Іспанію, Латвію, Литву та Данію. Невдовзі до цього переліку можуть додатися Мексика та Японія, де відбуватиметься медико-психологічна реабілітація та протезування наших героїв. Перемовини з цього приводу вже тривають.",
    "У США зареєстрували першу смерть від мавпячої віспи": "У Лос-Анджелесі офіційно зареєстрували першу смерть від мавпячої віспи.\n\nДжерело: департамент громадської охорони здоров’я Лос-Анджелеса, CNN\n\nДеталі: Випадок смерті жителя Лос-Анджелеса підтвердили і Центри контролю та профілактики захворювань США.\n\nЯк повідомляють у пресрелізі департаменту, у померлого була дуже ослаблена імунна система, через що його госпіталізували.\n\nУправління та Центри контролю та профілактики захворювань США (CDC) підтвердили смерть, але не надали більше інформації.\n\n\"Людям із сильним імунодефіцитом, які підозрюють, що у них віспа мавп, рекомендується звернутися за медичною допомогою та лікуванням завчасно і залишатися під наглядом\", — йдеться у прес-релізі.\n\nЗагалом станом на понеділок, за даними CDC, цього року в США було зареєстровано майже 22 000 випадків ймовірної або підтвердженої віспи мавп. Найбільше випадків у Каліфорнії: 4300.\n\nВІДЕО ДНЯ\n\nЗгідно з даними CDC, у всьому світі під час цього спалаху було зареєстровано майже 58 тисяч випадків і 18 підтверджених смертей, не враховуючи смерть у США.\n\nНагадаємо:",
    "На Рівненщині видано 86 міжнародних посвідчень водія за минулий рік. Рівненщина. Новини": "Від початку року Сервісні центри МВС в Рівненській області видано 86 міжнародних посвідчень водія, що вдвічі більше ніж за аналогічний період минулоріч. Найбільше за цією послугою зверталися громадяни влітку.\n\nТак, є країни, відповідно до Віденської Конвенції про дорожній рух 1968 року, у яких визнається українське національне посвідчення водія. Наприклад, це Австрія, Греція, Грузія, Данія, Індонезія, Ізраїль, Зімбабве, Монако, Мексика, Польща, Сербія, Туреччина, Чилі, Швейцарія.\n\nАле для виїзду за кордон національне посвідчення водія повинно містити певну обов’язкову інформацію - дату закінчення дії посвідчення. Тому, якщо посвідчення водія не містить цього критерію, то воно не чинне в інших країнах. А тому, у тих громадян, які мають ще ламіноване посвідчення водія, рекомендуємо його обміняти.\n\nОкрім того, відповідно до Женевської Конвенції про дорожній рух 1949 року, є країн, на території яких можна керувати транспортним засобом лише за наявності міжнародного посвідчення водія. Це, наприклад, Японія, Сінгапур, Мальта, Малайзія, Кіпр, Єгипет, Ірландія, Ісландія, Австралія.\n\nЗ переліком країн, які визнають національне посвідчення водія, а які лише міжнародне, можна ознайомитися за посиланням https://bit.ly/3qdNgsc на сайті регіонального сервісного центру ГСЦ МВС в Рівненській області.\n\nМіжнародне посвідчення водія видається на підставі національного посвідчення водія. Термін дії міжнародного посвідчення водія - 3 роки, але не більше строку дії національного посвідчення водія. Видача або ж обмін міжнародного посвідчення водія здійснюється без складання іспитів. Зауважимо, що міжнародне посвідчення водія без наявності національного не є дійсним.\n\nДля отримання (обміну) міжнародного посвідчення водія необхідно звернутись до зручного за місцем розташування територіального сервісного центру МВС з наступними документами:\n\nоригіналом посвідчення водія;\n\nпаспортом громадянина України (у разі надання ID-картки без наявних у безконтактному електронному носії відомостей про реєстрацію місця проживання разом надається довідка про реєстрацію місця проживання особи);\n\nпаспортом громадянина України для виїзду за кордон;\n\nфотокарткою розміром 3,5х4,5 см на матовому папері.\n\nНадання послуги - до 5 робочих днів з дня подання необхідних документів.\n\nПроте, у послузі працівники сервісних центрів МВС можуть і відмовити, якщо є для цього наступні підстави:\n\nпозбавлення права керування транспортним засобом;\n\nособа перебуває в розшуку;\n\nпосвідчення водія знаходиться в розшуку;\n\nвстановлення факту підробки національного посвідчення водія;\n\nзакінчення строку дії національного посвідчення водія на дату отримання міжнародного посвідчення водія;\n\nневідповідність персональних даних заявника.\n\nЗа інформацією Рівненської міської ради.",
    "Стало відомо, представники яких країн увійшли до місії МАГАТЕ не Запорізьку АЕС": "Запорізька АЕС\n\nМіжнародне агентство з атомної енергії (МАГАТЕ) сформувало склад місії, яка має прибути на Запорізьку АЕС наступного тижня на тлі ескалації бойових дій навколо станції.\n\nЯк повідомило 27 серпня видання The New York Times, до складу делегації увійшли генеральний директор МАГАТЕ італієць Рафаель Гроссі та ще 13 експертів, переважно з нейтральних держав.\n\nЗа наполяганням Росії, яка контролює ЗАЕС, у складі місії немає представників США й Великої Британії, які перебувають у недружніх відносинах з РФ.\n\nПри цьому до складу місії МАГАТЕ увійшли експерти з Польщі та Литви – країн, які підтримують Україну, а також із Сербії та Китаю, що є близькими до РФ.\n\nРешта членів місії – з таких країн, як Албанія, Франція, Італія, Йорданія, Мексика та Північна Македонія тощо.\n\nУ МАГАТЕ відмовилися коментувати подробиці місії. Представник агентства лише зазначив, що МАГАТЕ веде активні консультації з приводу прийдешнього візиту.\n\nЕдвін Лайман, експерт з ядерної енергетики, сказав, що візит місії МАГАТЕ дозволить експертам перевірити стан усіх аварійних систем, а також запасів палива, а потім домовитися про його поповнення.\n\nNYT нагадує, що інформація про деталі можливого візиту на ЗАЕС з’явилися тоді, коли Росія та Україна знову звинуватили одна одну в обстрілі атомної станції. Крім того, український “Енергоатом” звинуватив російських загарбників у посиленні тиску на персонал АЕС перед можливим візитом МАГАТЕ, щоб завадити їм розкрити докази злочинів окупантів на станції та використання її як військової бази.\n\nІ росіяни, і українці заявили, що рівень радіації на ЗАЕС залишається в межах норми.\n\nПередісторія\n\nРосійські війська окупували місто Енергодар Запорізької області та з 4 березня захопили Запорізьку АЕС. Тоді по станціє було завдано першого обстрілу.\n\nНадалі атомна станція залишається в енергомережі України. Але на території ЗАЕС росіяни розмістили військову техніку та використовують її як щит, обстрілюючи звідти підконтрольну Україні територію. Українська розвідка поширила інформацію про те, що російська армія фактично замінувала енергоблоки ЗАЕС.\n\n5 серпня росіяни двічі вчинили обстріл у бік Запорізької АЕС. Було зафіксовано три вибухи біля промислового майданчика ЗАЕС. Ворог влучив у високовольтну лінію зв’язку 330 кВ ВРП автотрансформатора ЗАЕС–Запорізька ТЕС, пошкодивши дві лінії електропередачі. Ввечері було зафіксовано три влучання на майданчик АЕС. Обстріли пошкодили азотно-кисневу станцію та об’єднаний допоміжний корпус на АЕС. Після цього було з міркувань безпеки відключено від мережі 4-й енергоблок АЕС.\n\nСтаном на ранок 6 серпня Запорізька АЕС працювала з ризиком порушення норм радіаційної та пожежної безпеки, заявили в НАЕК “Енергоатом”.\n\nОбстріли Енергодара й території поруч із ЗАЕС тривають і надалі. За висновком української влади, обстрілів завдають ЗС РФ з метою ядерного шантажу і провокацій. 24 серпня супутник зафіксував пожежі поблизу Запорізької АЕС. Міністерство закордонних справ України закликає світову спільноту негайно вжити заходів для примусу Росії звільнити ЗАЕС та передати електростанцію під контроль України. 25 серпня дії окупантів спричинили повне відключення ЗАЕС від електромережі – вперше в історії. Наступного дня ЗАЕС підключили до мережі, станція надалі виробляє електроенергію для потреб України.\n\nСтаном на 27 серпня працюють два блоки Запорізької АЕС. Безпека ЗАЕС була темою засідання Радбезу ООН 11 серпня. Українська делегація заявила, що Росія має допустити місію МАГАТЕ на АЕС. Генеральний секретар ООН Антоніу Гутерреш закликав до негайного припинення воєнних дій поблизу найбільшої в Європі атомної електростанції та створення демілітаризованої зони навколо ЗАЕС. Місія МАГАТЕ планує приїхати на Запорізьку АЕС найближчим часом. Україна наполягає на тому, щоб інспектори МАГАТЕ в’їжджали на ЗАЕС із підконтрольної уряду території, щоб уникнути легітимізації російської окупації. Це потребуватиме угоди про припинення вогню на передовій. Москва заявила, що підтримує роботу місію МАГАТЕ, але відкинула вимогу вивести війська з ЗАЕС та її околиць для створення демілітаризованої зони.\n\nЧитайте також:\n\nОбстріли ЗАЕС: мешканцям Енергодара радять евакуюватися",
    "Як отримати міжнародне посвідчення водія в Одеській області": "Міжнародне посвідчення водія видається на підставі національного посвідчення водія. Термін дії міжнародного посвідчення водія — 3 роки, але не більше строку дії національного посвідчення водія. Видача або ж обмін міжнародного посвідчення водія здійснюється без складання іспитів. Міжнародне посвідчення водія без наявності національного не є дійсним, - інформує Регіональний сервісний центр МВС в Одеській області.\n\nЗа даними поліції, від початку року сервісними центрами МВС області видано 421 міжнародне посвідчення водія. Найбільше за цією послугою зверталися громадяни влітку. Так, у серпні видано 175 посвідчень, а минулоріч — 59.\n\nДля отримання (обміну) міжнародного посвідчення водія необхідно звернутись до зручного за місцем розташування територіального сервісного центру МВС з наступними документами:\n\nоригіналом посвідчення водія;\n\nпаспортом громадянина України (у разі надання ID-картки без наявних у безконтактному електронному носії відомостей про реєстрацію місця проживання разом надається довідка про реєстрацію місця проживання особи);\n\nпаспортом громадянина України для виїзду за кордон;\n\nфотокарткою розміром 3,5х4,5 см на матовому папері.\n\nНадання послуги — до 5 робочих днів з дня подання необхідних документів.\n\nУ послузі працівники сервісних центрів МВС можуть відмовити, якщо є для цього наступні підстави:\n\nпозбавлення права керування транспортним засобом;\n\nособа перебуває в розшуку;\n\nпосвідчення водія знаходиться в розшуку;\n\nвстановлення факту підробки національного посвідчення водія;\n\nзакінчення строку дії національного посвідчення водія на дату отримання міжнародного посвідчення водія;\n\nневідповідність персональних даних заявника.\n\nКрім цього, є країни, у яких відповідно до Віденської Конвенції про дорожній рух 1968 року визнається українське національне посвідчення водія. Наприклад, це Австрія, Греція, Грузія, Данія, Індонезія, Ізраїль, Зімбабве, Монако, Мексика, Польща, Сербія, Туреччина, Чилі, Швейцарія.\n\nАле для виїзду за кордон національне посвідчення водія повинно містити певну обов’язкову інформацію, дату закінчення дії посвідчення. Якщо посвідчення водія не містить цього критерію, то воно не чинне в інших країнах. А тому тим громадянам, які мають ще ламіноване посвідчення водія, рекомендується його обміняти.\n\nОкрім того, відповідно до Женевської Конвенції про дорожній рух 1949 року є країни, на території яких можна керувати транспортним засобом лише за наявності міжнародного посвідчення водія. Це, наприклад, Японія, Сінгапур, Мальта, Малайзія, Кіпр, Єгипет, Ірландія, Ісландія, Австралія.\n\nЗ переліком країн, які визнають національне посвідчення водія, а які - лише міжнародне, можна ознайомитися за покликанням.",
    "Зниження прогнозів врожаю кукурудзи в ЄС підтримує ціни на кукурудзу в Україні 19.09.2022": "Зниження прогнозів врожаю кукурудзи в ЄС підтримує ціни на кукурудзу в Україні\n\nМинулого тижня експерти Strategie Grains знизили прогноз виробництва кукурудзи в ЄС у 2022/23 МР з 55,4 до 52,9 млн т, що на 34% поступатиметься торішньому врожаю та на 20% – початковому червневому прогнозу у 66,8 млн т. Водночас оцінку імпорту кукурудзи з України підвищено з 9 до 10,4 млн т у порівнянні з 8 млн т у 2021/22 МР.\n\nАгенція Coceral 16 вересня знизила прогноз врожаю кукурудзи в ЄС у 2022/23 МР до 51,9 млн т у порівнянні з 70,2 млн т у 2021/22 МР.\n\nЗа даними FranceAgriMer, у Франції кукурудза обмолочена на 14% площ, а в доброму або відмінному стані знаходяться 43% посівів, тоді як рік тому таких було 89%.\n\nАналітики Agritel повідомляють, що перші дані по збиранню свідчать про дуже низьку врожайність кукурудзи у Франції, тому прогноз виробництва знижено до 10 млн т у порівнянні з 15,2 млн т торік.\n\nПроте ціни на європейську кукурудзу не відреагували на зниження прогнозів врожаю, і листопадові ф’ючерси на паризькій Euronext протягом тижня торгувалися на рівні 328 €/т або 327,8 $/т, хоча з початку вересня виросли на 3,1%.\n\nНа біржі в Чикаго грудневі ф’ючерси на американську кукурудзу під тиском скорочення експортних продажів та низьких темпів експорту за тиждень впали на 1,1% до 266,5 $/т, а жовтневі ф’ючерси на чорноморську кукурудзу – на 3,3% до 304,5 $/т.\n\nЗа даними USDA, експортні продажі кукурудзи з США у 2021/22 МР склали 60,8 млн т (-13% за рік) при прогнозі USDA у 62,87 млн т, а фактично відвантажено було 59,7 млн т, з яких до Мексики – 16,7 млн т, Китаю – 14,3 млн т, Японії – 10,2 млн т, Колумбії – 4,4 млн т.\n\nПротягом тижня 2-8 вересня експортні продажі кукурудзи з США з поставкою у 2022/23 МР зменшилися на 28,5% до 583 тис т, а загальний експорт з початку нового сезону сягнув 12,3 млн т, що на 50% поступається торішнім темпам.\n\nНа світовому ринку посилюється конкурентна боротьба з Бразилією, яка з вересня почне поставляти кукурудзу до Китаю, що різко знизить експортні продажі в США та Україні, які традиційно були основними постачальниками зернової до КНР.\n\nЗбільшення попиту на українську кукурудзу з боку ЄС може покращити перспективи експорту для України, особливо з огляду на нарощування обсягів поставок через західні кордони. Ціни попиту на базисі DAP-кордон виросли до 245-250 $/т, що підтримає ціни на поставки до портів Чорного моря.\n\nПозначки:Україна, Китай, кукурудза, Японія, США, ціни, ЄС, Бразилія, Мексика, Колумбія",
    "«Меган не втратила мене, вона мене кинула»: батько Меган Маркл розкритикував її заяви": "Батько герцогині Сассекської розкритикував її заяви про те, що вона «загубила» його. Коментарі Томаса Маркла прозвучали після того, як його 41-річна донька сказала, що принц Гаррі говорив про розрив відносин із принцом Чарльзом після його рішення переїхати до США, повідомляє dailymail.co.uk.\n\nОднак через кілька годин після того, як її слова були опубліковані в журналі The Cut, неофіційний речник Меган Омід Скобі написав у соціальних мережах: «Я розумію, що принц Гаррі насправді має на увазі втрату Меган власного батька, і Меган каже, що Гаррі не хоче втратити свого».\n\nКрім того, батько Меган, у якого на початку цього року утворився тромб у мозку, сказав: «Я все ще дуже хворий і намагаюся оговтатися після травневого інсульту. Проте кожного разу, коли вона відкриває рот, вона втягує мене в історію». У розмові з The Mail on Sunday зі свого будинку в Розаріто (Мексика) 78-річний чоловік сказав: «Вона не „втратила“ мене, вона мене кинула. Я не загубився. Вона знає, де мене знайти. Мій номер не змінився. Я хотів би почути слова своєї доньки та вперше зустрітися з зятем і онуками».\n\nВ інтерв’ю минулого тижня Меган Маркл запитали, чи вважає вона, що є місце для прощення між нею та її родичами королівської сім’ї. Вона відповіла: «Я думаю, що прощення дійсно важливе. Щоб не пробачити, потрібно набагато більше енергії. Але щоб пробачити, потрібно докласти багато зусиль».\n\nМістер Маркл також розповів про своє співчуття королеві, сказавши: «Вона 96-річна жінка, яка віддала своє життя своєму народу, і вона не заслуговує на це, оскільки у неї також погане здоров’я».\n\nРаніше «ФАКТИ» повідомляли, що Меган і Гаррі опублікували фото доньки, якій у червні виповнився рік, лише повернувшись до США з поїздки до Британії.\n\n1044\n\nЧитайте нас у Telegram-каналі, Facebook та Instagram",
    "Байден виступив проти надмірного використання вето в Раді Безпеки ООН та підтримав ідею розширення органу": "КИЇВ. 21 вересня. УНН. Виступаючи на Генасамблеї ООН заявив президент США Джо Байден, висловився проти надмірного використання членами Ради безпеки Організації права вето, передає кореспондент УНН.\n\nЦитата\n\n«Члени Ради Безпеки ООН, включно зі США, повинні послідовно виступати на захист Статуту ООН і утримуватися від використання права вето, за винятком рідкісних надзвичайних ситуацій, для того, щоб рада зберігала довіру до себе і свою ефективність», - заявив Байден.\n\nДодамо\n\nЯк відомо з відкритих джерел, росія в Радбезі ООН (включно з періодом СРСР) понад сотню разів скористалася правом вето. Починаючи з 1992 року рф частіше за інші країни накладає вето на рішення Радбезу ООН.\n\nУ своєму виступі Байден також висловився на підтримку ідеї розширення категорій учасників Радбезу.\n\n«Саме з цієї причини США підтримують розширення категорій постійних і непостійних членів Ради», - заявив президент США.\n\nКонтекст\n\nРадбез ООН складається всього з 15 країн-членів: 5 постійних і 10 непостійних, яких обирають на два роки за географічною ознакою. Наразі постійними членами Ради безпеки ООН є США, Велика Британія, Китай, Франція і росія. Усі вони мають право вето. Непостійними членами на даний момент є: Албанія, Бразилія, Габон, Гана, Індія, Ірландія, Кенія, Мексика, Норвегія, ОАЕ.\n\nСвітові лідери не раз висловлювалися про необхідність реформування Радбезу ООН. Наприклад, раніше розширити Радбез ООН пропонував президент Франції Емманюель Макрон. При цьому він виступив за обмеження права вето «щодо масових злочинів». Питання про реформу Радбезу ООН гостро постало після вторгнення росії в Україну. На початку вересня постпред США в ООН Лінда Томас-Грінфілд заявила, що цю ідею підтримує Вашингтон. Але раніше такі країни як, наприклад, Німеччина і Японія висловлювали своє прагнення стати постійними членами Радбезу. Понад 50 держав — членів Організації Об'єднаних Націй ніколи не були членами Ради.",
    "Мексиканські мангрові чагарники допомагають пом'якшити зміну клімату": "Мексиканські мангрові чагарники допомагають пом'якшити зміну клімату\n\n© Meer.com\n\nМангрові чагарники поглинають шкідливий для землі вуглець\n\n-->\n\nДослідники виявили, що мексиканські мангрові зарості сприяли зміні клімату, уловлюючи вуглець протягом понад 5 тисяч років. Вони закликають спільноти зберігати мангрові ліси через їх екологічні переваги.\n\nВідомо, що мангрові зарості зменшують сильний вплив штормів або тайфунів. Вони можуть допомогти під час припливів, тому що їх коріння може уповільнювати рух приливної води.\n\nКрім того, мангрові ліси допомагають стабілізувати берегову лінію з багатою морською екосистемою.\n\nЗгідно з дослідженням, опублікованим у ScienceDaily, мангрові зарості можуть жити в умовах, які більшість рослин не виносять.\n\nNOAA пояснило, що мангрові зарості налічують близько 80 видів по всьому світу. Вони процвітають у районах з низьким вмістом кисню у ґрунті. Однак мангрові зарості можуть зростати тільки в субтропічних широтах або тропічних регіонах, оскільки вони не можуть жити за негативних температур.\n\nМетью Коста, прибережний еколог Каліфорнійського університету в Сан-Дієго і перший автор статті, підкреслив, що порушення мангрових чагарників призведе до викидів вуглецю, які важко виправити.\n\nБільше того, Коста сказав, що мангрові чагарники необхідні для пом'якшення наслідків зміни клімату.\n\nВчені з Каліфорнійського університету в Ріверсайді та Каліфорнійського університету в Сан-Дієго об'єдналися для дослідження морських мангрових заростей біля узбережжя Ла-Паса, Мексика. Висновки групи опубліковані у журналі Marine Ecology Progress Series.\n\nЯк пише ScienceDaily, команда не очікувала, що вуглецю, виявленому в мангрових чагарниках, буде 5 тисяч років.\n\nЕмма Аронсон, екологічний мікробіолог UCR та старший співавтор дослідження, пояснила, що особливість мангрових чагарників полягає в тому, що вони так довго зберігають вуглець. Однак дослідники не виявили грибів у мангрових чагарниках через малу кількість кисню в цьому районі.\n\nВсесвітній економічний форум наголосив на важливості захисту мангрових лісів, оскільки більше третини зникли через розвиток промисловості чи інфраструктури.\n\nВЕФ додав, що знищення мангрових лісів загрожує засобам для існування та життя морської екосистеми. Він закликав країни та спільноти зберігати мангрові ліси через їхні екологічні переваги.",
    "Альварес - Головкін: де та коли дивитися бій за титул абсолютного чемпіона світу": "Про це повідомляє Еспресо.TV.\n\nБій Канело - Головкін відбудеться у Лас-Вегасі (США) та розпочнеться у неділю 18 вересня близько 6:00 за київським часом. Наживо поєдинок покаже стрімінговий сервіс DAZN.\n\nНа процедурі зважування перед боєм Сауль Альварес показав 75,9 кг, Геннадій Головкін - 76,1 кг.\n\nМексиканець у бою з найпринциповішим суперником захищатиме звання абсолютного чемпіона світу в другій середній вазі (до 76,2 кг).\n\nГоловкін та Альварес раніше двічі зустрічалися в середній вазі (до 72,6 кг). У 2017 році було зафіксовано нічию, у 2018-му - за очками переміг мексиканець. Казахстанець не погодився із результатом обох поєдинків.\n\nСауль Альварес є найбагатшим боксером світу за версією Forbes. За рік мексиканець заробив $90 млн.\n\nБій за звання абсолютного чемпіона світу в другій середній вазі (до 76,2 кг)\n\nСауль Альварес (Мексика) - Геннадій Головкін (Казахстан)\n\nЛас-Вегас, США\n\n18 вересня, 06:00\n\nПряма трансляція на DAZN\n\n3 вересня український боксер Олександр Усик заявив, що готовий провести бій проти Сауля Альвареса.\n\nСтежте за подіями в Україні та світу разом з Еспресо! Підписуйтесь на Telegram-канал: https://t.me/espresotb",
    "Обстріл Оленівки та скандальні заяви румунського екс-міністра: новини за вихідні": "Російські окупанти знову обстріляли колонію в Оленівці, є загиблий та четверо поранених. Тим часом румунський екс-міністр закордонних справ Андрей Марга закликав Україну віддати частину своїх територій Росії, Польщі, Румунії та Угорщині.\n\nДетальніше про те, що сталося протягом вихідних, 17-18 вересня, - у матеріалі РБК-Україна .\n\nРосіяни знову обстріляли Оленівку, звинувативши ЗСУ: є загиблий та поранені\n\nОкупанти знову обстріляли колонію в тимчасово окупованій Оленівці Донецької області та звинуватили у цьому ЗСУ. Внаслідок атаки загинув один український військовополонений, ще четверо отримали поранення. Українська сторона все ще не отримала імена постраждалих.\n\nОкупанти влаштували обстріл під час евакуації лікарні під Харковом: є загиблі та поранені\n\nОкупанти влаштували масований обстріл хворих та персоналу психіатричної лікарні під час евакуації у селі Стрілече Харківського району. Загинули 4 медпрацівника, 2 пацієнта були поранені.\n\nЕвакуювати вдалося лише 30 пацієнтів, всього ж у закладі їх більше 600.\n\nУкраїна отримала ще 1,5 млрд доларів безповоротної допомоги від США\n\nДо державного бюджету України надійшов грант у розмірі 1,5 млрд доларів. Це останній транш грантових коштів з 4,5 млрд доларів які були надані Сполученими Штатами Америки через Цільовий фонд Світового банку.\n\nКошти буде спрямовано на відшкодування витрат понесених бюджетом для забезпечення пенсійних виплат та окремих програм державної соціальної допомоги, таких як оплата житлово-комунальних послуг, підтримка малозабезпечених сімей, дітей-інвалідів та інвалідів з дитинства, ВПО тощо.\n\nЗапорізьку АЕС знову підключили до української енергомережі, - МАГАТЕ\n\nЗапорізька АЕС знову почала отримувати електроенергію безпосередньо з української мережі після відновлення однієї з чотирьох основних зовнішніх ліній електропередач.\n\nВсі шість реакторів ЗАЕС досі перебувають у стані холодної зупинки, але їм необхідне живлення для гарантування основних функцій безпеки.\n\nРумунський екс-міністр закликав розділити Україну\n\nКолишній міністр закордонних справ Румунії Андрей Марга закликав Україну віддати частину своїх територій Росії, Польщі, Румунії та Угорщині.\n\nПосольство України в Румунії назвало такі заяви неприйнятними. Міністерство закордонних справ Румунії зазначило, що заклик екс-голови МЗС суперечить офіційній позиції країни та основним принципам міжнародного права.\n\nРадника глави Офісу президента Михайло Подоляк зазначив, що Марга має розуміти перспективу кримінальної відповідальності за заклики щодо посягання на цілісність та суверенітет іншої держави.\n\nМексика на Генасамблеї ООН запропонує 5-річний план досягнення миру в Україні, - CNN\n\nНа Генасамблеї ООН глава МЗС Мексики Марсело Ебрард запропонує план створення \"Комітету з питань діалогу та миру\" для припинення бойових дій в Україні щонайменше на 5 років. Президент Мексики Андрес Мануель Лопес Обрадор сподівається, що \"це дасть початок прямим переговорам між лідерами України та Росії\".\n\nРадника глави Офісу президента Михайло Подоляк зазначив, що так звана \"мирна ініціатива\" вигідна лише Росії, оскільки надає їй час для відновлення резервів.\n\nУ Бурині Сумської області сильні руйнування через негоду\n\nВнаслідок негоди у Бурині фіксують сильні руйнування: зруйновано будинки та зірвано дахи. Також є пошкодження у домогосподарствах та повалені дерева. Близько 10 тисяч мешканців міста залишилися без світла та зв'язку.\n\nЧерез негоду загинула одна людина, ще вісім отримали поранення, зокрема, травмована піврічна дитина.\n\nВнаслідок пошкодження інфраструктури в Сумській області також затрималися два потяги.\n\nНа заході та півночі дощі, а в Карпатах з мокрим снігом\n\nУ понеділок, 18 вересня, на півночі та заході України дощитиме, при цьому в Карпатах очікується мокрий сніг. На решті території без істотних опадів.",
    "Золота середина: УПЛ лише 22-а у світі за довірою молоді": "До початку повномасштабної війни, розв’язаної росією проти нашої країни, і після від’їзду легіонерів і багатьох українських футболістів, тренери команд УПЛ не надто довіряли молодим гравцям. Такими є дані дослідження CIES Football Observatory.\n\nФахівці проаналізували дані 60 футбольних ліг світу, оцінивши кількість матчів, зіграних з 1 січня 2021 року футболістами, які ще не відсвяткували своє 21-річчя.\n\nЗа даними дослідження, Українська Прем’єр-ліга посідає 22-е місце за цим показником. Футболісти не старші за 21 рік провели за свої клуби 8,8% хвилин від загальної кількості ігрового часу. Це 22-й показник у світі.\n\nЯкщо ж говорити про середній вік команд, то УПЛ знаходиться на 11-й позиції – середній вік клубів елітного дивізіону 26,3 року. У лідерах Хорватія – 25,3 роки.\n\nЗагалом найбільша довіра молоді – у Венесуелі (18,8%). У Європі лідирує Данія – 16,5% хвилин. Серед ТОП-5 чемпіонатів найвищий показник у французькій Лізі 1 – 9,1%. Найменше у світі молоді довіряють у чемпіонаті ОАЕ – 1,6%. У Європі молодих гравців не цінують у Туреччині – 2,3% хвилин від загальної кількості ігрового часу.\n\nЩодо середнього віку команд, то друге-третє місця ділять Мексика та Данія – 25,4 роки. На останніх позиціях чемпіонати Парагваю та Таїланду – по 28,9 років, а також Болівії та Китаю – по 28,7 років.",
    "В ООН не можуть назвати того, «хто обстрілює ЗАЕС»": "В Організації Об'єднаних Націй не змогли назвати того, хто здійснює обстріли Запорізької АЕС під час повномасштабної російсько-української війни.\n\nПро це йдеться в етері засідання.\n\nПредставник генерального секретаря закликав від імені Організації Об’єднаних Націй припинити обстріли Запорізької АЕС. На що його запитали, хто ж саме їх вчиняє. Втім, Стефан Дюжаррік не зміг дати відповіді: “У нас немає оцінки того, хто обстрілює ЗАЕС”, – заявив він.\n\nДюжаррік сказав це, говорячи про відправлення місії МАГАТЕ на територію атомної станції. Нагадаємо, що місія вирушила на ЗАЕС 29 серпня. Делегацію очолив генеральний директор МАГАТЕ Рафаель Гроссі. До неї увійшли експерти з Польщі та Литви, Сербії та Китаю. Двох перших Україна вважає дружніми, але до останніх двох ставиться з підозрою через дружні зв’язки з Москвою.\n\n“Інші члени – з країн, які здебільшого стояли осторонь війни в Україні або підтримували відкриті канали зв’язку з Кремлем. До них належать Албанія, Франція, Італія, Йорданія, Мексика та Північна Македонія”, – йдеться у статті The New York Times. Всього місія включатиме 13 експертів та генерального директора МАГАТЕ Рафаеля Гроссі.",
    "Які рекламні кампанії найбільше відкликаються у жінок?": "Загалом журі Gerety Awards 2022 присудило 5 Гран-прі, 34 золоті, 58 срібних, 77 бронзових нагород, а 139 робіт отримали шорт-листи. До складу журі увійшли провідні лідери із світу реклами та маркетингу. В цьому році в журі був представник і від України, а саме в Grand журі – Наталія Байдала, Director of Integrated Marketing & Communications, Ukraine & Moldova, Mastercard Europe S.A.\n\nНа міжнародному рівні США стали найкращим переможцем із загальною кількістю в 34 нагороди, за ними йдуть Великобританія з 27 нагородами, Бельгія отримала 23, Канада – 20, Франція та Німеччина – по 14 відзнак, а Бразилія та ОАЕ – по 10.\n\nГран-прі за Alternative media у категорії Communication та Гран-прі за Mobile у категорії Experience:\n\nUnfiltered History Tour для VICE Media, Instagram AR Filters від Dentsu Webchutney Bengaluru, Індія\n\n",
    "Путін боїться їхати на саміт G20: у Кремлі кажуть про \"фактор безпеки\"": "Особиста участь російського президента Володимира Путіна у саміті \"Великої двадцятки\", що пройде в Індонезії, поки під питанням. Фото: prm.ua\n\nОсобиста участь російського президента Володимира Путіна у саміті \"Великої двадцятки\", що пройде в Індонезії, поки що під питанням.\n\nПри ухваленні рішення про поїздку Путіна на саміт РФ має врахувати всі фактори. Про це з посиланням на прессекретаря російського президента Дмитра Пєскова повідомляє агенція ТАСС.\n\nЧИТАЙТЕ ТАКОЖ: Зеленський може перетнутися з Путіним на Балі – президент Індонезії\n\n\"При ухваленні рішення про формат нашої зустрічі будуть брати до уваги усі фактори, зокрема й фактор безпеки\", – сказав Пєсков.\n\nСаміт лідерів G20 заплановано провести 15–16 листопада на Балі.\n\nВ Індонезії заявили, що готові організувати зустріч президентів України й Росії Володимира Зеленського і Володимира Путіним на саміті G20. Президент Індонезії Джоко Відодо передав відповідні запрошення лідерам обох країн. Формат участі України у саміті G20 залежатиме від ситуації на фронті, сказав президент Володимир Зеленський. До групи G20 входять Австралія, Аргентина, Бразилія, Велика Британія, Індія, Індонезія, Італія, Канада, Китай, Південна Корея, Мексика, Німеччина, ПАР, РФ, Саудівська Аравія, США, Туреччина, Франція Японія, Європейський Союз.",
    "Рейтинг небезпечних країн для туристів. До списку потрапила й Польща": "Аналітики підрахували шахрайства, скоєні в різних країнах світу у 2021 році. Вони нарахували понад 260 мільйонів злочинів на загальну суму 41,3 мільярда доларів. Порівняно з 2020 роком це на 15% більше, що не може не насторожувати.",
    "Єгипет подав заявку на проведення Олімпіади-2036 у Каїрі": "Міністр молоді та спорту Єгипту заявив, що країна подасть заявку на проведення Олімпіади-2036 у своїй столиці, Каїрі. За інформацією видання Reuters, президент країни Абдель Фаттах Аль-Сіві вже погодився.\n\nУ разі перемоги заявки Каїра це будуть перші Олімпійські Ігри на території Африки, а також в арабській країні. Президент МОК Томас Бах підтвердив, що Єгипет має можливості та інфраструктуру для проведення подібних заходів.\n\nНаступна літня Олімпіада відбудеться 2024 року в Парижі, потім 2028 року в Лос-Анджелесі та 2032 року в Брісбані, Австралія. Наміри подати заявку на 2036 рік вже висловлювали Німеччина, Мексика, Катар, Індія, Туреччина та Росія.",
    "Усик посідає четверте місце у новому боксерському рейтингу P4P за версією ESPN": "Чемпіон світу за версією WBA/WBO/IBF/IBO у хевівейті Олександр Усик посів четверте місце в оновленому рейтингу P4P за версією ESPN.\n\nЦей рейтинг визначає 10 найкращих боксерів незалежно від вагової категорії. Василь Ломаченко опустився на 10-е місце.\n\nЛідером рейтингу є непереможений боксер Теренс Кроуфорд, який є чемпіоном світу за версією WBO у напівсередній вазі. У топ-3 також увійшли японець Наоя Іноуе та американець Еррол Спенс.\n\nТоп-10 боксерів поза ваговою категорією від ESPN:\n\n1. Теренс Кроуфорд (США)\n\n2. Наоя Іноуе (Японія)\n\n3. Еррол Спенс (США)\n\n4. Олександр Усик (Україна)\n\n5. Сауль Альварес (Мексика)\n\n6. Тайсон Ф’юрі (США)\n\n7. Артур Бетербієв (Канада)\n\n8. Дмітрій Бівол (Росія)\n\n9. Шакур Стівенсон (США)\n\n10. Василь Ломаченко (Україна)\n\nУ своєму останньому поєдинку за звання чемпіона світу у надважкій вазі за версіями WBA/WBO/IBF/IBO Олександр Усик переміг Ентоні Джошуа. За підсумками всіх дванадцяти раундів Олександр переміг Джошуа окремим рішенням суддів: 115-113, 116-112 та 113-115.\n\nУкраїнський боксер Василь Ломаченко повернеться на ринг 29 жовтня. Поєдинок українця з Джамейном Ортісом пройде у театрі Hulu у Медісон Сквер Гарден у Нью-Йорку.",
    "Передумали воювати: у РФ після виступу Путіна масово розкупили квитки за кордон": "У РФ після виступу Путіна масово розкупили квитки за кордон/ ua.depositphotos.com, pixabay.com\n\nУ країні-агресорці Росії після оголошення російським диктатором Володимиром Путіним часткової мобілізації масово розкупили квитки в інші держави.\n\nЯк повідомляє телеграм-канал російського видання \"Медуза\", найбільшим попитом користуються Грузія, Туреччина і Вірменія.\n\n\"За кілька хвилин після виступу Путіна розкупили всі прямі квитки на 21 вересня до Стамбула, Тбілісі та Єревана\", – зазначається у повідомленні.\n\nTelegram Медуза\n\nTelegram Медуза\n\nПізніше у соцмережах почала ширитися інформація, нібито в РФ аеропортам і залізниці заборонили продаж квитків чоловікам від 18 до 65 років. Проте незадовго після цього таку інформацію спростували у російському \"Аерофлоті\".\n\nУ \"Медузі\" розповіли, що росіяни без закордонного паспорта можуть втекти до Вірменії, Білорусі, Казахстану і Киргизстану. Для тих, хто має закордонний паспорт, цей список трохи довший. Серед таких країн – Грузія, Мексика, Єгипет, Туреччина, Ізраїль, Молдова, Північна Корея та інші країни.\n\nПроте ціни на авіаквитки різко зросли.\n\n\"Після того, як Путін оголосив мобілізацію, ціни на авіаквитки з Росії різко зросли. За деякими напрямками квитків на прямі рейси на найближчі дні вже немає, але можна летіти з пересадками\", – пише видання.\n\nНагадаємо, що поїхати у багато країн Європи для росіян тепер проблематично. Раніше у в'їзді російським туристам відмовили Чехія, Словаччина, Данія, Бельгія і Нідерланди. З опівночі понеділка, 19 вересня, заборона в’їзду почала діяти в Естонії, Латвії, Литві та Польщі. Обмеження не зачеплять лише тих росіян, які їдуть у Польщу чи країни Балтії, щоб зустрітися з родичами або з гуманітарних причин.\n\nМобілізація в Росії\n\n20 вересня Держдума Росії в цілому прийняла поправки до Кримінального кодексу. Там з'явилися поняття \"мобілізація\" і \"воєнний час\". Якщо військовий самовільно покине частину в період мобілізації, йому може загрожувати кримінальна відповідальність на строк до 10 років. Далі зміни має затвердити Рада Федерації.\n\nПісля цього розмови про можливу мобілізацію в РФ заточилися з новою силою. Проте у Держдумі РФ заявили, що прийняті \"військові\" закони не означають оголошення загальної мобілізації у Росії.\n\nВранці 21 вересня російський диктатор Володимир Путін оголосив про проведення часткової мобілізації в Росії. Диктатор РФ заявив, що першочергово служити заберуть громадян, які перебувають в запасі, і насамперед тих, хто проходив службу в лавах збройних сил Росії.\n\nРосіяни миттю відреагували на це у мережі. Вони почали сипати коментарями, що \"нехай сам іде, якщо такий розумний\" і запитувати, чи підуть на фронт російські пропагандисти. Частина росіян обурюється, частина – не розуміє, що означає оголошена мобілізація.\n\nУкраїнці відреагували на це рішення мемами у соцмережах. Українці жартували, що тепер доведеться збирати на пакети, і що наступного року у нашій державі гарно заколосяться хліби.\n\nЧитайте також:",
    "13 вересня: яке сьогодні свято, іменини, традиції, прикмети": "13 вересня у світі відзначають День Роальда Дала. За церковним календарем сьогодні вшановують святого Кипріяна.\n\nПро це повідомляють #Букви.\n\nДень Роальда Дала: Роальд Дал – валлійський письменник норвезького походження, автор романів, повістей, новел, оповідань, написаних як для дорослих, так і для дітей, зокрема казково-фантастичних творів та у жанрі фантастики жахів. Лауреат численних літературних премій, військовий герой. Його найвідомішими творами є: “Чарлі і шоколадна фабрика”, “Джеймс і гігантський персик”, “Матильда”, “Відьми”, “Докори” та “ВДВ (Великий Дружній Велетень)”.\n\nВ різних країнах світу цього дня відзначають:\n\nРосія – День програміста\n\nМексика – День дітей-героїв\n\nЦього дня у світі:\n\n1333 — Перша згадка про Кафедральний собор Кенігсберга\n\n1776 — засноване місто Дніпро\n\n1788 — Нью-Йорк проголошений столицею США\n\n1848 — у Львівському університеті створена кафедра української мови\n\n1902 — У Великій Британії вперше як доказ провини обвинуваченого були використані відбитки його пальців з місця злочину\n\n1959 — Під час посадки радянська космічна станція “Луна-2” впала на поверхню Місяця і стала першим зробленим людиною об’єктом, котрий досягнув поверхні супутника\n\n1960 — у США відбувся перший симпозіум біоніків\n\n1960 — президент США Дуайт Ейзенхауер підписав указ про встановлення пам’ятника Тарасові Шевченку у Вашингтоні\n\n1962 — Елвіс Преслі з піснею “She’s Not You” вдванадцяте очолив хіт-парад Великої Британії\n\n1965 — В США вийшов сингл “Бітлз” “Yesterday”\n\n1968 — Албанія вийшла з Організації Варшавського договору\n\n1982 — в аеропорті Малаги (Іспанія) зазнав катастрофи літак DC-10 рейсу 995 для авіакомпанії Spantax; 50 загиблих\n\n1989 — в Україні виявлено перших хворих на СНІД: ними виявилися дві молоді мешканки Києва\n\n1993 — Підписана угода між Ясіром Арафатом і Іцхаком Рабином про визнання Палестинської автономії\n\nЯке сьогодні церковне свято:\n\n13 вересня церква згадує святого Кипріяна. Він походив з Карфагена та був єпископом місцевої церкви. Його вважають видатним християнським богословом.\n\nВін є автором трактату “Про смертність”, де була описана страшна пандемія, що почалася 249 року і яку пізніше назвали на його честь чумою Кипріяна.\n\nПрикмети:\n\nЯкщо журавлі летять не поспішаючи, між собою “розмовляють”, осінь буде теплою.\n\nЖуравлі на південь летять не клином, а поодинці – наступний рік буде неврожайним.\n\nСніг, що випав в цей день, довго не протримається.\n\nЛебеді збилися в зграї і летять на південь – до снігопаду.\n\nЖуравлі низько летять – зима м’якою буде. Якщо високо, то суворою.\n\nПочути журавлиний крик – до дощу.\n\nГоробину в цей день не збирали, щоб птахів не турбувати.\n\nМолодик – до багатого врожаю журавлини.\n\nЗібрані на Купріяна ягоди журавлини потрібно зашити в невеликий мішечок з синьої тканини і скрізь носити з собою. Тоді удача буде вас у всьому супроводжувати.\n\nПобачити уві сні журавлину – до пліток і сліз.\n\nТрадиції:\n\n13 вересня збирали урожай буряків, картоплі, моркви, журавлини.\n\nЖуравлину не можна було збирати раніше 13 вересня – це, за прикметами, могло накликати біду на людину. Так, вважалося, що жінка стане безплідною, а у хлопця нечиста сила розум вкраде.\n\nПо ягоди журавлини в цей день відправляли людину, яка народилася 13 вересня – вважали, що вона знає дорогу, де росте багато журавлини.\n\nНе можна в цей день ображати птахів, а також різати домашню птицю.\n\nІменини цього дня відзначають:\n\nВолодимир, Геннадій, Дмитро, Мирон, Михайло, Олександр.​",
    "GPS-глушилки допомагають грабувати вантажівки та збивати дрони": "Сигнали GPS надзвичайно слабкі і їх досить легко заглушити більш потужним сигналом на тій же частоті. Типові пристрої-глушилки здатні спотворювати сигнал навігаційної системи на відстані до 7 кілометрів.\n\nСупутникова навігація GPS стала критично важливою для сучасного життя людства. Злочинці звертаються до дешевих пристроїв GPS-глушилок, щоб грабувати вантажівки на дорогах і в морі, а також збивати дрони. Проблема погіршується, але виробники вже пропонують рішення.\n\nСигнали GPS надзвичайно слабкі і їх досить легко заглушити більш потужним сигналом на тій же частоті. Типові пристрої-глушилки здатні спотворювати сигнал навігаційної системи на відстані до 7 кілометрів.\n\nУ Мексиці глушники використовуються приблизно у 85% крадіжок вантажних автомобілів, що перевозять комерційні товари. Росія користується технологіями блокування сигналу GPS в Україні.\n\nCектор комерційних безпілотників також є жертвою глушіння GPS. Безпілотники часто покладаються на GPS для навігації, а також для відстеження безпеки. Деякі дрони мають резервні системи повернення при втраті кермувального сигналу, але вони також часто покладаються на GPS. Під час світлового шоу в Гонконзі в 2018 році таким чином збили 46 безпілотних літальних апаратів, що привернуло увагу громадськості до цієї проблеми.\n\nКомпанія під назвою infiniDome розробила рішення для запобігання перешкодам GPS, яке сумісне майже з будь-яким телематичним пристроєм на базі GPS.\n\nOtoSphere від InfiniDome — це невеликий додатковий пристрій, створений для комерційних GNSS-приймачів, який забезпечує захист і підвищує стійкість GPS-пристроїв від атак із заглушенням.\n\nТим часом уряди деяких країн сподіваються боротися зі злочинами з використанням GPS-глушіння за допомогою регулювання. Наприкінці 2020 року Мексика прийняла закон про заборону глушіння GPS, який передбачає покарання у вигляді 12-15 років ув’язнення для осіб, спійманих у використанні таких пристроїв під час скоєння злочинів.\n\nТим не менш, GPS-глушники залишаються широко доступними в інтернеті, де їх можна придбати всього за 50 доларів.",
    "Доходи Росії від експорту нафти впали до мінімуму": "Причиною падіння доходів РФ стало падіння світових цін на нафту.\n\nНа сьомому місяці повномасштабного російського вторгнення в Україну в РФ спостерігається падіння доходу від експорту нафти.\n\nПро це йдеться у звіті Міжнародного енергетичного агентства.\n\nУ серпні Росія заробила на експорті нафти 17,7 мільярда доларів. Обсяг доходів став мінімальним з березня.\n\nВідео дня\n\nУ Міжнародному енергетичному агентстві відзначають, що причиною падіння доходів РФ стало падіння світових цін на нафту. Експерти вважають, що в майбутньому російський нафтовий експорт залишатиметься під тиском. Після вступу в силу ембарго ЄС на російську нафту країні доведеться знайти нові ринки збуту майже на 2,4 мільйона барелів на добу нафти та нафтопродуктів.\n\nОПЕК+ і ембарго на російську нафту:\n\nНеофіційний формат ОПЕК+ був сформований в листопаді 2016 року, через невдоволення багатьох нафтовидобувних країн цінами на світовому нафтовому ринку.\n\nВ ОПЕК+ входять 10 країн - Азербайджан, Бахрейн, Бруней, Казахстан, Малайзія, Мексика, Оман, Росія, Судан, Південний Судан (ключовим виробником і неформальним лідером картелю є Росія, з 14% світового нафтовидобутку).\n\n31 травня президент Європейської Ради Шарль Мішель повідомив, що лідери країн Євросоюзу досягли угоди з заборони на експорт російської нафти.\n\nЗа словами президента Європейської комісії Урсули фон дер Ляйєн, нафтове ембарго скоротить близько 90% імпорту нафти з Росії в країни Європейського Союзу до кінця поточного року.\n\nПізніше видання Bloomberg повідомило, що Росія продовжує отримувати більший прибуток від продажу нафти.\n\nЄвросоюз планує до 2023 року заборонити морський імпорт сирої та очищеної нафти з РФ. США та їхні союзники хочуть обмежити ціни на російську нафту на рівні від 40 до 60 доларів за барель.\n\n3 серпня в ОПЕК+ знайшли спосіб стабілізувати ціни на паливо.\n\n5 вересня 2022 року в ОПЕК+ погодилися на скорочення поставок нафти.\n\nВас також можуть зацікавити новини:",
    "В ОПЕК+ погодилися на скорочення поставок нафти": "Група скоротить видобуток на 100 000 барелів на день в наступному місяці, повернувшись до серпневого рівня.\n\nОПЕК+ погодилася на символічне скорочення поставок нафти в жовтні, що є несподіваним кроком, який показує, що альянс прагне стабілізувати світові ринки після того, як нестійкий економічний фон спровокував найтриваліше падіння цін за два роки.\n\nПро це повідомляє Bloomberg.\n\n\"ОПЕК+ повертається в режим спостереження за цінами\", - сказав Білл Фаррен-Прайс, глава відділу макроекономічних досліджень в Enverus.\n\nВідео дня\n\nГрупа скоротить видобуток на 100 000 барелів на день в наступному місяці, повернувшись до серпневого рівня. У своєму заключному комюніке картель також підкреслив, що готовий у будь-який час скликати ще одну міністерську зустріч для обговорення подальших змін на ринку. Його наступні заплановані переговори відбудуться 5 жовтня.\n\nЯк пише видання, це рішення повністю скасовує вересневе підвищення, яке було зроблено у відповідь на заклики президента США Джо Байдена допомогти знизити ціни на нафту.\n\nЦе може стати тривожним сигналом для країн-споживачів, оскільки вони борються з інфляційним тиском нафти за ціною 95 доларів за барель і перспективою енергетичної кризи взимку. Ринки знаходяться на шляху до посилення, оскільки Європейський союз вводить санкції проти російської нафти у зв'язку з її вторгненням в Україну.\n\nОПЕК+ і ембарго на російську нафту:\n\nНеофіційний формат ОПЕК+ був сформований в листопаді 2016 року, через невдоволення багатьох нафтовидобувних країн цінами на світовому нафтовому ринку.\n\nВ ОПЕК+ входять 10 країн - Азербайджан, Бахрейн, Бруней, Казахстан, Малайзія, Мексика, Оман, Росія, Судан, Південний Судан (ключовим виробником і неформальним лідером картелю є Росія, з 14% світового нафтовидобутку).\n\n31 травня президент Європейської Ради Шарль Мішель повідомив, що лідери країн Євросоюзу досягли угоди з заборони на експорт російської нафти.\n\nЗа словами президента Європейської комісії Урсула фон дер Ляйєн, нафтове ембарго скоротить близько 90% імпорту нафти з Росії в країни Європейського Союзу до кінця поточного року.\n\nПізніше видання Bloomberg повідомило, що Росія продовжує отримувати більший прибуток від продажу нафти.\n\nЄвросоюз планує до 2023 року заборонити морський імпорт сирої та очищеної нафти з РФ. США та їхні союзники хочуть обмежити ціни на російську нафту на рівні від 40 до 60 доларів за барель.\n\n3 серпня в ОПЕК+ знайшли спосіб стабілізувати ціни на паливо.\n\nВас також можуть зацікавити новини:",
    "Українці на турнірах ITF 15 вересня. Результати дня": "Новини / Український теніс – Українці на турнірах ITF 15 вересня. Результати дня\n\n\n\n\n\nЛе Небур, Франція ($80,000; Hard - Outdoor)\n\nОсновна сітка. 2 коло\n\n\n\nДарія Снігур (Україна, 6) - Поліна Кудерметова (-) 6:7(0), 2:6\n\n\n\nПары. Основна сітка. 1/2 фіналу\n\n\n\nНадія Колб/Марина Колб (Україна) - Вероніка Фалковська/Сара Бет Грей (Польща/Великобританія, 2) 6:7(4), 3:6\n\n\n\nКалдаш-да-Раінья, Португалія ($60,000; Hard - Outdoor)\n\nПари. Основна сітка. 1/4 фіналу\n\n\n\nКатерина Володько/Хіроко Кувата (Україна/Японія, 4) - Олена Малигіна/Марія Фернандо Наварро (Естонія/Мексика) 6:2, 7:6(4)\n\n\n\n\n\nДіжон, Франція ($15,000; Clay - Outdoor)\n\nПари. Основна сітка. 1/2 фіналу\n\n\n\nВладлена Бокова/Марія Долженко (Україна) - Ніколь Гадьєн/Челсі Ванхут (Швейцарія/Бельгія, 2) 4:6, 4:6\n\nВероніка Подрез/Каміла Кашаєва (Україна/Шейцарія) - Джейд Борней/Аліна Гранвер (Франція/Швейцарія, 1) 5:7, 6:2, 4-10\n\n\n\n\n\nКонстанца, Румунія (Grade 3; Clay - Outdoor)\n\nОсновна сітка. 2 коло\n\n\n\nСемен Агінський (Україна, 1) - Даміан Куку (Румунія) 6:2, 6:1\n\nЕрік Ткаленко (Україна, 4) - Павло Лагутін (-) 6:4, 1:6, 1:6\n\nРоман Венгер (Україна, 8) - Сезар Папо (Румунія) 6:4, 6:4\n\n\n\nОсновная сетка. 1/4 фіналу\n\n\n\nСемен Агінський/Ерік Ткаленко (Україна, 1) - Тимур Бельдюгін/Пеппін Бастіансен (Україна/Нідерланди) 6:7(8), 6:3, 10-6\n\n\n\nКаїр, Єгипет (Grade 2; Clay - Outdoor)\n\nПари. Основна сітка. 1/4 фіналу\n\n\n\nАндрій Зимнох/Патрік Шен (Україна/Швейцарія, 3) - Лоренцо Карбоні/Джакомо Носей (Італія) 4:6, 4:6\n\n\n\nКоррадіно, Мальта (Grade 5; Hard - Outdoor)\n\nПари. Основна сітка. 1/4 фіналу\n\n\n\nПавло Висотін/Ахілес Кусарідіс (Україна/Греція, 7) - Стілянос Папаміхаел/Никита Скляренко (Кіпр, 4) 0:6, 2:6\n\n\n\nПары. Основна сітка. 1/2 фіналу\n\n\n\nКатерина Крючкова/Ноемі Ла Каньїна (Україна/Італія, 3) - Бета-Анн Майо/Емма Монтебелло (Мальта, 8) 5:7, 0:6\n\n\n\nХорген, Швейцарія (Grade 5; Clay - Outdoor)\n\nОсновна сітка. 1/4 фіналу\n\n\n\nСтефанія Пушкар (Україна) - Лівія Айролді (Швейцарія, 5) 1:6, 7:6(4), 6:3\n\n\n\nПары. Основна сітка. 1/2 фіналу\n\n\n\nСофія Сокольвак/Аврова Цурмюле (Україна/Швейцарія, 4) - Наталі Чінкова/Саломі Флюрі (Чехія/Швейцарія, 2) 2:6, 3:6\n\n12:00 | Стефанія Пушкар/Жозефіна Кунц (Україна/Швейцарія, 1) - Аніна Дюрер/Саріна Шнідер (Швейцарія) 2:6, 2:1, перенесено\n\n\n\n\n\nНаш ресурс за весь час свого існування ніколи не мав спонсорів і існував тільки за рахунок реклами.\n\nЗараз ми дуже хочемо зберегти наш проект і продовжувати розвиватися після нашої перемоги!\n\nПідтримайте наш сайт будь-якою доступною для вас сумою ЗА ПОСИЛАННЯМ . Це займе рівно одну хвилину для вас і допоможе нам вижити, щоб продовжувати радувати вас новинами зі світу тенісу.\n\nДякуємо, що залишаєтеся з нами.\n\nВсе буде Україна! 💙💛 Друзі, проект \"Великий теніс України\" просить вашої підтримки!Наш ресурс за весь час свого існування ніколи не мав спонсорів і існував тільки за рахунок реклами.Зараз ми дуже хочемо зберегти наш проект і продовжувати розвиватися після нашої перемоги!Підтримайте наш сайт будь-якою доступною для вас сумою. Це займе рівно одну хвилину для вас і допоможе нам вижити, щоб продовжувати радувати вас новинами зі світу тенісу.Дякуємо, що залишаєтеся з нами.Все буде Україна! 💙💛\n\n🔔 Читайте новини БТУ в соцмережах: Facebook ◦ Telegram ◦ Instagram ◦ YouTube ◦ Twitter ◦ Viber\n\n\n\n\n\n\n\n",
    "Україна може очолити антирейтинг із виїзду мільйонерів: де вони осядуть": "Загалом, за даними двох організацій, які з початку року відстежують міграцію товстосумів, до кінця цього року місце проживання змінять приблизно 88 тис. мільйонерів. Йдеться про HNWI — людей, власний капітал яких дорівнює $1 млн.\n\nЗвідки мільйонери їдуть\n\nНайбільше, за даними Henley Global, мільйонери тікатимуть з Росії. За прогнозами, країна втратить приблизно 15 тис. заможних людей лише у 2022 році. Це тренд, який продовжується вже приблизно 10 років, але через війну в Україні він прискорюється.\n\nНа другому місці — Китай, який залишать приблизно 10 тис. HNWI. Серед чинників, через які багаті люди їдуть з Китаю, — загострення відносин із США та Австралією, та обмеження Huawei у його великих 5g-амбіціях.\n\nТрійку антилідерів замикає Індія, яку залишать приблизно 8 тис. заможних індусів. Водночас, кількість мільйонерів у країні зростає, нових багатіїв з'являється більше, ніж виїжджає. До 2031 року, за прогнозами Henley Global, кількість заможного населення може зрости на 80%.\n\nЯкщо подивитись у відсотках, то картина буде дещо іншою. На першому місці опиниться Україна, з якої до кінця цього року прогнозують виїзд 2 800 багатих людей. Здавалося б, це невелика цифра, але у відсотках — це майже половина від заможних українців — 42%.\n\nНа другому місці знов опиниться Росія, яка втратить приблизно 15% від заможних громадян.\n\nТретє місце посядуть Індія, Гонконг та Бразилія, які втратять лише по 2% багатіїв.\n\nКуди вони прямують\n\nЗа кількістю мігруючих до країни HNWI перше місце посідає ОАЕ. Сюди до кінця року можуть переїхати 4 тис. HNWI. Саме сюди стікаються багаті росіяни, яких вже не приймає західний світ.\n\nАвстралія та Сингапур опинилися на другому та третьому місцях. Сюди до кінця року переїдуть 3 500 та 2 800 людей відповідно.\n\nЯкщо подивитись у відсотках, то картина також відрізнятиметься. На першому місці залишиться ОАЕ, яке приросте 4-ма відсотками багатих людей, а от наступною буде Греція — 3%, а також Ізраїль та Португалія (по 2%).\n\nЩоправда, у 2023 році для Греції та Португалії ця картина може змінитися. Через війну в Україні та санкції проти Росії, найімовірніше, програми інвестиційної міграції доведеться переглянути.\n\nДе можуть бути заможні українці\n\nЯкщо подивитись на дані, що їх наводить ООН про біженців із України, побачимо, що, окрім країн, де осіла більшість українців, є країни, які можуть відповідати смакам HNWI.\n\nНаприклад, це Кіпр, де наразі за тимчасовим прихистком звернулись майже 15 тис. людей. У Швейцарії та Португалії майже 60 та 50 тис. В Греції понад 18 тис., на Мальті — 1 284, а в Ліхтенштейні — лише 272.\n\nЗвісно, далеко не всі з тих, хто поїхав до цих країн, є HNWI, і далеко не кожен із HNWI звернеться за тимчасовим прихистком. Так, наприклад, у переліку ООН немає Монако, але завдяки публікаціям в пресі вже відомо, що там перебувають брати Суркіси та Костянтин Жеваго.\n\nВ цьому переліку немає Маврикія, якого разом із Монако та Мальтою називають «три М» через кількість заможних людей та сприятливі умови, які ці невеликі країни їм пропонують. Але є Франція, де заможних українців наразі можна знайти у Ніцці. А у Чорногорії, яка поки що надає економічне громадянство, серед 753 звернень 54 були від заможних українців.\n\nЧому мільйонери мігрують\n\nПоступове відновлення світових економік після пандемії, за даними Capgemini, призвело до зростання HNWI у 2021 році на 7,8% в усьому світі.\n\nТак, у Південній Америці їх побільшало на 13,2%, власне за рахунок США. Єврозона зросла на 6,7%, азійсько-тихоокеанський регіон — на 4,2%.\n\nДжерело: Capgemini World Wealth Report, 2022\n\nЗаможні люди постійно мігрують. Мобільність капіталістів була і раніше, дещо її сповільнила пандемія ковіду. Цього року мільйонери почали активніше мігрувати. Окрім закінчення пандемії, серед причин її прискорення — інфляція, падіння ринків, геополітика.\n\nУ 2020 році світом переміщувалися лише 12 тис. HNWI, а вже наступного року їх було удвічі більше.\n\nРік # HNWI, що мігрували зміни у % 2018 108 000 14% 2019 110 000 2% 2020 12000 -89% 2021 25000 108% 2022* 88000 252% 2023* 125 000 42%\n\n*прогноз Henley Global\n\nСеред причин, яким країнам вони надають перевагу, куди переїздять, — це, зазвичай, сприятливі податкові умови, можливість отримати громадянство країни за інвестиції, спокійні умови життя для себе та родини.\n\nХто отримає мільйонера, а хто втратить\n\nОкрім країн, звідки буде великий виток, мільйонери також їдуть і з таких країн, як Велика Британія, Мексика, Індонезія та Саудівська Аравія. Але ці виїзди невеликі — в рамках 0−1%.\n\nДо десятки країн, куди переїжджають HNWI, також входять:\n\nАвстралія — 4 тис.\n\nШвейцарія — 2,2 тис.\n\nСША — 1,5 тис.\n\nПортугалія — 1,3 тис.\n\nКанада — 1 тис.\n\nНова Зеландія — 0,8 тис.\n\nДля цих країн ця кількість зовсім невелика і не зробить погоди.\n\nВ Австралії загалом живе 395,4 тис. HNWI, тож у відсотках нові «надходження» — це лише 1%. У цих параметрах є й міграція до Нової Зеландії - тут мешкає приблизно 125 тис. HNWI.\n\nДля Швейцарії, де мешкає 464,6 тис. HNWI, цей відсоток навіть не дотягує до 1%. Так само, як і для США, де загальна кількість заможних американців становить 5,5 млн, та для Канади, де заможних людей трохи більше ніж 360 тис.\n\nДля Португалії, куди через сприятливі умови переїжджають HNWI із США, Великої Британії та, останнім часом, із Бразилії, переїзд додаткових 1,3 тис. заможних людей буде вже суттєвішім — в країні живе трохи більше ніж 55 тис. HNWI, а отже нові мільйонери становитимуть приблизно 2%.\n\nДжерело: Visual Capitalist"
}