{
    "Україна - Словенія 1:3, волейбол": "Про це повідомляє Еспресо.TV.\n\nМатч 1/4 фіналу ЧС-2022 проходив при домашніх трибунах словенців у Любляні. Чоловіча збірна України грала у чвертьфіналу чемпіонату світу вперше в історії.\n\nДо цього Україна лише одного разу брала участь у фінальній частині світової першості та за підсумками другого групового раунду посіли десяте місце.\n\nУкраїнці зуміли перемогти лише у першому періоді, де з самого початку заволоділи ініціативою і закінчили з рахунком 25:18.\n\nУ трьох наступних сетах словенці були сильнішими - 26:24, 25:19 та 25:23.\n\nСловенія є чинним віцечемпіоном Європи.\n\nЧС-2022 з волейболу\n\n1/4 фіналу\n\n7 вересня. Любляна, Словенія\n\nСловенія - Україна 3:1 (18:25, 26:24, 25:19, 25:23)\n\n5 вересня збірна України переграла Нідерланди з рахунком 3:0 та вперше в історії вийшла до чвертьфіналу чемпіонату світу.\n\nСтежте за подіями в Україні та світу разом з Еспресо! Підписуйтесь на Telegram-канал: https://t.me/espresotb",
    "Словенія передасть Україні 28 модернізованих танків M-55S": "Фото: Мілітарний\n\nСловенія передасть Україні 28 танків M-55S замість яких отримає від Німеччини 35 важких вантажних машин та п'ять автоцистерн для води німецького виробництва. Про це повідомляє Громадське.\n\nКанцлер Німеччини Олаф Шольц і прем'єр-міністр Словенії Роберт Голоб уклали угоду «в солідарності з українським народом, який протистоїть російській агресії, і цей круговий обмін також посилить оборонну співпрацю між двома країнами».\n\nЧитайте також: Словенія передасть Україні танки т-72, а натомість отримає техніку з Німеччини\n\nЯк зазначає «Мілітарний», багато країн, у яких на озброєнні залишилися старі радянські танки, провели їхню модернізацію. Словенія провела найглибшу модернізацію застарілих танків Т-55.\n\nЦю модернізацію проводили спільно Словенська компанія STO RAVNE та ізраїльська Elbit. Останній оновлений Т-55 передали у збройні сили Словенії у 1999 році. Під час модернізації встановлено нову 105-мілісетрову гармату з тепловим кожухом. На танку була встановлена ​​активна броня, її елементи добре видно на корпусі та башті. Система управління вогнем була покращена завдяки установці цифрового балістичного обчислювача. Також встановлено новий приціл Fotona SGS-55 із лазерним далекоміром.\n\nДодамо, що Танки M-55S, що перебувають на зберіганні армії Словенії, — це модернізація радянського танка Т-55, розробленого наприкінці Другої світової війни.\n\nНагадаємо, Міністерство оборони Німеччини виключило все важке озброєння зі списку допомоги Україні, хоча німецька промисловість готова поставити багато озброєнь у короткостроковій та середньостроковій перспективі. Також відомо, що Німеччина веде переговори з країнами ЄС та НАТО, які можуть надати Україні важке озброєння радянського виробництва.\n\nАнтоніна Костик",
    "Словенія викликала посла Сербії через заяви Вучича про санкції": "МЗС Словенії викликало посла Сербії у Словенії Зорану Влаткович у зв'язку із заявами сербського президента Сербії Александара Вучича під час візиту президента Словенії Борута Пахора до Белграда минулими вихідними.\n\nПро це пише Euractiv, повідомляє \"Європейська правда\".\n\n\"Ми повідомили сербську сторону про те, що дуже здивовані заявами президента Вучича\", - заявили в МЗС у понеділок.\n\nВучич у суботу після зустрічі з Пахором заявив, що Росія не порушила територіальну цілісність Сербії і що він не може пояснити людям, чому потрібно запровадити санкції проти Росії, а не проти Америки, Словенії чи Франції.\n\n\"Як мені пояснити нашим громадянам, що ми запроваджуємо санкції проти Росії, яка не порушила територіальну цілісність Сербії, а не проти Словенії, яка порушила\", - сказав Вучич, маючи на увазі визнання Словенією незалежності Косова.\n\nМЗС Словенії \"висловило сподівання, що Сербія не буде в майбутньому проблематизувати нашу позицію щодо Косова, оскільки підтримка Косова Словенією не спрямована проти Сербії\".\n\nУ заяві також підтверджується \"рішуче заперечення Словенії проти прирівнювання визнання Словенією Косово до агресії Росії проти України\".\n\nПахор був у Сербії напередодні саміту ініціативи Брдо-Бріюні 12 вересня, платформи, ініційованої Словенією та Хорватією та присвяченої прискоренню вступу західнобалканських країн до ЄС.\n\nРаніше Європейський парламент закликав Сербію терміново приєднатися до санкційних рішень Євросоюзу проти Росії.",
    "Словенія - Норвегія 2:1: огляд матчу ВІДЕО": "",
    "Українська громада у Словенії організувала ходу вдячності в Любляні": "Українська громада в Словенії організувала у місті Любляна ходу вдячності Словенії за підтримку України.\n\nЯк передає Укрінформ, про це у Фейсбуці повідомило Посольство України у Республіці Словенія.\n\n«Під час ходи українці поширювали QR-код з хештегом вдячності Словенії, дарували українські прапорці та розповідали, які компанії, організації та небайдужі словенці надавали допомогу Україні з перших днів війни», – йдеться в дописі.\n\nНагадаємо, українці провели Марш вдячності за прихисток у Нідерландах. Також українці подякували за допомогу та підтримку України Чехії.\n\nФото: Embassy of Ukraine in the Republic of Slovenia / Фейсбук",
    "Уряд Словенії вирішив розірвати велику угоду на закупівлю бронетехніки": "Уряд Словенії розірве угоду на суму 281 мільйон євро про купівлю 45 бронетранспортерів Boxer у Організації спільної співпраці в галузі озброєнь (OCCAR), яку попередній уряд підписав за кілька днів до відставки.\n\nПро це пише \"Європейська правда\" з посиланням на Euractiv.\n\nРішення було прийнято після того, як аудит на замовлення Міністерства оборони показав, що контрактна ціна не включає всі витрати і що не було адекватного порівняння цін або чіткої інформації про те, чи були автомобілі випробувані в реальних умовах, як того вимагає національна оборонна стратегія.\n\n\"Наша мета — задовольнити вимоги НАТО щодо можливостей наших бойових груп, але не за будь-яку ціну і точно не за допомогою прототипів\", — заявив прем'єр-міністр Роберт Голоб.\n\n\"У майбутньому ми шукатимемо способи забезпечити ці можливості набагато ефективніше і дешевше, і максимально відповідати тому, що вже має словенська армія\", — додав він.\n\nBoxer мали скласти кістяк батальйонної бойової групи середнього розміру, яку Словенія повинна сформувати відповідно до зобов'язань перед НАТО. Міністр оборони Мар'ян Шарець заявив, що міністерству доручили розробити альтернативне рішення до кінця року.\n\nАле за умовами угоди це рішення, швидше за все, змусить Словенію виплатити до 70 млн євро у вигляді штрафу.\n\nКолишній міністр оборони Матей Тонін, який підписав угоду, назвав розірвання договору \"виключно руйнівним\" і спричиненим нічим іншим, як \"упертою політичною опозицією попередньому уряду\".\n\nПрипинення угоди було однією з обіцянок уряду Голоба, коли він прийшов до влади у червні.",
    "Західні Балкани перебувають під загрозою через війну в Україні - президент Словенії": "Країни Західних Балкан перебувають під загрозою нестабільності через війну в Україні.\n\nПро це сказав, під час виступу на Бледському стратегічному форумі (м. Блед, Словенія), президент Словенії Борут Пахор, і закликав до якнайшвидшого вступу Боснії і Герцеговини до Європейського союзу та НАТО, повідомляє кореспондент Укрінформу.\n\n“Словенія робить усе, що в її силах, щоб переконати ЄС прискорити вступ Боснії та Герцоговини до ЄС і, якщо можливо, до НАТО”, - сказав він.\n\nУ свою чергу віце-прем’єр-міністерка, міністерка закордонних справ Словенії Таня Файон наголосила, що завданням ЄС є зміцнення солідарності та ефективності.\n\n“Ми вже неодноразово показували, що завдяки солідарності та співпраці можемо подолати всі виклики, які стоять перед нами. Там, де є солідарність, є і надія на майбутнє”, - сказала вона.\n\nА ще зазначила, що “ми не хочемо нової залізної завіси в Європі”, і що Словенія залишається відданою багатосторонності та продовжуватиме активно сприяти співпраці в рамках ООН.\n\nЯк повідомляв Укрінформ, 24 лютого рф почала новий етап війни проти України – повномасштабне вторгнення. Війська росії обстрілюють і бомблять мирні міста та села України, вбивають мирне населення.\n\nФорум у Бледі організовується міністерством закордонних справ Словенії спільно з Центром європейської перспективи починаючи з 2006 року. Його метою є стимулювання відкритих дебатів на рівні лідерів країн та провідних політиків щодо сучасних політичних, безпекових викликів і питань розвитку, а також пошуку нових ідей і рішень у нових реаліях.",
    "Танки від Словенії, успіхи ЗСУ на півдні та обстріли Сумщини: головне за ніч проти 20 вересня": "Успіхи ЗСУ\n\nНа півдні ЗСУ знищили 90 російських солдатів та їхню техніку. Також росіяни без успіху намагалися налаштувати альтернативну переправу через Дніпро у районі Нової Каховки та Козацького.\n\n«Баржа, завантажена озброєнням, технікою та особовим складом, потрапивши під вогневе ураження, поповнила підводний флот окупантів», — повідомили в ОК «Південь».\n\nПовітряні сили ЗСУ за добу знищили 7 повітряних цілей, серед яких є російський штурмовик Су-25.\n\nУспіхи української ІТ-армії\n\nУкраїнська ІТ-армія зламала сайт приватної військової компанії «Вагнер», що бере участь у війні проти України. Про це повідомив міністр цифрової трансформації Михайло Федоров 19 вересня.\n\n«Сайт групи \"Вагнера\", яка збирає російських в’язнів для війни проти України, зламано IT-армією. Всі персональні дані найманців у нас. На кожного ката, вбивцю та ґвалтівника чекає сурове покарання. Помста неминуча!» — йдеться у повідомленні.\n\nТанки від Словенії\n\nСловенія передасть Україні 28 танків M-55S, замість яких отримає від Німеччини 35 важких вантажних машин та 5 автоцистерн для води німецького виробництва.\n\nТанки M-55S, що перебувають на зберіганні армії Словенії, — це модернізація радянського танка Т-55, розробленого наприкінці Другої світової війни.\n\nЯк зазначає «Мілітарний», багато країн, у яких на озброєнні залишилися старі радянські танки, провели їхню модернізацію. Словенія провела найглибшу модернізацію застарілих танків Т-55.\n\nЕвакуація на Харківщині\n\nНа деокупованих територіях Харківської області, де відсутній зв'язок та інтернет, поліція проводитиме обхід кожного дому та пропонуватиме людям евакуюватися. Про це повідомила міністерка з питань реінтеграції тимчасово окупованих територій Ірина Верещук.\n\nВона каже, що евакуацію з деокупованих територій Харківщини буде організовано за прикладом Донецької області. Водночас не всі жителі погоджуються залишати свої будинки, попри обстріли, каже Верещук.\n\nОбстріли Сумщини\n\nросійсько-окупаційні війська упродовж 19 вересня відкривали вогонь по Сумській області з різного озброєння. Унаслідок обстрілів постраждали дві людини, є руйнування.",
    "Словенія купує ПТРК Spike LR2": "ПТРК Spike LR2. Фото: Rafael\n\nСловенія купує ПТРК Spike LR2\n\nЗбройні Сили Словенії замовили протитанкові ракетні комплекси (ПТРК) Spike LR2.\n\nЗакупівля нових сучасних протитанкових засобів ураження допоможе словенським військовим підвищити свою боєготовність та бойові можливості.\n\nМіністерство оборони Словенії уклало із EuroSpike (спільне підприємство Rafael Advanced Defence Systems, Diehl і Rheinmetall) контракт на суму 6,67 млн ​​євро (6,6 млн доларів) на постачання 50 ПТРК Spike LR2, пише Shephard.\n\nКомпанія EuroSpike була єдиною учасницею тендеру. Угоду сторони підписали іще 29 липня, але про неї стало відомо лише зараз, коли інформація про контракт з’явилася у базі даних тендерів Євросоюзу.\n\nSpike використовується в збройних силах Словенії з 2009 року.\n\nЗа інформацією Міноборони країни, придбання Spike LR2 «забезпечить підтримку необхідного ракетного арсеналу для підтримки бойової готовності».\n\nБагатоцільова керована ракета Spike LR2. Зображення: Rafael\n\nSpike LR2 – новітня мультиплатформова і багатоцільова керована ракета. Вона працює за принципом «вистрелив і забув». Може перенацілюватися у польоті, вражати приховані цілі поза межами зони видимості та працювати по цілях виключно за їхніми координатами.\n\nРакети використовують для озброєння гелікоптерів і надводних кораблів. Також їх розміщують на самохідних шасі різного типу. Загалом Spike LR2 може працювати і як переносна зброя.\n\nМаксимальна дальність ураження до 5500 метрів при наземному пуску та до 10 000 метрів при запуску з гелікоптерів.\n\nПуск з Spike LR2 Фото: Rafael Advanced Defense Systems\n\nКерована ракета оснащена новою прицільною системою, яка включає вдосконалений ІЧ-датчик без охолодження та датчик відео зображення HD-якості.\n\nОператор може запустити Spike LR2 за відомими координатами, використовуючи інерційний вимірювальний блок, який отримує дані від третіх сторін та ще й сумісний із застарілими пусковими установками минулого покоління.\n\nБойова машина JLTV з бойовим модулем Kongsberg Protector з керованими ракетами Spike LR Фото: Rafael\n\nКомплекс входить до складу сімейства ПТРК ізраїльської фірми Rafael, яке включає легкий Spike-SR з дальністю стрільби до 1500м, Spike-MR з дальністю до 2500м, Spike-ER з дальністю до 8000м, Spike- NLOS із дальністю до 25км.\n\n“Мілітарний” працює завдяки постійній підтримці Спільноти\n\nСтавай патроном на Patreon від $1\n\nБудь спонсором на Youtube від 70 грн\n\nНавіть донат в 30 грн (ціна 1 кави) допоможе нам працювати далі:\n\nPayPal - [email protected]\n\nПриватбанк 4149 6293 1808 2567\n\nmonobank 4441 1144 4179 6255\n\nБудь з “Мілітарним” на всіх платформах\n\nTwitter || Telegram || Facebook || Youtube",
    "Леся Цуренко не виступить у чвертьфіналі турніру WTA 250 у Словенії": "Українська тенісистка Леся Цуренко (92-а «ракетка» світу) не вийде на чвертьфінальний матч проти казахстанки Олени Рибакіної (25) на турнірі у місті Порторож (Словенія) із призовим фондом $251,750.\n\nУ червні Цуренко грала проти Рибакиної на трав'яному турнірі WTA 500 в Істборні, де перемогла суперницю у матчі другого кола. За два тижні представниця Казахстану стала чемпіонкою на Вімблдоні, передає Укрінформ.\n\nЗазначимо, що Цуренко заявилася у кваліфікацію турніру WTA 250 у Таллінні (Естонія), що відбудеться 26 вересня - 2 жовтня.\n\nЧитайте також: Цуренко перемогла Александрову у другому колі тенісного турніру у Словенії\n\nЯк повідомляв Укринофрм, на шляху до чвертьфіналу змагань Zavarovalnica Sava Portoroz українка за дві з половиною години перемогла Катерину Александрову (нейтральний статус, 24) - 7:5, 7:6 (7:5).\n\nФото: btu.org.",
    "ФРН і Словенія погодили надання Україні 28 танків – DW – 19.09.2022": "208-й день війни, яку Росія розв'язала проти України. Російські сили завдають ударів по українській цивільній, промисловій та військовій інфраструктурі. DW стежить за подіями понеділка, 19 вересня.\n\n24 лютого Росія здійснила повномасштабне військове вторгнення в Україну.\n\nЧитайте новини та статті про війну РФ проти України, зокрема хроніку подій 18 вересня.\n\nНа цій сторінці DW стежить за подіями понеділка, 19 вересня (час київський).\n\n++23.00++\n\nУкраїна отримає 28 словенських танків М-55S завдяки домовленостям про круговий обмін військовою технікою між Словенією та Німеччиною. Відповідна домовленість була досягнута під час телефонної розмови між прем'єр-міністром Словенії Робертом Голобом і канцлером Німеччини Олафом Шольцом (Olaf Scholz) у понеділок, 19 вересня, повідомляє сайт словенського уряду.\n\nНатомість Берлін передасть Любляні 40 військово-транспортних машин, у тому числі 35 важких навантажувачів і п'ять важких водовозів. Танк М-55S - це модернізована версія радянського танка Т-55.\n\n++21.30++\n\nПід Києвом, в районі селища Ворзель знайшли тіла двох цивільних, ймовірно, жертв російської агресії, повідомила в Facebook Бучанська міська рада. Останки виявили представники добровольчого формування Бучанської міської територіальної громади №1 під час патрулювання лісу вздовж Варшавської траси. Вони викликали на місце наряд Національної поліції.\n\n++20.00++\n\nФРН направить Україні ще чотири самохідні гаубиці Panzerhaubitze 2000, пише dpa за підсумками брифінгу міноборони країни в Берліні. Таким чином кількість німецьких САУ, що поставлених Україні, збільшиться до 14. Як зазначає міністерка оборони ФРН Крістіне Ламбрехт (Christine Lambrecht), ці установки чудово зарекомендували себе в бою. Крім того, Німеччина спрямовує до країни 50 броньованих автомобілів Dingo та ще дві реактивні системи залпового вогню MARS II.\n\n++19.41++\n\nПід Ізюмом ексгумували 146 тіл, переважна більшість із загиблих - цивільні особи, в тому числі двоє дітей. У частини з них є ознаки насильницької смерті, є тіла із зв'язаними руками та слідами катувань, повідомив у понеділок голова ОВА Олег Синєгубов.\n\n\"У померлих також виявлені мінно-вибухові травми, осколкові та колото-різані поранення. Усі тіла направляються на судово-медичну експертизу для остаточного з'ясування причин смерті\", - написав він.\n\nУ ОБСЄ засудили вирок \"ЛНР\" двом членам місії\n\n++19.20++\n\nГолова ОБСЄ, міністр закордонних справ Польщі Збігнєв Рау назвав затримання колишніх співробітників місії у \"ЛНР\" безпідставним, а ухвалене в понеділок рішення - нелюдським. \"Членів нашої місії безпідставно утримували понад п'ять місяців у невідомих умовах лише для чистого політичного театру. Це нелюдсько та огидно\", - цитує його слова пресслужба ОБСЄ.\n\nГенеральна секретарка ОБСЄ Гельґа Марія Шмід (Helga Maria Schmid) заявила, що пара \"виконувала службові обов'язки\" і закликала до їхнього \"негайного і безумовного звільнення\".\n\nТак званий \"Верховний суд\" контрольованого Росією утворення \"ЛНР\" 19 вересня, засудив двох колишніх співробітників ОБСЄ Максима Петрова і Дмитра Шабанова до 13 років ув'язнення за звинуваченнями у державній зраді.\n\n++18.30++\n\nРосійська армія знову обстріляла Кривий Ріг Дніпропетровської області, повідомив голова військової адміністрації міста Олександр Вілкул. Раніше у місті оголосили повітряну тривогу, а місцеві Telegram-канали повідомляли про вибухи. За словами Вілкула, під обстріл потрапив Криворізький район, по ньому завдали ударів, попередньо, із реактивних систем залпового вогню \"Смерч\", обійшлося без жертв.\n\nЧитайте також: \"Спроба затопити Кривий Ріг\": по місту випустили вісім ракет\n\n++17.35++\n\n\"Суд\" так званого утворення \"ЛНР\" засудив до 13 років тюремного ув'язнення співробітника місії ОБСЄ в Луганську Максима Петрова - йому закидають держзраду. Раніше 19 вересня суд у \"ЛНР\" ухвалили таке саме рішення щодо ще одного співробітника місії ОБСЄ, Дмитра Шабанова.\n\nПетрова звинувачують у тому, що він нібито передавав \"американському куратору\" з місії матеріали про 2-й армійський корпус \"народної міліції\", які становлять \"державну таємницю\".\n\n++17.22++\n\nГлави урядів Німеччини та Нідерландів обговорили успішний контрнаступ ЗСУ та подальшу військову допомогу Україні. Про це йдеться у Twitter прем'єр-міністра Нідерландів Марка Рютте.\n\n\"Ми вітаємо нещодавні військові успіхи України. Вони показують, що міжнародна військова підтримка працює. Ми домовилися продовжувати нашу підтримку, у тому числі через нідерландсько-німецьке військове співробітництво щодо війни в Україні\", - йдеться у повідомленні.\n\nЧитайте також: ФРН та Нідерланди дадуть Україні ще шість САУ Panzerhaubitze\n\n++16.45++\n\nРосіяни зруйнували пам'ятки мистецтва IX-XIII століть - кам'яні половецькі баби, що знаходяться на горі Крем'янець поблизу Ізюма Харківської області. Про це повідомив уповноважений Верховної Ради з прав людини Дмитро Лубінець.\n\n\n\nСвоїми діями РФ порушує норми міжнародного права, а саме - Гаазьку конвенцію про захист культурних цінностей у разі збройного конфлікту 1954 року, якою заборонено \"будь-яке захоплення, знищення або навмисне пошкодження\" установ, присвячених релігії, благодійності, освіті, мистецтву та наукам, історичним пам'яткам, творам мистецтва і науки\", зазначив Лубінець у Facebook.\n\n++16.00++\n\nЗа даними Об'єднаної єврейської общини України, уже чотири тисячі хасидів прибули до Умані на щорічне паломництво з нагоди Рош а-Шана.\n\n\"Відсьогодні починається масовий заїзд в Умань великої кількості прочан-хасидів, що їдуть в Україну з різних куточків світу попри війну, демонструючи віру в ЗСУ\", - йдеться у повідомленні організації у Telegram.\n\nВ Україні закликали утриматися від паломництва через загрозу російських атак, однак місцева влада прогнозує прибуття до 10 тисяч вірян.\n\nСвяткування Рош а-Шана цього року триватиме з 25 по 27 вересня.\n\n++15.40++\n\n\"Верховний суд\" самопроголошеного утворення \"ЛНР\" засудило співробітника місії ОБСЄ до 13 років позбавлення волі за звинуваченням у держзраді, повідомляє російська агенція \"Інтерфакс\". Представники влади так званої \"республіки\" заявляли, що Дмитро Шабанов, працюючи в патрульній службі місії, \"передавав відомості закритого характеру у військовій сфері представникам іноземних спецслужб і діяв на шкоду безпеці республіки\". Навесні влада \"ЛНР\" в односторонньому порядку заборонила діяльність ОБСЄ в регіоні і затримала двох співробітників місії, звинувативши їх у держзраді.\n\n++15.10++\n\nПісля заборони на в'їзд громадянам РФ з шенгенськими візами до Литви Вільнюс розглядає можливість запровадити аналогічний крок й стосовно громадян Білорусі. \"Ця тема наразі перевіряється й тривають відповідні обговорення\", - повідомила у понеділок міністерка внутрішніх справ Литви Агне Білотайте, цитує dpa. На її думку, існують \"дуже серйозні аргументи\" на користь того, щоб заборонити в'їзд і для туристів з Білорусі. \"Я дуже чітко бачу, що білоруський режим також залучений до війні та проводить гібридну атаку з використанням нелегальних мігрантів проти Литви\", - зауважила Білотайте. Метою, за її словами, є досягнення домовленості \"на регіональному і навіть європейському рівнях\".\n\n++14.20++\n\nСправи стосовно дев'яти російських військових уже завершилися вироками суду, повідомив генеральний прокурор України Андрій Костін. \"Тільки щодо Шишимаріна (російський військовий Вадим Шишимарі) є вирок за вбивство. Інші вироки - за обстріли цивільних об'єктів, крадіжки, мародерство тощо. Тобто в нас не дуже багато військових Росії, яких ми можемо реально засудити. Я маю на увазі, не в заочному режимі\", - сказав Костін інтерв'ю виданню lb.ua, опублікованому в понеділок. При цьому, за його словами, для слухання у заочному режимі до судів передається багато справ. Окрім того, Костін назвав \"дуже складним і чутливим\" питання обміну засуджених полонених, пояснивши, що іноді судові процедури використовуються як привід, \"щоб або не виходити на обмін, або вимагати якихось інших умов, або, наприклад, розпочинати такі самі процедури в себе\".\n\n++14.05++\n\nРосійські підрозділи обстріляли Зеленодольську громаду на Дніпропетровщині з важкої артилерії, повідомив голова Дніпропетровської ОВА Валентин Резніченко. Масштаби руйнувань уточнюються. Наразі відомо про поранену 58-річну жінку, яка перебуває в лікарні в стані середньої тяжкості.\n\n++13.47++\n\nУ Торецьку Донецької області внаслідок обстрілу з боку російських окупантів було частково зруйновано двоповерховий житловий будинок, внаслідок чого загинула жінка, повідомляє пресслужба Державної служби України з надзвичайних ситуацій.\n\n++13.40++\n\nПрезидент країни Володимир Зеленський у понеділок провів чергове засідання Ставки Верховного головнокомандувача, де, зокрема, розглянули підготовку сил оборони до зими. Про це йдеться у повідомленні Офісу президента. \"Окремо учасники зупинилися на підготовці сил оборони до зимового періоду. У цьому контексті було розглянуто питання забезпечення військовослужбовців комплектами зимової форми, взуттям, засобами обігріву\", - йдеться у ньому. Учасники засідання заслухали доповіді командувачів військ оперативних напрямків щодо ситуації на передовій та детально розглянули план дій сил оборони щодо подальшої деокупації українських територій.\n\n++13.20++\n\nКасові видатки на грошове утримання військовослужбовців у серпні зросли до 87,8 мільярда гривень із 62 мільярда гривень у липні, або на 41,6 відсотка, повідомило міністерство фінансів України у понеділок з посиланням на дані Держказначейства. Відповідно до них, у загальній структурі касових витрат їхня частка досягла 41,3 відсотка з 35,4 відсотка у липні, тоді як усі касові видатки держбюджету в серпні зросли до 212,7 мільярда гривень із 174,9 мільярда гривень у липні. Загалом з початку повномасштабного вторгнення Росії на виплати грошового утримання військовослужбовцям було направлено 375,6 мільярда гривень, або 31,3 відсотка від усіх видатків загального фонду держбюджету (1200,8 мільярда гривень).\n\n++12.46++\n\nЛише 12 відсотків українців критично ставляться до тих, хто продовжує жити на окупованих після 24 лютого територіях, і вважають їх колаборантами чи байдужими до України, свідчать результати опитування, проведеного Київським міжнародним інститутом соціології. Переважна більшість опитаних (72 відсотки) вважають їх жертвами обставин та вважають, що вони хочуть повернення контролю України над окупованими територіями.\n\n++12.30++\n\nПрессекретар президента РФ Дмитро Пєсков назвав \"брехнею\" звинувачення Києва на адресу РФ у скоєнні воєнних злочинів на територіях, які повернулися під контроль України у результаті успішного контрнаступу ЗСУ. \"Це той же сценарій, що у Бучі. Все розвивається за одним сценарієм. Це брехня\", - сказав Пєсков журналістам.\n\n++11.57++\n\nТільки за останні десять днів військово-повітряні сили РФ втратили, ймовірно, чотири літаки, а з початку війни кількість бойових машин скоротилася приблизно на 55, йдеться в черговому звіті розвідки міноборони Великобританії. Це, ймовірно, є результатом того, що російське командування йде на більший ризик, забезпечуючи підтримку наземних військ під час контрнаступу української армії. До того ж, російські пілоти часто бувають погано поінформовані про події на лінії фронту, яка швидко переміщається, йдеться у звіті. Таким чином, на думку британських аналітиків, те, що Росія не має переваги у повітрі, є одним з ключових факторів, що підривають основу оперативних дій РФ в Україні.\n\nОГПУ: Зафіксовано 34 тисячі воєнних злочинів\n\n++11.42++\n\nПонад 5,5 тисячі дітей було викрадено та відправлено до РФ від початку повномасштабного вторгнення в Україну, повідомив генеральний прокурор Андрій Костін. За його словами, на сьогодні \"лише 53 чи 55 дітей\" повернулися до України. В інтерв'ю у програмі Face The Nation на телеканалі CBS у неділю генпрокурор наголосив, що \"викрадення та насильницьке виселення наших дітей… до Росії, звісно, на мій погляд, є елементом потенційного геноциду\". Також Костін повідомив про 34 тисячі воєнних злочинів, зафіксованих в Україні внаслідок російського вторгнення. \"Коли ми говоримо про пріоритизацію справ... про воєнні злочини, скоєні в Харківській області, зокрема в Ізюмі - звісно, такі справи у нас у пріоритеті. Втім, у нас є багато справ, які продовжуються досі, які розпочалися в таких містах, як Буча, Ірпінь. І всі обстріли та руйнування всіх цивільних об'єктів в Україні теж фіксуються, а потім також розслідуються\", - сказав Костін.\n\nПри цьому він звернув увагу на \"жахливу кількість потенційних воєнних злочинів, скоєних російським агресором\". \"Те, що ми наразі бачимо - це система російського агресора, те, що вони роблять на окупованій території. І мені здається, що щоразу, коли приходять російські війська, вони перетворюють це місце на нову Бучу, як ми бачимо в Ізюмі\", - сказав генпрокурор. Костін також повідомив, що в Офісі генпрокурора перебуває понад 40 поточних розслідувань у справах про скоєні окупантами злочини сексуального насильства. Генпрокурор зазначив, що в Офісі генпрокурора наразі вже є справа про геноцид, і він постійно на зв'язку з Міжнародним кримінальним судом та його прокурором Карімом Ханом, тому що МКС також має повноваження розглядати справу про геноцид. \"Ми розуміємо, що всі ці факти разом узяті приведуть нас до можливого засудження за злочин геноциду\", - наголосив керівник відомства. При цьому він сказав, що вже відомо, хто відповідає за злочин агресії, а \"злочин агресії є матір'ю всіх цих злочинів, воєнних злочинів геноциду, тому що без агресії не було б інших воєнних злочинів\". \"І з цієї причини за злочин агресії найвище політичне та військове керівництво має бути притягнуте до відповідальності та має бути покаране\", - резюмував Костін.\n\n++11.20++\n\nПрем'єр-міністр України Денис Шмигаль та прем'єр-міністр Канади Джастін Трюдо обговорили притягнення Росії до відповідальності за воєнні злочини в Україні. \"Україна наполягає на створенні трибуналу, щоб притягнути до відповідальності політичне керівництво Росії за всі злочини та звірства, скоєні на нашій землі\", - наводить слова Шмигаля пресслужба уряду за результатами зустрічі у Лондоні. Прем'єр України наголосив, що необхідно посилювати санкції проти російських енергоносіїв до повного ембарго, оскільки агресор продовжує використовувати цей важіль для шантажу й терору. Одним із кроків у цьому напрямі, за його словами, може стати встановлення граничної ціни на російський газ. Трюдо, зі свого боку, зазначив, що мужність України та українців надихають увесь світ, а також запевнив, що Канада віддана відновленню суверенітету, територіальної цілісності та незалежності України та притягненню російського режиму до відповідальності за його незаконне вторгнення.\n\nMcDonald's повертається до Києва\n\n++11.00++\n\nПерші три ресторани McDonald's у Києві відкриються у вівторок, 20 вересня, повідомила пресслужба компанії. \"Відновлення роботи закладів у Києві та на заході України відбуватиметься поетапно протягом двох місяців. Спочатку заклади працюватимуть лише на доставку, а зали, експрес-вікна та \"МакДрайв\" відкриються у жовтні. Ресторани мережі в Україні зачинилися 24 лютого 2022 року з міркувань безпеки.\n\n++10.30++\n\n19-23 вересня міністр закордонних справ України Дмитро Кулеба здійснить робочий візит до США для участі у спільних дебатах 77-ї сесії Генеральної асамблеї ООН, повідомило міністерство закордонних справ України. У повідомленні наголошується, що президент України визначив три основні пріоритети роботи української делегації на Генасамблеї ООН: зміцнення міжнародної коаліції на підтримку України, зокрема збільшення постачань зброї та фінансової допомоги, притягнення Росії до міжнародної відповідальності за її злочини та активізація відносин з країнами Глобального Півдня (країни, які Світовий банк вважає з низьким або середнім доходом в Азії, Африці, Латинській Америці та Карибському басейні - Ред.).\n\n++09.56++\n\nПісля ракетного обстрілу російськими окупантами Південноукраїнської атомної електростанції президент України Володимир Зеленський констатував, що Росія наражає на небезпеку весь світ, і її слід зупинити, допоки не пізно. Він опублікував відео з моментом удару по території АЕС, а також фотографії наслідків цього удару. \"Окупанти знову захотіли постріляти, але забули, що таке атомна станція. Росія наражає на небезпеку весь світ. Маємо зупинити її, поки не пізно\", - закликав президент.\n\n++09.50++\n\nЗенітний ракетний підрозділ Повітряних сил Збройних сил України знищив у понеділок, 19 вересня, у Херсонській області штурмовик Су-25 російських окупаційних військ. \"19 вересня близько 8 години ранку зенітний ракетний підрозділ Повітряних сил Збройних сил України знищив штурмовик Су-25 російських окупаційних військ\", - повідомляється в Telegram-каналі ПС ЗСУ.\n\n++09.35++\n\nУ ніч на понеділок російські окупанти здійснили ракетний обстріл Миколаєва, постраждалих немає, повідомляє мер Олександр Сенкевич. \"Одна з ракет поцілила у двір приватного будинку. Там ущент зруйнована господарська будівля, у кількох житлових будинках вибиті вікна, двері, понівечена покрівля. На щастя, ніхто з мешканців не постраждав\", - написав Сенкевич у Telegram вранці в понеділок.\n\nРакетний обстріл Південноукраїнської АЕС\n\n++09.10++\n\nУ ніч на понеділок російські окупаційні війська здійснили ракетний обстріл Південноукраїнської атомної електростанції, повідомляє \"Енергоатом\". \"Сьогодні, 19 вересня 2022 року, о 00:20 російська армія здійснила ракетний обстріл промислової зони Південноукраїнської атомної електростанції\", - зазначено в повідомленні \"Енергоатому\". Потужний вибух стався всього за 300 метрів від реакторів ПАЕС, ударною хвилею пошкоджено будівлі АЕС, розбито понад 100 вікон. \"Відключився один із гідроагрегатів Олександрівської ГЕС, яка входить до складу Південоукраїнського енергокомплексу. Відключилися також три високовольтні лінії електропередачі\", - наголошується в повідомленні. Усі три енергоблоки Південноукраїнської АЕС працюють у штатному режимі. Постраждалих серед персоналу станції немає.\n\n++08.44++\n\nПротягом 18 вересня у Донецькій області внаслідок обстрілів, завданих російськими окупантами, загинуло троє цивільних осіб, повідомив вранці у понеділок голова обласної військової адміністрації Павло Кириленко. \"За 18 вересня росіяни вбили 3 мирних жителів Донеччини: у Торецьку, Ягідному та Богородичному. Ще 8 людей отримали поранення\", - написав він у Telegram.\n\n++07.57++\n\nКремлю не вдасться вплинути на політику США щодо України за допомогою енергоносіїв та шантажу, заявив в інтерв'ю телеканалу CBS президент США Джо Байден. Він пообіцяв, що підтримка України з боку США триватиме доти, доки в ній є потреба, адже український народ платить надзвичайно високу ціну у війні проти РФ. За словами глави Білого дому, \"США у набагато кращій формі, ніж будь-хто ще, особливо Росія\". І розвиток ситуації в Україні продемонстрував, що Росія не має таких можливостей, про які багато хто думав, підкреслив Байден.\n\nЗСУ відбили кілька атак сил РФ\n\n++07.39++\n\nПротягом минулої доби російські окупанти завдали 3 ракетні та 22 авіаційні удари, здійснили понад 90 обстрілів з реактивних систем залпового вогню по об'єктах на території України. А з початком поточної доби армія РФ завдала ще три ракетних удари. Про це йдеться у ранковому зведенні генерального штабу Збройних сих України у понеділок.\n\nВнаслідок цих ударів постраждала інфраструктура понад 30 населених пунктів. Це, зокрема, Миколаїв, Запоріжжя, Соледар, Білогір'я, Новопіль, Першотравневе, Темирівка, Сухий Ставок, Миролюбівка, Петрівка, Березнегувате, Білогорівка, Спірне, Красногорівка, Степове та Ольгівське.\n\nТакож за минулу добу підрозділи сил оборони України відбили атаки противника в районах населених пунктів Миколаївка Друга, Весела Долина та Бахмут.\n\nПротягом доби авіація сил оборони завдала 21 удар - підтверджено ураження 16 районів зосередження живої сили противника та опорних пунктів і 5 позицій зенітних ракетних комплексів. А українські ракетні війська і артилерія за минулу добу завдали вогневого впливу по понад 14 об'єктах окупантів. Зокрема, по 6 пунктах управління, 3 опорних пунктах і районах зосередження особового складу та військової техніки. Повідомляється, що у зону ураження потрапили об'єкти протиповітряної оборони, радіоелектронної боротьби та 3 склади боєприпасів.\n\n++07.32++\n\nУкраїна звернулася до Росії із запитом про надання інформації про постраждалих та загиблих внаслідок обстрілу виправної колонії в Оленівці у самопроголошеному утворенні \"ДНР\". Про це уповноважений Верховної Ради з прав людини Дмитро Лубінець написав у Telegram. Представники \"ДНР\" заявили в неділю, що \"внаслідок обстрілу ЗСУ\" в Оленівці загинув один український військовополонений, ще четверо отримали поранення.\n\n++07.20++\n\nПрезидент США Джо Байден заявив, що Вашингтон не має доказів поставок зброї з Китаю до Росії. За словами американського президента, якщо Пекін порушуватиме санкції, запроваджені щодо Росії, США припинять усі інвестиції в КНР. Телеканал CNN повідомляв про можливі переговори Росії та Китаю про постачання озброєнь, зокрема дронів. Однак, цю інформацію спростовували посол Китаю в США Цінь Ган і посол Росії в Китаї Андрій Денисов.\n\nЧитайте також: Путін подякував Сі Цзіньпіну за позицію Китаю щодо України\n\n++07.13++\n\nРосійські військові завдали чергового ракетного удару по Запоріжжю, повідомив у Telegram-каналі голова Запорізької облдержадміністрації Олександр Старух. \"Наразі відомо про вісім прильотів. Попередньо, знову мішенню стали об’єкти інфраструктури\", - написав він.",
    "Історичний чвертьфінал: матч Україна – Словенія дивіться на Суспільному": "У середу, 7 вересня, о 22:00 на Чемпіонаті світу з волейболу-2022 відбудеться чвертьфінальний поєдинок між збірними командами України та Словенії. Пряму трансляцію матчу дивіться на Суспільне Суми та інших регіональних каналах Суспільного Мовлення*, на сайті Суспільне Спорт та ютуб-каналі Суспільне Спорт.\n\nДля українців цей матч є історичним, адже вперше на чемпіонатах світу збірна України змогла пробитися до чвертьфіналу. У попередньому матчі Україна впевнено перемогла збірну Нідерландів з рахунком 3-0 (25:16, 25:19, 25:18). Словенці у 1/8 фіналу здолали збірну Німеччини з рахунком 3-1 (25:18, 25:19, 21:25, 25:22).\n\nПоєдинок відбудеться у Любляні — домашній арені збірної Словенії.\n\nГрафік трансляцій всіх чвертьфінальних матчів на сайті Суспільне Спорт (матч збірної України також і на регіональних каналах Суспільного):\n\n7 вересня\n\nІталія – Франція – 18:30;\n\nСловенія – Україна – 22:00.\n\n8 вересня\n\nАргентина – Бразилія – 18:30;\n\nПольща – США – 22:00.\n\nЗазначимо, півфінали та фінал турніру також транслюватимуть і регіональні канали Суспільного Мовлення.\n\nНа ютуб-каналі Суспільне Спорт також виходять ексклюзивні влоги з місця подій від команди Суспільного й огляди матчів збірної України. Зазначимо, попередні матчі України потрапили до 20 найпопулярніших відео у трендах ютубу.\n\nСуспільне Мовлення — найбільше незалежне медіа в Україні, до якого входять загальнонаціональні телеканали Перший та Суспільне Культура й канали Суспільного радіо (Українське Радіо, Радіо Промінь, Радіо Культура), а також 24 регіональні телерадіокомпанії. Новини про Україну та регіони читайте на сайті suspilne.media.\n\n* Крім Суспільне Крим і Суспільне Донбас.\n\nФото — FIVB",
    "Ястремська не змогла дограти стартовий матч на турнірі WTA у Словенії": "Українка Даяна Ястремська достроково завершила виступ на турнірі Жіночої тенісної асоціації (WTA) - Zavarovalnica Sava Portoroz - у Порторожі (Словенія) із призовим фондом $251,75 тис.\n\nУ матчі першого кола змагань проти британки Еми Радукану за рахунку 2:6, 3:5 Ястремська відмовилася від боротьби через травму зап'ястя правої руки, передає Укрінформ.\n\nДаяна програла восьмий матч поспіль, не вигравши при цьому жодного сета у своїх суперниць.\n\nДалі Радукану зустрінеться з переможницею матчу між американкою Елізабет Мандлік та Анною-Лєною Фрідсам із Німеччини.\n\nТурнір у Порторожі пройде до 18 вересня.\n\nФото: btu.org.ua.",
    "Зеленський закликав учасників Стратегічного форуму у Словенії стимулювати росіян до боротьби за зміну політики Кремля (видео)": "\"Європа – не тиха гавань, де можна просто пересидіти той час, коли хтось інший бореться проти російського терору. Але, на жаль, багато громадян Росії саме так сприймають Європу\".\n\nПрезидент Володимир Зеленський звернувся до учасників Стратегічного форуму в місті Блед (Словенія) із закликом стимулювати росіян до боротьби за зміну політики РФ.\n\nЗа словами Зеленського, російська агресія - це \"дуже цинічний тиск, це свідоме руйнування нормального економічного й соціального життя, це енергетична, цінова кризи у Європі, які штучно загострюються Росією\".\n\nВін додав, що участь у війні беруть не лише посадовці РФ, а й її громадяни.\n\n\"Коли ми говоримо про все це, ми маємо на увазі далеко не тільки тих, хто перебуває на вищих щаблях російської владної ієрархії. Йдеться про тисячі й тисячі різних людей із паспортом громадянина Росії\", - сказав глава держави.\n\nЗеленський зазначив, що саме росіяни мали би бути першими у протидії війні в Україні. Але в Росії не відбуваються антивоєнні протести за участю громадян РФ.\n\nПрезидент України також звернув увагу на тему скасування віз для росіян.\n\n\"Європа – не тиха гавань, де можна просто пересидіти той час, коли хтось інший бореться проти російського терору. Але, на жаль, багато громадян Росії саме так сприймають Європу. Саме для цього їм потрібні європейські візи. І, на жаль, жодна з ваших держав не застрахована від того, що воєнні злочинці, на чиїх руках – кров українців, приїдуть до вас просто як туристи, а одного дня отримають наказ – і стануть зовсім не туристами\", - наголосив Зеленський.\n\nВін додав, що \"хто не бореться проти терору, той підтримує його, а отже, розділяє відповідальність за всі його наслідки\". Тому закликав світову спільноту запровадити повне ембарго для Росії \"від усіх у світі, хто цінує свободу й поважає себе\".\n\n\"Потрібне ембарго на всі відносини з Росією, з державою-терористом, поки Росія продовжує війну, поки вона окуповує чужу територію, знищує життя інших народів\", - сказав Президент.\n\nЗеленський водночас закликав учасників форуму до підтримки України. Зокрема - зброєю, посиленням санкцій проти РФ, а також захистом економіки.\n\n\"Це означає й нашу з вами тісну координацію в посиленні нашого обʼєднання, в інтеграційних процесах у Європі, у безпековій співпраці між нашими державами. Сильніша Україна – це сильніша Європа. Сильніші Балкани – це сильніша Європа. Ми маємо й надалі допомагати одне одному на європейському шляху – як ми й робимо це зараз\", - наголосив глава держави.\n\nВін підкреслив, що Європа і весь вільний світ мають \"стимулювати громадян Росії до боротьби за зміну російської державної політики, стимулювати до того, щоб вони не мовчали й не були співучасниками терору\".\n\nНагадаємо, нині Президент також виступив на конференції \"Шельфу північних морів\". Він закликав партнерів скористатися українськими газосховищами, а також взяти учать у розробці родовищ газу на території України для протидії російському газовому шантажу.",
    "Словенія – Польща. Євробаскет. 1/4 фіналу. Дивитися онлайн. LIVE": "У німецькому Берліні 14 вересня відбуваються чвертьфінальні матчі Євробаскету-2022.\n\nДивіться 14 вересня о 21:30 відеотрансляцію матчу ЧЄ-2022 з баскетболу між збірними Словенії та Польщі.\n\nСловенія – Польща. Євробаскет. 1/4 фіналу. Дивитися онлайн. LIVE\n\nВідеотрансляція – на телеканалі XSport та на YouTube.\n\nЄвробаскет-2022. Пари 1/4 фіналу\n\n13 вересня\n\n18:15. Іспанія – Фінляндія – 100:90\n\n– Фінляндія – 100:90 21:30. Німеччина – Греція – 107:96\n\n14 вересня\n\n18:15. Франція – Італія\n\n21:30. Словенія – Польща\n\nСітка плей-оф",
    "Державних діячів Латвії, Польщі, Чехії та Словенії відзначено на Алеї сміливості в Києві — Офіційне інтернет-представництво Президента України": "У присутності Президента Володимира Зеленського, Президента Латвійської Республіки Егілса Левітса та Прем’єр-міністра Польщі Матеуша Моравецького на Алеї сміливості, що розташована на площі Конституції в Києві, відзначено державних діячів країн-партнерів, які підтримали Україну під час повномасштабного російського вторгнення.\n\nЗокрема, на Алеї сміливості відкрито дві нові таблички, одна з яких присвячена Президенту Латвії Егілсу Левітсу, а інша – Прем’єр-міністру Польщі Матеушу Моравецькому, колишньому віце-прем’єр-міністру Польщі Ярославу Качинському, Прем’єр-міністру Чехії Петру Фіалі та колишньому голові уряду Словенії Янезу Янші.\n\n«Саме тут, на Алеї сміливості, з’являються імена лідерів держав, народи яких з нами з початку й до кінця, до переможного кінця», – сказав Президент України.\n\nВін наголосив, що наша країна буде завжди вдячна тим державам і народам, які підтримали нас у найважчі часи війни.\n\nВолодимир Зеленський зазначив, що з перших днів повномасштабного російського вторгнення Президент Латвії Егілс Левітс різко засудив дії росіян, назвавши їх геноцидом українського народу. Він наголошував, що Україна має отримати необхідну допомогу для перемоги над агресором. Егілс Левітс підтримав ініціативу щодо позбавлення громадянства мешканців Латвії, які схвалюють повномасштабне вторгнення Росії в Україну.\n\nСьогодні, під час зустрічі в Києві, Президент Латвії вручив Главі Української держави найвищу військову нагороду Латвійської Республіки – орден Вієстура. Рішення про відзначення Володимира Зеленського за героїчний захист своєї країни, землі, а також за захист безпеки Європи ухвалив капітул орденів Латвії 1 березня 2022 року.\n\nПрем’єр-міністр Польщі Матеуш Моравецький у перші дні повномасштабної війни прибув до України. Разом з ним Київ відвідали Прем’єр-міністр Чехії Петр Фіала, Прем’єр-міністр Словенії Янез Янша та віце-прем’єр-міністр Польщі Ярослав Качинський.\n\n«Це був один із найскладніших моментів війни. Коли віри у свою безпеку серед лідерів багатьох країн ще не було, у нас з’явилася дуже смілива команда», – сказав Володимир Зеленський.\n\nМатеуш Моравецький неодноразово засуджував російську агресію проти України. Він наголошував, що вільний світ має й далі допомагати Україні шляхом постачання зброї та кроками в гуманітарній сфері, а також підтримував захист вимушених переселенців з нашої країни та санкційну політику стосовно Росії.\n\nЯрослав Качинський різко засудив війну в Україні й виступив за надання нашій державі всієї необхідної допомоги.\n\nПісля нападу Росії на Україну Петр Фіала та його уряд стали на жорстку позицію щодо країни-агресора. Прем’єр-міністр Чехії захищає щонайжорсткіші антиросійські санкції та підтримує вступ України до Європейського Союзу.\n\nНа початку повномасштабної російської агресії Прем’єр-міністр Словенії Янез Янша висловив тверду позицію щодо підтримки нашої держави. З перших днів війни Словенія надає військову, фінансову та гуманітарну допомогу Україні.",
    "Ймовірний суперник України. Словенія вийшла до чвертьфіналу Євробаскету": "Збірна Словенії у матчі 1/8 фіналу Євробаскету обіграла Бельгію з результатом 88:72 та вийшла до чвертьфіналу.\n\nЛідер Словенії Лука Дончіч завершив гру з 35 очками.\n\nУ чвертьфіналі Словенія може зіграти проти України, якщо українські баскетболісти у своєму матчі 1/8 фіналу завтра обіграють Польщу.\n\nРаніше до чвертьфіналу вийшла Франція.\n\nЄвробаскет. 1/8 фіналу\n\nСловенія - Бельгія 88:72 (24:19, 20:22, 19:19, 25:12)\n\nСловенія: Дончіч – 35 очок, Препеліч – 13\n\nБельгія: Лекомт – 16 очок, Жилле – 15",
    "Угіс КРАСТІНЬШ: «Словенія? Не вистачило досвіду в іграх такого рівня»": "Головний тренер збірної України з волейболу Угіс Крастіньш розповів, чого не вистачило команді, щоб пройти Словенію у чвертьфіналі чемпіонату світу:\n\n«Нам не вистачило досвіду у іграх такого рівня. Ми грали не лише проти збірної Словенії, але й проти їхніх вболівальників, які зробили просто фантастичну атмосферу на арені. Їх було понад 11 тисяч під час матчу! Вони вболівали за свою команду, а не за нас. У якийсь момент починаєш досить сильно відчувати цей тиск. Через таке напруження ми не змогли дограти матч на тому рівні, який показали під час першої та другої партій.\n\nДо цього рівня потрібно звикнути та бути готовим виступати на ньому. До речі, не тільки ми так кажемо. Знаю, що італійці перед фіналом казали, що для них головне це впоратись з тим тиском, який чинять на суперника вболівальники суперника».",
    "Збірна Шотландії здолала Ірландію, Португалія розгромила Чехію: результати матчів Ліги націй": "Збірна Шотландії здолала Ірландію, Португалія розгромила Чехію: результати матчів Ліги націй\n\nШотландці здобули три очки та обійшли Україну у турнірній таблиці",
    "Польща – Бразилія, Італія – Словенія. Півфінали ЧС. Дивитися онлайн. LIVE": "|\n\nОсь чому футболістів цієї нації багато хто вважає найкращими",
    "Визначились перші чвертьфіналісти Євробаскету. Ними стали Франція та Словенія": "Завершились перші матчі 1/8 фіналу Євробаскету. Збірна Франції обіграла Туреччину з рахунком 87:86, Словенія – Бельгію з рахунком 88:72.\n\nПеремогу французів багато в чому забезпечив центровий Руді Гобер, який набрав (20 очок/17 підбирань/2 асисти). Найкращими у складі збірної Туреччини стали захисник Буграхан Тунчер (22/3/4) та гард Фуркан Коркмаз (18/1/2).\n\nНайкращим у складі збірної Словенії став, звісно ж, Лука Дончич. Розігруючий \"Даллас Маверікс\" набрав (35/5/5) у переможному матчі проти збірної Бельгії. Серед суперників помітними були гард Ману Лекомт (16/4/2) та форвард П'єр-Антуан Жилле (15/10/2).\n\nЄвробаскет, 1/8 фіналу\n\nЗбірна Туреччини – Збірна Франції 86:87\n\n(11:18, 24:25, 22:6, 20:28, 9:10)\n\nЗбірна Словенії – Збірна Бельгії 88:72\n\n(24:19, 20:22, 19:19, 22:12)",
    "Словенія передасть Україні танки в обмін на німецьку техніку": "Джерело\n\nКИЇВ. 20 вересня. УНН. Словенія передасть Україні 28 танків радянської доби в рамках угоди щодо обміну озброєннями з Німеччиною, заявив Берлін у вівторок на тлі тиску на найбільшу економіку Європи в плані постачання бойових танків до Києва. Про це УНН пише з посиланням на DW.\n\nУкраїна неодноразово запрошувала у Німеччини бойові танки “Леопард” для допомоги у контрнаступі проти росії, але уряд канцлера Олафа Шольца поки що відмовляється.\n\nНатомість Берлін уклав угоди з третіми країнами, які передають важке озброєння Україні в обмін на постачання з Німеччини.\n\nВ останній такій домовленості Міністр оборони Крістін Ламбрехт оголосила, що підписала таку угоду зі своїм словенським колегою про те, що Любляна відправить 28 танків М-55С в Україну.\n\nНатомість Німеччина передасть Словенії 40 військових вантажівок разом з іншими вантажами.\n\nЦитата\n\n“Разом ми додаємо прямі поставки зброї в Україну, щоб підтримати її мужню боротьбу проти російської агресії”, – сказала Ламбрехт.\n\nНімеччина вже уклала аналогічні угоди з Чехією, Словаччиною та Грецією.\n\nДоповнення\n\nМіністр закордонних справ України Дмитро Кулеба розкритикував небажання Німеччини безпосередньо відправити танки.\n\nБерлін стверджував, що він “не самостійно” займатиметься постачанням зброї, а Ламбрехт зазначила, що жоден інший союзник не передав Україні бойові танки західного виробництва.\n\nШольц був змушений неодноразово захищати постачання Німеччиною зброї в Україну, наполягаючи на тому, що вони були значними.",
    "Євробаскет-2022: результати матчів 6 вересня": "Великий ігровий день на Євробаскеті залишився позаду – 12 матчів для всіх команд в рамках четвертого туру відповіли на багато питань, але і залишили достатньо інтриги на останній тур.\n\nЄвробаскет-2022\n\nГруповий етап\n\n4-й тур\n\nГрупа А\n\nВ групі А збірна Туреччини здобула впевнену перемогу над Бельгією 78:63, а Іспанія зуміла реваншуватись перед власними вболівальниками після несподіваної поразки від Бельгії та продемонструвала якісний баскетбол, обігравши Чорногорію 82:65.\n\nА ось в останньому матчі туру Болгарія здобула свою першу перемогу на Євробаскеті, обігравши господарів Грузію 92:80.\n\nІспанія та Туреччина вже гарантували собі вихід з групи і в останньому турі зіграють між собою за перемогу в групі. Болгарія повинна перемогти Бельгію, але перемога Грузії над Чорногорією може зробити \"закрутку\" чотирьох команд з показниками 2:3 рекорди – доведеться все рахувати калькулятором.\n\nБельгія – Туреччина – 63:78 (6:20, 24:17, 17:22, 16:19)\n\nЧорногорія – Іспанія – 65:82 (17:27, 14:26, 17:14, 17:15)\n\nГрузія – Болгарія – 80:92 (18:14, 29:25, 19:27, 23:26)\n\nПоложення команд: Туреччина – 3-1, Іспанія – 3-1, Чорногорія – 2-2, Бельгія – 2-2, Грузія – 1-3, Болгарія – 1-3.\n\nГрупа В\n\nВ центральному матчі дня в групі Словенія перемогла Німеччину, завдавши першої поразки господарям 88:80.\n\nСловенія почала контролювати гру наприкінці першої чверті та створила перевагу в 14 очок 31:17, а до великої перерви відставання становило +8 - 44:36. Німеччина боролася до кінця, але Дончич зробив достатньо, щоб утримати Німеччину на відстані.\n\nВ інших матчах Франція в останній чверті дожала Боснію та Герцоговину, подарувавши шанс на плейоф Литві. Самі литовці впевнено обіграли Угорщину і тепер в останньому турі в очному матчі Литва та Боснія і Герцоговина визначать останнього учасника плейоф цієї групи.\n\nБоснія і Герцеговина – Франція – 68:81 (19:19, 15:25, 16:8, 18:29)\n\nУгорщина – Литва – 64:87 (18:22, 15:26, 19:27, 12:12)\n\nНімеччина – Словенія – 80:88 (14:21, 14:21, 22:23, 19:17, 25:27)\n\nПоложення команд: Словенія – 3-1, Німеччина – 3-1, Франція – 3-1, Боснія та Герцеговина – 2-2, Литва – 1-3, Угорщина – 0-4.\n\nГрупа С\n\nВ нашій групі збірна Греції гарантувала собі перше місце перемогою на Україною. Наші хлопці чудово провели першу половину гри, але далі греки розібрались, що робити з проривами Михайлюка і Санона, а ось ми проти Янніса Адетокумбо протидії не знайшли. У підсумку він набрав рекордні для Євробаскету 41 очко за матч, а греки впевнено виграли 81:76.\n\nІталія здобула перемогу над Хорватією 81:76, хоча глядачам довелось понервуватись, бо після вдалого початку італійці пропустили ривок в третій чверті і дозволили Хорватії вийти вперед 57:51. Все ж кінцівку краще зіграли італійці.\n\nВ першому матчі дня Естонія перемогла Велику Британію, але обидві команди вже втратили шанси на вихід до плейоф.\n\nГреція достроково виграла групу, а ось далі три команди можуть зайняти місце з другого по четверте. Перемога над Хорватією дозволить Україні залишитись другою, але навіть поразка менше, ніж в 8 очок залишить команду Айнарса Багатскіса другою. Поразка 8-16 очок дозволить нам фінішувати третьою, а ось поразка в 16 очок і більше опустить нашу збірну на четверту позицію.\n\nЕстонія – Велика Британія – 94:62 (24:18, 25:18, 29:17, 16:9)\n\nГреція – Україна – 99:79 (23:20, 16:26, 32:11, 28:22)\n\nІталія – Хорватія – 81:76 (22:17, 20:17, 13:25, 26:17)\n\nПоложення команд: Греція – 4-0, Україна – 3-1, Італія – 2-2, Хорватія – 2-2, Естонія – 1-3, Велика Британія – 0-4.\n\nГрупа D\n\nСербія залишились непереможною, обігравши Ізраїль 89:78. Серби весь час були попереду, але дії Авдії дозволили ізраїльтянам в четвертій чверті скоротити рахунок до 63:65. Після цього серби пришвидшились, відповіли ривком 14:0 і довели матч до перемоги.\n\nФінляндія здобула важку перемогу над Чехією, а поляки лише завдяки останній чверті зуміли зламати опір Нідерландів, гарантувавши собі вихід з групи.\n\nНідерланди – Польща – 69:75 (20:19, 20:12, 15:17, 14:27)\n\nФінляндія – Чехія – 98:88 (29:18, 22:27, 21:14, 26:29)\n\nІзраїль – Сербія – 78:89 (18:24, 20:26, 20:15, 20:24)\n\nПоложення команд: Сербія – 4-0, Польща – 3-1, Ізраїль – 2-2, Фінляндія – 2-2, Чехія – 1-3, Нідерланди – 0-4.",
    "Волейбол: якщо Україна пройде Нідерланди, то далі грає проти... (Відео)": "Ну, «тюльпанники», стережіться тепер козаків!\n\nОфіційно\n\nЯк ми повідомляли вчора ввечері, збірна України у 3-му турі групового етапу Чемпіонату світу здолала у чотирьох партіях Пуерто-Рико і потрапила з 2-го місця до 1/8 фіналу турніру.\n\nЧемпіонат світу з волейболу-2022. Чоловіки. Група «А» (Катовіце, Польща). 31 серпня. 3-ий тур. Україна – Пуерто-Рико – 3:1 (24:26, 25:19, 25:16, 25:19).\n\nДивимось, як це було:\n\nРезультати матчів групи «А»:\n\n1 тур (Субота, 27 серпня)\n\nТуніс – Пуерто-Рико – 3:0 (25:19; 25:17; 25:20).\n\nУкраїна – Сербія – 0:3 (26:28; 21:25; 20:25).\n\n2 тур (Понеділок, 29 серпня)\n\nСербія – Пуерто-Рико – 3:0 (26:24, 25:21, 25:16)\n\nУкраїна – Туніс – 3:0 (25:21, 25:19, 25:15).\n\n3 тур (Середа, 31 вересня)\n\nСербія – Туніс – 3:0 (29:27, 25:15, 25:17).\n\nУкраїна – Пуерто-Рико – 3:1 (24:26, 25:19, 25:16, 25:19).\n\nВолейбол. ЧС-2022. Турнірна таблиця групи «В»:\n\n№ Збірна І В В (3:2) П П (2:3) Сети М’ячі Очки 1. Сербія 3 3 0 0 0 9:0 233:187 = + 46 9 2. Україна 3 2 0 2 0 6:4 241:213 = +28 6 3. Туніс 3 1 0 2 0 3:6 189:210 = - 21 3 4. Пуерто-Рико 3 0 0 3 0 1:9 197:250 = - 53 0.\n\nПершим суперником України на стадії плей-оф стала збірна Нідерландів, яка здобула три перемоги на груповій стадії.\n\nЯк виглядають учасники плей-оф ЧС-2022 з волейболу?\n\nОсобливістю плей-оф чемпіонату світу-2022 з волейболу стало формування загальної таблиці результатів. Вона мала визначити, хто з ким розпочне виступи, враховуючи результати збірних в усіх групах.\n\nЯк інформує Суспільне Спорт, пріорітет у перших двох місцях у рейтингу надавався господарям турніру – Польщі і Словенії, які вийшли до плей-оф. Подальший список формувався залежно від результатів у груповому раунді.\n\nЗагальна таблиця ЧС з волейболу (з врахуванням місць Польщі та Словенії)\n\n1. Польща - 3 перемоги (9 очок), 9:1 (різниця сетів), 248:188 (різниця очок)\n\n2. Словенія - 2 (7), 8:3, 260:237\n\n3. Італія - 3 (9), 9:0, 239:166\n\n4. Сербія - 3 (9), 9:0, 233:187\n\n5. Бразилія - 3 (8), 9:2, 271:222\n\n6. Франція - 3 (8), 9:2, 273:242\n\n7. Нідерланди - 3 (8), 9:3, 286:250\n\n8. США - 2 (6), 7:3, 237:215\n\n9. Туреччина - 2 (6), 6:3, 210:186\n\n10. Україна - 2 (6), 6:4, 241:213\n\n11. Японія - 2 (6), 6:4, 226:205\n\n12. Іран - 2 (5), 7:6, 313:302\n\n13. Аргентина - 1 (4), 4:7, 351:347\n\n14. Куба - 1 (4), 6:7, 281:302\n\n15. Німеччина - 1 (3), 3:6, 207:215\n\n16. Туніс - 1 (3), 3:6, 189:210\n\nТаким чином, на стадії 1/8 фіналу Україна отримала у суперники Нідерланди. Збірна Сербії, яка виграла групу українців, матиме у суперниках Аргентину, а Туніс зіграє з Польщею.\n\nЯк виглядають пари 1/8 фіналу ЧС-2022 з волейболу\n\nНеділя, 4 вересня, 22:00. Польша (№1) – Туніс (№16)\n\nНеділя, 4 вересня, 18:30. США (№8) – Туреччина (№9)\n\nВівторок, 6 вересня, 18:30. Сербія (№4) – Аргентина (№13)\n\nВівторок, 6 вересня, 22:00. Бразилія (№5) – Іран (№12)\n\nСубота, 3 вересня, 18:30. Словенія (№2) – Німеччина (№15)\n\nПонеділок, 5 вересн, 18:30. Нідерланди (№7) – Україна (№10)\n\nСубота, 3 вересня, 22:15. Італія (№3) – Куба (№14)\n\nПонеділок, 5 вересня, 22:00. Франція (№6) – Японія (№11)\n\nЯкщо Україна пройде Нідерланди, то на стадії чвертьфіналу зіграє проти переможця пари Словенія – Німеччина.\n\nЯкщо Україна пройде Нідерланди, то на стадії чвертьфіналу зіграє проти переможця пари Словенія – Німеччина.\n\nПодальший шлях до фіналу українці проходитимуть у нижній частині сітці.\n\nЯк виглядає чвертьфінальна сітка ЧС-2022 з волейболу\n\nЧвертьфінал №1. Польща/Туніс – США/Туреччина\n\nЧвертьфінал №2. Сербія/Аргентина – Бразилія/Іран\n\nЧвертьфінал №3. Словенія/Німеччина – Нідерланди/Україна\n\nЧвертьфінал №4. Італія/Куба – Франція/Японія\n\nЯк виглядає півфінальна сітка ЧС-2022 з волейболу\n\nЧвертьфінал №1 – Чвертьфінал №2\n\nЧвертьфінал №3 – Чвертьфінал №4\n\nФінал та матч за третє місце на чемпіонаті світу з волейболу відбудуться у неділю, 11 вересня.\n\nДо речі\n\nЗбірна України вдруге виступає на чемпіонаті світу з волейболу. У 1998 році українці посіли 10-е місце.\n\nЧинним чемпіоном світу з волейболу є Польща, яка у фіналі 2018 року перемогла Бразилію.\n\nЧитайте також на volyn.com.ua: «Волинські олігархи відмовилися від «Волині», натомість рівненський «Верес» знову перемагає​».",
    "Санду: Ми вдячні українцям, бо вони захищають не лише свій суверенітет, а й нас": "У протистоянні російській агресії Україна захищає не лише власний суверенітет, але й суверенітет Молдови, а також європейські цінності.\n\nПро це сьогодні під час віртуального виступу на безпековому форумі у місті Блед (Словенія) заявила президентка республіки Молдова Мая Санду, повідомляє кореспондент Укрінформу.\n\n«Ми дуже вдячні українцям, тому що вони захищають власний суверенітет, але також вони захищають нас, наш суверенітет. Вони борються за вільний світ, і ми розуміємо це. Україна бореться за європейські цінності, та заслуговує на будь-яку можливу підтримку. Ми дуже вдячні, та захоплюємося сміливістю українського народу та Президента Зеленського», - зауважила Санду.\n\nВона зауважила, що Молдова є невеликою і доволі вразливою країною, але й вона намагається робити свій внесок у таку допомогу. Найбільшим таким внеском є підтримка українських біженців, які прибувають до Молдови, або вирішили залишитися на її території. Молдова також допомагає Україні відновити транспортний транзит до європейських країн.\n\nСанду відповіла на запитання модератора щодо впливу на поточну ситуацію прихильників росії, яких все ще багато в країні, особливо у Придністров’ї, а також щодо реакції на нещодавні давні заяви російського міністра лаврова, який звинуватив Захід у спробах перетворити Молдову на «ще одну Україну».\n\n«Ми продовжуємо чути різного роду заяви від москви у ці дні, тижні та місяці. Ці заяви не завжди є адекватними та інколи зачіпають наш суверенітет. Безумовно, ми знаходимося у важкому становищі, тому що ми живемо у регіоні, який розташований дуже близько до війни. Молдова роками долала цю (російську – ред.) пропаганду, яка була проблемою для країни. Ми маємо людей, які все ще не бачать реальність, але ця війна змінює ситуацію. Ми також маємо дуже високий рівень енергетичної залежності, і у цьому ми також маємо винести власні уроки», - зауважила Санду.\n\nВона додала, що Молдова наразі напружено працює над диверсифікацією поставок енергії в країну та реалізує кілька проектів у цій сфері, але вони принесуть результат лише за кілька років. Саме тому зусилля уряду наразі спрямовані на вирішення проблеми високих цін на енергію, що мають значний вплив на особисті бюджети громадян та впливають на політичну стабільність країни.\n\n«Сьогодні Молдова платить ціну, що є у десять разів більшою, ніж півтора роки тому. Можна уявити, який ефект це має для населення. Молдова є небагатою країною, при цьому енергетичне споживання забирає значну частину доходів громадян. Таке підвищення цін має драматичні наслідки, їх не може повністю компенсувати бюджетна підтримка… Це робить нас дуже вразливими. Це саме та сфера, за допомогою якої проросійські сили намагаються дестабілізувати країну», - сказала Санду.\n\nВона зауважила, що ЄС також має винести свої уроки з цієї ситуації. За словами Санду, Молдові подобається ідея створення спільної європейської платформи для закупівлі газу, але вона ще має запрацювати. Поки що складається ситуація, коли ті, хто торгують газом, продають його менше, але отримують більше грошей внаслідок шалених цін. Ця проблема потребує ринкового реагування вже у короткостроковій перспективі.\n\n«Зрозуміло, що ми маємо робити більше у середній та довгостроковій перспективі, - швидше рухатися до зеленої енергетики, диверсифікувати джерела. Але як нам треба переконатися, що вже у короткий час ця велика енергетична війна не завдасть шкоди нашій демократії. Я не маю на увазі лише такі вразливі демократії як Молдова, але також інші європейські демократії», - додала Санду.\n\nЗа її словами, Молдова буде продовжувати відстоювати власну політичну стабільність та енергетичну безпеку, оскільки це є важливим як для Молдови, так і для її сусідів, особливо для України та Румунії.\n\nЯк повідомлялося, безпековий форум у місті Блед організовується Міністерством закордонних справ Словенії спільно з Центром європейської перспективи починаючи з 2006 року. Його метою є стимулювання відкритих дебатів на рівні лідерів країн та провідних політиків щодо сучасних політичних, безпекових викликів і питань розвитку, а також пошуку нових ідей і рішень у нових реаліях. Цього року однією з ключових тем форуму стала агресія росії проти України та її наслідки для безпеки Європи та усього світу.\n\nФото: tv8.md",
    "Якщо кремль хоче направду напакостити Україні, він має негайно забратися з усіх окупованих територій": "Ніщо так не сприяло переоснащенню збройних сил держав колишнього Варшавського договору, як сім місяців російської агресії в Україні.\n\nПольща, Чехія, Словаччина, Словенія віддали свою зброю радянського походження Збройним Силам України, а взамін отримали зброю американського, англійського, німецького походження, що зміцнило збройні сили НАТО, тому що спростило логістику постачання і обслуговування військової техніки, а також і постачання боєприпасів на випадок війни з росією. Разом з вступом Фінляндії та Швеції до НАТО переозброєння східноєвропейських країн значно посилило обороноздатність Європи. Останній за часом приклад — це передача Словенією Україні у поточному місяці модернізованих радянських танків Т-55 в обмін на значну кількість військової техніки німецького виробництва.\n\nПо суті, всі країни колишнього радянського блоку у Європі, крім Угорщини, спромоглися за сім місяців російської агресії зробити те, чого їм не вдалося за 30 попередніх років: позбутися радянської військової техніки і замінити її на західну. Щодо Угорщини, то вона, мабуть, береже російські танки для музею історії як спогади про 1956 рік. Скидання російської зброї східноєвропейськими країнами завдало і чутливого удару російських експортерах зброї: бо хай там як, а ця стара радянська зброя потребувала запчастин для поточних ремонтів. Ще більшого удару це завдало престижу російському експорту озброєнь, бо вже не можна похвалитися, що радянсько-російську зброю використовують країни НАТО.\n\nКупівля членом НАТО, Туреччиною, кількох комплексів протиповітряної оборони СС-400 — це все чим росіяни можуть наразі похвалитися. Але якщо війна затягнеться, то й Туреччина замислиться, а чи не час обміняти свої СС-400 на американську систему ППО. Цим Туреччина і фінансово виграла б, і поліпшила б свої стосунки із США, і посприяла би прискоренню виводу російських військ з України.\n\nА росії тоді залишиться замість СС-400 продавати СС-300, та й то не для протиповітряної оборони, а замість артилерії для руйнування наземної інфраструктури, як вони це роблять останнім часом в Україні.\n\nВійна знищує багато військової техніки, так що через деякий час радянської техніки та боєприпасів, переданих ЗСУ, теж не залишиться, і на заміну їй має прийти військова техніка виробництва США та інших країн НАТО.\n\nЯ думаю, що однією з причин затримки надання кредиту, який має назву «ленд-ліз», був сором, який не дозволяв американським законодавцям вимагати в України оплату за надану військову техніку радянського виробництва. Тому вони вирішили надати Україні цю техніку безплатно, а вже постачання товарів західного виробництва буде йти за кредитом «ленд-ліз». Моральною компенсацією за таку щедрість було усвідомлення того факту, що у такий спосіб країни колишнього радянського блоку зможуть, нарешті, позбутися радянської зброї.\n\nОтже, ленд-ліз співпаде за часом з наданням Сполученими Штатами та іншими країнами НАТО військової техніки західного виробництва. При цьому це стосуватиметься не тільки артилерії та БТРів, але й протиракетної і протиповітряної оборони та авіації. А можливо, навіть, і кораблів військово-морського флоту, щоби на Чорному морі був паритет між флотами росії та України. Тоді вивіз зерна та іншої сільськогосподарської продукції з українських портів не залежатиме від милості кремлівських піратів.\n\nТакі поставки значно прискорять готовність України до вступу в НАТО, тому що ЗСУ значно краще будуть інтегровані у систему озброєнь західних країн. Якщо ж така перспектива не дуже втішає стратегів у кремлі, то їм час замислитися про негайне звільнення всіх окупованих територій України з метою запобігання переоснащенню всіх родів військ України сучасною західною технікою. Тобто значному прискоренню приєднання України до НАТО. Такий «акт доброї волі» відповідає довгостроковим інтересам росії, якщо в кремлі залишилося ще кілька людей, які здатні усвідомлювати інтереси країни більше, ніж на місяць вперед. Ми підказуємо таке рішення кремлю, тому що набагато більше цінуємо кожне життя українця, ніж в росії цінують життя росіянина. Наші жінки теж народять багато дітей, але не для війни, як в росії. Українські діти народяться для мирного і щасливого життя.",
    "Євробаскет. Німеччина б'є Францію, перемоги Словенії та Угорщини": "На чемпіонаті Європи з баскетболу стартували матчі у групі B. Першими зіграли Угорщина та Боснія, а з рахунком 95:85 перемогли боснійські баскетболісти.\n\nВ іншому матчі Словенія у напруженому поєдинку обіграла Литву з результатом 92:85.\n\nУ топ-поєдинку ігрового дня Німеччина впевнено обіграла Францію з рахунком 76:63.\n\nЄвробаскет-2022. Група B. 1-й тур\n\nБоснія – Угорщина – 95:85 (17:23, 28:23, 28:17, 22:22)\n\nБоснія: Нуркич - 19 очок, Муса - 19, Роберсон - 18, Халілович - 16\n\nУгорщина: Бенке - 20 очок, Ханга - 16, Войвода - 15\n\nСловенія – Литва – 92:85 (27:27, 24:21, 18:19, 23:18)\n\nСловенія: Тобі – 24 очки, Драгіч – 19, Дончіч – 14, Блажіч – 14\n\nЛитва: Кузьмінскас – 19 очок, Григоніс – 18\n\nФранція – Німеччина – 63:76 (13:17, 18:21, 12:19, 20:19)\n\nФранція: Ябуселе – 18 очок, Гобер – 11\n\nНімеччина: Тіманн - 14 очок, Ло - 13, Гіффі - 13\n\nЄвробаскет-2022: розклад, анонси, трансляції та результати",
    "Ліга націй УЄФА: груповий турнір завершують матчі 6-го туру": "У Лізі націй УЄФА 25-27 вересня пройдуть поєдинки заключного, 6-го туру групового етапу.\n\nЯк повідомляв Укрінформ, футболісти збірної України у вівторок, 27 вересня, у Кракові (Польща) прийматимуть національну команду Шотландії, передає Укрінформ.\n\nУ паралельному матчі групи 1 Ліги В на «Авіва Стедіум» у Дубліні зіграють Ірландія та Вірменія.\n\nЗгідно регламентом Ліги націй УЄФА, переможці чотирьох груп Ліги В отримають путівки до Ліги А, а останні команди квартетів у наступному циклі виступатимуть у Лізі С.\n\nЧитайте також: Збірна України з футболу на виїзді розгромила Вірменію\n\nРозклад поєдинків 6-го туру Ліги націй УЄФА.\n\n25 вересня.\n\nЛіга А\n\nгрупа 1: Данія - Франція, Австрія - Хорватія.\n\nТаблиця: Хорватія - 10 очок, Данія - 9, Франція - 5, Австрія - 4.\n\nгрупа 4: Нідерланди - Бельгія, Вельс - Польща.\n\nТаблиця: Нідерланди - 13 очок, Бельгія - 10, Польща - 4, Вельс - 1.\n\nЛіга С\n\nгрупа 1: Люксембург - Литва, Фарерські острови - Туреччина.\n\nТаблиця: Туреччина - 13 очок, Люксембург - 8, Фарерські острови - 5, Литва - 1.\n\nгрупа 3: Казахстан - білорусь, Словаччина - Азербайджан.\n\nТаблиця: Казахстан - 13 очок, Азербайджан - 7, Словаччина - 6, білорусь - 2.\n\nЛіга D\n\nгрупа 1: Андорра - Латвія, Молдова - Ліхтенштейн.\n\nТаблиця: Латвія - 12 очок, Молдова - 10, Андорра - 7, Ліхтенштейн - 0.\n\n26 вересня.\n\nЛіга А\n\nгрупа 3: Англія - Німеччина, Угорщина - Італія.\n\nТаблиця: Угорщина - 10 очок, Італія - 8, Німеччина - 6, Англія - 2.\n\nЛіга В\n\nгрупа 3: Чорногорія - Фінляндія, Боснія і Герцеговина - Румунія.\n\nТаблиця: Боснія і Герцеговина - 11 очок, Чорногорія - 7, Фінляндія - 5, Румунія - 4.\n\nЛіга С\n\nгрупа 4: Гібралтар - Грузія, Північна Македонія - Болгарія.\n\nТаблиця: Грузія - 10 очок, Північна Македонія - 7, Болгарія - 6, Гібралтар - 1.\n\nЛіга D\n\nгрупа 2: Сан-Марино - Естонія.\n\nТаблиця: Естонія - 9 очок, Мальта - 6, Сан-Марино - 0.\n\n27 вересня.\n\nЛіга А\n\nгрупа 2: Швейцарія - Чехія, Португалія - Іспанія.\n\nТаблиця: Португалія - 10 очок, Іспанія - 8, Швейцарія - 6, Чехія - 4.\n\nЛіга В\n\nгрупа 1: Україна - Шотландія, Ірландія - Вірменія.\n\nТаблиця: Шотландія - 12 очок, Україна - 10, Ірландія - 4, Вірменія - 3.\n\nгрупа 2: Албанія - Ісландія.\n\nТаблиця: Ізраїль - 8 очок, Ісландія - 3, Албанія - 1. /росія - відсторонена від змагань через війну проти України/.\n\nгрупа 4: Швеція - Словенія, Норвегія - Сербія.\n\nТаблиця: Норвегія - 10 очок, Сербія - 10, Словенія - 5, Швеція - 3.\n\nЛіга С\n\nгрупа 2: Греція - Північна Ірландія, Косово - Кіпр.\n\nТаблиця: Греція - 12 очок, Косово - 6, Північна Ірландія - 5, Кіпр - 5.",
    "23 держави та неурядова організація хочуть долучитися до справи \"Україна проти Росії\" у ЄСПЛ": "Якщо суд підтримає їхні клопотання, вони зможуть вносити письмові подання, а в окремих випадках - брати участь у публічних слуханнях.\n\n23 держави та неурядова організація - Женевська академія міжнародного гуманітарного права і прав людини - висловили бажання долучитися до справи України проти Росії у Європейському суді з прав людини як треті особи.\n\nПро це йдеться у пресрелізі ЄСПЛ.\n\nСеред країн - Австрія, Бельгія, Хорватія, Чехія, Данія, Естонія, Фінляндія, Франція, Німеччина, Ірландія, Італія, Латвія, Литва, Люксембург, Нідерланди, Норвегія, Польща, Португалія, Румунія, Словаччина, Словенія, Іспанія та Швеція.\n\nКрім цього, попросили про продовження терміну подання заяви щодо участі як третя сторона Ісландія та Великобританія.\n\nЯк ідеться в пресрелізі, суд розгляне ці клопотання і ухвалить рішення у відповідний час.\n\nТретя сторона має право вносити письмові подання, а в окремих випадках навіть брати участь у громадських слуханнях.\n\nНагадаємо, у червні Україна подала до Європейського суду з прав людини ще один позов проти РФ. За словами глави Мін'юсту Дениса Малюськи, це масштабний позов, який \"перевершує усе, що було раніше\". У перший пакет цього позову включили величезну доказову базу \"про порушення прав людини і порушення величезної кількості норм конвенції\". Також додали вимогу про компенсацію завданих збитків. Попередня цифра - $80 мільярдів, але вона буде збільшуватися.\n\nЗгодом ЄСПЛ повідомив, що взяв до розгляду позов України.\n\nУ липні Європейський суд з прав людини у проміжному рішенні за позовом дружини українського військового зобов'язав Росію поважати права всіх українських військовополонених, які перебувають під вартою в РФ, та надавати їм медичну допомогу.",
    "Євробаскет. Два овертайми Німеччини та Литви, поразки Іспанії та Словенії": "Поки групи C, де бере участь збірна України, та D отримали день відпочинку, на Євробаскеті проходить 3-й тур у групах A та B.\n\nПеремоги встигли здобути збірні Чорногорії та Німеччини. Відзначимо Німеччину, яка у яскравому матчі дотиснула Литву лише у другому овертаймі 109:107.\n\nЦікаво, що для Литви це вже третя поразка на турнірі. Раніше команда поступилася Франції та Словенії. Але матч став не єдиним із двома овертаймами.\n\nЛише у другому додатковому часі Грузія зуміла обіграти Туреччину 88:83.\n\nКрім того, відзначимо поразки Іспанії та Словенії.\n\nЄвробаскет. Група A, 3-й тур\n\nБолгарія – Чорногорія 81:91 (21:21, 25:24, 12:22, 23:24)\n\nБолгарія: Везенков – 26 очок, Іванов – 17\n\nЧорногорія: Михайлович – 23 очки, Дробньяк – 17, Дублевич – 17\n\n___________________________________________________________________________________________\n\nІспанія – Бельгія 73:83 (11:15, 22:17, 21:25, 19:26)\n\nІспанія: Віллі Гомес – 18 очок, Браун – 11\n\nБельгія: Лекомт – 20 очок, Жилле – 14\n\nТуреччина - Грузія 83:88 (у другому овертаймі) (25:19, 8:17, 16:17, 19:15, 7:7, 8:13)\n\nТуреччина: Сенгун – 21 очко, Шанлі – 15\n\nГрузія: Мамукелашвілі – 20 очок, Макфадден – 17\n\nГрупа B, 3-й тур\n\nЛитва – Німеччина 107:109 (у другому овертаймі) (19:19, 22:27, 24:20, 24:23, 7:7, 11:13)\n\nЛитва: Валанчюнас – 34 очки, Григоніс – 17\n\nНімеччина: Вагнер - 32 очки, Шредер - 25, Ло - 21\n\n___________________________________________________________________________________________\n\nСловенія – Боснія 93:97 (32:26, 20:23, 21:23, 20:25)\n\nСловенія: Канчар – 22 очки, Драгич – 20, Дончич – 16\n\nБоснія: Роберсон – 23 очки, Муса – 22\n\n_____________________________________________________________________________________________\n\nФранція - Угорщина 78:74 (21:17, 21:22, 25:14, 11:21)\n\nФранція: Ябуселе – 17 очок, Гобер – 15\n\nУгорщина: Ханга – 18 очок, Хопкінс – 10",
    "Костюк виграла перший титул WTA у кар'єрі": "Про це повідомляє Еспресо.TV.\n\nУ фіналі Марта Костюк та чешка Тереза Мартінцова перемогли іспанку Крістіну Букшу та Терезу Михалікову зі Словаччини - 6:4, 6:0.\n\nКостюк виграла свій перший титул WTA в кар'єрі. Українка у 2017 році виграла два юніорських турніри найпрестижнішої серії Grand Slam - Australian Open - в одиночному розряді та US Open - у парному.\n\nТурнір WTA\n\nЖінки. Парний розряд. Фінал\n\nПорторож, Словенія\n\n18 вересня\n\nМарта Костюк/ Тереза Мартінцова (Україна/ Чехія) - Крістіна Букша/ Тереза ​​Михалікова (Іспанія/ Словаччина) - 6:4, 6:0\n\n14 вересня українська тенісистка Леся Цуренко перемогла росіянку Катерину Александрову у другому колі турніру WTA в Словенії.\n\nСтежте за подіями в Україні та світу разом з Еспресо! Підписуйтесь на Telegram-канал: https://t.me/espresotb",
    "Найкращий результат в історії: збірна України з волейболу посіла 7-ме місце на ЧС-2022": "Історичний результат для України\n\nЧемпіонат світу приймали відразу дві країни – Польща та Словенія. Цей турнір довелося організовувати за декілька місяців, оскільки змагання мали б відбутися у росії.\n\nВарте вашої уваги Круто вписувати своє ім'я в історію, – інтерв'ю з капітаном України з волейболу Плотницьким\n\nОднак FIVB вирішила, що турнір світової першості не може приймати країна-терорист. Також міжнародна федерація відсторонила збірну росії від змагань.\n\nЦе рішення подарувало українській команді путівку на ЧС. \"Синьо-жовті\" мали найвищий рейтинг серед збірних, які туди спочатку не потрапили.\n\nУ груповому етапі збірна України поступилася Сербії у стартовому поєдинку, однак наступні два матчі були за українцями. \"Синьо-жовті\" успішно перемогли Туніс та Пуерто-Рико.\n\nЗбірній цього висталило, щоб потрапити в 1/8, де вона зустрілася з Нідерландами. Суперник був значно вище в рейтингу, однак не зробив жодних перешкод для української команди. Національна команда здобула перемогу у трьох сетах.\n\nВперше в історії збірна України ввійшла до 1/4 на ЧС. Та, на жаль, там вже не вдалося \"синьо-жовтим\" здолати збірну Словенії.\n\nЦікаво. Україна посіла підсумкове 7-ме місце на чемпіонаті світу з волейболу. Це найкращий результат в історії для нашої команди. Завдяки кращому виступу на груповому етапі українцям вдалося обійти збірну Аргентини. В рейтингу FIVB Україна перебуває на 16-й позиції, а у рейтингу CEV – на 10 місці.",
    "0:5 від України та падіння Іспанії: результати Ліги націй 24 вересня – відеоогляди": "Вірменія – Україна 0:5\n\nГоли: Тимчик, 22, Зубков, 57, Довбик, 69, 84, Ігнатенко, 81\n\nУкраїнська збірна вийшла на футбольне стадіону у Вірменіх у зовсім новому та експериментальному складі. Олександр Петраков виставив нову одинадцятку, якщо поіврнювати із попередньою грою проти Шотландії (3:0), пише 24 канал.\n\nДо теми Україна ефектно розгромила Вірменію, забивши п'ять голів в матчі Ліги націй: відео\n\nІ це дало результат. П'ять голів влетіло у ворота вірменів. Натомість Андрій Лунін не пропустив жодного. Україна реабілітувалась в очах уболівальників після розгрому від шотландців. 0:5 – переконлива перемога \"синьо-жовтих\" над вірменами.\n\nУкраїнці продовжують йти другими у групі, поступаючись двома очками Шотландїі, яка вдома вирвала звитягу в Ірландії (2:1).\n\nВірменія – Україна: відеоогляд матчу\n\nШотландія – Ірландія 2:1\n\nГоли: Хендрі, 49, Крісті, 82 (п) – Іган, 18\n\nШотландія – Ірландія: відеоогляд матчу\n\nЧехія – Португалія 0:4\n\nГоли: Далот, 33, 52, Фернандеш, 45, Жота, 82\n\nЧехія – Португалія: відеоогляд матчу\n\nІспанія – Швейцарія 1:2\n\nГоли: Альба, 55 – Аканджі, 21, Емболо, 58\n\nІспанія – Швейцарія: відеоогляд матчу\n\nІзраїль – Албанія 2:1\n\nГоли: Вайссман, 46, Барібо, 90 – Узуні, 88\n\nІзраїль – Албанія: відеоогляд матчу\n\nСловенія – Норвегія 2:1\n\nГоли: Шпорар, 69, Шешко, 81 – Голанд, 47\n\nСловенія – Норвегія: відеоогляд матчу\n\nСербія – Швеція 4:1\n\nГоли: Мітровіч, 18, 45, 48, Лукіч, 70 – Клаессон, 15\n\nСербія – Швеція: відеоогляд матчу\n\nПівнічна Ірландія – Косово 2:1\n\nГоли: Уіт, 82, Мадженніс, 90 – Мурічі, 58\n\nПівнічна Ірландія – Косово: відеогляд матчу\n\nКіпр – Греція 1:0\n\nГол: Ціоніс, 18\n\nКіпр – Греція: відеоогляд матчу",
    "Джойс яскраво нокаутував Паркера і тепер претендує на чемпіонський пояс Усика (відео)": "У ніч на неділю, 25 вересня, на Manchester Arena у Манчестері (Великобританія) відбувся боксерський поєдинок у надважкій вазі (понад 90,7 кг) за вакантний пояс тимчасового чемпіона WBO між непереможним британцем Джо Джойсом (15 перемог, 14 з них — нокаутом) та новозеландцем Джозефом Паркером (30 перемог, 21 з них — нокаутом, 3 поразки), який минулого року побив Дерека Чісору.\n\nУ першій половині дуже видовищного поєдинку 30-річний колишній чемпіон світу WBO Паркер (2018-го програв титул Ентоні Джошуа) намагався завдавати більше ударів, щоб змусити Джойса здригнутися, але 37-річний Джойс зберігав самовладання і час від часу потужно відповідав. А, починаючи з шостого раунду, у рингу вже господарював британець, який неабияк вимотав закривавленого суперника (у Джойса в середньому 81,6 удару за раунд проти 54,7 у опонента) і в 11-й трихвилинці лівим хуком відправив його на настил рингу. Паркер зумів підвестися, але рефері встиг раніше дорахувати до десятої, ніж новозеландець відновився. 14-та перемога Джойса нокаутом у 15 поєдинках!\n\nЗавоювавши тимчасовий пояс WBO, Джойс став офіційним претендентом на титул регулярного чемпіона Олександра Усика, який вдруге переміг іншого британця Ентоні Джошуа. Хоча реальність така, що віцечемпіон Олімпійських ігор-2016 Джойс посідає третє місце у черзі на цей бій після обов'язкових претендентів за версіями WBA та IBF британця Даніела Дюбуа та хорвата Філіпа Хрговича,\n\n«Я сподіваюся, що зможу виграти чемпіонський титул, — заявив Джо Джойс. — Почуваюся добре, у мене в запасі є ще кілька років. Я хочу битися з Усиком. Цей бій мені цікавий. Якось ми вже виходили в ринг, я програв, але отримав насолоду від поєдинку. Але зараз важко домовлятися, багато промоутерів, багато різних організацій».\n\nДжо Джойс\n\nНагадаємо, що поєдинок Усика та Джойса відбувся у 2013 році в рамках Всесвітньої серії боксу, і тоді українець переміг боксера команди «Британські левові серця» одноголосним рішенням суддів.\n\nРаніше «ФАКТИ» повідомляли, що Джо Джойс нокаутував француза камерунського походження Карлоса Такама.\n\nФото The Sun\n\n832\n\nЧитайте нас у Telegram-каналі, Facebook та Instagram",
    "FIS допускає вже в грудні повернення на міжнародну арену лижників з Росії та Білорусі": "Міжнародна федерація лижного спорту (FIS) може допустити до міжнародних турнірів спортсменів з Росії і Білорусі.\n\n\"Можливо, це станеться в грудні. Тоді обидві країни – звичайно, без національних прапорів і гімнів – могли б взяти участь в чемпіонаті світу. FIS точно не буде приймати рішення без рекомендації МОК\", – цитує інтерв’ю генерального директора організації Мішеля Віона Sport TVP xsport.ua.\n\nДодамо, що чемпіонат світу з лижних видів спорту в 2023 році стартує 22 лютого в Планіці (Словенія).\n\nЗ початку березня FIS дотримувалася рекомендацій МОК і відсторонила спортсменів з Росії та Білорусі від турнірів.\n\n22 жовтня відбудеться засідання FIS, на якому буде прийнято рішення про подальшу долю російських і білоруських лижників.\n\nНагадаємо, у травні главу Федерації лижних перегонів Росії Олену Вяльбе \"викинули\" з ради FIS.",
    "Євробаскет-2022: календар, результати матчів, турнірні таблиці": "Збірна України у матчі 1/8 фіналу поступилася Польщі\n\nДжерело - Чемпіон.\n\n1-18 вересня у чотирьох країнах Європи відбувається чемпіонат Старого Світу з баскетболу.\n\nМатчі відбуваються у Тбілісі (Грузія), Празі (Чехія), Мілані (Італія), Кельні та Берліні (Німеччина).\n\n24 учасники турніру поділені на чотири групи по шість команд. У кожній групі всі суперники гратимуть один з одним по одному разу.\n\nУ плей-оф турніру виходять по чотири найкращі команди з кожної групи. Усі секстети грають свої матчі в одному певному місті, яке приймає чемпіонат Європи.\n\nКалендар матчів:\n\nГрупа А (матчі відбуваються у Тбілісі)\n\nУчасники: Іспанія, Чорногорія, Туреччина, Грузія, Бельгія, Болгарія\n\n1 вересня\n\n14:30. Іспанія – Болгарія 114:87\n\n17:15. Туреччина – Чорногорія 72:68\n\n20:00. Бельгія – Грузія 79:76\n\n3 вересня\n\n14:30. Чорногорія – Бельгія 76:70\n\n17:15. Болгарія – Туреччина 87:101\n\n20:00. Грузія – Іспанія 64:90\n\n4 вересня\n\n14:30. Болгарія – Чорногорія 81:91\n\n17:15. Іспанія – Бельгія 73:83\n\n20:00. Туреччина – Грузія 83:88\n\n6 вересня\n\n14:30. Бельгія – Туреччина 63:78\n\n17:15. Чорногорія – Іспанія 65:82\n\n20:00. Грузія – Болгарія 80:92\n\n7 вересня\n\n14:30, Туреччина – Іспанія 69:72\n\n17:15, Болгарія – Бельгія 80:89\n\n20:00, Грузія – Чорногорія 73:81\n\nГрупа В (матчі відбуваються у Кельні)\n\nУчасники: Франція, Литва, Словенія, Німеччина, Боснія та Герцеговина, Угорщина\n\n1 вересня\n\n15:30. Боснія та Герцеговина – Угорщина 95:85\n\n17:15. Словенія – Литва 92:85\n\n21:30. Франція – Німеччина 63:76\n\n3 вересня\n\n15:30. Німеччина – Боснія та Герцеговина 92:82\n\n17:15. Литва – Франція 73:77\n\n21:30. Угорщина – Словенія 88:103\n\n4 вересня\n\n15:30. Литва – Німеччина 107:109\n\n17:15. Словенія – Боснія та Герцеговина 93:97\n\n21:30. Франція – Угорщина 78:74\n\n6 вересня\n\n15:30. Боснія та Герцеговина – Франція 68:81\n\n17:15. Угорщина – Литва 64:87\n\n21:30. Німеччина – Словенія 80:88\n\n7 вересня\n\n15:30. Литва – Боснія та Герцеговина 87:70\n\n17:15. Франція – Словенія 82:88\n\n21:30. Угорщина – Німеччина 71:106\n\nГрупа С (матчі відбуваються у Мілані)\n\nУчасники: Греція, Італія, Хорватія, Україна, Велика Британія, Естонія\n\n2 вересня\n\n15:15. Україна – Велика Британія 90:61\n\n18:00. Хорватія – Греція 85:89\n\n22:00. Італія – Естонія 83:62\n\n3 вересня\n\n15:15. Велика Британія – Хорватія 65:86\n\n18:00. Естонія – Україна 73:74\n\n22:00. Греція - Італія 85:81\n\n5 вересня\n\n15:15 Хорватія – Естонія 73:70\n\n17:00. Велика Британія – Греція 77:93\n\n22:00. Україна – Італія 84:73\n\n6 вересня\n\n15:15. Естонія – Велика Британія 94:62\n\n18:00. Греція – Україна 99:79\n\n22:00. Італія – Хорватія 81:76\n\n8 вересня\n\n15:15. Хорватія – Україна 90:85\n\n18:00. Естонія – Греція 69:90\n\n22:00. Велика Британія – Італія 56:90\n\nГрупа D (матчі відбуваються у Празі)\n\nУчасники: Сербія, Чехія, Польща, Фінляндія, Ізраїль, Нідерланди\n\n2 вересня\n\n15:00. Ізраїль – Фінляндія 89:87\n\n18:30. Польща – Чехія 99:84\n\n22:00. Сербія – Нідерланди 100:76\n\n3 вересня\n\n15:00. Фінляндія – Польща 89:59\n\n18:30. Чехія – Сербія 68:81\n\n22:00. Нідерланди – Ізраїль 67:74\n\n5 вересня\n\n15:00. Польща – Ізраїль 85:76\n\n18:30. Чехія – Нідерланди 88:80\n\n22:00. Сербія – Фінляндія 100:70\n\n6 вересня\n\n15:00. Нідерланди – Польща 69:75\n\n18:30. Фінляндія – Чехія 98:88\n\n22:00. Ізраїль – Сербія 78:89\n\n8 вересня\n\n15:00. Фінляндія – Нідерланди 88:67\n\n18:30. Чехія – Ізраїль 88:77\n\n22:00. Сербія – Польща 96:69\n\nПлей-оф (всі матчі відбудуться у Берліні)\n\n*буква означає групу, цифра – підсумкове місце у групі\n\n10 вересня\n\n13:00. Туреччина – Франція (1/8 фіналу) - 86:87\n\n15:45. Словенія – Бельгія (1/8 фіналу №3) - 88:72\n\n19:00. Німеччина – Чорногорія (1/8 фіналу №1) - 85:79\n\n21:45. Іспанія – Литва (1/8 фіналу №2) - 102:94\n\n11 вересня\n\n13:00. Україна – Польща (1/8 фіналу №7) - 86:94\n\n15:45. Фінляндія – Хорватія (1/8 фіналу №6) - 94:86\n\n19:00. Сербія – Італія (1/8 фіналу №8) - 86:94\n\n21:45. Греція – Чехія (1/8 фіналу №5) - 94:88\n\n13 вересня\n\nНімеччина - Греція, (Чвертьфінал №1) - 107:96\n\nІспанія - Фінляндія, (Чвертьфінал №2) - 100:90\n\n14 вересня\n\nСловенія - Польща, (Чвертьфінал №3) - 87:90\n\nФранція - Італія, (Чвертьфінал №4) - 93:85\n\n16 вересня\n\nНімеччина - Іспанія (півфінал №1) - 91:96\n\nПольща - Франція (півфінал №2) - 54:95\n\n18 вересня\n\n18:15. Німеччина Польща (матч за третє місце) - 82:69\n\n21:30. Іспанія - Франція (фінал) - 88:76\n\nРаніше визначилася заявка збірної України на Євробаскет-2022.",
    "Порторож. Юван обіграла шосту сіяну, Аддад Майя стартувала з перемоги": "Перше коло\n\nДрузі, проект \"Великий теніс України\" просить вашої підтримки!Наш ресурс за весь час свого існування ніколи не мав спонсорів і існував тільки за рахунок реклами.Зараз ми дуже хочемо зберегти наш проект і продовжувати розвиватися після нашої перемоги!Підтримайте наш сайт будь-якою доступною для вас сумою. Це займе рівно одну хвилину для вас і допоможе нам вижити, щоб продовжувати радувати вас новинами зі світу тенісу.Дякуємо, що залишаєтеся з нами.Все буде Україна! 💙💛",
    "На чемпіонаті світу з волейболу настав час ігор плей-оф": "Після дводенної перерви великий волейбол повертається. На чемпіонаті світу, який проходить у Польщі та Словенії, триватимуть ігри найсильніших збірних планети, тільки тепер матчі підуть на вибуття.\n\nПоєдинки 1/8 фіналу за календарем будуть розтягнуті на чотири дні. Почнуться вони у суботу 3 вересня, а завершаться у вівторок 6 вересня. Збірна України свій матч із Нідерландами проведе 5 вересня у Словенії. Початок гри о 18.30 за київським часом.\n\nОсь повний календар матчів 1/8 фіналу.\n\n3 вересня (Любляна, Словенія)\n\n18.30 Словенія – Німеччина\n\n22.15 Італія – Куба\n\n4 вересня (Глівіце, Польща)\n\n18.30 США – Туреччина\n\n22.00 Польща – Туніс\n\n5 вересня (Любляна, Словенія)\n\n18.30 Нідерланди – Україна\n\n22.00 Франція – Японія\n\n6 вересня (Глівіце, Польща)\n\n18.30 Сербія – Аргентина\n\n22.00 Бразилія – Іран\n\nМатчі 1/4 фіналу відбудуться 7 та 8 вересня.\n\nПівфінали відбудуться 10 вересня.\n\nФінал та поєдинок за 3 місце заплановано на 11 вересня у польському місті Катовіце.\n\nРЕЗУЛЬТАТІ ВСІХ МАТЧІВ ГРУППОВОГО ЕТАПУ",
    "Кваліфікація ЧС-2023: результати матчів 28 серпня": "У неділю, 28 серпня, відбулося шість матчів другого раунду кваліфікації чемпіонату світу 2023 року.\n\nСербія здолала Туреччину завдяки 24 очкам і 10 підбиранням від Миколи Йокіча. Греція Янніса Адетокумбо впевнено перемогла Бельгію, а Фінляндія переграла Естонію і стала першою європейською збірною, яка гарантувала собі участь у чемпіонаті світу.\n\nЧемпіонат світу-2023\n\nКваліфікація. Другий раунд\n\nГрупа I\n\nВелика Британія - Латвія 80:87 (16:24, 22:14, 22:26, 20:23)\n\nВелика Британія: Хесон 15 + 8 підбирань + 8 передач, Оласені 14 + 6 підбирань, Нельсон 11 + 8 передач\n\nЛатвія: Порзингіс 29 + 14 підбирань, Ломажс 16, Бертанс 11\n\nГреція – Бельгія 85:68 (30:15, 19:18, 15:11, 21:24)\n\nГреція: Я. Адетокумбо 24 + 7 підбирань, Дорсі 22, Калатес 12 + 5 передач\n\nБельгія: Обасохан 14, Бако 12 + 9 підбирань, Житло 10 + 5 підбирань\n\nТуреччина – Сербія 72:79 (11:26, 17:21, 27:18, 17:14)\n\nТуреччина: Осман 22 + 6 підбирань, Коркмаз 18, Шенгюн 17\n\nСербія: Йокіч 24 + 10 підбирань, Гудурич 14 + 6 передач, Калініч 14 + 6 підбирань, Лучич 11\n\nПоложення команд: Латвія – 5-1, Греція – 4-2, Бельгія – 3-3, Сербія – 3-3, Туреччина – 2-4, Велика Британія – 1-5.\n\nГрупа J\n\nНімеччина – Словенія 90:71 (17:20, 16:11, 28:15, 29:25)\n\nНімеччина: Шрьодер 17 + 10 передач, Вагнер 16 + 7 підбирань, Обст 13 + 6 підбирань, Фойгтманн 11 + 14 підбирань\n\nСловенія: Дончич 23 + 6 підбирань + 5 передач, Тобі 10 + 5 підбирань, Драгич 9\n\nЕстонія – Фінляндія 68:76 (21:23, 15:24, 19:10, 14:19)\n\nЕстонія: Котсар 14 + 9 підбирань, Крііса 13\n\nФінляндія: Салін 20, Маркканен 18 + 9 підбирань, Мадсен 11 + 12 підбирань\n\nІзраїль – Швеція 83:95 (23:24, 15:28, 22:18, 23:25)\n\nІзраїль: Мадар 27, Соркін 13 + 7 підбирань, Авдія 13 + 5 підбирань\n\nШвеція: Борг 20, Пантцар 18+6 передач, Біргандер 16+7 підбирань\n\nПоложення команд: Фінляндія – 7-1, Німеччина – 7-1, Словенія – 5-3, Ізраїль – 3-5, Швеція – 3-5, Естонія – 2-6.",
    "Україна стартує на Євробаскеті-2022. Що треба знати про турнір і суперників синьо-жовтих": "У п’ятницю, 2 вересня, збірна України стартує на чемпіонаті Європи з баскетболу. О 15:15 наша команда зустрінеться із збірною Великобританії. Sport Arena представляє короткий гайд з європейської першості.\n\nДе пройде турнір\n\n41-й в історії Євробаскет пройде у чотирьох країнах – Грузії, Німеччині, Італії та Чехії, фінальний раунд – у Німеччині.\n\nСпочатку турнір мав пройти минулого року, але через пандемію коронавірусу його перенесли на 2022-й.\n\nЯкий формат турніру\n\n24 збірні, які вийшли у фінальну стадію Євробаскету, будуть розбиті на чотири групи, по шість команд у кожній. За підсумками кругового турніру чотири найкращі команди з кожної групи вийдуть у плей-офф. Там команди розпочнуть боротьбу з 1/8 фіналу, а на кожній стадії зігратиме один матч. До 1/8 фіналу будуть наступні пари: В2 – А3, C1 – D4, A1 – B4, D2 – C3, B1 – A4, C2 – D3, A2 – B3, D1 – C4. Стадія плей-офф стартує 10 вересня.\n\nЧотири збірні – Грузії, Німеччини, Італії та Чехії – потрапили до фінального раунду Євробаскету-2022 на правах господарів. Інші – пробивалися через кваліфікацію.\n\nЯк Україна зіграла у кваліфікації\n\nСиньо-жовті у відборі на Євробаскет-2022 стартували із четвертого етапу кваліфікації. Українці потрапили до однієї групи зі Словенією (чинний чемпіон Європи), Угорщиною та Австрією.\n\nНаша команда двічі обіграла австрійців, а також обмінялася перемогами зі словенцями та угорцями. У підсумку, набравши 10 очок у шести матчах, синьо-жовті посіли перше місце у групі, випередивши Словенію та Угорщину за додатковими показниками. До речі, словенці та угорці також зіграють на Євробаскеті-2022.\n\nСклад груп Євробаскета-2022\n\nГрупа А (Грузія): Бельгія, Грузія, Туреччина, Чорногорія, Болгарія, Іспанія.\n\nБельгія, Грузія, Туреччина, Чорногорія, Болгарія, Іспанія. Група B (Німеччина): Німеччина, Боснія та Герцеговина, Франція, Угорщина, Словенія, Литва.\n\nНімеччина, Боснія та Герцеговина, Франція, Угорщина, Словенія, Литва. Група C (Італія): Італія, Великобританія, Греція, Хорватія, Естонія, УКРАЇНА.\n\n(Італія): Італія, Великобританія, Греція, Хорватія, Естонія, УКРАЇНА. Група D (Чехія): Нідерланди, Польща, Сербія, Чехія, Фінляндія, Ізраїль.\n\nЯк Україна грала на чемпіонатах Європи\n\nДля синьо-жовтих майбутній турнір – дев’ятий в історії. При цьому, починаючи з 2011 року, наша команда не пропустила жодного Євробаскету. Здолати кваліфікаційний турнір Україні не вдавалося п’ять разів, останній – до чемпіонату Європи 2009 року.\n\nНайкращий результат синьо-жовтих на Євробаскеті – шосте місце у 2013-му році у Словенії. Тоді в першому раунді Україна перемогла Бельгію, Німеччину, Ізраїль, Велику Британію, поступившись Франції. У другому – наша команда поступилася Латвії та Литві, перемігши Сербію, і за рахунок додаткових показників вийшла до чвертьфіналу. Там синьо-жовті поступилися Хорватії, у міні-турнірі за п’яте-шосте місця перемогли Італію та поступилися Словенії.\n\nЦікаво, що ні до ні після Євробаскету-2013 Україна не фінішувала на турнірі у першій десятці. А на останньому для себе турнірі – у 2017-му році – була 16-ою.\n\nРезультати збірної України на Євробаскеті\n\n1997 – 13\n\n2001 – 14\n\n2003 – 14\n\n2005 – 16\n\n2011 – 17-20\n\n2013 – 6\n\n2015 – 22\n\n2017 – 16\n\nЩо треба знати про соперників України на Євробаскеті-2022\n\nЯк найчастіше буває на таких турнірах, у групі синьо-жовтих є три очевидні фаворити – Італія, Греція та Хорватія, та три команди, які будуть битися за четверту путівку до плей-офф. Звичайно, може статися всяке, але передстартові розклади бачаться саме такими.\n\nІталія – дворазовий чемпіон Європи. Щоправда, востаннє до призерів Євробаскету італійці потрапляли 2003-го, вигравши бронзу, а на двох останніх турнірах фінішували на шостій позиції. Головна зірка нинішньої італійської збірної Ніко Менніон із Голден Стейт. Але роль лідера легко може взяти на себе і Ніколо Меллі.\n\nХорватія, яка двічі вигравала бронзу – у 1993-му та 1995-му роках – завжди в числі фаворитів, але вкрай рідко досягає великих успіхів: до картатих – дев’яте та десяте місця на двох останніх турнірах. Маючи потужний склад, зараз у заявці команди Богданович, Хезоня, Зубац, Шарич, Джалін Сміт, хорвати можуть і вистрілити, а можуть традиційно виступити нижче за свої можливості.\n\nВ активі збірної Греції п’ять медалей на чемпіонатах Європи, дві з яких золоті. На двох останніх Євробаскетах греки фінішували п’ятими та восьмими, у відборі на нинішній – посіли друге місце, поступившись першим рядком Боснії та Герцеговині. Але цього разу керуватиме збірною Греції один з найкращих європейських тренерів Димитріс Ітудіс, а в її складі буде один із найкращих баскетболістів світу Янніс Адетокумбо.\n\nЗбірна Естонії великими здобутками на європейській арені похвалитися не може. Та й у відборі прибалти посіли третє місце у своїй групі, відставши на два очки від Італії та дискваліфікованої Росії, й лише за додатковими показниками випередивши Північну Македонію. Але зараз у Естонії є Майк Калев-Котсар, здатний у потрібний момент затягнути епізод чи гру. Плюс, загалом молода команда готова піднести сюрприз.\n\nЗбірна Великої Британії їде на свій четвертий чемпіонат Європи. На останньому, у 2017-му році, британці посіли останнє місце у своїй групі, програвши всі п’ять матчів, та 22-е – у загальному заліку. Але у відборі до Євробаскету-2022 Великобританія на четвертому етапі фінішувала другою у своїй групі, набравши однакову кількість очок із Францією, і випередивши команди Чорногорії та Німеччини.\n\nРозклад матчів збірної України\n\n2 вересня. Україна – Великобританія. 15:15\n\n3 вересня. Естонія – Україна. 18:00\n\n5 вересня. Україна – Італія. 22:00\n\n6 вересня. Греція – Україна . 18:00\n\n8 вересня. Хорватія – Україна. 15:15\n\nЗа ким іще слідкувати на Євробаскеті-2022\n\nЦього разу на турнірі буде представлено цілий розсип баскетбольних зірок. Про Адетокумбо ми говорили вище. Виступатимуть на Євробаскеті Нікола Йокич (Сербія), Лука Дончич (Словенія), Фуркан Коркмаз (Туреччина). Та й загалом, зараз європейський баскетбол багатий на таланти, а вистрілити будь-якої миті може кожен гравець та кожна з команд.\n\nПро що говорити, якщо навіть у Фінляндії, що раніше вважалася «небаскетбольною», у складі є представник НБА – Лаурі Марканнен, а збірна цієї країни першою з європейських команд завоювала путівку на Євробаскет-2022.\n\nДе дивитись Євробаскет-2022\n\nВ Україні усі поєдинки національної збірної країни у прямому ефірі покаже телеканал Xsport.",
    "Ліга націй. Сербія - Швеція 4:1. Мітрович не залишає шансів": "Сербія дуже впевнено розгромила Швецію і зрівнялася за кількістю очок із Норвегією, яка раніше вдень несподівано поступилася Словенії. Обидві збірні мають по десять очок, але Норвегія має перевагу в особистих зустрічах після перемоги в першому турі (1:0). Матч відбудеться у вівторок і Сербії потрібно тільки перемагати. І можливо балканській збірній це доведеться робити без свого супербомбардира Александара Мітровича, який не дограв гру зі Швецією через травму.\n\nДраган Стойкович вирішив виставити у старті одразу і Мітровича, і Душана Влаховича. Присутність двох таких потужних нападників у штрафному майданчику збірної Швеції безумовно відчувалася. Враховуючи ще, що у складі збірної Сербії є гравці з чудовим пасом чи кросом на кшталт Тадича чи Костича.\n\nАле несподівано перший гол у матчі забила Швеція. Кулушевскі на фланзі зібрав на собі двох захисників, а потім на нього ще прагнув налетіти центрбек Срдан Бабич. Позиційною помилкою захисників збірної Сербії скористався Классон, відкрившись під пас від Кулушевскі – 0:1.\n\nАле Швеція була попереду всього три хвилини. Ян Андерссон вирішив виставити незвичну для Швеції схему з трьома центрбеками, і безглуздість цього задуму підтвердили два голи Мітровича в першому таймі. Спочатку форвард \"Фулгема\" замкнув крос Живковича, а наприкінці першої половини гри – подачу з кутового Тадича.\n\nМіж цими двома голами чудові моменти не реалізували Влахович, Тадич, Живкович. Сербія не грала в дуже якісний футбол, але Швеція виглядала набагато гірше, без якихось ідей як атакувати ворота суперника, і пасивно на своїй половині поля. Кулушевскі та Форсберг розчинилися на полі. Вкрай не вистачало гостям Ісака.\n\nНа старті другого тайму Сербія забила третій гол. Швеція легко втратила м'яч, Тадич відправив його вперед Влаховичу, а форвард \"Ювентуса\" виконав розрізну передачу на Мітровича, якому вдалося уникнути офсайду. 3:1.\n\n???????????????????? ???????? ???????????????? ⚽️⚽️⚽️????\n\n\n\n???? Make that 5 goals in 3 games...#NationsLeague https://t.co/bJCnGIHkbo — UEFA Nations League (@EURO2024) September 24, 2022\n\nГра втратила зміст, аж поки на 70-й хвилині Лукич чудовим ударом поставив крапку в результаті, а потім травму в боротьбі з Лінделефом дістав Мітрович.\n\n4:1 – Сербія та Норвегія розіграють в останньому турі перше місце, Словенія та Швеція визначать невдаху групи.\n\nЛіга націй, ліга B, група 4, п'ятий тур. Белград, \"Стадіум Райко Мітич\"\n\nСербія – Швеція 4:1\n\nГоли: Мітрович 18, Мітрович 45+1, Мітрович 48, Лукич 70 – Классон 15\n\nСербія: Ваня Мілінкович-Савич – Машович, Стефан Мітрович, Бабич – Живковіч (Лазович 46), Тадич, Лукич, Сергєй Мілінкович-Савич, Костич (Ілич 85) – Александар Мітрович (Рачич 72), Влахович (Йович 90)\n\nШвеція: Ульсен – Лінделеф, Хін, Сундгрен – Аугустінссон, Кайюсте (Ольссон 46), Сванберг, Классон (Еланга 64) – Форсберг (Карльстрем 74), Дьєкерш (Квайсон 64), Кулушевскі (Ісхак 85)\n\nПредупредження: Живкович 24, Сергій Мілінкович-Савич 67, Рачич 90+3 – Хін 8",
    "Коли ЄС планує створити місію з військової допомоги Україні: Боррель озвучив терміни": "Голова Європейської дипломатії Жозеп Боррель щодо створення місії з військової допомоги Україні\n\nГлава європейської дипломатії Жозеп Боррель заявив, що глави МЗС ЄС обговорили створення місії військової допомоги Україні. За його словами, неформальна зустріч відбулася у Нью-Йорку.\n\nПро це Борель повідомив під час брифінгу.\n\nСтворення місії\n\nГлава європейської дипломатії повідомив, що рішення щодо створення місії може бути затверджено на зустрічі міністрів закордонних справ Європейського союзу вже у жовтні.\n\n\"Ми продовжуємо обговорення нашої пропозиції щодо створення в ЄС місії з військової допомоги. Я сподіваюся, що на зустрічі у жовтні ми ухвалимо рішення, що є дуже швидким рішенням для євростандартів\", — сказав Боррель.\n\nТакож він уточнив, що рішення про створення місії слід узгодити з українською владою.\n\nЗустріч глав МЗС\n\nЗустріч відбулася у Нью-Йорку незадовго до відкриття високого рівня Генасамблеї ООН. У ній візьмуть участь делегації більш ніж 180 країн.\n\nВарто нагадати, що раніше глави МЗС Франції, Польщі та Німеччини виступили за створення спеціальної європейської комісії з навчання та допомоги українським військовим.\n\nСтворити місію для навчання Збройних сил України запропонував голова дипломатії ЄС Жозеп Боррель.\n\nНагадаємо, що Словенія відправить в Україну 28 танків М-55 S. Це стало можливим після домовленостей з Німеччиною.\n\nКанцлер Німеччини Олаф Шольц та прем'єр-міністр Словенії Роберт Голоб уклали угоду про обмін цистерн на вантажівки. За інформацією, німці спочатку пропонували на обмін старіші бронемашини, але Словенія віддала перевагу вантажним автомобілям і цистернам з водою.\n\nПершою серйозною допомогою в Україні від Словенії стали 35 броньованих піхотних машин-амфібій. Їх передали у червні. Машини БВП М80А багато років зберігалися та законсервувалися серед танків та іншої бронетехніки під Пивкою, а розконсервація зайняла кілька тижнів.\n\nВ обмін на пожертвування Словенія отримала значний кредит від США, який передбачається використовувати для придбання обладнання, необхідного для операцій.\n\nРаніше ми писали, що у Міністерстві оборони Німеччини пояснили, чому відмовляють надавати Україні танки. Говорять, що жодна країна на таке ще не погодилася.",
    "Подарунок із Еміратів: Сергій Ребров купив військовий позашляховик для ЗСУ (фото)": "Український тренер Сергій Ребров, який привів «Аль-Айн» до чемпіонства в ОАЕ, всіляко підтримує захисників своєї країни, які борються із рашистськими окупантами.\n\n48-річний фахівець повністю сплатив купівлю та доставку в Україну військового пікапа. Про це повідомив кум Реброва, екскапітан збірної України по тенісу Сергій Стаховський, який із початком повномасштабного вторгнення записався до лав ЗСУ, але потім залишив межі нашої країни й зараз займається волонтерством.\n\n«Коли твій близький друг дзвонить та запитує, чим він може допомогти українським захисникам», — написав Стаховський на своїй сторінці в Instagram, прикріпивши фото красеня-позашляховика, готового вирушити на передову допомагати знищувати загарбників.\n\nЗазначимо, що раніше уродженець Горлівки, що на Донеччині, з нинішніми та колишніми футболістами збірної України перераховував великі суми грошей на потреби ЗСУ, а також висловив готовність повернутися на батьківщину та взяти до рук зброю.\n\nРаніше «ФАКТИ» повідомляли, що зірки українського тенісу передали для ЗСУ «бойовий» пікап.\n\n515\n\nЧитайте нас у Telegram-каналі, Facebook та Instagram",
    "Ястремська потрапила в основу турніру у Словенії на відмові росіянки": "Українська тенісистка Даяна Ястремська потрапила до списку учасниць основної сітки турніру WTA 250 у Порторожі (Словенія).\n\nЦе сталося після відмови від участі Людмили Самсонової.\n\nНа змаганнях зіграють кілька учасниць із топ-30: Емма Радукану (поки що №11 WTA), Беатріс Хаддад Майя, Барбора Крейчикова, Єлена Рибакіна, Мартіна Тревізан та Єкатерина Александрова.\n\nВідкритий чемпіонат Словенії з тенісу проходитиме з 12 по 18 вересня. Призовий фонд $251,750.",
    "«Для мене українська Мінцифра – один з прикладів того, як все треба робити». Інтерв'ю з екс-міністром цифрової трансформації Словенії": "На минулому тижні до України приїзджала делегація високопосадовців з Європи. Переважно це були урядовці, які відповідають за цифрову трансформацію. Міністр цифрової трансформації Михайло Федоров тоді розповів про кооперацію з Польщею: українські водійські права скоро стануть доступними в польському додатку.\n\nПісля прес-брифінгу мені вдалося записати інтерв’ю з Марком Борісом Андріяничем. Це екс Міністр цифрової трансформації Словенії, з недавнього часу він член правління EIT.\n\nКоли ми записували це інтерв’ю, почалася повітряна тривога. Ми сиділи під величезним скляним куполом одного з київських готелів. Я сказав Марку, що якщо він себе не відчуває тут у безпеці, то ми зможемо знайти краще місце.\n\nАле словенському урядовцю, здавалося, було байдуже те, що він почув гудіння сирени. Виявилося, він чує їх не в перше і навіть не вдруге. Марк згадав, що коли йому було 8 років, була війна за незалежність Словенії (27 червня — 7 липня 1991 — Ред.).\n\n«Я пам’ята,ю як я з родиною бігали в укриття. Це було в Любляні під час повітряних рейдів. Нам пощастило, що ця війна тривала всього 10 днів. Але інші балканські країни не були такими фартовими», — згадує Андріянич.\n\nЗнає Україну ще з часів виходу Uber на наш ринок\n\nПеред тим, як приєднатися до уряду, Марк працював на Uber. Він був членом команди публічної політики Uber, яка відповідальна за Центральну та Східну Європу. Там він керував зусиллями Uber у налагодженні партнерських відносин з урядами та містами різних країн.\n\nЯк каже Марк, він також відповідав за Україну — «за запуск Uber (в 2016 році — ред.) та ще декількох реально крутих продуктів. Наприклад, Uber Shuttle в Києві. Його ми запустили разом з мером Кличко».\n\nНа той час Uber, як згадує Марк, мав дуже сильного локального конкурента — Uklon. «А потім до нього доєднався Bolt».\n\n«Uklon — це взагалі крута компанія. У них є круті інженери, багато локальних знань. Вони дуже інноваційні», — розповідає Марк.\n\nВін додає, що за цей час Uber також сильно локалізувався в Україні — під ринок.\n\n«Багато українців є у ланцюжку менеджменту Uber зараз. Тож ви надзвичайно талановиті, — розповідає екс-міністр цифрової трансформації Словенії, — ви приносите свіжі ідеї і дуже сильний підприємницький дух, де б ви не працювали — в Уклоні чи Uber».\n\nПро початок війни в Україні\n\n«Ніхто не міг в це повірити. Думали, що це якесь марево, щоб налякати та змусити Україну до певних умов», — пригадує Марк.\n\nХоча, як він каже, меседж від американської розвідки був чіткий. І вони про це публічно говорили, про таку загрозу.\n\n«Але люди не хотіли чути або вірити у погані новини», — розповідає Марк.\n\nВін був дуже радий побачити вуличні затори, коли цього разу приїхав до Києва, тому що це сигналізувало про те, що життя у столиці повертається в норму.\n\nМи часто чуємо від нашого цифрового міністра, що Україна попереду всіх країн в якихось цифрових штуках. Але який є огляд на цифрову трансформацію зі сторони?\n\nМарк: «Я думаю, що він правий. Я думаю, що у багатьох сферах цифрового уряду Україна точно європейський, якщо не світовий лідер».\n\nІ тому, на його думку, так багато представників іноземних урядів приїжджає до Києва — «просто щоб навчитися, як речі можуть робитися так швидко і з такою високою якістю».\n\n«Я думаю, ця команда, яку сформував Михайло, надзвичайно амбітна і неймовірно компетентна. Більшість людей, яких я зустрічав з його команди, прийшли з приватного сектору, з ІТ-бекграундом. Вони знають, як впроваджувати рішення, чого не вміють звичайні бюрократи», — наголошує Марк.\n\nЩо Марку ще подобається: «Вони суперсфокусовані на клієнтському досвіді. Вони дійсно хочуть зробити ідеальний додаток для потреб громадян. У більшості випадків вони діють як tech-стартап».\n\n«Для мене — українська Мінцифра — це один з прикладів того, як все треба робити», — підкреслює екс-міністр цифрової трансформації Словенії.\n\nЗа рівнем цифрової трансформації, як він пригадує, Україна просунулася усього за декілька років з 16 місця до 11 місця в Європі. Це дуже хороша позиція, над Німеччиною, Францією та Італією. Зараз ми говоримо за громадьскі цифрові послуги, цифрове суспільство.\n\n«Я думаю, що менші країні, як наша, мають більшу гнучкість, чого великі країни не мають. І нам треба брати з цього вигоду», — каже Марк.\n\nВін додав також, що Михайло та його команда відзначили свою діяльність на війні, допомагаючі у цифровому супротиві рф.\n\n«І це те, про що точно напишуть в історичних книгах», — підкреслює він.\n\nСловенія та Україна: хто чим пишається\n\nУкраїна набагато більша, ніж Словенія. У Словенії живе 2,1 млн людей. Але країна дуже пишається своєю AI-експертизою. Там було багато інвестовано у розробки зі штучного інтелекту. Відомим є Jožef Stefan Institute в Любляні. Він почав досліджувати цю тему ще у 70-х роках. Зараз в столиці країні також знаходиться центр дослідження штучного інтелекту ЮНЕСКО.\n\n«Я думаю, що країни нашого розміру повинні мати спеціалізацію. Ми не можемо бути крутими у всьому», — підкреслює екс-урядовець.\n\nВ Україні Марк бачить неймовірно развиту цифрову екосистему, бачить багато інноваційних і вже успішних ініціатив, засновників компаній, ІТ-інженерів, «яких шукають по всій Європі та в усьому світі».\n\nТакож Україна відрізняється великою кількістю інноваційних компаній.\n\n«Ми вже одну таку згадували сьогодні. Це, звісно ж, Уклон. І ще багато таких прикладів», — каже урядовець.\n\n«Я думаю, ця підприємницька база буде доброю основою для подальшого розвитку України. І я дійсно підримую та обожнюю урядову програму „Дія Сіті“. Це спеціальна програма для ІТ-компаній, яка спрощує їх оподаткування та спрощує їм життя. Це точно правильний підхід, якщо ви хочете залишити свої таланти вдома. Над подібною програмою зараз повинна працювати кожна країна, тому що всі держави в нашому регіоні зараз втрачають багато талантів», — підкреслює він.\n\nЗ іншого боку, треба мати можливість залучати таланти з-за кордону.\n\nУ Словенії, до речі, аналога Дія Сіті немає, але є спеціальні умови оподаткування. Марк каже, що цього недостатньо і треба залучати до проєктів країни більше айтішників. Він не знає, скільки їх в Словенії є зараз, але впевнений, що треба мати у три рази більше.\n\nЧи є в Словенії українські ІТ-інженери\n\nМарк зустрічав таких неодноразово. Декількох знає. Вони працюють у топових дослідницьких центрах та компаніях.\n\nТакож зараз в країні є багато українських біженців, переважно жінок та дітей. І деякі з них також працюють в ІТ-галузі.\n\nЧи підуть в Україну гроші після війни\n\n«Я в цьому впевнений. Капітал йде туди, де є талант і амбіції. У ваших людей є талант та амбіції. Ваш уряд імплементує, напевно, один з найбільш далекоглядних підходів до бізнесу в Європі, якщо не в усьому світі», — підкреслює Марк.\n\nТобто є всі інгредієнти, щоб зробити в Україні історію успіху в hightech.\n\n«Я в цьому не маю сумніву, але це потребує часу. І люди повинні мати терпіння. Це не трапиться через ніч, але точно багато грошей піде в Україну на реконструкцію і модернізацію», — доповнює він.\n\nКоли Марк працював в Uber, він помітив: українці — це витривалі люди, вони пройшли через так багато випробувань за останні десятиліття.\n\n«Ви ті, що вижили (You are survivors). Ви наполегливо працюєте та швидко навчаєтесь. Мої найближчі та найкращі співробітники були українцями», — резюмує Марк.\n\nЧитайте головні IT-новини країни в нашому Telegram Читайте головні IT-новини країни в нашому Telegram",
    "ЗСУ захопили десятки танків росіян під час контрнаступу, включно з сучасними моделями, – Bloomberg": "За даними деяких джерел, число сягає двох сотень, однак певний відсоток не підлягає відновленню.\n\nУкраїнські військові під час контрнаступу захопили десятки танків, залишених росіянами. За даними одного з джерел, кількість такої техніки сягає 200, однак деякі одиниці можуть не підлягати ремонту. Інший співрозмовник повідомив, що серед трофеїв є сучасні зразки, як Т-80, пише Bloomberg.\n\nТака кількість здобутої техніки допоможе поповнити запаси українських сил перед потенційно важкою зимою, коли стане важче пересуватися без танків. Однак Київ має намір і надалі закликати США і союзників допомагати зі зброєю, адже російські танки потребують обладнання західного виробництва.\n\nВійськові аналітики припускають, що були захоплені деякі з найсучасніших російських машин, зокрема Т-90. Дослідники Oryx підрахували, що з початку повномасштабного вторгнення українські оборонці захопили як трофеї близько 380 танків.\n\nЗа словами голови відділу стратегічного моделювання аналітичного центру New Geopolitics Ігоря Левченка, Україна під час харківського контрнаступу захопила трохи менше 100 російських танків, які не були виведені з ладу.\n\n\"США допоможуть Україні використати захоплені активи, сказав один зі співрозмовників, без надання деталей. Америка підтримала інші країни для постачання в Україну зроблених за часів СРСР танків, а також запчастинами і ремонтом та обслуговуванням, повідомило інше обізнане джерело\", – зазначили журналісти.\n\nБілий дім це поки не коментує.\n\nЗа даними українських сил, вони просунулись приблизно на 6000 квадратних кілометрів під час контрнаступу, переважно – на півночі.\n\nДосі Україна отримувала в основному танки часів СРСР від невеликої кількості союзників, включно з Польщею. США і Німеччина такі запити відхиляли. Відповідно до угоди, Словенія має надіслати українцям 28 танків М-55S і отримати натомість у Німеччини 40 військово-транспортних машин.\n\nНагадаємо, днями високопосадовець Міноборони США повідомив, що надання танків від США Україні може відбутися в майбутньому, це питання \"на столі\". Однак негайно це не відбудеться, оскільки українців ще треба навчити з ними працювати, обслуговувати і забезпечувати.",
    "6-й тур Італія перемогла Угорщину та пробилася до фінального турніру": "Італія — у «фіналі чотирьох» та «божевільня» на «Уемблі»: відеоогляди матчів Ліги націй\n\nУ понеділок, 26 вересня, відбулися сім поєдинків останнього, 6-го, туру групової стадії Ліги націй, до «фіналу чотирьох» якої слідом за збірними Хорватії та Нідерландів пробилися чинні чемпіони Європи італійці.\n\nЛіга націй. 6-й тур\n\nДивізіон А\n\nГрупа 3\n\nУгорщина — Італія — 0:2 (Распадорі, 27, Дімарко, 52).\n\nКоманду Роберто Манчіні у матчі з підопічними іншого італійського тренера Марко Россі на «Пушкаш Арені» у Будапешті влаштовувала лише перемога. І вони її досягли завдяки точним ударам Распадорі та Дімарко, а також блискучій грі голкіпера Доннарумми. Хоча варто визнати, що збірна Угорщини стала справжнім відкриттям нинішньої Ліги націй. Погодьтеся: двічі обіграти Англію (з 4:0 на «Уемблі»!) і один раз Німеччину — дорогого вартує.\n\nАнглія — Німеччина — 3:3 (Шоу, 72, Маунт, 75, Кейн, 83, з пенальті — Гюндоган, 52, з пенальті, Хаверц, 67, 87).\n\nВряди-годи поєдинок принципових суперників Англії та Німеччини нічого з турнірної точки зору не вирішував, адже англійці достроково посіли в квартеті останнє місце і вилетіли з елітного дивізіону, а німці втратили шанси пробитися до «фіналу чотирьох» Ліги націй ще після сенсаційної домашньої поразки від угорців (0:1).\n\nУ підсумку віцечемпіони Євро-2020, програючи на «Уемблі» — 0:2, змогли здійснити маленький футбольний подвиг, забили за 11 хвилин три (!) м'ячі, але все ж не втримали першу в турнірі перемогу. У будь-якому разі, родоначальникам футболу пізно було пити «Боржомі», якщо печінку посаджено.\n\nПідсумкове становище команд: 1. Італія — 11 очок; 2. Угорщина — 10; 3. Німеччина — 7; 4. Англія — 3.\n\nДивізіон В\n\nГрупа 3\n\nЧорногорія — Фінляндія — 0:2 (Антман, 47, Кельман, 53). На 17-й хвилині вилучено Томашевича (Чорногорія).\n\nРумунія — Боснія та Герцеговина — 4:1 (Ман, 39, Пушкаш, 73, 86, Рацю, 79 — Джеко, 77).\n\nРозгромна перемога над достроковим переможцем групи Боснією та Герцеговиною не врятувала румунів від вильоту до третього за силою дивізіону Ліги націй.\n\nПідсумкове становище команд: 1. Боснія та Герцеговина — 11; 2. Фінляндія — 8; 3. Чорногорія — 7; 4. Румунія — 7.\n\nДивізіон С\n\nГрупа 4\n\nГібралтар — Грузія — 1:2 (Еннеслі, 75 — Кварацхелія, 19, з пенальті, Цитаїшвілі, 49).\n\nЧемпіон світу U20 у складі збірної України Цитаїшвілі, який виступає за польський «Лех», у поєдинку з «футбольним карликом» забив свій дебютний м'яч за команду Грузії (в 11-му за ліком поєдинку).\n\nПівнічна Македонія — Болгарія — 0:1 (Десподов, 50). На 14-й хвилині вилучено Тодороскі (Північна Македонія).\n\nПідсумкове становище команд: 1. Грузія — 16; 2. Болгарія — 9; 3. Північна Македонія — 7; 4. Гібралтар — 1.\n\nДивізіон D\n\nГрупа 2\n\nСан-Марино — Естонія — 0:4 (Анієр, 38, 79, Теністе, 56, Саппінен, 66).\n\nПідсумкове становище команд: 1. Естонія — 12; 2. Мальта — 6; 3. Сан-Марино — 0.\n\nВ останній день проведення групової стадії у вівторок, 27 вересня, у Лізі націй зіграють: дивізіон А — група 2: Португалія — Іспанія, Швейцарія — Чехія; дивізіон У — група 1: Україна — Шотландія, Ірландія Вірменія, група 2: Албанія — Ісландія, група 4: Швеція — Словенія, Норвегія — Сербія; дивізіон С — група 2: Грузія — Північна Ірландія, Косово — Кіпр.\n\nРаніше «ФАКТИ» повідомляли, що Кріштіану Роналду зламали носа в матчі Ліги націй.\n\nФото Twitter Nazionale Italiana\n\n44\n\nЧитайте нас у Telegram-каналі, Facebook та Instagram",
    "Путін хоче \"швидше\" закінчити війну в Україні - Ердоган": "Путін і Ердоган провели зустріч в Узбекистані / Фото Reuters\n\nПрезидент Туреччини Реджеп Таїп Ердоган заявив, що Україна та Росія домовилися про обмін 200 полонених. Політик вважає, що завдяки цьому \"буде зроблено значний крок вперед\".\n\nЗа словами турецького лідера, в Узбекистані він зустрівся з господарем Кремля, у політиків відбулися \"розгорнуті обговорення\".\n\n\"І він (Путін, - ред.) насправді показує мені, що він готовий завершити це якомога швидше. Це було моє враження, оскільки так, як справи рухаються зараз, то це досить проблематично. 200 заручників обміняють на основі домовленості між сторонами\", - заявив Ердоган в інтерв'ю програмі News Hour на телеканалі PBS.\n\nПрезиденту Туреччини також поставили запитання, чи повинна Росія зберегти частину територій, захоплених в Україні з моменту повномасштабного вторгнення 24 лютого.\n\n\"Коли ми говоримо про взаємну домовленість, це те, що ми маємо на увазі. Якщо мир буде встановлений в Україні, звичайно, повернення землі, куди було скоєно вторгнення, стане дійсно дуже важливим. Це те, що очікується. Це те, що бажано. Путін робить певні кроки. Ми робимо певні кроки. Землі, які зазнали вторгнення, будуть повернуті Україні\", - сказав Ердоган.\n\nВодночас, за його словами, з 2014 року не було зроблено жодного кроку, щоб повернути анексований Крим Україні.\n\nНа думку президента Туреччини, в питанні завершення російсько-української війни особливе значення має, по-перше, позиція Росії й, по-друге, повернення захоплених територій Україні. А для вирішення всіх спірних моментів необхідна особиста зустріч Володимира Зеленського і Володимира Путіна, але організувати прямий діалог між ними поки не вдалося.\n\n\"У нас є наполегливе бажання звести разом цих лідерів. Я хотів організувати їм зустріч. Ми ще не досягли успіху, але я не втрачаю надії\", – заявив Ердоган.\n\nЕрдоган хоче влаштувати зустріч Путіна і Зеленського\n\nЯк повідомляв Главред, раніше президент Туреччини Реджеп Таїп Ердоган заявив, що хоче провести спільну зустріч лідера України Володимира Зеленського та господаря Кремля Володимира Путіна. За його словами, це необхідно для вирішення кризи, оскільки війна Росії проти України має наслідки, які стосуються і самої Туреччини.\n\nЗа даними турецького офісу CNN Turk, Путін натякнув на готовність до особистих переговорів із Зеленським. Про це він нібито повідомив президенту Туреччини Реджепу Таїпу Ердогану під час зустрічі в Сочі 5 серпня.\n\nІнші новини:"
}