{
    "Греція наполовину скоротила імпорт російського газу": "Греція скоротила імпорт російського газу більш ніж наполовину цього року завдяки збільшенню поставок від інших виробників на єдиний термінал зрідженого природного газу під Афінами.\n\nПро це повідомив оператор газової мережі країни, пише \"Європейська правда\" з посиланням на Euractiv.\n\nLNG-термінал на острові Ревітуса, за 40 км від Афін, може зберігати 225 000 кубометрів газу та регазифікувати 1400 кубометрів на годину.\n\nВін викликає зростаючий інтерес з боку внутрішніх та регіональних імпортерів і відіграє ключову роль в енергетичній стратегії Греції та її зусиллях підвищення безпеки поставок напередодні зими, повідомила Марія Ріта Галлі, виконавчий директор грецького оператора газової мережі DESFA.\n\n\"У контексті енергетичної кризи Ревітуса є інфраструктурою для імпорту, терміналом, який дозволяє різноманітним джерелам поставок, різним джерелам LNG надходити на грецький газовий ринок. Вже цього року, максимально задіявши Ревітусу, ми спостерігаємо зниження імпорту газу з Росії\", — сказала Галлі.\n\nЗі зростанням попиту на LNG у всьому світі кількість вантажів, що прибувають до Ревітусу, подвоїлася порівняно з минулим роком.\n\nГреція протягом багатьох років покладалася на Росію для задоволення близько 40% своїх потреб у газі, але вона збільшила закупівлю LNG в інших країнах відповідно до плану Європейського Союзу щодо скорочення залежності від російської енергії.\n\nВІДЕО ДНЯ\n\nВона також отримує російський газ трубопроводом \"Турецький потік\", який також доставляється до Угорщини через Сербію.\n\nМайже дві третини з 6,5 млрд кубометрів газу, що щорічно споживається Грецією, використовуються для виробництва електроенергії.\n\nЯк і інші європейські країни, вона зіткнулася з різким зростанням цін на енергоносії та з минулого року витратила близько 9 мільярдів євро на субсидування рахунків за електроенергію для домашніх господарств та підприємств.",
    "МЗС Туреччини викликало посла Греції через перекидання бронетехніки в Егейському морі": "Міністерство закордонних справ Туреччини викликало посла Греції у зв’язку з нібито перекиданням броньованої техніки на два острови в Егейському морі, які мають статус невоєнних.\n\nПро це повідомляє \"Європейська правда\" з посиланням на турецький телеканал NTV.\n\nСтверджується, що в розмові з представником Афін Анкара \"закликала покласти край порушенням на островах і відновити їхній невоєнний статус\".\n\nКрім того, Туреччина також надіслала ноту протесту Сполученим Штатам із вимогою дотримуватися статусу Егейських островів і вживати заходів для запобігання його порушенню.\n\nНапередодні турецька влада опублікувала фото з безпілотників, які нібито зафіксували розміщення грецької бронетехніки на островах Егейського моря з невоєнним статусом.\n\nЗ боку Анкари повідомлялося, що грецькі десантні кораблі нібито привезли передану США військову техніку на острови Лесбос та Самос.\n\nХоча і Греція, і Туреччина є членами НАТО, між ними десятиліттями тривають суперечки щодо низки питань, зокрема територіальних претензій в Егейському морі й тамтешнього повітряного простору.\n\nВ останні тижні Анкара звинувачувала Афіни в кількох інцидентах, пов'язаних із дією її авіації в регіоні Середземного моря. Це дало турецькому президенту Реджепу Таїпу Ердогану назвати дії Греції \"ворожими\".\n\nРаніше речник зовнішньополітичної служби ЄС оприлюднив заяву, у якій закликав Ердогана припинити агресивну риторику на адресу Греції.",
    "Греція не передаватиме Україні комплекси С-300 - прем'єр": "Греція не має наміру відправляти в Україну зенітно-ракетні комплекси С-300 російського виробництва.\n\nПро це заявив прем'єр-міністр Греції Кіріакос Міцотакіс, повідомляє \"Європейська правда\" із посиланням на Protothema.\n\nМіцотакіса під час пресконференції запитали, чи має намір уряд Греції направити в Україну бронетехніку разом із грецькими військовими для навчання українців, а також комплекси С-300.\n\nПрем'єр відповів категоричною відмовою, заявивши, що про відправку в Україну комплексів С-300 мова не йде, і додав, що будь-яка підтримка України не повинна відбуватися за рахунок послаблення оборони Греції.\n\nВін також згадав про домовленість з Німеччиною про надання старих грецьких БМП-1 Україні і їх одночасну заміну на німецькі бронемашини типу Marder1A3, зазначивши, що переговори ще тривають.\n\nЯк відомо, Греція має постійний конфлікт із Туреччиною. В останні тижні Анкара звинувачувала Афіни в кількох інцидентах, пов'язаних із дією її авіації в регіоні Середземного моря. Це дало турецькому президенту Реджепу Таїпу Ердогану назвати дії Греції \"ворожими\".\n\nНагадаємо, у квітні Словаччина передала Україні дивізіон ППО С-300, отримавши натомість американську Patriot.",
    "Греція з Німеччиною через майже чотири місяці погодили передачу Україні 40 радянських БМП-1": "Греція та Німеччина остаточно погодили схему \"кругового обміну\", відповідно до якої грецька сторона передасть Україні 40 радянських бойових машин піхоти БМП-1 в обмін на таку ж кількість більш сучасних німецьких Marder.\n\nЯк передає \"Європейська правда\", таке в п’ятницю повідомило міністерство оборони Греції.\n\n\"Відповідно до рішення прем'єр-міністра Греції Кіріакоса Міцотакіса та канцлера Німеччини Олафа Шольца міністр національної оборони Нікос Панайотопулос та міністр оборони Німеччини Крістіні Ламбрехт з метою підтримки оборони України домовились про передачу з Греції в Україну 40 броньованих машин БМП-1, які будуть замінені бойовими броньованими машинами Marder, які Німеччина надасть Греції\", – йдеться в повідомленні.\n\nЩе напередодні міністерка оборони Німеччини Крістіне Ламбрехт обіцяла \"невдовзі\" завершити круговий обмін з Грецією, щоб Україна могла отримати радянські БМП, водночас відкинувши прямі поставки Marder в Україну.\n\nНагадаємо, ще наприкінці травня канцлер Олаф Шольц анонсував обмін, у межах якого Німеччина передає Греції 50 німецьких бронетранспортерів Marder, а Греція швидко постачає в Україну бронемашини радянського виробництва.\n\nТаким чином, на узгодження \"кругового обміну\" пішли майже чотири місяці.\n\nЯк повідомлялося, Греція не має наміру відправляти в Україну зенітно-ракетні комплекси С-300 російського виробництва.",
    "Греція готова до можливого припинення поставок російського газу взимку": "getty images\n\nПрем’єр-міністр Греції Кіріакос Міцотакіс заявив, що Греція вжила заходів для забезпечення достатніх поставок енергоносіїв протягом зими на випадок припинення поставок російського газу в країну.\n\nПро це повідомляє Reuters.\n\n\"Ми готові до найгіршого можливого сценарію, коли Росія припинить постачання природного газу\", — сказав Міцотакіс на пресконференції в північному місті Салоніки.\n\nМіцотакіс сказав, що Греція підготувала достатню кількість вантажів зрідженого природного газу, кілька електростанцій готові перейти на нафту з газу, а потужності, що працюють на вугіллі, були нарощені.\n\nРаніше канцлер Олаф Шольц заявив, що Німеччина та ЄС підготувались до того, що Росія значною мірою припинить постачання газу через війну проти України. Він також додав, що його країна встановила термінали на північному узбережжі Німеччини для імпорту рідкого газу.\n\nНагадаємо:\n\nУ своїй суботній заяві канцлер Німеччини Олаф Шольц заявив, що його країна та Європа готові витримати наслідки, якщо Росія вирішить повністю припинити постачання газу.\n\nВІДЕО ДНЯ\n\nНімеччина оголосила про пакет заходів на суму 65 млрд євро, щоб зменшити загрозу зростання цін на енергоносії, оскільки Європа бореться із дефіцитом постачань після вторгнення Росії до України.\n\nУряди Данії та Німеччини домовились побудувати в Балтійському морі вітроенергетичний центр вартістю 9 мільярдів євро, стане значним кроком у процесі відмови Європи від залежності від російського газу.",
    "Греція відправить нам свої старі БМП": "Міністерство національної оборони Греції повідомило, що уряд країни ухвалив рішення передати захисникам України 40 бойових машин піхоти БМП-1.\n\nЗамість них Греція отримає від Німеччини стільки само нових німецьких БМП Marder.\n\nМіністерство зазначило, що передача військової техніки відбудеться у рамках домовленостей прем'єр-міністра Греції Кіріакоса Міцотакіса та канцлера Німеччини Олафа Шольца, а також угоди, підписаної міністром національної оборони Греції Нікосом Панайотопулосом та міністром оборони Німеччини Крістіне Ламбрехт.\n\nЦе спричинило невдоволення посольства рф в Афінах, на яке екс-міністр закордонних справ Греції, а нині депутат парламенту від правлячої партії \"Нова демократія\" Дора Бакоянні в популярному ранковому шоу телеканалу ANT1 заявила: \"З росією ми по суті у стані війни\". Пані Бакоянні, яка, до речі, є сестрою прем'єр-міністра Кіріакоса Міцотакіса, нагадала, що москва недаремно внесла Грецію до списку \"країн ворожих\" стосовно росії. Вона наголосила: \"Ми живемо в період великої тривоги. Ми перебуваємо в країні, яка має конкретну загрозу зі Сходу, в країні, яка перебуває у стані війни з росією через її позицію щодо України, як і вся Європа».",
    "Греція через заяви Ердогана поскаржилася на Туреччину в ООН та НАТО": "Греція надіслала листи до НАТО та ООН, в яких вона поскаржилась на «запальні» заяви президента Туреччини Реджепа Тайїпа Ердогана і просила ці організації засудити поведінку Анкари.\n\nПро це повідомляє Reuters, передає Укрінформ.\n\nРаніше цього тижня Європейський Союз висловив свою стурбованість заявами Ердогана, який звинуватив Грецію, члена ЄС, в окупації демілітаризованих островів в Егейському морі та сказав, що Туреччина готова «зробити все, що необхідно, коли настане час».\n\nЗа даними турецького державного інформаційного агентства Anadolu, цього тижня Анкара надіслала листи до Європейського Союзу, НАТО та Організації Об’єднаних Націй, в яких пояснювала свою позицію та погляди на питання, включаючи часті претензії на повітряний простір, територіальні води та статус демілітаризації островів Егейського моря.\n\nГрецькі дипломатичні джерела заявили в середу, що лист Туреччини спотворює реальність, а її аргументи необґрунтовані та порушують міжнародне право. За їх словами, Греція також надіслала листи до ООН і НАТО.\n\n«Позиція Туреччини є дестабілізуючим фактором для єдності та згуртованості НАТО, послаблюючи південний фланг Альянсу в момент кризи», — заявив міністр закордонних справ Греції Нікос Дендіас у листі до генерального секретаря НАТО Єнса Столтенберга.\n\nЯк повідомляв Укрінформ, президент Туреччини Реджеп Тайїп Ердоган пригрозив Греції наслідками, якщо вона «провокуватиме турецьких військових».\n\nФото: Getty Images",
    "Греція продовжує транспортувати російську нафту, — ЗМІ": "Попри європейські санкції проти кремля з початку війни в Україні, Греція залишається одним з основних перевізників російської нафти. Про це, зокрема, йдеться у нещодавній публікації французького авторитетного видання francetvinfo.fr.\n\n«Попри санкції, російська нафта продовжує надходити до Європи. Транспортує її європейська країна — Греція. Її судна відповідають за непомітне транспортування російської нафти до решти країн світу. В умовах ембарго на російську нафту, яке має набути чинності наприкінці року, грецькі судновласники просуваються вперед замасковано. Як вони це роблять? Судно під мальтійським прапором, яке насправді є грецьким, завантажує нафту з іншого судна під російським прапором. Потім вони експортують нафту до основних європейських та світових портів».\n\nДійсно, підсумовує видання, роль грецьких перевізників далеко не незначна: від початку війни в Україні грецькими суднами було перевезено 23,8 млн барелів російської нафти. Таким чином, Греція є одним з головних перевізників російської нафти, що суперечить принципу європейських санкцій, вважає Марія-Євгенія Санін, викладач Університету Париж-Сакле та експерт з геополітики.\n\nТим часом в ЄС виділяють сотні мільярдів євро, щоб захистити своїх громадян від газового шантажу росії\n\n355\n\nЧитайте нас у Telegram-каналі, Facebook та Instagram",
    "Туреччина звинуватила Грецію в обстрілі свого човна – Афіни кажуть про провокацію Анкари": "Туреччина і Греція в суботу обмінялися черговими звинуваченнями в провокаціях – цього разу інцидент стався в міжнародних водах в Егейському морі, де грецька берегова охорона нібито обстріляла турецький човен.\n\nПро це повідомляє \"Європейська правда\".\n\nЯк повідомили турецькі ЗМІ, зокрема TGRT Haber, із посиланням на джерела, двоє патрульних човнів берегової охорони Греції нібито відкрили вогонь по турецькому кораблю, що прямував під прапором Коморських островів.\n\nПісля цього на місце інциденту виїхали двоє патрульних катерів турецької берегової охорони, але грецькі човни \"швидко попливли\". У результаті ніхто не постраждав, а Анкара почала розслідування ситуації.\n\nТурецькі джерела додають, що після цього висловили Греції протест і зажадали негайних пояснень та розслідування того, що відбулося. Стверджується, що на човні були 18 членів екіпажу, зокрема троє громадян Туреччини.\n\nГрецька сторона, однак, має іншу версію подій. Як передає місцеве видання Proto Thema з посиланням на власні джерела, в суботу вранці турецький корабель, який пропливав повз острів Лесбос у бік турецького берега, не реагував на попередження берегової охорони.\n\nПісля цього вона зробила попереджувальні постріли в повітря. Човен продовжив свій шлях, а Греція повідомила про це Туреччину, аби вона встановила, яке саме судно прямує в її бік.\n\nХоча і Греція, і Туреччина є членами НАТО, між ними десятиліттями тривають суперечки щодо низки питань, зокрема територіальних претензій в Егейському морі й тамтешнього повітряного простору.\n\nВ останні тижні Анкара звинувачувала Афіни в кількох інцидентах, пов'язаних із дією її авіації в регіоні Середземного моря. Це дало турецькому президенту Реджепу Таїпу Ердогану назвати дії Греції \"ворожими\".\n\nРаніше речник зовнішньополітичної служби ЄС оприлюднив заяву, у якій закликав Ердогана припинити агресивну риторику на адресу Греції.",
    "Україна - Греція: історія зустрічей чоловічих баскетбольних збірних": "У вівторок, 6 вересня, національна чоловіча збірна України зіграє свій четвертий матч групового раунду чемпіонату Європи, в якому протистоятиме команді Греції.\n\nЦе буде лише друга офіційна зустріч збірних в історії, передає Укрінформ.\n\nНа Євробаскеті-2003 матч групового етапу завершився перемогою греків - 79:73 (9:22, 10:17, 35:16, 25:18).\n\nНаша команда, яка зібрала доволі сильний склад на чемпіонат Європи-2003, отримала в суперники одразу трьох грандів континентального баскетболу, і розраховувати на вихід із групи було дуже складно. Попри три поразки, українці на майданчику виглядали гідно. Зокрема у матчі проти Греції наша збірна чудово почала матч, виграла першу половину з різницем +20, але в підсумку втратила здобуту перевагу.\n\nУкраїна тоді завершила Євробаскет на 14-й позиції з 16-ти команд, а Греція пройшла груповий етап без поразок. У чвертьфіналі греки програли Італії, посівши підсумкове п’яте місце.\n\nСьогодні Греція та Україна зіграють у\n\nМілані. Початок зустрічі о 18.00 за київським часом.\n\nТурнірне становище у групі С : Україна - 6 очок, Греція - 6, Хорватія - 5, Італія - 4, Естонія - 3, Велика Британія - 3.\n\nФото: fbu.ua.",
    "Світ реагує на наступ ЗСУ, Греція не дасть С-300, Молдова заборонила рейси у РФ: все за вихідні": "Контрнаступальні дії українських сил: державні діячі країн Заходу коментують успіхи, а наш МЗС закликає продовжувати постачати зброю Україні.\n\nВ Росії заявляють, що не відмовляються від переговорів, а в Україні вважають, що найкраще місце для розмов із Путіним – поле бою.\n\nГлава МЗС Німеччини, яка вдруге від початку повномасштабного вторгнення прибула до Києва, запевнила, що розрахунки президента РФ на втому від війни не спрацюють.\n\nПрем’єр Греції закликав ЄС спільно відповісти на енергетичний шантаж Путіна, а орган цивільної авіації заборонив молдовським компаніям здійснювати рейси до Росії.\n\nБільше важливих і цікавих новин вихідних 10 та 11 вересня у нашому дайджесті.\n\nТакож підписуйтеся і на наш Telegram-канал - так зручніше отримувати дайджести та іншу важливу і цікаву інформацію!\n\nРеакція на контрнаступ ЗСУ\n\nНа вихідних контрнаступ Збройних сил України, який почався на півдні Харківської області 6 вересня, продовжувався.\n\nДержавні діячі країн Заходу в суботу прокоментували контрнаступальні дії українських сил у Харківській області, внаслідок яких під контроль України було зокрема повернуто міста Куп’янськ та Ізюм.\n\n\"Як і багато хто з вас, усім своїм серцем бажаю і тримаю схрещеними пальці за успіх Збройних Сил України. Вони показують нам, що можуть зробити справжній дух і сміливість\", – написав у Twitter президент Естонії Алар Каріс.\n\nМіністр оборони Литви Арвідас Анушаускас відзначив швидкий темп просування українських сил на Харківщині.\n\n\"Армія окупантів деморалізована більше, ніж можна собі уявити. Схоже, їх витіснять із територій, які були окуповані за шість місяців, протягом шести днів\", – додав посадовець у Twitter.\n\nГлава латвійського МЗС Едґарс Ринкевичс також побажав ЗСУ успіху і додав: \"Їхні дії доводять, що зброя, яку міністерству оборони України надали друзі, дуже добре використовується у бою. Постачання зброї слід продовжити, щоб Україна могла перемогти швидко і рішуче\".\n\n\"Давайте, українські герої, так тримати! Я дуже задоволений нинішніми подіями в Україні. Мало того, що російські агресори та окупанти тікають стрімголов і покидають зброю, але й посилюється спротив Путлеру в Росії. Так тримати! Мочіть його!\" – написав міністр оборони Словаччини у Facebook.\n\nМіністр закордонних справ Росії Сєргєй Лавров на тлі українського контрнаступу заявив, що Росія не відмовляється від переговорів, а міністр закордонних справ України Дмитро Кулеба заявив, що найкращий спосіб вести з Путіним переговори – це на полі бою.\n\nНа таємному форумі Yalta European Strategy у Києві міністр оборони Олексій Резніков заявив, що Україна не сприймає рекомендації західних партнерів почати \"мирні\" переговори з РФ і вимагає повної деокупації Донбасу і Криму.\n\nКрім того, в МЗС на тлі успіхів ЗСУ на сході України наголосили на важливості продовжувати поставки зброї Україні.\n\nКулеба також вважає, що Німеччина зрештою дозволить постачання своїх танків Україні, але тамтешньому уряду потрібен час, щоб пройти еволюцію до ухвалення такого рішення.\n\nА глава МЗС Німеччини Анналена Бербок, яка вдруге від початку повномасштабного вторгнення прибула до Києва, запевнила, що розрахунки Путіна на втому від війни не спрацюють.\n\nІспанська армія навчатиме українських військових.\n\nНезважаючи на заклики України про продовження постачання зброї на тлі успіхів на полі бою, прем'єр-міністр Греції Кіріакос Міцотакіс заявив, що його країна не має наміру відправляти в Україну зенітно-ракетні комплекси С-300 російського виробництва.\n\nЕнергокриза\n\nПрем’єр-міністр Греції Кіріакос Міцотакіс закликав Європейський Союз ухвалити узгоджену відповідь на виклики, які порушив шантаж президента Росії Владіміра Путіна поставками газу до Європи.\n\nЗа словами грецького прем’єра, вторгнення Росії в Україну має на меті \"легітимізувати деспотичний авторитаризм і дозволити будь-якому порушнику в інших регіонах\" робити те саме (ймовірно, він мав на увазі Туреччину).\n\nСлід додати, що на вихідних Туреччина звинуватила Грецію в обстрілі свого човна – Афіни кажуть про провокацію Анкари.\n\nКанцлер Німеччини Олаф Шольц заявив, що країна підготувалася до зупинки Росією газопостачання.\n\nУкраїна у вересні готова експортувати до Польщі 100 тисяч тонн вугілля.\n\nНічну підсвітку Ейфелевої вежі відмикатимуть раніше для економії електроенергії.\n\nAir Moldova та авіарейси до Росії\n\nОрган цивільної авіації заборонив молдовським компаніям здійснювати рейси до Росії.\n\nТакож орган зазначив, що перельоти до Росії можуть бути небезпечними, і випустив директиву, яка забороняє молдовським авіакомпаніям здійснювати авіарейси на території Росії.\n\nРаніше міністр інфраструктури Молдови Андрей Спину назвав безвідповідальним рішення авіакомпанії Air Moldova про відновлення рейсу Кишинів-Москва.\n\nЗаступник міністра закордонних справ України Євген Перебийніс у неділю привітав рішення Адміністрації цивільної авіації Молдови про заборону молдовським авіакомпаніям здійснювати польоти у повітряному просторі Росії.\n\nAir Moldova готова через суд добитися відновлення рейсів до Москви.\n\nІнше: проголошення нового короля Британії\n\nСпікер Ради назвав новий термін ухвалення євроінтеграційних законів – \"до кінця осені\".\n\nПрезидент Латвії став першим західним лідером, що лишився у Києві на ніч під час війни з РФ.\n\nЧарльза ІІІ офіційно проголосили королем Великої Британії. День похорону королеви Єлизавети буде вихідним у Британії.\n\nСША висловили стурбованість через поводження РФ з ув’язненим Навальним.\n\nМЗС Чорногорії запропонувало скасувати безвізовий режим для росіян.",
    "\"Ворожі акти\": Туреччина знову звинуватила Грецію в перешкоджанні її авіації в Середземномор’ї": "Міністерство оборони Туреччини в неділю заявило, що Греція перешкоджала турецьким винищувачам F-16 під час здійснення місії в міжнародному повітряному просторі раніше цього тижня.\n\nПро це повідомляє \"Європейська правда\" з посиланням на CNN Turk.\n\nЗа даними Анкари, під час здійснення місії турецькі винищувачі були \"зацьковані\" грецькими зенітними ракетними комплексами С-300, розміщеними на острові Крит. Йдеться про те, що ЗРК начебто взяли на ціль турецькі F-16, які перебували на розвідувальній місії на висоті понад 3000 метрів.\n\nУ турецькому Міноборони заявили, що дії грецької сторони є \"ворожими актами\" відповідно до правил НАТО. Там також наголосили, що Афіни \"активно використовують\" російські С-300 (хай і придбані 23 роки тому), тоді як придбання Анкарою С-400 викликало негативну реакцію США й решти НАТО.\n\nГрецьке видання Newsbomb, цитуючи міністерство оборони Греції, називає звинувачення Туреччини \"міфом\", спрямованим на посилення позиції Анкари в НАТО. Афіни заявляють, що грецькі С-300 просто не могли взяти на приціл турецькі F-16, оскільки перехопленням літаків займається лише авіація, а не ЗРК.\n\nТакож міністерство оборони Греції наголосило, що це вже третій за останні дні випадок, коли Туреччина говорить про \"небезпечну\" і \"провокаційну\" поведінку Афін як члена НАТО, і припустило, що це стало реакцією на заяви зі США про неможливість продажу Анкарі нових F-16 або модернізації старих.\n\nТак, кілька днів тому Туреччина звинуватила Грецію у \"цькуванні\" своїх військових пілотів під час проведення \"важливих навчань\" Північноатлантичного Альянсу, у зв’язку з чим викликала грецького військового аташе і звернулася через дипломатичні канали до союзників по НАТО.\n\nВІДЕО ДНЯ\n\nХоча і Греція, і Туреччина є членами НАТО, між ними десятиліттями тривають суперечки щодо низки питань, зокрема територіальних претензій в Егейському морі й тамтешнього повітряного простору.\n\nУ 2020 році спалахнула напруженість через розвідувальне буріння в районах Середземного моря, де Греція та Кіпр претендують на виключні економічні зони, що призвело до військово-морського протистояння.\n\nТуреччина звинуватила Грецію в порушенні міжнародних угод шляхом мілітаризації островів в Егейському морі. Афіни стверджують, що їм необхідно захистити острови, багато з яких розташовані поблизу турецького узбережжя, від потенційної атаки військових десантних кораблів Туреччини.",
    "Греція продовжить паркан на сухопутному кордоні з Туреччиною на 140 км": "Греція планує продовжити огорожу з колючого дроту вздовж північного кордону з Туреччиною, щоб запобігти в'їзду мігрантів до країни.\n\nПро це заявив міністр із захисту громадян Такіс Теодорікакос, пише \"Європейська правда\" з посиланням на Euractiv.\n\n40-кілометровий паркан буде подовжено ще на 140 кілометрів, сказав міністр під час візиту в регіон Еврос.\n\nОгорожа, спочатку встановлена ​​в 2012 році, востаннє була продовжена в 2021 році, через рік після того, як десятки тисяч шукачів притулку спробували потрапити в ЄС через північний кордон Греції, коли Туреччина заявила, що більше не перешкоджатиме їм у цьому.\n\nГреція була на передовій міграційної кризи в Європі в 2015 і 2016 роках, коли туди прибули мільйони біженців, які тікали від війни та бідності з Сирії, Іраку та Афганістану, переважно через Туреччину.\n\nВідтоді кількість прибулих різко впала, але в останні місяці грецька влада заявила, що заборонила в’їзд значній кількості людей.\n\nЗа даними поліції, за перші сім місяців року влада заарештувала 7484 біженців і мігрантів, з яких 3554 перебували в Евросі.\n\nТеородікакос сказав, що проєкт має на меті надіслати чітке повідомлення про рішучість Греції \"проти тих, хто інвестує в людські страждання, щоб служити прихованим інтересам\" і \"проти тих, хто використовує міграцію як зброю, намагаючись шантажувати Європу\".\n\nУряд також планує найняти додатково 250 прикордонників і модернізувати системи спостереження в цьому районі.\n\nНагадаємо, президент Туреччини Реджеп Таїп Ердоган у вівторок повторив своє попередження Греції про те, що Туреччина може \"раптово прийти однієї ночі\".",
    "Археологи знайшли статую античного героя": "Фото: Hellenic Ministry of Culture and Sports\n\nВелику статую молодого Геракла знайшли археологи у стародавньому місті Філіппи на півночі Греції.\n\nУ статуї немає ніг і половини руки, але збереглась шкура Німейського лева та вінок із виноградного листя, пише Аrkeonews.\n\nЧИТАЙТЕ ТАКОЖ: У печері знайшли шолом давнього воїна\n\n\"Статуя, можливо, була частиною багато прикрашеного фонтану, що знайшли поруч\", – йдеться у повідомленні.\n\nПід час реставрації римського мавзолею Августа виявили рідкісний камінь, що позначав давні кордони міста. Останній подібний знаходили 100 років тому. Камінь датували правлінням імператора Клавдія - 10-54 рр. н. е. Він був закопаний у землю на місці сімейної гробниці з рештками самого Клавдія.",
    "Греція хоче обмежити ціни на дрова та пелети через значне подорожчання": "Міністерство розвитку Греції планує запровадити обмеження на ціну дров та пелет, оскільки вони подорожчали приблизно на 30% порівняно з минулим роком.\n\nПро це заявив міністр розвитку Адоніс Георгіадіс, пише \"Європейська правда\" з посиланням на Euractiv.\n\n\"Втручання в ринок, безумовно, буде, але я хочу, щоб межа роздрібної ціни була на рівні, при якому це не призведе до створення чорного ринку\", - сказав Георгіадіс.\n\n\"Через зростання цін на природний газ ми не допустимо спекуляцій на ринку дров\", - додав він.\n\nОскільки ціни на газ та електроенергію стрімко зростають, багато європейських домогосподарств цієї зими переходять на дрова як альтернативне джерело тепла.\n\nАле сплеск попиту та скорочення постачання із Росії штовхають вгору ціни та викликають дефіцит, погрожуючи залишити найбільш уразливі групи без опалення.\n\n\"Якщо говорити про деревину для виробництва енергії, то більшість країн-членів ЄС відчувають її нестачу, а ціни на пелети в таких країнах, як Німеччина та Бельгія, зросли приблизно в 2,5 рази\", - повідомив представник Bioenergy Europe.\n\nНагадаємо, зовнішнє освітлення будівлі парламенту в центрі Афін не вмикатимуть уночі в рамках національних заходів щодо енергозбереження.",
    "Греція вже вийшла до Ліги В. Результати дня у лізі С Ліги Націй": "Завершилися матчі збірних, які виступають у лізі Ліги Націй УЄФА. У п'ятому турі зіграли збірна Греції зі збірною Кіпру, а також збірна Північної Ірландії зі збірною Косова. Перемогу у групі, вже у четвертому турі, здобули греки.\n\nСьогодні вони програли збірній Кіпру з рахунком 0:1. Єдиний гол у матчі забив Марінос Тцоніс із передачі Григоріса Кастаноса. Збірна Косова програла команді Північної Ірландії з рахунком 1:2.\n\nЦікаво, що косовари забили першими, на 58 хвилині, але північноірландці зробили камбек в останні десять хвилин гри. Спочатку вони зрівняли рахунок на 82 хвилині, а потім забили другий гол на 90+3 хвилині.\n\nЛіга Націй\n\nЗбірна Греції 0:1 Збірна Кіпру\n\nГоли: М. Тцоніс, 18\n\nЗбірна Північної Ірландії 2:1 Збірна Косово\n\nГоли: Г. Уайт, 82; Дж. Магенніс, 90+3 – В. Мурікі, 58",
    "Греція ніколи не погодиться зі зміною кордонів України": "«Це – справа принципу», – цитують слова прем'єр-міністра країни Кіріакоса Міцотакіса грецькі ЗМІ.\n\n«Непорушність будь-яких кордонів – це фундамент, на якому була побудована Європа після Гельсінського заключного акта. Захоплення Криму в 2014 році стало першим кроком, а 24 лютого – наступним у ревізіоністському плані путіна з перекроювання кордонів Європи», – нагадав Кіріакос Міцотакіс.\n\nЗа його словами, наслідки окупації та анексії Криму жахливі. Це й порушення прав людини, переважно спрямованих проти українців та кримських татар, руйнування життєво важливої інфраструктури і мілітарізація півострова, різке погіршення свободи судноплавства в Чорному та Азовському морях.\n\n«Які уроки нам слід винести з 2014 року? Насамперед світові необхідно від початку зупиняти ревізіонізм і неповагу до основних принципів міжнародного права», – зазначив Міцотакіс. За його словами, Греція принципово не підтримає зміни кордонів, які росія намагається нав'язати Україні. Він запевнив, що Греція першою буде в Україні, коли ця війна закінчиться. «Ми готові підтримати відновлення України, її міст і в першу чергу Маріуполя та допомогти Києву на його європейському шляху», – запевнив глава уряду.",
    "Греція отримала перші два F-16 модернізовані до рівня “Viper”": "F-16V Повітряних сил ЗС Греції, 12 вересня, фото Міністерства оборони Греції\n\nГреція отримала перші два F-16 модернізовані до рівня “Viper”\n\nПовітряні сили Греції отримали два модернізовані винищувачі F-16V.\n\nПро це повідомляє Міністерство оборони країни.\n\nЦеремонія передачі літаків пройшла 12 вересня на базі компанії Hellenic Aerospace Industry (HAI) в місті Танагра.\n\nДва F-16V Повітряних сил Греції, 12 вересня 2022. Фото – Міністерство оборони Греції\n\nЦе перші літаки, які пройшли модернізацію за програмою, яка розпочалася в 2020 році. Вона передбачає вдосконалення 83 винищувачів F-16 Block 50/52 до рівня F-16V (Block 70/72, “Viper”).\n\nУ квітні 2018 року уряд Греції схвалив угоду зі США про проведення модернізації до версії F-16V “Viper”.\n\nF-16V Повітряних сил Греції, 12 вересня 2022. Фото – Міністерство оборони Греції\n\nПрограма реалізується на потужностях HAI. За планом вона має розширити бойові можливості й продовжити експлуатацію F-16 до 2048-го року.\n\nF-16V має нову радіолокаційну станцію AN/APG-83 на основі антени з фазованою решіткою від компанії Northrop Grumman. Новий бортовий комп’ютер постачає компанія Raytheon.\n\nТакож F-16V має систему обміну інформацією Link 16, сучасний дисплей, посилену систему РЕБ і систему попередження зіткнень.\n\nКрім того, остання модифікація винищувача F-16 комплектується із двигуном F110-GE-129 від компанії General Electric.\n\n“Мілітарний” працює завдяки постійній підтримці Спільноти\n\nСтавай патроном на Patreon від $1\n\nБудь спонсором на Youtube від 70 грн\n\nНавіть донат в 30 грн (ціна 1 кави) допоможе нам працювати далі:\n\nPayPal - [email protected]\n\nПриватбанк 4149 6293 1808 2567\n\nmonobank 4441 1144 4179 6255\n\nБудь з “Мілітарним” на всіх платформах\n\nTwitter || Telegram || Facebook || Youtube",
    "Ізраїльский удар по Дамаску, БМП від Греції та реакція світу на звірства в Ізюмі: головне за ніч 17 вересня": "Німеччина та Греція нарешті домовилися про передання Україні БМП, у Сирії заявили про ізраїльську атаку на аеропорт в Дамаску, а в США та Європі відреагували на масові поховання в Ізюмі. Зібрали головні новини за ніч проти 17 вересня.\n\nБойові машини від Греції Німеччина та Греція узгодили схему постачання бойових машин піхоти радянського зразка до України. Канцлер Німеччини Олаф Шольц анонсував цю військову допомогу ще наприкінці травня. Так, Греція передасть Україні 40 одиниць БМП-1 — першої радянської серійної бойової броньованої гусеничної машини — а натомість отримає від ФРН 40 одиниць німецької БМП Marder.\n\nМасові поховання в Ізюмі У Сполучених Штатах, Європейському Союзі та низці країн Європи відреагували на масові поховання в Ізюмі на Харківщині, які знайшли після деокупації. Наприклад, держсекретар США Ентоні Блінкен написав, що знайдені поховання «розбивають серце і повинні активізувати підтримку хоробрим українцям, які прагнуть звільнити свою батьківщину». У Харківській ОВА повідомили, що з-поміж тіл, які були ексгумовані на деокупованих землях Харківщини 16 вересня, абсолютна більшість — з ознаками насильницької смерті. Крім того, президент Володимир Зеленський розповів, що російські окупанти стріляли по похованнях людей у Харківській області «просто для розваги».\n\nfullscreen Ексгумація тіл із місця масового поховання під Ізюмом, 16 вересня 2022 року Колян Пастико / hromadske Фото :\n\nОкупанти на Харківщині утримували іноземців російсько-окупаційні сили у Харківській області утримували іноземців, зокрема 7 студентів зі Шрі-Ланки, які навчалися у Куп'янському медичному коледжі, повідомив президент Володимир Зеленський. Наразі на Харківщині тривають слідчі дії у районах, які були звільнені від російської окупації. Зеленський повідомив, що там були найдені катівні, у яких знущалися з мирних жителів окупованих міст і селищ.\n\nДо Енергодара доправили необхідне для ЗАЕС До Енергодара дісталася колона з 25 вантажівками із запчастинами та іншим необхідним вантажем для роботи Запорізької АЕС, яка досі перебуває під контролем російських окупантів.\n\nУ Білорусі знову продовжують військові навчання Військові навчання на території Білорусі продовжили щонайменше до 24 вересня, про що свідчить графік проведення навчань на білоруських полігонах. Загальна кількість продовжень цих навчань склала 21 тиждень. У моніторинговій групі «Беларускі Гаюн» зазначають, що білоруська армія стала більш підготовленою для оборонних операцій, але вона, як і раніше, не підготовлена ​​до масштабного наступу через відсутність реального бойового досвіду.\n\nСША заперечили чутки щодо перемовин з рф Пані посол США в Україні Бріджит Брінк заперечила чутки про те, що Вашингтон нібито спонукає Київ до мирних переговорів з москвою. Вона назвала це «абсолютною брехнею» і наголосила, що лише українці можуть вирішувати «коли і як цей конфлікт має закінчитися і коли і як розпочинати переговори».\n\nБойові дії на півдні На південному фронті російсько-окупаційні війська без успіху намагалися штурмувати. Своєю чергою ЗСУ завдали ударів по місцях розташування ворога з авіації та артилерії: знищили 33 окупантів та 13 одиниць техніки.\n\nП'ять ракет по Дніпропетровщині У Дніпропетровській обласній раді розповіли, що за добу 16 вересня росіяни атакували Дніпропетровщину п'ятьма ракетами «Іскандери-К», три з яких збила українська ППО. Внаслідок удару в області загинули двоє цивільних і ще троє отримали поранення. А по Кривому Рогу за три дні російські війська випустили вже 13 ракет, зокрема використали й найдорожчі — «Кинджали», повідомив начальник військової адміністрації міста Олександр Вілкул.",
    "Тінь диктатури. Коли треба захищатися, але боїшся офіцерів: досвід Греції і Тайваню": "Греція і Тайвань — демократичні країни, які прагнуть стримати напад з боку набагато більших сусідів. При цьому корінь їхніх проблем лежить у авторитарній історії. В обох випадках авторитарні режими ґрунтовно зіпсували відносини між цивільними та військовими, що спричинило довгострокові наслідки для національної безпеки цих країн.\n\nRelated video\n\nУ грецькій і тайванській політиці є стійка і давно засвоєна недовіра до військових офіцерів у справі перетворення цивільної молоді на ефективних солдатів. Служба в армії знецінена серед усіх найважливіших цивільних сторін — призовників, їхніх сімей та політичних представників. В результаті цивільне та військове керівництво пост-авторитарних країн зазнає труднощів з адекватною підготовкою та оснащенням своїх армій, заснованих на призові.\n\nФокус переклав новий текст Антоніса Камараса, присвячений подоланню проблем у відносинах між солдатами та офіцерами в арміях Греції і Тайваню.\n\nВажливо\n\nГрецький вогонь: РПГ, автомати, ракети. Як Афіни підтримують українську армію\n\nГрецький уряд може зробити низку кроків для вирішення цієї проблеми. По-перше, він має краще донести до призовників, як армійська підготовка, особливо в технічній сфері, допоможе їм у професійному житті. Підвищуючи рівень підготовки призовників, він також має продемонструвати тверду прихильність до забезпечення фізичної безпеки новобранців, щоб остаточно порвати будь-який зв'язок із бездушним військовим режимом 1967-1974 років. Нарешті, уряд може подати призов до армії як засіб вирішення проблем, з якими повсюдно стикаються багаті суспільства — наприклад, наголошуючи на важливості режиму та фізичної підготовки для вирішення проблеми високого рівня ожиріння в країні.\n\nВійськова та геополітична ситуація на Тайвані відрізняється від ситуації у Греції. Але, покладаючись на своє населення в захисті від екзистенційної загрози з боку Китаю, Тайбей може отримати користь з таких заходів.\n\nГреція без \"чорних полковників\". Як будувати армію в країні, яка покінчила з диктатурою\n\nПід час диктатури в Греції, яка тривала з 1967 по 1974 рік, призов до армії служив інструментом примусу цивільного населення до покірності як у казармах, так і за їх межами. Наприклад, коли у 1973 році студенти виступили з протестом, саме призовом до армії у поєднанні з тортурами з боку військової поліції хунта змусила їх відмовитися від політичної активності. Після цього студентські протести не вщухли, призвівши до подальшого повстання в Афінському політехнічному інституті, яке було криваво придушене за участю військових підрозділів. Такі репресії підірвали легітимність офіцерського корпусу та інституту призову загалом.\n\n[ + – ] \"Чорні полковники\": Стіліанос Паттакос, Георгіос Пападопулос та Ніколас Макарезос часів диктатури у Греції\n\nПід час переходу до цивільного правління реформа призову стала у спосіб продемонструвати цивільний контроль над офіцерським корпусом. Демократично обрані лідери, підзвітні парламенту, ЗМІ та громадянському суспільству, хотіли домогтися нормального поводження із призовниками. Борючись за голоси виборців, політики політики часто поєднували структурні особливості армійського життя — дисципліну, режим фізпідготовки, вимогливі тренування з елементом фізичної небезпеки — з авторитаризмом як таким. Оскільки студенти були найпомітнішою соціальною групою, що чинила опір військовій диктатурі, вони згодом набули унікальної моральної, а отже, і політичної сили. Їхня антимілітарна позиція була інституціоналізована через контрольовані партією студентські організації, які стали неофіційним арбітром у визначенні прийнятного досвіду призову на десятиліття вперед. У країнах на кшталт Аргентини після демократичних змін спостерігався аналогічний феномен.\n\nЩойно призов знецінюється, він втрачає широку соціальну підтримку. Наприклад, на Тайвані після закінчення авторитарного правління призов до армії було обмежено чотирма місяцями. Багато молодих громадян та їхні сім'ї небезпідставно дійшли висновку, що це марна і стомлива трата часу. У таких умовах ті, хто має політичні зв'язки, прагнуть скоротати час служби, а не на кордоні чи в полі. Нерівність, що виникає в результаті, підриває ефективність і згуртованість підрозділів, а також залишає передові частини недоукомплектованими. Якщо навіть самі політичні еліти доходять думки, що призов до армії не потрібен, то політична ціна за те, щоб залишити ці проблеми поза увагою, невелика.\n\nДискредитація призову, скорочення армії\n\nДискредитована система призову в Греції мала серйозний, хоча й рідко визнаний вплив на доктрину національної оборони.\n\nПо-перше, в результаті країна почала покладатися на закупівлю основних систем озброєнь у таких могутніх покровителів, як США та Франція. Ці системи укомплектовані професіоналами, і вважається, що їхня покупка дозволить заручитися підтримкою цих країн у протидії військовій могутності Туреччини.\n\nПо-друге, це призвело до надмірної уваги протидії шляхом стримування. Наприклад, чинні офіцери мають на увазі, а відставні офіцери сміливо заявляють, що ракети класу \"повітря-земля\" можуть допомогти стримати турецький напад. Однак цей підхід ризикує виявитися контрпродуктивним, особливо якщо така тактика призведе до жертв серед цивільного населення, лише зміцнивши рішучість Анкари.\n\nПо-третє, слабка система призову послаблює компетенцію об'єднаних армій та змушує ВПС та ВМС \"діяти поодинці\". Перевага в повітрі, досягнута завдяки придбанню літаків 4,5 та 5 поколінь, нині не може бути мультиплікатором сили для армії. Це створює проблеми навіть усередині самої армії. Наприклад, Греція має сучасні основні бойові танки Leopard. Але оскільки її механізована піхота здебільшого укомплектована призовниками, у польових умовах їх супроводжують давно застарілі БТР M113.\n\n[ + – ] Греція має сучасні основні бойові танки Leopard\n\nЧетвертий наслідок — пріоритет операцій у \"сірій зоні\" мирного часу над підготовкою до тотальної війни. Постійні операції в \"сірій зоні\" допомогли грецькому флоту та військово-повітряним силам розвинути тактичну майстерність, але це сталося за рахунок звуження їхнього професійного кругозору. Наприклад, військово-повітряні сили розвивають свій потенціал у повітряному просторі Егейського моря, де йде запекла боротьба, на шкоду відточенню навичок ведення загальновійськових операцій. Деградація призову посилює природне прагнення ВМС та ВПС до підвищення кваліфікації у мирній \"сірій зоні\", а також у внутрішньовідомчих закупівельних баталіях. Зараз, коли грецький уряд закуповує сучасні фрегати та винищувачі, армія, яка може бути мобілізована лише у разі тотальної війни, залишилася осторонь.\n\nЗрештою, коли призовникам не довіряють керувати сучасним обладнанням, армія не отримує такого обладнання. Цивільне керівництво Греції не бажає інвестувати в тактичні безпілотники для розвідки, спостереження та рекогностування, які могли б використовувати сотні призовників-фахівців. Навіть коли українські війська продемонстрували потенційні переваги такого підходу, грецькі ВПС продовжують віддавати перевагу жменьці безпілотників HERON та MQ-9B Sea Guardian.\n\nЯк налагодити систему призову до армії. Від відчуження до об'єднання\n\nЗ чого Греції почати виправляти збитки, завдані її системі призову? Завдання полягає в тому, щоб переконати зацікавлених цивільних. Варто розпочати з наголошення на значущості військової служби у цивільному житті, запевнення призовників у тому, що — на відміну від минулого — вони можуть розраховувати на фізичну безпеку та захист, і, нарешті, об'єднання призову з ширшими проблемами, що стоять перед грецьким суспільством.\n\nЦивільне та військове керівництво Греції має донести до призовників значимість високої ефективності та самостійності у сучасному військовому житті. Для цього необхідно показати їм, що їхня технічна підготовка та досвід допоможуть їм досягти успіху в майбутньому після призову. Наприклад, стрибки з літаків призовників-десантників не мають очевидної користі для життя — але вони можуть дати вам перевагу в цивільному середовищі.\n\nРозумний, амбітний призовник і сам розуміє, що членство в елітних армійських формуваннях покращить його цивільні перспективи. Необхідно перетворити це на загальноприйняту мудрість для всіх майбутніх призовників. Наведемо лише один приклад: запровадження спеціалізації призовників з БПЛА могло б одночасно допомогти задовольнити нагальну потребу на полі бою та донести до свідомості призовника довгострокові переваги та інтелектуальну реалізацію, які може дати служба у сучасній армії.\n\nВажливо\n\nПідтримувати та захищати. Цивільний контроль над армією та найкращі практики цивільно-військових відносин\n\nСім'ї призовників також повинні бути впевнені в тому, що їхні діти будуть захищені від шкоди та жорстокого поводження, незважаючи на сучасний та фізично жорсткий режим підготовки. Сім'ї повинні спочатку знати, що вимоги до їхніх нащадків будуть підкріплені надійною культурою турботи, інституціоналізованою за допомогою добре продуманих стандартів безпеки. Це допоможе подолати спадщину авторитарної доби, коли зловживання з боку безкарних офіцерів були невід'ємною частиною життя призовника.\n\nЗрештою, для суспільства загалом переваги призову можна пов'язати з проблемами, з якими стикаються багаті суспільства у всьому світі. Греція є найогряднішою країною в Європейському Союзі. Оновлений, науково обґрунтований режим фізичної підготовки для призовників може покращити фізичну форму чоловічого населення та послужити найважливішим елементом загальнонаціональної стратегії охорони здоров'я у боротьбі з ожирінням. Там, де армійська підготовка все ще сприймається як форма авторитарної дідівщини, такий підхід може перетворити її на фундамент здорового життя.\n\nАрмія нового типу: уроки для Тайваню\n\nМіж Грецією і Тайванем є чимало важливих відмінностей. Греція перейшла до демократії набагато раніше, у 1974 році, тоді як Тайвань демократизувався у 1990-х роках. Греція також виграє від близькості до таких країн, як Швеція, Фінляндія та Ізраїль, які досягли успіху в інтеграції призову до збалансованої структури збройних сил та доктрини національної оборони. Тайвань, навпаки, розвивав американську модель експедиційної війни, засновану на добровільних силах, яка погано підходить для територіальної оборони.\n\nОднак є й важливі схожості. Американські аналітики наголошують на необхідності дотримання балансу між проведенням операцій у \"сірій зоні\" на морі та в повітрі та підготовкою населення до сухопутного вторгнення на Тайвань. Тайванських політиків також критикували за неефективну або навіть контрпродуктивну стратегію стримування шляхом атаки у відповідь, засновану на ракетних ударах по материковій частині Китаю.\n\n[ + – ] Тайвань демократизувався лише у 1990-х роках\n\nТайвань також має низку переваг перед Грецією, коли йдеться про можливість реформувати систему військового обов'язку. Екзистенційна загроза, що походить від Китаю, вже викликала масовий попит на краще оснащення та навчання тайванських громадян. Тайвань також виграє від всебічної критики його збройних сил із боку аналітичної спільноти США. Політичній еліті важче наполягати на тому, що все гаразд, а політики, орієнтовані на реформи, можуть навіть здобути перевагу.\n\nПонад те, акцент на стратегії великої кількості малих речей добре підкріплюється розширенням призову. Зрештою, багато з цих \"малих речей\" повинні використовувати призовниками, незалежно від того, чи є вони військовослужбовцями постійної армії або армійського резерву. Оскільки уряд США відмовляється продавати великі системи озброєнь на кшталт протичовнового гелікоптера MH-60R Seahawk і натомість наполягає на тому, щоб Тайвань взяв уроки сухопутної війни в України, у Тайбея з'являється ще більше причин інвестувати в реформу призову.\n\nНа основі цих ідей тайванські лідери, як і їхні грецькі колеги, можуть допомогти перемогти спадщину авторитаризму та розробити систему призову, що добре відповідає їх історії та обставинам.\n\nпро автора\n\nАнтоніс Камарас — науковий співробітник ELIAMEP, провідного грецького аналітичного центру зовнішньої політики, який спеціалізується на питаннях оборони. Співавтор великого дослідження про військову службу в Греції. Був строковиком у грецькій піхоті з 1989 по 1991 рік, вступивши на службу через 15 років після падіння військової диктатури в Греції.",
    "На Кельменеччині працювала благодійна місія «Лікарі світу - Греція»": "Благодійники обстежили майже 40 десятків мешканців села Перківці\n\nУ середу, 21 вересня, на Кельменеччині почала роботу благодійна місія «Лікарі світу - Греція». Виїздна мобільна медична бригада - представники місії працювали на території с.Перківці.\n\nПро це інформує видання BukNews, - новини Буковини\n\n\n\n",
    "Греція стала одним із головних перевізників українського зерна — Delo.ua": "Приблизно 30% суден, що перевозять українське зерно, представляють інтереси Греції. Про це пише видання Naftemporiki.\n\nМи продовжуємо воювати з окупантом на інформаційному фронті, надаючи виключно перевірену інформацію та аналітику. Війна позбавила нас можливості заробляти, просимо Вашої підтримки. Підтримати delo.ua\n\nПеревезенням займаються в основному судна середнього та старшого віку, зафрахтовані для комерційних цілей.\n\nТак, судно Karteria (дедвейт 50 320 тонн, побудоване в 2000 році) компанії Eastern Mediterranean Maritime Limited (EastMed) належить Афанасіосу Мартіносу. Судно було зафрахтоване Всесвітньою продовольчою програмою (ЗПС), що входить до системи Організації Об'єднаних Націй, та перевозитиме 37 тис. тонн пшениці. Вантаж прямує до Ємену. ВПП взяла на себе зобов'язання щодо транспортування зерна до країн, яких він гостро потребує, і очікується, що кількість пов'язаних з цим фрахтів збільшиться.\n\nНагадаємо, 1 серпня по 1 вересня в рамках \"зернової угоди\" порти \"Одеса\", \"Чорноморськ\" та \"Південний\" загалом відвантажили на зовнішні ринки 1,72 млн. тонн агропродукції. З цього періоду з портів вийшло 68 суден, порти призначення яких розташовані у 18 країнах світу.",
    "У Греції підвищать пенсії вперше за десятиліття": "Прем'єр-міністр Греції Кіріакос Міцотакіс пообіцяв підвищити пенсії та мінімальну заробітну плату в рамках пакету допомоги у розмірі 5,5 млрд євро, який спрямований на пом'якшення наслідків енергетичної кризи та інфляції.\n\nПро це пише Politico, повідомляє \"Європейська правда\".\n\nПідвищення пенсій стане першим з того часу, як понад десять років тому в країні вибухнула фінансова криза. Це принесе користь приблизно 1,5 мільйонам пенсіонерів.\n\nЗа словами Міцотакіса, мінімальну заробітну плату буде підвищено наступного року, швидше за все, у травні 2023 року.\n\nГреція двічі підвищила мінімальну заробітну плату в 2022 році, при цьому щомісячна мінімальна валова заробітна плата нині становить 713 євро на місяць, що все ще нижче за рівень, який був до кризи.\n\nКраїна зіткнулася з високою інфляцією, яка п'ятий місяць поспіль у серпні залишалася двозначною та становила 11,4 відсотка.\n\nМіцотакіс зробив цю заяву, виступаючи перед аудиторією бізнесменів та політиків на щорічному торговому ярмарку у Салоніках. У 2023 році відбудуться парламентські вибори, і цей виступ значною мірою розглядався як початок передвиборчого періоду.\n\nПакет допомоги у розмірі 5,5 млрд євро також включає, серед іншого, разову допомогу у розмірі 250 євро для вразливих домогосподарств, збільшення субсидії на опалення на 300 млн євро для 1,3 млн будинків та план на 1,8 млрд євро, щоб допомогти молодим людям орендувати чи купити будинок.\n\nНагадаємо, Міцотакіс закликав Європейський Союз ухвалити узгоджену відповідь на виклики, які створив шантаж президента Росії Владіміра Путіна поставками газу до Європи.",
    "Кіпр - Греція 1:0: огляд матчу Ліги націй ВІДЕО": "",
    "Прем'єр-міністр Греції відповів на погрози Ердогана висадити десант на грецьких островах": "Під час зустрічі з президентом Франції Еммануелем Макроном очільник грецького уряду заявив, що його країна \"готова протистояти\" будь-якій загрозі її суверенітету.\n\nУ понеділок, 12 вересня, прем'єр-міністр Греції Кіріакос Міцотакіс, перебуваючи в Парижі, відреагував на погрози президент Туреччини Реджепа Таїпа Ердогана здійснити “деокупацію” демілітаризованих островів в Егейському морі.\n\nПро це повідомляє видання Digi24 з посиланням на спільну пресконференцію очільника грецького уряду та президента Франції Еммануеля Макрона в Єлисейському палаці.\n\n“Ми готові протистояти всім тим, хто погрожує нам висадитися на наших островах, на нашій території”, - сказав Міцотакіс.\n\nУ цьому контексті він згадав про шість винищувачів Rafale і три фрегати DFI, куплені в березні цього року Афінами, і подякував Франції за її підтримку перед лицем \"викликів\" з боку Туреччини.\n\n\"Ми завжди відкриті до дискусії та діалогу\", - додав при цьому грецький прем'єр.\n\nПрезидент Туреччини Реджеп Таїп Ердоган нещодавно звинуватив Грецію в “окупації” демілітаризованих грецьких островів в Егейському морі і попередив, що турецькі збройні сили можуть “прибути вночі” і “зробити те, що необхідно”.\n\nЕммануель Макрон, зі свого боку, засудив \"неприйнятні провокації та заяви, які ставлять під сумнів суверенітет Греції\" та підтвердив \"чітко та твердо\" підтримку Францією Афін.\n\n\"Ми не дозволимо безладу, особливо в східному Середземномор'ї\", - сказав він.\n\nНагадаємо, Греція добудує ще 140 км паркану вздовж свого сухопутного кордону з Туреччиною. Зміцнення з бетону і колючого дроту має перешкоджати в'їзду мігрантів в країну.\n\nЧитайте також:",
    "Скандал із прослуховуванням у Греції: парламент проголосував за створення слідчої комісії": "Парламент Греції в понеділок проголосував за створення слідчої комісії для розслідування скандалу із прослуховуванням спецслужбами телефону лідера опозиційної партії ПАСОК Нікоса Андрулакіса.\n\nПро це повідомляє \"Європейська правда\" з посиланням на Reuters.\n\nПропозицію про створення слідчої комісії перед парламентом, який перервав літню відпустку, висунула сама ж партія ПАСОК. Її підтримали 142 грецькі депутати з 300, тоді як для схвалення були потрібні мінімум 120 голосів.\n\nЗа словами представника ПАСОК Гаріса Кастанідіса, слідча комісія має встановити, чи намагалися спецслужби Греції встановити незаконне стеження за іншими політиками й журналістами, а також хто і чому ухвалював таке рішення.\n\nЗгідно із опитуванням грецької соціологічної служби GPO, понад 58% респондентів заявили, що скандал із прослуховуванням підірвав їхню довіру до влади, і лише 40,6% заявили, що ситуація на це не вплинула.\n\nНагадаємо, в липні лідер соціалістичної опозиційної партії ПАСОК Нікос Андрулакіса подав скаргу до вищої прокуратури про спробу прослуховування його мобільного телефону програмним забезпеченням для стеження.\n\nПрем'єр-міністр Греції Кіріакос Міцотакіс заявив, що не знав про прослуховування Андрулакіса, але додав, що не підтримує його, навіть якщо воно здійснювалося згідно із законом.\n\nА втім, скандал уже призвів до відставки голови розвідувальної служби Панайотіса Контолеона та генерального секретаря офісу прем’єр-міністра Григоріса Дімітріадіса.\n\nНагадаємо, минулого року в Європейському Союзі вибухнув скандал через виявлені випадки масового використання програмного забезпечення Pegasus ізраїльської компанії NSO Group, за допомогою якого прослуховували сотні урядовців, політиків, журналістів і активістів.",
    "Десять країн ЄС наполягатимуть на обмеженні цін на газ – Reuters": "Група з десяти країн Євросоюзу планують звернутися до Єврокомісії із закликом розробити план обмеження ціни на газ для всього блоку цього тижня.\n\nПро це повідомляє Reuters із посиланням на проєкт листа у розпорядженні редакції.\n\nУ листі країни просять ЄК внести пропозиції щодо обмеження ціни на газ для обговорення на засіданні міністрів енергетики ЄС у п'ятницю, після чого якнайшвидше внести відповідну законодавчу пропозицію.\n\nУ ЄС заявили, що близько 10 країн розглядають можливість підписання листа, серед яких – Бельгія, Італія, Польща, Мальта і Греція.\n\nПроект листа, адресований комісарці ЄС з питань енергетики Кадрі Сімсон, закликає до встановлення верхньої межі ціни на всі оптові операції з газом. Дискусії щодо листа тривали в понеділок, відтак його зміст ще може змінитися.\n\nУ проекті сказано, що обмеження цін на газ допоможе країнам стримати \"неприйнятний інфляційний тиск\", що б'є по домогосподарствах і підприємствах, і що такий захід може бути запроваджено без загрози для безпеки поставок.\n\nВодночас інші держави виступають проти обмеження цін на газ, що викликає сумніви в тому, що будь-яка пропозиція ЄС отримає достатню підтримку. Так, Німеччина, Нідерланди і Данія заявляють, що обмеження цін може поставити під загрозу стабільність постачання газу, чим підірве здатність ЄС накопичити газ для проходження зими.\n\nВІДЕО ДНЯ\n\nНагадуємо:\n\nЄврокомісія презентувала план екстреного реагування на ситуацію, що склалася з цінами на європейському енергетичному ринку. Наразі країни обговорюють такі пропозиції як оподаткування надприбутків енергокомпаній та обмеження споживання електрики. Їх планують затвердити їх на зустрічі міністрів у п'ятницю.\n\nВодночас інші пропозиції ЄС знаходяться в стадії розробки, зокрема щодо підтримки ліквідності для енергетичних компаній та додаткові заходи для зниження цін на газ.\n\n\n\n\n\n",
    "Греція обіграла Чехію 94:88. Визначились усі чвертьфіналісти Євробаскету": "Завершився останній матч 1/8 Євробаскету. Збірна Греції обіграла Чехію з рахунком 94:88 (20:20, 21:25, 22:22, 31:21).\n\nНайкращим гравцем матчу став центровий/важкий форвард збірної Греції та \"Мілуокі Бакс\" Янніс Адетокунбо. Дворазовий MVP НБА набрав у сьогоднішньому матчі (27 очок/10 підбирань/5 асистів). Найкращим серед чехів став форвард Ян Весели з (21/3/1).\n\nТаким чином, Греція стала останньою, восьмою країною, яка потрапила до чвертьфіналу Євробаскету. Крім неї, туди також увірвалися збірні: Італії, Фінляндії, Польщі, Іспанії, Німеччини, Словенії та Франції.\n\nЄвробаскет, 1/8 фіналу\n\nЗбірна Греції – Збірна Чехії 94:88\n\n(20:20, 21:25, 22:22, 31:21)",
    "У Греції стався потужний землетрус": "У середу, 31 серпня, поблизу грецького острова Самос, що в Егейському морі, стався потужний землетрус із магнітудою 5,2.\n\nЯк передає Укрінформ, про це повідомляє Ekathimerini.\n\nЗа даними Інституту геодинаміки Національної обсерваторії Афін, епіцентр знаходився за 17 кілометрів на південний захід від міста Піфагоріо на глибині 12,8 км.\n\nЗемлетрус був зафіксований о 13.10 за місцевим часом.\n\nНаразі немає жодних повідомлень про пошкодження чи постраждалих.\n\nЩе один, легший землетрус - 4,7 бала за шкалою Ріхтера - стався о 12:56 у тому ж районі. Його епіцентр був зафіксований на глибині 10 кілометрів.\n\nЧитайте також: На Філіппінах стався потужний землетрус\n\nЯк повідомляв Укрінформ, біля берегів індонезійського острова Суматра у понеділок уранці сталася серія підземних поштовхів, магнітуда останнього становила 6,1.",
    "Рашисти посилюють репресивну машину": "Новий пакет санкцій ЄС проти рф може передбачати заборону експорту десятків високотехнологічних товарів.\n\nІнші пропозиції передбачають заборону на транзакції з алмазами з росії, на ввезення банкнот ЄС та США до рф, на продаж нерухомості росіянам.\n\nТакож хочуть заборони фінансування росією лобістських фірм, недержавних організацій та аналітичних центрів, зареєстрованих у ЄС.\n\nКрім того, надійшла пропозиція заморожувати активи та забороняти в’їзд до ЄС особам, які допомагають росії обходити санкції.\n\nВідкритим залишається питання щодо енергоносіїв — там якраз чи не найбільша зона зусиль лобістів, маніпуляторів і ухильників від санкцій.\n\nАле тут поведінка самої росії позбавляє аргументів всю зграю спонсорованих нею «розуміючих путіна», підштовхуючи державу-агресора на дно.\n\n1. Німеччина підписала угоду про постачання скрапленого природного газу з Об’єднаними Арабськими Еміратами, щоо замістити втрачені поставки російського газу.\n\nУгоду підписала німецька компанія RWE під час візиту канцлера Олафа Шольца в цю країну, перший законтрактований обсяг становить 137 тисяч кубометрів.\n\nГаз привезуть танкером у грудні до нового терміналу у місті Брунсбюттель на півночі ФРН.\n\n2. Греція скоротила імпорт російського газу більш, ніж наполовину цього року завдяки збільшенню поставок від інших виробників на єдиний термінал зрідженого природного газу під Афінами.\n\nLNG-термінал на острові Ревітуса, за 40 км від Афін, може зберігати 225 000 кубометрів газу та регазифікувати 1400 кубометрів на годину.\n\nГреція протягом багатьох років покладалася на росію для задоволення близько 40% своїх потреб у газі, але вона збільшила закупівлю LNG в інших країнах відповідно до плану Європейського Союзу щодо скорочення залежності від російської енергії.\n\n3. За даними центробанку росії станом на 22 вересня обсяг грошових коштів збільшився на 132,1 мільярда рублів.\n\nЗростання грошових коштів говорить про те, що росіяни знімають гроші з рахунків та депозитів через банкомати та каси кредитних організацій, щоб поїхати до найближчих країн СНД та, якщо це необхідно, для конвертації на інші валюти в найближчій іноземній країні.\n\nЗаборона виїзду для чоловіків перекриє чи принаймні ускладнить цей потік, але не поверне довіру до російських банків і держави, яка таки принесла війну у дім кожного росіянина.\n\n4. У серпні російські споживачі продовжували скорочувати купувати одяг та взуття, а також побутову техніку і електроніку, але дещо наростили обсяги у продуктових магазинах.\n\nПокупці придбали у серпні менше, ніж роком раніше, побутової техніки та електроніки.\n\nЗагалом обсяг продажу техніки у грошовому вираженні на місяць знизився на 15%, а натуральному вираженні — на 12%.\n\nСередній чек у серпні 2022 року був на 11% меншим.\n\nУ серпні продажі продуктових магазинів у грошах зросли на 8% порівняно з минулим роком, а кількість куплених товарів на 5%.\n\n5. Тим часом уряд росії запланував рекордне в історії підвищення витрат на поліцію, росгвардію та спецслужби.\n\nВлада рф готується рекордно збільшити фінансування внутрішніх силових структур, які мають забезпечити «стабільність» режиму і не допустити протестів проти мобілізації та падіння рівня життя.\n\nВитрати за статтею, куди включено бюджети МВС, Росгвардії, спецслужб (органи безпеки), Слідчого комітету, прокуратури та системи ФСВП, зростуть за рік у 1,5 рази — безпрецедентно за весь час доступної статистики (з 2006 року).\n\nСумарно на армію, поліцію та інші силові відомства бюджет-2023 витратить 8,8 трлн рублів, або кожен третій рубль витрат.\n\nЗокрема, на «оборону» (тобто, фактично на підтримку агресії) заплановано 5 трлн рублів (або 3,3% ВВП). За два роки бюджет рф витратить на «військову машину» майже 10 трлн рублів, що в 7 разів більше річних витрат федеральної скарбниці на охорону здоров’я, в 20 разів більше річного фінансування системи ЖКГ і майже в 1,5 тисячі разів вище за суму, яка виділяється для розвитку власного виробництва ліків.\n\nУ таких умовах рашисти традиційно посилюють репресивну машину. Але кумулятивний ефект санкцій поступово опускає рівень життя до позицій, коли відчуття вялічія перестане компенсувати очевидні провали кремля.\n\nІ далі ж буде.\n\nДжерело",
    "Угорщина та Кіпр проти швидкого обмеження цін на російську нафту в ЄС – ЗМІ": "Щонайменше дві країни Європейського Союзу – Угорщина та Кіпр – висловилися проти обмеження ціни на нафту з Росії разом із країнами \"Групи семи\", що, найімовірніше, відтермінує її запровадження.\n\nЯк повідомляє \"Європейська правда\", про це з посиланням на поінформованих співрозмовників пише Bloomberg.\n\nЗа даними агенції, протягом вихідних представники Європейської комісії зустрілися з послами країн ЄС, щоб обговорити новий пакет санкцій проти Росії у відповідь на проведення \"референдумів\" на тимчасово окупованих територіях України.\n\nЗазначається, що сторони досягли згоди щодо обмеження експорту до Росії електроніки, яка використовується для виробництва зброї – цей крок було названо ефективним, особливо на тлі часткової мобілізації в РФ.\n\nВодночас щодо граничної ціни на російську нафту такої згоди немає. Так, ті члени ЄС, які домоглися для себе обмежень у нафтовому ембарго, просять звільнити з-під дії граничної ціни російську нафту, яку вони імпортуватимуть.\n\nКрім того, Греція, Кіпр і Мальта, які заробляють на морських перевезеннях, можуть просити про відповідні винятки в санкційному режимі, вважають співрозмовники Bloomberg.\n\nГранична ціна на нафту має бути погоджена в ЄС до 5 грудня – саме тоді країни \"Групи семи\" планують запровадити аналогічний захід на своїх національних рівнях.\n\nНагадаємо, Брюссель підтвердив, що починає підготовку восьмого пакета санкцій проти Російської Федерації за агресивну війну проти України.\n\nРаніше повідомлялося, що ЄС може ухвалити новий пакет санкцій проти Росії вже 6-7 жовтня, коли відбудеться засідання Європейської ради, а Європейська комісія внесе відповідні пропозиції вже цього тижня.",
    "Греція - Україна 99:79. Огляд матчу": "Огляд матчу Греція - Україна\n\nДжерело - Чемпіон.\n\nЗбірна України поступилась Греції у четвертому турі Євробаскету-2022.\n\nЄвробаскет-2022\n\n4 тур, 6 вересня\n\nГреція - Україна 99:79 (23:20, 16:26, 32:11, 28:22)\n\nУкраїна: Зотов 2, Михайлюк 16, Близнюк 4, Пустовий 6, Лень 10 + 8 підбирань – старт; Санон 16, Сидоров 10, Ткаченко 8, Скапінцев 4, Бобров 3\n\nНагадаємо, що у першому турі українські баскетболісти переграли Велику Британію, а в другому з труднощами здолали Естонію, у третьому переграли Італію.",
    "Іспанія планує видавати візи \"цифрових кочівників\", щоб привабити фрілансерів": "Іспанія планує видавати візи \"цифрових кочівників\", які дадуть можливість британцям та іншим громадянам країн, що не є членами ЄС, працювати під сонцем і насолоджуватися нижчою вартістю життя, а також податковими пільгами.\n\nПро це, як пише \"Європейська правда\", повідомляє The Guardian.\n\nВізи будуть запропоновані людям, які працюють віддалено на підприємствах за межами Іспанії і отримують максимум 20% свого доходу від іспанських фірм.\n\nОскільки закон ще не прийнятий, деякі деталі ще мають бути узгоджені, але очікується, що віза - по суті, дозвіл на проживання - буде спочатку дійсна протягом одного року, з можливістю продовження до п'яти років залежно від обставин заявника. Близькі родичі, такі як дружина або діти, матимуть право приєднатися до заявника.\n\nЗаявники повинні бути з країн, що не входять до Європейського економічного простору, і мати можливість продемонструвати, що вони працювали віддалено не менше року. Вони повинні мати трудовий договір або, якщо вони є фрілансерами, показати, що вони регулярно працювали в компанії за межами Іспанії.\n\nВони також повинні продемонструвати, що будуть заробляти достатньо, щоб бути самодостатніми, і що у них є адреса в Іспанії..\n\nПерші чотири роки вони оподатковуватимуться за ставкою 15%, а не за стандартною базовою ставкою 25%.\n\nІспанія приєднується до 15 інших європейських країн, які пропонують ту чи іншу версію візи цифрового кочівника. Кожна країна має свій власний набір умов.\n\nУ Хорватії, наприклад, заявники повинні заробляти не менше 2 300 євро на місяць, в Естонії - 3 500 євро, в Ісландії - 7 100 євро, а в Португалії - лише 700 євро. Вважається, що Іспанія встановить мінімальний щомісячний дохід близько 2 000 євро.\n\nГреція ввела закон про цифрових кочівників в жовтні 2021 року, пропонуючи проживання від одного до трьох років. Заявники повинні мати щомісячний дохід у розмірі 3500 євро.\n\nДеякі країни вимагають наявності готівки в банку - 5500 євро у випадку з Чеською Республікою - а також доходу. Деякі також можуть наполягати на наявності приватної медичної страховки.\n\nМадрид, Валенсія і Барселона вже користуються популярністю серед цифрових кочівників ЄС, причому остання виявляється улюбленим місцем для стартапів, оскільки місто прагне стати технологічним центром і менш залежним від туризму.\n\nВідмінне покриття 4G майже скрізь в Іспанії спокушає деяких кочівників оселятися в сільській місцевості, де орендна плата дуже низька. Швидкість Інтернету є однією з найшвидших в Європі і становить 148 Мбіт/с, що майже вдвічі перевищує швидкість у Великій Британії, яка становить 75 Мбіт/с.\n\nОднак для жителів таких міст, як Мадрид і Барселона, негативним наслідком є те, що кочівники підвищують орендну плату, оскільки люди, які працюють віддалено на американські або британські компанії, можуть отримувати набагато вищу зарплату і платити вищу орендну плату, ніж місцеві жителі.\n\nЗгідно з опублікованим цього року звітом, середньомісячна заробітна плата в Іспанії становить 1751 євро, що на 20% менше, ніж в середньому по ЄС (2194 євро).",
    "Розпочався візит Предстоятеля Православної Церкви України до Греції - OCU": "Розпочався візит Предстоятеля Православної Церкви України до Греції\n\n3 вересня 2022 року розпочався перший офіційний візит Блаженнійшого Митрополита Київського і всієї України Епіфанія до Греції у якості Предстоятеля Православної Церкви України.\n\nЗ благословення Його Всесвятості Вселенського Патріарха Варфоломія, в канонічній юрисдикції якого знаходиться місцева митрополія, митрополит Філіпп, Неаполя і Тасоса Стефан надіслав через Священний Синод Церкви Греції запрошення Предстоятелю ПЦУ разом з делегацією відвідати урочистості з нагоди вшанування Собору Тасоських святих.\n\nЦе запрошення надійшло ще на початку березня цього року. Завдяки тому, що український народ та Збройні сили України відкинули російських агресорів від Києва, цей візит став можливим. Митрополит Стефан минулого року був членом патріаршої делегації під час візиту Його Всесвятості Вселенського Патріарха Варфоломія до України. Тоді ж він особисто повідомив Предстоятелю ПЦУ про своє бажання у відповідь запросити його наступного року до Філіппійсько-Тасоської митрополії.\n\nУ поїздці до Греції Блаженнійшого Митрополита Епіфанія супроводжують Головний секретар Священного Синоду ПЦУ митрополит Вінницький і Барський Симеон та заступник голови Управління зовнішніх церковних зв’язків архієпископ Чернігівський і Ніжинський Євстратій, а також духовенство – протоієрей Василь Лило, протоієрей Іван Сидор, протодиякон Владислав Демченко та диякон Андрій Сидор.\n\nТретього вересня опівдні в місцевому аеропорту поблизу м. Кавала – сучасного центра митрополії, розбудованого поруч з античними Філіппами – зустрілися Вселенський Патріарх Варфоломій, Архієпископ Афінський і всієї Еллади Ієронім, голова Священного Синоду Церкви Греції, та Блаженнійший Митрополит Київський і всієї України Епіфаній, до яких також доєднався офіційний представник влади Грецької Республіки на урочистостях Міністр національної оборони Ніколаос Панайотопулос, уродженець Кавали.\n\nПід час спілкування Предстоятелі висловили взаємну радість з приводу можливості звершити урочистості, зокрема – відправити спільну Божественну літургію. «Наша Церква і український народ вдячні Вашій Всесвятості і Вашому Блаженству за підтримку, допомогу і молитву в час триваючої неспровокованої російської війни проти нашої держави», – підкреслив митрополит Епіфаній.\n\nТакож окремо Блаженнійший владика через пана Панайотопулоса висловив вдячність Уряду і народу Греції за гуманітарну допомогу, матеріальну, військову, дипломатичну та моральну підтримку під час успішного опору російським завойовникам.\n\nПісля зустрічі Предстоятелі разом із супроводжуючими особами відбули до місцевого порту, звідки морем вирушили на острів Тасос. Разом з ними до острова прибула ікона Собору Тасоських святих, яка урочисто була зустрінута на набережній.\n\nМитрополія Філіпп, Неаполя і Тасоса знаходиться в 150 кілометрах на схід від міста Салоніки. Тут, в античному місті Філіппи, яке було зруйноване під час турецького завоювання Балкан у 1400 році, апостол Павло вперше на Європейському континенті проповідував Євангеліє, утворив церковну громаду та звершив перші хрещення. Одна з книг Нового Завіту – це Послання апостола Павла до филипʼян.\n\nПресслужба Київської Митрополії\n\nУкраїнської Православної Церкви (ПЦУ)",
    "Назвали країну Європи з найкращими пляжами": "Назвали країну Європи з найкращими пляжами\n\nпонеділок, 29 серпня 2022 21:20\n\nКрім Греції, до топ-3 увійшли Італія і Португалія\n\nМіконос, Греція - Фото з мережі\n\nНайпопулярнішою європейською країною для шанувальників пляжного відпочинку цьогоріч стала Греція.\n\nПошукова система оренди житла для відпустки Holidu опублікувала індекс найкращих пляжів 2022 року.\n\nЛідирує у цьому переліку Греція - вона щомісяця збирає 5,4 тисячі пошукових запитів в Google і понад 142 тисяч хештегів в Instagram.\n\nДля мандрівників, що планують поїздку в Грецію заради пляжного відпочинку, найкращим вибором є Крит, Наксос і Міконос.\n\nГрецію в рейтинзі йдуть Італія і Португалія.\n\nКоста Вісентіна, Португалія - фото з мережі\n\nВ десятку також увійшли Франція, Ірландія, Іспанія, Хорватія, Мальта, Нідерланди та сусідня до України Польща.\n\nДжерело: УНІАН\n\nРадіо Трек: НОВИНИ\n\nПоширити у Facebook",
    "Тривожні вибори в Італії, реакція на ядерні погрози РФ, Boeing 737 сів у озеро: новини вихідних": "США пригрозили Росії \"катастрофічними наслідками\" за застосування ядерної зброї і серйозними економічними витратами за проведення псевдореферендумів на тимчасово окупованих в Україні територіях.\n\nПрем'єр-міністр Польщі заявив, що режим президент РФ слабшає, саме тому він іде на загострення конфлікту і найближчим часом можна очікувати ескалації агресії.\n\nПрем’єрка Британії закликала союзників зберігати рішучу підтримку України й не підаватися на \"бряцання зброєю\" від Путіна, а Канада розширює спроможності логістичного хабу у Шотландії, щоб прискорити постачання зброї і боєприпасів Україні та союзникам на східному флангу НАТО.\n\nБільше важливих і цікавих новин вихідних 24 та 25 вересня у нашому дайджесті.\n\nТакож підписуйтеся і на наш Telegram-канал - так зручніше отримувати дайджести та іншу важливу і цікаву інформацію!\n\nРеакція на псевдореферендуми\n\nПрезидент США Джо Байден заявив, що Сполучені Штати ніколи не визнають результати псевдореферендуми на окупованих територіях України і пригрозив Росії серйозними економічними витратами.\n\n\"Ми будемо працювати з нашими союзниками і партнерами, щоб накласти на Росію додаткові швидкі і серйозні економічні витрати\" - додав він.\n\nБайден запевнив, що Сполучені Штати стоять разом з нашими партнерами по всьому світу у відкиданні будь-яких сфабрикованих результатів, які оголосить Росія.\n\nРазом з тим, за даними кореспондента Радіо Свобода\" Рікарда Джозвяка, у восьмому пакеті санкцій ЄС не буде обмеження цін на російську нафту.\n\nСербія, попри свою прихильність до Росії, не визнаватиме псевдореферендуми, організовані РФ на окупованих територіях півдня й сходу України.\n\n\"Геноцидальна війна\" Путіна\n\nГлава дипломатії ЄС Жозеп Боррель заявив, що Євросоюз повинен серйозно поставитися до погроз президента РФ Владіміра Путіна про можливість застосування ядерної зброї у війні в Україні.\n\nЗа його словами, війна досягла \"небезпечного моменту\".\n\n\"Безумовно, це небезпечний момент, тому що російська армія загнана в кут, і реакція Путіна - погроза застосування ядерної зброї - це дуже погано\", - сказав Боррель.\n\nАдміністрація президента США Джо Байдена непублічно попередила Кремль про те, що будь-яке застосування ядерної зброї у війні проти України буде мати \"катастрофічні наслідки\" для Росії.\n\nУ Конгресі США вважають, що Сполучені Штати мають домагатись виключення Росії із Ради Безпеки ООН.\n\nТак за словами конгресмена-республіканця Браяна Фіцпатріка, члени групи підтримки України в Конгресі планують відповідне двопартійне звернення.\n\n\"Я буду закликати до цього. І моя колега, конгресвумен Марсі Каптур також закликатиме до цього. Це буде двопартійне звернення співголів групи підтримки України в Конгресі - назавжди виключити Росію із Ради Безпеки та взагалі з ООН. Це сором для цієї організації. Країна, чиє військо та уряд активно здійснюють найгіршу форму геноциду, в цю саму мить поки ми розмовляємо, має членство у Раді Безпеки ООН\", - заявив Фіцпатрік.\n\nМіністр закордонних справ Естонії Урмас Рейнсалу також сказав, що війна Росії в Україні стала геноцидальною, і всі країни повинні бути стурбовані світовим порядком безпеки, де \"переважає сила\".\n\nКрім того, Естонія долучилася до позову України проти РФ щодо геноциду. Країна вирішила скористатися положеннями статті 63 Конвенції про запобігання геноциду й долучитися до позову.\n\nУкраїна звернулася до Міжнародного суду 26 лютого, оскільки Росія виправдовувала вторгнення в Україну, яке розпочалося 24 лютого, необхідністю перешкодити Україні і покарати її за передбачуваний геноцид у Луганській і Донецькій областях.\n\nМобілізація в РФ\n\nПрем'єр-міністр Польщі Матеуш Моравєцький заявив, що режим президент РФ Владіміра Путіна слабшає, саме тому він іде на загострення конфлікту і найближчим часом можна очікувати ескалації агресії.\n\n\"Російський ведмідь поранений і, на жаль, найближчим часом можна очікувати ескалації насильства та хвилі російської агресії. Це не змінює того факту, що з кожним днем ​​режим Путіна слабшає\", - сказав Моравецький.\n\nЗа його словами, послання Путіна, в якому він оголосив про мобілізацію, мало викликати страх, але це свідчить не про силу Росії, а про глибоку кризу, в якій вона опинилася.\n\nЧисло росіян, які в’їхали до Фінляндії, за тиждень зросло на 88%.\n\nГлава Євроради не проти відкрити кордони ЄС для росіян, які втікають з країни.\n\nУ Нідерландах також готові приймати російських ухилянтів.\n\nА от глава МЗС Литви проти надання притулку ухилянтам: росіяни мають встати проти Путіна.\n\n\"Литва не надаватиме притулок тим, хто просто тікає від відповідальності. Росіяни повинні залишитися і воювати. Проти Путіна\" - написав Ландсбергіс.\n\nДопомога Україні\n\nПрем’єрка Британії Ліз Трасс закликала союзників зберігати рішучу підтримку України й не підаватися на \"бряцання зброєю\" від президента РФ Владіміра Путіна.\n\nКанада розширює спроможності логістичного хабу у Шотландії, щоб прискорити постачання зброї і боєприпасів Україні та союзникам на східному флангу НАТО.\n\nЕстонія подарує Житомирській області 12 автобусів.\n\nА глава МЗС Польщі вважає, що Німеччина робить все, щоб допомагати Україні якнайменше і якнайпізніше.\n\n\"Я пам'ятаю обґрунтування цього очевидного небажання з боку німців підтримати українську сторону з багатьох питань, чи то матеріально, чи то фінансово. Тут ми з німцями суттєво відрізняємося. Ми виходимо з того, що якщо допомагаємо, то намагаємося зробити це якомога більше, максимально посилити позиції України і зробити це якомога швидше, за англосаксонським принципом \"хто дає швидко, той дає двічі\". - сказав міністр.\n\n\"У мене, навпаки, складається враження, що німецька політика полягає в тому, щоб надавати цю допомогу якомога менше і якомога пізніше. Чому? (...) Я думаю, що вони хочуть, щоб відносини з Росією послаблювалися якомога менше\", - зазначив Рау.\n\nУкраїна та Іран\n\nВ міністерстві закордонних справ України розкритикували заяви Ірану про нібито вплив \"третьої сторони\" на рішення Києва знизити рівень відносин з Тегераном.\n\n\"Єдиною \"третьою стороною\" є іранські безпілотники, які Україна вже безпосередньо збиває в своєму небі. Тегеран несе повну відповідальність за руйнацію відносин з Україною\" - сказав речник МЗС Олег Ніколенко.\n\n\"Іран має негайно припинити постачання зброї РФ для вбивств українців, а не виправдовуватися фантазіями про \"зовнішній вплив\" - додав Ніколенко.\n\n23 вересня українська сторона ухвалила рішення позбавити посла Ірану в Україні акредитації, а також суттєво скоротити кількість дипломатичного персоналу іранського посольства у зв'язку з постачанням Росії ударних безпілотників.\n\nПредставник МЗС Ірану Насер Канаані \"порадив\" Україні \"утриматися від впливу третіх сторін, які прагнуть зруйнувати відносини між двома країнами\".\n\nКанаані також заявив, що Тегеран пропорційно відповість на рішення української сторони.\n\nСлід додати, що у будівлю посольства Ірану в Греції кинули коктейль Молотова.\n\nВибори в Італії\n\nВ Італії проходять дострокові вибори: правий блок має найбільші шанси на перемогу.\n\nПерші за сторіччя осінні загальнонаціональні вибори в Італії були спричинені міжпартійною боротьбою, яка в липні призвела до повалення уряду прем'єр-міністра Маріо Драгі.\n\nОстанні опитування громадської думки два тижні тому показали, що правий альянс на чолі з партією Джорджії Мелоні \"Брати Італії\" має явну перевагу.\n\nНагадаємо, глава Єврокомісії Урсула фон дер Ляєн завуальовано пригрозила Італії наслідками, якщо вона відхилиться від демократичних принципів після перемоги правого блоку на чолі з Джорджією Мелоні на виборах у неділю.\n\nПро феномен \"Братів Італії\" та їхньої лідерки Джорджії Мелоні ЄвроПравда вже докладно писала. Ми також докладно аналізували, як дострокові вибори можуть змінити зовнішню політику Італії.\n\nІнше: Британії не вистачає робочої сили\n\nБайден відібрав в Афганістану статус основного союзника за межами НАТО.\n\nВказівник одного з мікрорайонів Риги розмалювали в кольори російського прапора.\n\nКанада скасує вимогу про вакцинацію для в'їзду з 30 вересня.\n\nУряд Британії планує послабити імміграційні правила через нестачу робочої сили.\n\nНімеччина пропонує заборонити громадянам ЄС обіймати посади в російських держкомпаніях.\n\nКНДР запустила балістичну ракету перед візитом віцепрезидентки США до Сеулу.\n\nГреція наполовину скоротила імпорт російського газу, а Німеччина домовилася про постачання газу з ОАЕ.\n\nТуреччина звинуватила Грецію у перекиданні бронетехніки на острови з невоєнним статусом.\n\nУ Франції вантажний Boeing 737 скотився в озеро після посадки.",
    "Німеччина – Греція. Євробаскет. 1/4 фіналу. Дивитися онлайн. LIVE": "У німецькому Берліні 13 вересня відбуваються чвертьфінальні матчі Євробаскету-2022.\n\nДивіться 13 вересня о 21:30 відеотрансляцію матчу ЧЄ-2022 з баскетболу між збірними Німеччини та Греції.\n\nНімеччина – Греція. Євробаскет. 1/4 фіналу. Дивитися онлайн. LIVE\n\nВідеотрансляція – на телеканалі XSport та на YouTube.\n\nЄвробаскет-2022. Пари 1/4 фіналу\n\n13 вересня\n\n18:15. Іспанія – Фінляндія – 100:90\n\n– Фінляндія – 100:90 21:30. Німеччина – Греція\n\n14 вересня\n\n18:15. Франція – Італія\n\n21:30. Словенія – Польща\n\nСітка плей-оф",
    "Німеччина домовилася про постачання газу з ОАЕ": "Німеччина підписала угоду про постачання скрапленого природного газу з Об’єднаних Арабських Еміратів, що замістить втрачені поставки російського газу.\n\nЯк пише \"Європейська правда\", про це повідомляє Spiegel.\n\nУгоду підписала німецька компанія RWE під час візиту канцлера Олафа Шольца в країну, перший законтрактований обсяг складає 137 тисяч кубометрів. Газ привезуть танкером у грудні до нового терміналу у місті Брунсбюттель на півночі ФРН.\n\nНові домовленості про енергоресурси є ключовою метою поїздки Шольца на Близький Схід. Далі канцлер вирушить до Саудівської Аравії і Катару. Останній має треті найбільші газові резерви у світі, проте підписання угод поки не очікується.\n\nЯк повідомлялося, Греція цього року скоротила імпорт російського газу більш ніж наполовину завдяки збільшенню поставок від інших виробників на єдиний термінал зрідженого природного газу під Афінами.\n\nПольща наприкінці вересня завершила будівництво газопроводу Baltic Pipe для імпорту газу з Норвегії.",
    "Ліга націй УЄФА: груповий турнір завершують матчі 6-го туру": "У Лізі націй УЄФА 25-27 вересня пройдуть поєдинки заключного, 6-го туру групового етапу.\n\nЯк повідомляв Укрінформ, футболісти збірної України у вівторок, 27 вересня, у Кракові (Польща) прийматимуть національну команду Шотландії, передає Укрінформ.\n\nУ паралельному матчі групи 1 Ліги В на «Авіва Стедіум» у Дубліні зіграють Ірландія та Вірменія.\n\nЗгідно регламентом Ліги націй УЄФА, переможці чотирьох груп Ліги В отримають путівки до Ліги А, а останні команди квартетів у наступному циклі виступатимуть у Лізі С.\n\nЧитайте також: Збірна України з футболу на виїзді розгромила Вірменію\n\nРозклад поєдинків 6-го туру Ліги націй УЄФА.\n\n25 вересня.\n\nЛіга А\n\nгрупа 1: Данія - Франція, Австрія - Хорватія.\n\nТаблиця: Хорватія - 10 очок, Данія - 9, Франція - 5, Австрія - 4.\n\nгрупа 4: Нідерланди - Бельгія, Вельс - Польща.\n\nТаблиця: Нідерланди - 13 очок, Бельгія - 10, Польща - 4, Вельс - 1.\n\nЛіга С\n\nгрупа 1: Люксембург - Литва, Фарерські острови - Туреччина.\n\nТаблиця: Туреччина - 13 очок, Люксембург - 8, Фарерські острови - 5, Литва - 1.\n\nгрупа 3: Казахстан - білорусь, Словаччина - Азербайджан.\n\nТаблиця: Казахстан - 13 очок, Азербайджан - 7, Словаччина - 6, білорусь - 2.\n\nЛіга D\n\nгрупа 1: Андорра - Латвія, Молдова - Ліхтенштейн.\n\nТаблиця: Латвія - 12 очок, Молдова - 10, Андорра - 7, Ліхтенштейн - 0.\n\n26 вересня.\n\nЛіга А\n\nгрупа 3: Англія - Німеччина, Угорщина - Італія.\n\nТаблиця: Угорщина - 10 очок, Італія - 8, Німеччина - 6, Англія - 2.\n\nЛіга В\n\nгрупа 3: Чорногорія - Фінляндія, Боснія і Герцеговина - Румунія.\n\nТаблиця: Боснія і Герцеговина - 11 очок, Чорногорія - 7, Фінляндія - 5, Румунія - 4.\n\nЛіга С\n\nгрупа 4: Гібралтар - Грузія, Північна Македонія - Болгарія.\n\nТаблиця: Грузія - 10 очок, Північна Македонія - 7, Болгарія - 6, Гібралтар - 1.\n\nЛіга D\n\nгрупа 2: Сан-Марино - Естонія.\n\nТаблиця: Естонія - 9 очок, Мальта - 6, Сан-Марино - 0.\n\n27 вересня.\n\nЛіга А\n\nгрупа 2: Швейцарія - Чехія, Португалія - Іспанія.\n\nТаблиця: Португалія - 10 очок, Іспанія - 8, Швейцарія - 6, Чехія - 4.\n\nЛіга В\n\nгрупа 1: Україна - Шотландія, Ірландія - Вірменія.\n\nТаблиця: Шотландія - 12 очок, Україна - 10, Ірландія - 4, Вірменія - 3.\n\nгрупа 2: Албанія - Ісландія.\n\nТаблиця: Ізраїль - 8 очок, Ісландія - 3, Албанія - 1. /росія - відсторонена від змагань через війну проти України/.\n\nгрупа 4: Швеція - Словенія, Норвегія - Сербія.\n\nТаблиця: Норвегія - 10 очок, Сербія - 10, Словенія - 5, Швеція - 3.\n\nЛіга С\n\nгрупа 2: Греція - Північна Ірландія, Косово - Кіпр.\n\nТаблиця: Греція - 12 очок, Косово - 6, Північна Ірландія - 5, Кіпр - 5.",
    "Парма. Баіндл поступилася лідерці посіву на старті основної сітки": "Перше коло\n\nКатерина Баіндл (Україна, Q) - Марія Саккарі (Греція, 1) 7:6(2), 2:6, 3:6\n\nДрузі, проект \"Великий теніс України\" просить вашої підтримки!Наш ресурс за весь час свого існування ніколи не мав спонсорів і існував тільки за рахунок реклами.Зараз ми дуже хочемо зберегти наш проект і продовжувати розвиватися після нашої перемоги!Підтримайте наш сайт будь-якою доступною для вас сумою. Це займе рівно одну хвилину для вас і допоможе нам вижити, щоб продовжувати радувати вас новинами зі світу тенісу.Дякуємо, що залишаєтеся з нами.Все буде Україна! 💙💛",
    "Баскетбол. У чотирьох країнах стартує чемпіонат Європи": "Збірна України гратиме в Групі С, матчі проходитимуть у Мілані\n\nЗ 1 по 18 вересня у чотирьох країнах триватиме чемпіонат Європи серед чоловіків. Матчі відбуватимуться у Тбілісі (Грузія), Празі (Чехія), Мілані (Італія), Кельні та Берліні (Німеччина). Збірна України гратиме в Групі С (матчі проходитимуть у Мілані).\n\n2 вересня. 15:15, Україна – Велика Британія. 17:00, Хорватія – Греція. 22:00, Італія – Естонія.\n\n3 вересня. 15:15, Велика Британія – Хорватія. 17:00, Естонія – Україна. 22:00, Греція – Італія.\n\n5 вересня. 15:15, Хорватія – Естонія. 17:00, Велика Британія – Греція. 22:00, Україна – Італія.\n\n6 вересня. 15:15, Естонія – Велика Британія. 17:00, Греція – Україна. 22:00, Італія – Хорватія.\n\n8 вересня. 15:15, Хорватія – Україна. 17:00, Естонія – Греція. 22:00, Велика Британія – Італія.\n\nТелеканал Xsport транслюватиме матчі нашої команди.\n\n«Голос України».",
    "відеоогляди матчів Ліги націй 5-й тур 24 вересня": "У п'ятницю, 23 вересня, на футбольних полях Європи відбулося дев'ять поєдинків Ліги націй, серед яких збірна України розгромила на виїзді Вірменію (5:0).\n\nЛіга націй. 5-й тур\n\nДивізіон А\n\nГрупа 2\n\nІспанія — Швейцарія — 1:2 (Альба, 55 — Аканджі, 21, Емболо, 58).\n\nУ матчі лідера групи та аутсайдера не очікувалася сенсація. Але швейцарці відкрили рахунок у першому таймі, а коли іспанці відігралися після перерви, швидко змогли знову вийти вперед — і своєї переваги вже не віддали.\n\nЧехія — Португалія — 0:4 (Далот, 33, 52, Бруну Фернандеш, 45+2, Діогу Жота, 82). На 45+6-й хвилині Шик (Чехія) не реалізував пенальті.\n\nУ першому таймі, за рахунку 0:0, зірковий футболіст португальців Криштіану Роналду після зіткнення з воротарем суперника у боротьбі за верховий м'яч упав на газон. У п'ятиразового володаря «Золотого м'яча» пішла з носа кров, яку лікарям вдалося зупинити.\n\nТакий «прийом» подіяв, і Криштіану до кінця матчу не забив. Щоправда, його партнери не пошкодували чехів, «відвантаживши» чотири м'ячі без відповіді.\n\nСтановище команд: 1. Португалія — 10 очок; 2. Іспанія — 9; 3. Чехія — 4; 4. Швейцарія — 4.\n\nДивізіон В\n\nГрупа 1\n\nВірменія — Україна — 0:5 (Тимчик, 22, Зубков, 57, Довбик, 69, 84, Ігнатенко, 81).\n\nШотландія — Ірландія — 2:1 (Хендрі, 50, Крісті, 81, з пенальті — Іган, 18).\n\nЗбірна Шотландії після розгрому України (3:0) помучилася із сусідами з Ірландії. Після першого тайму господарі мінімально поступалися, але у другому таймі змогли схилити шальки терезів на свій бік, причому переможний м'яч забили з пенальті. Тепер доля першого місця вирішиться 27 вересня у Кракові у поєдинку з Україною — підопічним Стіва Кларка достатньо не програти.\n\nСтановище команд: 1. Шотландія — 12 очок; 2. Україна — 10; 3. Ірландія — 4; 4. Вірменія — 3.\n\nГрупа 2\n\nІзраїль — Албанія — 2:1 (Вайссман, 46, Барібо, 90+2 — Узуні, 88).\n\nСтановище команд: 1. Ізраїль — 8 очок (4 матчі); 2. Ісландія — 3 (3); 3. Албанія — 1 (3).\n\nГрупа 4\n\nСловенія — Норвегія — 2:1 (Шпорар, 69, Шешко, 81 — Холанд, 47).\n\nЕрлінг Холанд продовжує «штампувати» голи. На рахунку форварда 21 гол у 22 матчах за національну команду, причому він приклався до всіх забитих м'ячів Норвегії в нинішній Лізі націй (6 голів та 1 асист). Ось тільки цього разу результативний удар бомбардира не допоміг скандинавам розжитися очками.\n\nСербія — Швеція — 4:1 (Мітрович, 18, 45+1, 50, Лукіч, 70 — Клаессон, 15).\n\nСтановище команд: 1. Норвегія — 10 очок; 2. Сербія — 10; 3. Словенія — 5; 4. Швеція — 3.\n\nДивізіон С\n\nГрупа 2\n\nПівнічна Ірландія — Косово — 2:1 (Уайт, 82, Мадженніс, 90+3 — Мурікі, 58).\n\nКіпр — Греція — 1:0 (Ціоніс, 18).\n\nСтановище команд: 1. Греція — 12 очок; 2. Косово — 6; 3. Північна Ірландія — 5; 4. Кіпр — 5.\n\nУ неділю, 25 вересня, у Лізі націй зіграють: дивізіон А — група 1: Австрія — Хорватія, Данія — Франція; група 4 — Нідерланди — Бельгія, Уельс — Польща; дивізіон С — група 1: Люксембург — Литва, Фарерські острови — Туреччина; група 3 — Азербайджан — Казахстан, Словаччина — Білорусь; дивізіон D — група 1: Андорра — Латвія, Молдова — Ліхтенштейн.\n\nРаніше «ФАКТИ» повідомляли, що гол-шедевр допоміг Угорщині вперше за 68 років обіграти Німеччину.\n\nФото uefa.com\n\n1024\n\nЧитайте нас у Telegram-каналі, Facebook та Instagram",
    "Кваліфікація ЧС-2023: результати матчів 28 серпня": "У неділю, 28 серпня, відбулося шість матчів другого раунду кваліфікації чемпіонату світу 2023 року.\n\nСербія здолала Туреччину завдяки 24 очкам і 10 підбиранням від Миколи Йокіча. Греція Янніса Адетокумбо впевнено перемогла Бельгію, а Фінляндія переграла Естонію і стала першою європейською збірною, яка гарантувала собі участь у чемпіонаті світу.\n\nЧемпіонат світу-2023\n\nКваліфікація. Другий раунд\n\nГрупа I\n\nВелика Британія - Латвія 80:87 (16:24, 22:14, 22:26, 20:23)\n\nВелика Британія: Хесон 15 + 8 підбирань + 8 передач, Оласені 14 + 6 підбирань, Нельсон 11 + 8 передач\n\nЛатвія: Порзингіс 29 + 14 підбирань, Ломажс 16, Бертанс 11\n\nГреція – Бельгія 85:68 (30:15, 19:18, 15:11, 21:24)\n\nГреція: Я. Адетокумбо 24 + 7 підбирань, Дорсі 22, Калатес 12 + 5 передач\n\nБельгія: Обасохан 14, Бако 12 + 9 підбирань, Житло 10 + 5 підбирань\n\nТуреччина – Сербія 72:79 (11:26, 17:21, 27:18, 17:14)\n\nТуреччина: Осман 22 + 6 підбирань, Коркмаз 18, Шенгюн 17\n\nСербія: Йокіч 24 + 10 підбирань, Гудурич 14 + 6 передач, Калініч 14 + 6 підбирань, Лучич 11\n\nПоложення команд: Латвія – 5-1, Греція – 4-2, Бельгія – 3-3, Сербія – 3-3, Туреччина – 2-4, Велика Британія – 1-5.\n\nГрупа J\n\nНімеччина – Словенія 90:71 (17:20, 16:11, 28:15, 29:25)\n\nНімеччина: Шрьодер 17 + 10 передач, Вагнер 16 + 7 підбирань, Обст 13 + 6 підбирань, Фойгтманн 11 + 14 підбирань\n\nСловенія: Дончич 23 + 6 підбирань + 5 передач, Тобі 10 + 5 підбирань, Драгич 9\n\nЕстонія – Фінляндія 68:76 (21:23, 15:24, 19:10, 14:19)\n\nЕстонія: Котсар 14 + 9 підбирань, Крііса 13\n\nФінляндія: Салін 20, Маркканен 18 + 9 підбирань, Мадсен 11 + 12 підбирань\n\nІзраїль – Швеція 83:95 (23:24, 15:28, 22:18, 23:25)\n\nІзраїль: Мадар 27, Соркін 13 + 7 підбирань, Авдія 13 + 5 підбирань\n\nШвеція: Борг 20, Пантцар 18+6 передач, Біргандер 16+7 підбирань\n\nПоложення команд: Фінляндія – 7-1, Німеччина – 7-1, Словенія – 5-3, Ізраїль – 3-5, Швеція – 3-5, Естонія – 2-6.",
    "ЄС хоче позбавити Угорщину фінансування через корупцію і автократію в країні": "У ЄС хочуть позбавити Угорщину виплат на майже 8 млрд евро: що сталось\n\nЄвропейська комісія рекомендувала призупинити фінансування Угорщини, яка намагається вивести з-під санкцій російських олігархів. Йдеться про виплати у розмірі близько € 7,5 мільярда по програмах із фонду збалансованого розвитку ЕС. Причиною заморозки фінансування стало можливе неправильне використання коштів та відкат демократії у країні.\n\nДнями Європарламент оприлюднив звіт, в якому зазначається, що Угорщина більше не може вважатися демократією, а європейські цінності в країні знаходяться під системною загрозою. Наголошується також, що Угорщина стала «виборчою автократією». Перед цим Європарламент довгий час критикував стан угорської демократії.\n\nВідмова від фінансування Угорщини Євросоюзом пов'язана також з високим рівнем корупції в країні, прем'єр якої Віктор Орбан виступає з відверто нацистськими ідеями.\n\nКомісар ЄС з питань бюджету Йоганнес Ган заявив, що попри заходи, які Угорщина запропонувала, щоб усунути ці недоліки, Єврокомісія рекомендує призупинити виділення коштів «на суму приблизно € 7,5 мільярда».\n\nГан додав, що в Угорщини є час до 19 листопада. За призупинення фінансування ще мають проголосувати 27 країн-членів ЄС. Рішення приймуть, якщо його схвалить «кваліфікована більшість», а це — 55% з 27 країн або 65% населення Європейського Союзу.\n\nРаніше міністр закордонних справ Угорщини Петер Сійярто заявив, що угорці не готові вести переговори про подальші енергетичні санкції проти росії.\n\n587\n\nЧитайте нас у Telegram-каналі, Facebook та Instagram",
    "Експерт розповів, чи варто очікувати від Німеччини швидких поставок танків Україні": "Німеччина на сьогодні не допомагає ЗСУ більше, ніж інші країни Європи.\n\nНапередодні парламент Німеччини не зміг проголосувати за рішення про передавання Україні танків та бронетехніки. Документ дозволяв негайно відправити до України танки та панцирники з запасів промисловості, а також вимагав поставляти Україні додаткове важке озброєння. Втім, німецькі депутати пропозицію не підтримали, а відправили її на обговорення до комітету закордонних справ.\n\nВелику кількість своїх обіцянок Німеччина виконає саме тоді, коли закінчиться війна з Росією.\n\nПро це в інтерв’ю ТСН.ua розповів військовий експерт Олександр Коваленко.\n\n\"Так само я вважаю, щодо танків – танкової зброї. Німеччина це не та країна, яка може повноцінно виконувати те, що вона обіцяє. Це стосується не тільки України. Коли Польща почала постачання своїх танків Україні Т-72М1, то була домовленість між Варшавою та Берліном стосовно того, що ця кількість танків буде мати заміну на Leopard A6 nf Leopard 2A7. Варшава дуже зраділа з цього приводу, відправила нам понад 200 одиниць танків Т72М1, на що Берлін відповів: а в нас немає такої кількості \"Леопардів\", аби компенсувати вам це відправлення\", - підкреслив експерт.\n\nТоді навіть виник скандал між двома країнами.\n\nПотім Греція мала намір відправити до України 100 БМП на заміну від Німеччини інших БМП, але Берлін пізніше заявив: \"Ну ви відправляйте, а ми потім подивимося, коли вам зможемо їх відправити\".\n\n\"А Греції зараз не надто комфортно позбуватися 100 одиниць БМП, враховуючи не надто дружні стосунки з Туреччиною. Тому, вони поки що зупинилися в цьому питанні. Іспанія також готова була надати 40 одиниць \"Леопардів\", які перебувають у них на збереженні, але Берлін заблокував це передавання. Там Шольц заявляв, що німецька зброя відіграла вирішальну роль в контрнаступі ЗСУ на Харківщині, але не знаю... Шольцу, мабуть, треба випивати трохи менше пива перед своїм робочим днем. Але, насправді Німеччина на сьогодні не допомагає ЗСУ більше, ніж Польща, Велика Британія, США, Франція, Болгарія та Чехія\", - резюмував Коваленко.\n\nНагадаємо, експерт оцінив перспективи мобілізованих в РФ на території Білорусі.\n\nЧитайте також:",
    "фото та відео з Вестмінстерського абатства": "У понеділок, 19 вересня, у Лондоні проходять похорони Єлизавети II. У Вестмінстерському абатстві відбулося відспівування покійної. Було не менше 2 000 осіб — члени британської королівської сім'ї, глави держав та урядів, члени британського уряду на чолі з новим прем'єр-міністром Ліз Трасс, колишні прем'єр-міністри королівства, монарші особи з різних країн світу.\n\nКоли труну з тілом Єлизавети переносили з Вестмінстер-холу до собору, одному з поліцейських стало погано. Офіцер знепритомнів. Його забрали на ношах.\n\nРаніше «ФАКТИ» повідомляли про те, що непритомність втратив один з королівських гвардійців, який стояв біля труни Її Величності в почесній варті.\n\nУ соцмережах користувачі, які зібралися в центрі Лондона, щоб проводити Єлизавету в останню путь, звернули увагу на непроханого гостя. Павук повзав букетом і листом, який король Чарльз III написав своїй матері. Послання та квіти лежали на кришці труни. І павука особливо добре було видно на білому аркуші паперу.\n\nДжо та Джилл Байден прибули на відспівування Єлизавети II\n\nЧлени британської королівської родини\n\nКороль Іспанії Філіп VI та його дружина королева Летісія\n\nПрезидент Франції Еммануель Макрон із дружиною Бріжит\n\nПринцеса Уельська зі своїми дітьми принцом Джорджем та принцесою Шарлоттою, а також Меган Маркл\n\nЩе один невеликий інцидент стався за кілька хвилин до початку відспівування. Як уже повідомляли «ФАКТИ», членам іноземних делегацій було запропоновано не користуватися своїм транспортом. Для них було підготовлено спеціальні автобуси. Американська делегація заперечувала. Для Джо Байдена та його дружини Джилл було зроблено виняток. Вони діставалися Вестмінстерського абатства на броньованому лімузині, який відомий як «Звір». У результаті автомобіль таки потрапив у затор і якийсь час не міг рухатися далі.\n\nAmerican President comes to a standstill in London traffic near Marble Arch. Might as well have taken the bus. pic.twitter.com/lJ2nNE5kC9 — Joe Armitage (@joe_armitage) September 19, 2022\n\nСталося це у центрі Лондона біля однієї з численних кав'ярень.\n\nНапередодні король Чарльз ІІІ приймав у Букінгемському палаці лідером іноземних держав.\n\nСвої співчуття у зв'язку зі смертю матері монарху висловили Джо та Джилл Байден.\n\n1667\n\nЧитайте нас у Telegram-каналі, Facebook та Instagram",
    "Пан’європейська програма Executive MBA від університетів Йорка та Страсбурга в Україні": "На правах реклами\n\nСІТІ Коледж, Європейський кампус Університету Йорка, оголошує спеціальні стипендії для всіх українських кандидатів на навчання на престижній програмі The Pan-European Executive MBA в Україні. Початок навчання – 17 листопада 2022 року.\n\nЄвропейський кампус Університету Йорка (Сіті Коледж) в партнерстві з Факультетом економіки та менеджменту Університету Страсбурга (Франція) оголошують набір на спільну програму двох дипломів – The Pan-European Executive MBA. Студенти, які закінчать програму, отримають два дипломи: від топового британського Університету Йорка та від престижного французького Університету Страсбурга. Для всіх українських кандидатів пропонується особлива стипендія воєнного часу – 50% від вартості навчання.\n\nЄвропейський кампус Університету Йорка, СІТІ Коледж (Салоніки, Греція)\n\nПан’європейська програма Executive MBA — це по-справжньому міжнародна програма з безцінними можливостями нетворкінгу, спеціально розроблена для сучасних управлінців, які бажають вдосконалити свої навички та знання для професійного, кар’єрного та особистісного розвитку. Окрім двох дипломів, програма пропонує своїм студентам справді міжнародний досвід, зокрема три насичені навчальні поїздки: до Йорка (Великобританія), Страсбурга (Франція) та Салонік (Греція). На програмі викладають визнані професори та експерти-практики з відповідним галузевим досвідом та реалізованими дослідженнями з Сіті Коледжу, Страсбурзького університету, Університету Йорка, а також з інших відомих закордонних університетів.\n\nПрограма проходить також в Греції, Румунії, Сербії, Болгарії, Вірменії, Грузії та Азербайджані.\n\nЗавдяки гнучкому формату навчання (п'ятниця, субота, неділя – щомісяця), програма Executive MBA повністю підходить для управлінців та власників, які бажають поєднувати роботу та навчання. Цього року Європейський кампус Університету Йорка пропонує студентам з України можливість відвідувати програму онлайн (синхронне навчання онлайн плюс навчальні поїздки). Крім онлайн-занять вихідного дня (раз на місяць), програма також передбачає участь у трьох міжнародних навчальних поїздках: до Йорка у липні 2023 року, до Страсбурга у вересні 2023 року та до Салонік у квітні 2024 року. Програма викладається виключно англійською мовою та триває 2 роки.\n\nЦентральний хол Західного кампусу Університету Йорка (Великобританія)\n\nМетодологічно програма побудована навколо навчання, орієнтованого на практику і досвід. Це виражається в розробці проєктів, вирішенні кейсів, проведенні воркшопів і коучингових сесій, і спрямовано на розширення прикладних знань і навичок, а також на розвиток стратегічних лідерських якостей та навичок. Програма передбачає вибір студентом однієї з шести спеціалізацій: загальний менеджмент, маркетинг, фінанси, логістика, менеджмент охорони здоров'я, менеджмент персоналу.\n\nСтуденти також отримають велику користь від персональної коучингової програми (Personal Professional Career & Leadership Coaching Programme), яка вже включена в Executive MBA і доступна для всіх студентів. Професійні бізнес-тренери надають індивідуальні коуч-сесії, допомагають студентам MBA скласти план своєї кар’єри та успішно досягнути своїх професійних цілей.\n\nПрограма є однією з 300 програм у світі, акредитованих Асоціацією МВА (AMBA). Вона також акредитована Chartered Management Institute (Великобританія), професійною навчальною організацією в сфері менеджменту та лідерства. Тому окрім двох дипломів МВА від Університету Йорка та Страсбурга, випускники можуть додатково отримати диплом магістра у стратегічному менеджменті та лідерстві від CMI. Випускники також отримують сертифікат від АМВА.\n\nУніверситет Йорка є одним з топових університетів в світі (151-е місце в світі, QS World University Rankings 2022), входить до Групи Рассела, престижного об'єднання провідних університетів Великобританії (аналог американської Ліги плюща), має золоту медаль за якість викладання – Gold Teaching Excellence Framework Award (TEF), а також шість Королівських премій Її Величності. Університет Страсбурга був заснований в 1631 році і виховав 18 Нобелівських лауреатів за свою історію.\n\nСІТІ Коледж, Європейський кампус Університету Йорка, є інтегрованою і невід'ємною частиною Університету Йорка, і забезпечує фізичну присутність університету в Європі як хаб з академічними, управлінськими та корпоративними зв'язками в регіоні Південно-Східної Європи і Кавказу. СІТІ Коледж – це міжнародний заклад з 30-річною історією, де навчаються студенти з-понад 60 країн, як в головному кампусі в Салоніках, так і у 8 інших країнах регіону.\n\nДетальна інформація щодо вступу та навчання є на сайті, а також за телефоном +38(063)184-46-92 або [email protected].\n\nЯкщо Ви помітили орфографічну помилку, виділіть її мишкою і натисніть Ctrl+Enter.",
    "Це важливо. Кому Росія експортує нафту з портів Чорного та Азовського морів": "Це важливо. Кому Росія експортує нафту з портів Чорного та Азовського морів 20 вересня, 16:18\n\nМи знаємо, що це читати не так легко, але саме від цього залежить спроможність РФ фінансувати війну\n\nВ серпні 2022, як і у попередні місяці, РФ не вдалося компенсувати скорочення експорту сирої нафти до країн ЄС за рахунок збільшення експорту до інших країн. Співвідношення між експортом сирої нафти РФ з портів Чорного та Азовського морів до країн ЄС та до інших країн за минулі місяці залишається майже незмінним і складає: 46,6% (ЕС) — 53,4% (інші країни).\n\nВідео дня\n\nПісля того, як в липні 2022 вперше за 4 місяці скоротився майже на 1 млн тон або 22,4% морський експорт сирої нафти РФ з портів Чорного та Азовського морів, в серпні він збільшився на 8,93%, або 300 тис. тон, тобто не «відіграв» скорочення, що відбулося у попередньому місяці. Якщо в липні 2022 року сиру нафту РФ імпортували морським шляхом з Чорного та Азовського морів 7 країн ЄС, то в серпні - лише 4. Повністю припинили імпорт в серпні Мальта, Іспанія, Бельгія та Словенія. На 7,6% скоротила імпорт Італія. Зростання показників в серпні забезпечила одна країна — Греція — традиційний лідер «рейтингу» в країнах ЄС. На відміну від липня, коли Греція скоротила імпорт сирої нафти на 394 тис тон (— 42.1%), в серпні вона збільшила імпорт майже вдвічі - на 0,5 млн тон. Частка Греції в імпорті «чорноморсько-азовської» сирої нафти РФ до країн ЄС в серпні збільшилася з 34 до 61%.\n\nНіякої переорієнтації експорту сирої нафти РФ з портів Чорного та Азовського морів до Індії та Китаю, про що так багато кажуть у ЗМІ, досі не спостерігається. Більше того, Індія в серпні вперше з початку великої війни 2022 скоротила імпорт на 30,27% або 266,875 тон, а Китай в цьому місяці не імпортував жодної тони «чорноморської» нафти РФ.\n\nВ серпні 2022 року серед постійних лідерів «рейтингу» — Індії та Туреччини — відбулися суттєві зміни. Якщо в липні 2022 року частка Індії склала 50%, а частка Туреччини — 31%, то в серпні Індія втратила своє лідерство — її частка склала 31%, а частка Туреччини зросла 38%.\n\nЕкспорт сирої нафти РФ з портів Чорного та Азовського морів все ще залежить переважно від чотирьох країн — Греції, Туреччини, Індії та Італії - що сумарно імпортували в серпні 2,8 (в липні 2,4) млн тон нафти або 76% (в липні 71%) від загального обсягу «чорноморсько-азовської нафти».\n\nКитай в цьому місяці не імпортував жодної тони « чорноморської» нафти РФ\n\nЗа результатами квітня — серпня 2022 ми зберігаємо наш попередній висновок: експорт «казахсько-російської» нафти КТК (Каспійський трубопровідний консорціум)все більш грає роль психологічного подразника для РФ на фоні порівняння тенденцій чорноморського експорту сирої нафти РФ та сирої нафти КТК.\n\nЗменшення експорту сирої нафти КТК в серпні 2022 року (як і в червні 2022) було штучним: в червні воно було викликане з боку РФ штучно створеними технологічними приводами (начебто наявність в акваторії морських мін періоду 2-ї Світової війни, судові позови через начебто екологічні проблеми). В серпні 2022 КТК зупинив відвантаження з двох виносних причальних пристроїв з трьох після того як на них «були виявлені тріщини у вузлах кріплення підводних рукавів до танків плавучості».\n\nМи розглядаємо це як «попередження» або «покарання» за самостійну поведінку Казахстану щодо РФ у політичних питаннях — небажання визнавати так звані «ДНР» та «ЛНР», брати участь в схемах обходу західних санкцій проти РФ, наміри організувати альтернативний шлях експорту казахської нафти через Каспійське море.\n\nМожна очікувати, що найближчим часом РФ знайде нові штучні причини, щоб обмежити експорт сирої нафти КТК через порт Новоросійськ.\n\nМи знаємо, що це читати не так легко, як хайп, але саме від цього залежить спроможність РФ фінансувати війну. Так що, хочете прогнозувати своє життя — читайте повний текст тут.\n\nТекст опубліковано з дозволу автора\n\nОригінал\n\nПриєднуйтесь до нашого телеграм-каналу Погляди НВ\n\nПриєднуйтесь до нас у соцмережах Facebook, Telegram та Instagram.",
    "Євробаскет-2022: результати матчів 3 вересня": "Великий і насичений день на Євробаскеті-2022 залишився позаду. Відбулись 12 матчів, всі команди зіграли по два матчі на турнірі і є можливість для перших висновків.\n\nГрупа А\n\nПоложення в групі: Іспанія – 2-0, Туреччина – 2-0, Чорногорія – 1-1, Бельгія – 1-1, Грузія – 0-2, Болгарія – 0-2\n\nВ групі А дві команди пройшли стартовий відрізок без втрат – Іспанія та Туреччина. Збірна Іспанії здобула впевнену перемогу над Грузією 90:64, не давши жодних шансів співгосподарям чемпіонату, а збірна Туреччини здобула комфортну перемогу над Болгарією 101:87. У другій чверті Болгарія була попереду з рахунком 42-35 і завершила половину гри із невеликою перевагою завдяки героїчним діям Александара Везенкова та Ді Боста. Проте зрештою вони не встигали за гравцями Туреччини. За 7 хвилин до кінця гри Болгарія поступилась 73:79, але в кінцівці гри Туреччина довела рахунок до розгромного.\n\nЩе в одному матчі дня збірна Чорногорії здобула перемогу над Бельгією 76:70. Незважаючи на 25 очок Ретіна Обасохана, бельгійці майже не мали шансів на перемогу. Чорногорія зі старту вийшла вперед і на початку четвертої чверті була попереду 70:50. Фінішний ривок не допоміг Бельгії врятуватись. Тепер у обох команд по одній перемозі в двох матчах і вся боротьба для них в групі А за вихід в плейоф попереду.\n\nЧорногорія — Бельгія 76:70 (17:14, 20:18, 31:18, 8:20)\n\nБолгарія — Туреччина 87:101 (29:31, 23:19, 19:25, 16:26)\n\nГрузія — Іспанія 64:90 (16:18, 15:22, 16:31, 17:19)\n\nГрупа В\n\nПоложення в групі: Німеччина – 2-0, Словенія – 2-0, Франція – 1-1, Боснія та Герцеговина – 1-1, Литва – 0-2, Угорщина – 0-2\n\nЗбірна Литви попри неймовірну гру у стартових матчах Євробаскету-2022 залишається без перемог. Після поразки від Словенії у другому турі литовці поступили іншому фавориту турніру збірній Франції 73:77.\n\nГра була справжньою битвою двох команд, які відчайдушно прагнули перемогти. Литва розпочала матч з перевагою в 13 очок у середині першої чверті, але на початку другої чверті Франція вирівняла гру.\n\nМатч залишався напруженим до моменту, коли за рахунку 64:62 на користь Литви Франція зробила ривок 9:0 і повела 71:64 за 2 хвилини до гри. Рокас Йокубайтіс забив два пізні триочкові, щоб скоротити відставання до одного очка, але Руді Гобер двома точними штрафними за 1,7 секунди до кінця поставив крапку у цьому яскравому протистоянні.\n\nСловенія впевнено здолала Угорщину 103:88. Словенці взяли контроль над грою зі стартового рахунку 18:2 завдяки чотирьом триочковим. Угорщина відповіла трьома трійками, щоб відігратись до семи очок, але так і не загрожувала до кінця матчу.\n\nЗбірна Німеччини здобула перемогу над Боснією та Герцеговиною 92:82. Вирішальною стала третя чверть, яку німецькі баскетболісти виграли 28:11, притому що решта три чверті залишились за боснійцями.\n\nНімеччина — Боснія і Герцеговина 92:82 (18:20, 24:27, 28:11, 22:24)\n\nЛитва — Франція 73:77 (25:23, 16:17, 15:10, 17:27)\n\nУгорщина — Словенія 88:103 (16:29, 17:25, 27:34, 28:15)\n\nГрупа С\n\nПоложення в групі: Україна – 2-0, Греція – 2-0, Італія – 1-1, Хорватія – 1-1, Естонія – 0-2, Велика Британія – 0-2\n\nЗбірна України залишилась лідером групи після другого туру. Важка і неймовірна перемога над Естонією 74:73 забезпечила команді Айнарса Багатскіса старт з двох перемог в двох матчах і приблизила нас до виходу в плейоф.\n\nТакож без поразок в групі йде Греція, яка в центральному матчі групи обіграла Італію з рахунком 85:81.\n\nМатч був насичений ривками обох команд – на вдалі відрізки Греції італійці відповідали своїми успішними атаками. Італія жодної хвилини в матчі не лідирувала, але знаходила способи реагувати на кожний сплеск греків до кінця третьої чверті, коли ривок греків 12:2, здавалось, зламав їхню рішучість – рахунок став 71:56.\n\nІталія спробувала вирвати перемогу, або хоча б перевести гру в овертайм, але лише зуміла скоротити відставання до 3 очок на останній хвилині гри.\n\nЩе в одній грі групи збірна Хорватії здобула впевнену перемогу над Великою Британією. Британці протримались півтори чверті, після чого посипались і Хорватія спокійно виграла, зберігши сили на майбутні матчі.\n\nВелика Британія — Хорватія 65:86 (17:20, 14:17, 9:35, 25:14)\n\nЕстонія — Україна 73:74 (21:15, 14:18, 26:23, 12:18)\n\nГреція — Італія 85:81 (23:17, 24:23, 24:17, 14:24)\n\nГрупа D\n\nПоложення в групі: Сербія – 2-0, Ізраїль – 2-0, Фінляндія – 1-1, Польща – 1-1, Нідерланди – 0-2, Чехія – 0-2\n\nВ групі D збірна Фінляндії здобула перемогу над Польщею з рахунком 89:59. Незважаючи на проведений овертайм напередодні, фіни виглядали свіжішими за суперника. Зіркою матчу став Сасу Салін, який набрав 18 очок, влучивши 6 із 10 дальніх кидків, да й взагалі фіни закинули 17 триочкових.\n\nЗбірна Сербії здобула свою другу перемогу над Євробаскеті, обігравши чехів без Томаша Саторанські 81:68.\n\nГосподарі трималися в першій чверті, завершивши її з відставанням у п’ять очок. Проте в другій чверті від сербів послідувала серія 15:0, після чого фаворит продовжив нарощувати перевагу, яка максимально склала 23 очки в третій чверті.\n\nГосподарі намагались повернутись до гри, але зірки збірної Сербії Василій Мічіч, Нікола Йокіч і Ваня Марінковіч своїми влучними дальніми та асистами тримали ситуацію під контролем.\n\nТакож з двома перемогами йде Ізраїль, якому Дені Авдія допоміг перемогти Нідерланди 74:67.\n\nНідерланди провели чудову гру і вели 62:61, коли Авдія взяв гру на себе, зробив особисту серію 6:0 за дві хвилини до кінця гри. Після цього Мадар влучним три очковим збільшив перевагу Ізраїля до шести очок на останній хвилині. Цього виявилось більш ніж достатньо для другої перемоги команди на чемпіонаті Європи.\n\nФінляндія — Польща 89:59 (26:16, 18:14, 20:14, 25:15)\n\nЧехія — Сербія 68:81 (15:20, 10:23, 24:17, 19:21)\n\nНідерланди — Ізраїль 67:74 (18:18, 22:14, 11:18, 16:24)"
}