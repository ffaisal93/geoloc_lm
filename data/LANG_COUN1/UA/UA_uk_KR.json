{
    "США та Південна Корея почали спільні навчання": "Навчання почалися наступного дня після того, як Північна Корея випробувала балістичну ракету малої дальності.\n\nСША почали спільні навчання з Південною Кореєю біля східного узбережжя Корейського півострова. Це перші подібні навчання за п'ять років. Про це повідомляє AP.\n\nНавчання почалися наступного дня після того, як Північна Корея випробувала балістичну ракету малої дальності. У навчаннях бере участь американська авіаносна група і корейські кораблі.\n\nПовідомляється, що чотириденні навчання спрямовані на те, аби продемонструвати потужну рішучість союзників реагувати на провокації КНДР та покращити їхню здатність проводити спільні військово-морські операції.\n\nУ навчаннях візьмуть участь більш як 20 кораблів ВМС США та Південної Кореї, у тому числі атомний авіаносець USS Ronald Reagan, американський крейсер, південнокорейський та американський есмінці, американські і південнокорейські винищувачі й вертольоти.",
    "Південна Корея закупила на тендері 135 тис. тонн фуражної кукурудзи": "За інформацією операторів ринку, південно-корейський переробник NOFI під час проведеного тендера закупив 135 тис. тонн фуражної кукурудзи.\n\nЗокрема, імпортер закупив дві партії зернової – 68 тис. тонн у оператора GrainCorp та 67 тис. тонн у торгового дому CJ International.\n\nПоставка кукурудзи повинна проводитися до січня 2023 р.",
    "Демонстрація сили: США та Південна Корея розпочали військові навчання біля кордону з КНДР": "Союзники не приховують, що їхні дії спрямовані на стримування Північної Кореї.\n\nRelated video\n\nМенш ніж за 30 км від укріпленого кордону з КНДР об'єднані сили південнокорейських і американських військ розпочали 31 серпня найбільші за останні роки польові навчання, повідомляє Reuters. Союзники розглядають навчання як зусилля щодо стримування Північної Кореї та її ядерного арсеналу, що зростає. У КНДР назвали їх репетицією війни.\n\nЗа даними видання, навчання включають бойову стрільбу з американських і південнокорейських гаубиць, танків, кулеметів і мінометів. Також у них беруть участь штурмовики А-10 і вертольоти Apache.\n\n[ + – ] Навчання з бойовими стрільбами проходять поряд із кордоном з КНДР\n\nПолковник Брендон Андерсон, заступник командира 2-ої піхотної дивізії, сказав, що навчання не були спрямовані проти якогось одного супротивника, але вони, очевидно, враховували \"причину союзу США та Республіки Корея\" — загрозу з боку Північної Кореї. За його словами, навчання були розроблені для імітації бою з \"майже рівним\" супротивником.\n\n\"Ми готуємося до великомасштабних бойових дій\", — сказав Андерсон, зазначивши, що конфлікт в Україні дав уроки про необхідність покращення далекобійної артилерії та засобів спостереження та розвідки.\n\nЖурналісти нагадують, що раніше багато великих навчань на Корейському півострові скасовували, починаючи з 2018 року, коли тодішній президент США Дональд Трамп намагався переконати північнокорейського лідера Кім Чен Ина відмовитися від ядерної зброї. Пізніше ще кілька навчань зірвала пандемія коронавірусу.\n\nПри цьому колишній високопосадовець Міністерства оборони США повідомив виданню, що американські та південнокорейські війська продовжували тренуватися, але не розголошували цього. Тепер ситуація змінилася: на тлі збільшення кількості ракетних випробувань Північної Кореї та перспективи проведення нових ядерних випробувань США та Південна Корея все частіше рекламують свій альянс.\n\nНагадаємо, на початку серпня держсекретар США Ентоні Блінкен повідомив, що якщо КНДР готується провести ядерні випробування, це змушує Сполучені Штати посилити військову присутність у Тихоокеанському регіоні.\n\n28 липня північнокорейський диктатор Кім Чен Ин заявив, що КНДР готова до будь-яких бойових дій із боку США. Також він попередив президента Південної Кореї про те, що його армію знищать, якщо він спробує завдати удару по Північній Кореї.",
    "Південна Корея і Польща підписали контракт на танки і гаубиці на $5,8 мільярда": "Відповідно до угоди, досягнутої у липні, Південна Корея поставить 180 танків і 48 винищувачів.\n\nПольща і Південна Корея підписали контракт на постачання танків і артилерії на тлі війни Росії проти України.\n\nПро це йдеться в матеріалі Bloomberg.\n\nHyundai Rotem Co. і Hanwha Defense Systems Corp. підписали угоду на суму 5,76 мільярда доларів на поставку танків K2 і гаубиць K9.\n\nВідео дня\n\nУгода є частиною пакету про постачання озброєнь, підписаного між країнами раніше, відповідно до якого Південна Корея також поставить винищувачі FA-50.\n\nЗгідно із заявою, угода про постачання літаків Korea Aerospace, як очікується, буде підписана приблизно у вересні. Відповідно до угоди, досягнутої в липні, Південна Корея поставить 180 танків і 48 винищувачів.\n\nЯк писав УНІАН, у суботу, 27 серпня, Польща і Чехія підписали угоду зі Словаччиною, відповідно до якого вони закриють небо над країною після виведення з експлуатації словацьких винищувачів МіГ-29.\n\nВійна в Україні: актуальні дані\n\nРосійські війська продовжують наступ на Донбасі. Сьогодні ввечері Генштаб відзвітував про відбиття ворога на всіх напрямках на сході.\n\nНа думку експертів Conflict Intelligence Team, Росія почала перекидання нещодавно сформованого третього армійського корпусу. Рух військ і техніки зафіксовано в Ростовській області. На яких напрямках командування планує задіяти солдатів – поки невідомо.\n\nПротягом доби українські захисники завдали нових точних ударів по інфраструктурі ворога на півдні. Експерт Олег Жданов вважає, що повне руйнування мостів через Інгулець фактично розсікає південнобузьке угруповання противника на північну і південну компоненту.\n\nЦьогорічна осінь буде вирішальною у російсько-українській війні, сказав представник розвідки. Але бойові дії триватимуть і в негоду - пізньої осені і взимку. Водночас деякі аналітики допускають, що новий \"виток\" війни може початися навесні, коли Путін збере потрібну кількість живої сили.\n\nЗСУ вже ліквідували 46 500 окупантів і тисячі одиниць ворожої техніки.\n\nВас також можуть зацікавити новини:",
    "Християни, які втекли з Китаю, змушені знову переселятися після того, як Південна Корея відмовила у наданні притулку": "Християни, які втекли з Китаю, змушені знову переселятися після того, як Південна Корея відмовила у наданні притулку\n\nХристиянська громада, яка втекла до Південної Кореї з Китаю, тепер вирушила до Таїланду, щоб подати прохання про надання притулку через переслідування з боку китайської влади.\n\nВіряни Святої реформаторської церкви Шеньчженя відмовилися від спроб отримати притулок у Південній Кореї після того, як їхні прохання неодноразово відхилялися з того часу, як члени громади втекли з південного китайського міста Шеньчжень у період з кінця 2019 до початку 2020 року.\n\nЗгідно з заявою, опублікованою в понеділок у The Wall Street Journal пастором церкви Пан Йонггуанге, близько 60 парафіян мали відвідати офіс ООН у справах біженців у Бангкоку, столиці Таїланду, щоб подати заяви на набуття статусу біженця.\n\nЧлени церкви також шукають можливості переселення до США та заявили про це американським дипломатам.\n\n«Ми не можемо отримати будь-який статус через юридичні процедури в Південній Кореї, і США також не переселили нас», − заявив пастор.\n\nЗа даними журналу, ця ситуація є рідкісною, оскільки в ній бере участь велика кількість вірян, які шукають притулку, що свідчить про занепокоєння тим, як китайський лідер Сі Цзіньпін ставиться до свободи віросповідання.\n\nЧлени громади в’їхали до Таїланду за своїми китайськими паспортами та звернулися безпосередньо до Агентства ООН у справах біженців. Деякі отримали туристичні візи, дійсні протягом 15 днів, тоді як інші просили продовжити візи, термін дії яких спливав у понеділок.\n\nХоча члени церкви в Шеньчжені могли залишитися в Чеджу, Південна Корея, поки оскаржували свої клопотання про надання притулку, цей процес міг тривати роки.\n\nЧлени церкви побоювалися помсти з боку китайського уряду та мали мало шансів на те, що їхні прохання про надання притулку будуть задоволені. Нещодавно деякі віряни повідомили про те, що їм надходять телефонні дзвінки, від китайських чиновників, які стверджують, що церква вчиняє злочини проти національної безпеки.\n\nКрім того, члени громади повідомляли, що китайська влада допитувала їхніх родичів на батьківщині.\n\nЗа даними журналу, влада Китаю вважає церкву незаконною, і часті переслідування переконали членів церкви поступово залишити Китай, починаючи з кінця 2019 року.\n\nНевідомо, як довго парафіянам буде дозволено залишатися в Бангкоку, і багато хто побоюється, що їх депортують до Китаю, якщо у них закінчиться термін візи.\n\n«Це небезпечно, але це і можливість, − сказав Йонгуанг. − Якби ми залишилися в Чеджу, ми не мали б жодних шансів».\n\nМинулого місяця група ChinaAid, що базується в США, яка відстежує порушення прав людини в Китаї, повідомила, що християни жили в невеликих орендованих будинках на острові біля південного краю Південної Кореї, виконуючи рутинну роботу. Країна відмовила їм у притулку через вплив китайської комуністичної партії на східноазіатську державу.\n\nПід час саміту IRF наприкінці червня президент та засновник ChinaAid Боб Фу заявив, що КПК намагалася використати технології, щоб встановити місцезнаходження пастора церкви та інших людей.\n\nФу також зазначив, що посольство Китаю в Південній Кореї дзвонило членам церкви на острові, щоб сказати їм, що вони зрадили свою країну і мають повернутися додому.\n\nПартнери ChinaAid та Freedom Seekers International, організації, що допомагають переселитися переслідуваним християнам, часто відвідують християн на острові, «залишаючи на острові довготривалу американську присутність».\n\nУ червні 2021 року журнал повідомив, що християни Китаю хочуть переселитися до США, але вони не впевнені, що їхні прохання про надання притулку будуть задоволені.\n\nУ 2018 році уряд Китаю заборонив продаж Біблій у книжкових інтернет-магазинах по всій країні, щоб відповідати «білій книзі», яка диктувала відповідність «основним цінностям соціалізму».\n\nУ білій книзі йдеться, що китайські релігійні громади «мають дотримуватися напряму локалізації релігії, сповідувати основні цінності соціалізму, розвивати та розширювати прекрасну китайську традицію та активно досліджувати релігійну думку, що відповідає національним умовам Китаю».",
    "Жіночий ЧС: США з рекордом розгромили Корею, Австралія завдала першої поразки Канаді": "Кожен день по одному матчу та всі ігри плейоф наживо на XSPORT",
    "США, Японія і Південна Корея спільно обговорять можливі ядерні випробування КНДР": "Про це повідомляє РБК-Україна з посиланням на Reuters .\n\nЗустріч пройде на тлі ознак того, що КНДР завершила підготовку до проведення свого першого ядерного випробування з 2017 року. За заходом, який заплановано на 7 вересня в Токіо, піде ще одна тристороння зустріч на Гаваях за участю радників з національної безпеки трьох країн.\n\nРадник Південної Кореї з національної безпеки Кім Сон Хан підкреслив, що в разі проведення ядерних випробувань \"м'якої\" відповіді чекати не варто. Подробиць він не повідомив, але раніше уряд згадував про додаткові санкції.\n\nУ Токійській зустрічі візьмуть участь посланець США в Північній Кореї Сун Кім, спеціальний представник Південної Кореї з питань миру і безпеки на Корейському півострові Кім Ганн і генеральний директор Бюро у справах Азії і Океанії Міністерства закордонних справ Японії Такехіро Фунакосі.",
    "Південна Корея вилучила криптовалюти на 183 мільйони доларів у тих, хто не сплачував податки (звіт)": "Повідомляється, що південнокорейські правоохоронці конфіскували криптовалюти на суму близько 260 мільярдів вон (183 мільйони доларів) у місцевих громадян і компаній за два роки, оскільки вони не дотримувалися місцевого податкового законодавства.\n\nНещодавно влада взялася проти відомого лідера Terraform Labs – До Квона. Його звинуватили в даруванні жетонів членам сім’ї як спосіб ухилення від сплати податків.\n\nОстання конфіскація криптовалюти в Південній Кореї\n\nЗгідно зі звітом національного медіа-агентства Yonhap News Agency, влада Південної Кореї конфіскувала понад 183 мільйони доларів у цифрових валютах з початку 2021 року. Конфіскація охопила 17 міст, у тому числі столицю Сеул, і була спрямована на людей і підприємства, які нехтували правилами оподаткування. .\n\nНайбільша кількість конфіскованих криптовалют у найбільш густонаселеній провінції країни – Кьонгі – понад 37 мільйонів доларів. У найбільших містах регіону – Сеулі та Інчхоні – було конфісковано цифрових активів на 12 та 3,5 мільйонів доларів відповідно. Інші великі міста, такі як Теджон, Чоннам і Чонбук, також були частиною операції чиновників.\n\nНа індивідуальній основі правоохоронці вилучили 8,5 мільйона доларів у криптовалюті у жителя Сеула, який не дотримувався внутрішніх податкових вимог. Портфель людини складався з 20 цифрових валют, оскільки біткойн (BTC) і Ripple (XRP) становили більшу частину його запасів.\n\nПісля конфіскації невстановлена ​​особа сплатила податкову заборгованість і попросила повернути їй свою власність.\n\nХоча правила оподаткування криптовалюти в Південній Кореї все ще незрозумілі, у 2020 році місцева влада почала вилучати цифрові активи у людей і компаній, які не повідомляли про свої транзакції відповідним установам.\n\n«Закон і політика гарантують стабільне інвестиційне середовище для віртуальної валюти, але принципи справедливого оподаткування повинні застосовуватися до податків, які сплачують усі громадяни». Про це заявив конгресмен Кім Сан Хун.\n\nРаніше цього року уряд Південної Кореї запропонував відкласти запланований 20% податок на доходи від криптовалюти, доки в галузі не буде застосовано комплексну нормативну базу. За оцінками, це може статися до 2025 року.\n\nСправа До Квона\n\nКрах південнокорейського криптовалютного проекту Terra в травні цього року викликав величезний потрясіння в космосі. Нативний токен організації LUNA та його алгоритмічний стейблкоїн різко впали до нуля, що негативно вплинуло на багатьох інвесторів. Не дивно, що дехто звинуватив у катастрофі співзасновника Terra – До Квона.\n\nДва місяці тому 31-річному забудовнику довелося зіткнутися з іншою проблемою, оскільки його розслідували за ухилення від сплати податків у Південній Кореї. Прокуратура наполягала на тому, що він переказував частину своїх прибутків до закордонних податкових гаваней, щоб уникнути сплати податків на батьківщині.\n\nЧиновники також звинуватили його в тому, що він дарував жетони членам родини як спосіб ухилення від сплати податків, а ті нібито купували на ці кошти квартири.\n\nПовідомлення в Південній Кореї вилучили криптовалюти на 183 мільйони доларів у тих, хто ухилявся від сплати податків (звіт), вперше з’явилося на CryptoPotato.",
    "Південна Корея видала ордер на арешт розробника невдалої криптовалюти Luna": "Суд Південної Кореї видав ордер на арешт До Квону, основного розробника криптовалют Luna і TerraUSD, чий вражаючий крах у травні потряс криптовалютні ринки по всьому світу, повідомляє CNN.\n\nКвон, який також є засновником блокчейн-платформи Terraform Labs, звинуватили інвестори в шахрайстві після краху.\n\n\"Було видано ордер на арешт загалом шести осіб, включаючи До Квона, які нині проживають у Сінгапурі\", — заявив у середу представник прокуратури, не уточнюючи деталей.\n\nОрдер на арешт був виданий після кількох місяців розслідування, включаючи обшуки та виїмки в офісах та на місцевих криптовалютних біржах.\n\nTerraUSD, так званий стейблкоїн, який колись входив до десятки найкращих криптовалют світу за ринковою вартістю, у травні порушив прив'язку до долара США у співвідношенні 1:1, внаслідок чого його вартість впала, а разом із нею впала і вартість парних токенів Luna.\n\nЗа даними аналітичної компанії Elliptic, що займається аналізом блокчейну, інвестори в ці дві криптовалюти втратили приблизно 42 мільярди доларів.\n\nПісля цього ринкові потрясіння призвели до краху кількох великих криптокомпаній, включаючи американського криптокредитора Celsius і сінгапурського керуючого криптофондом Three Arrows Capital.\n\nRelated video\n\nУ відеоінтерв'ю криптовалютній медіаплатформі Coinage у серпні Квон заявив, що переїхав до Сінгапуру через побоювання за безпеку своєї сім'ї, і відкинув припущення про те, що переїзд був пов'язаний з крахом або спробою втекти від слідчих.",
    "Військові України отримали корейські сухпайки": "Корейський сухпай військових України. Вересень 2022. Україна. Кадр з відео соцмереж\n\nВійськові України отримали корейські сухпайки\n\nУкраїнські бійці продемонстрували вміст армійських пайків Республіки Корея.\n\nПро передачу Україні нелетальної військової допомоги Південна Корея повідомляла ще у квітні.\n\nУ допомогу входили бронежилети, каски, медикаменти, а також готові до споживання продукти харчування.\n\nРаціон в армії Південної Кореї, як і в більшості збройних сил, ґрунтується на національній кухні.\n\nВраховуючи національні вподобання корейців, страви незмінно включають рис.\n\nПівденнокорейські сухі пайки називаються «Military Ration» (військовий раціон).\n\nТакож до складу входить одноразовий посуд.\n\nЇжа розфасована по пакетах і класичний сухпай Кореї містить:\n\n250 грамів вже приготованого білого рису з м’ясом та овочами плюс пакет спецій;\n\n250 г такого ж рису з червоною квасолею (червоними бобами);\n\n100 г свинячих сосисок гриль;\n\n100 грамів кімчі – традиційна корейська страва у вигляді гострих квашених овочів (в основному капусти) з приправами);\n\n50 грамів чорної квасолі (чорних бобів).\n\nКорейський армійський сухпай\n\nМається пакет, що саморозігрівається для основної страви, а також пакет вагою 230 грамів з їжею для розігріву.\n\nВажливою відмінністю сухпаю з Республіки Корея від аналогів з багатьох інших країн полягає в тому, що пакет, що саморозігрівається, не вимагає додавання води. Достатньо лише потягнути за витягнуте полімерне кільце угорі – і пакет почне гріти їжу.\n\nВ іншому пакеті – мітболи – м’ясні кульки з дрібно порубаними овочами, що є аналогами фрикадельок. В одному пакеті – чотири мітболи.\n\nКорейський армійський сухпай\n\nВ окремій поліетиленовій упаковці – Кочуджан – корейський гострий соус, який поєднується з розігрітим гарніром.\n\n“Мілітарний” працює завдяки постійній підтримці Спільноти\n\nСтавай патроном на Patreon від $1\n\nБудь спонсором на Youtube від 70 грн\n\nНавіть донат в 30 грн (ціна 1 кави) допоможе нам працювати далі:\n\nPayPal - [email protected]\n\nПриватбанк 4149 6293 1808 2567\n\nmonobank 4441 1144 4179 6255\n\nБудь з “Мілітарним” на всіх платформах\n\nTwitter || Telegram || Facebook || Youtube",
    "Південна Корея виділила Сполученим Штатам землю для розміщення протиракетного комплексу THAAD": "McMurtry Speirling побив 23-річний рекорд на Фестивалі швидкості у Гудвуді – він розганяється до 100 км/год, удвічі швидше за Lamborghini Aventador LP 780-4 Ultimae",
    "У порту Південної Кореї стався вибух: загинув капітан судна": "На борту вантажного судна, що стояло в порту Інчхона, Південна Корея, стався вибух.\n\nСудно Ocean Harmony стояло біля пірса 1-ї внутрішньої гавані порту Інчхон.\n\n\n\nЗа попередніми даними, на судні вибухнув балон з киснем. У результаті вибуху загинув 42-річний капітан з Китаю. Решта 14 членів екіпажу змогли покинути судно і врятуватися. Після вибуху на борту почалася пожежа.\n\nНаразі у судна вимкнена AIS. За даними ЗМІ, суховантаж досі перебуває в порту Інчхон.\n\nДовідка: Ocean Harmony — суховантажне судно під прапором Белізу, побудоване в 2002 році. Дедвейт — 10114 тонн.",
    "КНДР може запустити балістичну ракету з підводного човна — останні новини": "На тлі візиту Гарріс до Південної Кореї. КНДР готується до випробувального пуску балістичної ракети з підводного човна — ЗМІ 24 вересня, 13:51 Виступ Кім Чен Ина (Фото:North Korea’s Korean Central News Agency (KCNA). KCNA via REUTERS)\n\nКНДР готується до випробувального запуску балістичної ракети з підводного човна, повідомляє Yonhap News.\n\nВійськові з Південної Кореї помітили дії, які, ймовірно, були підготовкою до запуску ракети на східному узбережжі Північної Кореї.\n\nУ Південній Кореї військові підвищили рівень бойової готовності та зберігають пильність.\n\nВідео дня\n\nЧитайте також: КНДР фактично проголосила себе ядерною державою\n\nПотенційна провокація з боку КНДР відбувається у той момент, коли Південна Корея готується до візиту віцепрезидентки США Камали Гарріс до Сеула, який заплановано на четвер, 29 вересня.\n\nОфіційний представник уряду США повідомив, що Північна Корея може випробувати ядерну зброю під час поїздки Гарріс до Японії та Південної Кореї.\n\n\n\nПриєднуйтесь до нас у соцмережах Facebook, Telegram та Instagram.",
    "Втратив $60 мільярдів: Засновника TerraUSD та Luna тепер розшукує Інтерпол • Mezha.Media": "Історія з алгоритмічним стейблкойном TerraUSD (UST) та його дочірнім токеном Luna, отримала несподіване продовження. Південна Корея заявила, що Інтерпол звернувся до правоохоронних органів по всьому світу з проханням знайти та заарештувати одного із засновників Terraform Labs До Квона. Чоловіку пред’явлені звинувачення, пов’язані зі знищенням створених ним криптовалют на суму $60 мільярдів, повідомляє Bloomberg.\n\nПівденнокорейська влада звинуватила Квона та ще п’ятьох осіб в злочинах, серед яких — порушення закону про ринки капіталу. Раніше цьогоріч Квон переїхав з Південної Кореї до Сінгапуру, де колись була база його проєкту Terraform Labs. 17 вересня місто-держава заявило, що його там більше немає, тож зараз місцеперебування Квона невідоме. Згодом прокурори активізували зусилля для його розшуку.\n\nTerraform Labs стояла за алгоритмічним стейблкойном TerraUSD і його дочірнім токеном Luna. Обидві монети обвалилися в травні та спровокували величезні втрати на криптовалютних ринках, які й без того потерпали від посилення монетарної політики.\n\nКрах Terraform Labs і ширше падіння ринку призвели до розпаду Three Arrows Capital, колись потужного криптовалютного хедж-фонду. TerraUSD повинен був підтримувати постійну вартість в $1 в складній схемі за участю Luna, але система залежала від довіри до екосистеми, створеної 31-річним Квоном. Як тільки довіра зникла, вартість криптовалюти обвалилася фактично до нуля.\n\nПівденнокорейські прокурори заявили, що видали ордер на арешт Квона частково тому, що були «непрямі докази втечі» з моменту його від’їзду до Сінгапуру. Вони також поставили під сумнів його заяву про те, що він готовий співпрацювати зі слідством.",
    "Сеул. Непростий старт Остапенко, Хіменес Касінцева виграла дебютний матч у Турі": "Перше коло\n\nДрузі, проект \"Великий теніс України\" просить вашої підтримки!Наш ресурс за весь час свого існування ніколи не мав спонсорів і існував тільки за рахунок реклами.Зараз ми дуже хочемо зберегти наш проект і продовжувати розвиватися після нашої перемоги!Підтримайте наш сайт будь-якою доступною для вас сумою. Це займе рівно одну хвилину для вас і допоможе нам вижити, щоб продовжувати радувати вас новинами зі світу тенісу.Дякуємо, що залишаєтеся з нами.Все буде Україна! 💙💛",
    "Південна Корея розробляє авіаносний винищувач KF-21N з гіперзвуковими ракетами та двигунами General Electric F414": "McMurtry Speirling побив 23-річний рекорд на Фестивалі швидкості у Гудвуді – він розганяється до 100 км/год, удвічі швидше за Lamborghini Aventador LP 780-4 Ultimae",
    "США позбавили Афганістан статусу основного союзника поза НАТО": "Про це повідомляє офіційний сайт Білого дому.\n\n\"Припиняю визначення Афганістану основним союзником Сполучених Штатів поза НАТО\", - йдеться в меморандумі президента.\n\nСтатус основного союзника США поза НАТО було надано Афганістану у 2012 році за президентства Барака Обами. У 2021 році США вивели війська з Афганістану, де до влади прийшов рух \"Талібан\".\n\nСтатус основного союзника США поза НАТО мають 19 країн. Серед них Австралія, Єгипет, Ізраїль, Японія, Південна Корея, Бразилія та інші.\n\n7 липня Джо Байден оголосив конгресу про намір позбавити Афганістан статусу основного союзника Вашингтона поза НАТО.\n\nСтежте за подіями в Україні та світу разом з Еспресо! Підписуйтесь на Telegram-канал: https://t.me/espresotb",
    "Після превентивного ядерного удару настане самознищення Північної Кореї, — Сеул": "Щоб відмовити Кім Чен Ина від застосування ядерних озброєнь, Південна Корея спільно з США розширить власні можливості для попереджувальних і ударів у відповідь, а також ПРО.\n\nRelated video\n\nУ вівторок, 13 вересня, влада Південної Кореї попередила КНДР про те, що, застосувавши ядерну зброю, країна стане на \"шлях самознищення\", передає The Independent.\n\nЯк правило, Південь відповідає стриманіше на різні загрози Півночі, така різка риторика пішла після внесення поправок у законодавстві КНДР, які дозволяють збройним силам країни завдавати випереджальні ядерні удари.\n\nУ Міністерстві оборони Південної Кореї зазначили, що поява таких законів посилює ізоляцію КНДР і спонукає Сеул і Вашингтон ще більше зміцнювати свої можливості щодо ядерного стримування.\n\nЩоб переконати керівництво КНДР, Південна Корея розширить свої власні можливості для попереджувальних ударів, ПРО й ударів у відповідь. Водночас представники Півдня домагатимуться більшої підтримки з боку свого союзника — Сполучених Штатів, у тому числі й щодо ядерних озброєнь.\n\n\"Ми попереджаємо, що уряд Північної Кореї чекає нищівної відповіді з боку військового альянсу Південної Кореї та США, країна стане на шлях самознищення, якщо спробує застосувати ядерну зброю\", — заявив Мун Хон Сок, прессекретар Міноборони.\n\nЯдерна зброя Північної Кореї\n\nНаукові дослідження в галузі ядерних зарядів у Північній Кореї отримали умовну назву ядерної програми КНРД.\n\nУ лютому 2005 року офіційний Пхеньян заявив про створення ядерної зброї, а наступного року провели перші ядерні випробування, ще через п'ять років у Конституції країни з'явилися поправки про ядерний статус.\n\n2017 року сейсмологи кількох країн відзначили потужні підземні поштовхи на північнокорейській території магнітудою в межах 6,1 – 6,4. Наголошувалося, що епіцентр землетрусу був на поверхні землі. Після цього керівництво КНДР заявило про успішне випробування термоядерної зброї.\n\nНагадаємо, що минулого тижня в керівництві КНДР зробили заяву про те, що можуть завдавати превентивних ядерних ударів по противнику. Керівництво країни не планує обговорювати ні з ким свій ядерний статус. За словами Кім Чен Ина, за допомогою ядерної зброї він планує захистити країну від американського \"імперіалізму\".\n\nРаніше Фокус повідомляв, що представники НАТО попередили, що Путін може застосувати ядерну зброю після невдач під Харковом. Колишня заступниця генерального секретаря НАТО Роуз Геттемюллер припускає, що в РФ можуть вдатися до демонстраційного ядерного удару над Чорним морем. Це також може бути удар по військовому об'єкту ЗСУ для залякування українців і західних партнерів.",
    "Стало відомо, чи вигідно вирощувати жито в Україні 26.09.2022": "Стало відомо, чи вигідно вирощувати жито в Україні\n\nАналітики прогнозують ріст світовому ринку жита на 2,2% щороку. Для українських агровиробників цей сегмент надзвичайно вигідний: у них практично немає конкурентів саме по цій нішевій культурі.\n\nПро це йдеться в блозі виконавчої директорки «Насіннєвої асоціації України» Сюзанни Григоренко на Latifundist.com.‎\n\nЗазначається, що до 2020 року Україна не була потужним гравцем з експорту жита. Для порівняння: ще у 2019/2020 році Україна експортувала всього 8,2 тис. т жита, а вже за рік — 121,5 тис. т. Мало того, площі вирощування з 1990-х років постійно зменшувалися.\n\n«‎Ріст як по виробництву, так і по експорту почався лише нещодавно. А все завдяки тому, що українські компанії відкрили нові ринки збуту. Так, жито у 2021/22 маркетингових роках активно купували в Іспанії, Туреччині, Польщі. А оскільки жито використовують для виробництва хліба, в алкогольній промисловості (з нього роблять віскі, пиво, деякі види горілки) та для комбікормів, то експортні можливості цієї культури дуже різноманітні», — відмітила ‎очільниця.\n\nТрадиційними країнами-експортерами протягом тривалого часу лишаються Нідерланди (2020-го тут закупили жита на $41,9 млн), Іспанія (2020-го експорт становив $60,8 млн) та Німеччина ($189 млн). Цьогоріч дві останні країни по рівню експорту випередили Південна Корея та Японія.\n\nТобто за 2 останні роки географія поставок жита розширилася на далекосхідні країни. Туди постачають як житню солому, жито для виробництва алкогольних напоїв, так і для виготовлення комбікормів чи добрив.\n\nЩе одним сегментом у харчовій промисловості, який зростатиме в найближчі роки, є виробництво житніх хлібців (снеки) та іншої житньої продукції.\n\n«‎Річ у тім, що в останні роки спостерігається збільшення кількості людей, які мають непереносність глютену, що міститься в пшениці, ячмені та житу. Однак, іноді діти чи дорослі з алергією на пшеницю, не мають жодних реакцій на вироби з жита. Це відкриває нішеві можливості для виробництва житніх харчових продуктів. Тому експорт в країни ЄС, Великої Британії, США, де виготовляється ця продукція, зростатиме», — акцентувала ‎Сюзанна Григоренко.\n\nНагадаємо, що в Україні стартували жнива кукурудзи: урожайність істотно поступається торішній.\n\nПозначки:Україна, жито, Японія, США, Нідерланди, ЄС, Німеччина, Південна Корея, Велика Британія, Іспанія",
    "Росія не повинна мати права тримати ракети типу Іскандер біля кордону з Україною": "Росія не повинна мати права тримати ракети типу Іскандер біля кордону з Україною / Фото Міноборони РФ\n\nПодивився Київський договір безпеки, який готувала група Єрмака-Расмуссена. Документ є на порядок кращим за ті пропозиції, що були навесні.\n\nПо-перше, відкрито йдеться про проміжний характер договору і не заперечується право вступу до НАТО. Тобто, це проміжний договір, який фіксує подальшу інтеграцію України в НАТО.\n\nПо-друге, список гарантів договору включає західні країни і Туреччину. Китаю там немає, та й ясно, що він не може бути якимось гарантом для України, бо вважає її сателітом США, з якими у нього поглиблюється конфлікт.\n\nЦікаво, що в списку країн з'явилася Австралія. По суті йдеться про те, що Україна є країною з особливим статусом в рамках західного блоку країн. Якщо продовжувати цю логіку, то Україна може ініціювати створення оборонного союзу Заходу, який включав би не тільки країни НАТО, а й такі країни Великого Заходу, як Ізраїль, Японія, Південна Корея, Австралія, Нова Зеландія. Це вписується в логіку побудови США нової системи оборонних союзів. Включення AUKUS в оборонний союз Заходу було б логічним розвитком такої логіки.\n\nПо-третє, підніметься питання постійної військової допомоги Україні для того, щоб ЗСУ мали високий бойовий потенціал. Особливий акцент - це, звичайно, наші хотілки, але очевидно, що на тлі Туреччини, яка грає самостійну гру, Україна однозначно може бути ефективним щитом Східної та Південно-Східної Європи.\n\nОчевидно, що військовий потенціал України перевищуватиме абсолютну більшість країн НАТО і перебуватиме на рівні Франції, Великої Британії та Туреччини, виключаючи ядерну компоненту.\n\nТакож очевидно, що потреба у великій армії України буде безпосередньо пов'язана як з можливими спробами реваншу Росії, так і її можливого розпаду. Україна повинна бути готова до будь-якого сценарію, а функція одного з ключових менеджерів построссійского простору тепер буде альфою і омегою нашої зовнішньої політики.\n\nЧого бракує. На перший погляд, але не тільки.\n\nТреба безпосередньо робити зв'язку між санкціями щодо Росії і її денуклеаризацією (вилученням ядерної зброї) і демілітаризацією.\n\nДемілітаризація повинна включати також звільнення прикордонних областей Росії від наступального озброєння. Росія не повинна мати права тримати таку техніку і ракети типу \"Іскандер\" ближче, ніж в 300 км від кордону з Україною. Необхідно також демілітаризувати Чорне море і заборонити Росії мати тут кораблі, здатні нести \"Калібри\".\n\nДжерело",
    "Країни Азії почали відмовлятися від російського вугілля": "Азійські країни були найбільшими споживачами російського вугілля\n\nПівденна Корея, Японія та Тайвань почали поступово відмовлятися від вугілля з Росії. Про це російське видання «Коммерсант» з посиланням на митну статистику.\n\nНайбільш високими темпами скорочують постачання Японія та Тайвань. Перша купила 8,4 млн тонн вугілля, що на 25% менше ніж рік тому. Тайвань скоротив ввезення на 33,3%, до 4,4 млн тонн. Південна Корея імпортувала 12,8 млн (на 3% менше).\n\nСтратегія розвитку вугільної галузі Росії передбачала навіть у консервативному сценарії нарощування постачання до країн Східної Азії з 84 млн тонн у 2018 році до 123 млн тонн до 2035 року. Японія вже заявила, що планує повністю заборонити ввезення російського вугілля. Південна Корея хоче в 1,5 раза збільшити постачання з Австралії, щоб зменшити залежність від Росії. Тайванська державна енергетична компанія Taipower не планує укладати нові угоди щодо вугілля.\n\nВидання зазначає, що Японія і Південна Корея історично були найбільшими споживачами російського енергетичного і коксівного вугілля.\n\nРаніше заступник міністра енергетики Сергій Мочальников назвав пріоритетним завданням вивезення вугілля до Азії. За словами чиновника, ринок Азійсько-тихоокеанського регіону чекає на російське вугілля «чудової якості», залишилося тільки якось поставити його туди.\n\nНагадаємо, раніше стало відомо, що Індія та Китай різко скоротили закупівлю російської нафти.\n\nДо цього міністри фінансів країн Великої сімки (G7)підтвердили намір обмежити ціни на російську нафту. Графік встановлення стелі цін буде узгоджений з шостим пакетом санкцій Європейського Союзу, який передбачає нафтове ембарго з 5 грудня і нафтопродуктове з 5 лютого.\n\nДодамо, що раніше сенатор від Республіканської партії Марко Рубіо вважає, що США повинні запровадити санкції проти купівлі Китаєм нафти та інших енергоносіїв у Росії, щоб припинити фінансування війни РФ проти України.\n\nРазом з тим Сполучені Штати заявляли, що обмеження світових цін на російську нафту має набрати чинності до грудня 2022 року.",
    "Україна проведе демілітаризацію Північної Кореї": "Купівля зброї у КНДР свідчить, що Росія у відчаї\n\nВпроваджені проти Російської Федерації санкції значно ускладнюють для неї виробництво високоточної зброї та інших видів техніки, бо вони потребують західних складників. Аби розв'язати цю проблему, країна-агресор звернулася до послуг одного з нечисленних союзників – Північної Кореї (КНДР). Про це з посиланням на анонімні джерела в американській розвідці, написало видання The New York Times.\n\nОфіційні особи США стверджують: купівля зброї у КНДР свідчить, що Росія у відчаї. Кремль назвав цю інформацією фейковою.\n\nДо слова, радник глави Офісу президента Михайло Подоляк у Twitter прокоментував цю новину, зазначивши, що спочатку Україна проводила демілітаризацію Росії, а тепер до списку додається КНДР.\n\n«Україна робить більший внесок у глобальну безпеку, ніж усі міжнародні організації разом узяті», – написав він.\n\nБоєприпаси, які Північна Корея має намір продати Москві, ймовірно, є копіями зброї радянських часів і можуть підійти до російських пускових установок. The Washington Post пише, що ця зброя може стати у пригоді російським військовим.\n\nЩо саме КНДР постачатиме Путіну\n\nПотрапивши під дію міжнародних санкцій і експортного контролю, Росія у серпні придбала дрони іранського виробництва, з якими, за словами офіційних осіб США, виникли технічні проблеми. Північна Корея, ймовірно, є ще одним джерелом постачання товарів воєнного призначення для Росії, оскільки зберігає значні запаси боєприпасів, які є копіями зброї радянських часів.\n\nПівнічна Корея «може бути найбільшим за межами Росії джерелом артилерійських боєприпасів, сумісних з її застарілою зброєю», – зазначає Джозеф Демпсі, науковий співробітник Міжнародного інституту стратегічних досліджень (IISS).\n\nЛі Ілву, експерт з Південної Кореї, зазначає, що і Північна, і Південна Кореї зберігають десятки мільйонів артилерійських снарядів кожна. За його словами, Північна Корея, швидше за все, продаватиме РФ старіші снаряди для систем залпового вогню або складних ракет, які вона хоче замінити новішими. Ставка Північної Кореї на розвиток ядерної зброї та виробництво керованих ракет може зменшити потребу у значній частині старих некерованих артснарядів, які колись відігравали помітну роль у її озброєнні, зазначає експерт Фонду Карнегі Анкіт Панда..\n\nБрюс Беннетт, старший експерт з безпеки каліфорнійської корпорації Rand вважає, що Північна Корея відправить Росії не артилерійські снаряди, а патрони для стрілецької зброї.\n\nЩо захоче північнокорейський диктатор від Путіна за свою застарілу зброю Фото: EPA\n\nЧим погана північнокорейська зброя\n\nЗгідно з оцінкою IISS, Північна Корея має на озброєнні близько 20 тис. артилерійських знарядь, включаючи реактивні системи залпового вогню. За словами Демпсі, це «значно більше, ніж у будь-якої іншої країни світу».\n\nДержавні ЗМІ Північної Кореї назвали свою артилерію «першим озброєнням Народної армії та найпотужнішим озброєнням у світі», яке може перетворити ворожу позицію на «море полум’я». Проте її старі артилерійські системи, які, ймовірно, будуть постачатися Росії, мають репутацію зброї з низькою точністю.\n\nПід час артилерійського обстрілу Північною Кореєю південнокорейського острова Йонпьон у 2010 році, внаслідок якого загинули четверо людей, лише 80 із 400 ракет влучили у ціль. У своїй оцінці Лі Ілву зазначив, що близько половини випущених північнокорейських снарядів впали у воду, не досягнувши острова.\n\n«Це жалюгідна продуктивність артилерії. Росіяни можуть зіштовхнутися із тим самим, що їх не дуже порадує», – сказав Беннет.\n\nСпостерігачі сумніваються у користі північнокорейських боєприпасів для російської кампанії в Україні. Незрозуміло, наскільки серйозна у Росії нестача боєприпасів. У липні високопоставлений чиновник з лав Міноборони США заявив журналістам, що Росія щодня запускає десятки тисяч артилерійських снарядів і не може продовжувати так вічно.\n\n«Хоча значні запаси, ймовірно, досі існують. Росіяни можуть залазити у ті, що зарезервовані на випадок ширшого майбутнього конфлікту», – зазначив Демпсі.\n\nПутіну не дадуть ракети?\n\nНавряд чи Північна Корея надасть Росії балістичні ракети, які вона вважає вирішальними у своїй військовій стратегії щодо Вашингтону та Сеула, вважає Ян Ук, аналітик сеульського Інституту політичних досліджень Асан.\n\nЯкщо Північна Корея вирішить постачати ракети до Росії, їй також доведеться надати і свої пускові платформи, бо РФ не має пускових установок для північнокорейських ракет. КНДР розробила високоманеврену балістичну ракету, яка, ймовірно, була створена за зразком російського «Іскандера». Проте, за словами Шіна Чонгу, військового експерта Сеульського форуму оборони та безпеки Кореї, ці дві ракети мають різні розміри.\n\n«Тип боєприпасів, які Північна Корея надасть Росії, імовірно, буде старим», – зазначив сказав Мун Сон Мук, аналітик Корейського науково-дослідного інституту національної стратегії (Південна Корея).\n\nЩо КНДР отримає натомість\n\nПівнічна Корея, ймовірно, захоче отримати від Росії продовольство, паливо і товари, які їй важко купувати через санкції. Анкіт Панда, експерт Фонду Карнегі, вважає, що Північна Корея також може отримати фінансову допомогу від Росії, матеріали, необхідні для розвитку ракетних програм.\n\nНа думку Брюса Беннетта, старшого експерта з безпеки каліфорнійської корпорації Rand, Північна Корея могла би погодитися отримати компенсацію паливом. За його словами, для зброї, яку постійно намагаються вдосконалити у КНДР, країна може потребувати передових збройних технологій від Росії. Можливо, включно з тими, які потрібні для її першого за п’ять років ядерного випробування.\n\nДжерело: The Washington Post\n\nПереклад: Наталія Сокирчук, «Главком»",
    "Результати жеребкування на турнірі ATP в Сеулі": "Світовий теніс / ATP – Результати жеребкування на турнірі ATP в Сеулі В Південній Кореї відбудеться турнір серії АТР 250 на хардових кортах\n\n\n\nEugene Korea Open Tennis Championships - ATP 250\n\nСеул, Південна Корея • 26 вересня - 2 жовтня • хард • $1,117,930\n\nСітки турниру: кваліфікация • одиночний розряд • парний розряд\n\n\n\nТурнір ATP пройде в Сеулі вперше з 1996 року після того, як організатори отримали річну ліцензію. Змагання будуть зіграні на відкритих хардових кортах тенісного центру Seoul Olympic Park.\n\n\n\nЛідери посіву Каспер Рууд (№2 АТР), Кемерон Норрі (№8 АТР), Тейлор Фрітц (№12 АТР) і Денис Шаповалов (№24 АТР) розпочнуть турнір із другого кола.\n\n\n\nТакож до числа сіяних потрапили Деніел Еванс (зіграє проти Йосіхіто Нісіоки), Борна Чорич (зустрінеться з Раду Алботом), Міомір Кецманович (гратиме проти \"лакі-лузера\" Александара Ковачевича) і Дженсон Бруксбі (проти \"кваліфаєра\" У Дунліня).\n\n\n\nСпеціальні запрошення від організаторів турніру отримали Нам Джі Сун, який зіграє проти Стіва Джонсона, а також Хон Сон Чхан та Каїті Утіда (у першому колі зустрінуться один з одним).\n\n\n\nОчки та призові: [/b]\n\n\n\nW: 250 очок | $170,035\n\nFR: 150 очок | $99,185\n\nSF: 90 очок | $58,310\n\nQF: 45 очок | $33,790\n\nR2: 20 очок | $19,620\n\nR1: 0 очок | $11,990\n\n\n\n\n\n\n\nНаш ресурс за весь час свого існування ніколи не мав спонсорів і існував тільки за рахунок реклами.\n\nЗараз ми дуже хочемо зберегти наш проект і продовжувати розвиватися після нашої перемоги!\n\nПідтримайте наш сайт будь-якою доступною для вас сумою ЗА ПОСИЛАННЯМ . Це займе рівно одну хвилину для вас і допоможе нам вижити, щоб продовжувати радувати вас новинами зі світу тенісу.\n\nДякуємо, що залишаєтеся з нами.\n\nВсе буде Україна! 💙💛 Друзі, проект \"Великий теніс України\" просить вашої підтримки!Наш ресурс за весь час свого існування ніколи не мав спонсорів і існував тільки за рахунок реклами.Зараз ми дуже хочемо зберегти наш проект і продовжувати розвиватися після нашої перемоги!Підтримайте наш сайт будь-якою доступною для вас сумою. Це займе рівно одну хвилину для вас і допоможе нам вижити, щоб продовжувати радувати вас новинами зі світу тенісу.Дякуємо, що залишаєтеся з нами.Все буде Україна! 💙💛\n\n🔔 Читайте новини БТУ в соцмережах: Facebook ◦ Telegram ◦ Instagram ◦ YouTube ◦ Twitter ◦ Viber\n\n\n\n\n\n\n\n",
    "Американський авіаносець відвідає Південну Корею вперше з 2018 року": "Цього тижня американський авіаносець відвідає Південну Корею для проведення спільних навчань - вперше за чотири роки, повідомили офіційні особи обох країн у понеділок. Союзники прагнуть розгорнути американські ядерні \"стратегічні війська\" для стримування Північної Кореї.\n\nПро це повідомляє Reuters.\n\nUSS Ronald Reagan прибуде на військово-морську базу в південному портовому місті Пусан у п’ятницю, йдеться у заяві ВМС Південної Кореї.\n\n“Проводячи спільні навчання, ВМС двох країн планують посилити свою військову готовність і продемонструвати тверду рішучість альянсу Південної Кореї та США щодо миру і стабільності на Корейському півострові”, – зазначили у повідомленні.\n\nПівнічна Корея засудила попередні військові дії США та спільні навчання як репетицію війни та доказ ворожої політики Вашингтона та Сеула.\n\nЦей візит стане першим візитом американського авіаносця до Південної Кореї з 2018 року. Того року союзники скоротили багато спільних військових дій на тлі дипломатичних зусиль щодо взаємодії з Північною Кореєю.\n\nПандемія COVID-19 ще більше згорнула навчання – до цього року, коли президент Південної Кореї Юн Сук Йоль відновив багато спільних навчань та інших проявів військової сили як попередження Північній Кореї, яка на початку цього року провела рекордну кількість ракетних випробувань. Після переговорів не вдалося переконати її припинити розробку ядерної зброї та ракет.\n\nСпостерігачі зазначили, що Пхеньян також, схоже, готується відновити ядерні випробування – вперше з 2017 року.\n\nУ квітні USS Ronald Reagan – вперше з 2017 року – вирушив у води між Південною Кореєю та Японією та провів спільні навчання з японськими силами. Цього разу авіаносець і його ударна група будуть тренуватися з південнокорейськими силами.\n\nМинулої п’ятниці Сполучені Штати та Південна Корея засудили оприлюднену цього місяця ядерну доктрину Північної Кореї про застосування ядерної зброї першою як “ескалаційну та дестабілізуючу”, а Вашингтон пообіцяв продовжувати розгортання та застосування стратегічних засобів для стримування Пхеньяна та відповіді на його дії.\n\nДовідка. USS Ronald Reagan (CVN-76)) — американський авіаносець класу “Німіц”, дев’ятий корабель цього класу. Названий на честь 40-го президента США Рональда Рейгана. Закладений 6 лютого 1998 року, спущений на воду 4 березня 2001 року, включений до складу флоту 12 липня 2003 року.",
    "Google та Meta оштрафували на понад $70 млн у Південній Кореї за порушення конфіденційності користувачів": "Південна Корея оштрафувала компанії Google та Meta Platforms на мільйони доларів за порушення закону про конфіденційність на тлі побоювань щодо відсутності захисту особистої інформації в країні з високим рівнем цифровізації, пише Financial Times .\n\nКлючові факти\n\nДержавна комісія із захисту особистої інформації в середу заявила, що оштрафувала Google на 69,2 млрд вон ($50 млн) і Meta на 30,8 млрд вон ($22 млн) за збір особистої інформації без згоди користувачів та використання її для персоналізованої онлайн – реклами.\n\nЗгідно із повідомленням, американські компанії не інформували належним чином користувачів платформи і не отримували їхньої згоди на збирання та аналіз поведінкової інформації про їхні дії в Інтернеті, щоб використовувати їх для персоналізованої реклами.\n\nЗазначається. що ці штрафи є найвищими, які накладаються за порушення закону країни про захист особистої інформації.\n\nОрган наказав технічним компаніям чітко інформувати користувачів перед збиранням та використанням їхньої особистої інформації для реклами та інших ділових цілей.\n\nКонтекст\n\nВчора стало відомо, що проти американського техногіганта Google готуються судові позови у ЄС та Великій Британії на загальну суму €25 млрд, пише The Guardian. Корпорацію звинувачують у нечесній конкуренції на ринку цифрової реклами.\n\nУ Великій Британії позов до Апеляційного трибуналу з питань конкуренції планує подати юридична фірма Humphries Kerstetter. За її даними, через антиконкурентну поведінку Google інформаційні сайти і малий бізнес втратили близько £7 млрд.\n\nВодночас Google у коментарі виданню зазначила, що її інструменти допомагають вебсайтам знаходити потенційну аудиторію. Лише у Великій Британії це принесло 700 000 підприємств додаткові £55 млрд.\n\nGoogle також звинувачують в обмані рекламодавців у США. Реклама – основне джерело доходу для Google, проте американський суд стверджує, що компанія багато років продавала її нечесно. Вже два роки суд США розслідує бізнес техгігантів – Apple, Google, Facebook та Amazon. Їх звинувачують у монополізації ринку та нечесній конкуренції.\n\nВперше прокурори США подали позов проти рекламного бізнесу Google у грудні 2020 року, але його деталі стали публічними лише у січні 2022-го, після розслідування The Wall Street Journal.\n\nСуть обвинувачень така: щоб позбутися конкурентів та заробити більше, Google штучно підвищувала ціни для учасників рекламних аукціонів, а вторговані гроші витрачала на просування своїх VIP-клієнтів.",
    "Російські авіакомпанії виключили з найпрестижнішого рейтингу": "У 2021 році в підкатегорії \"Найкращі авіакомпанії Східної Європи\" п’ять місць в ТОП-10 займали авіаперевізники з Росії.\n\nБританська компанія Skytrax виключила всі російські авіакомпанії зі свого рейтингу найкращих авіаперевізників 2022 року, що вважається найбільш престижним в авіаційній галузі.\n\nПро це повідомляє avianews.com.\n\nВидання нагадує, що ще в 2021 році найбільший авіаперевізник Росії \"Аерофлот\" впевнено входив до рейтингу Skytrax ТОП-100 світових авіакомпаній. При цьому в підкатегорії \"Найкращі авіакомпанії Східної Європи\" п’ять місць в ТОП-10 займали авіаперевізники з Росії.\n\nВідео дня\n\nВодночас у 2022 році Skytrax не включила російські авіакомпанії ні в рейтинг ТОП-100, ні в жодну з підкатегорій.\n\nТакож видання зазначає, що завдяки цьому в ТОП-10 найкращих авіакомпаній Східної Європи змогла потрапити українська авіакомпанія МАУ. До початку повномасштабного вторгнення Росії вона була найбільшим авіаперевізником України, однак вже протягом сімох місяців цивільні авіаперевезення в країні зупинені. МАУ, як і інші українські авіакомпанії, наразі працює лише за кордоном за різними схемами.\n\nТОП-10 авіакомпаній Східної Європи у 2022 році від Skytrax:\n\n1. airBaltic (Латвія)\n\n2. LOT Polish Airlines (Польща)\n\n3. Air Serbia (Сербія)\n\n4. Wizz Air (Угорщина)\n\n5. CSA Czech Airlines (Чехія)\n\n6. Croatia Airlines (Хорватія)\n\n7. Tarom (Румунія)\n\n8. Ukraine International Airlines / МАУ (Україна)\n\n9. BlueAir (Румунія)\n\n10. Bulgaria Air (Болгарія)\n\nВодночас Звання найкращої авіакомпанії світу за версією Skytrax вже всьоме отримала Qatar Airways (Катар). Також до ТОП-10 найкращих авіаперевізників світу увійшли Singapore Airlines (Сінгапур), Emirates (ОАЕ), ANA All Nippon Airways (Японія), Qantas Airways (Австралія), Japan Airlines (Японія), Turkish Airlines (Туреччина), Air France (Франція), Korean Air (Південна Корея), Swiss International Air Lines (Швейцарія).\n\nСитуація з російськими авіакомпаніями після 24 лютого 2022 року\n\nПісля початку повномсштабного російського військового вторгнення до України 24 лютого 2022 року, Євросоюз, США та низка інших країн запровадили антиросійські санкції, які потужно вдарили по цивільній авіації Росії.\n\nЗокрема, Євросоюз закрив свій повітряний простів для всіх російських авіакомпаній, а більшість авіаперевізників світу припинили літати до Росії. Крім того, Європа зупинила дію сертифікатів придатності літаків всіх авіакомпаній РФ.\n\nЯк результат, у першому кварталі 2022 року російські авіакомпанії зазнали рекордних за останні вісім років збитків, сягнувши 61,1 мільярда рублів (близько 1 мільярда доларів за нинішнім курсом). При цьому збиток за той же період 2021 року оцінювався в 33,3 мільярда рублів, а 2020 року, коли через пандемію COVID-19 авіарейси були обмежені або скасовані, – 55,5 мільярдів рублів.\n\nУ серпні 2022 року стало відомо, що російські авіакомпанії, зокрема контрольований державою \"Аерофлот\", почали розбирати літаки, щоб мати запасні частини, які вони більше не можуть купувати за кордоном через західні санкції.\n\nВас також можуть зацікавити новини:",
    "Збірна Боснії і Герцеговини поступилася Південній Кореї на чемпіонаті світу ВІДЕО": "Джерело - Чемпіон.\n\nСьогодні, 24 вересня, в Австралії у матчі 3-го туру чемпіонату світу серед жінок збірна Боснії і Герцеговини поступилася Південній Кореї.\n\nЧемпіонат світу\n\nЖінки\n\nАвстралія\n\nГруповий етап\n\nГрупа А\n\n3 тур, 24 вересня\n\nБоснія і Герцеговина - Південна Корея 66:99 (20:25, 17:20, 15:31, 14:23)",
    "Кіченок не змогла вийти у парний півфінал турніру WTA у Південній Кореї": "Надія разом зі своєю партнеркою поступилася корейському дуету\n\nДжерело - Чемпіон.\n\nУкраїнська тенісистка Надія Кіченок у дуеті з Оксаною Калашниковою з Грузії програла парі Хан На-Ле / Чан Су Джон (Південна Корея) в 1/4 фіналу хардового турніру серії WTA 250 у Сеулі.\n\nМатч тривав 1 годину та 9 хвилин.\n\nHana Bank Korea Open - WTA 250\n\nСеул, Південна Корея\n\nХард\n\nПризовий фонд - $251,750\n\n1/4 фіналу, 23 вересня\n\nХан На-Ле / Чан Су Джон - Надія Кіченок / Оксана Калашнікова 6:1, 6:3",
    "Чемпіонат світу-2022 з баскетболу серед жінок: календар, результати, турнірні таблиці": "Джерело - Чемпіон.\n\n22 вересня - 2 жовтня в Австралії відбувається чемпіонат світу з баскетболу серед жіночих команд.\n\nУчасть у змаганнях бере 12 команд, які поділені на дві групи. За підсумками групового етапу з кожної групи вийдуть по чотири найкращі команди. Далі команди за кубковою системою визначають чемпіона та призерів.\n\nКалендар чемпіонату світу з баскетболу:\n\nГрупа А\n\n1 тур. 22 вересня\n\n03:30. Боснія і Герцеговина - Пуерто-Рико 58:82\n\n04:30. США - Бельгія 87:72\n\n10:30. Південна Корея - Китай 44:107\n\n2 тур. 23 вересня\n\n03:30. Пуерто-Рико - США 42:106\n\n06:00. Бельгія - Південна Корея 84:61\n\n07:30. Китай - Боснія і Герцеговина 98:51\n\n3 тур, 24 вересня\n\n07:30. США - Китай 77:63\n\n11:00. Боснія і Герцеговина - Південна Корея 66:99\n\n13:30. Пуерто-Рико - Бельгія 65:68\n\n4 тур. 26 вересня\n\n04:30. Бельгія - Боснія і Герцеговина 85:55\n\n07:00. Південна Корея - США 69:145\n\n10:30. Китай - Пуерто-Рико 95:60\n\n5 тур, 27 вересня\n\n04:30. Пуерто-Рико - Південна Корея\n\n06:30. Китай - Бельгія\n\n07:00. США - Боснія і Герцеговина\n\nГрупа В\n\n1 тур. 22 вересня\n\n06:00. Канада - Сербія 67:60\n\n07:00. Японія - Малі 89:56\n\n13:30. Австралія - Франція 57:70\n\n2 тур. 23 вересня\n\n05:00. Сербія - Японія 69:64\n\n11:00. Франція - Канада 45:59\n\n13:30. Малі - Австралія 58:118\n\n3 тур, 25 вересня\n\n07:30. Малі - Франція 59:74\n\n11:00. Австралія - Сербія 69:54\n\n13:30. Японія - Канада 56:70\n\n4 тур, 26 вересня\n\n06:30. Сербія - Малі 81:68\n\n09:00. Франція - Японія 67:53\n\n13:30. Канада - Австралія 72:75\n\n5 тур, 27 вересня\n\n09:00. Малі - Канада\n\n10:30. Сербія - Франція\n\n13:30. Австралія - Японія\n\nМатчі плей-оф\n\n29 вересня\n\nМатч № 31. Перший матч 1/4 фіналу\n\nМатч № 32. Другий матч 1/4 фіналу\n\nМатч № 33. Третій матч 1/4 фіналу\n\nМатч № 34. Четвертий матч 1/4 фіналу\n\n30 вересня\n\nПерший півфінал. Переможець матчу 34 - Переможець матчу 31\n\nДругий півфінал. Переможець матчу 32 - Переможець матчу 33\n\n2 жовтня\n\n06:00. Матч за третє місце\n\n09:00. Фінал",
    "Найсильніші українські фігуристи відкрили сезон – Українська федерація фігурного катання на ковзанах": "Найсильніші українські фігуристи вперше стартували у новому сезоні, розпочавши виступи на турнірі серії Челенджер Nebelhorn Trophy, який стартував в Оберстдорфі (Німеччина).\n\nВ чоловічому одиночному катанні чемпіон України Іван Шмуратко презентував нову коротку програму під пісню «Біля тополі» у виконанні SHUMEI (Олега Шумея), присвячену загиблим захисникам України. Фігурист розпочав прокат чудово виконаними сольним потрійним акселем та сольним потрійним фліпом, продемонстрував обертання четвертого рівня, але зазнав невдачі під час виконання потрійного лутца в каскаді, де судді зафіксували неясне ребро та недокрут. Ця єдина помилка відчутно позначилася на технічній оцінці, а відтак – на підсумковій сумі балів. Іван Шмуратко набрав 69,89 балів і наразі посідає 6-е місце.\n\nЩе один український фігурист – Андрій Кокура йде 15-м, замикаючи список учасників. Фігурист залишив коротку програму минулого сезону («Сrack of doom» британського тріо Tiger Lillies), проте технічний контент став складніший. Андрій намагався чисто виконати тулуп у чотири оберти та потрійний аксель, але обидва стрибки були відмінусовані. Його прокат судді оцінили у 53.59 балів.\n\nЛідирує в турнірі чоловіків канадець Роман Садовський – 89.57. На другому місці Лі Сі Хен (Південна Корея) – 86.78, на третьому Кіган Мессінг (Канада) – 74.85.\n\nУ жіночому одиночному катанні Анастасія Гожва після короткої програми посідає 16-е місце. Фігуристка виступала з композицією «Аm I the one» Бет Харт і отримала за свій прокат 37.67 балів. Їй не вдалося виконати стрибкову програму – вона впала з потрійного лутца, не впоралася з обов’язковим каскадом та недокрутила подвійний аксель.\n\nОчолила першу трійку Луна Хендрікс (Бельгія) – 76,19, слідом за нею йдуть Маделін Скізас (Канада) – 64,99 та Со Єн І (Південна Корея) – 61,31.\n\nВ парному катанні наші фігуристи Софія Голіченко та Артем Даренський вийшли на лід з короткою програмою під відому українську пісню «Жива». Фігуристи отримали від суддів «мінуси» за виконання практично всіх елементів і з результатом 44.07 балів посіли останнє, 12-е місце.\n\nЛідируючі позиції у спортивної пари з Німеччини Анніки Хокке/Роберта Кункеля– 69,13. Друге місце посідають представники Канади Деанна Стеллато Дудек/Максим Дешам – 68,08, третє – Аліса Єфімова/ Рубен Бломмарт (Німеччина) – 67,05.\n\n23 вересня чоловіки та спортивні пари покажуть довільні програми, а танцювальні дуети виступлять з ритм-танцем. В українських танцюристів Марії Голубцової/Кіріла Бєлоброва – четвертий стартовий номер.",
    "Якісна освіта в умовах війни: міф чи реальність та як зберегти життя дітей": "11 вересня Україна перетне межу у 200 днів війни. Ми навчилися виживати в екстремальних умовах, об’єднались у взаємодопомозі, не плануємо життя наперед і намагаємося дбати про ментальне здоров’я. Але є речі, в яких ми досі не впевнені на всі сто. Частина шкіл країни відновили очне навчання. Чи правильним було це рішення? Розбираємо його в міжнародному та безпековому контекстах.\n\nЧи виправдане очне навчання, якщо триває війна? Де займатися, якщо зруйновані школи? Навіщо думати про уроки, коли всі в небезпеці? В історії вже є приклади, які демонструють наслідки рішень щодо освіти. Південна Корея свого часу зробила ставку на освіту і перемогла. Як їй це вдалося? Вас здивують цифри та факти про відбудову освіти в Південній Кореї.\n\nПопри постійну загрозу ракетних атак в Ізраїлі діти навчаються в школах очно, а не дистанційно. Як ізраїльська освіта змогла досягти цього рівня безпеки? Розповідає освітня експертка Олена Баст. Вона 28 років викладає у школах цієї маленької, але дуже мужньої країни. Чи може Україна запозичити щось із досвіду Ізраїлю?\n\nЗбройна агресія рф не дає змоги повноцінно навчатися українським дітям. Може, про освіту подумаємо після перемоги? Ні, виявляється, кожен втрачений рік шкільного навчання дітей обертається колосальними збитками для країни в цілому. А ось інвестиції в освіту мають до 500% рентабельності. Про це йдеться у Звіті Всесвітнього економічного форуму, який оприлюднили у травні 2022 року.\n\nЩо конкретно має робити вчитель під час повітряної тривоги? Як щодня привчати учнів до правил поводження під час переходу в укриття? Як заспокоїти школярів? Пропонуємо алгоритм дій вчителя від моменту, коли відповідальна особа вмикає систему оповіщення закладу, а вчитель сповіщає учнів про загрозу й до того, як поводитись в укритті та якими мають бути дії після оголошення відбою повітряної тривоги.\n\nВасиль Дяків: Як навчатися офлайн і дбати про безпеку всіх учасників освітнього процесу?\n\n\n\nПитання безпеки людини — першочергове, адже саме людина — найвища соціальна цінність, — переконаний Василь Дяків, переможець Global Teacher Prize Ukraine 2020. У своєму блозі педагог розмірковує над гарантіями безпеки для учасників освітнього процесу як у великих містах, які постійно «під прицілом ворога», так і в маленьких селищах, в які окупанти навряд чи запускатимуть ракети. А ще пропонує нестандартні рішення, які цілком реально впровадити школам.",
    "Загострення у конфлікті США з Північною Кореєю": "Загострення у конфлікті США з Північною Кореєю\n\n26.09.2022 р. «Die Zeit», Німеччина\n\nОстанніми днями має місце ескалація напруженості, спровокованої Владіміром Путіним у війні Росії в Україні та реальною загрозою застосування Москвою ядерної зброї, що має на меті примусити Україну та консолідований Захід змиритися із захопленими Росією територій та вимушеним їх захистом Москвою «всіма наявними засобами». Завершуються терміни проведення форсованим темпом підготовлених так званих «референдумів» у чотирьох областях на сході України з подальшим приєднанням цих територій до Росії. Вочевидь, що після провального саміту ШОС у Самарканді, де Путіну відмовили у підтримці його загарбницької війни в Україні, відбулися кардинальні зміни у планах Кремля стосовно темпів, планів та засобів ведення війни в Україні, термінів досягнення прийнятних для Путіна результатів. Деякі західні аналітики вважають, що лідери країн ШОС поставили певний ультиматум Путіну стосовно термінів та результатів війни, стимулювавши його до проведення мобілізації в Росії, до чого ще тиждень тому Кремль вдаватися не хотів. Вірогідною причиною зміни планів Путіна може також вважатися зміна настроїв та наміри російських політичних та бізнес-еліт у Кремлі знайти прийнятний для них вихід з уже програної війни. Такий вихід був би для них прийнятним без участі Путіна, відсторонення його від влади під благовидним приводом, звинувачення його особисто у прорахунках і наслідках жорстокої війни та проведення переговорів із США і Заходом щодо збереження державності Росії в її теперішніх кордонах та отримання гарантій їх власного життя і утримання, хоча якоїсь влади.\n\nВнутрішня ситуація в Росії щодо війни в Україні та оголошеної Путіним «часткової» мобілізації, кількість мобілізованих якої передбачає не 300 тис., за повідомленням міністра оборони Росії Шойгу, а до 1,2 млн чол., загострюється. Виступи протесту та затримання у великих містах Росії, зокрема у Москві та Санкт-Петербурзі, свідчать про непопулярність дій Путіна та поступове розуміння глибинним російським народом, що його доля керманича Кремля не цікавить. Кількість загиблих росіян значення не має, за умов програшу у війні із застосуванням звичайних озброєнь, розгромом елітних дивізій та основного складу російських армій в Україні Путін готовий застосувати зброю масового знищення. Це викличе неминучий удар у відповідь та нищівні наслідки для громадян Росії на полях боїв.\n\nТим часом поки в Росії набирають сили виступи протестів, горять будівлі військкоматів, стріляють у військкомів та жінки Дагестану ганяються по вулицях за представниками влади, у світі не зупиняються геополітичні перегони в інших містах планети. Основні гравці міжнародної політики не зупиняють своїх зусиль та намагаються досягти своїх стратегічних цілей з використанням загрози військовою силою. Зокрема, якщо в Італії внаслідок проведених щойно виборів перемогла та мирно прийшла до влади профашистська партія «Брати Італії» на чолі з лідером Джорджією Мелоні (Giorgia Meloni), внаслідок чого політичні аналітики з тривогою спостерігають за подальшими кроками третьої промислової країни ЄС, то на іншій, східній частині Євразії досягти геополітичних цілей США і Південна Корея намагаються демонстрацією військової сили.\n\nНімецьке впливове видання «Die Zeit» надрукувало редакційну статтю з посиланням на видавництва ZEIT ONLINE, dpa, AP стосовно спільних військових навчань, що розпочалися в Японському морі за участі багаторічних союзників США і Південної Кореї. Видання повідомляє, що цими навчаннями обидві держави мають намір надати адекватну відповідь Північній Кореї, яка знову здійснила тестові пуски балістичних ракет.\n\nАмериканський авіаносець USS Ronald Reagan у порту Пусан у Південній Кореї.\n\nДжерело: © Sohn Hyung-Joo/​Reuters\n\nПовідомляється, що військово-морські сили США та Південної Кореї почали спільні військові навчання, спрямовані на стримування північнокорейського режиму. Як заявили у ВМС Південної Кореї, чотириденні навчання біля Корейського півострова мають на меті продемонструвати рішучість обох союзників та їх готовність «відповісти на провокації Північної Кореї».\n\nУ військових навчаннях беруть участь понад 20 військових кораблів обох країн, у тому числі американський авіаносець «Рональд Рейган» (USS Ronald Reagan). Також у маневрах задіяні винищувачі та бойові вертольоти. Видання повідомляє, що останні спільні військові навчання такого масштабу відбулися у 2017 році у відповідь на північнокорейські ядерні та ракетні випробування.\n\nЖителі Південної Кореї стежать за новинами про відновлення ракетних випробувань Північної Кореї на залізничному вокзалі в Сеулі.\n\nДжерело: © Jung Yeon-je/​AFP/​Getty Images\n\nПроведенням цих військових навчань давні союзники цьогоріч також відреагували на ракетне випробування, що здійснила Північна Корея. За даними Південної Кореї, у неділю 25 вересня ц. р. Північна Корея здійснила пуск балістичної ракети малої дальності, яка впала у море на відстані 600 кілометрів. За повідомленнями військових експертів, ракета також була спроможна досягти південнокорейського порту, де раніше пришвартувався авіаносець «Рональд Рейган» для участі у навчаннях.\n\nНа ядерних переговорах у Сеулі очікується Камала Гарріс\n\nРезолюції ООН забороняють Північній Кореї, що перебуває в міжнародній ізоляції, здійснювати випробування балістичних ракет, які, залежно від типу, можуть нести ядерну боєголовку. Північна Корея, зазначає німецьке видання, підпала під міжнародні санкції через свою ядерну програму.\n\nНапруга в регіоні зросла після серії ракетних випробувань Північної Кореї, що були здійснені Пхеньяном цього року. Обговорення ситуації, що виникла навколо ядерних планів Північної Кореї, буде в центрі уваги запланованих переговорів за участі віце-президента США Камали Гарріс (Kamala Harris), прибуття якої до Сеулу очікується у четвер.\n\nПівнічна Корея, яка підтримує Росію та політику Путіна щодо війни в Україні, додає напруженості у міждержавні відносини та провокує її ескалацію у безпосередній близькості від кордонів ще одного геополітичного гіганта, Китаю. Вашингтон та союзники США вимушені реагувати на прояви агресивної та нічим не спровокованої політики Пхеньяну та його демонстративні погрози із застосуванням балістичних ракет. Дії Північної Кореї відповідають інтересам Росії щодо розтягування зусиль та уваги США і партнерів, відволікання уваги від агресивної війни в Україні, де Росія зазнає поразки. А також, грають на руку Китаю, який також зацікавлений у посиленні конфронтації зі своїм головним стратегічним ворогом США та намагається закріпити своє панування в Азійсько-Тихоокеанському регіоні. Підтвердженням агресивних намірів Китаю є також останні заяви лідерів Китаю на Генасамблеї ООН щодо намірів захопити острівну державу Тайвань військовою силою.\n\nСполучені Штати Америки продовжують залишатися єдиною глобальною силою, що здатна приборкати агресивні наміри Росії, Китаю та їх держав-сателітів.\n\nhttps://www.zeit.de/politik/ausland/2022-09/suedkorea-nordkorea-usa-seemanoever-raketentest",
    "Китай скуповує зріджений газ з РФ за пів ціни – Bloomberg": "Росія продала декілька партій скрапленого газу зі свого експортного заводу \"Сахалін-2\" до Китаю з поставкою в грудні за майже вдвічі нижчою від поточних котирувань ціною.\n\nПро це повідомляє Bloomberg з посиланням на трейдерів, обізнаних у справі.\n\nЯк зʼясувало агентство, відповідний тендер завершився на початку цього тижня. Такий крок є вигідним для обох країн: Китай може забезпечити дешевше газопостачання та перепродавати поставки від більш дорогих експортерів комунальним підприємствам Європи та Азії, а Росія може надалі продавати паливо для отримання прибутку.\n\nЯпонія та Південна Корея, які традиційно є основними напрямками для Сахалінського СПГ, припинили закуповувати спотові поставки із заводу після повномасштабного вторгнення Росії в Україну.\n\n\"Російські поставки надалі присутні на ринку завдяки лише реорганізації торговельних потоків через країни, яким не є проблемою прийняття російських вантажів\", — сказав Сол Кавонік, енергетичний аналітик Credit Suisse. \"Схоже, Китай із задоволенням приймає російський СПГ зі знижкою, замінюючи альтернативні поставки, які потім можуть бути спрямовані до Європи за вищими цінами\".\n\nВідповідно до даних відстеження суден, зібраних Bloomberg, у серпні обсяг імпорту СПГ Китаєм з Росії зріс до найвищого рівня за щонайменше два роки. Тим часом поставки зі США впали.\n\nОператор \"Сахалін-2\" контролюється російським \"Газпромом\".\n\nВІДЕО ДНЯ\n\nНагадуємо:\n\nПрезидент РФ Володиир Путін заявив, що новий механізм у розрахунках за газ із китайською CNBC у національних валютах передбачає рівний їхній розподіл.",
    "На жіночому чемпіонаті світу з волейболу продовжуються ігри у групах": "У Нідерландах та Польщі цими днями проходить чемпіонат світу з волейболу серед жінок. В ньому беруть участь 24 національні збірні, які на першому етапі розподілені на 4 групи по 6 команд. На жаль, українських волейболісток тут немає.\n\nЩодо вже зіграних матчів, то, перш за все, слід відзначити поразку сильної збірної Туреччини, яка цього сезону стала півфіналістом жіночої Ліні націй, від команди Таїланду 2:3. Ще в одному поєдинку чинні чемпіонки світу волейболістки Сербії лише у п'ятому сеті зламали опір Болгарії. В решті ігор поки що впевнено перемагали ті команди, які стоять вище за рейтингом і які, напевно, боротимуться за найвищі місця світової першості.\n\nОсь результати матчів, що вже відбулися, і поточне турнірне становище в групах:\n\nГрупа А\n\nНідерланди – Кенія\n\n3:0 (25:11, 25:17, 25:11)\n\nБельгія – Пуерто-Ріко\n\n3:0 (25:15, 27:25, 25:15)\n\nІталія – Камерун\n\n3:0 (25:10, 25:12, 25:16)\n\nБельгія – Кенія\n\n3:0 (25:15, 25:14, 25:11)\n\nНідерланди – Камерун\n\n3:0 (25:11, 25:20, 25:13)\n\nІталія – Пуерто-Ріко\n\n3:0 (28:26, 25:21, 26:24)\n\nНідерланди (2 матчі, 2 перемоги, 6 очок, співвідношення партій 6-0), Бельгія (2, 2, 6, 6-0), Італія (2, 2, 6, 6-0), Пуерто-Ріко (2, 0, 0, 0-6), Камерун (2, 0, 0, 0-6), Кенія (2, 0, 0, 0-6)\n\nГрупа В\n\nПольща – Хорватія\n\n3:1 (25:19, 21:25, 25:23, 25:15)\n\nТуреччина – Таїланд\n\n2:3 (25:17, 29:31, 25:22, 19:25, 13:15)\n\nДомініканська Республіка – Південна Корея\n\n3:0 (25:19, 25:12, 25:15)\n\nДомініканська Республіка (1, 1, 3, 3-0), Польща (1, 1, 3, 3-1), Таїланд (1, 1, 2, 3-2), Туреччина (1, 0, 1, 2- 3), Хорватія (1, 0, 0, 1-3), Південна Корея (1, 0, 0, 0-3)\n\nГрупа С\n\nСША – Казахстан\n\n3:0 (25:16, 25:13, 25:22)\n\nНімеччина – Болгарія\n\n3:1 (25:22, 21:25, 25:23, 25:21)\n\nСербія – Канада\n\n3:0 (25:23, 25:16, 25:20)\n\nНімеччина – Казахстан\n\n3:0 (25:15, 25:18, 25:21)\n\nСербія – Болгарія\n\n3:2 (25:21, 22:25, 25:27, 25:21, 15:9)\n\nНімеччина (2, 2, 6, 6-1), Сербія (2, 2, 5, 6-2), США (1, 1, 3, 3-1), Болгарія (2, 0, 1, 3-6) ), Канада (1, 0, 0, 0-3), Казахстан (2, 0, 0, 0-6)\n\nГрупа D\n\nБразилія – Чехія\n\n3:1 (25:20, 25:16, 22:25, 25:18)\n\nКитай – Аргентина\n\n3:0 (25:23, 25:22, 25:20)\n\nЯпонія – Колумбія\n\n3:0 (25:20, 25:22, 25:17)\n\nЯпонія – Чехія\n\n3:0 (25:15, 25:20, 25:12)\n\nБразилія – Аргентина\n\n3:0 (25:19, 25:13, 25:21)\n\nЯпонія (2, 2, 6, 6-0), Бразилія (2, 2, 6, 6-1), Китай (1, 1, 3, 3-0), Чехія (2, 0, 0, 1-6) ), Аргентина (2, 0, 0, 0-6), Колумбія (1, 0, 0, 0-3)\n\nМатчі першого етапу завершаться 2 жовтня. Після цього по чотири найкращі збірні вийдуть до другого етапу, де утворюють ще дві групи Е та F (по 8 команд у кожній). Далі по чотири збірні, які посядуть на другому етапі у групах місця з 1 по 4, вийдуть до чвертьфіналу. І потім розпочнуться ігри плей-офф.\n\nФінал чемпіонату світу та матч за 3 місце відбудуться 15 жовтня.",
    "Зеленський повідомив від кого хотів би отримати більше допомоги": "Президент України Володимир Зеленський назвав кілька країн від яких він хотів би отримати більше допомоги. Серед цих країн виявилась Туреччина та Південна Корея. Про це український керманич повідомив в інтерв'ю інформаційній агенції Reuters. А повне інтерв'ю президента України 17 вересня з'явилось на його офіційній сторінці в соцмережі Facebook.\n\n\n\nЗеленський повідомив від кого хотів би отримати більше військової допомоги. Фото з відкритих джерел\n\nІнтерв’ю пройшло у п’ятницю в Офісі президента. Зеленський якраз приїхав зі звільненого Ізюма до столиці України. Саме в місті Ізюм відкрились чергові жорстокі вбивства російських окупантів.\n\nЧерез воєнні злочини вчиненні армією РФ Зеленський знову звернувся до Заходу та інших країн з закликом збільшити постачання зброї для України. Окрім того, президент конкретно назвав країни від яких хотів би отримати таку допомогу. Серед його переліку опинились Туреччина та Південна Корея.\n\nМи хотіли б більше допомоги від Туреччини, Південної Кореї та арабського світу. З Азії, — сказав Володимир Зеленський в інтерв’ю.\n\nТакож український президент вважає, що Німеччина має \"психологічні бар’єри\" в постачанні зброї для України через нацистський етап у своєму минулому. Але саме від Берліну необхідні поставки зброї для того, щоб захистити Україну від російського фашизму, сказав Зеленський.\n\nПовне інтерв’ю Володимира Зеленського можна переглянути нижче у статті:\n\nРаніше, портал \"Коментарі\" повідомляв про те, що Зеленський вважає, що більшість українців хочуть повернути Крим дипломатичним шляхом.\n\nТакож, \"Коментарі\" писали, що президент України відвідав Ізюм в якому виявили масове поховання українських громадян.\n\n\n\n\n\nПідписуйтесь на наш Telegram-канал, щоб першими дізнатися про найважливіші події!",
    "Санкції не діють? За пів року Росія заробила на енергоносіях майже 160 млрд євро": "Росія шукає шляхи обходу введених обмежень й намагається перенаправити поставки нафти шляхом її перероблення\n\nЗа шість місяців війни проти України Росія отримала щонайменше 158 млрд євро від експорту нафти, газу й вугілля, що свідчить про необхідність негайного посилення економічних обмежень для РФ. Такі висновки оприлюднив Центр досліджень енергетики й чистого повітря (CREA), який базується у Фінляндії.\n\n«Щоби пролити світло на те, хто купує російську нафту, газ і вугілля, та як змінилися обсяги й вартість імпорту від початку вторгнення, CREA зібрав детальний набір даних щодо продажів російського викопного палива по трубопроводах і морем», – йдеться у дослідженні.\n\nТак, в аналітичній частині тексту зазначається, що з 24 лютого по 24 серпня «Росія отримала €158 мільярдів доходу від експорту викопного палива». Причому, ЄС імпортував 54% від цього обсягу, що становить приблизно €85 млрд. Наступними найбільшими покупцями визначені Китай (€34,9 млрд), Туреччина (€10,7 млрд), Індія (€6,6 млрд), Японія (€2,5 млрд), Єгипет (€2,3 млрд) і Південна Корея (€2 млрд), а також інші країни.\n\nПри цьому чистий дохід від продажу викопного палива, який надійшов до федерального бюджету РФ за шість місяців війни, оцінюється приблизно в €43 млрд. Як зазначається в доповіді, це «допомагало фінансувати воєнні злочини в Україні».\n\nВодночас зазначається, що через підвищення цін поточні доходи РФ від продажу викопного палива значно перевищили рівень попередніх років – попри скорочення цьогорічного обсягу експорту з Росії на 18%.\n\nУ дослідженні наголошується, що Росія шукає шляхи обходу введених обмежень й намагається перенаправити поставки нафти шляхом її перероблення, змішування, перевантаження на інші судна.\n\n«Потрібні суворіші правила та покарання, щоби запобігти надходженню сирої нафти та нафтопродуктів із вмістом російської нафти, на ринки з чинними заборонами», – наголошується у звіті.\n\nУ цьому зв’язку підкреслюється, що Європейський Союз і Велика Британія повинні почати використовувати свої важелі впливу на глобальні транспортні перевезення.\n\n«ЄС має заборонити використання європейських суден і європейських портів для транспортування російської нафти до третіх країн, а Велика Британія повинна припинити дозвіл для своєї страхової галузі брати участь у цій торгівлі», – зауважується в документі.\n\nКрім того, підкреслюється необхідність для Європи прискорити заходи з енергозбереження й запровадження чистої енергетики, теплових насосів, електромобілів та інших технологій для заміни російського викопного палива.\n\nЯк повідомлялося, Південна Корея, Японія та Тайвань почали поступово відмовлятися від вугілля з Росії.\n\nДо цього міністри фінансів країн Великої сімки (G7) підтвердили намір обмежити ціни на російську нафту. Графік встановлення стелі цін буде узгоджений з шостим пакетом санкцій Європейського Союзу, який передбачає нафтове ембарго з 5 грудня і нафтопродуктове з 5 лютого.\n\nСполучені Штати заявляли, що обмеження світових цін на російську нафту має набрати чинності до грудня 2022 року.",
    "Як три провідні криптобіржі допомагають корейському місту стати столицею цифрових активів": "За останні два тижні три найбільші криптобіржі – Binance, FTX та Huobi – підписали з урядом міста Пусан меморандуми про взаєморозуміння, спрямовані на розвиток інфраструктури блокчейну у Південній Кореї.\n\nПівденна Корея зайняла місце в авангарді світового криптпростору, і схоже, що партнерства знаменують проривний етап у розвитку криптоінфраструктури країни. На тлі криптозими угоди дадуть новий імпульс розвитку блокчейн-проектів у Кореї та підвищать рівень гри для всієї індустрії.\n\nНавіщо блокчейн містам?\n\nТехнологія блокчейн стійко асоціюється з криптовалютами, але її застосування виходить далеко за межі цифрових активів. Блокчейн схожий на книгу обліку, яка зберігає найдрібніші деталі та її не можна знищити. Ця децентралізована картотека, яка забезпечує постійний та незмінний запис транзакцій. Блокчейн допоможе зробити муніципальні послуги більш ефективними та безпечними, а також прискорити та спростити звичніше бюрократичні процеси. Крім цього, блокчейн може оптимізувати витрати на транспорт, стежити за дорогами, знаходити проломи у бюджеті та навіть підвищити енергоефективність.\n\nВраховуючи, що населення міст неухильно зростає, життя в мегаполісах може перетворитися на жах без системи управління та обліку. За даними Світового банку, до 2050 року майже 7 із 10 осіб у світі житимуть у містах – порівняно з 56% населення планети сьогодні. За два десятиліття міське населення світу зросте в 1,5 рази з нинішніх 4,4 млрд до 6 млрд. Це створить колосальне навантаження на міську інфраструктуру в областях базових послуг, транспорту та житла.\n\nЧому Пусан?\n\nУ 2019 році Уряд Південної Кореї надав згоду на надання Пусану статусу «блокчейн-зони без регулювання». Тоді ж Міністерством стартапів та малого та середнього бізнесу Кореї обрало Пусан як тестову зону для впровадження та апробації технології блокчейн. У тому ж році президент Південної Кореї Мун Чже Ін наголосив на необхідності «регулятивних інновацій» технології блокчейн, він назвав це «питанням виживання».\n\nСеред передумов для вибору Пусана експерти називають низку факторів. По-перше, Пусан – друге за величиною місто Південної Кореї. Не такий великий, як Сеул з 9,7 млн. жителів, але придатний для апробації технологій. По-друге, у Пусані – розташований головний порт Кореї, і за сумісництвом п’ятий за завантаженістю порт у світі. Наприкінці 2018 року уряд країни запустив щільний блокчейн-проект, який покликаний «підвищити ефективність, а також знизити витрати та відходи у порту ».\n\nЗа останні п’ять років Пусан впровадив різні ініціативи та партнерства, щоб посісти місце провідного блокчейн-центру Південної Кореї. У країні діють одні з найсуворіших у світі криптовалютних правил: заборонені операції з приватними гаманцями, про транзакції, що перевищують встановлену суму, потрібно звітувати, а місцеві біржі підпорядковуються суворим законам про конфіденційність. Попри ці заходи, станом на кінець 2021 обсяг криптовалютного ринку Південної Кореї склав 45,9 млрд доларів, а загальна кількість зареєстрованих користувачів досягла 15,3 млн осіб. У країні вже запущено власну ідентифікаційну систему на основі блокчейну, а також платформу для водійських прав на основі блокчейну.\n\nЗа даними Coindesk Корея, уряд Пусана розробляє далекосяжні плани із запуску біржі цифрових активів. Зокрема, планується створити екосистему для операцій із цифровими активами на основі токенів цінних паперів та впровадити бізнес-модель для цифрових активів, орієнтовану на розвиток регіональних галузей.\n\nBinance, FTX і Huobi в Кореї та у світі\n\nBinance, FTX та Huobi – лідери південнокорейського крипторинку. Є кілька факторів, які допомогли трьом найбільшим біржам зайняти провідні позиції у країні. Починаючи з Binance – найбільшої у світі криптобіржі – масштаб біржі дозволяє розвивати, впроваджувати інновації у галузь, а також тестувати гіпотези та йти на ризики. Підтримка такого лідера галузі як Binance наблизить Пусан до мети, яку ставитиме уряд міста – стати глобальним центром цифрових фінансів.\n\nПро FTX в галузі заведено вважати, що це чорна конячка. Біржа з’явилася на ринку відносно нещодавно, лише 2019 року. Однак, зараз вона входить до числа провідних бірж як за обсягом спотової торгівлі, так і за обсягом торгівлі деривативами. Харизматичний засновник FTX Сем Банкман-Фрід став ще більш відомим після обвалу криптовалютного ринку як рятувальник численних неплатоспроможних компаній.\n\nБіржа Huobi є однією з перших криптовалютних бірж. У якийсь момент Huobi претендувала на найвищий обсяг торгів. Біржа активно завойовує нові ринки, і лише за останні кілька місяців отримала ліцензії на ведення деяких видів діяльності у Дубаї, Австралії та Новій Зеландії. Біржа взаємодіє з регуляторами різних країн та націлена на повну легалізацію діяльності у всіх юрисдикціях.\n\nХто допоможе Пусану створити надійну блокчейн-екосистему?\n\nОчевидно, що після підписання одразу трьох меморандумів про розвиток у Пусані не бракує сильних претендентів на створення блокчейн-інфраструктури. Як провідна світова екосистема блокчейн з великим портфелем продуктів та пропозицій, у Binance є явна перевага перед конкурентами. З іншого боку, хоча Huobi поступається Binance, вона є безперечним піонером і лідером в галузі застосування блокчейну. Наприклад, Huobi інвестує у проєкти рішень другого рівня, такі як OptimismPBC та zkSync, і прагне партнерства з командами для розвитку блокчейну.\n\nЯка біржа виграє?\n\nHuobi – єдина біржа з фізичним офісом у Південній Кореї, а також єдина біржа з ліцензією на роботу в країні. Це дає перевагу порівняно з двома іншими біржами, які підписали меморандум про взаєморозуміння з Пусаном. Це фактично робить Huobi єдиною біржею цифрових активів, яка працює офіційно у Південній Кореї. Порівняно з Huobi, партнерські відносини Binance та FTX з Пусаном обмежуються лише створенням офісу в місті, координацією Пусанського тижня блокчейну 2022 року та проведенням навчання з блокчейну.\n\nКрім того, що Huobi вже має офіс у Південній Кореї, у процесі розвитку власного блокчейн-бізнесу вона встановила міцні відносини з великими місцевими блокчейн-гравцями.\n\nНа відміну від FTX, чия база користувача знаходиться в основному в США, Huobi має значну користувальницьку базу і високу впізнаваність бренду в Азії.\n\nHuobi має великий досвід рішучих дій в умовах ринкових криз. У періоди ринкової турбулентності, коли багато великих платформ стикалися з кризою ліквідності або припиняли введення та виведення коштів, Huobi продовжувала нормально працювати. Можна зробити висновок, що Huobi має добре відточений механізм реагування на кризи, який пройшов стрес-тестування протягом усіх ринкових циклів. Цей «бойовий» досвід буде корисним при організації роботи Пусанської біржі цифрових активів. Серед трьох бірж Huobi пропонує найширші та найглибші знання азіатських ринків, а також свої послуги на них. Ці фактори дають Huobi сильну перевагу в партнерстві з Пусаном для просування місцевого розвитку блокчейна та користувальницьких послуг.\n\nАле незалежно від того, чим закінчиться битва за блокчейн-сектор Пусана між трьома найбільшими криптобіржами, впевнено можна сказати, що Пусан і Південна Корея вже виграли. Обсяг коштів, зусиль та провідних кадрів, які біржі інвестують у міські технології, навряд чи навіть приблизно може конкурувати з державними або одиничними вкладеннями приватних інвесторів.\n\nТЕКСТ АНОНСА\n\nЗа останні два тижні три найбільші криптобіржі – Binance, FTX та Huobi – підписали з урядом міста Пусан меморандуми про взаєморозуміння, спрямовані на розвиток інфраструктури блокчейну у Південній Кореї.",
    "Китай та Індія беруть участь у військових навчаннях під керівництвом Росії": "У цих навчаннях також беруть участь Білорусь, Монголія, Таджикистан і інші країни.\n\nВійськовослужбовці Китаю та Індії беруть участь у масштабних спільних навчаннях \"Схід-2022\" під керівництвом Росії, повідомляє CNN.\n\nКитай, до прикладу, відправив на ці навчання понад 2000 своїх військовослужбовців, а також більш ніж 300 одиниць транспорту різного типу, 21 вертоліт і гелікоптер, а також три кораблі.\n\n\"Відповідно до річного плану співпраці між китайськими та російськими військовими та консенсусу, який досягнули дві сторони, НВАК (Народно-визвольна армія Китаю) нещодавно направила війська до Росії для участі в навчаннях \"Схід-2022\", - підтвердив інформацію речник китайського міністерства національної оборони.\n\nЗа його словами, участь у навчаннях спрямована на \"поглиблення практичної та дружньої співпраці з іншими військовими, які беруть участь у заході\".\n\nПри цьому раніше в Китаї заявляли, що навчання не пов'язані з існуючою міжнародною та регіональною ситуацією.\n\nУ цих навчаннях також беруть участь Білорусь, Монголія, Таджикистан і інші країни.\n\nНагадаємо, \"Схід-2022\" триватиме з 30 серпня по 5 вересня під керуванням генерала Валерія Герасимова. Маневри відбуватимуться на 13 полігонах, включно з Курильськими островами.\n\nТим часом США і Південна Корея провели наймасштабніші за роки спільні військові навчання. Вони тривали до 1 вересня.",
    "TotalEnergies вкладе $1,5 млрд в СПГ-проєкт у Катарі – DW – 24.09.2022": "У той час, як Європа шукає нові джерела енергії як альтернативу Росії, французька TotalEnergies уклала угоду про розширення видобутку СПГ в Катарі. Компанія планує інвестувати 1,5 мільярда доларів.\n\nФранцузька компанія TotalEnergies у суботу, 24 вересня, підписала угоду про розширення видобутку скрапленого природного газу (СПГ) в Катарі. Як зазначається в пресрелізі на сайті компанії, TotalEnergies стане першим міжнародним партнером QatarEnergy у проєкті південної частини Північного родовища North Field South (NFS) у Перській затоці.\n\nЗгідно з угодою, TotalEnergies отримає 9,375 відсотка частки в проєкті NFS - із загальної частки 25 відсотків, доступної для міжнародних партнерів. Катарська національна компанія QatarEnergy володітиме рештою 75 відсотками. За словами очільника TotalEnergies Патріка Пуянне, компанія інвестує в проєкт NFS 1,5 мільярда доларів. Про нових партнерів Qatar Energy оголосить пізніше, повідомила агенція QNA.\n\nЗа словами міністра енергетики Катару Саад Шеріда Аль-Каабі, якого цитує агенція AFP, французький гігант допоможе фінансувати видобуток газу з North Field South і візьме на себе \"посилену стратегічну\" роль у газовій експансії Катару.\n\nЧитайте також: На півночі Німеччині починають будувати СПГ-термінал\n\nУ червні TotalEnergies погодила угоду на 2 мільярди доларів щодо участі в проєкті North Field East, який допоможе Катару збільшити виробництво СПГ більш ніж на 60 відсотків до 2027 року. Скраплений природний газ з North Field, як очікується, почне надходити в 2026 році.\n\nКатар є одним із провідних світових виробників СПГ, поряд зі Сполученими Штатами Америки та Австралією. За оцінками державної компанії Qatar Energy, на North Field зосереджено близько 10 відсотків відомих світових запасів природного газу.\n\nЗапаси пролягають у Перській затоці до території Ірану, де спробам Тегерана розробити газове родовище Південний Парс перешкоджають міжнародні санкції.\n\nПівденна Корея, Японія та Китай стали основними ринками для СПГ Катару, але після енергетичної кризи, що вразила Європу минулого року, ця країна Перської затоки здійснила додаткові поставки Великобританії, також заплановано співпрацю з Німеччиною.\n\nНімеччина шукає енергоносії\n\nУ цей час канцлер ФРН Олаф Шольц (Olaf Scholz) у суботу, 24 вересня, прибув до Саудівської Аравії. Під час дводенного турне канцлера, якого супроводжують провідні представники німецького бізнесу, Берлін сподівається підписати конкретні угоди в енергетичній сфері.\n\nЧитайте також:Німецькі спецслужби очікують протестів через енергетичну кризу",
    "Південнокорейський співак-фанат України чуттєво заспівав \"Думи\" Пивоварова та Дорофєєвої. Відео": "У мережі набирає популярності відео, на якому співак із Південної Кореї Лео чуттєво виконав рок-версію пісні Артема Пивоварова та Наді Дорофєєвої \"Думи\" на вірші Тараса Шевченка. Південнокорейський кавер-музикант спеціально для цього вивчав українську мову.\n\nВідео дня\n\nВідео Лео оприлюднив на своєму YouTube-каналі. Це не перший акт вияву підтримки та солідарності з українським народом з боку виконавця. Він регулярно публікує в соцмережах кавери на українські пісні (щоб подивитися відео, доскрольте до кінця сторінки).\n\nПри цьому кореєць зізнався, що до початку повномасштабної війни він нічого не знав про Україну. Він почав активно говорити про нашу державу, вивчати її історію та культуру, а також стежити за воєнними подіями після трагічної новини про дев'ятирічну дівчинку, яка загинула під час бомбардування російськими окупантами її рідного міста.\n\n\"Я не міг повірити в це. Це був жорстокий військовий злочин. Я був настільки злий, але нічого не міг зробити для України. Тому я почав співати. Я не знав, чи дійде до вас мій маленький голос із іншого куточка планети. Але я співав, а потім трапилося диво, мої пісні дійшли до українців, я отримував від вас багато приємних повідомлень із вдячністю, саме тому я не можу припинити співати для вас, поки не закінчиться війна, я буду з вами. Весь світ на боці України. Зрештою Україна переможе\", – звернувся до українців Лео українською мовою, а потім заспівав \"Ще не вмерла Україна\".\n\nТим часом під його кавером на пісню \"Думи\" зібралося понад 100 коментарів від українців із вдячністю.\n\nЗвернув увагу на південнокорейського співака й український Instagram-блогер, який навів Лео як приклад усім, хто продовжує розмовляти російською, виправдовуючись тим, що не може вивчити рідну мову.\n\n\"У корейців більше розуміння значення мови ніж у нас? Як так, що всі іноземці світу пишуть мені питання: чому українці не люблять українську? Друзі, підкажете, як відповідати на це запитання полякам, німцям, французам, румунам чи фінам, які шоковані тим, що чують від українців за кордоном? Не з'їжджати з цього питання, а саме відповісти тій людині, в голові якої не вкладається, як можна говорити іншою мовою, крім своєї національної?\" – поцікавився блогер.\n\nЯк повідомляв OBOZREVATEL раніше, у Південній Кореї власниця одного з магазинів на ринку в Сеулі відмовилася продавати прикраси росіянці. Коли покупниця повідомила, що збирається відправляти товар до країни-терористки, кореянка заявила: \"Ми ненавидимо Росію!\"\n\nТільки перевірена інформація у нас у Telegram-каналі Obozrevatel та Viber. Не ведіться на фейки!",
    "14 країн створили альянс для забезпечення важливими продуктами на випадок надзвичайних подій у світі": "14 країн, які входять до очолюваної США Індо-Тихоокеанської економічної структури (IPEF), розглянуть можливість створення формальної системи для спільного використання напівпровідникових пристроїв, медичних виробів та інших життєво важливих предметів постачання на випадок надзвичайних подій.\n\n\n\n\n\n\n\n\n\nКраїни IPEF матимуть взаємний доступ до цих запасів під час подій, що порушують ланцюжки постачань. До таких подій належатимуть війни та пандемії. Подробиці обговорюватимуться на дводенному саміті IPEF у Лос-Анджелесі цього тижня.\n\nЦя пропозиція є відповіддю на поширену залежність від Китаю щодо багатьох найважливіших постачань. Зокрема, від життєво важливих для промисловості рідкісноземельних елементів до засобів індивідуального захисту (ЗІЗ) для медичних працівників.\n\nЯкі країни і як вони вирішуватимуть постачання на випадок надзвичайних подій?\n\nIPEF, структура, запропонована президентом США Джо Байденом, була запущена у травні за участю 13 країн. Це США, Австралія, Брунея, Індія, Індонезія, Японія, Малайзія, Нова Зеландія, Філіппіни, Сінгапур, Південна Корея, Таїланд та В’єтнам. Того ж місяця до них приєдналося Фіджі як 14 країна. Але до групи не входить Тайвань – ключова ланка у глобальному ланцюжку постачання напівпровідників.\n\nПосадовці на рівні кабінету міністрів країн-членів зберуться в Лос-Анджелесі у четвер та п’ятницю на першу особисту міністерську зустріч групи. Вони прагнуть завершити роботу над спільною заявою, яка передбачає мету створення механізму управління кризовими ситуаціями для ланцюжків постачань.\n\nПокращені комунікації в ланцюжку постачання повинні бути частиною пакета. Кожна країна IPEF призначає контактну особу для цієї домовленості. Члени обмінюватимуться даними про запаси та ризики, а також співпрацюватимуть щодо альтернативних джерел постачання.\n\nВ одному реченні міститься заклик до сприяння ефективної передачі критично важливих матеріалів, включно зі спільним використанням запасів. Крім напівпровідників, структура спільного використання, ймовірно, передбачатиме засоби індивідуального захисту, а також рідкісноземельні елементи та акумулятори. Якщо члени IPEF погодяться з планом у спільній заяві, підготовка може розпочатися наступного року.\n\nПекін обмежив експорт рідкісноземельних елементів до Японії після інциденту 2010 року, коли китайське рибальське судно зіткнулося з суднами японської берегової охорони поблизу островів Сенкаку, які під керуванням Японії і які Китай називає островами Дяоюйдао.\n\nПід час початку пандемії коронавірусу багато країн залежали від продукції китайського виробництва для засобів індивідуального захисту, що порушило логістику та постачання і викликало дефіцит техніки. До речі, МОЗ, вперше з початку війни, опублікувало свіжі дані щодо COVID-19 в Україні.\n\nДекілька членів IPEF сильні у виробництві критично важливих матеріалів. Японія, США та Південна Корея контролюють майже половину світових потужностей з виробництва напівпровідників. Що стосується рідкісноземельних елементів, США, Австралія та Індія виробляють майже 30% від загального обсягу. Індонезія є великим виробником медичних ЗІЗ. Проте, деякі країни не бажають приєднуватися до IPEF через свої відносини з Китаєм.\n\nЯкщо Ви знайшли помилку, будь ласка, виділіть фрагмент тексту та натисніть Ctrl+Enter .",
    "Європейські акції та євро підскочили на тлі контрнаступу України": "Європейські акції підскочили в понеділок на фоні новин про швидкий контрнаступ українських військ у Харківській області. Ситуацію на фронті називають найбільшою невдачею Росії з часів провального наступу на Київ у березні. Про це повідомляє Reuters.\n\nЗа повідомленням агенції, євро продовжив зростання на очікуваннях Європейського центрального банку, які, в свою чергу, надихали гарні новини з українських фронтів.\n\nШирокий загальноєвропейський індекс STOXX 600 (.STOXX) виріс на 0,7% на початку торгів, досягнувши найвищого рівня з кінця серпня.\n\nНімецький DAX (.GDAXI) зріс на 1,4%, французький CAC 40 (.FCHI) і британський FTSE 100 (.FTSE) підскочили на 1%.\n\nАзіатські акції також підвищилися під час повільних торгів, оскільки Китай і Південна Корея зараз на вихідних.\n\nНайширший індекс акцій Азіатсько-Тихоокеанського регіону MSCI за межами Японії (.MIAPJ0000PUS) додав 0,7%, помірно відскочивши від дворічного мінімуму, досягнутого минулого тижня.\n\nЯпонський Nikkei (.N225) додав ще 1,2%, після зростання на 2% минулого тижня.\n\n«Ситуація з Росією та Україною створює певні проблиски надії для ринку, що їх питання може бути вирішено, що забезпечить полегшення інтенсивності енергетичного шоку», — сказав Хані Редха, менеджер портфеля багатьох активів у PineBridge Investments.\n\n«Наразі баланс інформації, який ми маємо, інтерпретується ринком як «бичачий», — додав Редха.\n\nНовини про контрнаступ України також допомогли підняти курс євро до найвищого рівня щодо долара майже за чотири тижні. Як наслідок, минулого тижня продовжилось зростання прибутку Європейського центрального банку (ЄЦБ).\n\nПолітики Європейського центрального банку бачать зростаючий ризик того, що їм доведеться підвищити ключову процентну ставку до 2% або більше, щоб приборкати рекордно високу інфляцію.\n\nRelated video\n\nНагадаємо, раніше ЄЦБ вперше в історії підняв ключові процентні ставки одразу на 75 пунктів.",
    "Тайвань скасовує безвізовий в'їзд для росіян": "Безвізовий доступ був запропонований росіянам на пробній основі для розвитку туризму та двосторонніх торговельних зв'язків.\n\nТайвань відмовився продовжувати дію безвізового в’їзду власникам російських паспортів.\n\nПробна програма була запроваджена в 2018 році, термін її дії закінчився 31 липня, повідомляє CNA із посиланням на Міністерство закордонних справ країни.\n\nЗагалом у програмі беруть участь також Таїланд, Бруней і Філіппіни, і для них безвізовий в’їзд продовжений до 31 липня 2023 року. А от Росію виключили з цього списку.\n\nВідео дня\n\nЗазначається, що хоча ці три країни все ще є частиною пробної програми безвізового в’їзду, але на практиці вона не застосовується через обмеження Тайваню щодо прикордонного контролю через COVID-19.\n\nУ березні 2020 року Тайвань призупинив дію безвізових пільг для всіх іноземців, крім тих, хто має дозвіл на проживання в Тайвані, на тлі стрімкого поширення COVID-19.\n\nЦього року Тайвань почав поступово скасовувати деякі свої обмеження, включаючи відновлення безвізового режиму для громадян 14 країн-союзників, Сполучених Штатів, Канади, Австралії, Нової Зеландії та кількох європейських держав.\n\nДо країн, подорожуючі з яких до пандемії могли приїздити до Тайваню без віз або отримуючи візу по прибуттю, але які все ще не відповідають оновленим прикордонним правилам, належать Чилі, Домініканська Республіка, Ізраїль, Японія, Південна Корея, Нікарагуа, Сінгапур і Малайзія.\n\nМЗС Тайваню повідомило CNA, що безвізовий доступ був запропонований росіянам на пробній основі для розвитку туризму та двосторонніх торговельних зв'язків.\n\nРаніше УНІАН повідомляв, що дев'ять країн Європи, а саме - Латвія, Литва, Естонія, Польща, Чехія, Словаччина, Данія, Бельгія та Нідерланди, - більше не приймають від громадян Росії документи на оформлення туристичних віз.\n\nРаніше 12 вересня 2022 року набуло чинності рішення Ради Євросоюзу про повне припинення угоди про спрощений візовий режим з Російською Федерацією.\n\nЗгідно з цим рішенням, відбулося збільшення візового збору для громадян РФ з 35 євро до 80 євро та збільшення термінів оформлення віз. Також відтепер їм доведеться під час оформлення візи надавати більше додаткових документів, а багаторазові візи видаватимуть набагато рідше. При цьому в пріоритеті будуть гуманітарні візи, тоді як зявки на туристичні візи розглядатимуться в останню чергу.\n\nВодночас країни Балтії та Польща ухвалили рішення закрити в’їзд російським туристам. Тож вже з 19 вересня громадяни РФ із шенгенськими візами не зможуть потрапити до Естонії, Латвії, Литви та Польщі.\n\nВас також можуть зацікавити новини:",
    "Єврокомісар про зупинку Росією «Північного потоку»: «Ми не боїмося рішень Путіна»": "ЄС очікує, що Росія поважатиме чинні енергетичні контракти, але готовий прийняти виклик, якщо вона цього не зробить. Про це заявив єврокомісар з економічних питань Паоло Джентілоні, повідомляє Reuters.\n\n«Ми не боїмося рішень президента РФ Владіміра Путіна. Ми просимо їх дотримуватися своїх контрактів, але якщо вони цього не зроблять, ми готові реагувати», - прокоментував Джентілоні зупинку Росією газопроводу «Північний потік».\n\nЄврокомісар виступив після того, як Росія скасувала відновлення потоків через основний маршрут постачання газу до Німеччини, що посилило труднощі Європи в енергозабезпеченні.\n\nДжентілоні вказав на високий рівень зберігання газу в ЄС і плани скоротити споживання енергії як ознаку того, що континент готується до «важкої зими».\n\nНа думку Джентілоні, заходи, спрямовані на допомогу споживачам які зіштовхнуться зі зростанням цін, повинні бути цілеспрямованими і не передбачати підвищення рівня боргу.\n\nВін також сказав, що інші країни можуть приєднатися до обмеження цін на російську нафту, погодженого міністрами фінансів G7.\n\n«Ми обговорювали, як побудувати більш широку коаліцію», — додав Джентілоні, посилаючись на зустріч міністрів фінансів країн G7.\n\n«Я впевнений, що такі країни, як Австралія та Південна Корея, можуть бути зацікавлені у приєднанні до цієї коаліції», - заявив єврокомісар.\n\nНа його думку, зниження цін на нафту принесе користь країнам, навіть якщо вони формально не підпишуть угоду.\n\nНагадаємо, що у п'ятницю, 2 вересня, «Газпром» заявив, що газопровід до Німеччини, який планували запустити у вихідні, залишиться закритим доти, доки не буде відремонтована турбіна, що на невизначений термін перекриває ключовий маршрут постачання до Європи.\n\nRelated video\n\nВиробник турбін Siemens Energy заявив, що витоки нафти, про які говорить «Газпром», не можуть стати причиною припинення роботи. У минулому виникнення таких витоків не призводило до зупинки газопроводу.",
    "Зеленський пояснив, чому зараз \"затишшя\" на фронті | Коментарі Україна": "Українські військові зараз зайняті підготовкою до наступного етапу звільнення низки окупованих міст. Саме тому на фронті тимчасове \"затишшя\". Про підготовку до наступу ЗСУ розповів глава держави Володимир Зеленський під час свого вечірнього звернення .\n\n\"Можливо, зараз комусь з вас здається, що після низки перемог ми маємо певне затишшя, але це не затишшя. Це підготовка до наступного ряду, наступного ряду дуже важливих для нас усіх слів, які обов'язково повинні звучати, бо Україна має бути вільна\", — сказав Володимир Зеленський.\n\nНагадаємо, що \"Коментарі\" інформували про те, що Зеленський повідомив від кого хотів би отримати більше військової допомоги. Президент України Володимир Зеленський назвав кілька країн від яких він хотів би отримати більше допомоги. Серед цих країн виявилась Туреччина та Південна Корея. Про це український керманич повідомив в інтерв'ю інформаційній агенції Reuters. Інтерв’ю пройшло у п’ятницю в Офісі президента. Зеленський якраз приїхав зі звільненого Ізюма до столиці України. Саме в місті Ізюм відкрились чергові жорстокі вбивства російських окупантів. Через воєнні злочини вчиненні армією РФ Зеленський знову звернувся до Заходу та інших країн з закликом збільшити постачання зброї для України. Окрім того, президент конкретно назвав країни від яких хотів би отримати таку допомогу. Серед його переліку опинились Туреччина та Південна Корея. Також український президент вважає, що Німеччина має \"психологічні бар’єри\" в постачанні зброї для України через нацистський етап у своєму минулому. Але саме від Берліну необхідні поставки зброї для того, щоб захистити Україну від російського фашизму, сказав Зеленський.",
    "Экономические реалии и фантезеры из Офиса Президента": "Податкова реформа 10-10-10, яку пропонує Шурма з Офісу Президента, є чистим витвором фантазерів.\n\nЯ не стану повторювати десятки аргументів про недоречність і недолугість цієї пропозиції, про це вже сказано достатньо з різних сторін — від НБУ до аналітиків і журналістів.\n\nПропоную глянути на цю реформу з більш широкої, світоглядної точки зору.\n\nУспішну економічну політику неможливо просто вигадати, навіть маючи багату фантазію. Економічна історія показую, що успішна економічна політики виникає з економічної історії.\n\nФантастичний успіх Південної Кореї, яка була однією з найбідніших країн світу в 1950-х роках, а через два покоління була вже серед заможних країн, є найбільш відомим прикладом успішної економічної політики. Але корейці її не вигадали, вони пристосували до своїх потреб економічну політику Японії.\n\nВ свою чергу, японці не вигадали нову економічну політику. Вони на початку ери Мейдзі вивчили всі кращі світові зразки економічної політики і свідомо взяли за зразок економічну політику Німеччини часів Бісмарка. (Для вивчення світового досвіду навіть була споряджена спеціальна місія до Європи та США, відома як \"Місія Івакури\").\n\nВ свою чергу, німці не вигадали свою економічну політику, бо завдяки праці Фрідріха Ліста їм були відомі всі зразки успішної економічної політики, найбільш адекватною для них була описана Лістом політика США (Фрідріх Ліст багато років прожив в США і мав американське громадянство), започаткована Александером Гамільтоном.\n\nГамільтон першим систематично виклав економічну політику прискореного розвитку, але він її не вигадав. Економічна політика США в ХІХ сторіччі є пристосованою до їхніх умов і часу британською політикою, яку запровадили Тюдори в ХVI сторіччі і яку британці більш-менш послідовно продовжували 300 років.\n\nЦя послідовність економічної політики описана Еріком Райнертом в його світовому бестселері \"Як багаті країни забагатіли і чому бідні країни лишаються бідними\".\n\nБільшість країн зараз є бідними, бо з різних причин не можуть розробити і запровадити адекватну економічну політику. Хоча в жодному разі економічну політику не можна скопіювати з історичних зразків, бо ніколи історичні обставини не повторюються, але загальні принципи запозичити і пристосувати для своїх умов можна.\n\nТобто, по-перше, економічна політика не є плодом фантазії, вона є плодом аналізу, вибору і пристосування успішної політики інших країн. Для початку треба визначити країни, економіка яких була в схожих умовах і які змогли досягти економічного успіху.\n\nДля нас Південна Корея, розвалена вщент Корейською війною, набагато більш адекватний приклад, ніж сусідні країни Східної Європи, тим паче Велика Британія часів Тетчер.\n\nПо-друге, треба визначити складові економічної політики, бо вона не вичерпується податковою політикою. В конкретних умовах, як зараз у нас, податкові ставки взагалі не є першочерговою (і навіть другочерговою) проблемою.\n\nОпитування останніх років щодо перешкод розвитку бізнесу не включали податкові ставки у десятку головних факторів, у десятку провідних факторів потрапляла тільки проблема складності адміністрування податків.\n\nЗараз макроекономічна стабільність набагато важливіша, ніж зменшення податків, тому пропонована Шурмою податкова реформа недоречна і принесе тільки погіршення економічної ситуації.\n\nХіба гучний провал різкого зменшення ставок ЄСВ в 2016 році нічому не вчить? Хіба 100-мільярдна діра в Пенсійному фонді без жодних позитивів щодо бізнес-клімату не є переконливим фактом?\n\nЯкщо ми подивимось на історії успіху \"азійських тигрів\", то серед головних факторів ми не знайдемо зменшення податків. Фактори успіху були зовсім іншими, але для їх розуміння потрібна не фантазія, а знання економічної історії.\n\nЗапропонована податкова реформа Шурми — це ще одна квітка у букеті економічних фантазій, який описала Юлія Свириденко, ще один фантазер з ОП.\n\nЯ мав нагоду минулого місяця розібрати описані нею фантазії, які, треба визнати, притаманні більшості нашого істеблішменту. Ви не знайдете в економічній історії жодного прикладу, коли бідна розорена економіка зростала протягом 10-20 років на 7% щорічно завдяки політиці, подібній до тетчеризму.\n\nАле в голові наших фантазерів дивним чином поєднується тетчеризм зі швидким подоланням бідності.\n\nЩо ж є джерелом таких економічних фантазій? Мені здається, що таким джерелом є сліпа віра, схожа на релігійну. Для такої віри факти не потрібні. Якщо такі фантазери впливають на політичні рішення, то наслідки можуть бути руйнівними.\n\nУ зв’язку з цим виникає загальне питання стосовно мотивів і механізмів прийняття рішень в сфері економічної політики.\n\nПолітичні лідери мають два мотиви для таких рішень: особиста користь (власна або наближених осіб) або національні інтереси.\n\nЗ першим мотивом все зрозуміло, особливо для українців. З другим — більш складно, бо проблема в тому, як політичні лідери розуміють національні інтереси в економічній сфері.\n\nІнколи політичні лідери мають власне чітке уявлення щодо національного розвитку, наприклад, Махатхір або Пак Чон Хі (останній, приміром, на рівних дискутував з професором Волтом Ростоу, радником американського президента, намагаючись переконати Ростоу, що той хибно розуміє економіку Кореї).\n\nЧастіше буває, коли політики не мають уявлень про стратегію розвитку (вже хрестоматійний приклад — виступ Кучми у Верховній Раді, коли він просив вказати йому, яку країну будувати), вони не мають знань з економічної історії та економічної політики, тому мають покладаються на радників.\n\nІ в цьому випадку політики можуть стати жертвами недолугих пропозицій, бо фантазери можуть бути дуже переконливими і настирними.\n\nПоказовим прикладом може бути політика багаторічного лідера Індонезії генерала Сухарто. Захопивши владу, він не мав уявлень щодо політики розвитку країни, тому перебував під впливом двох різних груп - економічних лібералів та економічних націоналістів.\n\nПерша група увійшла в історію під назвою \"Мафія Берклі\", бо складалася переважно з вихованців Каліфорнійського університету в Берклі. Неформальний лідер \"Мафії Берклі\" Віджоджо очолював Міністерство планування і національного розвитку з кінця 1960-х до початку 1980-х років.\n\nЗвісно, Каліфорнійський університет, то не Чикагський, тому \"Мафія Берклі\" не були фанатиками лібералізму, хоча і поділяли погляди західного економічного мейнстріму свого часу.\n\nЇхня політика, започаткована в кінці 1960-х років, створила умови для сталого розвитку Індонезії в 1970-1980 роках, коли економічне зростання становило в середньому майже 7% щороку.\n\nВони змогли подолати гіперінфляцію (в 1960-х роках вона сягала сотень процентів на рік), запровадили жорстку бюджетну дисципліну і встановили макроекономічну стабільність.\n\nЗавдяки цій політиці в Індонезію почали інвестувати транснаціональні корпорації, що й забезпечило швидке зростання. Важливим фактором також був експорт нафти в умовах зростання цін.\n\nВ 1980-і роки прихильники економічного націоналізму переконали Сухарто відсторонити \"Мафію Берклі\" від влади, подальше швидке зростання Індонезії відбувалося без їхньої участі.\n\nАле 1988 року Сухарто повернув лібералів до розробки економічної політики, і вони запровадили кардинальну лібералізацію і дерегуляцію фінансових ринків, наприклад, зниження вимог до капіталу і резервів банків, послаблення контролю держави над їх діяльністю тощо.\n\nВ 1990-х роках кількість банків виросла втричі, вони всі поринули в спекуляцію нерухомістю і майже припинили фінансування реального сектору, особливо прикро — орієнтованого на експорт. З 1989 року фондова біржа Джакарти зростала найвищими темпами в світі.\n\nВ 1997 році почалось фінансове пекло і розвал економіки. Ринок нерухомості впав, десятки банків збанкрутували, експорт в 1998 році впав втричі до 1997 року, економіка скоротилася на 20%, курс рупії за рік змінився з 2500 до 14 тисяч за долар, 15 мільйонів людей втратили роботу.\n\nНастало десятиріччя занепаду. Тільки в 2005 році Індонезія повернулась до рівня докризового 1996 року (за показником ВВП на душу населення).\n\nЛібералізація фінансових ринків Індонезії контрастує з лібералізацією в Південній Кореї. Перша закінчилася економічним крахом, бо було запроваджена в економіці, яка ще не доросла до цього.\n\nДруга була цілком успішною. Негативні наслідки передчасної лібералізації можемо побачити також в історії Філіппін. Якщо країна не має послідовної стратегії розвитку, вона приречена на подібні провали. Реформа 10-10-10 може стати одним з таких прикладів.",
    "Штати хочуть прискорити постачання зброї Тайваню": "Американські законодавці працюють над рядом законопроєктів, покликаних пришвидшити темп передачі сучасного озброєння союзникам США.\n\nЯк повідомляє кореспондент Укрінформу, про це пише Defence News.\n\nЗазначається, що один лише Тайвань розмістив у США оборонних замовлень на 14 млрд дол, але через бюрократію вже кілька років чекає на поставки цього озброєння. Деякі з досі невиконаних угод були укладені ще у 2017-му році. З подібними затримками постають також Японія, Південна Корея, Австралія, Нова Зеландія та інші країни.\n\nГлава комітету з питань закордонних справ Палати представників США Грегорі Мікс заявив, що депутати “зараз працюють над законопроєктами, що допоможуть прискорити та зменшити бюрократичну тяганину, аби доставити необхідне оборонне обладнання швидше”.\n\nЧитайте також: Штати хочуть продати Тайваню зброї на понад мільярд доларів\n\nТе саме намагаються зробити й в Сенаті, при цьому зберігши цілісність американської системи експорту зброї. Однак, за словами конгресмена Майка Маккалі, прискорити процес передачі озброєння буде непросто, адже причина затримок не лише в бюрократії, а й у складнощах ланцюжків постачання та вимогах виробництва.\n\nВносять свої корективи й геополітичні пріоритети. Defence News додає, що частина зброї, замовленої Тайванем, США натомість відправили в Україну.\n\nЧитайте також: Військові Тайваню обстріляли китайський військовий дрон\n\nНагадаємо: цього тижня стало відомо, що адміністрація Байдена має намір офіційно звернутися до Конгресу стосовно затвердження продажу Тайваню зброї на близько 1,1 млрд дол. До угоди увійдуть 60 протичовнових ракет та 100 ракет класу повітря-повітря. Продаж зброї має відбутися на тлі того, що Китай регулярно надсилає до територіальних вод та повітряного простору Тайваню свої літаки та військові судна, намагаючись залякати та ізолювати острівну державу.",
    "В ЄС виробництво безалкогольного пива зросло на 20%, алкогольного – майже на 3%": "У 2021 році країни-члени ЄС виробили 33,1 мільярда літрів пива, що містить алкоголь, і майже 1,7 мільярда літрів пива, яке містило менше 0,5% алкоголю або не містило взагалі.\n\nПро це свідчать дані Євростату, пише \"Європейська правда\".\n\nПорівняно з 2020 роком в ЄС зросло виробництво пива з алкоголем і без нього. Найбільше зросло виробництво безалкогольного пива, майже на 20%, а алкогольного – майже на 3%.\n\nУ 2021 році загальне виробництво пива в ЄС становило майже 78 літрів на одного жителя.\n\nСеред країн-членів ЄС Німеччина була найбільшим виробником з 7,5 мільярдами літрів (23% від загального виробництва). Це означає, що приблизно кожне четверте пиво, що містить алкоголь, вироблене в ЄС, походить з Німеччини.\n\nЗа Німеччиною йдуть Польща та Іспанія, обидві з виробленим 3,7 млрд літрів, або 11% від загального виробництва в ЄС, і Нідерланди з 2,5 млрд літрів або 7% від загального виробництва в ЄС.\n\nВиробництво цих чотирьох країн становить 52% від загального виробництва пива в ЄС.\n\nНідерланди продовжували залишатися лідером серед експортерів пива, що містить алкоголь, у 2021 році, як і в 2020 році. У 2021 році Нідерланди експортували загалом (всередині та поза ЄС) 1,9 мільярда літрів пива, що містить алкоголь, 21% від загального експорту пива ЄС.\n\nЗа Нідерландами йдуть Бельгія (1,7 млрд літрів; 19%) і Німеччина (1,6 млрд літрів; 17%), а потім Франція та Чехія (обидві по 0,5 млрд літрів; 6%).\n\nЩо стосується основних напрямків експорту пива до країн, що не входять до ЄС, то головними партнерами були Сполучене Королівство (902 мільйони літрів; 22% від загального експорту пива за межі ЄС) і Сполучені Штати (765 мільйонів літрів; 19%). Далі йдуть Росія (391 млн літрів; 9%), Китай (340 млн літрів; 8%) і Південна Корея (168 млн літрів; 4%).\n\nЩо стосується імпорту, Франція продовжувала залишатися найбільшим імпортером пива, що містить алкоголь, у 2021 році з 0,8 млрд літрів, що становить 16% від загального імпорту ЄС (всередині та поза ЄС). Італія та Німеччина імпортували майже 0,7 млрд літрів (13%), за ними йдуть Нідерланди (0,6 млрд літрів; 12%) та Іспанія (0,5 млрд літрів; 10%).\n\nІмпорт пива, що містить алкоголь, із країн за межами ЄС є незначним порівняно з імпортом всередині ЄС. Країни-члени віддавали перевагу британському пиву (248 мільйонів літрів; 47% усього імпорту пива) та мексиканському пиву (122 мільйони літрів; 23% відповідно). Україна імпортувала 17 млн літрів або 3% від загального обсягу."
}