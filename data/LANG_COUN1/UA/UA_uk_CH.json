{
    "Швейцарія утилізує 10 млн доз вакцин від коронавірусу вартістю $293 млн": "Швейцарія повинна утилізувати понад десять мільйонів доз вакцини проти коронавірусу, термін придатності яких минув.\n\nПро це пише Spiegel, повідомляє \"Європейська правда\".\n\nПісля закінчення терміну придатності Швейцарія має утилізувати понад 10 мільйонів доз вакцини від коронавірусу Moderna. Вакцини коштують близько 293 мільйонів євро.\n\nЗа даними Міністерства охорони здоров'я Швейцарії, 2,5 мільйона доз перебувають у логістичному центрі швейцарської армії, а 7,8 мільйона доз вакцини перебувають у Бельгії. Альтернативи утилізації немає.\n\nНа початку етапу закупівель Швейцарія замовила дози вакцини у різних виробників, щоб уникнути проблем із поставками та залежності від окремих вакцин, які можуть виявитися неефективними. З того часу в країні утворився великий надлишок доз вакцини.\n\nБлизько 3,5 мільйона доз нової адаптованої вакцини Moderna повинні бути доступні для бустерної вакцинації, запланованої на осінь.\n\nМайже 70% приблизно з 8,7 мільйона швейцарців були вакциновані проти коронавірусу.\n\nРаніше повідомлялося, що у Бельгії, Великій Британії та Данії в останні дні почала зростати кількість людей, які хворіють на коронавірусну хворобу й потрапляють до лікарень у зв’язку з цим.",
    "Швейцарія засудила псевдореферендуми та заявила про готовність приєднатися до нових санкцій ЄС": "Уряд Швейцарії засудив проведення псевдореферендумів на окупованих Росією українських територіях та заявив про готовність приєднатися до нових санкцій Євросоюзу.\n\nПро це йдеться у заяві на сайті уряду, пише \"Європейська правда\".\n\n\"Референдуми, які зараз відбуваються на частково окупованих Росією українських територіях, не відповідають законодавству та є незаконними з точки зору міжнародного права. Федеральна рада засуджує це порушення суверенітету України Росією і не визнає результатів жодного з цих фіктивних референдумів\", - йдеться у заяві.\n\nЗазначається, що президент Швейцарії Ігнаціо Кассіс чітко висловив цю позицію міністру закордонних справ Росії Сєргєю Лаврову в середу в Нью-Йорку на полях Генасамблеї ООН.\n\nМЗС Швейцарії у четвер також викликало російського посла, щоб підтвердити цю позицію.\n\n\"Федеральна рада закликає Росію припинити проведення фіктивних референдумів в Україні, утриматися від прийняття очікуваних заяв територій про офіційне приєднання до Російської Федерації та утриматися від будь-яких подальших кроків щодо окупації та анексії\", - йдеться у заяві.\n\nВ уряді також нагадали, що у зв’язку з останніми \"референдумами\" ЄС оголосив про намір запровадити нові санкції і в разі їх ухвалення Швейцарія розгляне питання про приєднання до них.\n\nВІДЕО ДНЯ\n\nРаніше повідомлялося, що країни ЄС почали консультації щодо восьмого пакета санкцій проти Росії за агресивну війну проти України.\n\nВтім, проблемою може стати позиція окремих країн. З Будапешта неодноразово лунали заяви проти будь-яких нових санкцій щодо Росії, а партія влади навіть ініціює загальнонаціональне опитування щодо підтримки угорським населенням енергетичних санкцій ЄС проти Росії.\n\nЗаперечення проти посилення санкцій висловлювала також Австрія.\n\nЄвропейська правда",
    "Швейцарія остаточно затвердила придбання 36 американських F-35": "Очільник Національної служби з питань озброєнь Швейцарії та директор програми винищувачів F-35A в понеділок підписали і, таким чином, остаточно затвердили угоду про придбання 36 американських літаків F-35.\n\nПро це повідомляє \"Європейська правда\" з посиланням на пресреліз Федеральної ради Швейцарії.\n\nУгода вартістю 6,035 мільярда швейцарських франків (близько шести мільярдів євро) передбачає поставку американським виробником Lockheed Martin винищувачів F-35 протягом 2027-2030 років.\n\nКрім того, у вартість угоди входять додаткове обладнання, озброєння та боєприпаси до нього, матеріально-тилове забезпечення, підготовка військовослужбовців і тренувальні системи.\n\nТакож, як зазначили у Федеральній раді Швейцарії, країна уклала з Lockheed Martin окрему угоду про співпрацю із швейцарською промисловістю вартістю близько 2,9 мільярда франків.\n\nРаніше опоненти угоди намагалися її заблокувати шляхом скликання референдуму. Вони стверджували, що літаки обходяться Швейцарії надто дорого і можуть надійти із затримками.\n\nСвоєю чергою швейцарська влада апелювала до результату референдуму 2020 року, на якому понад половина громадян країни підтримала виділення шести мільярдів франків на закупівлю F-35.\n\nМинулого тижня угоду схвалив парламент Швейцарії.\n\nЯк повідомлялося, Швейцарія прагнутиме тісніших зв’язків у сфері оборони та безпеки з Європейським Союзом і НАТО після вторгнення Росії в Україну, зберігаючи при цьому свій традиційний нейтралітет.",
    "У Швейцарії підвищать пенсійний вік для жінок": "Швейцарці підтримали на референдумі пропозицію підвищити пенсійний вік для жінок з 64 до 65 років. Тепер він відповідатиме пенсійному віку чоловіків у країні.\n\nНа референдумі, який відбувся у Швейцарії в неділю, 25 вересня, мешканці країни схвалили урядовий план пенсійної реформи. Він передбачає підвищення пенсійного віку для жінок з 64 до 65 років, щоб привести його у відповідність до пенсійного віку чоловіків.\n\n\n\nВодночас винесена на референдум пропозиція щодо введення суворіших правил у тваринництві не здобуло підтримки більшості.\n\nПідвищити пенсійний вік для жінок допомогли чоловіки\n\n\n\nЗа даними уряду Швейцарії, зміни до пенсійної системи підтримали 50,57 відсотка голосів, підрахунок був завершений у всіх кантонах. Подібні реформи вже намагалися запровадити у 2004 та 2017 роках, але тоді вони не отримали необхідної підтримки населення.\n\n\n\nПротивники плану, включно з профспілками та лівими політичними партіями, зазначають, що жінки стикаються зі значною дискримінацією та в середньому отримують меншу зарплату, тобто отримують менші пенсії, ніж чоловіки.\n\n\n\nЗа даними міністерства економіки Швейцарії, у 2020 році жінки отримували майже на 35 відсотків меншу пенсію, ніж чоловіки.\n\n\n\nОпитування напередодні голосування показали, що реформу підтримують 70 відсотків чоловіків та лише 42 відсотки жінок. Ранні прогнози в неділю показали, що більшість виборців у німецькомовній частині Швейцарії підтримали реформу, тоді як франкомовний захід здебільшого був налаштований проти неї.\n\n\n\nОкреме голосування щодо фінансування видатків, необхідних для проведення реформи, через підвищення податку з продажів набрало понад 55 відсотків підтримки.\n\n\n\nЗаборона \"промислового фермерства\" не пройшла\n\n\n\nТакож на референдум була винесена пропозиція щодо обмежень у тваринництві. Її підтримали трохи більше 37 відсотків населення, тому вона не була ухвалена. Пропозиція, підтримана організаціями захисту прав тварин і екологів, була спрямована на припинення \"інтенсивного розведення\", яке передбачає утримання багатьох тварин на невеликій закритій території, щоб виробляти велику кількість м'яса, яєць або молока з найменшими видатками.\n\n\n\nУряд Швейцарії виступив проти цієї пропозиції, стверджуючи, що це призведе до підвищення цін, і заявивши, що в Швейцарії вже діють суворі закони про гідне поводження з тваринами. На думку представників влади, відповідні обмеження також могли б викликати проблеми з торговими партнерами щодо імпорту продуктів тваринного походження.\n\n\n\nОпитування громадської думки демонстрували, що спочатку пропозиція отримала підтримку, але згодом вона скоротилася, частково через спротив власників худоби. Прихильники наголосили, що раді широкій дискусії з цього питання.\n\n\n\nШвейцарія, ймовірно, є найвідомішим у світі практиком \"прямої демократії\", де різноманітні законодавчі зміни часто виносяться на публічне голосування для остаточного рішення. Як правило, щороку відбувається чотири раунди референдумів щодо низки питань. Більш серйозні зміни, такі як зміна конституції або приєднання до наднаціональної організації, повинні пройти публічне голосування, перш ніж вони зможуть стати законом.\n\nДжерело: Українська служба DW\n\nНовини від Корреспондент.net в Telegram. Підписуйтесь на наш канал https://t.me/korrespondentnet",
    "Швейцарія призупинила спрощену видачу віз для росіян": "Таким чином уряд Швейцарії підтримав єдину загальноєвропейську візову політику\n\nФедеральна рада Швейцарії на своєму засіданні 16 вересня повністю призупинила дію угоди про спрощення візового режиму з росією.\n\nПро це повідомила пресслужба уряду у п’ятницю.\n\nВідтепер щодо громадян росії застосовуватиметься звичайна візова процедура.\n\nТаким чином уряд Швейцарії ухвалив те саме рішення, що і Європейський союз, тим самим сприяючи єдиній загальноєвропейській візовій політиці, додали у пресслужбі.\n\nЩе навесні Швейцарія скасувала спрощену видачу віз для певних груп людей, наприклад, для російських бізнесменів та російських дипломатів. Тут уряд також наслідував рішення ЄС.\n\n\"В інтересах Швейцарії підтримувати спільну та гармонізовану європейську візову політику\", - заявили в уряді. Якби Швейцарія не приєдналась до рішення ЄС, це могло б призвести до значного збільшення звернень за візами від громадян Росії в швейцарські представництва, пояснили в уряді.\n\nШвейцарія та Росія підписали угоду про спрощення видачі віз громадянам у 2009. Завдяки цій угоді процедура отримання візи для певних груп людей та цілей поїздки була спрощена, а візові збори було знижено або скасовано. Тепер федеральна рада вирішила повністю призупинити дію угоди.",
    "Швейцарія на референдумі проголосує щодо заборони промислового фермерства": "У Швейцарії в неділю пройде референдум про те, чи потрібно заборонити промислове тваринництво як неконституційне та припинити імпорт м'яса, вирощеного на інтенсивних фермах.\n\nПро це пише The Guardian, повідомляє \"Європейська правда\".\n\nОстаннє опитування показує, що 52% виборців виступають проти заборони, а 47% підтримують її.\n\nЯкщо ініціативу прийнято, конституція Швейцарії, яка вже захищає \"добробут та гідність тварин\", буде змінена, щоб включити право тварин \"не піддаватися інтенсивному вирощуванню\", а нові закони знизять норми поголів'я тварин до відповідних органічних стандартів.\n\nЗгідно з чинним швейцарським законодавством, \"ви можете розмістити 27 000 курчат в одному сараї, а їхній простір для переміщення буде розміром з аркуш паперу формату А4\", — сказав Сільвано Лігер, керуючий директор групи захисту тварин Sentience Politics, яка запропонувала провести голосування.\n\n\"Свині також утримуються в сараях, до 1500 на ферму, при цьому 10 свиней ділять простір середнього місця для паркування. У таких умовах неможливо гідно ставитись до тварин\", - сказав він.\n\nЄдиною політичною партією в уряді, котра підтримала заборону, є Соціал-демократична партія.\n\nЗа підрахунками прихильників заборони, потенційна заборона торкнеться лише 5% ферм. Хоча точних даних про частку дрібних ферм у країні немає, загальна кількість швейцарських ферм скорочується, а розмір ферм збільшується, згідно з даними національного статистичного управління.\n\nКомпанія проти заборони, ініційована Швейцарським союзом фермерів (SBV), стверджує, що чинні закони, що обмежують кількість сільськогосподарських тварин, означають, що інтенсивного землеробства у Швейцарії немає.\n\n\"Швейцарські фермери можуть розмістити до 18 000 курей-несучок та 27 000 м'ясних курчат\", - сказав голова відділу виробництва, ринку та екології SBV Мішель Дарбелле. За його словами, якщо заборона буде схвалена, максимальна кількість складатиме 4000 курей-несучок і 500 м'ясних курчат, а зміна стандартів на свиней означатиме зниження виробництва свинини на 50%.",
    "Ліга Націй. Швейцарія вирвала три очки у напруженому матчі з Іспанією": "Сьогоднішній поєдинок приготував для вболівальників багато несподіванок. Мало хто очікував, що у передостанньому турі групового етапу Іспанія може дозволити собі втратити три очки. Тим більше, коли наступна зустріч – із Поргугалією. Однак, сталося так, як сталося, і тепер давайте проаналізуємо все, що відбулося під час матчу.\n\nЗ перших хвилин стало видно, що Швейцарія не має наміру грати другим номером. Коли підопічні Енріке сідали глибше, гості починали дуже високо пресингувати, при цьому не залишаючи позаду зон для контратак. Це спричинило обрізки з боку іспанців, і після однієї з них швейцарці отримали право на кутовий. На 21-й хвилині навіс від Варгаса з лівого корнера в центр штрафного знайшов голову Аканджі, і той у стрибку пробив так, що снаряд з відскоком від газону пішов у праву дев'ятку. Голкіпер не зміг нічого вдіяти.\n\nНе можна сказати, що господарі поля моментально відреагували на пропущений гол, але грати у захисті вони точно стали акуратніше. Водночас, Швейцарія змогла перехоплювати майже всі паси \"Фурії Рохи\" вперед, що знекровило атакувальний потенціал команди. До кінця першого тайму іспанцям так і не вдалося створити реальну небезпеку біля воріт опонента. Таким чином, на перерву збірні пішли з рахунком 0:1.\n\nІз початком другого тайму обидві команди почали демонструвати такі швидкості і такий відкритий футбол, якого не було у першій 45-хвилинці. При цьому першими вдалося відзначитись господарям поля. Асенсіо пройшов до чужого штрафного майданчика своїм флангом, помітив зліва вільну зону і покотив прямо туди. У штрафний увійшов Жорді Альба, який підпрацював під ліву і вніс м'яч прямо під поперечку.\n\nОднак, гості нашого матчу не стали довго чекати і вже за чотири хвилини знову вийшли вперед. Навіс від Варгаса з лівого кутового в воротарську потрапив прямо до Аканджі, і той у стрибку скинув далі на Емболо. Нападнику залишилося тільки підставити свою ногу під ігровий снаряд, що той і зробив.\n\nЯк тільки Швейцарії вдалося відзначитись вдруге, команда відразу ж опустилася в оборону. Таку тактику підтвердили і заміни, які трохи згодом зробив коуч гостей. Іспанці багато разів намагалися створити гольові моменти, але захист грав на всі дванадцять балів, а коли й були якісь помилки – допомагав Зоммер. Наприклад, саме він ближче до кінця матчу впорався з гарматою Солера після прострілу Іглесіаса з правого флангу.\n\nТаким чином, Швейцарія переміщається на третє місце у групі Ліги Націй. Цією перемогою \"червоно-білі\" також наражають на великий ризик перше місце Іспанії в таблиці напередодні її поєдинку з Португалією. Адже тепер ця зустріч вирішить, хто буде переможцем групи B.\n\nЛіга Націй УЄФА, 5-й раунд\n\nІспанія – Швейцарія 1:2\n\nГоли: Аканджі 21, Емболо 58 - Альба 54\n\nІспанія: Сімон, Альба, Торрес, Гарсія, Аспілікуета, Педрі, Бускетс, Гаві, Сарабія, Асенсіо, Торрес\n\nШвейцарія: Зоммер, Відмер, Аканджі, Ельведе, Родрігес, Джака, Фройлер, Варгас, Шакірі, Соу, Емболо\n\nПопередження: Аканджі, 44",
    "Швейцарія вирішила відмовитись від туристів з Росії": "Швейцарія вирішила відмовитись від туристів з Росії.\n\nГромадяни РФ навіть під час війни мали можливість відпочити у цій державі, проте зараз туроператори Швейцарії відмовляються бронювати замовлення від росіян.\n\nПро це пише swissinfo.ch.\n\nЯк зазначає видання, від 16 вересня уряд Швейцарії скасував спрощений візовий режим з РФ. Також туроператори перестали бронювати замовлення на відпочинок від росіян.\n\nРосіяни під час повномасштабної війни проти України дозволяли собі відпочинок в одній із найдорожчих країн Європи. Так, за 7 місяців 2022 року готелі у Швейцарії зареєстрували 61214 ночівлі російських туристів. Середній термін перебування – більше 3 ночей, що вище за середній.\n\nНаціональний туроператор Швейцарії та найбільший організатор поїздок до країни Switzerland Travel Centre AG (STC) вирішив припинити бронювання турів для громадян РФ.\n\nНагадаємо, у Швейцарії росіянин і білорус напали на студентів з України.\n\nЧитайте також:",
    "Швейцарія почала приймати на лікування поранених українців": "Уряд Швейцарії, який раніше відмовлявся приймати на лікування поранених цивільних жителів України, змінив своє рішення – до країни прибули перші п’ять пацієнтів з нашої країни.\n\nПро це повідомляє Укрінформ із посиланням на SwissInfo.\n\n\"За повідомленням авіаційно-рятувальної організації Rega, перша група пацієнтів з України вже прибула на стаціонарне лікування до Швейцарії\", - йдеться у повідомленні.\n\nЗазначається, що п'ятьох цивільних осіб, які потерпають від серйозних захворювань, доправили до університетських клінік Цюріха, Лозанни та Берна. Пацієнтів відібрала швейцарська сторона на підставі історій хвороб.\n\nЯк нагадує SwissInfo, у липні посольство України закликало Швейцарію прийняти тяжкохворих та поранених українців, але уряд відхилив ці прохання з огляду на позицію нейтралітету та з \"практичних міркувань\". Однак \"після подальших консультацій можновладці Швейцарії змінили свою позицію, посприяв цьому рішенню й суспільний резонанс\".\n\nЗа оцінками місцевої влади, щомісяця у Швейцарії зможуть проходити лікування до 20 пацієнтів з України.\n\nЧитайте також: На лікування за кордон евакуювали ще 38 українців\n\nЯк повідомляв Укрінформ, федеральний уряд Швейцарії відмовився приймати на лікування у клініках країни поранених військовослужбовців ЗСУ та цивільних осіб.\n\nЗ проханням прийняти поранених українських військових до Швейцарії звернулася структура НАТО під назвою Євроатлантичний координаційний центр реагування на стихійні лиха.\n\nУ травні деякі кантони країни висловили готовність приймати у себе на лікування поранених бійців ЗСУ, але стикнулися з протидією з боку федерального уряду. Швейцарське МЗС відмовило НАТО у прийомі поранених військових. Основні заперечення полягали в тому, що це суперечило б нейтральному статусу Швейцарії, до того ж Женевські конвенції та Гаазька угода 1907 року вимагають від нейтральних держав гарантувати інтернування поранених солдатів, які брали участь у бойових діях.\n\nОкрім того, швейцарська сторона відмовилася приймати на лікування поранених у ході війни цивільних осіб. Це було мотивовано тим, що відрізнити цивільних від військовослужбовців практично неможливо - надто з огляду на те, що зараз багато людей в Україні беруть до рук зброю, аби захистити свою країну.",
    "Швейцарія скоротила споживання газу на 20%": "У Швейцарії за останні два місяці споживання газу впало приблизно на 20 відсотків.\n\nПро це в інтерв’ю Neue Zürcher Zeitung сказав урядовий менеджер з енергетичної кризи Бастіан Шварк, пише \"Європейська правда\".\n\n\"Компанії відреагували на високу ціну на газ\", — сказав Шварк, пояснивши, що через високі ціни галузі призупинили певні процеси, оскільки вони ставали занадто дорогими.\n\nЗа його словами, з газом ситуація зараз більш напружена, ніж з електроенергією.\n\nШвейцарія отримує близько 70% газу з Німеччини, яка так само скоротила споживання електроенергії.\n\nРаніше уряд Швейцарії вирішив, що громадські будівлі будуть нагріватися до температури не вище 20 градусів для економії енергії.\n\nКрім того, у Швейцарії пропонують штрафи і ув'язнення за порушення правил опалення взимку.\n\nВІДЕО ДНЯ\n\nЄвропейська правда",
    "НАТО, Велика Британія і Швейцарія відреагували на псевдореферендуми: \"Не визнаємо результати жодного\"": "Мелінда Сімонс зазначила, що окупантам для їхніх \"результатів\" і голосування проводити не потрібно – вони оголосять ті, які їм потрібні.\n\nСвітова спільнота не збирається визнавати фіктивні російські референдуми, влаштовані на тимчасово окупованих територіях Херсонської, Запорізької, Луганської і Донецької областей.\n\nПосол Великої Британії в Україні Мелінда Сімонс зазначила, що \"результати\" цих псевдоголосувань очевидні заздалегідь. \"Будуть оприлюднені результати того, чого не сталося. Цікаво, чи взагалі когось покличуть на голосування. Їм це не потрібно. Результат майже напевно вирішений\", – наводить її слова CNN.\n\nФедеральна рада Швейцарії виступила із засудженням фіктивних референдумів.\n\n\"Референдуми, які зараз відбуваються на українських територіях, частково окупованих Росією, не відповідають закону і є нелегальними згідно з міжнародним правом\", – зазначили в заяві.\n\nТам додали, що Рада \"не визнає результати жодного з цих референдумів\".\n\nНАТО теж висловила рішуче засудження проведення так званих референдумів щодо незаконного приєднання української території до РФ.\n\n\"Союзники не визнають і ніколи не будуть визнавати незаконну анексію Криму Росією. Фіктивні референдуми в Запорізькій, Луганській, Донецькій, Херсонській областях не мають законності і будуть грубим порушенням Статуту ООН. Члени НАТО не визнають їх незаконної анексії\", – сказано в повідомленні.\n\nНагадаємо, що сьогодні – перший день, коли окупанти примушують силою українців брати участь у фейкових опитуваннях щодо \"приєднання\" тимчасово окупованих територій до складу РФ. Вони планують робити це до 27 вересня.\n\nВлада закликає українців не відкривати двері, оскільки окупанти для \"голосування\" вдираються просто в оселі в супроводі озброєних солдатів.\n\nУкраїна звільнятиме всі свої території, а результати фейкових референдумів не будуть визнаватися.",
    "Ліга націй: Шотландія обіграла Ірландію, Швейцарія і Португалія здобули перемоги": "Суперники України здобули перемогу і очолили 1 групу ліги B.\n\nЗавершився черговий ігровий день Ліги націй УЄФА, передає Укрінформ.\n\nУ найвищому дивізіоні Швейцарія здолала Іспанію (2:1), а Португалія виявилася сильнішою за Чехію (4:0).\n\nСитуація у 2 групі ліги А: Португалія (10 очок), Іспанія (8 очок), Швейцарія (6 очок), Чехія (4 очки).\n\nУ групі збірної України Шотландія перемогла Ірландію (2:1) і очолила квартет, маючи в активі 12 очок. Відставання України складає 2 пункти.\n\nЯк повідомляв Укрінформ, 27-го вересня збірна України в Польщі прийматиме Шотландію у матчі за перше місце 1 групи ліги В.\n\nФото: Getty Images",
    "Швейцарія - Чехія: де і коли дивитися онлайн матч Ліги націй УЄФА": "Матч відбудеться на стадіоні Кібунпарк (Санкт-Галлен) у вівторок, 27 вересня\n\nДжерело - Чемпіон.\n\nУ матчі 6 туру Ліги А Ліги націй УЄФА збірна Швейцарії вдома зустрінеться з Чехією.\n\nМатч відбудеться на стадіоні Кібунпарк (Санкт-Галлен) у вівторок, 27 вересня. Початок о 21:45 за київським часом.\n\nДивитися поєдинок можна на медіасервісі Megogo.\n\nНагадаємо збірна Шотландії здолала Ірландію, а Португалія розгромила Чехію у Лізі націй.",
    "Винні у злочинах в Ізюмі мають бути притягнуті до відповідальності – президент Швейцарії": "Світова спільнота має подбати про те, щоби злочини, на кшталт скоєних в українському місті Ізюм, були викриті, а винні – притягнуті до відповідальності.\n\nПро це заявив президент Швейцарської Конфедерації Ігнаціо Кассіс з трибуни 77-ї сесії Генасамблеї ООН, передає кореспондент Укрінформу.\n\n«Швейцарія віддана тому, щоби боротися проти безкарності. Ми всі маємо гарантувати, щоб серйозні порушення міжнародного права були засуджені, злочинці мають понести покарання за свої дії, наприклад, у контексті масових поховань в Ізюмі», - сказав президент Швейцарії.\n\nМіжнародне гуманітарне право, права людини порушуються щодня, і це є неприйнятним, веде до підвищення рівня насильства, зауважив політик.\n\nГлава Швейцарської Конфедерації заявив, що був «шокований нинішньою військовою агресією з боку росії, великої держави проти сусідньої держави України», підкресливши, що цей акт порушує самі базові принципи Хартіі ООН. Швейцарський політик закликав росію «завершити війну в Україні негайно» та поважати територіальну цілісність своєї сусідки. Світова спільнота, за його словами, не може толерувати до того, щоби сила найсильніших перевищувала права слабкіших.\n\nПри цьому Кассіс підкреслив, що Швейцарія є нейтральною країною, вона ніколи не буде втягнута в конфлікти та не надає нікому військової підтримки, жодній стороні жодного конфлікту. «Ніщо, ніщо не може змінити цього», - заявив президент.\n\nВодночас, додав політик, «нейтральність не означає байдужість, не означає відсутність солідарності». Президент згадав «швейцарську культуру компромісів» і закликав до вирішення всіх конфліктів мирним шляхом, шляхом діалогу, яким би довгим не був цей шлях.\n\nКассіс нагадав, що його країна набула повного членства в ООН всього 20 років тому, ставши єдиною країною, яка зробила це шляхом референдуму. Тепер Швейцарія внесла свою кандидатуру на місце непостійного члена Ради Безпеки ООН. Він назвав Організацію універсальною платформою для діалогу і співробітництва в світі.",
    "Швейцарія планує побудувати ядерний могильник на кордоні з Німеччиною": "Швейцарія хоче побудувати сховище для своїх ядерних відходів на кордоні з Німеччиною, за кілька кілометрів на південь від німецького муніципалітету Гогентенген.\n\nПро це повідомив речник Національного кооперативу з утилізації радіоактивних відходів (Nagra) Патрік Штудер, повідомляє \"Європейська правда\" з посиланням на Spiegel.\n\nНа вибір було ще два місця, які також дуже близько до німецького кордону.\n\nРечниця Федерального відомства енергетики Швейцарії підтвердила, що сховище буде побудовано в Nördlich Lägern. З 2050 року там глибоко під землею повинні зберігатися ядерні відходи, включно з високорадіоактивними паливними елементами атомних електростанцій.\n\nВибраний регіон на північ від Лангерна частково знаходиться в межах видимості міста Гогентенген у Баден-Вюртемберзі. \"Необхідний термін зберігання становить близько 200 000 років для відходів високої активності та близько 30 000 років для відходів низької та середньої активності\", — йдеться на веб-сайті Nagra.\n\nЗокрема, йдеться про 9300 кубометрів високоактивних радіоактивних відходів та 72 тисячі кубометрів низько- та середньоактивних радіоактивних відходів. Вони походять від колишніх п’яти швейцарських атомних електростанцій, а також від медицини та промисловості. Чотири атомні електростанції ще працюють.\n\nПрикордонні німецькі громади в першу чергу хвилюють питання забезпечення питною водою. \"У нас скрізь є фонтани з питною водою, поруч є Ааре та Рейн. Питання захисту питної води викликає серйозне занепокоєння населення\", – каже Мартін Штайнебруннер з німецького Координаційного офісу швейцарського глибоководного сховища (DKST) регіональної асоціації Hochrhein-Bodensee.\n\nПоки що незрозуміло, де буде відбуватися пакування для остаточного зберігання. Зараз відходи знаходяться в тимчасовому сховищі ядерних відходів у Вюренлінгені, приблизно за 15 кілометрів на південь від німецького муніципалітету Вальдсхут-Тінген.\n\nNagra має намір подати заявку на планування до 2024 року. Потім уряд приймає рішення про схвалення, а парламент має схвалити резолюцію. Однак у Швейцарії можна провести референдум. Ймовірно, це відбудеться не раніше 2031 року. Якщо рішення не буде відхилено, тоді розпочнеться будівництво. Багаторічне розміщення почнеться приблизно в 2050 році. Потім за могильником будуть спостерігати протягом кількох десятиліть. Близько 2125 року він буде остаточно запечатаний, а конструкції на поверхні – демонтовані.",
    "Центральний банк Швейцарії здійснив найбільше підвищення процентної ставки в історії": "Центральний банк Швейцарії здійснив найбільше підвищення ключової процентної ставки в історії після того, як Федеральна резервна система США та інші центральні банки в усьому світі вжили заходів для стримування інфляції.\n\nПро це пише Associated Press, повідомляє \"Європейська правда\".\n\nСтавка зросла з мінус 0,25% до 0,5%, поклавши край кількарічним негативним відсотковим ставкам у Швейцарії, що свідчить про стабільне зростання та низьку інфляцію в поєднанні з привабливістю Швейцарії як безпечної гавані для активів.\n\nШвейцарський національний банк заявив, що не може виключити подальше підвищення понад \"для забезпечення стабільності цін у середньостроковій перспективі\". Він має на меті охолодити інфляцію, яка склала 3,5% у серпні.\n\nДеякі економісти кажуть, що Швейцарія виявилася менш вразливою до інфляційного тиску, оскільки вартість життя в багатій альпійській країні відносно висока порівняно з країнами Європейського Союзу. У серпні інфляція в 19 країнах єврозони досягла рекордних 9,1%.\n\nНещодавнє різке зростання вартості швейцарського франка порівняно з євро змусило багатьох швейцарських споживачів перетинати кордон із сусідніми країнами, такими як Франція чи Німеччина, щоб купити бензин та інші споживчі товари, які раптово стали там відносно дешевшими.\n\nШвейцарський банк зробив такий крок через день після того, як ФРС підвищила ключову ставку на три чверті пункту втретє поспіль і дала сигнал про те, що попереду ще більше підвищення.\n\nНагадаємо, Європейський центральний банк вперше у свої історії підняв процентну ставку на 0,75 відсоткового пункту для боротьби з рекордною інфляцією.\n\nРаніше курс євро опустився до найнижчого за 20 років рівня. З початку року європейська валюта продовжувала слабшати стосовно долара.",
    "Парламент Швейцарії схвалив придбання американських F-35": "Палата представників Конгресу Швейцарії в четвер схвалила закупівлю нових винищувачів F-35 у США, що прокладає для країни шлях до підписання відповідного контракту.\n\nПро це повідомляє \"Європейська правда\" з посиланням на Swissinfo.\n\nБільшість швейцарських депутатів підтримала пропозицію підписати контракт до дати закриття тендерних пропозицій – 30 березня 2023 року.\n\nЗакупівля американських винищувачів закладена в оборонному бюджеті на 2022 рік. Загальна вартість програми становить 9,552 мільярда швейцарських франків (9,55 мільярда євро), з них дві треті призначені саме для F-35.\n\nДеякі депутати висловлювали побоювання, що придбання винищувачів може поглибити інфляцію, крім того, F-35 ще перебувають на етапі виробництва, тому можливі затримки.\n\nНаразі на озброєнні Швейцарії є 25 застарілих винищувачів Tiger теж американського виробництва, які використовуватимуться здебільшого для навчальних польотів.\n\nНагадаємо, що ще у 2020 році на референдумі понад 50% швейцарців підтримали виділення шести мільярдів франків на закупівлю американських винищувачів.\n\nУ червні, незважаючи на свою традиційно нейтральну позицію, Швейцарія вирішила підвищити витрати на оборону щонайменше до 1% ВВП, оскільки війна в Україні змінює безпекову ситуацію в Європі.\n\nЯк повідомлялося, Швейцарія прагнутиме тісніших зв’язків у сфері оборони та безпеки з Європейським Союзом і НАТО після вторгнення Росії в Україну, зберігаючи при цьому свій традиційний нейтралітет.",
    "Швейцарія планує тісніші оборонні зв'язки з ЄС і НАТО через вторгнення РФ в Україну": "Швейцарія прагнутиме тісніших зв’язків у сфері оборони та безпеки з Європейським Союзом і НАТО після вторгнення Росії в Україну, зберігаючи при цьому свій традиційний нейтралітет.\n\nПро це йдеться у програмному документі, схваленому урядом, пише \"Європейська правда\" із посиланням на Reuters.\n\nУ документі також міститься заклик до нарощування власної військової потужності Швейцарії.\n\n\"Війна в Україні показала зростаючу загрозу гібридного конфлікту, кампаній з дезінформації, кібератак, таємних операцій і навіть збройних конфліктів. В інтересах Швейцарії більш послідовно, ніж раніше, орієнтувати свою політику безпеки та оборони на міжнародне співробітництво\", - йдеться в заяві.\n\nНаголошується на можливостях розширення політичної співпраці в Європі, зокрема з НАТО та ЄС. \"Вони повинні використовуватися для зміцнення власної обороноздатності країни, дотримуючись нейтралітету\", - йдеться у заяві.\n\nСпівпраця може включати активнішу участь у спільних навчаннях, розширення військового співробітництва, активізацію існуючих зв’язків із НАТО в рамках програми \"Партнерство заради миру\" або приєднання до груп швидкого розгортання ЄС для операцій з порятунку та евакуації.\n\nЯк відомо, Швеція та Фінляндія – країни, які також мають тривалу історію нейтралітету – незабаром стануть членами НАТО.\n\nНагадаємо, Швейцарія посилила правила надання соціальної допомоги українським біженцям. Під час розгляду заявок на отримання соціальної допомоги тепер враховуватиме фінансове становище біженців.",
    "У парламенті Швейцарії закликають відключити від SWIFT всі банки рф": "Депутат парламенту Швейцарії, член комітету із закордонних справ Ніколас Вальдер заявив, що від міжбанківської платіжної системи SWIFT мають бути відключені всі російські банки, а санкції загалом посилені.\n\nЯк повідомляє Укрінформ, про це він сказав в інтерв'ю Guildhall.\n\n«Я виступаю за розширення санкцій, я вважаю, що ми маємо накласти санкції на всі банки, на всіх олігархів, і я також підтримую заборону на видачу віз усім росіянам у принципі, лише якщо вони не опоненти режиму», — заявив Вальдер.\n\nВодночас він зазначив, що Швейцарія може підтримувати лише ті санкції, які ухвалює ООН, ОБСЄ чи ЄС.\n\n«Проблема в тому, що Швейцарія може підтримувати лише ті санкції, які ухвалює ООН, ОБСЄ або наші найближчі партнери, тобто ЄС. Ми можемо лише приєднатися до санкцій ЄС, не маючи змоги запроваджувати їх самостійно. Якщо банк не в списку ЄС, ми не можемо накласти на нього санкції, хоча й намагалися внести зміни до свого законодавства, але поки що не внесли. Але так, я вважаю, що ми маємо розширити заходи, що вживаються», - додав депутат.\n\nЗазначається, що на сьогодні від системи SWIFT відключено лише сім російських банків із загальної кількості. Решта банків продовжують функціонувати, використовуючи SWIFT.\n\nЯк повідомляв Укрінформ, 16 вересня Федеральна рада Швейцарії призупинила дію спрощеного візового режиму з росією, слідом за аналогічним рішенням Європейського Союзу.\n\nФото: en.wikipedia.org",
    "Іспанія - Швейцарія 1:2: огляд матчу Ліги націй ВІДЕО": "",
    "Імпорт золота з Росії до Швейцарії виріс до дворічного максимуму": "Санкції передбачали заборону на російське золото тільки з 4 серпня, до цієї дати його можна було імпортувати.\n\nШвейцарія цього року різко збільшила закупівлю російського золота. Його імпорт до цієї країни зріс до максимуму з 2020 року, пише Bloomberg.\n\nЗа даними Федерального митного управління Швейцарії, у серпні нафтопереробний центр імпортував близько 5,7 т російського металу на суму 324 млн доларів. Це найбільше з квітня 2020 року.\n\nАгентство вважає, що старі злитки можуть переплавляти, аби полегшити їх продаж.\n\nЗолото Росії стало табу після повномасштабного вторгнення в Україну. США, ЄС і Швейцарія ввели санкції щодо нового російського золота, але злитки, вивезені з країни до 4 серпня, не підпадають під заборону на імпорт, повідомили у вівторок митні органи.\n\nДеякі власники старих російських злитків можуть забажати переплавити їх на швейцарських заводах, щоб полегшити продаж. Хоча державні злитки, викарбувані до війни, все ще можна торгувати в більшості великих центрів, включаючи Лондон і Цюріх, на них є клеймо. Росія – друга за величиною країна видобутку золота у світі – раніше була основним постачальником нових злитків на британський ринок.\n\nКитай все ще імпортує російське золото, хоча його кількість залишається відносно низькою. У серпні країна закупила в Росії 0,3 т дорогоцінного металу, що становить невелику частку від загального місячного імпорту в 182 т.\n\nСанкції на російське золото країни ЄС впровадили в липні, у сьомому пакеті. Йшлося про прямий або непрямий імпорт, купівлю або передачу золота, що є найбільш значущим експортом Росії після енергоносіїв. Швейцарія, як відомо, до складу ЄС не входить, але задля підтримки України долучається до союзних санкційних пакетів.",
    "Швейцарія призупинила угоду про спрощення візового режиму з Росією": "16 вересня уряд Швейцарії повністю припинив дію угоди про спрощення візового режиму з Росією. Про це повідомляється на урядовому сайті країни.\n\nЧитайте нас у Telegram: тільки важливі та перевірені новини\n\nЯк зазначається, Федеральна рада Швейцарії ухвалила те саме рішення, що і Європейський Союз, і тим самим сприяє єдиній загальноєвропейській візовій політиці.\n\nУ швейцарському уряді пояснили, що зупинення дії угоди про спрощення візового режиму з Росією означає, що для російських громадян знову використовується звичайна візова процедура.\n\nНавесні Швейцарія, дотримуючись рішення ЄС, скасувала видачу віз для певних груп росіян, наприклад для російських бізнесменів, та безвізовий режим для російських дипломатів.\n\n\"В інтересах Швейцарії підтримувати спільну та гармонізовану європейську візову політику. Інакше ухильні рухи можуть призвести до значного збільшення звернень за візами від громадян Росії до швейцарських представництв\", – йдеться у повідомленні.\n\nДОВІДКА. У 2009 році Швейцарія та Російська Федерація підписали угоду про спрощення видачі віз своїм громадянам. Завдяки цій угоді процедура отримання візи для певних груп людей та цілей поїздки була спрощена, а візові збори було знижено або скасовано.\n\n31 серпня глави МЗС ЄС призупинили дію угоди про спрощення візового режиму від 2007 року. Повної заборони на видачу туристичних віз росіянам до ЄС не запровадили. Жозеп Боррель зазначив, що країни ЄС матимуть змогу самостійно регулювати допуск росіян на свою територію.\n\nПольща, Естонія, Латвія, Литва та Фінляндія заявили, що розглядають можливість заборони на в'їзд російським туристам у свої країни, якщо Євросоюз загалом цього не зробить.\n\n6 вересня Європейська комісія підтримала пропозицію призупинити дію угоди ЄС про спрощений візовий режим із Росією.\n\nЧитайте також: Рішення ЄС щодо віз для росіян стосується не лише скасування спрощеної видачі – Кулеба\n\nНаталія Медведєва\n\nЯкщо Ви помітили орфографічну помилку, виділіть її мишкою і натисніть Ctrl+Enter.",
    "У Швейцарії пропонують дозволити будівництво нових АЕС на тлі енергетичної кризи": "Комітет обраних представників правих партій і представників бізнесу Швейцарії розпочав публічну кампанію під гаслом \"Електрика для всіх і завжди\", мета якої – зняти заборону на будівництво нових атомних електростанцій.\n\nПро це повідомляє \"Європейська правда\" з посиланням на Le Temps.\n\nУчасники ініціативи пропонують включити до конституції Швейцарії положення про те, що \"дозволяється будь-яка форма виробництва кліматично безпечної електроенергії\". З наступного тижня почнеться збір підписів за ініціативу.\n\nГлава асоціації Club Energie Suisse Ванесса Мері, яка є одним із організаторів кампанії, стверджує, що нинішня енергетична стратегія Швейцарії є провальною.\n\nВодночас лідер Соціал-демократичної партії Швейцарії Роже Нордманн вважає, що ініціатива із дозволу будівництва нових АЕС \"не має жодного шансу\".\n\nРішення Швейцарії відмовитися від ядерної енергетики було підтримане на референдумі 2017 року, який також підтримав плани уряду просувати сталу енергетику з субсидіями на розвиток сонячної, вітрової та гідроенергетики.\n\nУ 2019 році Швейцарія вивела з експлуатації Мюленберзьку АЕС після 47 років роботи в межах процесу відмови від атомної енергії.\n\nАле через залежність від російського газу та французької атомної енергетики Швейцарія готується до дефіциту блакитного палива та електроенергії цієї зими.\n\nЯк передає AFP, Швейцарія влітку покладається на гідроенергію, але в інші пори року змушена імпортувати енергію. Водночас у країни немає власних газових сховищ, а окрім обмеження поставок російського газу Франція була змушена зупинити виробництво на половині своїх реакторів, передусім через проблеми з корозією.\n\nГолова федеральної комісії Швейцарії з електроенергії Вернер Лугінбюль попередив про можливі багатогодинні відключення електроенергії.",
    "Ідеальна точність. Чому залізницю Швейцарії вважають найкращою у Європі": "Дістатися на поїзді можна в будь-яку точку країни\n\nУ Швейцарії - одна з розвинених у світі залізничних мереж, найбільш пунктуальні поїзди і одні з найбільш вражаючих гірських залізниць в Європі. Залізницею тут можна доїхати практично в будь-який населений пункт країни, навіть самий невеликий і віддалений. Зважаючи на це, Швейцарію впевнено можна назвати країною залізниць.\n\nTRAVEL РБК-Україна розповідає, чим відома швейцарська залізниця і чому вона вважається фактично найкращою у Європі та навіть у світі.\n\nВражаюча залізнична мережа\n\n\"Залізнична лихоманка\" охопила Швейцарію в кінці 19-го століття. Після цього в країні навряд чи залишилося хоч навіть одне село, не підключене до міжнародної залізничної мережі. Для цього використовували в тому числі зубчасті залізниці (зубчасту рейку прокладають зазвичай посередині між двома звичайними рейками – ред.), а також фунікулери.\n\nСьогодні щільна залізнична мережа Швейцарії охоплює близько 5 100 км по всій країні (FSO 2014). Більшість залізничних ліній (3173 км) перебувають у віданні Швейцарських федеральних залізниць (SBB), за ними слідує BLS (520 км).\n\nФото: Поїзд в комуні Реальп у Швейцарії, кантон Урі (unsplash.com)\n\nШвейцарія має не тільки найбільш щільну залізничну мережу у світі (128,9 км/103 км2, за винятком дуже маленьких країн і міст-держав. І попри те, що Альпи покривають близько 60% країни, Швейцарія - європейський лідер за кількістю людей, які використовують залізницю для поїздок: в середньому одна людина проїжджає 2451 кілометр на рік у швейцарських поїздах за рік. У всьому світі тільки японці подорожують на поїздах більше, ніж швейцарці.\n\nУ Швейцарії - цілих 74 залізничні компанії. Частка пасажирів, які їздять на роботу громадським транспортом як основним, становить 30%.\n\nПотяги, що завжди прибувають вчасно\n\nШвейцарські федеральні залізниці (SBB) займають перше місце в Європейському індексі ефективності залізниць, випереджаючи в ньому залізничні компанії Швеції, Данії, Франції, Фінляндії та Німеччини.\n\nЧастка залізничного транспорту у вантажних перевезеннях становить 39%.\n\nВідео: Чому поїзди у Швейцарії - найкращі в Європі (youtube.com/Not Just Bikes)\n\nШвейцарські поїзди завжди пунктуальні - вам майже ніколи не доведеться чекати стикування. Це пов'язано з продуманим розкладом: протягом дня з кожної станції відправляється не менше одного поїзда на годину як мінімум в одному напрямку. Цюріх знаходиться в центрі цієї строго розписаної залізничної мережі: поїзди прибувають сюди практично як у метро – дуже часто і з різних залізничних гілок.\n\nТунелі-рекордсмени\n\nПонад 350 км швейцарських залізничних колій проходять через тунелі: одним з найстаріших у світі був Готардський тунель, відкритий в 1882 році та має довжину близько 15 км. З червня 2016 року його замінив новий Готардський базисний тунель довжиною 57 км - найдовший залізничний тунель у світі.\n\nФото: Готардський базисний тунель (wikipedia.org)\n\nПо двох тунелях, що ведуть з Ерстфельда в Бодіо, проходить до 325 поїздів в день, які рухаються зі швидкістю до 250 км/год. Новий тунель подвійно зручний для вантажних перевезень: поїзди з вантажними вагонами можуть дістатися до місця призначення дуже швидко. І з додатковою перевагою захисту альпійського ландшафту завдяки системі \"шосе, яке котиться\".\n\nПри цьому у Швейцарії не так багато підземних залізниць. Але дорога в Лозанні є світовим рекордсменом - з 336 метрами між найвищою і найнижчою точками.\n\nСекрет ідеального розкладу\n\nШвейцарські поїзди дотримуються складного розкладу: вони відправляються з регулярними, періодично повторюваними інтервалами і тісно пов'язані майже з усіма системами громадського транспорту, що скорочує час очікування до мінімуму для стикувальних рейсів.\n\nВведений в 1982 році інтегрований розклад з циферблатом (поїзд йде щогодини, єдина симетрична хвилина на всіх маршрутах) призвів до різкого збільшення кількості поїздів далекого прямування на 31%.\n\nФото: Приклад інтегрованих розкладів між міжрегіональними та регіональними службами у швейцарській мережі. Два поїзди запрограмовані на зустріч у вузлі Женеви о 15:30 на одній платформі, щоб мінімізувати час пересадки (wikipedia.org)\n\nСистема була доповнена принципом вузла Rail 2000, що гарантує щогодинні й півгодинні відправлення в обох напрямках між усіма основними вузловими залізничними станціями країни. Ця система довела свою ефективність і використовується в якості основи для поточного розкладу.\n\nВагони на будь-який смак і для кожного\n\nУ швейцарських поїздах комфортно всім категоріям населення. Діти можуть вільно бігати та грати в \"сімейній кареті Ticki Park\" — справжньому ігровому майданчику на колесах. Ті, кому потрібно працювати в дорозі, дістатися до нього в бізнес-купе зі столами, розетками й доступом в інтернет.\n\nТі, хто шукає тиші та спокою, можуть взяти квиток в тихе купе. Любителі спорту можуть взяти велосипед з собою в поїзд і повісити його на спеціальний гачок.\n\nФото: Розваги для дітей в поїздах Швейцарії (SBB)\n\nЗалізничні ентузіасти\n\nУ Швейцарії безліч людей цікавиться поїздами - це для них захоплююче хобі. Багато збирають колекції міні-поїздів, деякі вибудовують навіть цілі мініатюрні залізничні пейзажі. Залежно від того, скільки місця є для цього в будинку. У моделей швейцарських поїздів - велика кількість шанувальників.\n\nЕнтузіасти регулярно ходять і їздять на численні заходи, що організовуються залізничними компаніями, виписують залізничні журнали, відвідують музеї, роблять численні фотографії та розміщують їх в соцмережах.\n\nФото: Поїзд в альпійському селі Філісур, Швейцарія (unsplash.com)\n\nВантажні перевезення залізницею\n\nШвейцарія - гірська країна, і організувати там інтенсивний рух непросто. Так звана Альпійська ініціатива, прийнята у 1994 році, призвела до появи різних способів перевезення вантажів - залізницею замість автомобіля.\n\nТепер, завдяки \"прокатному шосе\", навіть 44-тонні великовантажні автомобілі можуть перетинати Швейцарію залізницею у вихідні дні (під час заборони на рух великовантажних автомобілів).\n\nФото: Поїзд і панорамний пейзаж у Швейцарії (unsplash.com)\n\nВ цей час водій спить дев'ять годин і, таким чином, отримує встановлений законом період відпочинку. У 2015 році понад 100 000 вантажівок перетнули Швейцарські Альпи по слизькому шосе через Лечберг-Сімплон.\n\nКультовий залізничний годинник\n\nЗ моменту появи характерної червоної секундної стрілки в 1953 році годинник став національним символом Швейцарії. Він включений до числа зразків видатного дизайну 20-го століття музеєм дизайну в Лондоні і Музеєм сучасного мистецтва в Нью-Йорку. Дизайн циферблата широко використовується в лінійці годинників Mondaine з 1986 року.\n\nДизайн годинника розробив Швейцарський інженер і співробітник SBB Ханс Хільфікер. Бренд годин суворо захищений. 20 мільйонів швейцарських франків - саме стільки Apple змушена була заплатити SBB у 2013 році за незаконне використання циферблата на своєму iPad.\n\nФото: Впізнаваний бренд швейцарських годинників на вокзалі в Берні (wikipedia.org)\n\nГодинник Mondaine в простому стилі Баухаус зі стилізованим червоним сигнальним ковшем кондуктора в якості секундної стрілки відомі своїм відстроченим переходом до наступної хвилини (приблизно 1,5 секунди), і це як і раніше має велике значення для сучасних залізничних перевезень у Швейцарії: оскільки поїзди завжди відправляються зі станції рівно на початку хвилини, пасажирам так легше визначити, скільки часу залишилося до відправлення.\n\nФото: Монументальний годинник на залізничній станції Аарау (wikipedia.org)\n\nТакі годинники можна побачити всюди на швейцарських вокзалах, але їх також можна знайти в будинках людей на кухонних стінах. У країні виробляють такі ж годинники й у формі наручних, і їх активно купують.\n\nНагадаємо, в Україні збереглася унікальна вузькоколійка: чим вона цікава.\n\nТакож у Києві запустили проект, де будуть вирішувати проблеми міського транспорту.",
    "Швейцарія хоче скасувати обмін банківськими даними з рф — Фiнансовий клуб": "Швейцарія має намір припинити надавати росії дані про активи росіян у швейцарських банках.\n\nПро це повідомляє видання finews.com.\n\nПісля того, як відповідні комітети Національної ради (Nationalrat) і Ради кантонів (Staenderat) схвалили такий захід, справа – за Федеральною радою Швейцарії, яка, як очікується, ухвалить остаточне рішення у вересні.\n\nАвтоматичний режим обміну банківською інформацією між Швейцарією та рф існує з 2018 року.\n\nТакі країни, як Німеччина, Австрія та Велика Британія вже припинили обмін банківськими даними з росією.\n\nНагадаємо, влада Швейцарії під час розгляду заявок на отримання соціальної допомоги враховуватиме фінансове становище українських біженців.",
    "У Швейцарії вирішили саджати у в’язницю тих, у кого взимку в будинку буде «надто тепло»": "У Швейцарії вирішили саджати у в’язницю тих, у кого взимку в будинку буде «надто тепло»\n\nЄвропа готується до складної зими в умовах зростаючого енергетичного шантажу з боку рф. Ось, наприклад, дії уряду Швейцарії. Порушення нового Закону про газ буде каратися ув'язненням і штрафами, пише журналіст Руеді Штудер у швейцарському виданні blick.\n\nЯкщо взимку газу буде недостатньо, федеральний уряд буде вживати жорстких заходів. У будинках, що опалюються газом, температура всередині приміщень повинна бути не більше 19 градусів. Гаряча вода повинна бути нагріта тільки до 60 градусів. Обігрівачі будуть заборонені. Витрачати енергію на опалення саун та басейнів теж заборонено. Виняток зроблено лише для лікарень, пологових будинків та будинків для людей похилого віку.\n\nАле це не все: кожному, хто порушує правила, загрожує ув’язнення або штраф. У разі умисних дій можливе покарання у вигляді позбавлення волі на строк до трьох років. Навіть у разі недбалого порушення заходів передбачається штраф до 180 денних ставок.\n\nЦі всі заходи передбачені федеральним законом про народногосподарське забезпечення, на який Департамент економіки (EAER) прямо посилається в офіційному документі.\n\n«Порушення закону про державне постачання завжди є проступками або навіть злочинами в деяких випадках і переслідуються кантонами ex officio», — пояснює речник WBF Маркус Шпорндлі. Визначенням штрафів може займатися прокуратура за допомогою постанови про накладення штрафу, каже Шпорндлі. Щоденна сума штрафу зазвичай становить не менше 30 й не більше 3000 франків. А розмір добової ставки визначається відповідно до особистих та економічних обставин винного.\n\nТобто той, хто випадково неправильно налаштував термостат, буде покараний менше ніж той, хто навмисно нагріває свій басейн до 25 градусів. Покарання для компанії, яка свідомо перевищить квоту газу, ймовірно, буде ще суворішим. Бо на квотування також поширюються штрафні положення.\n\nМожливі вибіркові перевірки. Однак широкого полювання на «енергетичних грішників» не буде. «Ми не поліцейська держава», — сказав міністр економіки Гай Пармелін на пресконференції Федеральної ради. «Поліція ходить не до всіх, але вибіркові перевірки можуть проводитися», — каже Пармелін.\n\n«Проєкти розпоряджень передусім базуються на тому, що переважна більшість населення дотримується закону», — наголошує Шпорндлі.\n\nНагадаємо про рекомендації, як обігрітися в квартирі цієї зими.\n\n\n\n12422\n\nЧитайте нас у Telegram-каналі, Facebook та Instagram",
    "Стала відома бригада арбітрів, яка буде працювати на матчі Україна - Шотландія": "Призначено бригаду суддів із Греції\n\nДжерело - Чемпіон.\n\nГоловним арбітром матчу 6-го туру Ліги націй між збірними України та Шотландії буде Анастасіос (Тасос) Сідіропулос.\n\nПро це повідомляє пресслужба УЄФА.\n\nАсистентами головного арбітра стануть Поліхроніс Костарас та Лазарос Димитріадіс. Роль четвертого арбітра виконуватиме Арістотеліс Діамантопулос. Всі арбітри з Греції.\n\nОстанній матч групового раунду Ліги націй між Україною та Шотландією відбудеться 27 вересня у польському Кракові.\n\nРаніше збірна України розгромила Вірменію у Лізі націй.",
    "Назвали наймальовничіші залізничні маршрути Європи": "Увійти за допомогою соцмереж\n\nВи можете використовувати соц. мережі для входу на сайт",
    "Українці на турнірах ITF 15 вересня. Результати дня": "Новини / Український теніс – Українці на турнірах ITF 15 вересня. Результати дня\n\n\n\n\n\nЛе Небур, Франція ($80,000; Hard - Outdoor)\n\nОсновна сітка. 2 коло\n\n\n\nДарія Снігур (Україна, 6) - Поліна Кудерметова (-) 6:7(0), 2:6\n\n\n\nПары. Основна сітка. 1/2 фіналу\n\n\n\nНадія Колб/Марина Колб (Україна) - Вероніка Фалковська/Сара Бет Грей (Польща/Великобританія, 2) 6:7(4), 3:6\n\n\n\nКалдаш-да-Раінья, Португалія ($60,000; Hard - Outdoor)\n\nПари. Основна сітка. 1/4 фіналу\n\n\n\nКатерина Володько/Хіроко Кувата (Україна/Японія, 4) - Олена Малигіна/Марія Фернандо Наварро (Естонія/Мексика) 6:2, 7:6(4)\n\n\n\n\n\nДіжон, Франція ($15,000; Clay - Outdoor)\n\nПари. Основна сітка. 1/2 фіналу\n\n\n\nВладлена Бокова/Марія Долженко (Україна) - Ніколь Гадьєн/Челсі Ванхут (Швейцарія/Бельгія, 2) 4:6, 4:6\n\nВероніка Подрез/Каміла Кашаєва (Україна/Шейцарія) - Джейд Борней/Аліна Гранвер (Франція/Швейцарія, 1) 5:7, 6:2, 4-10\n\n\n\n\n\nКонстанца, Румунія (Grade 3; Clay - Outdoor)\n\nОсновна сітка. 2 коло\n\n\n\nСемен Агінський (Україна, 1) - Даміан Куку (Румунія) 6:2, 6:1\n\nЕрік Ткаленко (Україна, 4) - Павло Лагутін (-) 6:4, 1:6, 1:6\n\nРоман Венгер (Україна, 8) - Сезар Папо (Румунія) 6:4, 6:4\n\n\n\nОсновная сетка. 1/4 фіналу\n\n\n\nСемен Агінський/Ерік Ткаленко (Україна, 1) - Тимур Бельдюгін/Пеппін Бастіансен (Україна/Нідерланди) 6:7(8), 6:3, 10-6\n\n\n\nКаїр, Єгипет (Grade 2; Clay - Outdoor)\n\nПари. Основна сітка. 1/4 фіналу\n\n\n\nАндрій Зимнох/Патрік Шен (Україна/Швейцарія, 3) - Лоренцо Карбоні/Джакомо Носей (Італія) 4:6, 4:6\n\n\n\nКоррадіно, Мальта (Grade 5; Hard - Outdoor)\n\nПари. Основна сітка. 1/4 фіналу\n\n\n\nПавло Висотін/Ахілес Кусарідіс (Україна/Греція, 7) - Стілянос Папаміхаел/Никита Скляренко (Кіпр, 4) 0:6, 2:6\n\n\n\nПары. Основна сітка. 1/2 фіналу\n\n\n\nКатерина Крючкова/Ноемі Ла Каньїна (Україна/Італія, 3) - Бета-Анн Майо/Емма Монтебелло (Мальта, 8) 5:7, 0:6\n\n\n\nХорген, Швейцарія (Grade 5; Clay - Outdoor)\n\nОсновна сітка. 1/4 фіналу\n\n\n\nСтефанія Пушкар (Україна) - Лівія Айролді (Швейцарія, 5) 1:6, 7:6(4), 6:3\n\n\n\nПары. Основна сітка. 1/2 фіналу\n\n\n\nСофія Сокольвак/Аврова Цурмюле (Україна/Швейцарія, 4) - Наталі Чінкова/Саломі Флюрі (Чехія/Швейцарія, 2) 2:6, 3:6\n\n12:00 | Стефанія Пушкар/Жозефіна Кунц (Україна/Швейцарія, 1) - Аніна Дюрер/Саріна Шнідер (Швейцарія) 2:6, 2:1, перенесено\n\n\n\n\n\nНаш ресурс за весь час свого існування ніколи не мав спонсорів і існував тільки за рахунок реклами.\n\nЗараз ми дуже хочемо зберегти наш проект і продовжувати розвиватися після нашої перемоги!\n\nПідтримайте наш сайт будь-якою доступною для вас сумою ЗА ПОСИЛАННЯМ . Це займе рівно одну хвилину для вас і допоможе нам вижити, щоб продовжувати радувати вас новинами зі світу тенісу.\n\nДякуємо, що залишаєтеся з нами.\n\nВсе буде Україна! 💙💛 Друзі, проект \"Великий теніс України\" просить вашої підтримки!Наш ресурс за весь час свого існування ніколи не мав спонсорів і існував тільки за рахунок реклами.Зараз ми дуже хочемо зберегти наш проект і продовжувати розвиватися після нашої перемоги!Підтримайте наш сайт будь-якою доступною для вас сумою. Це займе рівно одну хвилину для вас і допоможе нам вижити, щоб продовжувати радувати вас новинами зі світу тенісу.Дякуємо, що залишаєтеся з нами.Все буде Україна! 💙💛\n\n🔔 Читайте новини БТУ в соцмережах: Facebook ◦ Telegram ◦ Instagram ◦ YouTube ◦ Twitter ◦ Viber\n\n\n\n\n\n\n\n",
    "Посол у Швейцарії подякував меру Берна за зусилля на благо українців": "Посол України у Швейцарії Артем Рибченко завітав до мера Берна Алека фон Граффенрід і вручив подяку за всі зусилля на благо українців, які прибувають до міста.\n\nЯк передає Укрінформ, про це у Фейсбуці повідомило Посольство України у Швейцарії.\n\nЗокрема, пан посол подякував за швидку мобілізацію ресурсів з метою розміщення та надання соціальної підтримки, створення спеціального хабу для збору та розподілу гуманітарної допомоги, обладнання тимчасового містечка з садочком та початковою школою, посадкою дерева миру в парку Kleine Schanze та багато інших добрих справ.\n\nЧитайте також: Швейцарія почала приймати на лікування поранених українців\n\n«Дякуємо Алеку фон Граффенрід за щиру підтримку на шляху до перемоги», – додали у диппредставництві.\n\nНагадаємо, посол Артем Рибченко відвідав у місті Берн спеціально споруджене швейцарською стороною містечко для тимчасового перебування українських громадян, що рятуються він агресії рф.\n\nФото: Посольство України у Швейцарії / Фейсбук",
    "У Коломиї відкрили дитячий майданчик за кошти швейцарських благодійників": "У Коломиї відкрили дитячий майданчик за кошти швейцарських благодійників\n\nУ Коломиї відбулося відкриття дитячого ігрового майданчика.\n\nДитячий майданчик створений за підтримки Благодійного фонду «Terra des homes» (Швейцарія) – надання допомоги дітям усього світу» та громадської організації «Саме час» у рамках реалізації проєкту «SMILE - підтримка дітей, молоді та їхніх сімей під час кризової ситуації в Україні».\n\n«Кожен з таких острівків дитинства – радість для малечі, можливість активно розвиватися та, звісно, допомога для батьків. Ігровий майданчик обладнаний різноманітним зручним і безпечним обладнанням, де цікаво і весело проводитимуть час коломийські діти та діти переселенців, – наголосила заступниця голови Івано-Франківської ОДА Людмила Сірко.\n\nТакож у Коломиї для дітей внутрішньо переміщених людей обладнали комп’ютерний клас у закладі для тимчасового перебування переселенців, а це – сім комп’ютерів у комплекті з навушниками, лінія інтернету з високою швидкістю та новий wifi-роутер.\n\nПриєднуйтесь до нашого каналу в Телеграмі та сторінки у Фейсбуці, щоб дізнаватись про найважливіші новини.",
    "У Швейцарії можуть запровадити обовʼязкову військову службу для жінок": "Рада кантонів Швейцарії розглядає звіт швейцарського уряду, який рекомендує запровадити обовʼязкову військову службу для жінок.\n\nПро це повідомляє пресслужба Федеральних зборів Швейцарії.\n\nРішення можуть ухвалити через брак військових. Розглядаються два варіанти. Перший — зробити службу обовʼязковою для швейцарських жінок, що дало б змогу подвоїти кількість військових.\n\nДругий обраний варіант передбачає обʼєднання державної служби та цивільного захисту для створення нової організації. Зазначається, що нормативна чисельність швейцарської армії становить 100 тисяч військових. Але у разі мобілізації залучити можна буде не більше 80%, оскільки «солдати не можуть усі одночасно вступити на службу», пояснюють у Федеральних зборах.",
    "«Україна має шанс на економічний успіх після війни»: прогнози міжнародних експертів": "Успіхи військових повинні спонукати швидше думати про те, як почати процес відновлення країни, на яку напала росія, пояснює директор Польського інституту економіки Пьотр Арак. Ключовим питанням найближчих тижнів буде те, чи зможе Україна утримати території, які вона звільнила під час вересневого наступу. Військові експерти не виключають, що росія перегрупується і знову піде в наступ на півночі. Однак реалізація цих намірів навряд чи буде легкою, оскільки Україна отримує не лише військову, але й економічну допомогу, про яку часто забувають, повідомляє видання Рublicystyka.\n\n«Захід найбільше турбують питання енергетичної та продовольчої безпеки. Також проблемою буде збереження підтримки України на нинішньому рівні, що є важким тягарем для економік країн, які постраждали від ковіду. Багато західних політиків на чолі з канцлером Німеччини Олафом Шольцем вважають, що найкращим завершенням війни був би швидкий мирний договір, покликаний дозволити володимиру путіну зберегти обличчя перед росіянами. А це означає, що Україні доведеться піти на далекосяжні поступки. Це те, чого не сприймають країни Балтії та інші країни Центральної Європи. Зокрема, з точки зору Польщі, будь-яка територія, яку Україна віддасть росії, перетворить світовий порядок, заснований на договорах і міжнародному праві, на порядок, заснований на законі джунглів».\n\nЗазначимо, що проєкт Плану реконструкції та розвитку України, вартість якого оцінюється у 750 млрд євро, був представлений 5 липня на Міжнародній конференції з питань відновлення України у м. Лугано, Швейцарія.\n\nУряд у Києві підкреслив, що план був розроблений під його керівництвом і визнаний основним рамковим документом, який задає напрямок процесу відновлення. У найближчі місяці численні країни, профспілки, міжнародні фінансові організації, аналітичні центри та консалтингові компанії, ймовірно, внесуть додаткові пропозиції, які збагатять дискусію та підвищать якість кінцевого продукту. Варто зазначити, що під Луганською декларацією підписалися представники понад 40 країн світу, а також багатосторонніх організацій, таких як Європейський інвестиційний банк та Організація економічного співробітництва та розвитку.\n\nНагадаємо про те, хто буде відбудовувати Україну та чи використають для цього заморожені російські активи.\n\n\n\n180\n\nЧитайте нас у Telegram-каналі, Facebook та Instagram",
    "\"Вправа для ЗМІ\" і \"можлива підготовка до ескалації\" - НАТО та країни Заходу засуджують так звані \"референдуми\" РФ": "Росія може використати \"шахрайські референдуми\" для ескалації в Україні заявив генсек НАТО Єнс Столтенберг в коментарі CNN в п'ятницю. Так він відреагував на повідомлення про те, що Росія розпочала так звані \"референдуми\" про приєднання до її території окупованих регіонів України.\n\n\"Ми мусимо готуватись до того, що Росія використає ці шахрайські голосування для подальшої ескалації війни в Україні\", - сказав генсек НАТО і додав, що це голосування - незаконне і нічого не змінює.\n\nНАТО засудило так звані \"референдуми\" в заяві, виданій в п'ятницю і заявило, що союзники по НАТО не визнають \"незаконну і неправову\" анексію Криму а також окупованих Росією територій України.\n\n\"Шахрайські референдуми в Донецькій, Луганській, Запорізькій та Херсонській областях України не мають легітимності і є зухвалим порушенням Статуту ООН\", - йдеться в заяві.\n\nМЗС Швейцарії викликало посла Росії в країні, щоб висловити обурення через так звані \"референдуми\", повідомляє відомство. Через такі дії, Швейцарія розгляне можливість приєднатись до нових санкцій ЄС проти Росії.\n\n\"Швейцарія засуджує шахрайські референдуми в регіонах України, - заявила Федеральна рада Швейцарії в п'ятницю, - референдуми, які наразі проводять на українських територіях частково окупованих Росією, не відповідають закону і є незаконними за міжнародним правом\", пише Reuters.\n\nСпробою Кремля \"узаконити незаконне\" назвав проведення так званих \"референдумів\" уряд Британії. Ці регіони були проти правління Росії в 2019 році, нагадали в зовнішньо-політичному відомстві країни.\n\nРезультат цих \"референдумів\" напевно відомий заздалегідь, написала у Twitter посол Великої Британії в Україні Мелінда Сіммонс. Вона назвала це так зване голосування \"вправою для ЗМІ, спрямованою на те, щоб проводити подальше незаконне вторгнення Росії\".\n\nРаніше плани Росії провести так звані референдуми засудили в ООН, США а також країни \"Групи семи\".\n\nЗвертаючись до Ради Безпеки ООН в четвер держсекретар США Ентоні Блінкен заявив, що \"зусилля Росії із анексії ще більшої української території є ще однією ескалацією а також запереченням дипломатії\".\n\n\"Будь-які референдуми, які проводяться в умовах російської військової присутності, залякування та примусової депортації, не можуть бути вільними чи справедливими. Будь-яка анексія території України була б грубим порушенням суверенітету України та Статуту ООН\", – йдеться у заяві G7 виданій цього тижня.",
    "Україна закріпилася на 15 місці в таблиці коефіцієнтів УЄФА, Чехія і Швейцарія збільшили відрив": "Джерело - Чемпіон.\n\nПісля матчів 2-го туру групового раунду Ліги чемпіонів Україна підналась на 15 місце в таблиці коефіцієнтів УЄФА, випередивши росію. Одне очко Шахтаря в матчі з Селтіком принесло в скарбничку синьо-жовтих 0,200 бали. Дніпро-1, перемігши в Лізі конференцій Аполлон із Кіпра (1:3), поповнив скарбничку України 0,400 балами.\n\nКиївське Динамо програло обидва стартові матчі в Лізі Європи.\n\nВідзначимо, що Чехія та Швейцарія, які посідають 13 і 14 місця відповідно, продовжують збільшувати відрив від України. Головні преслідувачі України - Данія (25,225), Хорватія (25,150) та Туреччина (25,100) продовжують наближатися. Данці набрали в цьому сезоні 3,300 (3/5 - команд), хорвати - 3,125 (1/4), турки - 4,800 (4/5).\n\nНайбільший коефіцієнт сезону 2022/23 в Іспанії - 5,571, Португалія набрала 5,333 балів, Чехія - 5,250.\n\nТаблиця коефіцієнтів УЄФА\n\n# Країна 18/19 19/20 20/21 21/22 22/23 Заг. К-сть\n\nклубів 1 Англія 22,642 18,571 24,357 21,000 5,000 91,570 7/7 2 Іспанія 19,571 18,928 19,500 18,428 5,571 81,998 7/7 3 Німеччина\n\n15,214 18,714 15,214 16,214 4,750 70,106 8/8 4 Італія 12,642 14,928 16,285 15,714 4,500 64,069 7/7 5 Франція 10,583 11,666 7,916 18,416 3,750 52,331 6/6 6 Нідерланди\n\n8,600 9,400 9,200 19,200 4,500 50,900 4/5 7 Португалія 10,900 10,300 9,600 12,916 5,333 49,049 4/6 8 Шотландія\n\n6,750 9,750 8,500 7,900 2,900 35,800 3/5 9 Бельгія 7,800 7,600 6,000 6,600 5,200 33,200 3/5 10 Австрія\n\n6,200 5,800 6,700 10,400 2,900 32,000 4/5 11\n\nСербія\n\n6,000 6,000 5,500 9,500 2,375 29,375 2/4 12 Норвегія 5,375 3,750 6,500 7,625 4,500 27,750 2/4 13 Чехія 6,500 2,500 6,600 6,700 5,250 27,550 3/4 14 Швейцарія\n\n3,900\n\n6,400\n\n5,125\n\n7,750\n\n4,250 27,425 2/4 16 Україна 5,600 7,200 6,800 4,200 2,900 26,700 3/5 15 росія 7,583 4,666 4,333 5,300 4,333 26,215 0/0\n\nКлубний рейтинг коефіцієнтів для національних асоціацій розраховується на основі результатів усіх клубів конкретної асоціації в Лізі чемпіонів (ЛЧ), Лізі Європи (ЛЄ) та Лізі конференцій (ЛК) УЄФА за останні 5 сезонів. Рейтинг визначає кількість місць для кожної асоціації (країни) на майбутні єврокубкові сезони.\n\nСистема нарахування балів\n\nОчки нараховуються за наступною схемою:\n\nперемога в матчі групового етапу та вище - 2 очка;\n\nперемога в матчі кваліфікації та плей-оф кваліфікації - 1 очко;\n\nнічия в матчі групового етапу та вище - 1 очко;\n\nнічия в матчі кваліфікації та плей-оф кваліфікації - 0,5 очка;\n\nбонус за участь у груповому етапі (ЛЧ, ЛЄ) - 4 очки;\n\nбонус за вихід до 1/8 фіналу (ЛЧ) - 4 очки;\n\nперше місце у групі (ЛЄ) - 4 очки;\n\nдруге місце у групі (ЛЄ) - 2 очка;\n\nперше місце у групі (ЛК) - 2 очка;\n\nдруге місце у групі (ЛК) - 1 очко;\n\nвихід до 1/8 фіналу, чвертьфіналу, півфіналу та фіналу (ЛЧ, ЛЄ) - додатково по 1 очку;\n\nвихід до 1/2 фіналу та фіналу (ЛК) - додатково по 1 очку.\n\nДодатково\n\nРезультати серій пенальті не впливають на підрахунок. Для матчів плей-оф, які спочатку планувалися у звичайному форматі, а потім були скорочені до одного матчу, нарахування очок змінюється наступним чином:\n\nтри очки за перемогу (в основний та додатковий час);\n\nдва очка кожній команді у разі нічиєї (після основного та додаткового часу);\n\nодне очко за поразку (в основний чи додатковий час).\n\nРозрахунок коефіцієнта\n\nКоефіцієнт є сумою середнього значення за поточний сезон (загальна кількість набраних балів ділиться на число клубів конкретної асоціації, що беруть участь у євросезоні) плюс результати попередніх 4-х сезонів. У разі рівності коефіцієнтів вище місце посідає асоціація з більш високим коефіцієнтом за попередній сезон.\n\nРейтинг оновлюється після кожного раунду клубних змагань УЄФА.",
    "Факультет ветеринарної медицини: Міжнародна наукова конференція «Єдине здоров’я – 2022»": "Факультет ветеринарної медицини: Міжнародна наукова конференція «Єдине здоров’я – 2022»\n\nПоділитись:\n\nЗгідно наказу ректора НУБіП України № 586 від 01 вересня 2022 року конференція відбувалась у вигляді пленарного та секційних засідань на базі факультету ветеринарної медицини Національного університету біоресурсів і природокористування України.\n\nУ роботі конференції прийняли участь більше 250 учасників представників закладів вищої освіти України та зарубіжжя, роботодавці, представники бізнесу, студенти.\n\nЗ вітальним словом до учасників конференції звернувся декан факультету ветеринарної медицини, доктор біологічних наук, професор, академік НААН Цвіліховський Микола Іванович, який акцентував увагу на проблемах та викликах сьогодення в забезпеченні здоров’я людства та наголосив на відповідальності, яка покладена на лікарів ветеринарної медицини. А також привітав кафедри факультету із 100-річним ювілеєм.\n\nЦентровою була доповідь доктора ветеринарних наук, професора Нєдосєкова Віталія Володимировича на тему «БІОЛОГІЧНА БЕЗПЕКА ТА ЄДИНЕ ЗДОРОВ’Я», яка об’єднала ризики, з якими стикається людство щодо розповсюдження найбільш небезпечних зоонозних хвороб, шляхи запобігання їх поширенню та прогнозування методів запобігання, що й включає в себе елементи біологічної безпеки.\n\nРезультати наукових досліджень щодо збудника небезпечного зоонозу, який може міститися у харчових продуктах Echinococcus multilocularis і бути надзвичайно небезпечним для людини у своїй доповіді представила Caroline Frey Marreros Canales, Prof. Dr. med. vet., директор Інституту паразитології Університету Берну (м. Берн, Швейцарія)\n\nЗ не менш актуальними доповідями до учасників конференції звернулись доктор ветеринарних наук, професор, Голова наглядової ради НВФ «Бровафарма» Березовський А.В., кандидат ветеринарних наук, доцент, провідний фахівець ПАТ НВЦ «Борщагівський ХФЗ» Розумнюк А.В., заступник директора, керівник випробувального центру ДНДІ лабораторної діагностики та ветеринарно-санітарної експертизи Курята Н.В., доктор ветеринарних наук, професор Поліського національного університету Галатюк О.Є., президент бізнес-об’єднання «Органічна Україна» Корогод О.М.\n\nЩодо сторічного шляху кафедр ветеринарної гігієни ім. проф. А.К. Скороходька доповів доктор біологічних наук, професор, член-кор. НААН Захаренко М.О.; кафедри фармакології - доктор ветеринарних наук, професор Духницький В.Б., терапії і клінічної діагностики - доктор ветеринарних наук, професор Грушанська Н.Г., епізоотології, мікробіології і вірусології - кандидат ветеринарних наук, доцент Сорокіна Н.Г., патологічної анатомії - доктор ветеринарних наук, професор Борисевич Б.В.\n\nДоктор ветеринарних наук, доцент Галат Марина Владиславівна представила доповідь на надзвичайно актуальну тему «Токсоплазмоз тварин: поширення в Україні і небезпека зараження». Адже близько 300 видів тварин і 60 видів птахів можуть бути носіями цього небезпечного захворювання. В той же час, людина може заразитися від них, якщо буде вживати в їжу недостатньо «оброблене термічно» м’ясо, пити некип’ячену воду з відкритих джерел, їсти погано помиті фрукти і овочі, вживати їжу брудними руками. Токсоплазмоз - це особливо небезпечне захворювання для вагітних жінок, тому обов’язковим є аналіз на особливо небезпечні для плода інфекції (так званий TORCH-комплекс), який включає в себе і це внутрішньоутробне захворювання.\n\nТаким чином, доповіді, які були представлені на пленарному засіданні, надзвичайно влучно підкреслювали тематику «Єдиного здоров’я», розкриваючи її з різних сторін і пропонуючи шляхи вирішення та напрямки подальшої діяльності науковців усього світу.\n\nСекційні засідання проходили у 6 секціях протягом двох днів. Було заслухано більше 50 доповідей з актуальних проблем ветеринарної освіти, науки і практики.\n\nЗокрема, тематика у Секції № 1 «Діагностика хвороб і терапія тварин в сучасній освіті, науці і практиці», окрім 100-літнього ювілею кафедри клінічної діагностики, була присвячена не менш важливій події – 100 років з Дня народження великого вченого-терапевта Миколи Олександровича Судакова, який протягом 19-ти років був завідувачем кафедри терапії і клінічної діагностики, створив потужну наукову школу і присвятив своє життя вивченню мікроелементозів у сільськогосподарських тварин у різних біогеохімічних зонах України.\n\nУчні М.О.Судакова (з права на ліво) - к.вет.н., доцен Січкар В.С.(перший), д.вет.н, проф. Долецький С.П.(другий), асистент Левищенко Т.І.(третя)\n\nСекція № 2. «Сучасний стан і перспективи розвитку ветеринарної фармакології та токсикології» та Секція № 5. Конференція до 100-річчя кафедри епізоотології, мікробіології і вірусології «Століття на захисті епізоотичного благополуччя» працювали у онлайн-форматі, однак це не зменшило активності участі, доповідей та обговорення актуальних проблем.\n\nНатомість Секція № 4. «Гігієна ‒ основа ветеринарної профілактики та безпечності продукції» зібрала когорту науковців із різних куточків України й активно працювали в змішаному форматі, обговорюючи проблеми цієї галузі.\n\nУ Секції № 6. «Студентська наука» свої перші наукові кроки представляли студенти факультетів ветеринарної медицини різних ЗВО. Загалом було виголошено 21 студентську доповідь, охоплено безліч цікавих тем, а головне – створено атмосферу наукового спілкування студентства.\n\nЗагалом, у пленарному та секційних засіданнях взяли участь представники Львівського національного університету ветеринарної медицини та біотехнологій імені С.З. Ґжицького, Одеського НАУ, Сумського НАУ, Білоцерківського НАУ, Поліського державного університету, Подільського державного університету, Державного біотехнологічного університету, Полтавського ДАУ, Дніпровського державного аграрно-економічного університету, Інституту продовольчих ресурсів НААН, Інституту мікробіології і вірусології ім. А.К. Заболотного НАН України, Національного університету водного господарства та природокористування, Національного фармацевтичного університету, Державного науково-дослідного контрольного інституту ветеринарних препаратів та кормових добавок, ННЦ «Інститут експериментальної і клінічної ветеринарної медицини», ДНДІ лабораторної діагностики та ветеринарно-санітарної експертизи, Української лабораторії якості і безпеки продукції АПК, ДУ \"Інститут медицини праці імені Ю.І.Кундієва НАМН України\", Науково-методичного центру вищої та фахової передвищої освіти МОН України, ННЦ «Інститут бджільництва імені П.І. Прокоповича», Рівненського державного гуманітарного університету, Тернопільського національного медичного університету імені І. Я. Горбачевського, Волинського національного університету імені Лесі Українки та ТОВ «Експертний центр «Біолайтс». А також в онлайн форматі доєднались колеги із зарубіжних країн (Італія, Естонія, Швейцарія, Болгарія, Молдова, Польща, Ізраїль, США, Данія, Індія, Франція).\n\nТетяна Немова,\n\nсекретар організаційного комітету конференції\n\n\n\n",
    "Швейцарія підписала \"скандальну\" угоду на купівлю винищувачів F-35": "Бойовий літак Lockheed Martin F-35 бере участь у демонстраційному польоті на авіашоу у Фарнборо, Великобританія, 19 липня 2022 року. (Justin Tallis/AFP via Getty Images)\n\nШвейцарські чиновники офіційно підписали контракт на придбання трьох десятків винищувачів F-35 у США в рамках запланованої модернізації швейцарських ВПС. Велика оборонна закупівля натрапила на критику, повідомив уряд.\n\nГолова служби озброєнь Швейцарії та директор програми F-35A підписали угоду про закупівлю літаків, які будуть поставлені в період з 2027 по 2030 роки, на суму трохи більше ніж 6 мільярдів швейцарських франків.\n\nПідтримайте\n\nнаше видання! В умовах війни наше видання очікувано залишилося без реклами, а наші співробітники, відповідно, — без грошей. Багато журналістів з сім'ями, з дітьми перебувають абсолютно без засобів для існування, але продовжують цілодобово працювати, готуючи репортажі з міст, які охоплені війною, постачаючи вам важливу та правдиву інформацію. як допомогти журналістам\n\nУ вартість закупівлі буде включено обладнання для конкретних місій, зброю та боєприпаси, а також логістику, планування місій та підтримку навчання, йдеться у заяві.\n\nНаприкінці минулого місяця опонентам вдалося подати петицію з вимогою винести заплановану закупівлю на референдум. Але представники уряду Швейцарії заявили, що виборці вже дали свою згоду, і контракт уже підписано, тому будь-які терміни для проведення референдуму були б надто пізніми.\n\nПротивники кажуть, що літаки надто дорогі та не підходять для потреб Швейцарії. Швейцарські ВПС переважно використовують такі винищувачі для повітряного патрулювання у своєму європейському небі, а не в конфліктах за кордоном.\n\nЗгідно з конституцією, Швейцарія є нейтральною країною, що обмежує її можливості щодо участі в іноземних конфліктах.\n\nШвейцарський уряд вибрав винищувачі під час конкурсу, що проходив у червні. Нові винищувачі повинні замінити застарілий парк літаків F/A-18 Hornet та F-5 Tigers.\n\nЗа матеріалами The Epoch Times USA",
    "Візовий бан. Країни Європи продовжують закривати в'їзд для росіян": "Фото: Прикордонний пункт пропуску на кордоні Естонії з Росією в Нарві (gettyimages.com)\n\nПольща, країни Балтії та Швейцарія скасували спрощений візовий режим для громадян РФ\n\nВізовий бан для росіян для поїздок до Європи набув чинності 19 вересня. Суміжні із РФ країни перестали пропускати російських туристів із шенгенськими візами.\n\nПро це повідомляє TRAVEL РБК-Україна з посиланням на заяву МЗС Естонії.\n\nВідтепер туристи із РФ із шенгенськими візами не зможуть подорожувати територією Естонії, Латвії, Литви та Польщі.\n\n\"Неможливо гарантувати, що російські туристи не несуть загрозу\"\n\n\"Разом із Латвією, Литвою та Польщею ми вирішили спільно обмежити можливості туризму для громадян Росії, щоб захистити громадський порядок та безпеку\", - зазначила прем'єр-міністр Кая Каллас.\n\nВона додала, що Росія принесла війну на територію Європи та використовує всі засоби, щоб розколоти європейське суспільство.\n\n\"Як держави, розташовані біля зовнішнього кордону ЄС, ми повинні охороняти безпеку Європи. Зараз неможливо гарантувати, що російські туристи, які прибувають через Естонію до ЄС, не спричиняють ризик для безпеки\", - сказала міністр.\n\nФото: Кордон Польщі (gettyimages.com)\n\n\"Громадяни країни-агресора не повинні мати можливість насолоджуватися перевагами вільного світу. Ми більше не пропускатимемо російських туристів через кордон Естонії. Одним з важливих винятків при цьому буде можливість відвідувати членів сім'ї, що живуть тут\", - втонила Каллас.\n\nДля росіян залишається варіант їхати до Європи через Фінляндію та Норвегію. Також все ще можна літати до європейських країн – через Стамбул чи інші аеропорти з пересадками.\n\nТуристам із РФ у Швейцарії обмежили видачу віз\n\nОбмежити відвідування російських туристів вирішили також у Швейцарії – з 16 вересня їм призупинили спрощений візовий режим. За період війни таких відвідувачів там побільшало, повідомляє swissinfo.ch.\n\nЗа 9 місяців Швейцарія видала російським громадянам понад 9 000 в'їзних шенгенських віз. За даними на кінець липня, вони провели у готелях країни понад 61 тисячу ночівель. При цьому залишалися в готелях довше 3 ночей, що довше середнього.\n\nПри цьому у сфері туризму хочуть відмовитись від російського ринку. Наприклад, офіційний національний туроператор Швейцарії Switzerland Travel Centre AG (ST) більше не приймає замовлення з Росії.\n\nФото: Росіяни заполонили Швейцарію під час війни в Україні (unsplash.com/daniel-cox)\n\nРішення про призупинення спрощеної видачі віз приводить візові правила Швейцарії у відповідність до візових норм Європейського союзу.\n\nБез спрощеного візового режиму росіянам доведеться чекати довше, збирати більше паперів та довідок та сплачувати дорожчі візові збори.\n\nУ заяві Федеральної ради йдеться, що підтримувати спільну та узгоджену європейську візову політику – на користь Швейцарії. А якщо ні, то переміщення в обхід можуть призвести до значного збільшення візових заяв від росіян до представництв Швейцарії.\n\nНагадаємо, ми писали, які країни припинили пускати росіян.",
    "Британія перша запровадила санкції проти РФ через проведення псевдореферендумів": "Міністр закордонних справ Великої Британії Джеймс Клеверлі в понеділок оголосив про запровадження 92 санкцій у відповідь на фіктивні референдуми, які Росія організувала в чотирьох регіонах України в порушення міжнародного права.\n\nПро це повідомляє \"Європейська правда\" з посиланням на повідомлення британського уряду.\n\n\"Фіктивні референдуми, проведені під дулом пістолета, не можуть бути вільними або справедливими, і ми ніколи не визнаємо їх результати. Вони відповідають чіткій схемі насильства, залякування, тортур та примусових депортацій на захоплених Росією територіях України\", – наголосив глава Форин-офісу.\n\nЗа його словами, санкції Британії \"спрямовані проти тих, хто стоїть за цими фіктивними голосуваннями, а також проти осіб, які продовжують підтримувати агресивну війну російського режиму\".\n\nЗокрема Лондон вніс до санкційних списків 33 чиновників та колабораціоністів, які перебувають у тимчасово окупованих регіонах України, зокрема главу \"уряду Херсона\" Сергєя Єлісєєва, \"міністра освіти і науки ЛНР\" Івана Кусова, главу \"уряду Запоріжжя\" Євгенія Балицького і заступника \"глави ДНР\" Євгенія Солнцева.\n\nТакож під санкції потрапила агенція IMA Consulting, яку називають \"улюбленим піар-агентством Путіна\" і якій було доручено керувати публічними кампаніями для просування фейкових референдумів.\n\nОбмеження торкнулися і російської компанії \"Гознак\", \"відомої своєю монополією на виготовлення \"десятків мільйонів\" державних документів, зокрема прискорених паспортів на тимчасово окупованих територіях України\".\n\nУ санкційному списку Британії також з’явилися олігархи Год Нісанов та Зарах Ілієв (\"королі російської нерухомості\", які володіють та контролюють групу компаній \"Київська площа\"), Іскандер Махмудов (президент і засновник Уральської гірничо-металургійної компанії), Ігорь Макаров (президент і власник міжнародної групи ARETI, великого інвестора в нафтогазовому секторі).\n\nКрім того, обмеження були запроваджені проти 23 членів ради директорів та правління \"Газпромбанка\", 16 членів наглядової ради й правління \"Сбербанка\" та його керівництва і 10 керівників \"Совкомбанка\".\n\nЗа даними британського уряду, станом на сьогодні він запровадив санкції проти понад 1200 фізичних та понад 120 юридичних осіб із Росії, зокрема понад 120 олігархів, сукупний світовий статок яких, за оцінками, перевищує 130 мільярдів фунтів стерлінгів.\n\nРаніше повідомлялося, що країни ЄС почали консультації щодо восьмого пакета санкцій проти Росії за агресивну війну проти України.",
    "ЄБРР та уряд Швейцарії виділять гранти дизайнерам, які візьмуть участь у Brussels Fashion Week": "Європейський банк реконструкції та розвитку та уряд Швейцарії в межах Фонду сприяння малому бізнесу ЄБРР підтримають 11 компаній-дизайнерів, які візьмуть участь у Brussels Fashion Week.\n\nПро це повідомляють у Telegram-каналі Ukrainian Fashion Week.\n\nТиждень Моди в Брюсселі проходитиме з 5 по 9 жовтня 2022 року.\n\nДо участі приймаються заявки від брендів:\n\nщо створюють колекції дизайнерського одягу\n\nщо мають колекцію/фрагмент колекції з 10-15 повноцінних образів сезону SS23\n\nщо працюють на ринку більше 2-х років\n\nщо мають досвід участі в Тижнях Моди\n\nщо мають виробничі можливості для тиражування колекцій\n\nщо мають лукбук/кампейн нової колекції\n\nТак, заявку необхідно заповнити до 9 вересня 2022 року включно, вже 12 вересня оголосять переможців.\n\nВідібрані на конкурсній основі бренди отримають допомогу у формі грошової компенсації 100% витрат на участь у колективному показі.\n\nУ липні Ukrainian Fashion Week репрезентували ініціативу Support Ukrainian Fashion для підтримки українських дизайнерів. Оргкомітет звернувся до Тижнів моди в Європі та США з проханням дати змогу українським дизайнерам продемонструвати нові колекції на світових подіумах. Завдяки чому митці не втратять сезон, а 51-й UFW відбуватиметься в новому форматі.\n\n51-й сезон Ukrainian Fashion Week стане міжнародним. Так, нові колекції українські дизайнери показують на майданчиках – Malta Fashion Week, Budapest Central European Fashion Week, Berlin Fashion Week, Transilvania Fashion Festival, Vienna Fashion Week, MBFW Madrid, Brussels Fashion Week, Vegan Fashion Week (Los Angeles).\n\nДовідка. Гранти виділятимуть за підтримки ЄБРР та фінансування уряду Швейцарії в межах Фонду сприяння малому бізнесу ЄБРР (донори Фонду: Італія, Японія, Корея, Люксембург, Швеція, Швейцарія, США, ТайваньБізнес – Фонд Технічного Співробітництва ЄБРР та Норвегія).",
    "Джойс яскраво нокаутував Паркера і тепер претендує на чемпіонський пояс Усика (відео)": "У ніч на неділю, 25 вересня, на Manchester Arena у Манчестері (Великобританія) відбувся боксерський поєдинок у надважкій вазі (понад 90,7 кг) за вакантний пояс тимчасового чемпіона WBO між непереможним британцем Джо Джойсом (15 перемог, 14 з них — нокаутом) та новозеландцем Джозефом Паркером (30 перемог, 21 з них — нокаутом, 3 поразки), який минулого року побив Дерека Чісору.\n\nУ першій половині дуже видовищного поєдинку 30-річний колишній чемпіон світу WBO Паркер (2018-го програв титул Ентоні Джошуа) намагався завдавати більше ударів, щоб змусити Джойса здригнутися, але 37-річний Джойс зберігав самовладання і час від часу потужно відповідав. А, починаючи з шостого раунду, у рингу вже господарював британець, який неабияк вимотав закривавленого суперника (у Джойса в середньому 81,6 удару за раунд проти 54,7 у опонента) і в 11-й трихвилинці лівим хуком відправив його на настил рингу. Паркер зумів підвестися, але рефері встиг раніше дорахувати до десятої, ніж новозеландець відновився. 14-та перемога Джойса нокаутом у 15 поєдинках!\n\nЗавоювавши тимчасовий пояс WBO, Джойс став офіційним претендентом на титул регулярного чемпіона Олександра Усика, який вдруге переміг іншого британця Ентоні Джошуа. Хоча реальність така, що віцечемпіон Олімпійських ігор-2016 Джойс посідає третє місце у черзі на цей бій після обов'язкових претендентів за версіями WBA та IBF британця Даніела Дюбуа та хорвата Філіпа Хрговича,\n\n«Я сподіваюся, що зможу виграти чемпіонський титул, — заявив Джо Джойс. — Почуваюся добре, у мене в запасі є ще кілька років. Я хочу битися з Усиком. Цей бій мені цікавий. Якось ми вже виходили в ринг, я програв, але отримав насолоду від поєдинку. Але зараз важко домовлятися, багато промоутерів, багато різних організацій».\n\nДжо Джойс\n\nНагадаємо, що поєдинок Усика та Джойса відбувся у 2013 році в рамках Всесвітньої серії боксу, і тоді українець переміг боксера команди «Британські левові серця» одноголосним рішенням суддів.\n\nРаніше «ФАКТИ» повідомляли, що Джо Джойс нокаутував француза камерунського походження Карлоса Такама.\n\nФото The Sun\n\n832\n\nЧитайте нас у Telegram-каналі, Facebook та Instagram",
    "Збірна України з пляжного футболу вийшла до чвертьфіналу відбору Всесвітніх пляжних ігор із другого місця": "Збірна України з пляжного футболу вийшла до чвертьфіналу відбору Всесвітніх пляжних ігор із другого місця\n\nФото beachsoccer.com\n\nСьогодні збірна України з пляжного футболу проводила другий матч в європейському відборі до Всесвітніх пляжних ігор 2023 року.\n\nУчора в Катанії підопічні Миколи Костенка перемогли Азербайджан (5:4) і забезпечили собі участь у чвертьфіналі. Сьогодні ж їм протистояла збірна Швейцарії, у поєдинку з якою визначалася доля першого місця в групі С.\n\nПерший період пройшов у рівній боротьбі. Команди обмінялися ударами в поперечину, а єдиний м'яч забив Ноель Отт, вивівши швейцарців уперед.\n\nНа початку другої 12-хвилинки Еліотт подвоїв перевагу нашого суперника, а ще за хвилину м'яч у власні ворота зрізав Ігор Борсук. Наприкінці періоду Деян Станкович вийшов на перехоплення і зробив рахунок 4:0. На 23-й хвилині голкіпер збірної Швейцарії грубо порушив правила і заробив червону картку й пенальті. На жаль, Олег Зборовський переграти другого воротаря опонента не зміг. На останніх секундах Станкович ще й оформив дубль, скориставшись тим, що наша команда випустила замість голкіпера польового гравця.\n\nУ третьому періоді збірну України нарешті прорвало. Ярослав Заворотний зміг розмочити рахунок, а Олександр Корнійчук — забити другий м'яч. Утім, одразу ж Сандро Спакка загасив промінь надії для нашої команди — 6:2. Під завісу зустрічі противники обмінялися голами Отта й Корнійчука — 7:3.\n\nОтже, у чвертьфінал відбору Всесвітніх пляжних ігор із першого місця в групі С вийшла Швейцарія, а з другого — Україна. Суперником синьо-жовтих на цьому етапі буде Італія. Поєдинок відбудеться у п'ятницю, 2 вересня (18.30).\n\nВсесвітні пляжні ігри 2023 року. Чоловіки. Кваліфікація. Група С\n\nШвейцарія — Україна — 7:3\n\nГоли: Отт (12, 34), Еліотт (13), І. Борсук (14, автогол), Станкович (23, 24), Спакка (28) — Заворотний (26), Корнійчук (28, 35).\n\nУкраїна: Неруш, Коваленко, І. Борсук, А. Борсук, Корнійчук, Глуцький, Войток, Щериця, Медвідь, Войтенко, Заворотний, Пашко, Левченко, Зборовський.\n\nНа 23-й хвилині вилучений Еліотт (Швейцарія).\n\n29.08. Швейцарія — Азербайджан — 7:4\n\n30.08. Україна — Азербайджан — 5:4\n\n31.08. Швейцарія — Україна — 7:3\n\nПідсумкова таблиця\n\nКоманда І В ВО ВП ПП ПО П М О 1 Швейцарія 2 2 0 0 0 0 0 14—7 6 2 Україна 2 1 0 0 0 0 1 8—11 3 3 Азербайджан 2 0 0 0 0 0 2 8—12 0\n\nНагадаємо, що путівки на Всесвітні пляжні ігри отримають п'ять найкращих команд турніру. Загалом у боротьбу вступили 13 збірних, розділених на чотири групи.",
    "Україна U-21 – Словаччина U-21: відео онлайн-трансляція вирішального матчу за вихід на Євро-2023": "Ласкаво просимо! Реєстрація Відновлення паролю Авторизуйтесь, щоб мати можливість коментувати матеріали Увійдіть, щоб мати можливість коментувати матеріали Введіть адресу електронної пошти, на який була проведена реєстрація і на нього буде висланий пароль\n\nЗабули пароль? Увійти Пароль може містити великі і маленькі букви латинського алфавіту, а також цифри Введений e-mail містить помилки Перевірка Перевірка Зареєструватися Ім'я та прізвище повинні складатися з букв латинського алфавіту або кирилиці Введений e-mail містить помилки Даний e-mail вже існує У поля Ім'я та прізвище немає помилок У поля E-mail немає помилок Нагадати пароль Введений e-mail містить помилки\n\nАбо увійдіть через соцмережі",
    "Груповий турнір у Лізі націй УЄФА завершують матчі 6-го туру": "Футболісти збірної України у вівторок, 27 вересня, у Кракові (Польща) прийматимуть національну команду Шотландії\n\nУ паралельному матчі групи 1 Ліги В на “Авіва Стедіум” у Дубліні зіграють Ірландія та Вірменія.\n\nЗгідно регламентом Ліги націй УЄФА, переможці чотирьох груп Ліги В отримають путівки до Ліги А, а останні команди квартетів у наступному циклі виступатимуть у Лізі С.\n\nЧитайте також: Збірна України з футболу на виїзді розгромила Вірменію\n\nРозклад поєдинків 6-го туру Ліги націй УЄФА.\n\n25 вересня.\n\nЛіга А\n\nгрупа 1: Данія – Франція, Австрія – Хорватія.\n\nТаблиця: Хорватія – 10 очок, Данія – 9, Франція – 5, Австрія – 4.\n\nгрупа 4: Нідерланди – Бельгія, Вельс – Польща.\n\nТаблиця: Нідерланди – 13 очок, Бельгія – 10, Польща – 4, Вельс – 1.\n\nЛіга С\n\nгрупа 1: Люксембург – Литва, Фарерські острови – Туреччина.\n\nТаблиця: Туреччина – 13 очок, Люксембург – 8, Фарерські острови – 5, Литва – 1.\n\nгрупа 3: Казахстан – білорусь, Словаччина – Азербайджан.\n\nТаблиця: Казахстан – 13 очок, Азербайджан – 7, Словаччина – 6, білорусь – 2.\n\nЛіга D\n\nгрупа 1: Андорра – Латвія, Молдова – Ліхтенштейн.\n\nТаблиця: Латвія – 12 очок, Молдова – 10, Андорра – 7, Ліхтенштейн – 0.\n\n26 вересня.\n\nЛіга А\n\nгрупа 3: Англія – Німеччина, Угорщина – Італія.\n\nТаблиця: Угорщина – 10 очок, Італія – 8, Німеччина – 6, Англія – 2.\n\nЛіга В\n\nгрупа 3: Чорногорія – Фінляндія, Боснія і Герцеговина – Румунія.\n\nТаблиця: Боснія і Герцеговина – 11 очок, Чорногорія – 7, Фінляндія – 5, Румунія – 4.\n\nЛіга С\n\nгрупа 4: Гібралтар – Грузія, Північна Македонія – Болгарія.\n\nТаблиця: Грузія – 10 очок, Північна Македонія – 7, Болгарія – 6, Гібралтар – 1.\n\nЛіга D\n\nгрупа 2: Сан-Марино – Естонія.\n\nТаблиця: Естонія – 9 очок, Мальта – 6, Сан-Марино – 0.\n\n27 вересня.\n\nЛіга А\n\nгрупа 2: Швейцарія – Чехія, Португалія – Іспанія.\n\nТаблиця: Португалія – 10 очок, Іспанія – 8, Швейцарія – 6, Чехія – 4.\n\nЛіга В\n\nгрупа 1: Україна – Шотландія, Ірландія – Вірменія.\n\nТаблиця: Шотландія – 12 очок, Україна – 10, Ірландія – 4, Вірменія – 3.\n\nгрупа 2: Албанія – Ісландія.\n\nТаблиця: Ізраїль – 8 очок, Ісландія – 3, Албанія – 1.\n\nгрупа 4: Швеція – Словенія, Норвегія – Сербія.\n\nТаблиця: Норвегія – 10 очок, Сербія – 10, Словенія – 5, Швеція – 3.\n\nЛіга С\n\nгрупа 2: Греція – Північна Ірландія, Косово – Кіпр.\n\nТаблиця: Греція – 12 очок, Косово – 6, Північна Ірландія – 5, Кіпр – 5.",
    "Влада Швейцарії прогнозує можливість відключення світла у зимку": "Одна із найбагатших країн світу готується до холодної й темної зими. Влада Швейцарії прогнозує можливість відключення світла, бо країні бракуватиме електроенергії. Причина цього - залежність Швейцарії від експорту, який став дуже ненадійним через війну, розв'язану росією. Чому заможна Швейцарія виявилася неготовою до таких проблем - розбиралася наша спеціальна кореспондентка Світлана Чернецька.\n\nЦі захоплюючі краєвиди у швейцарських Альпах не лише милують око. Усе це - добре продумана система видобутку електроенергії. На глибині понад пів кілометра під цим озером - проклали понад 17 кілометрів тунелів. Це найновіша гідроелектростанція в країні, яку запустять вже у вересні.\n\nРоберт Гляйц, представник гідроелектростанції:\n\nМи зберігаємо воду у верхній дамбі й щойно бачимо потребу в енергії в час пік - вранці чи ввечері, то спускаємо воду через турбіни в нижню дамбу. Ми ганяємо воду з одного озера в інше, і таким чином, постійно можемо виробляти енергію.\n\nЗагалом у Швейцарії сотні гідроелектростанцій. І насправді країна повністю забезпечує себе енергією у літні місяці. Але щойно холоднішає - власного виробництва стає недостатньо. І ситуацію не врятує навіть грандіозне відкриття цієї електростанції.\n\nСтефан Гено, професор енергетичного менеджменту в університеті прикладних наук і мистецтв Західної Швейцарії:\n\nМи залежимо від 30% європейських потужностей, наші основні постачальники - німці та французи. У Франції зараз проблема з ядерною енергетикою, і те, що ми імпортували з Німеччини - теж не буде доступним, тож цієї зими нас чекають певні проблеми.\n\nНімеччина не зможе поділитися своїм газом, бо самій не вистачатиме. Адже країна на 55% залежна від російського палива. Постачання якого москва сильно урізала. А сусідня Франція теж не допомагає. Бо їй довелося зупинити половину атомних реакторів через проблеми з корозією. На додачу до всього, Швейцарія не є членом Євросоюзу, тож у списку пріоритетів Брюсселя буде в самому кінці.\n\nУ самій Швейцарії ще п'ять років тому вирішили відмовитися від атомної енергетики. І зараз в країні працює лише чотири атомні електростанції, вони одні із найстаріших у Європі. А будувати нові заводи - взагалі під державною забороною. Бо в країні вирішили виробляти лише кліматично безпечну електроенергію.\n\nАле зараз стало очевидно, що одна із найзаможніших країн світу не передбачила ризики енергетичної залежності. І не встигла підготуватися до перебоїв з експортом.\n\nНіколас Вютріч, представник екологічної організації:\n\nМи не змогли вчасно урізноманітнити нашу продукцію. Занадто сильно покладалися на гідроелектростанції й зовсім не розвивали, приміром, сонячну енергетику. Тож зараз дуже сильно відстали у цьому питанні від наших сусідів і мусимо терміново шукати й розробляти інші рішення.\n\nВ Бельгії поки влада країни шукає рішення, швейцарці поспішають утеплюватися. В країні стрімко зріс попит на сонячні панелі та генератори. Бо уряд вже попередив, ця зима буде важкою. І головною причиною називає війну в Україні.\n\nСимонетта Соммаруга, міністерка енергетики Швейцарії:\n\nФедеральна рада вирішила, що Швейцарія повинна встановити добровільну мету економії газу в розмірі 15% протягом зимових місяців, так само як це робитимуть в країнах ЄС. Причина, чому ми це робимо, полягає в тому, що ми повністю залежимо від імпорту газу з-за кордону.\n\nПоки що влада лише закликає швейцарців економити електроенергію. Бо якщо споживання не зменшиться, доведеться вводити жорсткіші заходи, як то - заборону на певні побутові прилади. А в екстреному випадку - уряд може вдатися навіть до періодичних кількагодинних відключень світла.",
    "Як швейцарські Альпи рятують клімат і енергосистему Європи – DW – 29.08.2022": "Лише гребля вказує на те, що ця лазурова водойма - не диво природи. На початку серпня 2022 року в кантоні Вале у Швейцарії введено в експлуатацію ГАЕС Нант-де-Дранс, що є другою за потужністю в країні та однією з найбільших в Європі гідроакумулючих станцій. Її встановлена потужність 900 МВт, що дорівнює потужності одного сучасного енергоблоку АЕС й забезпечує струмом 900 тисяч домогосподарств.",
    "Понад 2 тисячі британських компаній продовжують бізнес із РФ – YouControl": "Загальна кількість російських комерційних компаній, засновниками яких є резиденти Великої Британії, сягає 2370 юридичних осіб.\n\nПро це йдеться в дослідженні YouControl.\n\nЗазначається, що британські дочірні компанії в Росії часто слугують прикриттям для міжнародних фінансових потоків, що ведуть до російських власників.\n\nТак, HSBC Holdings, Unilever, GlaxoSmithKline, AstraZeneca, Linde, Legal & General Group та LyondellBasell Industries – компанії, що мають головний офіс у Британії та підтримують співпрацю з РФ.\n\nПри цьому, як показало дослідження, найбільша частка британського капіталу в рф представлена в будівництві, оптовій торгівлі, операціях з нерухомістю, транспорті і логістиці, а також в IT.\n\n\"Більшість компаній із британськими номінальними власниками зосереджені в Москві та Санкт-Петербурзі.\n\nТри британські компанії, номінальні власники російських активів з топ 20, виявились підконтрольними росіянам: ООО \"ИНВЕСТИЦИОННАЯ КОМПАНИЯ \"ДЭНМАР-ФИНАНС\", ООО \"ГРУППА ЛАДОГА\", ООО БЕРКШИР.\n\nВІДЕО ДНЯ\n\nБізнесмени російського походження – мільярдери Павло Дуров та Юрій Мільнер, були інвесторами на ранніх етапах стартапу із прокату авто ООО \"ВИЛИ РАЗРАБОТКА\" з офісом у Лондоні\", - кажуть в YouControl.\n\nПри цьому, російських компаній у Британії майже у 5 разів більше, ніж британських в Росії.\n\n\"Вихід компаній із російського ринку чи згортання там операцій називають бізнес-бойкотуванням, тобто добровільними або непрямими санкціями. Для кількісного вимірювання рівня виходу бізнесу з РФ YouControl розробив інтегральний індекс ELI (Exodus Level Index). Він агрегує інформацію про розподіл кількості компаній з тієї чи іншої країни за 5 категоріями корпоративної реакції на російсько-українську війну.\n\nПри формуванні індексу враховувалися рекомендації дослідників Єльського університету щодо класифікації зарубіжних компаній. Середній індекс бізнес-бойкотування росії британськими компаніями ELI = 4,3. І це достатньо високий рівень за шкалою від 1 до 5.\n\nОсновні сфери діяльності британських компаній, які припинили чи призупинили бізнес з рф: бізнес-послуги, фінанси, роздрібна торгівля, харчпром, важка промисловість, легка промисловість, а також інжиніринг та будівництво. Продовжують бізнес із Росією у сфері охорони здоров’я, хімпрому, фінансів.\n\nПроте, як свідчить аналіз YouControl, майже сотня британських компаній, реакція яких на російську агресію детально моніториться вченими Єльського університету, – лише вершина айсбергу. Аналітики детально дослідили російський Єдиний державний реєстр юридичних осіб і з’ясували, що загальна кількість російських комерційних компаній, засновниками яких є резиденти Великобританії становить 2370 юридичних осіб\", підкреслюють аналітики.\n\nЯк показав аналіз найбільших російських компаній за участю британського капіталу, суттєва частина британських номінальних власників перебувають під контролем кінцевих бенефіціарів російського або ж небританського походження.\n\nТак, більшість компаній із британськими номінальними власниками зосереджені в столиці РФ - Москві (41%). Більше сотні компаній із британським капіталом зареєстровані в Новосибірській області, Санкт-Петербурзі та Московській області.\n\nВисока концентрація британського бізнесу в мегаполісах РФ відображає загальний тренд, характерний для сировинних економік. Тобто фокусування на \"полюсах росту\". З іншого боку, компанії орієнтуються насамперед на сферу послуг, зазначають аналітики.\n\nПри цьому британський капітал в РФ за кількістю підконтрольних компаній найбільш широко представлений у секторі будівництва (15.8% від усіх британських підприємств), оптової торгівлі (11.4%) та операціях з нерухомістю (7%), йдеться в дослідженні.\n\n\"Вагоме місце займають такі сфери бізнесу як: транспорт і логістика (6%), IT (4.2%), харчова промисловість (4.1%), фінанси (3.5%). Першу десятку замикають роздрібна торгівля, бізнес-послуги та управлінський консалтинг. Типово \"індустріальні\" сектори економіки, такі як: металургія, машинобудування, хімпром чи нафтогазова промисловість налічують відносно меншу кількість компаній з британськими акціонерами\", - додають в YouControl.\n\n\"Серед топ 20 компаній за обсягом статутного капіталу з номінальним британським акціонерним контролем не було виявлено жодної, яку можна було б назвати на 100% британською.\n\nЦе підтверджує \"транзитний характер\" британської акціонерної власності над російськими компаніями\", - йдеться у повідомленні.\n\nСуттєва частка британських компаній-акціонерів – це так звані \"shell companies\" (компанії-оболонки). Три британські компанії-номінальні власники російських активів з топ 20 виявились підконтрольними росіянам, йдеться в дослідженні.\n\nЧастина британських компаній-власників російських активів мають бенефіціарів із таких юрисдикцій як: Піденна Африка, США, Ірландія, Австрія, Італія, Швейцарія.\n\n\"Також є випадки реєстрації британських компаній-акціонерів на осіб з громадянством інших країн: Латвія, Швеція, Великобританія. Аналіз складу ради директорів та історичних відомостей вказує на ознаки російського сліду\", - кажуть аналітики.\n\nВодночас ще одним типом так званих \"британських акціонерів\" є стартапи з засновниками російського походження, що отримали іноземне громадянство.\n\n\"Показовий кейс Wheely – компанії з прокату автомобілів у Лондоні, що дозволяє користувачам бронювати поїздки з водієм на елітних автівках. Засновник компанії Антон Чіркунов – син екс-губернатора Пермського краю Олега Чіркунова, має паспорт громадянина Швейцарії та водночас є резидентом Сполученого Королівства.\n\nПримітно, що інвесторами таких проєктів зазвичай також виступають російські бізнесмени. У випадку Wheely – мільярдери російського походження Павло Дуров, Юрій Мільнер та інші інвестори, які доєднувалися на певних раундах залучення капіталу\", - резюмує YouControl.\n\nЕкономічна правда",
    "Федерер провів останній матч у кар’єрі": "Екс-перша ракетка світу та один із найтитулованіших тенісистів світу Роджер Федерер провів свій останній матч у професійній кар’єрі.\n\nШвейцарець зіграв у Кубку Лейвера у парному розряді. Партнером Федерера у поєдинку виступив іспанець Рафаель Надаль. Представники Європи поступилися американцям Френсісу Тіафо та Джеку Соку з рахунком 6:4, 6:7 (2:7), 9:11.\n\nШвейцарець оголосив про те, що залишає спот, у середині вересня. Причина — проблеми зі здоров’ям. Кубок Лейвера став останнім івентом у кар’єрі Роджера.\n\nТорішнього серпня минулого року Федерер переніс операцію на коліні, після чого на корт не виходив. Останнім його турніром залишається Вімблдон-2021, де Роджер дійшов четвертого кола.\n\nФедерер — 20-разовий переможець турнірів Великого шолома, олімпійський чемпіон Пекіна у парному розряді та срібний призер ОІ-2012 у Лондоні.\n\nКубок Лейвера. Парний розряд\n\nРафаель Надаль / Роджер Федерер (Іспанія / Швейцарія) – Френсіс Тіафо / Джек Сок (США / США) – 1:2 (6:4, 6:7 (2), 9:11)"
}