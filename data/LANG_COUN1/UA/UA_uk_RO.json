{
    "Румунія не дозволила в’їзд російським пропагандистам на вибори голови органу ООН": "Речниця міністерства закордонних справ Росії Марія Захарова звинуватила Румунію в порушенні Статуту і Конвенції Міжнародного союзу електрозв'язку (МСЕ) після того, як країна відкликала візи 14 членів делегації, які мали взяти участь у заході, запланованому на 26 вересня.\n\nПро це, як пише \"Європейська правда\", повідомляє Romania Insider.\n\nМіністерство закордонних справ Румунії, у свою чергу, заявило, що ці 14 осіб, журналісти Russia Today, були неналежним чином повідомлені як російські офіційні особи.\n\nРосія стверджує, що рішення Румунії має на меті вплинути на шанси російського кандидата на посаду генерального секретаря МСЕ. Російський кандидат балотується проти кандидата від США.\n\nУ відповідь румунське міністерство уточнило, що в'їзні візи були надані всім посадовим особам, визначеним Російською Федерацією як члени офіційної делегації цієї держави на конференції МСЕ в Бухаресті. Йдеться про 17 віз.\n\n\"Звинувачення російської сторони, згідно з яким цей захід мав на меті вплинути на шанси російського кандидата бути обраним на керівну посаду в організації, є абсолютно абсурдним і явно необґрунтованим\", - також передали в МЗС Румунії.\n\nУ виборах керівника Міжнародного союзу електрозв'язку беруть участь два кандидати - американка Дорін Богдан-Мартін та росіянин Рашид Ісмаїлов.",
    "Румунія і Україна будують довгострокове партнерство!": "Президент Торгово-промислової палати України Геннадій Чижиков зустрівся з Надзвичайним та Повноважним Послом Румунії в Україні Александром-Віктором Мікула.\n\nПротягом останніх 7 місяців Румунія стала одним із ключових логістичних хабів для українських експортерів. Зокрема й завдяки інтенсивній спільній роботі з модернізації інфраструктури чорноморських портів Румунії.\n\n\n\n\n\n\n\n«Першу з початку російського вторгнення партію українського зерна відправили на експорт морем у квітні саме з румунського порту. Дуже приємно бачити рух назустріч з боку румунських партнерів, особливо в питаннях логістики», - наголосив Г. Чижиков.\n\n\n\nСторони обговорили перспективні форми подальшого партнерства, зростання двосторонньої торгівлі й оновлення ланцюжків поставок.\n\nРумунська сторона підтвердила намір і надалі сприяти діалогу між Україною та ЄС, а також готовність відкривати нові пункти пропуску для активізації українського експорту.\n\nНалагоджене тісне співробітництво має величезні перспективи.\n\nЗ метою поглиблення B2B-співпраці планується організація спільних ділових заходів за участі румунського та українського бізнесу.",
    "Румунія надасть $1 млн на оборону України та Молдови за програмою НАТО": "Румунія виділить $1,4 млн на зміцнення обороноздатності Молдові, Україні, Грузії та Йорданії в рамках Ініціативи НАТО щодо нарощування оборонного потенціалу (Defence Capacity Building Initiative – DCB).\n\nПро це пише juridice.ro, повідомляє \"Європейська правда\",\n\nРумунія виділить до трастового фонду зміцнення обороноздатності Молдови $600 тисяч. Україні в рамках комплексного пакета допомоги НАТО-Україна румунська влада надасть $400 тисяч, Грузії — $300 тисяч, Йорданії — $100 тисяч.\n\nГроші виділяються шляхом перенаправлення нерозподілених сум, що залишилися, пов'язаних із внеском Румунії до Добровільного фонду НАТО для підтримки Афганської національної армії (ANA TF).\n\n\"Рішення узгоджується із зовнішньою політикою та інтересами безпеки Румунії щодо зміцнення східного флангу, особливо з погляду підтримки євроатлантичного шляху Республіки Молдова, України та Грузії\", - йдеться у рішенні уряду.\n\nНагадаємо, президентка Молдови Мая Санду летіла на Генасамблею ООН до Нью-Йорка одним літаком з лідерами Польщі, Естонії та генсеком НАТО.\n\nЯк відомо, заява Санду про те, що Молдові потрібно подбати про розбудову своєї армії, одразу викликала звинувачення в \"агресивних намірах\" з Кремля та підконтрольного РФ Придністров’я.",
    "Угорщина і Румунія: як Україні бути з несхожими сусідами": "(Рубрика «Точка зору»)\n\nРумунія та Угорщина – важливі західні сусіди України, члени НАТО та Європейського Союзу, з якими наша держава поділяє кордон, історію, національні меншини.\n\nРумунія вела недружню політику щодо України в перші роки відродження незалежності. В червні 1991 парламент Румунії висунув територіальні претензії щодо частини земель Одещини та Буковини, в 1993 Бухарест одноосібно денонсував угоду про державний кордон\n\nУгорщина, натомість, стала першою державою, яка уклала з Києвом базовий політичний договір (6 грудня 1991 року), тут відкрилося перше посольство сучасної України (26.03.1992).\n\nСьогодні ситуація кардинально змінилася. Румунія всебічно і послідовно допомагає Україні у протистоянні агресії РФ. Звідси йде зброя – транзитом і власна, – паливні матеріали. Сюди прибилися тисячі евакуйованих українських громадян, тут розгорнуто додаткові контингенти стримування агресора в рамках НАТО.\n\nУгорщина декларує «нейтральність» щодо російської навали, під безглуздими виправданнями відмовляється від військової підтримки, підтримує демонстративно теплі відносини з Москвою, за що отримує знижки на газ та експорт нафти.\n\nРиторика прем’єра Угорщини зводиться до звинувачень Києва і закликів «припинити війну».\n\nЗвідки такі відмінності? Яким чином діяти Києву?\n\nЯк виглядає, румунське суспільство та політичний клас, хай через кризи і протистояння, усвідомили базові європейські цінності – верховенство права, демократичні процеси, соціально-ринкову економіку, права людини.\n\nЇхні дунайські сусіди упродовж останнього десятиліття наполегливо вихолощували ці цінності, все більше вимагаючи грошей від Брюсселя і все міцніше закручуючи в адміністративні лещата права опозиції.\n\nЗневага до українців вноситься до шкільних підручників. Як результат, позиція Будапешта з багатьох питань стала близькою якщо не тотожною до Кремля.\n\nБлизький соратник прем’єр-міністра Віктора Орбана подав у відставку після того, як угорський лідер заявив, що Угорщина бореться проти перетворення Європи на «змішану расу». Радник порівняв риторику Орбана з мовою, яка використовувалася у нацистській Німеччині.\n\nЦе не в останню чергу сталося через особисті амбіції прем’єра Орбана та пов’язаної з ним корупційної бізнес-групи. Звідси монополізація засобів масової інформації, далі, на цій основі – всеохоплююча проурядова пропаганда. Коли вдалося заглушити інакодумаючих, вдалися до законодавчого обмеження прав опозиції щоб закріпитися при владі назавжди. Саме так діяв кремлівський режим з 2000-го року.\n\nВ Будапешті успішно повторюють «ноу-хау» Путіна, починаючи з 2012-го.\n\nРумунія розуміє проблеми України, свідомо відкладає двосторонні питання, які можуть загострити стосунки, насамперед статус і права національних меншин, взаємодіє з українським урядом і місцевою владою.\n\nПожвавлюється економічне співробітництво. Угорщина вишукує, а часто і провокує суперечності, хоча і в плані шкільництва, і збереження угорської культури в суміжному Закарпатті отримує максимальну підтримку з Києва та Ужгорода.\n\nРецепт для Києва, таким чином, очевидний.\n\nПідтримувати двосторонній діалог з обома столицями й залучати до вирішення спірних питань і Європейський Союз і Венеційську комісію, і ОБСЄ.\n\nНаполегливо працювати з румунською та угорською меншинами, вислуховувати пропозиції і шукати компроміси.\n\nНе залишати без відповіді жодної необґрунтованої претензії, демонструвати принциповість у захисті національних інтересів. І наголошувати: Україна отримала європейську перспективу і нею скористається. Вона на боці справедливості і переможе.\n\nАнтиукраїнська, антиєвропейська політика Будапешта шкодить угорському народові і має змінитися.\n\nПриклад правильного політичного вибору – поруч, в сусідній Румунії.\n\nАндрій Веселовський – український дипломат, експредставник України при ЄС\n\nДумки, висловлені в рубриці «Точка зору», передають погляди самих авторів і не конче відображають позицію редакції.",
    "Румунський ексміністр публічно виступив за поділ України": "Колишній очільник МЗС та Міністерства освіти Румунії Андрей Марга, що востаннє працював в уряді у 2012 році, а у радянські часи був інформатором румунської Секурітате, зробив заяву про потребу поділити частину території України між Росією, Румунією, Угорщиною і Польщею.\n\nПро це політик заявив цього тижня у виступі на книжковому фестивалі \"Alba Transilvana\" у румунському місті Альба Юлія.\n\nПро промову Марги стало відомо вихідними, коли на неї звернули увагу румунські медіа. У відеозаписі (з 51-ї хвилини) він стверджує, що вважає \"неприродніми\" кордони України. \"Я стверджую це з усією відповідальністю, Україна у неприродніх кордонах. Вона має віддати свої території: Закарпаття – Угорщині, Галичину – Польщі, Буковину – Румунії, а Донбас і Крим – Росії. Це все території інших держав, не України\", - заявив Андрей Марга.\n\nВін також заявив, що \"Румунія має триматися трохи далі від війни\", що війна завершиться безпековою угодою США, Китаю, Росії та ЄС, а також запевнив, що Україна нібито \"далека від демократії\".\n\nВарто зауважити, що 76-річний Марга, хоча і має досвід роботи міністром закордонних справ, не є дипломатом. Він очолював МЗС лише протягом 3 місяців у 2012 році у першому коаліційному уряді Віктора Понти, за партійною квотою. До цього Марга працював в уряді лише понад 20 років тому – у 1997-2000 роках він був міністром освіти. В Румунії, крім партійної діяльності, він відомий як філософ і багаторічний очільник університету в Клуж-Напока – місті, що є одним з осередків угорської меншини у Румунії.\n\nЛише після відходу Андрея Марги з активної політики стало відомо, що у часи соціалістичної Румунії той з 1977 року співпрацював з репресивною службою Секурітате та доносив про активності, пов’язані з іноземцями, у університеті Клужа, де він навчався, а потім викладав. Дружина Марги також була інформаторкою Секурітате за часів диктатора Ніколає Чаушеску. Марга намагався спростувати цю інформацію в суді, але програв, оскільки держорган, відповідальний за вивчення архівів служби безпеки, офіційно підтвердив цю інформацію.\n\nЯк відомо, Румунія офіційно підтримує Україну в опорі російській агресії. Днями Україна, Молдова й Румунія запустили тристоронній формат взаємодії.\n\nВІДЕО ДНЯ\n\nРумунія стала одним з ініціаторів безпекової \"Київської ініціативи\".",
    "Румунія розглядає купівлю ізраїльської системи протиракетної оборони \"Залізний купол\"": "Румунія може придбати в Ізраїлю систему протиракетної оборони \"Залізний купол\" (Iron Dome) після минулотижневого візиту міністра оборони Румунії Васіле Дінку.\n\nПро це, як пише \"Європейська правда\", повідомляє Balkan Insight.\n\n\"Ми хочемо принести ізраїльські знання та технологічні інновації до Румунії. Військова промисловість у нас старомодна. І ми виявили, що Ізраїль, на відміну від інших, є країною, яка не тільки хоче продавати військову техніку, але й хоче отримати ліцензію на її виробництво в Румунії, що для нас дуже важливо\", — сказав Дінку.\n\n\"Це дозволить нам експортувати системи озброєнь до НАТО\", — додав він.\n\nЯкщо двосторонню угоду буде схвалено, член НАТО Румунія стане першою європейською країною, яка придбає систему Iron Dome. Кожна батарея в \"Залізному куполі\" коштує близько 150 мільйонів доларів, а ракета-перехоплювач коштує 50 000 доларів.\n\nСистема захисту \"Залізний купол\" — це технологія, яка спільно розроблена Ізраїлем і США. Інвестиції склали близько одного мільярда доларів, з яких США внесли близько 80%.\n\nЗа останні 25 років вартість ізраїльських продажів зброї Румунії перевищила один мільярд доларів.\n\nДінку також заявив, що ізраїльська компанія Elbit Systems, яка працює в Румунії з 1989 року і вже має чотири заводи, має хороші шанси виграти три тендери, які проводяться на проєкти, пов'язані з радіоелектронною боротьбою, радарними системами та безпілотниками.\n\nНаразі Румунія проводить новий тендер на тактичні безпілотники НАТО класу II. На цьому аукціоні тільки Elbit подала пропозицію з дроном Hermes 450 Watchkeeper, компоненти якого також виробляються в Румунії, на заводах Elbit в місті Бакеу.\n\nВідповідно до контракту, який передбачає сім систем із трьох літальних апаратів на суму близько 300 мільйонів євро, усі безпілотники мають вироблятися в Румунії.\n\n1 вересня Міністерство оборони попросило схвалення парламенту Румунії на придбання трьох систем Bayraktar TB2, вартістю 300 мільйонів євро.\n\nРумунія збільшила свої військові витрати до 2,5 відсотка ВВП у контексті російського вторгнення в сусідню Україну.",
    "Україна, Молдова й Румунія запускають новий тристоронній формат взаємодії": "Кулеба з главами МЗС Румунії та Молдови, фото з Twitter Кулеби\n\nМіністри закордонних справ Молдови й Румунії Ніку Попеску й Богдан Ауреску в четвер прибули до Одеси, де разом із українським колегою домовилися про запуск тристороннього формату взаємодії.\n\nЯк передає \"Європейська правда\", про це у Twitter повідомив Дмитро Кулеба.\n\nToday in Odesa, I hosted foreign ministers of Moldova and Romania to launch a new trilateral format. Together with energy ministers, we focused on energy security and agreed to implement a number of projects which will expand Ukraine’s electricity supplies to Moldova and Romania. pic.twitter.com/FFYIOKSW9T — Dmytro Kuleba (@DmytroKuleba) September 15, 2022\n\n\"Сьогодні в Одесі я прийняв міністрів закордонних справ Молдови та Румунії, щоб запустити новий тристоронній формат. Разом із міністрами енергетики ми зосередилися на енергетичній безпеці та домовилися про реалізацію низки проєктів, які дадуть змогу розширити постачання електроенергії з України до Молдови та Румунії\", – йдеться в дописі.\n\nЯк наголосили в українському зовнішньополітичному відомстві, ця міністерська зустріч є першою в історії тристоронніх відносин між Україною, Молдовою та Румунією. У ній також узяли участь представники національних регуляторів і провідних енергетичних компаній трьох країн.\n\nУ спільному комюніке глав зовнішньополітичних відомств підтвердили підтримку України в боротьбі проти Росії, засудили російську агресію та провокації, а також сприяння Києву й Кишиніву на шляху європейської інтеграції.\n\nВІДЕО ДНЯ\n\nТакож Україна, Молдова й Румунія домовилися укласти тристоронню угоду з метою зміцнення взаємопов’язаності енергопостачання між трьома країнами та розпочати роботу з Європейською комісією задля її негайного впровадження, включаючи фінансування.\n\nСторони висловили готовність проводити регулярні зустрічі. Наступна зустріч, дата якої ще не оголошена, стосуватиметься нарощуванню транзитного потенціалу України, Молдови та Румунії.",
    "Понад половину біженців у Польщі, Румунії та Чехії планують повернутися до України": "Більшість українців, які через повномасштабну війну виїхали до Польщі, Чехії та Румунії, планують повернення в Україну.\n\nПро це свідчать результати дослідження настроїв українських біженців.\n\nФото: УНІАН\n\nЗокрема, у Польщі про наміри повернутися до України говорять 58% українців, що виїхали. Ще 30% збираються лишитись у Польщі на довший період, а 12% хочуть переїхати до інших країн.\n\nУ Чехії про наміри повернутися до України кажуть 56% опитаних. 24% збираються лишитися в Чехії довше, 20% – планують виїхати до іншої країни.\n\nУ Румунії відсоток тих, хто планує повертатися до України, становить 54%. Лишатися в Румунії поки мають намір 28%, ще 18% збираються виїхати до іншої країни.\n\nПримітно, що наймобільнішою групою біженців залишаються люди віком від 26 до 45 років. Це пов’язане, з одного боку, з більшою рішучістю в пошуках безпеки за межами власної країни, а з іншого – з необхідністю захистити дітей від загрози з боку російських військ.\n\nСеред причин вибору Польщі біженці вказують на культурну близькість (36%), наявність друзів (27%) та/або родичів (24%), а також приязне ставлення поляків до громадян України (19%). 18% біженців – висококваліфіковані працівники, утім 82% респондентів не мали досвіду роботи в Польщі. 55% кажуть про знання англійської мови щонайменше на розмовному рівні.\n\nЧехія також стала важливою країною для біженців попри відсутність спільного кордону з Україною. Чинники, що визначають вибір саме чеського напрямку серед біженців, дуже подібні до польських. Це насамперед рекомендації друзів і родичів (26%) та наявність друзів (24%). Більш ніж половина біженців (59%) у Чехії не знають чеської мови або знають її дуже побіжно.\n\nУ Румунії – інша ситуація. На відміну від Польщі та Чехії, біженці з України обирали Румунію передусім через членство цієї країни в НАТО (64%). Інша причина в тому, що Румунія близька до України в культурному плані (23%). Окрім того, з Румунії легко доїхати до інших європейських держав (22%).\n\nТож у всіх трьох країнах українці, які виїхали туди через війну, високоосвічені та кваліфіковані, середньостатистично це жінки 35–40 років з дітьми.\n\nСкільки біженців планують повернутися до України, залежить від багатьох факторів. Попри те що більшість у всіх трьох країнах декларує, що хоче повернутися додому, польський експерт Ян Маліцький радить обережніше ставитися до таких цифр.\n\n“Історія всіх міграцій, війн і біженства показує, що людські плани ніколи не відповідають дійсності. Нинішнє дослідження показує, що аж третина планує залишитися, але залишиться більше. Цього нас вчить історія останніх двох століть. Я особисто сказав би, що може залишитися навіть половина. Коли опаде дим битв, знатимемо більше”, – стверджує він.\n\nОднак остаточна кількість людей, які повернуться, залежить від того, наскільки тривалою буде війна і наскільки знищеною буде інфраструктура. Так, чимало людей з окупованих і зруйнованих міст уже сьогодні починають облаштовуватися на новому місці на тривалий час.\n\nНагадаємо, що повномасштабне вторгнення Росії в Україну спричинило наймасштабнішу міграційну кризу з часів Другої світової війни. За даними ООН, через війну майже третина населення України покинула свої домівки.",
    "Корабель ВМС Румунії натрапив на дрейфуючу міну в Чорному морі": "У четвер земснаряд ВМС Румунії натрапив на дрейфуючу міну, яку намагався знешкодити під час поганої погоди у Чорному морі.\n\nПро це повідомило міноборони країни, пише \"Європейська правда\" з посиланням на агентство Reuters.\n\nСудно було попереджено про міну, яка дрейфувала приблизно за 25 морських миль на північний схід від румунського чорноморського порту Констанца. Але судно не змогло знешкодити міну, перш ніж натрапило на неї через сильний вітер і хвилі.\n\n\"Жертв і постраждалих внаслідок вибуху немає, 75 військовослужбовцям корабля нічого не загрожує, плавучість корабля не порушена, а на борту немає серйозних пошкоджень\", - йдеться в заяві міністерства.\n\nМіни почали плавати в Чорному морі після того, як Росія вторглася в Україну 24 лютого, і румунські, болгарські та турецькі військові водолазні групи знешкоджували їх у їхніх водах.\n\nЗ початку війни Туреччина, Румунія, Болгарія та Україна знищили 28 мін у західних водах Чорного моря, повідомили у румунському міністерстві.\n\nНаприкінці липня морську міну знешкодили поблизу морського курорту у Румунії.\n\nВІДЕО ДНЯ\n\nА в червні помічену з цивільного судна морську міну знешкодили біля берегів Болгарії.",
    "Румунія готова до відкриття нових пунктів пропуску на Буковині. Еспресо.Захід": "Про це у коментарі Суспільному сказав Повноважний Посол Румунії в Україні Александру Віктор Мікула, передає \"Еспресо.Захід\".\n\nЗа словами посла, у Румунії готові до відкриття пунктів пропуску \"Дяківці\" та \"Красноїльськ\" з 2019 року. Для початку роботи у тестовому режимі чекають заяв української сторони.\n\n\"Спочатку через КПП \"Дяківці\" відкриють рух для вантажівок до 3,5 тонн, поступово збільшать до 7,5 тонн, згодом – до 20 тонн\", – зазначають у повідомленні.\n\nТакож Румунія готова сприяти збільшенню пропускної здатності на пункті пропуску \"Порубне-Сірет\". Для збільшення кількості смуг руху на пункті пропуску румунський уряд погодив фінансування, однак сума наразі невідома.\n\nРаніше повідомляли, що на Буковині через погоду запуск КПП \"Красноїльск\" перенесли на жовтень.",
    "Франція і Румунія підпишуть угоду щодо збільшення експорту українського зерна": "Клеман Бон Reuters\n\nМіністр транспорту Франції Клеман Бон заявив у неділю, що підпише угоду з Румунією, щоб допомогти збільшити експорт українського зерна до країн, що розвиваються, в тому числі до Середземномор’я.\n\nПро це пише Reuters.\n\n\"Експорт зерна з України впав з початку війни через те, що її чорноморські порти, ключовий шлях для поставок, довгий час були закриті, що підвищило світові ціни на продовольство та викликало побоювання щодо дефіциту в Африці та на Близькому Сході.\n\nРумунія, другий найбільший експортер пшениці в ЄС до країн поза ЄС, включаючи Єгипет, після Франції та найбільший експортер кукурудзи, була одним із альтернативних маршрутів експорту українського зерна\", - зазначило агентство.\n\n\"Завтра я підпишу угоду з Румунією, яка дозволить Україні постачати ще більше зерна... до Європи та країн, що розвиваються, зокрема середземноморських країн, які потребують його для продовольства\", - цитує Reuters слова Бона в ефірі французького радіо France Inter radio.\n\nЗа словами міністра, угода охоплює експорт сухопутним, морським і річковим транспортом.\n\nЗгідно з проєктом угоди, з яким ознайомилося Reuters, Париж інвестує в розробку проєкту, спрямованого на підвищення ефективності порту Галац, обладнання прикордонних пунктів на півночі Румунії, максимального використання зернових контейнерів, розміщених у порту Констанца, а також збільшення пропускної здатності у порту Констанци та через Сулинський морський канал.\n\nВІДЕО ДНЯ\n\nЯк зазначає Reuters, це також допомогло б побудувати середньострокову стратегію для експортного коридору між Румунією та Україною та забезпечити оптимізацію руху суден з українським зерном.\n\nАгентство нагадує, що без посилань на джерело президент РФ Путін 7 вересня заявив, що нібито лише 2 з 87 кораблів, які перевозили 60 000 тонн зернопродуктів у рамках міжнародної угоди, укладеної за посередництва ООН, вирушили до бідних країн.\n\nМіністр транспорту Бон відкинув твердження Путіна.\n\nПосилаючись на дані ООН, британське міністерство оборони також спростувало цю заяву та заявило, що близько 30% зерна, експортованого за угодою, було поставлено в країни з низьким і середнім рівнем доходу в Африці, на Близькому Сході та в Азії, резюмує Reuters.\n\nНагадаємо:\n\nУ рамках реалізації \"зернової ініціативи\" 12 вересня з портів \"Одеса\", \"Чорноморськ\" та \"Південний\" вийшли 9 суден з 163,8 тис тонн агропродукції - вони прямують до країн Азії та Європи. У понеділок порти Великої Одеси планують прийняти на вхід 13 суден під завантаження.\n\nУ суботу, 10 вересня у рамках реалізації \"зернової ініціативи\" з українських портів вийшло п’ять суден з агропродукцією.\n\nСтаном на 5 вересня у рамках чорноморської зернової ініціативи з України було експортовано понад 2 мільйона тонн.\n\nУкраїна очікує експортувати \"зерновим коридором\" 3 мільйони тонн агропродукції на місяць лише з портів Великої Одеси, а також поширити ініціативу на порт Миколаєва.\n\nУ рамках роботи \"зернового коридору\" експорт будь-яких інших товарів, крім продукції АПК, наразі не планується.",
    "«Розуміємо, чому закохався». Невеличке село у Румунії, де любить відпочивати Чарльз ІІІ, чекає на візит короля (фотогалерея)": "3 На цій фотографії, зробленій у травні цього року, тоді ще принц Чарльз розмовляє з жителями Трансильванії.\n\n\n\nНовопроголошений король уперше відвідав цей регіон ще у 1998 році. Тоді він сказав, що відразу закохався у Румунію. Родовід Чарльза ІІІ тягнеться від волоського князя та національного героя Румунії Влада III, також відомого як Влад Цепеш чи «Влад Наштрикувач» (з англійської Vlad the Impaler, від слова impale – наштрикувати, пронизати, саджати на кіл). Це прізвисько він отримав за своє безжальне поводження з ворогами. Ще один псевдонім румунського князя – Влад Дракула",
    "Діаспора долучилася до фестивалю етнічних меншин у Румунії": "Українці взяли участь у 9-му Фестиваль етнічних меншин у Парку троянд у Тімішоарі (Румунія), до якого також долучилися серби, німці, євреї, болгари, словаки, роми, угорці, аромуни, італійці та вірмени.\n\nЯк передає Укрінформ, про це йдеться на фейсбук-сторінці Союзу українців Румунії (СУР).\n\nЗа повідомленням, свято розпочалося виставою для дітей, головними героями якої були самі малеча, сценка розгорталася мовами банатських етнічних груп, а спеціальними гостями були учасники ансамблю «Червона Калина» з Буковини, керівником якого є Юліан Кідеша.\n\nМеншини в західній частині країни виставляли стенди з традиційними костюмами, тканими килимами, серветками, журналами, книгами, газетами чи квітковими композиціями. Також були організовані творчі майстерні та представлені кулінарні приготування, характерні для кожної меншини.\n\nКонцерт відбувся за підтримки ансамблів з різних куточків повіту. Тімішську філію СУР представляв вокально-інструментальний гурт «Гуцули з Банату». До його складу увійшли інструменталісти та вокалісти з міст Maлa Реметеа та Джармата.\n\nУ СУР розповіли, що «Гуцули з Банату» відомі з 2014 року. Вони брали участь у культурних і мистецьких заходах, організованих Союзoм українців Румунії, а також у фестивалях у Тімішоарі, Лугожі, Бухаресті, Араді, Сучаві, Сігету-Мармацієї, Тулчі, Сігішоарі, Сібіу чи за кордоном у Сербії, Болгарії, Україні, Хорватії, Греції та Туреччини.\n\nВід української громади взяли участь голова Тімішськoї філії СУР Юрa Глеба, голова Молодіжної організації Б’янка Гінда, голова Організації жінок Міхаела Бумбук та Сорін Шпілка, радник СУР Тiміш, а також комітет СУР.\n\nНагадаємо, Союз українців Румунії – Марамурешська філія організував у приміщенні місцевої організації Верxня Piвна культурну подію «Полонинське літо».\n\nФото: Cоюз українців Румунії / Фейсбук",
    "Росія не поважає норми спрощеного візового режиму – міністр закордонних справ Румунії": "Стюарт Ґрір\n\nЧи підтримає Румунія повну заборону віз для громадян РФ? Що робить Румунія, щоб збільшити експорт зернових з України? Як розв’язали проблему з радянськими коліями для вивезення зерна до ЄС? Про це в ексклюзивному інтерв'ю Радіо Свобода розповів міністр закордонних справ Румунії Богдан Ауреску.\n\n– Я хотів би розпочати з візового питання. Деякі ваші колеги з ЄС пропонують заборонити видачу туристичних віз для громадян Росії. Яка ваша позиція щодо цього питання? Чи варто ЄС запровадити подальші обмеження для росіян чи запровадити повну заборону?\n\n– Це буде однією із головних тем, які ми будемо обговорювати 31 серпня (на зустрічі міністрів закордонних справ ЄС – ред.), і я оголошу позицію Румунії: ми підтримуємо скасування договору про спрощену процедуру отримання віз. Тому що договір про спрощену процедуру отримання віз – це документ, який має функціонувати за умови певного стану справ у відносинах між ЄС та відповідною країною. Події показують, що Росія не поважає повною мірою положення цього договору. Водночас ми маємо взяти до уваги факт того, що Росія занесла фактично всі країни члени ЄС в список «недружніх країн». Тому я не думаю, що клімат між ЄС та Росією на сьогодні відповідає цілі заключення договору.\n\nЗ іншого боку, щодо питання скасування віз для громадян Росії, я висловлю повну готовність Румунії обговорити запровадження подальших обмежень для пересування громадян Росії в межах Європейського союзу. Особливо фокусуючись на туристичних візах, тому що ми вважаємо, що туризм не є базовим правом. Це те, що має надаватися, беручи до уваги актуальний стан справ між ЄС та Росією.\n\nРумунія підтримує рішення щодо скасування видачі туристичних віз за умови, що це рішення буде ухвалене на міцних правових засадах\n\nВодночас я вважаю, що важливо зауважити, що оскільки Румунія ще не є членом Шенгенського простору, ми не видаємо шенгенські візи. Проте ми видаємо двосторонні візи. З початку року Румунія видала близько 800 віз для громадян Росії, з яких близько 130 – це туристичні візи. Тож цифри не такі високі. Проте я вважаю, що це питання принципів. Це політичне питання, а не технічне. Нам потрібно його обговорити й побачити, якими є аргументи «за» та «проти». Адже аргументи, які наводять країни-члени, є різноманітними. Також важливо почути позицію Комісії та Служби зовнішніх справ щодо цього питання й ухвалити відповідне рішення. Румунія підтримує рішення щодо скасування видачі туристичних віз за умови, що це рішення буде ухвалене на міцних правових засадах. Тому що для ухвалення такого рішення нам необхідно мати міцну правову базу.\n\nВодночас також важливо дозволити видачу віз для громадян Росії, які є дисидентами, чи тих, хто тікає від «операції», кому загрожує режим. Більшість таких громадян також використовують туристичні візи. Ми маємо мати це на увазі. Ми маємо брати до уваги усі такі ситуації, які є прикладами винятків, на які не має поширюватися скасування. Також гуманітарні візи, медичні візи та інші випадки, які необхідно враховувати при ухваленні такого рішення.\n\n– Тож повна заборона для туристів, але винятки для гуманітарних випадків?\n\n– З точки зору Румунії, це правильний підхід. Ми хочемо подати чіткий політичний сигнал. Адже, дійсно, досить великий відсоток російського суспільства підтримує військову агресію президента Путіна проти України. Але, з одного боку, ми маємо залишити відкритими двері для тих, кому необхідний доступ до європейських цінностей. А з іншого боку, захистити тих, хто так чи інакше протидіє режиму в Росії.\n\n– Щодо експорту зерна та кукурудзи з України, велика частина якого проходить, зокрема, через Румунію. Що може зробити Румунія, щоб збільшити обсяг експорту, який проходить через порт Констанца в Чорному морі та через баржі на річці Дунай?\n\n– На мою думку, ми багато зробили для того, щоб збільшити наші можливості. Нам ще залишається багато чого зробити. Минулого року фактично не було перевезень українського зерна через Румунію, тому що Україна використовувала власні порти й шляхи через Чорне море. До Чорного моря, а звідти вже до третіх країн. Проте з початку війни ми покращили свої можливості, щоб спростити транзит цих вантажів. І з 17 серпня, наприклад, більше ніж 3,4 мільйонів тонн українського зерна були перевезені через Румунію. А це більш ніж половина усього експорту українського зерна за цей період.\n\nІ ми продовжуємо працювати над тим, щоб полегшити транзит. Йдеться не лише про порт Констанца, а й про порт Галац на річці Дунай. Ми модернізували широкі колії залізничного сполучення від кордону з Україною безпосередньо до порту Галац, щоб мати можливістю доставляти українське зерно напряму. Існувала проблема через відмінність колій радянського зразка. Ми вдосконалили свої транзитні можливості. Проте, звичайно, нам потрібно ще багато зробити. Ми розраховуємо на функціонування цієї угоди, яка була укладена наприкінці липня, за сприяння ООН та Туреччини. Проте, знову ж таки, нам потрібно використовувати усі доступні шляхи, й Румунія є найближчою країною, яка забезпечує найближчі шляхи для експорту українського зерна. Дуже важливо полегшити цей транзит, щоб подолати можливу продовольчу кризу в таких країнах, як Африка, та країнах Близького Сходу.",
    "Україна добудувала дві нові ділянки колій до Румунії. Що це означає?": "Вітаємо вас на «Хмарочосі»! Ми пишемо про розвиток міст вже 8 років та 62 днів. За цей час ми опублікували вже 18596 новин та статей і продовжуємо це робити щодня. Підтримайте нас щомісячним внеском! За ціною лише однієї поїздки у таксі, ви сприятимете незалежній роботі редакції і допоможете робити Київ місцем для гідного життя, а діяльність влади – прозорішою.\n\nЧитайте нас в Telegram Twitter та Instagram\n\nФото: t.me/zalizni_zminy\n\nУкраїнські залізничники за два місяці збудували дві дільниці до кордону з Румунією: від Рахова завдовжки 19,3 кілометра та від Тересви завдовжки 1,1 кілометра. Про це повідомив голова Укрзалізниці Олександр Камишін.\n\nВантажі\n\nРумунський напрямок — зараз найзавантаженіший. Через порушення логістичних зв’язків, зокрема, морських перевезень, чимало вантажів прямують саме залізницею через Румунію. Наразі працює два вузли на румунському кордоні. Нові ділянки дозволять відкрити ще третій і четвертий вузли, якщо румунська сторона відновить свою частину дільниці.\n\nТоді залізницею через кордон Румунії можна буде відправляти додаткові шість пар вантажних поїздів щодня — це додаткові 3,5 мільйона тонн вантажів на рік.\n\nПасажирські поїзди до Румунії та між областями\n\nКрім того, ці дві дільниці відкривають перспективу і для нових пасажирських напрямків. Можна буде налагодити сполучення між Ужгородом, Івано-Франківськом і Чернівцями.\n\nТакож це дозволить запустити міжнародні маршрути між українськими та румунськими містами — як з боку Ужгорода, так і з боку Івано-Франківська та Чернівців.\n\nДо того часу новою дільницею ходитиме приміський дизель-поїзд №6441/6442 Коломия–Рахів–Коломия, маршрут якого вже продовжено до прикордонної станції Ділове.",
    "Румунія підтримує територіальну цілісність України - посол": "Начальник Чернівецької ОВА Руслан Запаранюк зустрівся із Надзвичайним та Повноважним Послом Румунії в Україні Александру-Віктором Мікула. Вони обговорили низку важливих питань. Серед них - надання допомоги внутрішньо переміщеним особам.\n\n«Ми особливо відчуваємо вашу підтримку зараз, коли агресор ступив на наші землі. Дякуємо за неоціненну допомогу», - сказав Руслан Запаранюк.\n\nВін також повідомив, що наразі на Буковині перебуває понад 101 тисяча ВПО, з них 30 353 – діти. 3153 переселенців навчаються у наших школах.\n\nНадзвичайний та Повноважний Посол Румунії в Україні розповів, яку допомогу Румунія надає українцям, які покинули свої домівки через війну.\n\n«Румунія підтримує суверенітет, територіальну цілісність та незалежність України. Ми показуємо це своїми справами», - наголосив Александру-Віктор Мікула.\n\nТакож він зазначив, що у Румунії наразі проживає близько 70 тисяч українців.\n\n«У наших школах навчається 3700 українців. Також у нас є заклади, де вчителі з України викладають українською мовою за вашою програмою», - додав Надзвичайний та Повноважний Посол Румунії в Україні.",
    "Румунія прагне купити 18 дронів Bayraktar TB2": "Румунія прагне купити 18 дронів Bayraktar TB2\n\nРумунія хоче придбати у Туреччини 18 багатоцільових ударних безпілотників Bayraktar TB2.\n\nМіністерство оборони наполягає на схваленні парламентом рішення для закупівлі дронів вартістю 300 мільйонів доларів, повідомляє Defense Romania.\n\nРозглядається придбання 3 комплексів БПЛА Bayraktar TB2. Загалом мова про 18 безпілотних літальних апаратів, тобто по шість у кожному окремому комплекті.\n\nДрони мають надійти разом із початковим пакетом матеріально-технічного забезпечення та спеціальним обладнанням для навчання.\n\nБПЛА Bayraktar TB2. Фото з відкритих джерел\n\n«Купівля безпілотних авіаційних систем (БПЛА) Bayraktar TB2 спрямована на реалізацію цілей можливостей, поставлених Румунії в рамках процесу оборонного планування НАТО. Це сприятиме досягненню цілей Програми щодо трансформації армії Румунії до 2040 року.\n\nЦе придбання розширить ситуаційну обізнаність та підвищить вогневу потужність збройних сил країни», – йдеться в супровідному документі, який наданий на розгляд парламентарів.\n\nВартість контракту на закупівлю – 300 мільйонів доларів США без ПДВ.\n\nАле точну вартість угоди назвуть після завершення процедури закупівлі.\n\nBayraktar TB2 від Литви для ЗСУ. Фото: Міноборони Литви\n\nBayraktar TB2 – турецький ударний оперативно-тактичний середньовисотний безпілотний літальний апарат з великою тривалістю польоту. Виготовляється турецькою компанією Baykar Makina Sanayi ve Ticaret A.Ş.\n\nНагадуємо, в турецькій компанії Baykar заявили, що ніколи не продадуть Російській Федерації безпілотники Bayraktar TB2 або технології з їхнього виробництва.\n\nХалюк Байрактар, генеральний директор компанії Baykar\n\nПро це повідомив генеральний директор фірми Халюк Байрактар.\n\nЗа його словами, сума можливої фінансової пропозиції з боку Росії не має жодного значення.\n\n“Мілітарний” працює завдяки постійній підтримці Спільноти\n\nСтавай патроном на Patreon від $1\n\nБудь спонсором на Youtube від 70 грн\n\nНавіть донат в 30 грн (ціна 1 кави) допоможе нам працювати далі:\n\nPayPal - [email protected]\n\nПриватбанк 4149 6293 1808 2567\n\nmonobank 4441 1144 4179 6255\n\nБудь з “Мілітарним” на всіх платформах\n\nTwitter || Telegram || Facebook || Youtube",
    "Президент Румунії: Агресія рф проти України впливає на сталий розвиток у всьому світі": "Президент Румунії Клаус Йоганніс заявив, що війна, розв'язана росією проти України, спричиняє неприпустимі порушення норм та принципів міжнародного права, зокрема основних прав людини.\n\nПро це Йоганніс сказав з трибуни 77-ї сесії Генасамблеї ООН, передає Укрінформ.\n\n«Наслідки цієї війни мають глобальний характер і не обмежуються питаннями нашої безпеки. Вони спричиняють неприпустимі порушення норм та принципів міжнародного права, включаючи міжнародне гуманітарне право, та основних прав людини. Крім того, вони впливають на сталий розвиток у всьому світі», - зазначив румунський лідер.\n\nВін додав, що це має викликати стурбованість у всіх держав, незалежно від того, наскільки вони віддалені від війни.\n\n«Не може бути жодних виправдань для воєнної агресії проти суверенної держави. Не може бути жодних виправдань для кровопролиття, руйнувань та людських страждань. Наша спільна відповідальність полягає в тому, щоб зібратися разом і захистити наші спільні цінності як членів ООН», - наголосив Йоганніс.\n\nПрезидент Румунії підкреслив, що треба діяти негайно та підтримати усіх, хто бореться за свободу й демократію.\n\n«Ми повинні гарантувати повагу територіальної цілісності, суверенітету та незалежності усіх держав», - підсумував він.\n\nЯк повідомляв Укрінформ, генеральний секретар ООН Антоніу Гутерреш вважає, що статут Організації Об’єднаних Націй та ідеали, які вона представляє, перебувають під загрозою.\n\nФото: ОП",
    "Український потяг із зерном зійшов з рейок у Румунії": "Слідчі не виключають жодну з версій події, зокрема руйнування колії залізниці чи саботаж\n\nНеподалік с. Рапа-де-Жос (Румунія) вранці 14 вересня зійшов із рейок товарний потяг із 30 вагонів з українською кукурудзою. Про це повідомляє Gospodarkamorska, передає Кореспондент.Поїзд із зерном прямував до порту Констанца на південному сході Румунії.Зазначається, що внаслідок аварії два вагони викинуто із залізничних колій, кілька тонн зерна розсипалося.Румунська поліція розпочала розслідування причин інциденту, слідчі не виключають жодну з версій події, зокрема руйнування колії залізниці чи саботаж.Раніше повідомлялося, що болгари протестують проти \"безконтрольного ввезення\" українського зерна. Фермери стверджують, що українське зерно не йде транзитом до Європи, а залишається в Болгарії.",
    "Кордон з Польщею розвантажать двома новими пунктами пропуску до Румунії": "Наразі планується відкриття багатьох додаткових пунктів пропуску на кордонах з країнами ЄС, зазначили у Міністерстві інфраструктури\n\n«На кордоні з Польщею зараз спостерігається найгостріша ситуація. Але загалом, є Румунія, де у найближчі тижні відкриються ще два додаткових пункти пропуску в рамках нашого проекту. І це також розвантажить цей напрямок», — заявив Кубраков.\n\n«За такий нетривалий проміжок часу багато чого робиться з нашого боку. Єдине, що трохи відстає фітосанітарна служба з польської сторони. Але, сподіваємося, що це питання також буде вирішено», — додав Кубраков.\n\nНайближчим часом на кордоні з Румунією відбудеться відкриття двох пунктів пропуску. Про це на брифінгу повідомив міністр інфраструктури Олександр Кубраков, передає кореспондент УНН.Він зазначив, що наразі планується відкриття багатьох додаткових пунктів пропуску на кордонах з країнами ЄС для того, щоб розвантажити інші напрямки.Зокрема, Кубраков висловив сподівання, що 4 жовтня також може відбутися відкриття пункту пропуску на кордоні з Польщею.",
    "У Румунії потрапив в ДТП автобус з українцями, що прямував з Туреччини": "У Румунії потрапив у ДТП автобус, що прямував з Туреччини до України, внаслідок чого половина пасажирів потребували медичної допомоги.\n\nЯк пише \"Європейська правда\", про це повідомляє Digi24.\n\nЗа інформацією румунських ЗМІ, більшість із 43 пасажирів автобуса були громадянками України з дітьми.\n\nАварія сталась вночі ще попередньої доби, 27 серпня, на трасі E85, на в'їзді до комуни Гароафа у повіті Вранча. Автобус з’їхав з дороги і перекинувся на бік. Припускають, що водій ненадовго втратив контроль за кермом.\n\nDigi24\n\n23 осіб забрали до місцевої лікарні для ретельнішої перевірки стану здоров’я після аварії, але загрози для їхнього життя немає.\n\nDigi24\n\nРешту пасажирів розмістили у приміщенні центрі для біженців, зазначивши, що надалі їм забезпечать транспорт в Україну.\n\nDigi24\n\nНагадаємо, на початку серпня сталася схожа серйозна ДТП з польським автобусом, що віз паломників у Хорватію - із 43 осіб 12 загинули, десятки отримали травми. Причиною могло стати те, що водій заснув за кермом.",
    "Прикордонники призупиняли оформлення на кордоні з Угорщиною та Румунією": "Зранку Держприкордонслужба повідомляла, що призупиняє оформлення осіб на кордоні з Угорщиною та Румунією, наразі пункти пропуску \"Вилок\" і \"Дякове\" вже відновили роботу.\n\nДжерело: пресслужба Держприкордонслужби\n\nДослівно: \"Сьогодні, 9 вересня, у зв’язку з несправністю бази даних митниці в пункті пропуску \"Вилок\", що на кордоні з Угорщиною, наразі здійснюється лише оформлення осіб, які перетинають кордон у пішому порядку\".\n\nДеталі: З цієї ж причини було призупинено оформлення осіб та транспортних засобів в пункті пропуску \"Дякове\" на кордоні з Румунією.\n\nПізніше Держприкордонслужба повівдомила, що пункти пропуску \"Вилок\" і \"Дякове\" відновили свою роботу.",
    "БЕЗПІДСТАВНО: Румунське військове судно підірвалося на українській міні в Чорному морі": "Перевірка фейків у рамках партнерства з Meta\n\nРосія вкотре звинувачує Україну у мінуванні Чорного моря. Російські ЗМІ пошири інформацію, нібито на українській міні підірвалося військове судно Румунії. Вони називають це першим випадком від початку повномасштабного вторгнення росії в Україну.\n\nНасправді немає підстави вважати, що судно підірвалося на українській міні.\n\n8 вересня румунський тральщик натрапив на дрейфуючу міну у Чорному морі (тральщик — військовий корабель, який виявляє та знешкоджує морські міни). Наступного дня у пресслужбі Військово-морських сил Румунії проінформували, що про міну тральщику повідомив корабель GSP «Falcon». Під час знешкодження ворожого об’єкта румунським тральщиком міна здетонувала. У результаті вибуху жертв і постраждалих немає, екіпаж із 75 військових успішно прибув до порту Румунії. У прессслужбі Румунії не повідомили, чию міну виявили у морі, і не звинувачували у цьому інциденті Україну.\n\nПісля повномасштабного вторгнення росії в Україну судна вже виявляли дрейфуючі міни в Чорному морі. 28 березня 2022 року у Міністерстві оборони Туреччини заявили, що виявили міну біля селища Ігнеада, що на кордоні з Болгарією. На сторінці у твіттері Міноборони зазначили, що міну знешкодила група спецназу SAS. Пізніше вже Міноборони Румунії повідомило, що за 70 км від свого кордону також виявили міну. На знешкодження міни по тривозі відправили військовий румунський тральщик.\n\nРосійські ЗМІ неодноразово писали, нібито Чорне море замінувала Україна. 21 березня у федеральній службі росії заявили, нібито Україна встановила понад 400 мін радянського зразка у Чорному морі.\n\nЦю інформацію спростували у МЗС України. Міни, які виявили в Чорному морі, не перебувають на обліку у ВМС України. Росія використовує морські міни зі складів, які захопила у 2014 році у Криму. У МЗС України наголосили, що саме ці міни виявили 26–28 березня в акваторії Чорного моря Румунія та Туреччина.\n\nНемає даних, на якій саме міні підірвався військовий тральщик у Румунії 8 вересня. Як ми раніше писали, саме росія замінувала Чорне море. За даними американської розвідки, військово-морським силам росії наказали мінувати порти Одеси та Очакова. Операція з мінування узбережжя України є частиною плану рф щодо блокування експорту українського зерна.\n\nВарто також зазначити, що морські міни не заборонені міжнародним правом, на відміну від протипіхотних. Однак є певні правила. За нормами міжнародного гуманітарного права, заборонено встановлювати морські міни у міжнародних та нейтральних водах таким чином, щоб вони перешкоджали безпечному судноплавству. Встановлювати морські міни за межами своїх територіальних вод можна тоді, коли вони спрямовані проти військового об’єкта.",
    "У Румунії розпочалися навчання НАТО Justice Eagle": "У Румунії розпочалися військові навчання НАТО Justice Eagle за участі союзників з Франції, Нідерландів, Польщі, Португалії та США.\n\nПро це повідомляє Міноборони Румунії, пише \"Європейська правда\".\n\n\"Близько 700 румунських солдатів багатонаціональної бригади \"Південний Схід\" та союзники з Франції, Нідерландів, Польщі, Португалії та Сполучених Штатів Америки, з більш ніж 80 одиницями техніки, беруть участь у період з 12 по 23 вересня у спільних навчаннях Justice Eagle 22\", – йдеться у повідомленні.\n\nНавчання відбуваються у навчальному бойовому центрі, розташованому у комуні Смардан на сході Румунії.\n\nУ Міноборони зазначили, що метою навчань НАТО є збільшення \"оперативної сумісності та взаємної довіри між союзниками шляхом проведення навчань із військами у польових умовах, а також тактичних бойових стрільб\".\n\nНагадаємо, фінські, норвезькі та американські військові пілоти проводять спільні навчання у Норвегії.",
    "У дощ на полігоні стає брудно, багатонаціональна бойова група НАТО в Румунії проводить тренування": "На початку року держави–члени Альянсу ухвалили рішення щодо підсилення присутності НАТО на сході Альянсу, запровадивши на додаток до чотирьох чинних багатонаціональних бойових груп на території Естонії, Латвії, Литви і Польщі, які існують з 2017 року, чотири нових, які розміщуватимуться у Болгарії, Угорщині, Румунії і Словаччині. Нині у складі цих нових бойових груп підрозділи збройних сил НАТО проводять об’єднані тренування, демонструючи здатність і готовність до спільних дій, як у дощ, так і у спеку.\n\nФранцузькі військові спостерігають за бойовими стрільбами нової багатонаціональної бойової групи НАТО у Румунії, до складу якої також входять польські і румунські підрозділи.\n\nДощ – це частина солдатського життя.\n\nВода струмить з козирків їхніх кевларових шоломів. Холодний, вологий бойовий однострій ліпиться до шкіри. Ґрунт на румунському полігоні Чинку розмокає, наче тісто, а багнюка на чоботах обтяжує кожен крок.\n\nВтім, схоже, що ці французькі військовики, залучені до бойових стрільб, не зважають на дощ. Вони очікують наказу вирушити на позиції перед своїми бронетранспортерами, що вишикувалися в один ряд з польськими та румунськими бойовими машинами піхоти. Хіба що після кількох місяців служби в Румунії у складі Сил реагування НАТО вони просто звикли до такої погоди?\n\nІ ось віддано наказ вирушати. Вперед! Французькі, польські та румунські солдати схопили гвинтівки та пірнули у тісні кабіни своїх бойових машин, щоб швидко дістатися розташованого поруч стрільбища.\n\nПід затягнутим хмарами сірим небом французькі солдати займають позиції для проведення бойових стрільб на полігоні Чинку, Румунія.\n\nПісля вторгнення Росії в Україну 24 лютого 2022 року Збройні Сили Франції, які з 2022 року очолюють підрозділ найвищого ступеня готовності Сил реагування НАТО, відрядили особовий склад до Румунії. Спільно з французькими військовими службу там несе бельгійський військовий контингент. У травні французький і бельгійський контингенти офіційно сформували першу багатонаціональну бойову групу НАТО в Румунії, а протягом наступних місяців очікується прибуття голландського контингенту.\n\nНа ротаційній основі до бойової групи долучаються польські та американські підрозділи механізованої піхоти, включаючи особовий склад 2-го полку механізованої піхоти Сухопутних сил США, що прибуває з європейської бази передової дислокації у Фільзеку, Німеччина, а також особовий склад 17-ої бригади механізованої піхоти Сухопутних сил Польщі. Хоча ці військові підрозділи не перебувають під безпосереднім командуванням НАТО, вони істотно підкріплюють оборонну позицію Альянсу, водночас забезпечуючи неоціненну нагоду для перехресного тренування своїх військових з союзниками.\n\nПольські військові на позиціях після завершення тренувань з бойовою стрільбою на полігоні Чинку, Румунія.\n\nПоки під темним, захмареним небом французькі, польські та румунські броньовані машини мчали на вогневий рубіж, важко було позбутися відчуття незвичності цих навчань, ніби похмуре небо віддзеркалювало настрої на європейському континенті, де війна, розв’язана Росією проти України, зруйнувала мир і спричинила найбільшу з часів Другої світової війни безпекову кризу.\n\nЗупинившись, бойові машини відкривають вогонь у напрямку умовних цілей. Поряд з більш низьким гудінням 30-міліметрових автоматичних гармат, встановлених на польських і румунських машинах, швидко клацає кулемет .50-го калібру на французькому бронетранспортері. Під прикриттям вогню на придушення відчиняються люки, звідти вистрибують солдати і мчать до своїх вогневих позицій.\n\nПротягом кількох хвилин уся зброя, присутня на вогневих позиція, стріляла по цілях, військові зупинялися лише для того, щоб перезарядити зброю. У поєднанні з безперервним гарматним вогнем з бойових машин піхоти, шум від усієї цієї зброї був оглушливим. Коли все скінчилося, було чутно лише голоси французьких, польських і румунських командирів взводів, які по рації доповідали, що відстріляли усі набої. Військові посідали до машин і під гуркотіння дизельних двигунів попрямували до табору.\n\nВійськовослужбовець 93-го полку гірської артилерії Сухопутних сил Франції повзе під загородженням з колючого дроту на смузі перешкод на полігоні Чинку, Румунія. Окрім бойових стрільб особовий склад багатонаціональних бойових груп НАТО проходить безліч фізичних випробувань і різні види військової підготовки.\n\nПоряд з іншими новими бойовими групами у Болгарії, Угорщині і Словаччині багатонаціональна бойова група НАТО у Румунії є промовистим свідченням змін, яких зазнала європейська безпека з лютого цього року. Хоча в минулому військовики НАТО регулярно тренувалися у Румунії, постійне розташування збройних сил Альянсу на території країни супроводжується реальним відчуттям небезпеки.\n\n«З перших тижнів нашого перебування ми відчували вагомість історичного моменту», – зазначає заступник командувача бойової групи підполковник Адрієн. Він прибув на місце з першим французьким контингентом, який було задіяно у рамках Сил реагування НАТО.\n\n«Ми також усвідомлювали відповідальність, покладену на нас як командування батальйону так званих сил «вістря спису», – пояснює він. «Нашим завданням було продемонструвати, що ми цілком здатні і готові разом з нашими союзниками виконувати доручену нам місію».\n\nПротягом останніх місяців підрозділи збройних сил з різних держав–членів НАТО продовжували прибувати для несення служби у складі усіх чотирьох нових бойових груп НАТО, а процес їхнього формування і включення до військової командної структури НАТО триває. Звідки б вони не були і де б не дислокувалися, військовослужбовці Альянсу стоятимуть пліч-о-пліч із союзниками по НАТО, житимуть і працюватимуть за найбільш скрутних умов, що б не чекало на нас попереду – блакитне небо чи дощові хмари.",
    "Фінляндія - Румунія 1:1. Огляд матчу": "",
    "Румунський посол заявив у Чернівцях, що його країна підтримує територіальну цілісність України": "Румунський посол заявив у Чернівцях, що його країна підтримує територіальну цілісність України\n\nНачальник Чернівецької ОВА Руслан Запаранюк зустрівся із Надзвичайним та Повноважним Послом Румунії в Україні Александру-Віктором Мікула. Вони обговорили низку важливих питань. Серед них - надання допомоги внутрішньо переміщеним особам.\n\nПро це повідомляє пресслужба Чернівецької ОВА.\n\n«Ми особливо відчуваємо вашу підтримку зараз, коли агресор ступив на наші землі. Дякуємо за неоціненну допомогу», - сказав Руслан Запаранюк.\n\nНадзвичайний та Повноважний Посол Румунії в Україні розповів, яку допомогу Румунія надає українцям, які покинули свої домівки через війну.\n\n«Румунія підтримує суверенітет, територіальну цілісність та незалежність України. Ми показуємо це своїми справами», - наголосив Александру-Віктор Мікула.\n\nТакож він зазначив, що у Румунії наразі проживає близько 70 тисяч українців.\n\n«У наших школах навчається 3700 українців. Також у нас є заклади, де вчителі з України викладають українською мовою за вашою програмою», - додав Надзвичайний та Повноважний Посол Румунії в Україні.\n\nНагадаємо, 17 вересня колишній міністр закордонних справ Румунії (на початку 2000-х років) Андрей Марга заявив, що Україна має поступитися своїми територіями рф, Угорщині, Польщі та Румунії, повторивши наративи роспропаганди.\n\n«Міністерство закордонних справ вважає неприпустимими заяви пана Андрея Марги у публічному просторі щодо агресивної війни Росії проти України та її наслідків», — йшлося у повідомленні румунського МЗС.\n\nНаголошується, що заяви Марги перебувають у «обурливій суперечності» з офіційною позицією Бухареста щодо незаконної, необґрунтованої та неспровокованої агресії Росії проти України, а також з основними принципами міжнародного права.\n\nМіністерство також додало, що «рішуче відкидає позицію пана Марги, який заохочує та пропагує зловмисні наративи, які розповсюджує Росія».\n\nРумунське МЗС повідомило, що твердо підтримує суверенітет і територіальну цілісність України в межах її міжнародно визнаних кордонів.",
    "Румунія: відновлюються роботи з ремонту мостів через Дунай на трасі А2 – logist.today": "\n\nЗ початку наступного тижня для продовження відновлювальних робіт буде запроваджено обмеження руху транспорту через мости Чорноваде (Cernavodă) та Брацул-Борча (Brațul Borcea). Про це Логіст.Today дізнався із матеріалу, опублікованого прес-службою Національної компанії управління дорожньою інфраструктурою Румунії (CNAIR).\n\nОбмеження для мосту через Брацул-Борча\n\nУ повідомленні сказано, що в період з 19.09.2022 р. по 22.12.2022 р. буде закрито дорожній рух на смугах у напрямку Констанца – Бухарест (проїзд ІІ, км 147+015 – км 144+235). Проїзд транспорту в обидві сторони здійснюватиметься смугами, призначеними для направлення Бухарест-Констанца (проїзд I).\n\nОбмеження для мосту Чорноводе\n\nЗ 19.09.2022 р. по 27.10.2022 р. буде закрито рух автотранспорту за напрямком Констанца - Бухарест (проїзд ІІ, км 160+160 – км 156+715). Проїзд в обох напрямках проводитиметься смугами, призначеними для напряму Бухарест - Констанца (проїзд I).\n\nЗ 28.10.2022 р. по 22.12.2022 р. рух транспортних засобів буде закрито у напрямку Бухарест – Констанца (дорога I, км 156+715 – км 160+319). Проїзд в обох напрямках здійснюватиметься смугами, призначеними для направлення Констанца - Бухарест (проїзд II).\n\nЛогіст.Today нагадує, що раніше на деокупованих територіях Харківської області розпочався процес оцінки руйнувань інфраструктури – доріг та штучних споруд, зруйнованих чи пошкоджених внаслідок бойових дій у регіоні.\n\nДізнатися подробиці можна з матеріалу «На Харківщині стартували роботи з відновлення дорожньої інфраструктури».\n\nЧитайте Логіст.Today на Новини Google і в Telegram",
    "Світлана Онищук зустрілася із делегацією представників Союзу українців Румунії": "На Прикарпатті перебуває делегація представників Союзу українців Румунії на чолі з головою організації, депутатом румунського парламенту Миколою-Мирославом Петрецьким.\n\nСьогодні із закордонними гостями зустрілася голова обласної державної адміністрації - начальник обласної військової адміністрації Світлана Онищук. «Україна переживає складні, але доленосні часи. Від перших днів військової агресії наші зарубіжні партнери допомагали нам долати виклики, спільно акумулювали зусилля для допомоги Збройним силам України, внутрішньо переміщеним людям, подолання гуманітарної кризи, - зазначила Світлана Онищук. - Румунія була однією з перших держав, яка засудила агресію росії та надала Прикарпаттю гуманітарну допомогу. У нас є багато спільних проектів, які ми реалізовували до війни, і будемо співпрацювати і надалі. Українці - сильна нація, про що свідчать наші успіхи на фронті. Ми справимося з будь-якими викликами і разом з нашими справжніми друзями рухаємось до Перемоги!».\n\nЗа словами Миколи-Мирослава Петрецького, Румунія прихистила майже 80 тисяч внутрішньо переміщених людей. У місцях компактного проживання українців діють українські школи, все більше дітей вивчають українську мову.\n\nРумунія стала першою серед європейських держав, яка визнала авторитет українства у світі. 9 листопада українці Румунії святкують особливий день. Завдяки ініціативі Союзу українців Румунії на державному рівні визнано Днем української мови в Румунії. За сприяння організації виходять дві газети, сім журналів. Недавно для дітей ВПО засновано журнал «Бджілка». Додамо, що Союз українців Румунії є членом Світового Конгресу Українців (СКУ), Европейського Конгресу Українців (ЕКУ), Української Всесвітньої Координаційної Ради (УВКР), Товариства зв’язків з українцями за межами України (Товариство «Україна-Світ»). Між Івано-Франківською облдержадміністрацією та Союзом українців Румунії укладено Меморандум про співпрацю.\n\nУ рамках цієї співпраці сьогодні для українців у Румунії передано більше тисячі україномовних книг. Тут і дитячі книги українських авторів, придбані на майже 85 тисяч гривень управлінням міжнародного співробітництва, євроінтеграції, туризму та інвестицій облдержадміністрації. Також управлінням інформаційної діяльності та комунікацій з громадськістю ОДА передало словники, твори українських класиків та історичну літературу, видану в рамках регіональної цільової програми підтримки книговидання. «Ми раді нашій співпраці. Я переконана, що після Перемоги спільні проєкти Прикарпаття та Союзу українців Румунії будуть плідно розвиватися, адже українці проказали всьому світові, як потрібно боронити свою мову, культуру, державу», - наголосила Світлана Онищук.\n\nБільше фото за посиланням.",
    "На Закарпатті відновили залізничну колію до кордону з Румунією: чому це важливо для України": "На Закарпатті відновили залізничну колію до кордону з Румунією: чому це важливо для України\n\nУкраїна продовжує розширювати кількість пунктів пропуску із європейськими країнами для збільшення пропускної спроможності для експорту. Використовуються для цього інколи давно забуті можливості, як, наприклад, пункт пропуску Ділове — Валя-Вішеулуй з Румунією на Закарпатті, який може запрацювати через деякий час.\n\nСаме до цього пункту пропуску протягом двох останніх місяців Укрзалізниця відновила дві дільниці колії. Залізничники відбудували 19,3 км колії від Рахова до держкордону та 1,1 км від держкордону до Тересв, де знаходиться ще один пункт пропуску для залізничного сполучення Тересва — Кимпулунг ла Тиса.\n\nРазом із пунктами Березине — Басарабяска, Гребенне — Рава-Руська та Стражава — Кросцєнко (Польща) вони дозволять розвантажити вже діючі пункти та наростити кількість вантажних відправлень.\n\nЧому важливе відновлення колії на Закарпатті?\n\nДільниці Рахів – Берлебаш – держкордон та Тересва – держкордон мають потенціал стати третім та четвертим стиками на найбільш завантаженому зараз напрямку на кордоні з Румунією. Як стверджують в Укрзалізниці, їх відкриття дозволить відправляти на ньому додаткові 6 пар вантажних поїздів щодня. Це додаткові 3,5 млн тонн вантажів на рік.\n\nЗа інформацією Укрзалізниці, Берлебаш — Валя-Вішеулуй розглядається як додатковий пункт пропуску між Україною та Румунією, що дозволить розвантажити вже діючі Дяково — Халмеу та Вадул-Сірет — Дорнешти.\n\nДля України пункт пропуску Ділове — Валя-Вішеулуй може мати важливе значення для експорту. Адже таким чином відкривається ще один шлях до румунського порту Констанца, який наразі виконує роль логістичного хабу у поставках українського експорту до країн світу. Варто зазначити, що ще у березні Україна домовилась із Румунією про можливість експорту української сільськогосподарської продукції через цей порт. А наприкінці квітня з румунського порту вирушило перше українське судно із експортним зерном для ЄС.\n\nНаразі Україна експортує зернові до ЄС залізницею через Польщу, Угорщину, Словаччину та Румунію. У серпні Укрзалізниця наростила передачу вагонів із зерновими вантажами на 71 вагон. Наразі щодоби за кордон передається 469 зерновозів.\n\nВодночас загальна черга на передачу вагонів через західні прикордонні переходи у серпні скоротилася на 6,5 тис. вагонів (–21%). Якщо наприкінці липня до стиків прямували майже 31,6 тис. вагонів, то за місяць ця кількість становить 25 тис. одиниць рухомого складу.\n\nТакож на 15% скоротилася кількість зерновозів: із майже 10 тис. до 8,5 тис. одиниць.\n\nОднак саме по стиках із Румунією ситуація із залізничними перевезеннями залишається найскладнішою. Так, станом на 5 вересня у черзі до переходу Вадул-Сірет—Дорнешти перебували 2948 вагонів, до стику Дяково—Халмеу — 826 одиниць рухомого складу. Водночас 377 вагонів очікують своєї черги на передачу ще з квітня. Із них 330 одиниць заадресовані румунському перевізнику GFR із перестановкою колісних візків. Зауважимо, що низькі обсяги передачі цих вагонів пов’язані саме із нестачею візків для перестановки на євроколію.\n\nЩо вже зробили і що потрібно?\n\nКрім безпосередньо відновлення 20,4 км ділянок колії, Укрзалізниця відновила фасад і прилеглі території на станціях Рахів та Берлебаш, залізничники встановили огорожу митної зони на станції Рахів. Крім того збудували 60-метрову пасажирську платформу в селищі Ділове та 30-метрову технологічну платформу безпосередньо на держкордоні.\n\nОднак співрозмовники Infopost.media від місцевої влади Рахівського району та Держмитслужби зазначили, що наразі до робіт над налагодженням інфраструктури та роботи пунктів пропуску не залучені.\n\nВ Укрзалізниці це пояснюють тим, що наразі ведуться перемовини з Румунією щодо відновлення інфраструктури на дільницях Кимпулунг-ла-Тиса — Сіге Камара та держкордон — Валя-Вишеулуй, які знаходяться на території сусідньої країни. Тільки тоді можна буде приступати до наступного етапу робіт вже з облаштування пунктів пропуску. За запевненням співрозмовників з Держмитслужби, вони готові до встановлення відповідного обладнання та забезпечення роботи персоналу.\n\nОднак крім відновлення дільниць колії на румунському боці виникає ще важливий момент із різницею в ширині колії. Україна користується широкою колією радянського типу, а Румунія – вузькою європейською колією. Ця різниця означає, що втрачається багато часу, коли “зерновий” транспорт з України потрапляє до Румунії.\n\nПо території Румунії від станції Валя-Вишеулуй до станції Кимпулунг-ла-Тиса прокладена суміщена колія 1520 та 1435, тому поїзди зможуть курсувати без зміни візків. Від станції Валя-Вишеулуй до порту Костанца територією Румунії прокладена вузька колія 1435, тому потрібно буде переставляти візки або перевантажувати вагони.\n\nТобто наявність євроколії у сусідніх з Україною країнах-членах Євросоюзу не означає налагодженість тамтешньої інфраструктури. Вантажні шляхи у Румунії, яка наразі є важливим транзитером українського зерна до Європи потребують інвестицій у модернізацію. Це показав випадок із аварією 29 червня, коли 15 із 32 українських вагонів-зерновозів зійшли з рейок. Ці вагони, які належать українському приватному оператору, повертались порожніми після вивантаження зерна в румунському порту.\n\nВажливо! За словами керівника Укрзалізниці Олександра Камишіна, після відновлення ділянок на румунському боці Укрзалізниця зможе запустити рейси Ужгород — Івано-Франківськ та Ужгород — Чернівці, які частково пролягатимуть через Румунію. Також можливими стануть міжнародні маршрути між українськими та румунськими містами.\n\nДільниця Рахів – Берлебаш була закрита для руху поїздів у 2011 році, а Тересва — держкордон — у 2007 році. Вони розташовані в складній місцевості: дуже вузька долина річки Тиса, понад 100 штучних споруд, серед них тунель, металеві, залізобетонні та кам’яні мости.\n\nВарто додати, що залізнична колія на Рахівщині була збудована за часів Австро-Угорської імперії ще 1894 року. Після 1945 року залізницю перебудували на радянський стандарт колії 1520 мм та габарит, але частково вона проходить по території Угорщини та Румунії.\n\nДо 2003 року по цій ділянці курсував міжнародний дизель-поїзд сполученням Рахів-Сигет (Румунія). Його скасували через збитковість та значну кількість випадків контрабанди.\n\nInfopost.media\n\n-->",
    "Молдова хоче купувати газ в Азербайджану та Румунії, щоб не залежати від РФ": "Віцепрем’єр-міністр Молдови Андрій Спину заявив, що країна веде переговори з Азербайджаном і Румунією про закупівлю природного газу.\n\nЯк повідомляє \"Європейська правда\", таку заяву Спину зробив в етері приватного молдовського телеканалу TVC 21.\n\n\"Знаєте, у молдаван є приказка, що недобре тримати яйця в одному кошику. Суть цієї приказки у тому, що за 30 років незалежності ми потрапили у залежність від одного джерела енергії\", – сказав віцепрем'єр Молдови.\n\nЗа його словами, Азербайджан і Румунія – це ті країни, з яких можна в стислий термін імпортувати природний газ. Оператори природного газу цих країн пропонують найкращу ціну на газ, не висуваючи умов для Молдови.\n\n\"Ми перебуваємо в кризовій ситуації. Ми точно не знаємо, коли підпишемо ці контракти. Ми, звичайно, хотіли б зробити це якнайшвидше. Умов немає: ми ніколи не приймали їх, тим паче політичних\", – додав Спину.\n\nЗа словами віцепрем’єра Молдови, крана прагне укласти довготривалий контракт, розрахований на 10-15 років. Формула, попередньо погоджена з Азербайджаном, краща за ту, яка була укладена з російським \"Газпромом\".\n\n\"Легко зараз грати в популізм, казати, що в нас була гарна ціна на газ, коли вона становила 100 доларів за тисячу кубометрів, і зовсім інша ситуація, коли ціна становить дві тисячі доларів\", – додав Спину.\n\nВін також анонсував наміри уряду Молдови скоротити споживання газу в зимовий період. Тоді як зазвичай у жовтні-квітні країна споживає 800 мільйонів кубометрів блакитного палива, цей показник можна зменшити до 600 мільйонів, зокрема шляхом добровільного зменшення споживання на 15%.\n\n\"Ми вважаємо, що можемо легко пережити зиму з обсягами (газу) в 500 мільйонів кубометрів\", – додав Спину.\n\nРаніше стало відомо, що дві аудиторські компанії з Норвегії та Великої Британії проведуть аудит давньої заборгованості компанії \"Молдовагаз\" перед \"Газпромом\".\n\nКишинів та Москва домовились про аудит заборгованості у жовтні минулого року, коли у Молдові діяв режим надзвичайного стану через недостатні обсяги поставок газу від \"Газпрому\".",
    "У Чернівцях запрацюють безкоштовні курси румунської мови": "Навчання розраховане на тих, хто ще ніколи не вивчав мову або вже володіє початковими знаннями\n\nЧернівецький національний університет імені Юрія Федьковича організовує безкоштовні курси румунської мови як іноземної для студентів, співробітників та викладачів університету.Курси розраховані на тих, хто ще ніколи не вивчав мову або володіє початковими знаннями. Заняття проводить лекторка Сучавського університету «Штефан чел Маре» (Румунія) – Іоана-Даніела Белеуце.Про це повідомляється на сторінці ЧНУ у Facebook.Реєстрація слухачів на 2022-2023 н.р. проводиться до 30 вересня 2022 р.Навчання на курсах розпочнеться з 1 жовтня 2022 року.",
    "Насиченість ринку соняшника у Румунії та Болгарії сприяла зниженню ціни": "Поділися\n\nНасиченість ринку соняшника у Румунії та Болгарії сприяла зниженню ціни на олійну, інформують трейдери зі Spike Brokers.\n\nПротягом останнього тижня соняшник скоригувався на $20-$40 залежно від напрямку. Деяка частина європейських покупців зосередила свою увагу на певний час на внутрішньому ринку.\n\nОстанні індикації покупців:\n\n• DAP Україна ~15’000-16’000₴\n\n• DAP Болгарія ~520-540$\n\n• DAP Румунія ~510-530$\n\n• DAP Угорщина ~530-560$\n\nЧитайте також: Як обрати мінітрактор для сільськогосподарської діяльності\n\nКрім того, як зазначають трейдери, волатильність ріпаку важко не помітити. Коливання котирувань на біржі листопадового ф’ючерса протягом тижня сягало до 38€. Базис знаходиться в діапазоні 30-60€ від рівня ціни на ріпак на біржі MATIF, у той час як на початку вересня цей показник становив близько 20-30€ у всіх напрямках.\n\nОстанні індикації покупців:\n\n• DAP Україна (порт) ~ 470-475$\n\n• DAP Німеччина (схід) (олія 40% + премія) ~540-560€\n\n• DAP Румунія (центр-пд) (олія 42% без премії) ~510-520€\n\nНагадаємо, що українська кукурудза та пшениця мають досить стабільний попит.\n\nЧитайте також: В Миколаївській області продається елеваторний комплекс об’ємом зберігання 84 700 м 3\n\nНаталія Марченко",
    "Дві сусідки: Давидюк назвав ще дві країни, які можуть учинити акт агресії проти України": "Про це 24 каналу розповів політолог Микола Давидюк. Раніше він говорив про те, що Угорщину можуть вигнати з Євросоюзу як символічну жертву.\n\nВажливо Орбан ненавидить Україну та мріє про \"русскій мір\" в Європі, – Подоляк\n\nРумунія й Угорщина на нас дивляться як на потенційну жертву\n\nДавидюк зазначив, що Угорщина та Румунія можуть дивитись на Україну, як на потенційну жертву. Вони готові встромити ножа в спину.\n\nТак, вони голосують, як необхідно. Однак за можливих розкладів, це два потенційні вороги, які можуть бути не менш ворожими, ніж росія. Румунія й Угорщина – це два потенційні агресори проти України,\n\n– зауважив політолог.\n\nВін додав, що будь-яку можливість здійснити злочин, коли світ буде на роздоріжжі, вони використають. Вони вчинять злочин проти нас.\n\nЦі стратегії ще з часів Другої світової війни\n\nЗа словами Давидюка, Румунія й Угорщина ці стратегії виношують ще з часів Другої світової війни. Вони не публічні, таємні, однак від них не відмовились.\n\n\"Якщо проаналізувати їхню діяльність на території, що прилягає до цих країн, ми можемо зробити висновок, що в майбутньому ці країни вчинять акт агресії в наш бік\", – наголосив він.\n\nУкраїна має бути сильною, щоб уникнути цього\n\nНа думку політолога, Україна має бути сильною, щоб уникнути цього. Ми повинні мати потужну економіку, бути захищеними геополітично й дипломатично. Тоді вони цього не зроблять.\n\nОсь це наше завдання. Буде соромно, якщо навіть ці країни, які явно далеко не в списку найсильніших, будуть дивитись на нас, як на жертву,\n\n– підсумував він.\n\nДавидюк назвав ще 2 країни, які можуть учинити акт агресії проти України: дивіться відео\n\nНовини Угорщини й Румунії: останні події",
    "Відповідь на коронавірус: НАТО передає системи кисневої генерації Румунії": "У понеділок, 5 вересня 2022 року, Румунія отримала дві системи кисневої генерації із запасів НАТО з реагування на пандемію, які допоможуть країні протистояти коронавірусній інфекції і підтримати медичну евакуацію на допомогу Україні. Передавання обладнання, після отримання прохання Румунії про допомогу у відповіді на поточну пандемію, координували Євроатлантичний центр НАТО з координації реагування на катастрофи (EADRCC), Агентство НАТО з матеріального забезпечення і закупівель і Румунія.\n\n!IoRangePreExecute>",
    "Українські прикордонники отримали бронежилети з Румунії": "За півроку повномасштабної російської агресії Румунія передала прикордонникам бронежилети, каски, а також спеціальні пошукові ліхтарі на понад 1,3 млн дол. США.\n\nУкраїнські прикордонники отримали 500 бронежилетів та кевларових шоломів від Посольства України в Румунії.\n\nПро це повідомляє Державна прикордонна служба в Facebook.\n\n\"Загалом за півроку повномасштабної агресії Росії проти України дипломатичні представники нашої країни з Румунії забезпечили прикордонників бронежилетами, касками, а також спеціальними пошуковими ліхтарями на понад 1,3 мільйона доларів США\", - йдеться у повідомленні.\n\nВідео дня\n\nУ Держприкордонслужбі подякували представникам українських амбасад, та всім, хто допомагає Силам оборони стримувати російську агресію та відновлювати територіальну цілісність України.\n\nНагадаємо, в Україні тренуються евакуювати населення через аварію на Запорізькій АЕС. Ситуація навколо Запорізької АЕС залишається доволі напруженою, тому рятувальники готуються до будь-якого розвитку подій.\n\nЗокрема, МОЗ України застерігає, що, попри міжнародний нагляд за роботою ЗАЕС, краще бути готовим до будь-яких надзвичайних ситуацій, в тому числі й пов'язаних з поширенням радіації.\n\nВас також можуть зацікавити новини:",
    "6-й тур Італія перемогла Угорщину та пробилася до фінального турніру": "Італія — у «фіналі чотирьох» та «божевільня» на «Уемблі»: відеоогляди матчів Ліги націй\n\nУ понеділок, 26 вересня, відбулися сім поєдинків останнього, 6-го, туру групової стадії Ліги націй, до «фіналу чотирьох» якої слідом за збірними Хорватії та Нідерландів пробилися чинні чемпіони Європи італійці.\n\nЛіга націй. 6-й тур\n\nДивізіон А\n\nГрупа 3\n\nУгорщина — Італія — 0:2 (Распадорі, 27, Дімарко, 52).\n\nКоманду Роберто Манчіні у матчі з підопічними іншого італійського тренера Марко Россі на «Пушкаш Арені» у Будапешті влаштовувала лише перемога. І вони її досягли завдяки точним ударам Распадорі та Дімарко, а також блискучій грі голкіпера Доннарумми. Хоча варто визнати, що збірна Угорщини стала справжнім відкриттям нинішньої Ліги націй. Погодьтеся: двічі обіграти Англію (з 4:0 на «Уемблі»!) і один раз Німеччину — дорогого вартує.\n\nАнглія — Німеччина — 3:3 (Шоу, 72, Маунт, 75, Кейн, 83, з пенальті — Гюндоган, 52, з пенальті, Хаверц, 67, 87).\n\nВряди-годи поєдинок принципових суперників Англії та Німеччини нічого з турнірної точки зору не вирішував, адже англійці достроково посіли в квартеті останнє місце і вилетіли з елітного дивізіону, а німці втратили шанси пробитися до «фіналу чотирьох» Ліги націй ще після сенсаційної домашньої поразки від угорців (0:1).\n\nУ підсумку віцечемпіони Євро-2020, програючи на «Уемблі» — 0:2, змогли здійснити маленький футбольний подвиг, забили за 11 хвилин три (!) м'ячі, але все ж не втримали першу в турнірі перемогу. У будь-якому разі, родоначальникам футболу пізно було пити «Боржомі», якщо печінку посаджено.\n\nПідсумкове становище команд: 1. Італія — 11 очок; 2. Угорщина — 10; 3. Німеччина — 7; 4. Англія — 3.\n\nДивізіон В\n\nГрупа 3\n\nЧорногорія — Фінляндія — 0:2 (Антман, 47, Кельман, 53). На 17-й хвилині вилучено Томашевича (Чорногорія).\n\nРумунія — Боснія та Герцеговина — 4:1 (Ман, 39, Пушкаш, 73, 86, Рацю, 79 — Джеко, 77).\n\nРозгромна перемога над достроковим переможцем групи Боснією та Герцеговиною не врятувала румунів від вильоту до третього за силою дивізіону Ліги націй.\n\nПідсумкове становище команд: 1. Боснія та Герцеговина — 11; 2. Фінляндія — 8; 3. Чорногорія — 7; 4. Румунія — 7.\n\nДивізіон С\n\nГрупа 4\n\nГібралтар — Грузія — 1:2 (Еннеслі, 75 — Кварацхелія, 19, з пенальті, Цитаїшвілі, 49).\n\nЧемпіон світу U20 у складі збірної України Цитаїшвілі, який виступає за польський «Лех», у поєдинку з «футбольним карликом» забив свій дебютний м'яч за команду Грузії (в 11-му за ліком поєдинку).\n\nПівнічна Македонія — Болгарія — 0:1 (Десподов, 50). На 14-й хвилині вилучено Тодороскі (Північна Македонія).\n\nПідсумкове становище команд: 1. Грузія — 16; 2. Болгарія — 9; 3. Північна Македонія — 7; 4. Гібралтар — 1.\n\nДивізіон D\n\nГрупа 2\n\nСан-Марино — Естонія — 0:4 (Анієр, 38, 79, Теністе, 56, Саппінен, 66).\n\nПідсумкове становище команд: 1. Естонія — 12; 2. Мальта — 6; 3. Сан-Марино — 0.\n\nВ останній день проведення групової стадії у вівторок, 27 вересня, у Лізі націй зіграють: дивізіон А — група 2: Португалія — Іспанія, Швейцарія — Чехія; дивізіон У — група 1: Україна — Шотландія, Ірландія Вірменія, група 2: Албанія — Ісландія, група 4: Швеція — Словенія, Норвегія — Сербія; дивізіон С — група 2: Грузія — Північна Ірландія, Косово — Кіпр.\n\nРаніше «ФАКТИ» повідомляли, що Кріштіану Роналду зламали носа в матчі Ліги націй.\n\nФото Twitter Nazionale Italiana\n\n39\n\nЧитайте нас у Telegram-каналі, Facebook та Instagram",
    "Румунія побоюється, що Нідерланди можуть знову накласти вето на її членство в Шенгенській зоні": "КИЇВ. 15 вересня. УНН. Партія правлячої коаліції в Нідерландах, ХДП, яку очолює міністр закордонних справ країни Вопке Хекстра, не бажає допустити приєднання Румунії до Шенгенської зони, повідомили G4Media.ro європейські джерела, передає УНН.\n\nДеталі\n\nНідерланди можуть призупинити надії Румунії на вступ до Шенгенської зони ще на рік, незважаючи на підтримку Бухареста такими державами, як Німеччина та Франція.\n\n«В даний час існують прямі контакти з Нідерландами, щоб запобігти будь-якій реакції з боку уряду Нідерландів. Я не можу повідомити подробиці. Але я можу підтвердити, що на рівні уряду та на рівні політичних груп ми докладаємо зусиль, щоб не мати проблеми», — сказав депутат Європарламенту Драгош Пислару.\n\nВступ Румунії до Шенгенської зони та припинення дії Механізму перевірки та контролю (MCV) є важливими політичними цілями для президента Клауса Йоганніса, які мають бути досягнуті до кінця року.\n\nДодамо\n\nНещодавно Комісія Європейського Союзу закликала Європейську раду ухвалити рішення, яке дозволить Румунії, а також Хорватії та Болгарії приєднатися до Шенгенської зони.",
    "Глобальний логіст DP World приєднується до транспортування українського зерна": "Глобальна логістична компанія DP World задіє новий термінал у Румунії неподалік кордону з Україною для перевалки українського зерна до порту Констанци. Про це пише профільне видання RailFreight.\n\nDP World розраховує приймати потяги із зерном новою залізницею від вузла Вадул-Сірет на українсько-румунському кордоні на свій термінал у Дорнешти. Далі зерно транспортуватиметься на термінал компанії у порту Констанца.\n\nПідписуйтесь на LIGA.Бізнес у Telegram: коротко про важливе\n\nПеревалка зерна в Дорнешти дозволить зменшити затори вагонів у Констанці, пояснює видання.\n\nЗа прогнозами DP World, нове залізничне сполучення може забезпечити до п'яти рейсів туди і назад на тиждень, а поїзди можуть перевозити до 50 контейнерів із зерном за один раз.\n\nЯк зазначає видання, допомога DP World у транспортуванні українського зерна дозволить зміцнити позиції компанії на румунському ринку. У травні DP World розпочав будівництво мультимодального терміналу в Аюді, Трансільванія, щоби розширити свою участь у транспортуванні вантажів з Китаю до Європи.\n\n12 червня Україна розробила два маршрути для експорту зерна через Польщу та Румунію.\n\n30 червня у Румунії зійшли з рейок 15 українських вагонів-зерновозів – фото.\n\n12 вересня Франція та Румунія підписали угоду щодо збільшення експорту українського зерна.\n\nПідписуйтесь на розсилки LIGA.net – лише головне у вашій пошті\n\nРоман Бриль\n\nЯкщо Ви помітили орфографічну помилку, виділіть її мишкою і натисніть Ctrl+Enter.",
    "Румунія U-19 – Україна U-19. Євро-2022 з футзалу. Дивитися онлайн. LIVE": "В іспанському Хаєні проходить Євро-2022 U-19 з футзалу. 5 вересня о 17:00 відбувається матч 2-го туру між командами Румунії та України.\n\nУсі найяскравіші моменти матчу доступні в режимі Live в Telegram Sport.ua\n\n4 вересня юнацька збірна України розпочала свій виступ у фінальному турнірі перемогою над Хорватією (6:4). Румунія у першій грі програла Іспанії (0:9).\n\nТепер на команду Віталія Одегова чекає матч 2-го туру проти Румунії. Дві найкращі команди з групи вийдуть у півфінал.\n\nРумунія – Україна. Євро-2022 U-19 з футзалу. Дивитися онлайн. LIVE\n\nТелетрансляцію матчу проводить Суспільне Спорт.\n\n🏆 Євро-2022 U-19 з футзалу\n\nХаен (Іспанія), 3–10 вересня\n\n1-й тур, 4 вересня\n\n14:30. Група A. Україна – Хорватія – 6:4\n\n– Хорватія – 6:4 17:00. Група B. Польща – Португалія – 2:4\n\n– 2:4 19:30. Група B. Франція – Італія – 0:3\n\n– 0:3 22:00. Група A. Іспанія – Румунія – 9:0\n\n2-й тур, 5 вересня\n\n14:30. Група B. Італія – Польща – 1:4\n\n– 1:4 17:00. Група A. Румунія – Україна\n\n19:30. Група B. Португалія – Франція\n\n22:00. Група A. Хорватія – Іспанія\n\n3-й тур, 7 вересня\n\n14:30. Група A. Хорватія – Румунія\n\n17:00. Група B. Польща – Франція\n\n19:30. Група B. Італія – Португалія\n\n22:00. Група A. Іспанія – Україна\n\nПівфінали, 8 вересня\n\n19:00 та 22:00. Півфінали\n\nФінал, 10 вересня",
    "Процес приєднання Болгарії, Румунії та Хорватії до Шенгенської зони вирішили прискорити": "Ці три країни вже виконали всі вимоги, щоб стати повноправними членами Шенгенської зони.\n\nГоловуюча в Раді Європейського союзу Чехія запросила міністрів внутрішніх справ Болгарії, Румунії та Хорватії відвідати 13 вересня 2022 року Прагу для вирішення питання про приєднання трьох балканських країн до Шенгенській зоні.\n\nТаку заяву підтвердив член парламенту Румунії Рареш Богдан, повідомляє SchengenVisaInfo.com.\n\n\"Заступник прем'єр-міністра Чехії Віт Ракушан, також міністр внутрішніх справ, заявив кілька хвилин тому в комітеті LIBE (Громадянські свободи, правосуддя і внутрішні справи Європарламенту), що однією з цілей головування Чехії в ЄС є прискорення процедури приєднання Румунії, Болгарії та Хорватії\", – зазначив Рареш Богдан в повідомленні на своїй сторінці в Facebook.\n\nВідео дня\n\nТакож він підкреслив, що приєднання країни до Шенгенської зони серед інших підтримує Німеччина.\n\nЗокрема, раніше канцлер Німеччини Олаф Шольц заявив, що підтримує приєднання Болгарії, Хорватії та Румунії до Шенгенської зони, додавши, що ці три країни виконали всі вимоги, щоб стати повноправними членами Шенгенської зони, запропонувавши ЄС закрити це питання.\n\nВідзначимо, Шенгенська зона – найбільша зона вільних подорожей в світі, що на даний момент включає в себе 22 країни ЄС (Австрія, Бельгія, Данія, Франція, Фінляндія, Німеччина, Греція, Італія, Люксембург, Нідерланди, Португалія, Іспанія, Швеція, Чехія, Естонія, Угорщина, Латвія Литва, Мальта, Польща, Словаччина і Словенія), а також чотири асоційовані країни, що не входять до ЄС (Норвегія, Ісландія, Швейцарія і Ліхтенштейн).\n\n5 країн ЄС поки не входять в Шенгенську зону – Болгарія, Румунія, Хорватія і Кіпр, які подали заявки на приєднання до шенгену, а також Ірландія, яка поки не висловила такого наміру.\n\nВодночас, на даний момент громадяни України мають право відвідувати по безвізу з ЄС всі вищезгадані країни: як ті, що входять в Шенгенську зону, так і ті, що не входять, а також чотири асоційовані країни, що не входять до ЄС.\n\nЯк повідомляв УНІАН, 31 серпня 2022 року глави дипломатій країн Євросоюзу домовилися призупинити дію Угоди про спрощену видачу віз росіянам. Остаточно рішення з цього питання може бути прийнято представниками країн Європейського союзу 7 вересня.",
    "Румунія відмовиться від використання російських антивірусів у державному секторі": "McMurtry Speirling побив 23-річний рекорд на Фестивалі швидкості у Гудвуді – він розганяється до 100 км/год, удвічі швидше за Lamborghini Aventador LP 780-4 Ultimae",
    "Косенко: Отримали позитивні враження від матчів із Молдовою та Румунією": "Головний тренер збірної України з футзалу Олександр Косенко підбив підсумки товариських ігор, а також розповів про майбутні плани команди. Нагадаємо, у вересні синьо-жовті здолали Молдову (6:1), а потім перемогли в Кубку трьох націй, обігравши ту ж Молдову (7:4) та Румунію (3:1).\n\n— Олександре Петровичу, як підсумуєте товариські поєдинки зі збірною Молдови та матч проти Румунії?\n\n— Як і в будь-яких зустрічах, є позитивні та негативні моменти. Усі три матчі вийшли досить непоганими. Отримали цікаву інформацію за їхніми підсумками. Ми зробимо належні висновки. Передусім добре, що ми відіграли ці три поєдинки. Останній із них уже проводили на тлі втоми, тоді коли збірна Румунії грала перший. Тим не менше, хлопці продемонстрували характер і бійцівські якості. У потрібний момент майстерність відіграла свою роль, і команда зуміла здобути перемогу. Загалом отримали позитивні враження.\n\n— Чи здивували чимось суперники?\n\n— Мені сподобалася гра обох суперників. Видно, що як Молдова, так і Румунія хочуть розвиватися. Вони багато часу приділяють позиційним атакам, виходу з-під пресингу, стандартним положенням. У командах є досвідчені й кваліфіковані виконавці, до складу залучається молодь.\n\n— Питання про матчі з Молдовою. Здалося, що перший поєдинок складався для збірної України досить просто, а вже у другій зустрічі суперник намагався підібратися поближче. З чим це пов'язано?\n\n— Я б не сказав, що матчі надто відрізнялися один від одного. Дійсно, різниця в рахунку не була однаковою. Суперник мав гольові моменти в обох зустрічах. За рахунку 3:0 у першому матчі ми розвинули свою перевагу, і суперник не мав сподівань на позитивний результат. Натомість у другому поєдинку на табло були такі самі показники, але ми подарували супернику вільний удар, який він реалізував. За підтримки трибун команда пішла вперед і швидко забила другий гол. Саме тому гра стала більш напруженою. Незважаючи на підсумкові рахунки (6:1 та 7:4 на користь збірної України), молдовани мені сподобалися. Вони не лише відбивалися, а вдало проводили контратаки, якісно комбінували та взаємодіяли між собою. Для нас було важливо протистояти командам, які грають самі й дають змогу це робити супернику.\n\n— На відміну від матчів річної давнини, у складі збірної Румунії було присутньо значно більше натуралізованих футзалістів. Це додало ще більшої цікавості поєдинку проти цієї збірної?\n\n— Звичайно, бразильці є бразильцями. Натуралізують лише гравців, які перебувають на високому рівні. Як на мене, у складі збірної Румунії присутні дійсно сильні бразильці. Вони відіграють вагому роль у цій команді. Тож, звичайно, було цікавіше. Окрім того, до складу додаються молоді виконавці. Сподобалася гра Іштвана Хаднадя, який діяв на позиції стовпа. Матч вийшов досить напруженим і до останніх хвилин не було зрозуміло, хто переможе. Добре, що ми провели такий поєдинок перед офіційними матчами.\n\n— 7-го та 11 жовтня збірна України зіграє поєдинки основного раунду європейської кваліфікації чемпіонату світу-2024. Коли розпочнеться підготовка до них?\n\n— Домашні матчі проти збірних Косова та Нідерландів зіграємо в Латвії. Підготовка до цих зустрічей розпочнеться 3 жовтня, - розповів Косенко.\n\nДодамо, що попереду у збірної України з футзалу домашні матчі основного раунду відбору на ЧС-2024, які відбудуться в Латвії. Поєдинок проти Косова пройде 7 жовтня в місті Саласпілс, проти Нідерландів — 11 жовтня в місті Єлгава.",
    "Держспецзв’язку та Національний директорат з кібербезпеки Румунії підписали меморандум": "Держспецзв’язку та Національний директорат з кібербезпеки Румунії підписали меморандум\n\nВсе більше країн об'єднуються для подолання кіберзагроз.\n\nДержавна служба спеціального зв’язку та захисту інформації та Національний Директорат з питань кібербезпеки Румунії підписали меморандум про взаєморозуміння у сфері співробітництва з кіберзахисту. Про це повідомляється на сайті відомства.\n\n«Кіберпростір не має кордонів. Від атак російських хакерів страждає не тільки Україна, а й інші демократичні країни світу. Тому об’єднання зусиль і координація у протидії кіберзагрозам – надважливі сьогодні. Тільки разом можна перемогти ворога», – йдеться в коментарі Держспецзв’язку.\n\nПідписання меморандуму передбачає:\n\nобмін досвідом і найкращими практиками у сфері кіберзахисту;\n\nобмін інформацією щодо кіберінцидентів, способів виявлення вразливостей та реагування на кіберзагрози;\n\nспівпрацю щодо нових досліджень у сфері кіберзахисту;\n\nспільну участь у проєктах, спрямованих на підвищення та подальше зміцнення можливостей кіберзахисту державних та приватних інституцій тощо.\n\nТакож Україна та Румунія співпрацюватимуть у сфері підготовки фахівців із кіберзахисту.\n\nЧитайте також: Росія починає скеровувати кібератаки на вебресурси та ЗМІ поза Києвом\n\nАналогічний меморандум у кінці липня Держспецзв’язку уклало з Агентством з кібербезпеки та безпеки інфраструктури Департаменту національної безпеки США (CISA).\n\nНагадаємо, міжнародні ЗМІ, зокрема The Washington Post, відзначали успішні дії українських кіберфахівців зі спротиву російській агресії.\n\nGoogle назвав п’ять напрямів російських атак в інформаційній війні проти України. Серед них — намагання зашкодити українській критичній інфраструктурі, спроби створити негативний імідж українців у світі тощо.\n\nТим часом активісти кіберфронту блокують російські онлайн-ресурси щодня. Лише з 1 по 14 серпня 2022-го їм вдалося зупинити роботу понад 600 сайтів.\n\nФото з сайту Держспецзв’язку",
    "На Закарпатті відбувся відкритий чемпіонат області з гандболу": "Підписуйся на наш телеграм канал!\n\nПідпишись на наш телеграм канал де кожна новина виводиться відразу після публікації. Будь першим у курсі подій.",
    "Україна U-21 – Словаччина U-21: відео онлайн-трансляція вирішального матчу за вихід на Євро-2023": "Ласкаво просимо! Реєстрація Відновлення паролю Авторизуйтесь, щоб мати можливість коментувати матеріали Увійдіть, щоб мати можливість коментувати матеріали Введіть адресу електронної пошти, на який була проведена реєстрація і на нього буде висланий пароль\n\nЗабули пароль? Увійти Пароль може містити великі і маленькі букви латинського алфавіту, а також цифри Введений e-mail містить помилки Перевірка Перевірка Зареєструватися Ім'я та прізвище повинні складатися з букв латинського алфавіту або кирилиці Введений e-mail містить помилки Даний e-mail вже існує У поля Ім'я та прізвище немає помилок У поля E-mail немає помилок Нагадати пароль Введений e-mail містить помилки\n\nАбо увійдіть через соцмережі",
    "Черга на пп на «Ягодин-Дорогуськ» скоротилася до 6 км": "Цього тижня минула криза на пункті пропуску «Ягодин-Дорогуськ».\n\nЧерга скоротилась на пункті пропуску «Корчова-Краківець»з 42 до 6 кілометрів, бо ми перенаправили порожні вантажівки на виїзд з України до Устилуга, а Польща розпочала прискорене оформлення транспорту.\n\nПро це на своїй Фейсбук-сторінці повідомив заступник міністра інфраструктури Мустафа Найєм.\n\nЗа його словами, пункт пропуску «Нижанковичі – Мальховіце» Мінінфраструктури будує у прискореному режимі.\n\n«Наступного року плануємо відкрити його для автобусів та автівок вагою до 3,5 тонн. Домовляємось, щоб порожні ваговози поїхали вже цьогоріч», – зауважив Мустафа Найєм.\n\nЗа його словами, на пункті пропуску «Устилуг-Зосин» планують налагодити пропуск вантажівок з товаром.\n\n«З нашого боку треба будувати телекомунікаційну мережу. Без неї митний контроль неможливий», – додав він.\n\nНагадаємо, на кордоні з Румунією відкриють два повноцінних вантажних пункти пропуску. Раніше ми писали, що Україна та Румунія розширюють експортні коридори."
}