{
    "Аргентина у пошуках нового винищувача: коли навіть маючи гроші виникають проблеми": "Аргентина намітила оновити власні повітряні сили та знаходиться у пошуку кандидата на хоча б часткову заміну своїх близько 20 одиниць A-4 Skyhawk, які є єдиними повноцінними ударними літаками країни.\n\nНа цю задачу уряд країни вже виділив 684 млн доларів на наступний рік, з яких окремо 20 млн виділено на підготовку наземної інфраструктури. Серед вимог до нових машин - наявність радара з активною фазованою решіткою, системи дозаправлення у повітрі, канал тактичної передачі даних та комплес РЕБ, пише видання Defense News.\n\nЯк видно, бажані характеристики умовно абстрактні, але і закладена сума далека від можливостей закупити значну кількість машин. Зокрема вартість контракту подібна до угоди Болгарії від 2020 року на закупівлю восьми нових F-16 вартістю 512 млн доларів.\n\nA-4 Skyhawk повітряних сил Аргентини (фото: Rob Schleiffert)\n\nТакож уряд вже склав перелік з машин, які мають бути орієнтирами. Ними стали: JF-17 - китайсько-пакистанський літак, знову ж таки F-16, індійський Tejas, а також МиГ-35 з РФ.\n\nАле не все так просто, бо в Аргентині діють юридичні норми, за якими на літаку не має бути будь-яких британських систем, що є відповіддю на бойкот Великою Британією з часів Фолклендської війни.\n\nЧерез це \"за бортом\" опиняється величезна кількість гіпотетичних кандидатів: бувші у використанні Mirage F1, шведський Gripen та навіть корейських FA-50, який останнім часом доволі часто почав \"з'являтися\" у новинах після його закупівлі Польщею.\n\nЗа джерелами видання, МиГ-35 не розглядається взагалі через політичні причини. А через використання британських компонентів повз Аргентину \"пролітає\" і Tejas.\n\nTejas, національний індійський і не безпроблемний проект\n\nВідносно F-16, то Аргентина вже направила запит до США, але з уточненням того, що до літака має бути інтегрована ізраїльська ракета I-Derby. Скоріш за все це пов'язано з бажанням відійти від доволі дорогої (понад 1 млн доларів за одиницю) ракети AIM-120 AMRAAM. Але жодної відповіді на цей запит з Вашингтона не надходило.\n\nЗаробляти можливо не лише на продажу F-16, а ще й на ракетах до нього\n\nТаким чином, одним з взагалі небагатьох варіантів залишається JF-17, бо там немає британських деталей. Але з боку Defense Express зазначимо, що на JF-17 встановлюється російський РД-93 від \"ОДК-Климов\" (варіація РД-33 для МіГ-29). Єдина можлива альтернатива - китайський WS-13 Taishan, який фактично також є копією двигуна РД-33, але від них Пакистан відмовився.\n\nJF-17, якщо в ньому вбачається гібрид та F-16 та МиГ-21, то... треба просто бути тактичним\n\nТаким чином Аргентина опинилась у ситуації, коли навіть маючи гроші пошук винищувача став проблемою. Та навіть за умови, якщо країна зніме умову до ракет F-16, чекати його можливо прийдеться роками, бо всі поточне постачання цього літака, зокрема для Словаччини та вже згаданої Болгарії, посунулось на декілька років вперед.",
    "Мессі про ЧС-2022: Аргентина готова до зустрічі з будь-яким суперником": "Нападник \"ПСЖ\" та капітан збірної Аргентини Ліонель Мессі дав велике інтерв'ю TUDN. Власник семи Золотих м'ячів також розповів про очікування майбутнього чемпіонату світу в Катарі.\n\n\"Аргентина готова до зустрічі з будь-яким суперником. Ми чітко знаємо, що від нас вимагається у конкретному матчі, тренерський штаб якісно готується до ігор.\n\nПісля перемог команда починає грати краще, вона розкріпачується. Нині ми краще знаємо одне одного, бо давно граємо разом.\n\nНаша мета – рухатися в тому ж напрямку і виступити якнайкраще на чемпіонаті світу. Ми знаємо, що ЧС – складний турнір, найменші деталі можуть вибити тебе із турніру.\n\nАле наша збірна готова змагатися та боротися з будь-яким опонентом\", – підсумував Лео.",
    "ТМ. Бразилія і Аргентина розгромно перемогли, Уругвай поступився Ірану": "Поки у Європі відбуваються матчі Ліги націй, топ-збірні Південної Америки проводять товариські зустрічі.\n\nВчора Уругвай у австрійському Санкт-Пельтені зустрічався з Іраном. Суарес і компанія не змогли забити за 90 хвилин, втім пропустили на 78-й хвилині від Таремі і поступилися з рахунком 0:1.\n\nБразилія теж провела свій матч у Європі: напередодні ввечері “селесао” зустрілися з Ганою у французькому Гаврі. Ще у першому таймі підопічні Тіте забили тричі. Перший гол був на рахунку Маркіньюша, котрий замкнув подачу Рафіньї від кутового, а потім дубль оформив Рішарлісон. Цікаво, що обидва голи нападник “Тоттенгема” забив з передач Неймара.\n\nА ось Аргентина зіграла у американському Маямі в ніч з 23 на 24 вересня за європейським часом. Завдяки дублю Мессі і голу Мартінеса підопічні Скалоні розгромили Гондурас з рахунком 3:0.\n\nПопереду на Уругвай, Бразилію і Аргентину очікують ще по одному товариському матчу проти відповідно Канади, Туніса і Ямайки.",
    "На віцепрезидентку Аргентини скоїли замах": "Віцепрезидентка Аргентини Крістіна Фернандес де Кіршнер не постраждала під час спроби замаху в Буенос-Айресі, коли чоловік спробував вистрелити в неї, але пістолет не спрацював.\n\nПро це повідомляє Reuters, передає Укрінформ.\n\nЗазначається, що напад на Фернандес де Кіршнер стався біля її будинку в столиці країни Буенос-Айресі, коли вона вітала людей, які прийшли підтримати її на тлі звинувачень у корупції.\n\nНападником виявився 35-річний чоловік бразильського походження. Поліція затримала його.\n\nЧитайте також: Експрезидентка Аргентини може отримати 12 років за корупцію\n\n«Чоловік направив вогнепальну зброю на неї та натиснув на курок. Крістіна жива, тому що з якоїсь причини пістолет не вистрелив», — сказав президент Аргентини Альберто Фернандес у телезверненні, додавши, що пістолет був заряджений п’ятьма набоями.\n\nВін також назвав замах на Фернандес де Кіршнер «найсерйознішою подією, яку пережила Аргентина відтоді, як повернулася до демократії».\n\nЯк зазначається, до Крістіни Фернандес де Кіршнер, яка обіймала посаду президента Аргентини протягом двох термінів між 2007 і 2015 роками, неоднозначне ставлення в аргентинському суспільстві. Вона стала фігуранткою розслідування через державні контракти, укладені на початку 2000-х років, за що їй може загрожувати звільнення з посади віцепрезидента та ув’язнення до 12 років. В той же час вона залишається популярним політиком і очікується, що в 2023 році знову може балотуватися на посаду президента.\n\nФото: CFKArgentina / Facebook",
    "Після початку війни росія та Аргентина зайняли місце України на ринку соняшникової олії Індії 22.09.2022": "Після початку війни росія та Аргентина зайняли місце України на ринку соняшникової олії Індії\n\nІндія, провідний світовий покупець рослинної олії, залежить від імпорту соняшникової олії, яка становить 16 відсотків від загального імпорту харчової олії. До нападу росії на Україну 70% соняшникової олії, імпортованої Індією, надходило з України, а 20% — з росії. Про це пише outlookindia.com.\n\nПісля початку війни основними постачальниками соняшникової олії до Індії стали росія та Аргентина.\n\n«Росія та Аргентина стають основними постачальниками соняшникової олії в Індію», — йдеться в заяві промислової організації Solvent Extractors Association (SEA).\n\nУ серпні цього року Індія імпортувала близько 1 350 000 тонн соняшникової олії в основному з росії та Аргентини, а також невелику кількість з Туреччини, що на 89,6% більше, ніж 71 340 тонн за той самий місяць попереднього року.\n\nІз загального обсягу імпорту соняшникової олії поставки з росії зросли до 72 780 тонн у серпні цього року з 28 840 тонн у минулому періоді.\n\nКрім того, імпорт соняшникової олії з Аргентини зріс до 30 600 тонн у серпні цього року з 12 500 тонн у період минулого року. У серпні з Туреччини було імпортовано близько 14 588 тонн.\n\nПозначки:соняшникова олія, Аргентина, Індія, Росія",
    "Посуха та різке зростання вартості добрив змушують фермерів в Аргентині вирощувати більше сої 26.09.2022": "Посуха та різке зростання вартості добрив змушують фермерів в Аргентині вирощувати більше сої\n\nUkrAgroConsult\n\nФермери в Аргентині третій рік поспіль борються з виснажливою посухою напередодні сезону 2022/23, але цього року у них є нова стратегія, щоб її подолати: поіяити сою, повідомляє УкрАгроКонсалт із посиланням на Bloomberg.\n\nВперше з 2015 року фермери Пампасів мають намір розширити площі посівів сої, намагаючись захистити свій бізнес від посухи. Це несподіваний крок, оскільки в минулі сезони кукурудзі віддавали перевагу перед соєю, щоб отримати максимальну користь від посухи. Однак в 2022 році більший ризик становить кукурудза. Вона використовує набагато більше добрив, вартість яких різко зросла на тлі вторгнення Росії в Україну. Фермери не бажають витрачати занадто багато грошей на сезон, який віщує низькі врожаї на висохлих полях, тому соя, яка є дешевшою з точки зору сівби, повертається.\n\nТрейдери уважно спостерігають за Аргентиною, оскільки вона є найбільшим у світі експортером соєвого шроту, який використовується для вирощування тварин на м’ясо, а також соєвої олії для приготування їжі та біопалива. Будь-яке збільшення поставок з Аргентини припаде на світові ринки та стане значним чинником у формуванні цін на продукти харчування, які зростають і нещодавно досягли рекордних значень.\n\nПосівні площі під соєю сої можуть збільшитися до 17 млн гектарів з 16,3 млн га в сезоні 2021/22, сказав Мартін Лопес, аналітик Буенос-Айресської зернової біржі. Правда, це далеко не рекордні 20 млн гектарів у середині 2010-х років. У попередньому прогнозі в серпні біржа Росаріо заявила, що площі під сою можуть зрости на 4%, а площі під кукурудзою скоротяться приблизно на 3%.\n\nЧим довше він залишається сухим, тим більшим буде зсув термінів сіби, сказав Лопес. «Це все про жовтень», – повідомив він. «Якщо в жовтні не буде дощу, ми побачимо більше сої».\n\nЗгідно з даними зернової біржі Буенос-Айреса, посіви сої в Аргентині скорочувалися 6 років поспіль, оскільки фермери були залучені до кукурудзи через нижчі експортні податки та сухіший клімат: кукурудза, експортером якої Аргентина також входить до трійки лідерів, має більше вікно для сівби, що забезпечує більше шансів для опадів.\n\nЦе третя поспіль посуха в Аргентині, через яку страждають фермери скрізь.\n\nКарти водних запасів сільськогосподарських угідь, надіслані 19 вересня Секретаріатом сільського господарства, показали, що посуха поширилася ще ширше в Пампасах.\n\n«За таких обставин фермери не хочуть закопувати занадто багато капіталу в землю», – заявив Еудженіо Іразуегуї, керівник відділу досліджень зернової брокерської компанії Enrique Zeni в Росаріо. «Вони будуть використовувати сою замість кукурудзи».\n\nПозначки:кукурудза, Аргентина, продукти харчування, посуха, цін, світові ринки, добрив, сою, соєвої олії, Пампасів, соєвого шроту",
    "Спалах \"загадкової\" пневмонії в Аргентині. Є жертви": "Спалах \"загадкової\" пневмонії в Аргентині. Є жертви\n\nМішель Робертс\n\nРедакторка з питань здоров'я\n\n2 вересня 2022\n\nАвтор фото, Getty Images\n\nТроє людей померли цього тижня в Аргентині від тяжкої пневмонії невідомого походження.\n\nПро це повідомили у МОЗ країни.\n\nЗагалом симптоми хвороби виявили у дев'яти людей. Перші шість пацієнтів зафіксували у період з 18 по 23 серпня.\n\nСпалах стався у приватній лікарні в Тукумані, провінції на північному заході країни.\n\nПомерли 70-річна пацієнтка, а також лікар і медсестра клініки.\n\nУ всіх випадках йдеться про двосторонню пневмонію, спричинену невідомим вірусом.\n\nЗа словами аргентинського міністра охорони здоров'я Луїса Медини Руїса, причина хвороби не виявлена і зараз вивчається.\n\nПропустити подкаст і продовжити подкаст Що це було Головна історія тижня, яку пояснюють наші журналісти Випуски Кінець подкаст\n\nРуїс також додав, що пацієнти мають пропасницю, м'язові болі й задишку. При цьому аналізи хворих на коронавірус, грип та різні види вірусів і бактерій дали негативний результат.\n\nУсі, з ким контактували хворі, перебувають під наглядом, але на сьогодні у жодного з них не з'явилися симптоми.\n\nЄ припущення, що захворювання може мати токсикологічні причини. Тому місцева влада перевіряє якість водопровідної води й дотримання санітарних норм під час користування кондиціонерами.\n\nЗа ситуацією в Аргентині стежить Панамериканська організація охорони здоров'я.\n\nВсесвітня організація охорони здоров'я та Європейський центр контролю за захворюваннями також моніторять спалах в Аргентині.\n\n\"На цьому етапі практично неможливо робити якісь прогнози\", - пояснив ВВС Пол Хантер, професор Нориджської медичної школи в Університеті Східної Англії.\n\n\"Такі речі трапляються час від часу. Зазвичай вони минають самі собою, але не завжди. Іноді вони спричиняють значний локальний спалах або навіть щось більше\" - додав він.\n\nЗа його словами, експерти мають отримати більше відповідей протягом кількох наступних днів завдяки високій швидкості перевірок і тестів, які можуть дати результати.",
    "ATP Challenger Tour. Тенісист, який відбув дискваліфікацію за договірний матч, виграв титул в Аргентині": "Світовий теніс / ATP Challenger Tour – ATP Challenger Tour. Тенісист, який відбув дискваліфікацію за договірний матч, виграв титул в Аргентині Підсумки турнірів серії ATP Challenger Tour, що відбувалися минулого ігрового тижня\n\n\n\nAON Open Challenger - ATP Challenger Tour 125\n\nГенуя, Італія • 19 - 25 вересня • ґрунт • €134,920\n\nСітки турніру: кваліфікація • одиночний розряд • парний розряд\n\n\n\nФІНАЛ\n\n[2] Тьягу Монтейру (Бразилія, 66) - Андреа Пеллегріно (Італія, 164) 6:1, 7:6(2)\n\n\n\n28-річний Тьягу Монтейру виграв другий \"челленджер\" у сезоні і восьмий за кар'єру (усі на ґрунті). Під час турніру бразилець програв два сети і не зустрівся з жодним тенісистом із топ-150. Перемога в Італії принесла Монтейру €18,290 призових і 125 рейтингових очок. У світовій класифікації він піднімається на 62-ге місце (+4), повторивши свій особистий рекорд.\n\n\n\nBraga Open - ATP Challenger Tour 80\n\nБрага, Португалія • 19 - 25 вересня - ґрунт • €45,730\n\nСітки турніру: кваліфікація • одиночний розряд • парний розряд\n\n\n\nФІНАЛ\n\n[Q] Ніколас Морено Де Алборан (Іспанія, 308) - Матеус Пуччінеллі Де Алмейда (Бразилія, 216) 6:2, 6:4\n\n\n\n25-річний Ніколас Морено Де Алборан виграв дебютний турнір ATP Challenger Tour. Іспанець стартував у Бразі в кваліфікації і виграв сім матчів поспіль, програвши лише два сети. Де Алборан зіграв другий фінал на \"челленджерах\" цього року (і в кар'єрі). У квітні він програв титульний матч на харді в Салінасі. Успіх у Португалії приніс іспанцеві €6,190 призових і 80 рейтингових очок. У рейтингу АТР він вперше піднімається на 201-е місце (+107).\n\n\n\nChallenger Dove Men+Care Villa Maria - ATP Challenger Tour 80\n\nВілья-Марія, Аргентина • 19 - 25 вересня • ґрунт • €45,730\n\nСітки турніру: кваліфікація • одиночний розряд • парний розряд\n\n\n\nФІНАЛ\n\nНіколас Кікер (Аргентина, 234) - Маріано Навоне (Аргентина, 333) 6:3, 6:3\n\n\n\n30-річний Ніколас Кікер виграв четвертий \"челленджер\" у кар'єрі та перший з 2017 року. Аргентинець під час турніру програв лише один сет. Нагадаємо, що Кікер 2018 року був дискваліфікований на шість років (три роки умовно) за участь у договірному матчі. У лютому минулого року він повернувся в професійний тур. Перемога на домашніх кортах принесла Кікеру $7,200 призових і 80 рейтингових очок. Новий ігровий тиждень він почне на 183-му рядку світової класифікації (+51).\n\n\n\nSibiu Open - ATP Challenger Tour 80\n\nСібіу, Румунія • 19 - 25 вересня • ґрунт • €45,730\n\nСітки турніру: кваліфікація • одиночний розряд • парний розряд\n\n\n\nФІНАЛ\n\nНерман Фатич (Боснія і Герцеговина, 192) - [6] Дамір Джумхур (Дамір Джумхур) (Боснія і Герцеговина, 258)\n\n\n\n27-річний Нерман Фатич уперше виграв титул ATP Challenger, зігравши дебютний фінал. Боснієць програв по ходу турніру лише один сет і обіграв лідера посіву Федеріко Корію (№71 АТР). Перемога в Румунії принесла Фатичу €6,190 призових і 80 рейтингових очок. У рейтингу АТР він уперше піднявся на 196-те місце (+62).\n\n\n\nTennis Ohio Championships - ATP Challenger Tour 80 Tennis Ohio Championships - ATP Challenger Tour 80\n\nКоламбус, США • 19 - 25 вересня • хард • $45,730\n\nСітки турніру: кваліфікація • одиночний розряд • парний розряд\n\n\n\nФІНАЛ\n\n[1] Джордан Томпсон (Австралія, 98) - [2] Еміліо Гомес (Еквадор, 114) 7:6(6), 6:2\n\n\n\n28-річний Джордан Томпсон виграв другий \"челленджер\" цього року і дев'ятий за кар'єру. Під час турніру австралієць не програв жодного сету і виграв усі три зіграні тай-брейки. За свою перемогу Томпсон заробив $7,200 призових і 80 рейтингових очок. Новий ігровий тиждень він починає на 85-й позиції в рейтингу АТР (+13).\n\n\n\n\n\nНаш ресурс за весь час свого існування ніколи не мав спонсорів і існував тільки за рахунок реклами.\n\nЗараз ми дуже хочемо зберегти наш проект і продовжувати розвиватися після нашої перемоги!\n\nПідтримайте наш сайт будь-якою доступною для вас сумою ЗА ПОСИЛАННЯМ . Це займе рівно одну хвилину для вас і допоможе нам вижити, щоб продовжувати радувати вас новинами зі світу тенісу.\n\nДякуємо, що залишаєтеся з нами.\n\nВсе буде Україна! 💙💛 Друзі, проект \"Великий теніс України\" просить вашої підтримки!Наш ресурс за весь час свого існування ніколи не мав спонсорів і існував тільки за рахунок реклами.Зараз ми дуже хочемо зберегти наш проект і продовжувати розвиватися після нашої перемоги!Підтримайте наш сайт будь-якою доступною для вас сумою. Це займе рівно одну хвилину для вас і допоможе нам вижити, щоб продовжувати радувати вас новинами зі світу тенісу.Дякуємо, що залишаєтеся з нами.Все буде Україна! 💙💛\n\n🔔 Читайте новини БТУ в соцмережах: Facebook ◦ Telegram ◦ Instagram ◦ YouTube ◦ Twitter ◦ Viber\n\n\n\n\n\n\n\n",
    "Аргентина презентувала фіолетову виїзну форму на ЧС-2022": "Національна збірна Аргентини представила форму, у якій команда виступить на чемпіонаті світу-2022 у Катарі.\n\nВиїзний комплект отримав нетипові для команди фіолетові кольори. Як заявив генеральний менеджер Adidas Argentina Пабло Ламо, таке забарвлення просуває ідею гендерної рівності.\n\nНагадаємо, що на Мундіалі Аргентина зіграє в групі С. Там суперниками латиноамериканців стануть команди Саудівської Аравії, Мексики та Польщі. Чемпіонат світу стартує 20 листопада, коли Катар зіграє з Еквадором у першій грі.\n\nФото: afa.com.ar",
    "В Аргентині політик відсвяткував смерть королеви Єлизавети шампанським (відео)": "Ведучий Сантьяго Кунео на аргентинському телебаченні вітав повідомлення про смерть британської королеви Єлизавети.\n\nНа відео, яке згодом стало вірусним, журналіст і політик у прямому етері відкорковує пляшку і підіймає келих, висловлюючи радість з приводу скорботної події.\n\nВідеозапис опублікований у його Twitter.\n\nКліп викликав різкий осуд серед користувачів Мережі.\n\nНагадаємо, королева Єлизавета II, монарх Великої Британії, що найдовше керувала країною, померла в Балморалі у віці 96 років після 70 років правління.\n\nЇї сім'я зібралася в її шотландському маєтку після того, як у четвер зросла стурбованість щодо її здоров'я.\n\nПісля її смерті країну очолить її старший син Чарльз, колишній принц Уельський.\n\nІноземні лідери віддали данину пам'яті королеві, а президент США Джо Байден нагадав про її підтримку Сполучених Штатів у \"найтемніші дні\" після терактів 11 вересня.\n\nПрезидент Франції Еммануель Макрон назвав її \"доброю королевою\" і \"другом Франції\".\n\nПрем'єр-міністр Канади Джастін Трюдо зазначив, що королева була постійною частиною життя канадців і однією з його \"улюблених людей у ​​світі\".\n\nКоролева світу: Велика Британія житиме інакше після смерті Єлизавети II\n\nЧитайте також:",
    "Пожежа на нафтопереробному заводі в Аргентині забрала життя трьох людей": "Дим підіймається від нафтопереробного заводу New American Oil (NAO) у Plaza Huincul, провінція Неукен, Аргентина, 22 вересня 2022 року. (Fernando Ranni/Diario Rio Negro via AP)\n\nБуенос-Айрес, Аргентина. Пожежа на нафтопереробному заводі на південному заході Аргентини в четвер рано-вранці забрала життя щонайменше трьох людей, повідомила місцева влада.\n\nПожежники працювали протягом усього ранку, щоб загасити пожежу, яка почалася в резервуарі для зберігання нафти на нафтопереробному заводі New American Oil, розташованому за 120 кілометрів від столиці провінції Неукен.\n\nПідтримайте\n\nнаше видання! В умовах війни наше видання очікувано залишилося без реклами, а наші співробітники, відповідно, — без грошей. Багато журналістів з сім'ями, з дітьми перебувають абсолютно без засобів для існування, але продовжують цілодобово працювати, готуючи репортажі з міст, які охоплені війною, постачаючи вам важливу та правдиву інформацію. як допомогти журналістам\n\nПожежа швидко поширилася по всьому заводу, і місцеві ЗМІ опублікували відео, на якому видно потужний вибух, а потім темні клуби диму, що підіймаються від заводу.\n\nЗа словами мера Густаво Суареса з міста Пласа Вінкуль, загинули троє робітників нафтопереробного заводу.\n\nПричина пожежі розслідується, повідомила влада провінції Неукен.\n\nПожежа швидко \"охопила весь нафтопереробний завод\", сказав Роберто Белло, співробітник правоохоронних органів із департаменту поліції Неукена.\n\nПрофспілка приватних нафтовиків провінцій Ріо-Негро, Неукен і Ла-Пампа закликала до страйку робітників, заявивши, що він \"ситий по горло відсутністю турботи про життя робітників\".",
    "Гравця Динамо викликали на матч проти Аргентини": "Перріс може знову зіграти за Ямайку\n\nКахім Перріс має шанс зіграти проти Ліонеля Мессі у вересневому міжнародному поєдинку.\n\nКахім Перріс може зіграти проти збірної Аргентини. Як повідомляє прес-служба київського Динамо , новачок, який прийшов у команду наприкінці літнього трансферного вікна, отримав виклик у табір збірної Ямайки на вересневий міжнародний поєдинок.\n\n22-річний футболіст потрапив у заявку своєї національної команди на матч проти збірної Аргентини. Поєдинок Ямайка–Аргентина відбудеться у ніч проти 28 вересня в американському Нью-Джерсі.\n\nЗазначимо, що Перріс у складі збірної Ямайки зіграв шість матчів, поки що не забивав.",
    "Ілько Лемко: Три оповідання про тоталітаризм для марсіянина": "З підліткового віку чи, може, навіть із дитинства мене деколи турбувала одна зовсім фантастична проблема, яка для дорослих, напевно, здалася б цілковито пустою і нікому не потрібною. Але ж для того й існують діти та підлітки, аби морочити собі голову неіснуючими, фантастичними проблемами. Отож, я собі уявляв, якби несподівано на Землю прилетів якийсь марсіянин, і йому дуже коротко треба було б щось пояснити про нашу планету, то яку інформацію я б обрав для цього? Ну, наприклад, які б три вірші я б вибрав, щоб пояснити йому, що таке поезія, які б три пісні з рокової музики я б вибрав, аби він мав уявлення про те, що таке рок, які б три речення я міг би сформулювати так, аби пояснити йому, що таке кохання, дружба, ненависть, заздрість, які б три міста світу я б запропонував йому оглянути і т. д.\n\nОстанніми місяцями, згадуючи ці пустопорожні дитячо-юнацькі вигадки, мені чомусь знову захотілося вибрати для цього марсіянина три оповідання про те, що таке тоталітаризм, який так несподівано навалився на Україну усією своєю прогнилою, але все ще дієвою потугою. Я аж занадто добре обізнаний із тоталітаризмом, бо прожив у тоталітарному суспільстві рівно сорок років і півтора місяця. За своє життя я також і доволі багато прочитав про цю систему, зробив доволі інтерв’ю зі свідками тих часів, тобто в моїй голові сидять десятки, якщо не сотні різних історій про тоталітаризм, власних і тих, про які я довідався від інших людей.\n\nПерше, що одразу спадає на думку, це найостанніші приклади нелюдських катувань у Бучі, Гостомелі, Бородянці, Ізюмі, це такі ж самі знущання і звірячі катування й убивства в тюрмі на Лонцького у Львові, в Гулазі, в мордовських таборах, це Голодомори, це так званий закон «Про три» чи то «Про п’ять колосків», це заборона національної пам’яті, повне нехтування правами людини, заборона на будь-яку несанкціоновану тоталітарною владою інформацію, заборона носити довге волосся, занадто широкі чи занадто вузькі штани і багато чого іншого. За останні пів року я, звісно ж для себе, вибирав три історії про тоталітаризм, які мали б дохідливо пояснити цьому марсіянинові, що ж це за таке огидне явище на нашій планеті Земля. Довго вибирав і врешті вибрав, радше інтуїтивно, але кажуть інтуїція – це просто миттєва квінтесенція того, що логічно й осмислено вибудовується в нашій голові на основі усього життєвого досвіду.\n\nОповідання перше. Повоєнні часи, рік можливо 1946 чи 1947. Дитячий будинок десь у Сибіру. Шестилітній хлопчик, повний сирота, наслухавшись розповідей про найвеличнішого, наймудрішого і найдобрішого у світі товариша Сталіна, запитує свою виховательку:\n\n– Скажіть будь ласка, а товариш Сталін пісяє і какає так само, як і ми?\n\nПісля такого запитання вихователька по-звірячому побила хлопчика, завдавши йому каліцтва.\n\nОповідання друге. Цей випадок я почув від мами мого товариша, ударника гурту «Супер Вуйки» Хуана-Карлоса Коцюмбаса про те, як їхня українська родина репатріювалася з Аргентини до СРСР 1956 року. Тьотя Аня розповідала: «До мого батька після майже двадцятирічного перебування в Аргентині почала потужно чіплятися ностальгія за Батьківщиною. Він тільки й говорив про краєвиди, річки, ліси, трави, овочі, про птахів, про гриби своєї рідної Волині. Цього всього не було тут, в Аргентині. У Любомилі ще була жива його мама, там жили дві його сестри. Дідусь Карлоса завжди нарікав на польську владу міжвоєнного періоду на Волині, бо його у школі змушували вчити польську мову».\n\nТакож він як комуніст зазнав репресій і в Аргентині. Він чував про сталінські репресії в СРСР, але по смерті Сталіна сподівався на демократизацію радянської системи. Ностальгія, затяжна, неначе хронічна хвороба, гнала його з насидженого двома десятиліттями місця: власного особняка майже у центрі аргентинської столиці, гнала від надійної, добре оплачуваної роботи, від улюбленого «Шевроле», від заможного життя у безвість, у невпевненість, можливо у бідність, можливо у невільну країну, порівняно з якою Аргентина часів військової диктатури здаватиметься раєм, але гнала невідворотно й фатально… Дідусь Карлоса жодного разу не казав: «Їдемо до Радянського Союзу», лише: «Їдемо до Батьківщини, їдемо до України».\n\nXX з’їзд ЦК КПРС, який відбувся в лютому 1956 року, засудив культ особи Сталіна, і це було останньою краплею, яка остаточно вирішила долю родини Коцюмбасів і дідуся та бабусі Карлоса: вони поверталися на Батьківщину. Лише одна мама хлопчика переконувала свого батька, що їхати не треба, що це буде трагедія для них усіх. Батько непохитно стояв на своєму, і вже не було аргументів, які могли би вплинути на нього і скасувати від’їзд. Коли Анна заявила матері, що вона ні за що не поїде до СРСР, мати пригрозила їй самогубством.\n\nУрешті на початку червня родина влаштувала прощальний обід для родичів і друзів, а за два дні вони зі своїми пожитками вже сідали на пароплав у гавані Буенос-Айреса. Коли репатріанти заходили на облавок великого океанського лайнера, українці, противники СРСР, зібралися на причалі й вигукували в мегафони: «Люди! Опам’ятайтеся! Куди ви їдете? Там злидні і диктатура!». Але все було намарно – від’їжджаючі, хто з надією, а хто з тривожними передчуттями вже був думками там, далеко, на своїй Батьківщині. Анна тримала на руках восьмимісячного Хуана-Карлоса і плакала. Нарешті лайнер відчалив, і більшість із тих, хто стояв на палубі і махав кашкетами й хустками тим, хто залишився на березі, востаннє в житті бачили Аргентину, для багатьох землю, де вони народилися, і Буенос-Айрес - омріяне місто радянського Остапа Бендера, місто, де ростуть пальми і де всі ходять у білих штанах…\n\nКоли лайнер минав Босфор, зі східного турецького берега його вітали залпи гармат, а Анна придивившись до берега, побачила там величні гарні будівлі, ошатних людей і маленьких веселих турченят, які каталися на каруселях. Нарешті 17 липня 1956 року близько першої години дня океанський лайнер із Аргентини причалив до одеського порту. Українців-репатріантів зустрічала велика делегація з багатьох міст радянської України. Музика і квіти не могли відвернути уваги багатьох прибулих, що стояли на палубі, від деяких дуже дивних рис того, життя, яке їх зустрічало в СРСР. Жінка середнього віку, показуючи рукою в бік порту, голосно промовила:\n\n– Дивіться, тут у них жінки працюють вантажниками, яке ж то тяжке вона двигає! Це щось неймовірне! Де би в нас таке могло бути?!\n\n– А он, дивіться: там далі жінка підмітає вулицю, - стривожено промовила молода тендітна українка, одягнута як справжня аргентинська модниця, - я в нас такого ніколи в житті не бачила, що ж це за країна така?\n\nЗа радісними криками, обіймами й гучними промовами, здається, мало хто помітив, що декілька молодих пар не вийшли з корабля на причал, на радянську землю, і наступного дня всі вони попливли назад до Буенос-Айреса…\n\nЩо ж таке могли побачити молоді аргентинці українського походження, що лише один погляд на причал одеського порту міг так кардинально змінити їхні плани на все життя? Вони, можливо, самі цього не усвідомлюючи, просто побачили тоталітаризм, і їм якимось справжнім дивом вдалося відмотати назад своє життя, відмотати від тих жахів, яких згодом зазнала родина Коцюмбасів, що того дня зійшла на одеський причал…\n\nОповідання третє. Тоталітаризм невіддільний від тотального дефіциту буквально на все, що елементарно потрібно для нормального життя людини. У совкові часи на закритих комсомольських та комуністичних партконференція у фойє «викидали» дефіцитні товари, за якими билися в чергах комсокомуняки. Це були бритви і помазки для гоління, туалетна вода, дезодоранти, імпортні светри і все інше, до чого прості «будівники комунізму» не мали жодного доступу. У продажу роками (уявіть собі – роками!!!) не було цитрин і помаранчів. Комусь із хлопчаків на львівському подвір’ї батько з відрядження до Москви привіз помаранчі, хлопець поділився ними з товаришами. Хлопчаки бігали вулицею зі шкірками від помаранчів у руках. Якийсь пан, побачивши це, дивувався:\n\n– Але ті дітиска смішні, помаранчі продавали рік тому, а вони й досі з тими шкірками носяться.\n\nЩо то були за черги за тими цитринами і помаранчами – це ціла епопея. Утім, ось третя історія про тоталітаризм для марсіянина. Один львів’янин розповідав, що у 1970-х роках мала донька його товариша – кандидата наук ніколи не куштувала помаранчів. І ось люблячий тато домовився з вантажником спецмагазину (у таких магазинах реалізовували товари лише для «білих людей», тобто комуняків), що той продасть йому «з-під поли» п’ять помаранчів. «Оборудка століття» несподівано була перервана втручанням завмага і міліційного патруля. На «злочинця» склали протокол про адміністративне правопорушення, а в науково-дослідному інституті, де працював порушник закону, провели збори колективу, на яких затаврували не гідного соціалістичної моралі науковця. А парторг інституту несамовито обурювався: «До чого ж ми докотимося, коли кожен, хто тільки забажає, купуватиме помаранчі!» А путін докотився до того, що хоче реанімувати труп срср, тобто повернути колесо історії назад, але шанси у нього нульові. А помаранчів і всього іншого в рашці скоро знову не буде, там вже починається дефіцит на найнеобхідніше, треба ж якось підтримувати реноме тоталітаризму.\n\nЯкщо Ви виявили помилку на цій сторінці, виділіть її та натисніть Ctrl+Enter",
    "\"Шахтар\" спробує безкоштовно підписати хавбека з Аргентини": "Футбол в Україні\n\nІноземна преса: Зінченко має шанс зіграти з “Тоттенхемом“\n\nШовковський: Україна - це щит перед усією Європою\n\nТимчик: Проти Вірменії ми почали невпевнено та нервово\n\nШовковський: Дуже важливо, що УПЛ розпочали під час війни\n\nТимчик: Треба реабілітуватися та обіграти Шотландію\n\nНаставник Шотландії розповів про втрати перед грою проти України\n\nМиколенко: Залишив багато сил у грі проти Вірменії\n\nВірт: Ми не маємо права програти Шотландії боротьбу\n\nВірменські ЗМІ: Наша команда грала проти України в жахливий футбол\n\nШеф польського футболу: Допуск Росії на ЧС-2022 міг викликати бунт\n\n",
    "Аргентина розглядає до покупки індійські винищувачі Tejas та китайсько-пакистанські JF-16 Thunder": "Чума на всю Францію, голоси міфічних потвор у голові та письменник замкнений у власних кошмарах: 3 гри жанру Horror-Adventure, про які ви не знали",
    "Байден відібрав в Афганістану статус основного союзника за межами НАТО": "Президент США Джо Байден забрав в Афганістану статус основного союзника поза межами НАТО - більш ніж через рік після того, як таліби захопили владу в Кабулі.\n\nПро це, як пише \"Європейська правда\", йдеться в рішення Байдена на сайті Білого дому.\n\n\"Повноваженнями, наданими мені як президенту Конституцією та законами Сполучених Штатів Америки, включаючи розділ 517 Закону про іноземну допомогу 1961 року, ... я припиняю надання Афганістану статусу основного союзника Сполучених Штатів Америки поза межами НАТО для цілей цього Закону та Закону про контроль за експортом озброєнь\", - йдеться у президентському меморандумі на ім'я Держсекретаря Ентоні Блінкена.\n\nУ 2012 році Сполучені Штати надали Афганістану статус основного союзника поза межами НАТО (MNNA), що розчистило шлях для підтримки оборонних і економічних відносин між двома країнами.\n\nЦей статус надав Афганістану низку пільг та поступок у наданні допомоги та обладнання, пов'язаних з обороною та безпекою.\n\nЗміна статусу Афганістану відбулася після того, як минулого року Байден вивів американські війська з країни, поклавши край майже 20-річній війні.\n\nВперше статус MNNA був наданий у 1987 році. За даними Державного департаменту, після скасування статусу Афганістану, США матимуть 18 основних союзників поза НАТО.\n\nЦе Аргентина, Австралія, Бахрейн, Бразилія, Колумбія, Єгипет, Ізраїль, Японія, Йорданія, Кувейт, Марокко, Нова Зеландія, Пакистан, Філіппіни, Катар, Південна Корея, Таїланд і Туніс.\n\nТайвань розглядається як MNNA без формального визначення таким.\n\nОсновні союзники поза НАТО мають право на позики матеріалів, постачання або обладнання для спільних досліджень, розробок, випробувань або оцінювання. Вони також мають право на розміщення на своїй території військових резервних запасів, що належать США, за межами військових об'єктів США.",
    "Спроба №5. Роналду та Мессі знову спробують виграти ЧС — DSnews.ua": "На сайті Legalbet вже зібрано різні коефіцієнти на ЧС-2022 , у тому числі і на перемогу збірних двох головних зірок 2010-х. Ознайомитись із котируваннями, а також прогнозами на турнір у Катарі, можна у будь-який момент. Ми ж подивимося, в якій формі підходять Роналду та Мессі до турніру, та оцінимо їхні шанси на перемогу.",
    "Прогноз світового виробництва соєвої олії у 2022/23 МР знову підвищено 21.09.2022": "Прогноз світового виробництва соєвої олії у 2022/23 МР знову підвищено\n\nНа тлі нарощування виробництва сої окремими країнами експерти Oil World (Німеччина) у вересні підвищили прогноз світового виробництва соєвої олії у 2022/23 МР на 1,5 млн т до 61,63 млн т, зокрема для Китаю – на 0,4 млн т до 16,8 млн т, Аргентини – на 0,3 млн т до 7,9 млн т, Індії – на 0,2 млн т до 1,5 млн т, США – на 0,2 млн т до 12 млн т, Бразилії – на 0,1 млн т до 10,2 млн т.\n\nЗа прогнозом, світовий експорт соєвої олії у 2022/23 МР виросте до 13,2 млн т, що лише на 0,05 млн т перевищить показник 2021/22 МР. При цьому експорт соєвої олії з Бразилії, який активно нарощувався у 2021/22 МР, в поточному сезоні навряд чи перевищить 2,45 млн т, особливо в разі підвищення мандату на біопаливо з 10% до 13%. Тоді як Аргентина збільшить експорт олії на 0,2 млн т до 5,3 млн т.\n\nОчікується, що світові запаси соєвої олії у 2022/23 МР виростуть у порівнянні з поточним сезоном з 6,17 до 6,25 млн т.\n\nЗбільшення виробництва соєвої олії компенсує скорочення поставок соняшникової олії з України внаслідок військової агресії рф. Водночас Китай та Індія активно поповнюють запаси дешевою пальмовою олією.\n\nМалайзія в період 1-20 вересня збільшила у порівнянні з аналогічним періодом серпня експорт пальмової олії на 31-39%, – повідомляють сюрвейєри.\n\nІндонезійські виробники пальмової олії скорочують свої величезні запаси завдяки знижкам та агресивним продажам до Індії, де зростає попит напередодні фестивалю Дівалі, що пройде у жовтні.\n\nЛистопадові ф’ючерси на пальмову олію на біржі Bursa в Малайзії залишаються на низькому рівні 3737 рінггитів/т або 830 $/т, тоді як в Чикаго соєва олія торгується по 1450 $/т, а чорноморська соняшникова олія – по 1100-1200 $/т FOB.\n\nНизький врожай соняшника в ЄС та Україні найближчим часом призведе до зростання цін на соняшникову олію, якість якої краща, а ціна нижча, ніж соєвої.\n\nПозначки:Україна, соняшникова олія, Китай, США, ціни, Аргентина, пальмова олія, Малайзія, ЄС, соєва олія, Індія, Бразилія, Індонезія, соняшние",
    "Іранський дрон-камікадзе Shahed-136: як ідентифікувати у повітрі, вигляд з землі та звук (відео)": "У мережі з'явилось відео із дроном-камікадзе іранського виробництва Shahed-136, які закупила та почала використовувати армія РФ.\n\nЦе відео вкрай корисно через те, що дозволяє оцінити, як він має виглядати з землі та який звук видає під час польоту. Останній фактор доволі характерний через те, що у ньому використовується двотактовий двигун і він доволі схожий зі звуком двигуна мопеда.\n\nХарактерною візуальною особливістю Shahed-136 у повітрі є його характерне трикутне крило, що робить його схожим на праску - розмах крила менший за довжину. Водночас розвідувальні дрони з аеродинамічною схемою літаюче крило мають значно більші крила у співвідношенні до довжини фюзеляжу.\n\nShahed-136 - доволі великий дрон-камікадзе з довжиною близько 3,5 м та розмахом крила 2,5 м\n\nВарто нагадати, що Shahed-136, з наявних відео та фото, не оснащений камерами й найбільш вірогідним засобом наведення для нього є супутникова навігація. Тобто він може атакувати лише заздалегідь розвідані стаціонарні цілі. Також необхідно враховувати, що електронна компонента цього дрона, як і двигун з AliExpress, з максимальною вірогідністю, належить до цивільного класу. Що робить його доволі чутливим до засобів пригнічення супутникової навігації засобами РЕБ.\n\nВідносно кількості таких дронів, які РФ закупила в Ірану достовірної інформації немає. Але, за логікою, спочатку здійснюється закупівля відносно незначної партії для оцінки реальної ефективності на полі бою. Але варто зазначити, що використання виключно цивільних компонентів (окрім звісно бойової частини), може дозволити РФ розпочати локалізоване виробництво цих дронів на власних потужностях.\n\nНагадаємо, що Повітряні Сили України вже почали активно збивати Shahed-136, зокрема вчора, 22 вересня, Повітряне командування \"Південь\" повідомило про знищення одразу чотирьох ворожих дронів-камікадзе Shahed-136.",
    "Сан-Дієго. Даніель стане суперником Еванса, Лестьєнн вперше за чотири роки виграв матч в основі": "Перше коло\n\nДрузі, проект \"Великий теніс України\" просить вашої підтримки!Наш ресурс за весь час свого існування ніколи не мав спонсорів і існував тільки за рахунок реклами.Зараз ми дуже хочемо зберегти наш проект і продовжувати розвиватися після нашої перемоги!Підтримайте наш сайт будь-якою доступною для вас сумою. Це займе рівно одну хвилину для вас і допоможе нам вижити, щоб продовжувати радувати вас новинами зі світу тенісу.Дякуємо, що залишаєтеся з нами.Все буде Україна! 💙💛",
    "Мессі поки не визначився з власним майбутнім": "Футбол в Україні\n\nІноземна преса: Зінченко має шанс зіграти з “Тоттенхемом“\n\nШовковський: Україна - це щит перед усією Європою\n\nТимчик: Проти Вірменії ми почали невпевнено та нервово\n\nШовковський: Дуже важливо, що УПЛ розпочали під час війни\n\nТимчик: Треба реабілітуватися та обіграти Шотландію\n\nНаставник Шотландії розповів про втрати перед грою проти України\n\nМиколенко: Залишив багато сил у грі проти Вірменії\n\nВірт: Ми не маємо права програти Шотландії боротьбу\n\nВірменські ЗМІ: Наша команда грала проти України в жахливий футбол\n\nШеф польського футболу: Допуск Росії на ЧС-2022 міг викликати бунт\n\n",
    "Davis Cup Finals. Італія, Австралія та Німеччина забезпечили собі місця у плей-офф": "Кубок Девіса - The World Cup of Tennis\n\nFinals • груповий етап\n\n13-18 вересня • хард (зал)\n\nГРУПА A (Болонья, Італія)\n\nГРУПА C (Гамбург, Німеччина)\n\nДрузі, проект \"Великий теніс України\" просить вашої підтримки!Наш ресурс за весь час свого існування ніколи не мав спонсорів і існував тільки за рахунок реклами.Зараз ми дуже хочемо зберегти наш проект і продовжувати розвиватися після нашої перемоги!Підтримайте наш сайт будь-якою доступною для вас сумою. Це займе рівно одну хвилину для вас і допоможе нам вижити, щоб продовжувати радувати вас новинами зі світу тенісу.Дякуємо, що залишаєтеся з нами.Все буде Україна! 💙💛",
    "Волейбол: якщо Україна пройде Нідерланди, то далі грає проти... (Відео)": "Ну, «тюльпанники», стережіться тепер козаків!\n\nОфіційно\n\nЯк ми повідомляли вчора ввечері, збірна України у 3-му турі групового етапу Чемпіонату світу здолала у чотирьох партіях Пуерто-Рико і потрапила з 2-го місця до 1/8 фіналу турніру.\n\nЧемпіонат світу з волейболу-2022. Чоловіки. Група «А» (Катовіце, Польща). 31 серпня. 3-ий тур. Україна – Пуерто-Рико – 3:1 (24:26, 25:19, 25:16, 25:19).\n\nДивимось, як це було:\n\nРезультати матчів групи «А»:\n\n1 тур (Субота, 27 серпня)\n\nТуніс – Пуерто-Рико – 3:0 (25:19; 25:17; 25:20).\n\nУкраїна – Сербія – 0:3 (26:28; 21:25; 20:25).\n\n2 тур (Понеділок, 29 серпня)\n\nСербія – Пуерто-Рико – 3:0 (26:24, 25:21, 25:16)\n\nУкраїна – Туніс – 3:0 (25:21, 25:19, 25:15).\n\n3 тур (Середа, 31 вересня)\n\nСербія – Туніс – 3:0 (29:27, 25:15, 25:17).\n\nУкраїна – Пуерто-Рико – 3:1 (24:26, 25:19, 25:16, 25:19).\n\nВолейбол. ЧС-2022. Турнірна таблиця групи «В»:\n\n№ Збірна І В В (3:2) П П (2:3) Сети М’ячі Очки 1. Сербія 3 3 0 0 0 9:0 233:187 = + 46 9 2. Україна 3 2 0 2 0 6:4 241:213 = +28 6 3. Туніс 3 1 0 2 0 3:6 189:210 = - 21 3 4. Пуерто-Рико 3 0 0 3 0 1:9 197:250 = - 53 0.\n\nПершим суперником України на стадії плей-оф стала збірна Нідерландів, яка здобула три перемоги на груповій стадії.\n\nЯк виглядають учасники плей-оф ЧС-2022 з волейболу?\n\nОсобливістю плей-оф чемпіонату світу-2022 з волейболу стало формування загальної таблиці результатів. Вона мала визначити, хто з ким розпочне виступи, враховуючи результати збірних в усіх групах.\n\nЯк інформує Суспільне Спорт, пріорітет у перших двох місцях у рейтингу надавався господарям турніру – Польщі і Словенії, які вийшли до плей-оф. Подальший список формувався залежно від результатів у груповому раунді.\n\nЗагальна таблиця ЧС з волейболу (з врахуванням місць Польщі та Словенії)\n\n1. Польща - 3 перемоги (9 очок), 9:1 (різниця сетів), 248:188 (різниця очок)\n\n2. Словенія - 2 (7), 8:3, 260:237\n\n3. Італія - 3 (9), 9:0, 239:166\n\n4. Сербія - 3 (9), 9:0, 233:187\n\n5. Бразилія - 3 (8), 9:2, 271:222\n\n6. Франція - 3 (8), 9:2, 273:242\n\n7. Нідерланди - 3 (8), 9:3, 286:250\n\n8. США - 2 (6), 7:3, 237:215\n\n9. Туреччина - 2 (6), 6:3, 210:186\n\n10. Україна - 2 (6), 6:4, 241:213\n\n11. Японія - 2 (6), 6:4, 226:205\n\n12. Іран - 2 (5), 7:6, 313:302\n\n13. Аргентина - 1 (4), 4:7, 351:347\n\n14. Куба - 1 (4), 6:7, 281:302\n\n15. Німеччина - 1 (3), 3:6, 207:215\n\n16. Туніс - 1 (3), 3:6, 189:210\n\nТаким чином, на стадії 1/8 фіналу Україна отримала у суперники Нідерланди. Збірна Сербії, яка виграла групу українців, матиме у суперниках Аргентину, а Туніс зіграє з Польщею.\n\nЯк виглядають пари 1/8 фіналу ЧС-2022 з волейболу\n\nНеділя, 4 вересня, 22:00. Польша (№1) – Туніс (№16)\n\nНеділя, 4 вересня, 18:30. США (№8) – Туреччина (№9)\n\nВівторок, 6 вересня, 18:30. Сербія (№4) – Аргентина (№13)\n\nВівторок, 6 вересня, 22:00. Бразилія (№5) – Іран (№12)\n\nСубота, 3 вересня, 18:30. Словенія (№2) – Німеччина (№15)\n\nПонеділок, 5 вересн, 18:30. Нідерланди (№7) – Україна (№10)\n\nСубота, 3 вересня, 22:15. Італія (№3) – Куба (№14)\n\nПонеділок, 5 вересня, 22:00. Франція (№6) – Японія (№11)\n\nЯкщо Україна пройде Нідерланди, то на стадії чвертьфіналу зіграє проти переможця пари Словенія – Німеччина.\n\nЯкщо Україна пройде Нідерланди, то на стадії чвертьфіналу зіграє проти переможця пари Словенія – Німеччина.\n\nПодальший шлях до фіналу українці проходитимуть у нижній частині сітці.\n\nЯк виглядає чвертьфінальна сітка ЧС-2022 з волейболу\n\nЧвертьфінал №1. Польща/Туніс – США/Туреччина\n\nЧвертьфінал №2. Сербія/Аргентина – Бразилія/Іран\n\nЧвертьфінал №3. Словенія/Німеччина – Нідерланди/Україна\n\nЧвертьфінал №4. Італія/Куба – Франція/Японія\n\nЯк виглядає півфінальна сітка ЧС-2022 з волейболу\n\nЧвертьфінал №1 – Чвертьфінал №2\n\nЧвертьфінал №3 – Чвертьфінал №4\n\nФінал та матч за третє місце на чемпіонаті світу з волейболу відбудуться у неділю, 11 вересня.\n\nДо речі\n\nЗбірна України вдруге виступає на чемпіонаті світу з волейболу. У 1998 році українці посіли 10-е місце.\n\nЧинним чемпіоном світу з волейболу є Польща, яка у фіналі 2018 року перемогла Бразилію.\n\nЧитайте також на volyn.com.ua: «Волинські олігархи відмовилися від «Волині», натомість рівненський «Верес» знову перемагає​».",
    "Нова пенсійна система більш схожа на фінансову піраміду": "Для запровадження накопичувальної системи повинні бути сприятливі умови. А у нас – війна\n\nНезважаючи на війну і важку економічну ситуацію в Україні, знову почалися недолугі урядові розмови про запровадження загальнообов'язкової накопичувальної пенсійної системи. Хоча у наших східноєвропейських сусідів – Польщі, Угорщині, Чехії – в мирний час і при більш сприятливих економічних умовах не вдалося її запровадити.\n\nФахівці міжнародних фінансових організацій, зокрема МВФ і Світового банку, вказують, що для запровадження накопичувальної пенсійної системи повинні бути відповідні сприятливі умови. Наприклад, стале економічне зростання та значне збільшення доходів населення (хоча б кілька років поспіль), при цьому інвестиційний дохід від інвестування пенсійних активів має перевищувати рівень інфляції за рік хоча б на 3% (інфляція в цьому році 30%, в 2023-м уряд прогнозує теж 30%).\n\nКрім того, мають бути низькі адміністративні витрати. Як свідчить досвід латиноамериканських країн (Аргентина, Чилі), у яких тривалий час функціонував другий рівень пенсійного забезпечення, високі адміністративні витрати в накопичувальній системі призводять до вкрай низького рівня результатів довгострокового інвестування і відповідно до суттєвого зменшення розміру пенсійних виплат.\n\nНайбільшою проблемою є те, що в нас немає реальних державних гарантій збереження пенсійних накопичень\n\nНайбільшою проблемою є те, що немає реальних державних гарантій збереження пенсійних накопичень. Натомість є велика загроза, що пенсійна накопичувальна система перетвориться на велику фінансову піраміду.\n\nПовне економічне безглуздя! Проте Галині Третьяковій і Ко не терпиться віддати пенсійні грошики на прокрутку приватним страховим фондам і компаніям.\n\nПеред тим, як прийняти рішення про запровадження примусової накопичувальної пенсійної системи, уряд має забезпечити такі умови:\n\n– запровадження накопичувальної системи загальнообов'язкового державного пенсійного страхування не повинно мати негативного впливу на фінансове забезпечення солідарної пенсійної системи;\n\n– забезпечення на належному рівні пенсійних накопичень та відповідних пенсійних виплат з накопичувальної системи потребує стабільного економічного зростання, значного підвищення рівня заробітної плати та зниження рівня інфляції в країні;\n\n– гарантувати збереження пенсійних накопичень;\n\n– на стартовому етапі впровадження накопичувальної системи мають бути вжиті такі заходи, які б унеможливили зловживання і завищені адміністративні витрати та запобігти негативним наслідкам запровадження накопичувальної пенсійної системи – перетворення її на сумнозвісну фінансову піраміду!\n\nНа першому етапі участь в накопичувальній системі повинна бути добровільною\n\nПри цьому елементи накопичувальної пенсійної системи можна запроваджувати і в рамках солідарної системи – йти від персонального обліку сплати ЄСВ до персональних пенсійних рахунків з правом наслідування пенсійних накопичень. На першому етапі участь в накопичувальній системі повинна бути добровільною.\n\nСпеціально для Gazeta.ua",
    "US Open. Алькарас переміг Рууда у фіналі та стане наймолодшим лідером рейтингу в історії": "Фінал\n\nКарлос Алькарас (Іспанія, 3) - Каспер Рууд (Норвегія, 5) 6:4, 2:6, 7:6(1), 6:3\n\nДрузі, проект \"Великий теніс України\" просить вашої підтримки!Наш ресурс за весь час свого існування ніколи не мав спонсорів і існував тільки за рахунок реклами.Зараз ми дуже хочемо зберегти наш проект і продовжувати розвиватися після нашої перемоги!Підтримайте наш сайт будь-якою доступною для вас сумою. Це займе рівно одну хвилину для вас і допоможе нам вижити, щоб продовжувати радувати вас новинами зі світу тенісу.Дякуємо, що залишаєтеся з нами.Все буде Україна! 💙💛",
    "Кубок Лейвера. Збірна Європи лідирує після одиночних матчів першого ігрового дня": "Laver Cup\n\nЛондон, Велика Британія • 23-25 вересня • хард (зал)\n\nДрузі, проект \"Великий теніс України\" просить вашої підтримки!Наш ресурс за весь час свого існування ніколи не мав спонсорів і існував тільки за рахунок реклами.Зараз ми дуже хочемо зберегти наш проект і продовжувати розвиватися після нашої перемоги!Підтримайте наш сайт будь-якою доступною для вас сумою. Це займе рівно одну хвилину для вас і допоможе нам вижити, щоб продовжувати радувати вас новинами зі світу тенісу.Дякуємо, що залишаєтеся з нами.Все буде Україна! 💙💛",
    "Вчені розповіли, що станеться, якщо Південна Америка знову з'єднається з Африкою": "Враховуючи те, що літосферні плити постійно рухаються, цілком ймовірно, що одного разу два континенти з'єднаються. Але, як зазначають експерти, у цьому є як плюси, так і мінуси.\n\nRelated video\n\nМільйони років тому всі континенти Землі були одним цілим суперконтинентом — Пангеєю, який існував у пізньому палеозої та ранньому мезозої 335-175 млн років тому, пише What If.\n\nЯк відомо, земля постійно рухається. Але якщо колись Південна Америка і Африка об'єднаються знову? До чого це призведе? Чи буде це добре, чи погано для нашої планети та нас самих? Чи можуть з'явитися нові види тварин?\n\n300 мільйонів років тому на нашій планеті був лише один континент — Пангея. Однак цьому суперконтиненту не судилося існувати довго. А все тому, що жорстка зовнішня оболонка земної кори, літосфера, розбита на кілька плит. Ці плити плавають поверх мантії та рухаються.\n\nВнаслідок зсуву мантії і стався розкол Пангеї. З цих шматків утворилося кілька дрібніших суперконтинентів, які зрештою також розпалися. Однією з них була Гондвана, частиною якої були Африка та Південна Америка. Цей величезний масив суші покривали тропічні ліси, коли динозаври ще блукали по земній кулі.\n\nЯкщо ці плити продовжують рухатися, значить, є ймовірність, що ці два континенти колись знову зустрінуться, десь через кількасот мільйонів років. Якщо ми доживемо доти, то яким ми побачимо це епічне возз'єднання?\n\nЗазвичай континенти рухаються зі швидкістю 1,5 см на рік. Якщо припустити, що Африка та Південна Америка зустрінуться на півдорозі в південній частині Атлантичного океану, їм знадобиться близько 230 мільйонів років, щоб з'єднатися.\n\n[ + – ] Мільйони років тому всі континенти Землі були одним цілим суперконтинентом — Пангеєю\n\nВраховуючи той факт, що мантія під цими континентами зазнала безліч змін, це сильно вразить їхні плити та підштовхне одне до одної.\n\nНавіть якби вони рухалися приблизно з такою самою швидкістю, як і люди — 1,3 м/с, то Африка та Південна Америка возз'єдналися б приблизно за 30 днів. Звичайно, це буде досить хитка \"подорож\", яка спричинить сильні землетруси на обох континентах, а щомісячні землетруси — це зовсім не весело.\n\nЗа такого розкладу суперконтинент автоматично стане найбільшим у світі, в 1,5 раза більшим за Азію. У такому разі Нігерія та Камерун тепер межуватимуть із Бразилією, Уругвай з Анголою, а Аргентина з ПАР.\n\nМіж двома частинами Африки утворюється зовсім новий гірський ланцюг. Це забезпечить природний кордон між країнами, що допоможе послабити потенційну напруженість щодо розподілу землі. На жаль, на формування таких височин може піти багато мільйонів років. Тому країнам доведеться вдатися до дипломатії, щоби визначити кордони.\n\nТільки уявіть, що в якийсь момент ви опинитеся у Бразилії. Звичайно, ви відчуєте приплив культур. Але з іншого боку, вам доведеться викинути більшу частину купальників. Адже всі прибережні райони країни перестануть існувати, що покладе край пляжній культурі, яка є невіддільною частиною Бразилії.\n\nУ такому разі Африка стане надзвичайно важливим експортером товарів. Одна тільки Південна Америка виробляє та продає величезну кількість продуктів, від цукру до бананів, яловичини та кукурудзи. Додайте до цього паливо та сировину. Сама собою Африка експортує текстиль і одяг, і навіть, що пов'язані з нафтою. Але не забуваймо, що вона підтримує другу за величиною гірничодобувну промисловість у світі. А з розвитком відновлюваних джерел енергії попит на багато цих корисних копалин, таких як мідь і нікель, зростатиме.\n\n[ + – ] Наприкінці докембрія (750-530 млн л.н.) Південна Америка та Африка були також частиною суперконтиненту Гондвани\n\nКрім того, не варто забувати про міграцію тварин. Без гір на їхньому шляху види, унікальні для кожного континенту, можуть поширитися на нові території. Отаборившись у лісі Амазонки, ви зможете перетнутися з африканським слоном, бегемотом або плямистою гієною, а відкривши вікно в Нігерії, ви побачите у своєму саду лінивця, водосвинку або навіть гігантського мурахоїда.\n\nТакож не варто забувати про незвичайні рослини та комах. Якщо ви схиблені на природі, цей кросовер може здатися захоплюючим, але це буде не що інше, як погані новини для регіональних екосистем. Види, що знову прибули, стануть хижаками, конкурентами і паразитами місцевих рослин і тварин. Не кажучи вже про можливих розповсюджувачів хвороб. Все це загрожуватиме біорізноманіттю.\n\nПотрібно багато часу, перш ніж у прикордонних регіонах встановиться рівновага. Як тільки все владнається, деякі види зможуть схрещуватися, привівши до появи нових гібридних тварин. Так, у нас вже є леопони, лігри та біфало. Але ми зможемо побачити більше таких видів, хоч і піде на це тисячі років.\n\nЯкщо говорити позитивніше, Африка на додаток до географічного возз'єднання може стати місцем великого культурного об'єднання. Адже згодом у світі з'являться нові мови, наприклад, суміш зулуської та іспанської в Аргентині.",
    "Збірна України з волейболу піднялась на 15-те місце світового рейтингу": "Перемога над Нідерландами (3:0) в 1/8 фіналу чемпіонату світу дозволила чоловічій збірній українській команді покращити позиції у рейтингу кращих волейбольних команд планети.\n\nТепер наша команда посідає 15-те місце. Це найкращий результат в історії національної збірної, перелдае Укрінформ.\n\nЗазначимо, що на ЧС-2022 українська команда дебютувала у топ-20 рейтингу, який оновлюється щодня.\n\nРейтинг Міжнародної федерації волейболу:\n\n1. Польща - 395 балів\n\n2. Франція - 376\n\n3. росія - 352\n\n4. Бразилія - 350\n\n5. Італія - 344\n\n6. США - 335\n\n7. Японія - 277\n\n8. Словенія - 275\n\n9. Іран - 273\n\n10. Аргентина - 265\n\n...15. Україна - 190.\n\n7 вересня Україна зіграє поєдинок 1/4 фіналу ЧС проти одного з господарів чемпіонату - Словенії.\n\nФото: fivb.com.",
    "Леоні Ханне відвідала Венеційський кінофестиваль у сукні українського бренду (фото)": "Такий наряд коштує понад 60 тисяч гривень.\n\nRelated video\n\n34-річна німецька блогерка та модель Леоні Ханне вийшла на червону доріжку 79-го Венеційського кінофестивалю у сукні українського бренду. Знімками у розкішному наряді вона поділилася у своїх соцмережах.\n\nПопулярна фешн-інфлюенсерка прибула на прем’єру драми \"Аргентина. 1985\" у довгій золотистій сукні з екстремальним декольте від українського бренду Milla. Образ модель доповнила ніжними сережками та золотим браслетом. Волосся Леоні Ханне було розпущене.\n\n[ + – ] Леоні Ханне у Венеції\n\n\"Перша ніч у Венеції ✨ Сукня: @milla\", — підписала знімки німецька модель.\n\n[ + – ] Леоні Ханне у Венеції у сукні українського бренду\n\nЗазначимо, що золотиста сукня від Milla на офіційному сайті бренду коштує 1650 доларів (понад 60 тисяч гривень).\n\nУкраїнські дизайнери часто одягають західних зірок. У наряді від Світлани Бевзи гуляла Нью-Йорком американська супермодель Белла Хадід, а у трендовій балаклаві від Руслана Багінського зустрічала новий 2022 поп-діва Мадонна.\n\nНагадаємо, британська супермодель 90-х Кейт Мосс вийшла на шопінг у Лондоні у сукні українського бренду.\n\nТакож Фокус писав про поповнення в колекції капелюхів королеви Єлизавети Другої головним убором від українського дизайнера.",
    "US Open. Маррей і Рууд виграли у трьох сетах, ван Рейтховен здійснив камбек з 0-2": "Перше коло\n\nДрузі, проект \"Великий теніс України\" просить вашої підтримки!Наш ресурс за весь час свого існування ніколи не мав спонсорів і існував тільки за рахунок реклами.Зараз ми дуже хочемо зберегти наш проект і продовжувати розвиватися після нашої перемоги!Підтримайте наш сайт будь-якою доступною для вас сумою. Це займе рівно одну хвилину для вас і допоможе нам вижити, щоб продовжувати радувати вас новинами зі світу тенісу.Дякуємо, що залишаєтеся з нами.Все буде Україна! 💙💛",
    "Копа Судамерікана. Рожеріо Сені в пошуках першого міжнародного трофею": "1/2 фіналу\n\nКіто. Стадіон \"Родріго Пас Дельгадо\"\n\nАрбітр: Фернандо Рапалліні (Аргентина)\n\n\"Мелгар\" (Перу) - \"Індепендьєнте дел Важе\" (Еквадор) 0:3 (0:1)\n\nГоли: Діас (28, 69), Фаравеллі.\n\n\"Мелгар\": Каседа – Рамос, Денеумостьєр, Галеано, Рейна – Орзан, Аріас, Перес (Кабрера, 61) – Іберіко (Відалес, 73), Куеста, Кеведо (Тандасо, 61)\n\nТренер – Пабло Ернан Лаважен\n\n\"Індепендьєнте дел Важе\": Рамірес – Фернандес, Карабахал, Шюнке, Сеговія, Чавес – Ангуло (Гайбор, 59), Пежерано (Ортіс, 66), Фаравеллі (Меркадо,78) – Сорноса (Кабесас,78), Діас (Бауман, 68)\n\nТренер – Мартін Анселмі\n\nПопередження: Денеумостьєр, Орзан, Кеведо – Ангуло, Гайбор\n\nПерший матч – 0:3\n\nПеруанці перед матчем-відповіддю мали, як здавалося свій суттєвий плюс, їм перенесли гру національної першості, тож \"Мелгар\" майже тиждень готувався до поєдинку з \"Індепендьєнте\".\n\nЕквадорці ж зіграли у національній першості (не зовсім основою) і поступилися на виїзді \"Депорітво Куенці\", 1:2, що відкинуло їх на третю позицію у турнірній таблиці.\n\nТа спроба акцентованої підготовки до вирішальної гри провалилася у середині першого тайму. Джуніор Сорноса неймовірним чином прийняв м’яча після вкидання ауту і віддав класний пас на Діаса, той не схибив у виході сам на сам на воротаря. А коли по перерві той самий Діас вдруге вразив ворота суперників розтанули будь які ілюзії боротьби \"Мелгара\". Завершальний гол Луїса Сеговії тільки підкреслив солідність гостей і безпорадність господарів – захисник пробіг метрів 40 у пошуку можливості віддати передачу й не знайшовши її просто вгатив з усієї сили. У першій грі перуанці відіграли значно краще ніж вдома і, незважаючи на однаково розгромний для них рахунок в обох поєдинках, вони на виїзді створювали нагод забити не менше за опонента. Цього ж разу шансів у \"Мелгара\" не було.\n\nСан-Паулу. Стадіон \"Морумбі\"\n\nАрбітр: Даріо Еррера (Аргентина)\n\n\"Сан Пауло\" (Бразилія) – \"Атлетіко Гояненсе\" (Бразилія) 2:0 (1:0), серія пенальті 4:2\n\nГоли: Патрік (4, 64)\n\n\"Сан Пауло\": Феліпе Алвес – Ігор Вінісіус, Дієго Коста, Лео, Рейналдо – Аліссон (Галоппо, 80), Невес (Пабло Майя, 17), Родріго Нестор (Таллес, 79), Патрік (Жуан, 88) – Кажері, Лусіано\n\nТренер: Рожеріо Сені\n\n\"Атлетіко Гояненсе\": Ренан Сантос – Дуду (Айнер, 72), Вандерсон, Клаус, Джефферсон – Габріель Баральяс, Едсон Фернандо (Шайлон, 87) – Марлон Фрейтас, Жожиньо (Лео Перейра, 57), Веллінгтон Рато – Дієго Чурін (Рікардіньо, и87)\n\nТренер: Едуардо Баптіста\n\nПопередження: - Вандерсон, Джефферсон\n\nПерший матч – 1:3\n\n\"Атлетіко\" переміг вдома з рахунком 3:1 і став фаворитом не лише цієї пари, а й усього розіграшу трофею Судамерікани. Парадокс у тому, що \"Гояненсе\" зараз у зоні вильоту у Бразілейрао 2022. Зокрема, команда в останньому матчі поступилася \"Атлетіко Мінейро\", 0:2. Едуардо Баптіста готувався проводити лише свій третій матч на посаді головного тренера. Дебют був дуже вдалим, але тепер настала фаза повсякденної марудної роботи.\n\n\"Сан Пауло\" теж не у найкращих кондиціях. А вимоги від триколірних зовсім інші ніж від \"Атлетіко Гояненсе\". Поки у команди 14-та позиція в чемпіонаті.\n\nВ останніх шести матчах команда не вигравала (чотири поразки і дві нічиї). За якістю гри \"Сан Пауло\" виглядав більш динамічним і сильним ніж опонент.\n\nГосподарі, яких шалено гнали вперед заповнені трибуни \"Морумбі\", забили дуже швидко зусиллями Патріка. А вже на 15-й хвилині вони святкували вдруге після удару Джонатана Кажері, проте радість тривала не довго – аргентинський арбітр гол не зарахував через фол.\n\nПісля перерви \"святі триколірні\" таки змогли забити вдруге, знову відзначився Патрік. В цей момент гості вже лише захищалися і дотягнули до серії післяматчевих пенальті. Та їхні розрахунки на цю дуель були марними, вирішальну спробу не реалізував Лео Перейра, один з героїв попередньої гри цих суперників.\n\nТаким чином Рожеріо Сені матиме нагоду спробувати завоювати свій перший міжнародний тренерський трофей.\n\nФінал Копа Судамерікана 2022 пройде 1 жовтня на стадіоні імені Маріо Алберто Кемпеса у Кордобі, Аргентина.",
    "17 років потому і Фернандіньо. Визначились фіналісти Копа Лібертадорес": "Копа Лібертадорес. Півфінал. Матчі у відповідь\n\n\"Палмейрас\" (Бразилія) - \"Атлеітко Паранаенсе\" (Бразилія) 2:2\n\nПерший матч 0:1\n\nГоли: Густаво Скарпа (3), Густаво Гомес (55) – Пабло (64), Давід Теранс (85).\n\n\"Палмейрас\": Вевертон – Маркос Роша (Майке, 79), Густаво Гомес, Муріло, Пікерес (Мерентіел,87) – Габріель Меніно (Атуеста, 87), Зе Рафаел – Дуду, Табата (Луан, 46), Густаво Скарпа – Роні (Веслей, 79)\n\nТренер – Абель Феррейра\n\n\"Атлеітко Паранаенсе\": Бенто Крепскі – Келлвен, Педро Енріке, Тьяго Елено, Абнер (Педріньо, 46) – Фернандіньо, Ерік (Пабло, 63), Алекс Сантана (Теранс, 46) – Каноббіо (Ромуло, 46), Віктор Роке (Матеус Фернандес, 90), Вітіньо\n\nТренер – Пауло Сезар Турра.\n\nПопередження: Вевертон, Габріель Меніно – Тьяго Елено, Алекс Сантана, Каноббіо, Педріньо\n\nВилучення: Муріло (45+3)\n\nСан-Паулу. Стадіон \"Алліанц Парке\"\n\nАрбітр: Естебан Остохіч (Уругвай)\n\nПеред цим поєдинком бразильські ЗМІ вирішили провести тотальну атаку на арбітра зустрічі уругвайця Остохіча. Справа у тім, що його суддівство під час останньої Копа Амеріка минулого року особливо не сподобалося саме на теренах Бразилії. Тоді у фіналі на \"Маракані\" він, на думку торсиди, був прихильним до аргентинців і, зокрема, не вилучив Ніколаса Отаменді, відмовившись переглядати відеоповтори скандального епізоду, за що згодом отримав покарання у вигляді тимчасового відсторонення від роботи на міжнародних поєдинках.\n\nПісля перемоги вдома у першій грі півфіналу 1:0 \"Атлетіко Паранаенсе\" в рамках Бразілейрао 2022 також переміг вдома дуже цікавий і успішний \"Флуміненсе\", 1:0.\n\nУ турнірній таблиці чемпіонату Бразилії \"Палмейрас\" є абсолютним лідером з відривом у сім очок від найближчого переслідувача. Проте потужна і швидка команда Абеля Феррейри не знала смаку перемог у чотирьох останніх офіційних поєдинках (три нічиї і одна поразка). Щоправда, з цих чотирьох матчів \"Вердао\" три провів на виїздах і тому вірив, що повернення на рідний стадіон дасть йому велику енергію й натхнення.\n\nІ так воно й було попервах – вже на третій хвилині Густаво Скарпа забив. Надалі \"Палмейрас\" методично й динамічно душив суперника. Господарі і їхні прихильники були вкрай незадоволеними, коли в середині першого тайму арбітр дав лише жовту картку герою першого матчу Алексу Сантані, який брутально ліктем відмахнувся від гравця \"Вердао\". Фатальними, як потім з’ясувалося, для господарів стали додані хвилини до першої половини матчу. Муріло дуже грубо шипами влетів у ногу Віктору Році і, після перегляду відеоповторів, був справедливо вилучений.\n\nГості миттєво на це відреагували – три заміни в перерві поєдинку. А ще головний тренер команди Луїс Феліпе Сколарі, який не міг зайти до роздягальні через дискваліфікацію (офіційно \"Атлетіко\" керував його помічник Пауло Сезар Турра) вирішив не виступати перед гравцями за допомогою відео зв’язку, а віддав можливість мотиваційної промови Фернандіньо, найбільшому авторитету в команді, який 17 років тому саме з \"Паранаенсе\" грав у фіналі Лібертадорес. Спіч Ферни дав потрібний енергетичний заряд. Хай для самого півзахисника цей поєдинок вийшов важким і контраверсійним, але він виконав свою лідерську функцію. Вперед ж гостей вели Теранс, Вітіньо, трохи пізніше Пабло, а рятував воротар Бенто Крепскі.\n\nАле спочатку ситуація \"Атлетіко\" погіршилася – Маркос Роша з ауту вкинув м’яч у воротарський майданчик, де капітан \"Палмейраса\" Густаво Гомес, стоячи спиною до воріт і під гострим кутом, ударом головою поцілив у ворота, 2:0.\n\nРеванш гостей почався після атаки яку ініціював Фернандіньо, а нападник Пабло, що вийшов на заміну і став найкращим гравцем матчу, забивав після пасу Віктора Роке десь з метра.\n\nНайцікавіше, що в той момент обидві команди стали грати з ризиком, хоча в бразильському футболі дуже часто панує прагматизм. Ніхто з суперників не хотів серії пенальті, адже, нагадаю, гостьові голи не рахуються і екстра-таймів не має.\n\nВирішальним став удар уругвайця Теранса на прізвисько \"Цар Давід\", 2:2.\n\nВеликий успіх \"Атлетіко Паранаенсе\" став розвитком завершення попереднього року, коли команда обіграла \"РБ Брагантіно\" у фіналі Копа Судамерікана\". З тих пір дуже змінився склад, тренер, але \"Урагани\" готові дивувати.\n\nТим часом президентка \"Палмейраса\" Лейла Перейра запевнила, що невдача не буде сигналом до різких змін, поступовий розвиток понад усе!\n\n\"Фламенго\" (Бразилія) – \"Велес Сарсфілд\" (Аргентина) 2:1 (1:1)\n\nПерший матч 4:0\n\nГоли: Педро (420, Маріньо (68) – Пратто (21).\n\n\"Фламенго\": Сантос – Родіней, Фабрісіо Бруно, Пабло, Філіпе Луїс (Аїртон, 63) – Відал (Пулгар, 63), Жоао Гомес – Евертон Рібейро (Варела, 84), де Арраскаета (Дієго, 84), Евертон Себолінья (Маріньо, 63) – Педро\n\nТренер: Дорівал Жуніор\n\n\"Велес Сарсфілд\": Бунан – Хара, де лос Сантос, Брісуела, Ортега – Гараялде, Касерес (Сеоане,70) – Орежано (Фернандес,59), Флорентін (Осоріо,60), Хансон (Кастро, 84) – Пратто (Боу, 60)\n\nТренер: Александер Медіна\n\nПопередження: Феліпе Луїс, Відал – Брісуела, Гараялде, Сеоане\n\nРіо де Жанейро. Стадіон \"Маракана\"\n\nАрбітр: П’єро Маца (Чилі)\n\nЯкщо й були зовсім фантомні сподівання на інтригу в цій парі, то вони розвалилися після першої ж гри. Вдома \"Велес\" був битий з рахунком 4:0. Аргентинці могли тоді забити і, можливо, програти з меншим відставанням. Але й суперник не реалізував десь з половину своїх нагод. Особливо на це страждав Габігол. Поточна форма \"Фла\" вражає і гра дається легко. Щоправда, у неділю \"Менгао\" на \"Маракані\" в рамках Бразілейрао 2022 не зміг обіграти \"Сеару\". Проте тут спрацювали кілька факторів: втома після відповідальних ігор, ранній початок матчу (це робиться для трансляцій закордон).\n\nНу а \"Велес\" в останніх шести офіційних матчах без перемог (порівну поразок та нічиїх). Ось і в останньому турі чемпіонату Аргентини він вдома поступився \"Ньюелс Олд Бойс\", 0:1. Команда була на 27-му передостанньому місці в першості і від головного аутсайдера \"Лануса\" її відділяє одне очко.\n\nДорівал Жуніор серйозно змінив стартовий склад і дав відпочити усім, хто того потребував. Міг би не випускати в основі й героя сезону нападника Педро, але той сам попросився зіграти. Сумнівів у навіть у локальній перемозі господарів не виникло навіть тоді, коли аргентинці забили після контратаки зусиллями Лукаса Пратто. Просто перевага \"Фла\" була тотальною. І голи Педро та Маріньо це підтвердили. Таким чином це офіційно закріпило статус фіналу як суто бразильського.\n\nФінал Копа Лібертадорес пройде на \"Монументал Ісідоро Ромеро Карбо\" у Гуаякілі 29-го жовтня.",
    "Українська тенісистка здійснила камбек і вийшла до 1/8 фіналу парного турніру US Open": "Українка Людмила Кіченок у парі з латвійкою Оленою Остапенко пробилися до третього кола основної сітки парного турніру US Open-2022.\n\nУ другому раунді US Open українсько-латвійський дует обіграв угорку Анну Бондар та бельгійку Грет Міннен.\n\nПоєдинок вийшов надзвичайно напруженим. Кіченок та Остапенко \"всуху\" прогали перший сет, але потім зібралися та помстилися суперницям у другій партії. У третьому сеті Кіченок та Остапенко вирвали перемогу на тай-брейку.\n\nСумарно тенісистки провели на корті 1 годину 50 хвилин. Підсумковий рахунок зустрічі - 0:6, 6:2, 7:6.\n\nВ 1/8 фіналу Кіченок та Остапенко зустрінуться з переможницями матчу Каролін Гарсія / Крістіна Младенович (обидві - Франція) - Надя Подороска (Аргентина) / Маяр Шериф (Єгипет).\n\nНагадаємо, в одиночному розряді US Open-2022 більше не залишилося представниць України. Відкритий чемпіонат США триватиме від 29 серпня до 11 вересня 2022 року.\n\nЧитайте також:\n\n\"Це не найважливіша річ у світі\": зіркова білоруска нахабно відповіла Костюк, яка відмовилася тиснути їй руку\n\nУкраїнська тенісистка відмовилася потиснути руку зірковій білорусці після матчу на US Open (відео)\n\nДовелося вибити співвітчизницю: дві українки подолали стартове коло парного розряду US Open",
    "Фестиваль сучасної анімації та медіа-арту Linoleum оголосив цьогорічних переможців": "Про це повідомили організатори фестивалю Linoleum.\n\nЯк йдеться у повідомленні, сьогодні, 12 вересня, Фестиваль сучасної анімації та медіа-арту Linoleum-2022 оголосив переможців.\n\n\"Цього року фільми з усього світу брали участь у двох конкурсах – міжнародному та конкурсі комерційної анімації... У міжнародному конкурсі за головний приз змагалися 36 талановитих робіт від учасників Берлінале, Канн, Венеції та Ансі\", - йдеться у повідомленні.\n\nОрганізатори фестивалю відзначили призами трьох учасників:\n\nМарту Паєк (Польща) – отримала ґран-прі фестивалю \"силу художнього висловлювання, захопливі сцени, візуальне розмаїття та потужне послання\" за анімаційний фільм \"Неможливі фігури та інші історії I\"\n\nҐустава Холтенеса та Севі Іко Домочевські (Іспанія) – отримали спеціальну відзнаку журі \"За абсолютно особливу естетику, що виходить за межі традиційного, за надзвичайну увагу до деталей і просто за унікальність\" за музичний кліп \"Black midi – Welcome to Hell\".\n\nДанте Сабайа (Аргентина) – отримав нагороду за найкращий фільм у конкурсі комерційної анімації за роботу \"Miranda! – El arte de recuperarte\".\n\nЗазначається, що протягом 5-денного фестивалю глядачі побачили 244 фільми на MEGOGO та відвідали 9 онлайн майстер-класів у відеобібліотеці Projector.\n\n\"Незважаючи на війну, офлайн покази спеціальних програм відбулися у Києві та Харкові, а за тиждень, 17–18 вересня пройдуть у місті Чернівці\", - зазначили організатори.\n\nФестиваль мав відбутися у 11 містах України, серед яких Маріуполь та Херсон, однак через повномасштабне вторгнення Росії в Україну його провели онлайн.\n\nОрганізатори фестивалю Linoleum оголосили про додатковий показ на MEGOGO з 10 по 30 жовтня.\n\nЗ 2015 року міжнародний фестиваль сучасної анімації та медіа-арту Linoleum проходить у Києві, а раніше проходив у Москві.\n\nСтежте за подіями в Україні та світі разом з Еспресо! Підписуйтесь на Telegram-канал: https://t.me/espresotb",
    "Україна може наполягати на збільшенні розміру програми МВФ, - експерт": "Україна та МВФ готують нову програму співробітництва. Джерела, знайомі з процесом переговорів, кажуть, що під час обговорень розглядався варіант скорочення обсягу фінансування до 5 млрд доларів.\n\nАле, як вважає фінансовий аналітик групи ICU Михайло Демків, цього буде замало. \"5 млрд доларів було багато у минулому житті. Зараз, коли інтервенція НБУ у червні була на 4 млрд, а наступного року потрібно буде знайти для бюджету 38 млрд доларів, то така сума навряд чи підійде уряду\", - зазначив експерт у коментарі РБК-Україна.\n\nВін припускає, що уряд може наполягати на збільшенні розміру програми, апелюючи тим, що у 2018 році Аргентина отримала трирічну програму на 50 млрд доларів.\n\nЗ огляду на те, що джерела зовнішнього фінансування бюджету на 2023 рік поки що не зовсім зрозумілі, роль МВФ у цьому питанні має суттєво збільшитися, вважає Демків. \"Я думаю, що частка МВФ у фінансуванні бюджету наступного року буде більшою, ніж у 2022 році\", - зазначив він. Можливо, для досягнення компромісу обидві сторони підуть назустріч одна одній - МВФ погодиться на збільшення суми, а Україна - на якісь додаткові умови, припустив експерт.\n\nУ контексті співпраці з МВФ важлива не лише сума, а й формат програми. Якщо це Stand-by, то кредит надходитиме траншами протягом 1-3 років, EFF - до 5 років. Мінус Stand-by у тому, що його потрібно повертати протягом 3-5 років, термін повернення EFF - 4,5-10 років.\n\nПоки що експерти припускають, що новий кредит буде або за програмою Stand-by зі збільшеним обсягом, або за EFF зі пом'якшеними умовами, якщо, звичайно, не підготують якийсь абсолютно новий формат. Тим більше, що в Мінфіні раніше допускали навіть програму без умов.",
    "Зеленський повідомив про виділення додаткової допомоги від МВФ: про яку суму мовиться": "Про це повідомив президент України Володимир Зеленський. Він провів телефонну розмову з директором-розпорядником МВФ Крісталіною Георгієвою.\n\nЗверніть увагу Є пробуксовки, – Шмигаль поскаржився на пасивну співпрацю з МВФ останнім часом\n\nНова допомога від МВФ\n\nПід час телефонної розмови Зеленський подякував за виділені 1,4 мільярда доларів додаткової підтримки.\n\nОбговорили майбутню співпрацю задля зміцнення фінансової стабільності України,\n\n– зазначив український лідер.\n\nУкраїна має намір укласти з МВФ угоду на 15 – 20 мільярдів доларів\n\nМВФ може допомогти українській економіці, якій завдала важких ударів агресія росії. Багатомільярдна угода може бути укладена вже до кінця року.\n\nГлава НБУ Кирило Шевченко розповів про кроки, які Україна робить для порятунку своєї економіки. Допомогти нам встояти у час війни можуть партнери та міжнародні організації.\n\nЗа словами Шевченка, Україна веде перемовини щодо угоди з МВФ. Її сума має скласти 15 – 20 мільярдів доларів, а укласти її хочуть до кінця 2022 року. Ця угода має допомогти зміцнити економіку України, яка дуже постраждала від нападу російських окупантів.\n\nУкраїні загрожує економічний спад на 35 – 45% у 2022 році та щомісячний бюджетний дефіцит у розмірі 5 мільярдів доларів, і вона сильно залежить від зовнішнього фінансування від своїх західних партнерів,\n\n– сказав Шевченко.\n\nУкраїна вже подала до МВФ необхідний запит. Наша держава просить надати 20 мільярдів доларів впродовж 2 – 3 років у формі stand-by (SBA) або механізму розширеного фінансування (EFF). Більшу позику у МВФ брала лише Аргентина.\n\nОкрім переговорів з МВФ Україна намагається заморозити боргові виплати та проводить інші переговори щодо заходів, які допоможуть стабілізувати економіку.\n\nДо речі – США анонсували нову військову допомогу Україні: дивіться відео",
    "Бразилія та Польща зіграють у півфіналі чемпіонату світу з волейболу": "Завершилися всі ігри 1/4 фіналу чемпіонату світу з волейболу серед чоловіків, що триває у Польщі та Словенії. Нагадаємо, що у середу збірна Італії вибила з турніру олімпійських чемпіонів французів 3:2, а словенські волейболісти завдали поразки збірній України 3:1.\n\nСьогодні обидва поєдинки пройшли у польському місті Глівіце. Спершу відбулося латиноамериканське дербі Аргентина – Бразилія. Після того, як суперники взяли по одній партії, перевага перейшла до бразильців, які виграли третій та четвертий сет.\n\nЩе в одному чвертьфіналі зустрічалися Польща та США. До речі, на груповому етапі команди були в одній групі і тоді успіху досягли господарі майданчика з рахунком 3:1. І цього разу польські волейболісти здобули перемогу, тільки тепер в п'яти партіях.\n\nЧемпіонат світу з волейболу 2022 року. Чоловіки\n\n8 вересня. Глівіце (Польща)\n\nАргентина - Бразилія\n\n1:3 (16:25, 25:23, 22:25, 21:25)\n\nПольща – США\n\n3:2 (25:20, 27:25, 21:25, 22:25, 15:12)\n\nОбидва півфінали пройдуть в іншому польському місті Катовіце у суботу 10 вересня. У них зіграють:\n\nІталія – Словенія\n\nПольща – Бразилія\n\nФінал та матч за 3 місце відбудуться там же у неділю 11 вересня.",
    "Хто покаже чемпіонат світу 2022 в Україні": "Раптове закриття телеканалів «Футбол» стало несподіванкою для української спортивної громадськості. Серед безлічі питань, пов'язаних із цією малоприємною подією, особняком стоїть наступне — де тепер д ивитися чемпіонат світу 2022 ? Планувалося, що саме «Футболи» транслюватимуть турнір у повному обсязі. Тепер доведеться шукати інші варіанти.\n\nПрава на показ мундіалю належать каналу «Перший», який раніше підписав угоду про надання субліцензії з вже ліквідованою НТКУ. У нинішній ситуації, коли договір анульовано, головними претендентами на повномасштабне висвітлення ЧС називають Setanta Sports та MEGOGO. Якщо чутки виправдаються, то незалежно від вибору транслятора контент не буде загальнодоступним. Для перегляду сервісу MEGOGO потрібно оформити передплату. Setanta Sports є в пакетах окремих кабельних операторів, але теж далеко не скрізь.\n\nНайімовірнішим виглядає змішаний варіант показу чемпіонату світу 2022 на телеканалі «Перший» та сайті «Суспільне.Медіа.Спорт». У цьому випадку глядачі зможуть побачити по телебаченню лише частину матчів, решту доведеться дивитися в інтернеті. Подібний формат використовувався, наприклад, на лютневому Євро з футзалу. Онлайн-трансляції будуть безплатними, але для багатьох людей старшого віку, які звикли до ТБ, такий варіант явно не виглядає вдалим рішенням. Загалом доведеться почекати, яким буде остаточне рішення власника прав.\n\nРезультати футболу: фаворити ЧС-2022\n\nДо старту мундіалю в Катарі залишилося трохи більше ніж 3 місяці. Відомо, що передбачати результати футболу задовго до старту турніру — заняття невдячне, але мало хто з уболівальників та спеціалістів відмовляє собі у цьому задоволенні. Отже, основні фаворити турніру:\n\n• Франція. Чинні чемпіони мають чудовий склад і досвідченого тренера, що вже приводив їх до перемоги на ЧС.\n\n• Німеччина. У якому б стані не знаходилася німецька команда, вона завжди є одним із головних претендентів на титул.\n\n• Бразилія. Все сказане про Німеччину повною мірою стосується і бразильців.\n\n• Іспанія. Після довгоочікуваного тріумфу у 2010 році іспанці знову почали буксувати на ранніх стадіях плей-офф мундіалю і мають намір це виправити.\n\n• Аргентина. Перемога в Копа Америка стала знаковою для Ліонеля Мессі, але немає жодних сумнівів у тому, що легенда хоче виграти зі збірною і значно важливіший трофей.\n\n• Бельгія. Для багатьох гравців «золотого» покоління це останній шанс запам'ятатися не лише стабільно високими результатами футболу, а й чемпіонським титулом.\n\n• Англія. Півфінал ЧС-2018, фінал Євро-2022 — англійцям для перемоги потрібно лише продовжити прогресувати.\n\nТакож завжди готові здивувати Португалія, Нідерланди та Хорватія. Збірна України, на жаль, знову не потрапила на турнір, поступившись путівкою у вирішальному матчі Уельсу.\n\nАвтор sport.ua: Сергій Циба",
    "Ченнаї. Фругвіртова перемогла другу сіяну, Бушар не змогла вийти до 1/2 фіналу": "Чвертьфінал\n\nДрузі, проект \"Великий теніс України\" просить вашої підтримки!Наш ресурс за весь час свого існування ніколи не мав спонсорів і існував тільки за рахунок реклами.Зараз ми дуже хочемо зберегти наш проект і продовжувати розвиватися після нашої перемоги!Підтримайте наш сайт будь-якою доступною для вас сумою. Це займе рівно одну хвилину для вас і допоможе нам вижити, щоб продовжувати радувати вас новинами зі світу тенісу.Дякуємо, що залишаєтеся з нами.Все буде Україна! 💙💛",
    "Українці на турнірах ITF 14 вересня. Результати дня": "Новини / Український теніс – Українці на турнірах ITF 14 вересня. Результати дня Портал BTU пропонує вашій увазі результати матчів за участю українських тенісистів\n\n\n\n\n\nЛе Небур, Франція ($80,000; Hard - Outdoor)\n\nПари. Основна сітка. 1/4 фіналу\n\n\n\nНадія Колб/Марина Колб (Україна) - Емілі Епплтон/Мартіна Кубка (Великобританія/Польща, 3) 3:6, 7:5, 10-5\n\n\n\nДарвін, Австралія ($25,000; Hard - Outdoor)\n\nОсновна сітка. 1 коло\n\n\n\nМаріанна Закарлюк (Україна) - Талія Гібсон (Австралія, 7) 2:6, 6:4, 4:6\n\n\n\nПары. Основна сітка. 1 коло\n\n\n\nМаріанна Закарлюк/Сара-Ребекка Секуліч (Україна/Німеччина, 4) - Анья Наян/Сара Наяр (Австралія) 2:6, 2:6\n\n\n\nМадрид, Іспанія ($25,000; Hard - Outdoor)\n\nПари. Основна сітка. 1/4 фіналу\n\n\n\nІлля Максимчук/Далі Бланч (Україна/США) - Назім Махлуф/Ламіне Оухаб (Алжир/Марокко) 3:6, 1:6\n\n\n\n\n\nДіжон, Франція ($15,000; Clay - Outdoor)\n\nОсновна сітка. 1 коло\n\n\n\nКатерина Дятлова (Україна) - Тесс Суно (Швейцарія, 1) 3:6, 4:6\n\n\n\nПары. Основна сітка. 1/4 фіналу\n\n\n\nВладлена Бокова/Марія Долженко (Україна) - Наталія Фер/Ізабель Перссон (Швейцарія/Швеція, 3) 6:0, 6:1\n\nВероніка Подрез/Каміла Кашаєва (Україна/Шейцарія) - Августина Члпак/Зої Рішар (Аргентина/Франція, 4) 6:4, 1:6, 10-3\n\n\n\n\n\nНаш ресурс за весь час свого існування ніколи не мав спонсорів і існував тільки за рахунок реклами.\n\nЗараз ми дуже хочемо зберегти наш проект і продовжувати розвиватися після нашої перемоги!\n\nПідтримайте наш сайт будь-якою доступною для вас сумою ЗА ПОСИЛАННЯМ . Це займе рівно одну хвилину для вас і допоможе нам вижити, щоб продовжувати радувати вас новинами зі світу тенісу.\n\nДякуємо, що залишаєтеся з нами.\n\nВсе буде Україна! 💙💛 Друзі, проект \"Великий теніс України\" просить вашої підтримки!Наш ресурс за весь час свого існування ніколи не мав спонсорів і існував тільки за рахунок реклами.Зараз ми дуже хочемо зберегти наш проект і продовжувати розвиватися після нашої перемоги!Підтримайте наш сайт будь-якою доступною для вас сумою. Це займе рівно одну хвилину для вас і допоможе нам вижити, щоб продовжувати радувати вас новинами зі світу тенісу.Дякуємо, що залишаєтеся з нами.Все буде Україна! 💙💛\n\n🔔 Читайте новини БТУ в соцмережах: Facebook ◦ Telegram ◦ Instagram ◦ YouTube ◦ Twitter ◦ Viber\n\n\n\n\n\n\n\n",
    "Серія А чемпіонату Італії": "У матчі шостого туру Серії A «Мілан» на виїзді з мінімальною перевагою обіграв «Сампдорію».\n\nЧемпіонат Італії 6-й тур\n\n«Сампдорія» – «Мілан» – 1:2\n\nГоли: Жуніор Мессіас (6), пенальті Жиру (67) – Джурічич (57).",
    "Україна виграє у війні. Чому диктатурам приходить кінець": "Раніше Росія хвалилася, що має \"другу армію в світі\" і сильну людину при владі та все ще намагається продовжувати свою варварську експансію, знущаючись і ображаючи країн-сусідів. Але розпочата в лютому \"триденна спецоперація\" перетворилася на загрозу існуванню російського режиму.\n\nУ цій статті проводяться паралелі між наслідками харківської поразки для Путіна та невдачами диктаторів або недо-диктаторів у сучасній історії, зокрема:\n\nрежиму Муссоліні в 1930-1940-х роках;\n\nаргентинської хунти, яка розв'язала Фолклендську (Мальвінську) війну на початку 1980-х років;\n\nрежиму корумпованого президента України Януковича та його Партії регіонів до Революції гідності на початку 2010-х;\n\nзлетом та падінням друзів Путіна в Австрії серед ультраправої Вільної партії в 2010-х роках.\n\nРоль Італії в успіху українського контрнаступу\n\nГероїзм українських воїнів та високу тактичну майстерність воєначальників підкріплювали поставки зброї країнами-партнерами.\n\nФото Генштабу ЗСУ. Гаубиця FH-70\n\nІталія зробила важливий внесок бронетехнікою та артилерією, зокрема гаубицями FH-70 з дальністю стрільби до 25-30 км, боєприпасами та кулеметами, зокрема \"Беретта\" MG42/59, похідними наметами та медичним обладнанням.\n\nХитра реакція Росії\n\nПісля поразки на Харківщині Кремль просив Україну відновити мирні переговори… але на його умовах. Щоб зупинити просування українських військ, в останні дні російські офіційні особи звернулися до України із закликом відновити переговори.\n\nМосква продовжує кампанію дезінформації про хід українського контрнаступу офіційними та неофіційними каналами. Російські блогери намагаються показати, що деокупація завдає шкоди самій Україні. Їх викриває доповідь Інституту вивчення війни (ISW) США.\n\nРосія також підтримує ці намагання через посилення енергетичного тиску на Європу, перекриваючи газовий вентиль. Путін сподівається, що європейське населення перестане підтримувати Україну, керуючись меркантильними інтересами, а не принципами та емоціями від побачених страждань мирного населення України.\n\nПогрози ядерною зброєю від Путіна та його оточення\n\nУсі знають, що на початку російського повномасштабного вторгнення Путін привів ядерні сили в \"особливий режим\" і оголосив цю новину на весь світ. 21 вересня він знову згадав про цю смертоносну зброю: \"Росія використає усі наявні у неї засоби, включно із ядерною зброєю, аби захистити свою територіальну цілісність\".\n\nЯдерними ударами по Заходу та Україні погрожували пропагандисти Кремля та його близькі поплічники, зокрема Дмитро Медведєв. Заклики завдати ядерних ударів від російських неонацистів обговорював агент Кремля, колишній співробітник ФСБ, Ігор Гіркін, який брав участь у війні проти України на Донбасі.\n\nНаслідки ядерного удару, навіть із застосуванням тактичного, а не стратегічного озброєння, можуть призвести до поширення радіації по всій Європі. Застосування Росією ядерної зброї спричинило б колапс європейської економіки, кризу в ЄС та загрозу ескалації конфлікту на глобальному рівні.\n\nАле є більш вірогідний сценарій розвитку подій.\n\nПутіна відставлять? Президента РФ звинувачують у державній зраді\n\nНизка російських депутатів вважають, що з 2014 року війна проти України є великим випробуванням для Росії та її народу, що робить наявні проблеми ще більш вираженими, як в економіці, так і в політичній сфері. Але найголовнішою причиною злості на диктатору є те, як невдало пішла війна-\"спецоперація\" проти України з 24 лютого 2022 року.\n\nНещодавно стало відомо, що депутати двох місцевих рад РФ – у Москві та Санкт-Петербурзі – зробили заяву із закликом до відставки Путіна. До них приєдналися депутати інших міст. Наразі муніципальні депутати 18 округів підписали публічну заяву з вимогою про відставку. Чи будуть вони успішними? І якщо так, то коли?\n\nМуссоліні\n\nІсторія пам'ятає Беніто Муссоліні, який, ставши на бік Адольфа Гітлера, приніс Італії спустошення. Муссоліні, засновник фашизму (терміну, який походить від італійського слова \"сніп\") прийшов до влади легітимно з обіцянкою відновити порядок і покінчити з десятиліттям хаосу після 1-ої Світової війни.\n\nБеніто Муссоліні\n\nНаводячи порядок, Муссоліні консолідував владу, але лише для того, щоб переслідувати опозицію, вдаватись до популізму та створювати культ особи та штовхнув Італію у 2-гу Світову війну на боці зла, принісши смерть і страждання мільйонам людей. Близько півмільйона італійців загинуло, ставши під прапор Муссоліні. Італія втратила і територію, і статус поважної нації. Італійці, які воювали проти Муссоліні, стали героями, а трагедія 2-ої Світової війни не буде забута ніколи.\n\n\n\nУ Києві одна з магістральних вулиць носить ім'я маршала Тимошенко. У 1943 році війська Тимошенка захопили італійський фашистський корпус разом з німецькими нацистськими військовими формуваннями. Тимошенко сказав італійцям: \"Це не ваша війна\" і відпустив їх додому за умови, що вони пообіцяють більше не воювати. Один із звільнених італійців відкрив ресторан у провінції Парма регіону Емілія-Румунія і назвав його \"Тимошенко\".\n\nУсі італійці того часу відчували сильну огиду до диктатора Муссоліні, включаючи тих, хто його підтримував і зазнав поразки під його прапором.\n\nПартія регіонів і Революція Гідності (2014) в Україні\n\nДо 2014 року в Україні правила партія, яка нагадувала Лігу часів Умберто Боссі та раннього Маттео Сальвіні. Партія регіонів виступала за те, щоб східні промислові регіони мали більше автономії, привілеїв і політичної ваги в столиці. А якщо ні, вони думатимуть про відокремлення.\n\nРозчаровані економічною кризою, яка почалася з банкрутства Lehman Brothers у США, українські виборці дали шанс лідеру партії Віктору Януковичу, обравши його президентом у 2010 році. Замість економічної децентралізації Янукович повністю консолідував владу під себе, створив корупційні схеми безпрецедентних масштабів і, використовуючи суверенітет України як розмінну монету, продався Путіну та його пропагандистам. Вони відверто ображали Україну, називали її невдалою державою і казали, що Європа обдурить Україну, а Росія – ні.\n\nВіктор Янукович\n\nПід час масових заворушень Росія вселила в Януковича страх перед політичними та кримінальними наслідками його діяльності і організувала йому втечу. Він забрав із собою гроші, але не встиг демонтувати золотий унітаз зі своєї резиденції під Києвом. Путін поселив його в місті біля кордону з Україною, зробивши безоплатним пропагандистом. Його син загинув за загадкових обставин через кілька років після Революції Гідності.\n\nПартія регіонів, до якої входило багато великих бізнесменів, саморозпустилася. Долі її членів дуже різняться. Чинний мер Кривого Рогу (Олександр Вілкул, - Ред.), де народився президент Зеленський, бере активну участь в обороні цього прифронтового міста. Деякі регіонали пішли з політики, такі як найбагатша людина України - Рінат Ахметов. Є й ті, хто зараз пропонує послуги путінським окупаційним адміністраціям. Їх набагато менше, і, найчастіше, вони мають сім’ї та бізнес у Росії.\n\nСтріляючи в мітингувальників, які протестували проти корупції та за зближення з ЄС, Янукович хотів продемонструвати свою силу. Але це тільки підсилило і розлютило активістів. Янукович зазнав повної поразки. Його влада впала, як картковий будиночок від вітру.\n\nРозгром могутньої аргентинської хунти\n\nЗгадаймо Аргентину 1980-х років, де до влади прийшла низка військових диктаторів і, зокрема, Леопольдо Гальтьєрі. Вони руйнували життя і без розбору вбивали невинних людей. Коли популярність Галтьєрі впала, він організував військову кампанію, щоб отримати контроль над Фолклендськими (Мальвінськими) островами. Острова були частиною Великої Британії (зараз офіційно - це автономні заморські території Об'єднаного Королівства Великої Британії, але за фактом є спірною територією між Аргентиною і Великою Британією, що адмініструється останньою, - Ред.), з чим Аргентина завжди не погоджувалась. Корумповані генерали сміялися з Великої Британії, яка щойно обрала жінку, Маргарет Тетчер, прем'єр-міністром.\n\nСпроба Аргентини захопити острів призвела до Фолклендської війни 1982 року, яку Аргентина програла. Влада всемогутньої хунти впала.\n\nЛеопольдо Гальтьєрі\n\nТоді Італія, Франція, Іспанія опинились перед складним вибором: з одного боку - культурна спорідненість з Аргентиною та міграційні зв'язки з країною, а з іншого - зобов'язання бути на боці Великої Британії як союзника. Тим паче, що перший крок у конфлікті був за Аргентиною. Велика Британія погрожувала вертикальною ескалацією війни і повним розривом відносин зі своїми союзниками по НАТО, коли британська розвідка дізналася про можливе постачання Францією зброї аргентинським диктаторам.\n\nАле коли 10-20 років тому вмирали колишні члени аргентинської хунти з італійськими прізвищами Віола, Лакост, Гальтьєрі, Ломбардо тощо, ніхто в Італії за ними не плакав і не пом’янав їх, навіть Умберто Боссі.\n\nКлуб шанувальників Путіна у ЄС\n\nЯк це не дивно, те ж саме можна спостерігати зі ставленням до диктатури Путіна. Коли його популярність почала падати, він вирішив піти класичним шляхом усіх диктаторів і розпочав загарбницьку війну.\n\nУ сучасній Італії є політики, які заграють із диктаторськими режимами. Наприклад, політичний лідер Маттео Сальвіні підтримує диктатуру Путіна.\n\nМожна поглянути на Австрію, яка вже мала свого правого популістського політика Йорга Гайдера.\n\nЙорг Гайдер\n\nАвстрійський націоналіст і лідер Партії свободи був обраний губернатором землі Каринтія. Каринтія була далеко не бідною землею, але стала банкрутом через популістську політику Йорга Гайдера. І там ніхто не забуває, як пізніше його партія поставила на пост міністерки закордонних справ Карін Кнайссль, а та скористалася службовим становищем, щоб запросити Путіна на своє весілля.\n\nКарін Кнайсль та Володимир Путін на весіллі\n\nЗрештою, ані Йорг Гайдер, ані Партія свободи, ані Карін Кнайсль нічого доброго для Австрії не принесли. Політики, такі як Сальвіні, повинні про це пам’ятати.\n\nЯк показує історія, диктатори схильні вдаватися до воєн, розпалювати кризи та програвати їх в кінці. Падають як великі і величні імперії, так і псевдоімперії.\n\nКомплексне дослідження Еріки Франц показало, що 239 авторитарних режимів зазнали болісного краху в проміжку часу з кінця 2-ої Світової війни до 2014 року, незалежно від того, наскільки успішними вони були на початку. Палацовий переворот був їхнім типовим кінцем. Елітні групи повставали проти панівної партії чи лідера. У 70% випадків авторитарні режими руйнувались через внутрішні конфлікти, що супроводжувались масовими протестами.\n\nІталія: важливі вибори на тлі найбільшої геополітичної кризи\n\nБезперечно, результат війни Росії проти України та ймовірний болісний перехід влади в Російській Федерації, а то й її розпад, суттєво вплинуть на баланс сил на міжнародній арені, зовнішню політику ЄС та країн-членів ЄС, серед яких буде вагома держава Спільноти - Італія. Незалежно від результатів виборів 25 вересня, лідери повинні бути надзвичайно обережними у спілкуванні з диктаторами, такими як Путін, і не жертвувати демократичними цінностями держави. Головне для італійців – щоб владноможці могли балансувати наслідки рішень в короткостроковому та довгостроковому періодах. Невдалий вибір, керований короткостроковими внутрішніми чинниками може мати серйозні наслідки. І розплачуватися за непродумані рішення на міжнародній арені доведеться довго."
}