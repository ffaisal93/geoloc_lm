{
    "Куба провела референдум про легалізацію одностатевих шлюбів": "У неділю, 25 вересня, на Кубі відбувся референдум з питань легалізації одностатевих шлюбів та сурогатного материнства.\n\nЯк передає Укрінформ, про це повідомляє DW.\n\nВідповідні зміни пропонується внести до нового Сімейного кодексу, який має замінити аналогічний звід законів, що діє з 1975 року.\n\nЗазначається, що проєкт вводить нове визначення сім'ї як союзу \"двох людей\" незалежно від їхньої статі. Гомосексуальним парам, згідно із запропонованими змінами, дозволяється всиновлювати дітей. Пропонується також легалізувати сурогатне материнство без грошових компенсацій.\n\nЧитайте також: На Кубі проведуть референдум про легалізацію одностатевих шлюбів\n\nЗ питань, винесених на референдум, мали змогу проголосувати 8 мільйонів виборців віком від 16 років. Для ухвалення законопроєкту необхідно, щоб його підтримали понад 50% громадян. Очікується, що результати голосування стануть відомі вже сьогодні.\n\nЯк нагадує DW, влада Куби збиралася внести норму, що дозволяє одностатеві шлюби, до конституції, ухваленої в 2019 році. Але від цієї ініціативи відмовилися через опір з боку представників церкви та консервативних верств населення.",
    "У Старокостянтинові попрощались з воїном Тарасом Кубою : 26:09:2022": "Військовий Тарас Куба загинув за свободу України.\n\nЛише нещодавно йому виповнилось 25 і залишиться так назавжди.\n\nХлопець був єдиною дитиною в сім'ї.\n\n“Завжди був веселий і позитивний хлопець, душа компанії”, - такими теплими словами відгукуються про Тараса його друзі й однокласники.\n\nНа своїх фото у соцмережах хлопець щиро усміхається. Таким світлим і радісним він залишиться в пам’яті своїх близьких.\n\nТарас Куба родом із Старокостянтинова. Тут він закінчив загальноосвітню школу №1. Трагічну звістку про його загибель повідомив колектив закладу.\n\nЩодня ворог завдає нам нового болю, вбиваючи найкращих українських Воїнів, які ціною власного життя дають можливість жити нам, наближають перемогу та мир. У школу надійшла трагічна звістка про загибель випускника Тараса КУБИ, якому нещодавно виповнилося лише 25 років. Всією шкільною громадою висловлюємо щирі співчуття рідним... Низький уклін батькам…, - написали на сторінці Старокостянтинівської ЗОШ№1.\n\nПісля закінчення школи майбутній воїн навчався у Харківському національному університеті Повітряних Сил імені Івана Кожедуба.\n\nОднокласниця загиблого Юлія поділилась, що з Тарасом вони були знайомі зі школи. Хлопець був єдиною дитиною в батьків. За її словами, мама військового працює у медичному закладі, а батько Героя теж несе службу і захищає територіальну цілісність країни.\n\nТарас завжди був позитивним хлопцем. Нещодавно йому виповнилось 25 років. Наскільки мені відомо, 22 вересня батькам прийшов лист про загибель Тараса. Він був єдиною дитиною в сім’ї, - розповіла Юлія.\n\nФото зі сторінки Тараса у Фейсбук\n\nТовариш військового каже, що Тарас був душею компанії - людиною, з якою завжди було про що поговорити. Він завжди підставляв плече і приходив на допомогу.\n\nТарас Куба…активний, життєрадісний, з добрим серцем та душею, ініціативний. Молодий юнак, який щиро вірив в Україну. Ставши військовим, своїм життям доводив, що крок за кроком мрії стають реальністю. Нас залишають найкращі..., - такі слова залишають знайомі Тараса у соцмережах.\n\nУ хлопця залишились батьки. Власної сім'ї військовий не мав, не встиг...З Тарасом Кубою попрощались у рідному Старокостянтинові цієї суботи, 24 вересня.\n\nНагадаємо, 25 вересня Старокостянтинів також попрощався із загиблим льотчиком. Олексій Коваленко загинув в місті Ізюм. Його історію читайте за посиланням: “Він дуже любив небо”: історія загиблого в Ізюмі льотчика зі Старокостянтинова\n\nФото зі сторінки Тараса у Фейсбук",
    "Росія поступово перетворюється на гігантську Північну Корею, - дипломат Єльченко": "Про це йдеться в етері Еспресо.\n\n\n\nДипломат прокоментував нові акценти 77-ої сесії Генасамблеї ООН, яка розпочала роботу 12 вересня у Нью-Йорку.\n\n\n\n\"Я для себе зробив висновки з засідання цієї сесії та чим вона відрізняється від попередніх, що фактично є повна ізоляція Росії. Хіба що, до клубу імені РФ входять Еритрея, Нікарагуа, Куба, Венесуела, Північна Корея і ще декілька країн. На цій Генасамблеї навіть у виступах Китаю та Індії, які займали нейтрально позитивну позицію відносно Росії, зрозуміло вже повністю нейтральне ставлення. Окрім ізоляції, практично весь світ визнав, що Росія є агресором\", - зазначив дипломат.\n\n\n\nВолодимир Єльченко додав, що майже у 90% виступів глав держав та урядів лунала тема не просто війни в Україні чи конфлікту, як висловлювалися раніше деякі країни, а тепер всі говорять про війну Росії проти України, і що саме Росія розв'язала цю війну.\n\n\n\n\"Вперше з трибуни Генасамблеї я почув заяви, які прямо закликають до виключення РФ зі складу ООН та Ради Безпеки. Вперше про реформу Ради Безпеки сказав президент США. А наступним кроком, я вважаю, буде говоритися про місце, яке незаконно займає РФ, тому що вона перебрала на себе у грудні 1991 року місце Радянського Союзу в ООН. Також президент Європейської Ради Шарль Мішель у виступі прямо говорив, що Росія як агресор немає право продовжувати мати статус постійного члена Ради Безпеки ООН. Тобто процес пішов\", - підкреслив Єльченко.\n\n\n\nЕкспредставник України при ООН зауважив, що на цій Генасамблеї були заяви щодо прямих звинувачень Росії у ядерному тероризмі, яка порушує договір від 1968 року про нерозповсюдження ядерної зброї. До речі, на підставі цього договору підписувався сумнозвісний Будапештський меморандум, про який Лавров сказав, що це папірець без юридичної сили.\n\n\n\n\"От вам і все ставлення Росії до міжнародного права та існуючих порядків у світі. Ця країна поступово перетворюється на гігантську Північну Корею, яка не зважає ні на які міжнародні закони, а просто робить те, що їй заманеться\", - підсумував дипломат.\n\n21 вересня президент США Джо Байден заявив, що РФ порушила основні засади статуту ООН, відстоюючи власні імперські амбіції\n\n24 вересня президент Європейської Ради Шарль Мішель закликав призупинити членство Росії в Раді Безпеки ООН, позбавити її права вето, а заодно і реформувати ООН\n\n25 вересня Лавров зганьбився з назвами Луганської та Запорізької області під час виступу на Генасамблеї ООН",
    "Країни-спонсори тероризму: історія та наслідки": "Росія вже більш ніж пів року веде бойові дії на території України та регулярно обстрілює мирні міста. Країна вчинила десятки злочинів, які можна вважати терактами, наприклад, бомбардування Маріупольського драмтеатру або обстріл Запорізької АЕС.\n\nУ зв’язку з цим на міжнародній арені обговорюють можливість визнання рф країною-спонсором тероризму. На цьому наполягає українська влада, відповідну резолюцію ухвалив Сенат США.\n\nChas News згадує про країни, які вже визнані спонсорами тероризму та пояснює, які наслідки має такий статус.\n\nЩо таке держава-спонсор тероризму\n\nДержави-спонсори тероризму — це визначення, яке використовує Державний департамент Сполучених Штатів для країн, які неодноразово підтримували акти міжнародного тероризму.\n\nВключення до цього списку передбачає жорсткі односторонні санкції.\n\nВсього за період існування такого закону США назвала спонсорами тероризму вісім держав, це:\n\nКуба,\n\nІран,\n\nПівнічна Корея,\n\nСирія,\n\nІрак,\n\nЛівія\n\nПівденний Ємен,\n\nСудан.\n\nЗараз список країн-спонсорів тероризму складають:\n\nКуба,\n\nІран,\n\nПівнічна Корея,\n\nСирія.\n\nРозглянемо, як кожна з країн отримала статус спонсора тероризму.\n\nСирія — єдина країна-спонсор тероризму з найпершого списку\n\nСирія є єдиною країною в переліку спонсорів тероризму, яка залишається в ньому з 1979 року, коли уклали перший список. Інших «першопрохідців» — Лівію, Південний Ємен та Ірак — з нього вже виключили.\n\nУ США вважають, що диктаторський режим Асада в Сирії підтримував терористичні групи, зокрема, «Хезболлу». Президент Сирії твердо захищає політику Ірану, який так само виступає за знищення сирійської опозиції.\n\nКуба — підтримка повстанців і терористів\n\nДержаву вперше визнали спонсором тероризму у 1982 році, а потім ще раз у 2021-му.\n\nВперше це сталося через підтримку владою держави революційних рухів в іспаномовних країнах та Африці. Куба не лише відкрито підтримувала збройні революції, а й сприяла доставці зброї в регіон. Також країна надавала притулок партизанам, які потім брали участь у терористичних актах.\n\nВ Америці стверджують, що попри публічні заяви Куба не розірвала зв’язки з елементами Революційних збройних сил Колумбії (FARC), які відомі терактами, торгівлею наркотиками та захопленням заручників.\n\nУ 2015 році США виключили Кубу зі списку спонсорів тероризму. Однак вже у 2021-му вона знову в нього потрапила. Держсекретар Майк Помпео тоді посилався на «неодноразову підтримку актів міжнародного тероризму» з боку Куби і надання притулку для колумбійських повстанців. Також Куба підтримувала диктаторський режим Ніколаса Мадуро у Венесуелі.\n\nІран у списку країн-спонсорів тероризму\n\nБлизькосхідна країна потрапила в перелік 19 січня 1984 року. У США заявляють, що Іран підтримував палестинські групи опору в Секторі Газа та бойовиків «Хезболли». Також країна передавала зброю сепаратистам у Ємені та опозиціонерам у Бахрейні.\n\nУ Сирії Іран навчав шиїтських бійців Башара Асада для війни, яка призвела до загибелі більше 100 тис. цивільних. Також країна надавала зброю і фінансувала ХАМАС та інші палестинські терористичні групи.\n\nУ січні 2021 року колишній держсекретар Майк Помпео назвав Іран новою базою терористів «Аль-Каїди».\n\nПівнічна Корея — вибух літака і отруєння брата Кім Чен Ина\n\nВперше Північна Корея опинилася в списку держав-спонсорів тероризму у 1988 році. Країна продавала зброю терористам і навіть влаштувала теракт з десятками жертв.\n\n29 листопада 1987 року над Андаманським морем внаслідок підриву бомби впав літак Boeing 707-3B5C. Вибух за вказівкою Пхеньяна влаштували агенти-корейці. Літак впав у море, загинули більше 100 людей, більшість із яких були громадянами Південної Кореї.\n\nУ 2008 році США погодилися виключити Північну Корею з переліку країн-спонсорів тероризму, оскільки Пхеньян погодився на перевірку своїх ядерних програм.\n\nЧерез дев’ять років КНДР знову опинилася в списку. Це сталося після, ймовірно, спонсорованого Північною Кореєю вбивства Кім Чен Нама (зведеного брата Кім Чен Ина) з використанням забороненої хімічної речовини.\n\nУ тому ж 2017 році країна запустила ракету, яка пролетіла над Японією, а у в’язниці Північної Кореї помер американський студент Отто Вормбір. У листопаді президент США Дональд Трамп офіційно оголосив про повторне внесення КНДР до списку держав-спонсорів тероризму.\n\nКраїни, які були визнані спонсорами тероризму, але зараз виключені з переліку\n\nЛівія, Судан, Ірак та Південний Ємен є державами, яких США вже позбавили звання спонсорів тероризму. Більша частина із них входила до першого переліку країн із таким статусом.\n\nІрак\n\nКраїну назвали спонсором тероризму у 1979 році. Ірак надавав притулок терористам, зокрема тим, які вбивали американських військових і цивільних. У 1982 році державу виключили зі списку, щоб США могли надавати країні допомогу в ірано-іракській війні.\n\nМинуло вісім років й у 1990-му Ірак знову оголосили спонсором тероризму після вторгнення в Кувейт. Тоді країна розміщувала в себе бази цілої низки терористичних організацій. У 2003 році війська США та країн-союзників повалили режим Саддама Хусейна, а вже у 2004-му Ірак остаточно виключили зі списку.\n\nЛівія\n\nЛівія опинилась у списку спонсорів тероризму у 1979 році, коли країною керував Муаммар Каддафі. Держава підтримувала ряд терористичних організацій. Виключення з переліку відбулось у 2006 році через «незмінну прихильність Лівії відмові від тероризму».\n\nПівденний Ємен\n\nКраїну додали в список спонсорів тероризму у 1979 році за підтримку кількох терористичних угруповань. Однак у 1990-му Південний Ємен та Північний Ємен об'єдналися і з переліку країну виключили.\n\nСудан\n\nСудан визнали спонсором тероризму в 1993 році. США стверджували, що країна переховує в себе терористів «Аль-Каїди», «Хезболли» та «Ісламського джихаду».\n\nУ 2020 році президента Судану Омара аль-Башира арештували, а влада перехідного періоду погодилась виплатити компенсації сім'ям жертв масових протестів, які відбулися в державі.\n\nПісля цього Дональд Трамп оголосив, що Судан виключено зі списку спонсорів тероризму.\n\nЯкі санкції передбачає визнання країни спонсором тероризму\n\nДо держав у «терористичному» переліку застосовуються такі основні обмеження:\n\nсанкції на допомогу з боку США (зокрема, економічну);\n\nзаборона на експорт та продаж оборонного озброєння;\n\nфінансові обмеження (Штати можуть виступати проти надання позик таким державам з боку Світового банку та інших організацій).\n\nВизнання державою-спонсором тероризму також означає посилений контроль над експортом товарів, які можна використати для виготовлення зброї.\n\nОкрім цього, США можуть заморожувати власність країни-спонсора тероризму і знімати дипломатичний імунітет з її представників.\n\nСтатус держави-спонсора тероризму також передбачає можливість застосування до неї так званих «вторинних санкцій» проти інших країн, які торгують із «терористом», для економічної ізоляції.\n\nЩо означатиме для росії внесення у список країн-спонсорів тероризму\n\nОкрім усіх обмежень, зазначених вище, росія в разі визнання спонсором тероризму зазнає важких репутаційних втрат. Світові компанії, фонди та організації остерігатимуться роботи на «токсичному» ринку рф та виводитимуть з нього свої активи.\n\nБізнеси, які не захочуть втратити інвесторів, розриватимуть зв’язки з рф. Економічне життя країн зі статусом спонсорів тероризму яскраво свідчить про наслідки такої ізоляції.\n\nЧому росія досі не включена в список країн-спонсорів тероризму\n\nПопри наполягання української влади, а також заклики Сенату США, адміністрація президента Байдена не поспішає з визнанням росії спонсором тероризму.\n\nПрессекретар Білого дому пояснила зволікання тим, що «це не найефективніший чи найсильніший крок, щоб притягнути росію до відповідальності».\n\nДжо Байден вважає, що таке рішення може мати непередбачувані наслідки, зокрема, для роботи «зернового коридору» з українських портів.\n\n«Це також підірвало б наші безпрецедентні багатосторонні умови, які були настільки ефективними у притягненні путіна до відповідальності, а також могло б підірвати нашу здатність підтримувати Україну за столом переговорів», — кажуть в Білому домі.\n\n21 найбільший теракт ХХІ століття: як цей світ остаточно збожеволів",
    "«На нас полював танк, а ми тікали від нього». Як парамедики евакуйовують поранених військових": "Пів тисячі українських бійців щодня отримують поранення на передовій. Такі цифри президент Зеленський озвучував ще в червні. Тим часом гинуть і ті, хто рятує бійцям життя, — парамедики. Вони — пріоритетні цілі для ворожих снайперів, адже мінус один військовий медик на фронті — це щонайменше десять втрачених бійців. Цьому вчать на вишколах із надання екстреної медичної допомоги. Як парамедики з Харкова та Донеччини евакуйовують поранених та в яких умовах працюють — у матеріалі hromadske.\n\nfullscreen Антон Грицунов, парамедик спецпідрозділу «Вовки да Вінчі» ЗСУ з позивним «Марік» Олексій Нікулін / hromadske Фото :\n\n«росіяни, як бачать “медичку”, одразу намагаються її накрити» Уже чотири місяці Антон Грицунов із позивним «Марік» евакуйовує поранених із поля бою. Він парамедик спецпідрозділу «Вовки да Вінчі» ЗСУ. Історію Антона ми розповідали у квітні. Тоді 29-річний лікар-анестезіолог щойно вибрався велосипедом з окупованого Маріуполя і планував піти в ЗСУ. Замість білого халата Антон нині носить бронік, автомат та медичний рюкзак, а його реанімаційне відділення вміщується у невеликому бусі. Там є все для медичної евакуації. Про минуле життя в Маріуполі нагадує лише його позивний — «Марік». «Я вже звик настільки, що не знаю, як повертатися до цивільного життя. Тут я знаю: навіть якщо зі мною щось станеться, хлопці мене витягнуть. Цивільним лікарем (в окупованому Маріуполі — ред.) було важче, бо кому ми там були потрібні», — так «Марік» починає нашу розмову про його нову роботу. Ми зустрічаємося під Новоградівкою, що на Донеччині, Антон шукає місце вздовж дороги під деревами, аби сховати машину. «росіяни, як бачать “медичку”, одразу намагаються її накрити», — пояснює. Адже знищена «медичка» — це одразу десятки втрачених життів військових. На схід «Марік» потрапив випадково: напрямок був для нього не принциповим, хотілося бути корисним та займатися своєю справою. «Звісно, я б хотів кудись на деокупацію Маріуполя, але поки не до цього. На схід потрапив, бо це найгарячіший напрям, і спецпідрозділ \"Вовки да Вінчі\" намагається бути результативним у війні, тому він саме тут», — каже «Марік».\n\nfullscreen Антон Грицунов, парамедик спецпідрозділу «Вовки да Вінчі» ЗСУ з позивним «Марік» Олексій Нікулін / hromadske Фото :\n\n«Ти закінчуєш навчання, а нам потрібні медики» Окрім «Маріка», на евакуації поранених у спецпідрозділі працюють ще два військових медики. Ліанна на війні з 2016-го, тоді їй було 19 років. «У мене не було такої мети піти на війну, у 2014-му я навчалася і взагалі не думала про це. А коли закінчувала медичне училище, то мені телефонували знайомі, які вже служили тоді, і казали: “Ти ж зараз закінчуєш навчання, нам потрібні медики”», — розповідає Ліанна. Тоді, згадує дівчина, парамедиків справді бракувало, особливо з медичною освітою, тому вона зважилася. Батьки впродовж тривалого часу взагалі не знали, що їхня донька служить, в курсі був лише брат. «Навіщо їм це було знати, аби вони зайвий раз переживали?» — коротко відказує Ліанна. Після трьох років на фронті дівчина повернулася до цивільного життя. Тоді військових медиків вистачало. Вже навіть призвичаїлася, але трапилось 24 лютого. «Мені знову почали телефонувати, казали, що треба , але я тоді була прив’язана до цивільних. Сказала, що закінчу роботу з ними та приїду. Скинула документи, зібралася і поїхала. Я не могла відмовитися, маючи необхідні навички. Сидіти осторонь — неправильно», — розповідає Ліанна.\n\n«Вилазила з машини вся у синцях» Коли їхні підрозділи виїжджають на завдання, військові медики їдуть із ними. Поки підрозділ працює, медики перебувають на чергуванні — трохи далі від поля бою у відносно безпечному місці вони чекають на виклик. Якщо хтось із військових отримує поранення, його евакуйовують. «Ми під'їжджаємо на точку евакуації, яку узгодили завчасно. Там зустрічаємося з першою машиною, що вивозила пораненого з самого бою. Перевантажуємо бійця до нас і їдемо. Медичну допомогу надаємо одразу в машині», — розповідає «Марік». З місця евакуації треба якомога швидше поїхати, адже машина доволі велика, тому якщо росіяни її помітять, то обстріляють одразу. Однак часом дороги бувають такі погані, що єдине, що можуть зробити медики, — пристібнути пацієнта до каталки. «Я вилазила з машини вся у синцях, бо дорогою тебе кидає врізнобіч, і ти ще намагаєшся надавати пораненому хоча б якусь допомогу», — розповідає Ліанна. А втім, уже перебуваючи в машині з пораненим, каже «Марік», важко паралельно звертати увагу на вибухи та обстріли навколо: «В такий час я не чую, що відбувається, бо сконцентрований на пацієнтові. Вже потім мені переповідають, як поруч із нами щось вибухнуло, але я навіть не пам'ятаю цього».\n\nfullscreen Парамедикиня Ліанна, яка на війні з 2016-го року Олексій Нікулін / hromadske Фото :\n\n«У цій машині — маленька реанімаційна зала» Існує два етапи евакуації: тактична, коли пораненого везуть із зони бойових дій до госпіталю, та медична, коли його вивозять машиною, оснащеною необхідним обладнанням, аби надавати медичну допомогу пораненому вже в дорозі. «Все відбувається просто тут», — каже Антон, відчиняючи перед нами евакуаційну машину. Десь зовсім поруч лунають вибухи, але «Марік» навіть оком не змигне й спокійним тоном каже: «Це виходи». І продовжує розповідь: «У цій машині ми можемо надати все анестезіологічне забезпечення: є апарат ШВЛ та кисень. Тут маленька реанімаційна зала. Поставити хірурга — і можна проводити невеликі операції». Такі машини вперше з'явилися у 1 окремій штурмовій роті ДУК «Правий сектор» (нині спецпідрозділ «Вовки да Вінчі» ЗСУ) ще на початку вторгнення росії в Україну. Тоді медичну службу в роті створювали Аліна Михайлова та Юлія Сідорова з позивним «Куба Лібре». «Аналогів таких машин в Україні не було. Вони оснащені обладнанням, ідентичним тому, що має бути в евакуаційному транспорті армії НАТО», — розповідає «Куба». З «Кубою» ми зустрічаємося в Харкові. З травня вона служить в ЗСУ — працює парамедикинею на Харківському напрямку. З 2014-го до 2019-го була військовою медикинею у 1 окремій штурмовій роті. Чотири машини, на яких вона їздила по поранених, потрапляли під обстріл і були знищені росіянами. «Кубі» пощастило вижити, і 2019-го вона повернулася до цивільного життя. «Якби не повномасштабне вторгнення, я б точно не повернулася. Тоді парамедиків для Донецької та Луганської областей було вже багато, але якщо ми говоримо про війну в масштабах всієї України, то цих медиків враз стало бракувати», — каже «Куба». 24 лютого її телефон розривався від дзвінків: усі просили піти парамедикинею на фронт. Зрештою «Куба» обрала для служби своє рідне місто — Харків. Нині вона працює лише на етапі тактичної евакуації, оскільки не має транспорту для «медеваку». Отже, каже «Куба», аби з пораненим все було добре, його треба доставити до лікарні протягом однієї години. «Інколи може так трапитися, що людину не встигнеш довезти. Тому потрібна медична евакуація з киснем та іншим обладнанням. Зараз ми майже зібрали гроші на потрібне авто, тому будемо створювати ще “медевак”», — розповідає «Куба».\n\nfullscreen Юлія Сідорова, парамедикиня на Харківському напрямку з позивним «Куба Лібре» Олексій Нікулін / hromadske Фото :\n\n«Не знаєш, чи повернешся додому» Нині найпоширеніші поранення у військових — осколкова, мінно-вибухова травма і контузія. «Куба» каже, якщо вчасно і правильно надавати домедичну допомогу, то наслідки травм можна мінімізувати. «Однак попри те, що повномасштабна війна в нас триває вже пів року, досі трапляються бійці, які не вміють накладати турнікет. Або ж одного разу нам принесли бійця з бандажем на очах, а його не можна накладати на очі, бо він поглинає у себе все. І тоді бандаж можна зняти разом з очима», — пояснює «Куба». Інколи поранених доводиться шукати, тому що лінія фронту може доволі швидко змінюватися, а через проблеми з сигналом зв’язатися з ними буває неможливо. Тому є страх не знайти пораненого. До того ж постійний стрес через небезпеку. «Уже під час цієї війни на нас полював російський танк, а ми тікали від нього. Він не міг у нас влучити. Вибухало то перед машиною, то позаду нас. Для мене це був навіть не обстріл, бо обстріл — це коли сюди прилітає і ти випадково можеш перебувати цієї миті на цьому місці, а там він цілеспрямовано полював на нас із метою знищити», — розповідає «Куба». «Важко буває, бо ти не знаєш, чи повернешся увечері додому. Але людина до всього звикає. У будь-якій сфері своєї діяльності завжди думаєш, що коли-небудь щось змінитися на краще, а тут не видно кінця-краю. Здається, що будеш постійно так їздити і їздити», — каже «Марік». Як тло його словам лунають нові вибухи.",
    "Соловйов закликає Росію \"зколотити\" коаліцію з КНДР, Венесуелою, Кубою та іншими \"передовими\" країнами (ВІДЕО) — DSnews.ua": "\"Також я вважаю, що необхідно створювати міжнародну коаліцію. Я не розумію, чому американці, вирушаючи проти Гренади воювати, весь час \"зколочують\" міжнародну коаліцію. Чому ми весь час відмовляємо собі в цьому задоволенні? Є чудово навчені нами загони в Сирії, є люди, які вболівають за нас в Африці, є Венесуела, є Нікарагуа, є Куба, є Іран та Північна Корея!\", — сказав Соловйов.",
    "На війні загинув випускник першої школи – Старкон.City": "Авіаудар росіян забрав життя Тетяни Жихарєвої з Ізюма\n\n49-річна Тетяна Жихарєва – з Ізюма на Харківщині. Жінка загинула 9 березня, перебуваючи в укритті будинку на Першотравневій, 2. Споруду росіяни обстріляли з танка, а також завдали авіаударів по ній. Вціліли тільки крайні під’їзди. Авіаудар забрав життя 50 людей. Серед загиблих – Тетяна та сім її родичів…\n\nЗавали вдалося розібрати через півтора місяця. Увесь той час до руїн будинку приходила свекруха Тетяни – Галина Жихарєва: молилась, сподівалась на диво…\n\nКоли з-під завалів почали витягувати тіла, пані Галина не змогла опізнати Тетяну, тож її поховали у спільній могилі.",
    "Starlink покриває весь світ, включно з Антарктидою (але в рф не працюватиме)": "Starlink покриває весь світ, включно з Антарктидою (але в рф не працюватиме)\n\nДанило Ївженко Читати на RU\n\nІлон Маск заявив, що відсьогодні супутниковий інтернет Starlink працює на всіх континентах землі, включаючи Антарктиду. Проте залишаються окремі країни, в яких Starlink не буде працювати, незважаючи на технічну можливість та наявне покриття супутниками. Серед таких країн Китай, Іран, Афганістан, Північна Корея, Венесуела, Куба, та, звичайно, росія з Білоруссю.\n\nStarlink покриває майже всю планету\n\nДжерело: Starlink\n\nТак, тепер Starlink працює на всіх континентах землі і в більшості країн західного світу вже навіть офіційно запустився. В таких країнах користувач може просто передзамовити собі комплект обладнання прямо на сайті компанії, підключити його за інструкцією й почати працювати.\n\nУ ще не підключених країнах проблеми, переважно, стосуються законодавства та отримання дозволів від регіональних регуляторів, хоча іноді все ж не вистачає й покриття угрупуванням супутників. Найяскравіше це помітно в Південній Америці, де в Чилі є повне покриття, в Бразилії сервіс доступний лише на половині території, а решта залишаються не підключеними.\n\nДжерело: Starlink\n\nКрім того, у липні 2022 року Ілон Маск офіційно анонсував Starlink Maritime — супутниковий інтернет для яхт та катерів, що буде працювати у морях та океанах. Зараз сервіс вже охоплює смугу моря/океану навколо Північної Америки, Південної Америки, Європи, Австралії та Нової Зеландії.\n\nТаким чином практично половина земної кулі (принаймні її найперспективніша, з точки зору ведення бізнесу, частина) вже покриті супутниковим інтернетом від Starlink. В країнах, де запуску ще не було, компанія планує розгорнути свій сервіс вже у 2022 – 2023 роках.\n\nЩо з тоталітарними країнами?\n\nДжерело: Starlink\n\nУ всьому світі лише вісім країн, в яких запуск Starlink навіть не планується. Це Китай, Іран, Афганістан, Північна Корея, Венесуела, Куба, та, звичайно, росія з Білоруссю. Очевидно, що технічна можливість запустити сервіс в цих країнах є, проте всі вони перебувають під міжнародними санкціями, а тому поширення сучасних технологій до них заборонено.\n\nросія вже навіть встигла погрожувати Starlink збиттям її супутників, а також намагалась зламати чи хоча б заглушити її роботу на території України. Проте всі спроби виявились марними.\n\n«Якщо вони спробують знищити Starlink, це буде непросто, оскільки на орбіті вже є 2000 супутників. Їх знищення вимагає дуже багато протисупутникових ракет. Я сподіваюся, що нам не доведеться перевіряти це, але я думаю, що ми можемо запускати супутники швидше, ніж вони можуть запускати протисупутникові ракети», — заявив тоді Маск в інтерв’ю Business Insider.\n\nЧому це важливо?\n\nЗараз термінали Starlink використовують буквально по всій Україні — військові забезпечують себе зв’язком в зонах, де відсутнє будь-яке інше покриття, об’єкти критичної інфраструктури ставлять термінали для безперебійного інтернету в разі пошкоджень мережі.\n\nЗбільшення кількості супутників на орбіті, розширення покриття та навіть просто фінансові успіхи компанії Starlink — це гарні новини для України. Адже для нас це означатиме збільшення швидкості/якості покриття та стабільність резервного зв’язку.",
    "Росіян попустили на Генасамблеї ООН, а для українського президента зробили досі небачений виняток": "Україна спроможна повернути усі свої території за допомогою зброї, але потрібні час і допомога, так президент Володимир Зеленський напередодні віртуально звернувся до Генасамблеї Організації Об’єднаних Націй.\n\nЗустрічі високого рівня у Нью-Йорку відбуваються на тлі чергової ескалації, спровокованої заявами Путіна про псевдореферендуми і мобілізацію. Це не завадило його міністру Лаврову таки приїхати до Нью-Йорка, йдеться в ТСН.\n\nЗаяви про фальшиві референдуми, мобілізацію і нові погрози ядерною зброєю Путін притримав на час, коли світові лідери зібралися у Нью-Йорку на Генасамбелю ООН - організацію, покликану берегти мир. Втім, цей черговий плювок в обличчя світового порядку виявився вочевидь не таким ефектним, як сподівалися у Кремлі. Ані здивувати, ані тим більше налякати нікого не вдалося.\n\nПідсанкційний російський міністр Сергій Лавров із сигаретою у зубах ухиляється від запитань і поспішає сховатися за дверима ООН. Сполучені Штати впустили його до країни лише завдяки членству Росії в ООН, яка, на відміну від російської верхівки, свої зобов’язання виконує.\n\n«Навіть якщо російським дипломатам видали візи, це означає, що вони можуть кружляти навколо штаб-квартири в радіусі виключно 25 миль. Вони не мають права виїжджати за межі радіуса 25 миль без дозволу Вашингтона. На щастя, аеропорт знаходиться на відстані 16 миль і вони можуть не питаючи дозволу у державного департаменту, валити з Нью-Йорка у будь-яку мить», - розповідає постійний представник України в ООН Сергій Кислиця .\n\nЗа гучними погрозами Путіна застосувати ядерну зброю світові лідери чують його відчай - Росія програє війну. І ані оголошення фейкових референдумів, які не матимуть юридичної сили, ані мобілізація, що лише до смерті налякала росіян, не змогли це приховати. Прем’єр-міністр Канади Трюдо називав це крахом Путіна. Очільниця уряду Великої Британії Трасс - проявом його слабкості. Президент Франції Макрон - помилкою. Президент США Байден, виступаючи на Генасамблеї, пообіцяв: світова коаліція і надалі стоятиме за справедливе завершення війни.\n\n«Як і ви, Сполучені Штати хочуть, щоб ця війна закінчилася на справедливих умовах, на умовах, під якими ми всі підписалися: не можна захоплювати територію країни силою. Єдиною країною, яка стоїть на цьому шляху, є Росія, тому ми, кожен із нас у цьому органі, ми вирішили підтримувати принципи та переконання, які зобов’язуємося захищати як члени Організації Об’єднаних Націй. Ми повинні бути чіткими, твердими та непохитними у своїх рішеннях. Україна має такі ж права, як і кожна суверенна держава. Ми будемо солідарні з Україною, ми будемо солідарні проти агресії Росії. Крапка», - заявив Байден.\n\nГенсек НАТО Єнс Столтенберг напередодні зустрівся з міністром закордонних справ України Дмитром Кулебою, щоб обговорити подальші дії. Після успішного контрнаступу, розповів Столтенберг в ексклюзивному коментарі ТСН, він переконує партнерів: Україні потрібно надавати більш високоточну зброю.\n\n«Це дуже обнадійливо і свідчить про професіоналізм українських сил, мужність українського народу, а також про силу українського політичного керівництва. Моє сьогоднішнє послання полягало в тому, що членам НАТО потрібно активізувати та посилювати підтримку України. Це про Україну, але також про їхню власну безпеку. Надзвичайно важливо, щоб президент Путін не переміг в Україні. Нам потрібно продовжувати і надавати ще більш досконалу зброю», - зазначає генеральний секретар НАТО Єнс Столтеберг.\n\nУкраїна не хоче затягувати війну і давати ворогу перезимувати на окупованих територіях - це лише дасть Росії час укріпитися та побудувати там свої лінії оборони. Про це Володимир Зеленський сказав у відеозверненні до учасників Генасамблеї. Україна спроможна повернути усі свої території, але потрібна наступальна далекобійна зброя, а також протиповітряна оборона, гроші і підтримка. Від подальшого обмеження Росії у таких організаціях, як ООН, до визнання її країною-терористкою на усіх можливих рівнях. Україна вимагає створити міжнародний трибунал, що засудить воєнні злочини, а також передати Україні заморожені російські активи, як компенсацію за збитки.\n\n«Ми можемо повернути український прапор на всю нашу територію. Ми можемо зробити це силою зброї, але нам потрібен час. Ми намагалися це пришвидшити, ми намагалися реалізувати основні положення Статуту ООН для України шляхом переговорів. Але Росія боїться справжніх переговорів і не хоче виконувати жодних чесних міжнародних зобов’язань. Вона бреше всім. Як це характерно для агресорів, для терористів», - заявив Зеленський.\n\nУ залі це звернення слухали не лише українські дипломати, але і перша леді Олена Зеленська. Це був єдиний виступ, після якого учасники Генасамблеї аплодували стоячи. Не всі - сім держав голосували проти того, щоб президент України міг виступити у записі - Білорусь, Куба, Північна Корея, Еритрея, Нікарагуа, Сирія та Росія. Семеро країн проти ста однієї, які були за.\n\nЧитайте також:\n\n\"Будете вбиті чи поранені\": українців у Криму закликали саботувати мобілізацію РФ і ухилятися від неї\n\n\"Працює ПеВеО\": у Криму окупанти поцілили свій безпілотник і видали його за український\n\nОбмін захисників Маріуполя на Медведчука: всі подробиці і реакція Росії",
    "Щоб врятувати солдата від окупантів «зробили» з нього внука-інваліда": "Україна Щоб врятувати солдата від окупантів «зробили» з нього внука-інваліда\n\n\n\n\n\n\n\n\n\n\n\nСподобалось? 1\n\nСело Лукашівка, яке знаходиться за кілька кілометрів від Чернігова, 21 день було в окупації. Його найперше захопили рашисти тому, що звідси було добре обстрілювати обласний центр. Люди пережили страшні дні і ночі. А коли село звільнили, почали розповідати про окремих місцевих сміливців героїчні історії. Ось одна з них.\n\nПобратими витягнули з поля бою\n\nДмитро Напалько ще з лютого разом з братом та іншими чоловіками облаштували на околиці села блокпост. Тоді, ще на початку війни, вони ніби створювали відчуття безпеки. Хоча насправді, що могли вдіяти сільські дядьки без зброї проти габаритної техніки? Про це ніхто не думав. Згодом у село підтягнулися українські військові, які мали зупинити наступ.\n\n– Ми подружилися з Ярославом, який мав позивний «Куба», – пригадує Дмитро. – Він часто приходив на блокпост, питав, як ми, позичав у мене бінокль, щоб роздивитися місцевість. А моя мама пригощала їх катлєтками й іншими домашніми стравами.\n\nЛукашівку постійно обстрілювали буквально з перших днів війни. Тож і цивільні, і військові були готові до того, що орки наступатимуть. Та все одно, коли з лісу полізла важка техніка і всю дорогу поливала вогнем, наші запанікували. Орки, як чорти, сиділи на машинах, їхали через огорожі, городи, все підминали під себе і стріляли.\n\n– Нас фактично взяли в кільце, – пригадує Ярослав. – Я у 2014 році був в АТО. Воював у Дебальцевому, біля донецького аеропорту. Мав трохи досвіду, тому лишився живий, хоч і отримав поранення в ногу. Я б сам не вибрався. Добре, що побратими врятували і дотягнули до ферми.\n\nТам юнак перебув ніч, а коли визирнуло сонце, обстріли стихли. Кров вдалося зупинити, та поранена нога дуже боліла. На фермі Ярослав побачив велосипед і вирішив на ньому їхати по підмогу. Він підозрював, що рашисти захопили село, і знав, коли побачать його на вулиці – одразу пристрелять. Однак і на місці залишатися не міг, бо це теж призвело б до загибелі. Тому вирішив ризикувати.\n\n– Зранку відкривається калітка, заходить закривавлений Ярослав і каже: «Поможіть!» – це вже Дмитро Напалько згадує. – Ми його швидко в хату. Роздягнули. Форму ЗСУ одразу кинули в котел і спалили. Знайшли якусь одежину і переодягнули. Не знаю, звідки вдома взялися костилі, мамка їх знайшла і принесла. Так ми придумали версію, що це внук, мій племінник, інвалід з дитинства, який переїхав з Чернігова.\n\nТеатр під дулом автомата\n\nНі секунди не роздумуючи, ці прості сільські люди, ризикуючи власним життям, дали прихисток українському солдату. Цей героїчний вчинок – вклад у перемогу! Неважко уявити, як бездоганно треба стримувати емоції перед дулом автомата, щоб орки нічого не запідозрили. Як же терпло серце у бабусі-пенсіонерки, коли по кілька разів на день рашисти заходили у хату, влаштовували допити, обшуки! А Дмитро найбільше переживав, щоб не додумалися їх роздягати, бо ж тоді побачили б рану Ярослава на нозі. Він гарно вжився у роль «внука-інваліда» і вкотре переповідав легенду про хворобу з дитинства, через яку не може ходити. Страшна іронія війни: мінітеатр під дулом автомата.\n\n– Одного разу семеро прийшло, – продовжує Дмитро. – Два буряти хату провірили. Вийшли, кажуть: «Порядок», а їхній командир, у балаклаві, звернув увагу на жовто-блакитну колону перед входом і почав: «Щось вони мені нє нравляться». Ті знов вернулися у хату, стали нас виганяти для огляду. Але почався мінометний обстріл. Ми у погріб заховалися, а вони побігли за хату. Так пронесло.\n\nВидно, ангел-охоронець знову був поруч з Ярославом та його рятівниками. Адже в цей момент вони були за крок від смерті. Скільки разів боялися, переживали і молилися. Хто як умів… Кілька тижнів пробув «внук» у чужих людей. Дякувати Богу, що ніхто з сусідів не проговорився, хто він насправді, бо тоді б розстріляли всіх. А коли Лукашівку визволили, Ярослав поїхав до лікарні. Нині рана загоїлася, і він з подарунками завітав до Дмитра та його мами. Обійняв чоловіка, розпитав, як налагоджується життя в селі. На жаль, бабусі, яка гляділа його як рідного внука, не застав. Слова вдячності промовив до портрета, перев’язаного чорною стрічкою:\n\n– Бабушка дуже хороша, весела була. Одну війну пережила, тож знала, як треба економити, щоб вижити. Чітко давала розпорядок, хто що має робити. Скільки продуктів брати на день, щоб був запас. Вона була навчена життям. Не боялася нічого: обстріл іде, а спішить корів доїти, бо час прийшов. Вона – герой, і таких людей у нас багато. Тому ми переможемо рашистів! – переконаний Ярослав, який скоро йде на поправку і планує приєднатися до своєї бригади.\n\nРуслана СУЛІК",
    "На Хмельниччині лісівники вже продати 120 тисяч кубів дров : 19:09:2022": "Фото ілюстративне\n\nВартість куба дров в області до 1240 гривень.\n\nЧитайте, хто може отримати їх безкоштовно.\n\nАльтернативою газу на Хмельниччині цьогоріч будуть дрова.\n\nВісім лісогосподарських підприємств краю вже продали понад 120 тисяч кубів дров’яної деревини непромислового використання. Це і для населення, і для підприємств критичної інфраструктури. До кінця року готові поставити ще 60 тисяч.\n\nЦього, запевнили під час телемарафону «Єдині новини», достатньо, щоб забезпечити потреби жителів області.\n\nОдин куб дров на Хмельниччині коштує від 500 до 1240 гривень. У руки віддають максимум 15 кубометрів деревини.\n\nЯк наголошує лісничий Зіньковецкого лісництва Микола Магаляс, для родин військовослужбовців, які виборюють Перемогу на фронті, й загиблих воїнів – безкоштовно.\n\nЗначним попитом у лісівників користується і дерев’яна тріску. Її, за словами лісничого, закуповують всі теплокомуненерго Хмельниччини, Кам’янець-Подільського, Тернопільщини, Вінничини, бо використовується для опалення різних видів котелень.\n\nЧитайте також:",
    "Волейбол: якщо Україна пройде Нідерланди, то далі грає проти... (Відео)": "Ну, «тюльпанники», стережіться тепер козаків!\n\nОфіційно\n\nЯк ми повідомляли вчора ввечері, збірна України у 3-му турі групового етапу Чемпіонату світу здолала у чотирьох партіях Пуерто-Рико і потрапила з 2-го місця до 1/8 фіналу турніру.\n\nЧемпіонат світу з волейболу-2022. Чоловіки. Група «А» (Катовіце, Польща). 31 серпня. 3-ий тур. Україна – Пуерто-Рико – 3:1 (24:26, 25:19, 25:16, 25:19).\n\nДивимось, як це було:\n\nРезультати матчів групи «А»:\n\n1 тур (Субота, 27 серпня)\n\nТуніс – Пуерто-Рико – 3:0 (25:19; 25:17; 25:20).\n\nУкраїна – Сербія – 0:3 (26:28; 21:25; 20:25).\n\n2 тур (Понеділок, 29 серпня)\n\nСербія – Пуерто-Рико – 3:0 (26:24, 25:21, 25:16)\n\nУкраїна – Туніс – 3:0 (25:21, 25:19, 25:15).\n\n3 тур (Середа, 31 вересня)\n\nСербія – Туніс – 3:0 (29:27, 25:15, 25:17).\n\nУкраїна – Пуерто-Рико – 3:1 (24:26, 25:19, 25:16, 25:19).\n\nВолейбол. ЧС-2022. Турнірна таблиця групи «В»:\n\n№ Збірна І В В (3:2) П П (2:3) Сети М’ячі Очки 1. Сербія 3 3 0 0 0 9:0 233:187 = + 46 9 2. Україна 3 2 0 2 0 6:4 241:213 = +28 6 3. Туніс 3 1 0 2 0 3:6 189:210 = - 21 3 4. Пуерто-Рико 3 0 0 3 0 1:9 197:250 = - 53 0.\n\nПершим суперником України на стадії плей-оф стала збірна Нідерландів, яка здобула три перемоги на груповій стадії.\n\nЯк виглядають учасники плей-оф ЧС-2022 з волейболу?\n\nОсобливістю плей-оф чемпіонату світу-2022 з волейболу стало формування загальної таблиці результатів. Вона мала визначити, хто з ким розпочне виступи, враховуючи результати збірних в усіх групах.\n\nЯк інформує Суспільне Спорт, пріорітет у перших двох місцях у рейтингу надавався господарям турніру – Польщі і Словенії, які вийшли до плей-оф. Подальший список формувався залежно від результатів у груповому раунді.\n\nЗагальна таблиця ЧС з волейболу (з врахуванням місць Польщі та Словенії)\n\n1. Польща - 3 перемоги (9 очок), 9:1 (різниця сетів), 248:188 (різниця очок)\n\n2. Словенія - 2 (7), 8:3, 260:237\n\n3. Італія - 3 (9), 9:0, 239:166\n\n4. Сербія - 3 (9), 9:0, 233:187\n\n5. Бразилія - 3 (8), 9:2, 271:222\n\n6. Франція - 3 (8), 9:2, 273:242\n\n7. Нідерланди - 3 (8), 9:3, 286:250\n\n8. США - 2 (6), 7:3, 237:215\n\n9. Туреччина - 2 (6), 6:3, 210:186\n\n10. Україна - 2 (6), 6:4, 241:213\n\n11. Японія - 2 (6), 6:4, 226:205\n\n12. Іран - 2 (5), 7:6, 313:302\n\n13. Аргентина - 1 (4), 4:7, 351:347\n\n14. Куба - 1 (4), 6:7, 281:302\n\n15. Німеччина - 1 (3), 3:6, 207:215\n\n16. Туніс - 1 (3), 3:6, 189:210\n\nТаким чином, на стадії 1/8 фіналу Україна отримала у суперники Нідерланди. Збірна Сербії, яка виграла групу українців, матиме у суперниках Аргентину, а Туніс зіграє з Польщею.\n\nЯк виглядають пари 1/8 фіналу ЧС-2022 з волейболу\n\nНеділя, 4 вересня, 22:00. Польша (№1) – Туніс (№16)\n\nНеділя, 4 вересня, 18:30. США (№8) – Туреччина (№9)\n\nВівторок, 6 вересня, 18:30. Сербія (№4) – Аргентина (№13)\n\nВівторок, 6 вересня, 22:00. Бразилія (№5) – Іран (№12)\n\nСубота, 3 вересня, 18:30. Словенія (№2) – Німеччина (№15)\n\nПонеділок, 5 вересн, 18:30. Нідерланди (№7) – Україна (№10)\n\nСубота, 3 вересня, 22:15. Італія (№3) – Куба (№14)\n\nПонеділок, 5 вересня, 22:00. Франція (№6) – Японія (№11)\n\nЯкщо Україна пройде Нідерланди, то на стадії чвертьфіналу зіграє проти переможця пари Словенія – Німеччина.\n\nЯкщо Україна пройде Нідерланди, то на стадії чвертьфіналу зіграє проти переможця пари Словенія – Німеччина.\n\nПодальший шлях до фіналу українці проходитимуть у нижній частині сітці.\n\nЯк виглядає чвертьфінальна сітка ЧС-2022 з волейболу\n\nЧвертьфінал №1. Польща/Туніс – США/Туреччина\n\nЧвертьфінал №2. Сербія/Аргентина – Бразилія/Іран\n\nЧвертьфінал №3. Словенія/Німеччина – Нідерланди/Україна\n\nЧвертьфінал №4. Італія/Куба – Франція/Японія\n\nЯк виглядає півфінальна сітка ЧС-2022 з волейболу\n\nЧвертьфінал №1 – Чвертьфінал №2\n\nЧвертьфінал №3 – Чвертьфінал №4\n\nФінал та матч за третє місце на чемпіонаті світу з волейболу відбудуться у неділю, 11 вересня.\n\nДо речі\n\nЗбірна України вдруге виступає на чемпіонаті світу з волейболу. У 1998 році українці посіли 10-е місце.\n\nЧинним чемпіоном світу з волейболу є Польща, яка у фіналі 2018 року перемогла Бразилію.\n\nЧитайте також на volyn.com.ua: «Волинські олігархи відмовилися від «Волині», натомість рівненський «Верес» знову перемагає​».",
    "Система Starlink не працюватиме в путінській росії": "Система Starlink не працюватиме в путінській росії\n\nУ списку майбутніх підключень до глобальної супутникової системи Starlink немає путінської росії та інших диктаторських країн.\n\nНа карті покриття, оприлюдненій на офіційному сайті мережі Starlink, росії немає ані в «листі очікування», ані в категорії «невдовзі буде». До територій, на яких не працює і не збирається працювати всесвітня мережа, окрім держави-агресора, входять інші терористичні та мілітаристські держави: Афганістан, білорусь, Венесуела, Іран, Куба, Китай, Північна Корея та Сирія.\n\nStarlink — це проєкт компанії SpaceX, глобальна супутникова система, яка забезпечує високопродуктивний супутниковий інтернет-зв’язок там, де звичайне підключення є недоступним, ненадійним або дорогим. Від початку вторгнення росії в Україну у 2022 році Starlink від SpaceX забезпечує широкосмуговим швидкістним інтернетом, зокрема, Сили оборони України та прифронтові населені пункти.\n\nДо категорії waitlist («список очікування») входять Україна та кілька північноамериканських штатів. Зрозуміло, що росії в цій категорії немає, адже власник Starlink, компанія SpaceX, не планує там розгортати свою систему.\n\nДо категорії coming soon («невдовзі буде»), де росія також відсутня, входять Індія, Казахстан, Туреччина, Саудівська Аравія, деякі країни Африки тощо.",
    "Українські хакери атакували російську платіжну систему \"Мир\": що чекає на жителів РФ": "Будь-хто може взяти участь в атаці, щоб прискорити збій і перешкодити росіянам розплачуватися картами.\n\nRelated video\n\nХакери атакували російську платіжну систему \"Мир\", яка стала альтернативою Visa та Mastercard. Про це повідомляє \"КоммерсантЪ\", посилаючись на джерела у сфері кібербезпеки.\n\nУкраїнська IT-армія (IT ARMY of Ukraine) оголосила про початок кібератаки на \"Мир\" 23 вересня на своєму каналі в Telegram. Вони закликали користувачів інтернету об'єднати зусилля, щоб спричинити збій у роботі платіжної системи та позбавити росіян можливості оплачувати покупки онлайн чи через термінали. Приєднатися до проведення DDoS-атак може будь-хто, інструкції надає спеціальний бот.\n\n\"Сьогодні продовжуємо і додаємо eKassir. Вони займаються розробкою та обслуговуванням повного циклу платіжних угод. Мета незмінна — перебої в проходженні платежів і в роботі терміналів. Атаки складні та ресурсозатратні, тому закликаємо долучатися. Проводи атаки самостійно з допомогою рекомендованого ПЗ або передай власний VPS нашому боту\", — написали хактивісти 24 вересня.\n\nЗа інформацією \"КомерсантЪ\", проукраїнські хакери та волонтери генерують трафік та навантажують систему \"Мир\" за допомогою браузерів або примітивних DDoS-інструментів. Співробітник однієї з компаній з кібербезпеки побоюється, що їм вдасться досягти успіху та позбавити росіян безготівкових платежів, наприклад, спричинити повну відмову еквайрингу карт. \"Ризики більш ніж реальні\", — наголосив він.\n\nРосійський експерт у сфері платіжних карток Дмитро Вишняков зазначив, що збій у роботі системи може обернутися великими проблемами для Росії, адже призупинення процесів навіть на кілька годин спричинить хвилю недовіри до банків. Голова ради директорів \"Базальт СПО\" Олексій Смирнов додав: окрім перевантаження системи, DDoS-атаки також дозволяють хакерам знаходити вразливості у захисті, які пізніше можуть використовувати для зламу чи крадіжки даних.\n\nЙдеться про платежі за допомогою карток не тільки в Росії, а й на території деяких \"дружніх\" їй країн: Туреччини, В'єтнаму, Південної Кореї, Вірменії, Узбекистані, Білорусії, Казахстану, Киргизії, Таджикистані, Південної Осетії та Абхазії. Декілька інших країн також розглядали підтримку карт \"Мир\", зокрема туристичні Єгипет, Таїланд та Куба.\n\nЯк писали раніше, банки Туреччини припиняють роботу з російськими картами \"Мир\". Таке рішення організації ухвалили у зв'язку з побоюваннями США, що платіжна система дозволить Росії обійти санкції.\n\nНапередодні хакери Anonymous оприлюднили списки призовників, яких Росія може відправити до України. За їхньою інформацією, на війну мають надіслати жителів Москви та багатьох провінційних регіонів.",
    "Мешканка Лукашівки врятувала бійця ЗСУ, видавши його за онука: історія захисника Чернігова (ВІДЕО)": "Боєць з позивним «Куба» був поранений під час бою в селі Лукашівка. Врятувала життя місцева бабуся, яка прихистила його у себе в родині, видавала за онука, який ніби є інвалідом з дитинства.\n\nДетальніше у сюжеті телеканалу «Новий Чернігів».",
    "У Венесуелі помер старший син Че Гевари (фото)": "Про смерть сина відомого революціонера повідомив президент Республіки Куба Мігель Діас-Канель Бермудес. Попередньою причиною називають серцевий напад.\n\nRelated video\n\nПомер Каміло Гевара — старший син всесвітньо відомого революціонера Ернесто Че Гевари. На час смерті йому було 60 років. Про це повідомив президент Куби у себе в Twitter.\n\nВін написав, що Каміло був директором Centro de Estudos Che Guevara або \"Центру Че\" в Гавані, установи, покликаної увічнити роботу та думки Че Гевари.\n\n[ + – ] Каміло Гевара\n\nЯк пише видання Globo, Каміло Гевара помер унаслідок серцевого нападу під час поїздки до Венесуели.\n\nХто такий Ернесто Че Гевара?\n\nЕрнесто Че Гевара — це латиноамериканський революціонер. Народився в Аргентині. Він був одним із лідерів Кубинської революції (1956-1959 роки). Потім обіймав посаду міністра промисловості, а також президента Національного банку Куби.\n\nКаміло Гевара був одним із чотирьох дітей аргентинського революціонера від кубинки Алейди Марч. Інші — Алейда, Селія та Ернесто. У Че була ще одна дочка Хільда, нині покійна, від попереднього шлюбу з перуанкою Хільдою Гадеа.\n\nРаніше Фокус писав, що в Бразилії померла найсамотніша людина у світі. Вперше чоловіка побачили в 1996 році, і з того часу він ховався від цікавих очей у джунглях Амазонки. Усіх інших членів його племені знищили.\n\nЩе нагадаємо, що померла дизайнерка Ханае Морі, авторка сукні японської імператриці Масако. Модельєрка померла природною смертю. Їй було 96 років.",
    "Зеленський виступить на сесії Генасамблеї ООН у режимі відеозвернення": "Генеральна Асамблея ООН надала можливість Президентові України Володимиру Зеленському виступити на 77-й сесії Генеральної Асамблеї під час тижня високого рівня в режимі відеозвернення.\n\nЯк передає власний кореспондент Укрінформу у Нью-Йорку, автором відповідної резолюції виступила Україна.\n\nЗа це рішення на засіданні Генасамблеї у п’ятницю проголосувала 101 країна, проти — 7, утрималося — 19.\n\nПроголосували проти росія, білорусь, Куба, Еритрея, Нікарагуа, Сирія, Північна Корея.\n\n«Яка компанія! Ворожа поправка зазнала рішучої поразки. росія вкотре вистрілила в ногу. Цього разу в білоруську. російська нога - це вже решето», - написав у Твітері постійний представник України при ООН Сергій Кислиця.\n\nЯк повідомляв Укрінформ, виступ від України на сесії Генасамблеї під час тижня високого рівня очікується в другій половині дня 21 вересня.",
    "США можуть послабити обмеження на експорт нафти з Венесуели, однак є умова": "Сполучені Штати готові поступово послаблювати санкції проти Венесуели, повідомив заявив старший директор у справах Західної півкулі в Раді нацбезпеки Білого дому Хуан Гонсалес.\n\nОбмеження почнуть пом’якшувати у разі прогресу в діалозі між владою та опозицією.\n\nРозблокування експорту нафти з Венесуели стало би в нагоді США, які шукають додаткові джерела сировини на тлі вторгнення Росії в Україну, та готуються до нафтового ембарго.\n\nВашингтон прагне розширення міжнародного консенсусу на користь демократії у Венесуелі та концентрує увагу на діалозі, напрям якого задають самі венесуельці, уточнив Гонсалес.\n\n«Ми дуже ясно сигналізували про те, що готові пом'якшувати санкції на основі прогресу на переговорах. І ми знову запровадимо ці санкції, якщо буде регрес чи відсутність переговорів», - пояснив він.\n\nВенесуела має найбільші поклади нафти у світі – розвідані запаси сягають понад 300 млрд барелів (у Росії – 80 млрд баррелів). До дефолту 2017 країна видобувала від 3 млн барелів на добу, після – близько 800 тисяч.\n\nВенесуела перебуває під нафтовими санкціями США з 2019 року, після масових протестів на чолі із лідером венесуельської опозиції Хуаном Гуайдо. Верховний суд анулював призначення Гуайдо спікером парламенту, після цього опозиціонер оголосив себе виконувачем обов'язків президента.\n\nТимчасовим головою держави його визнали США, країни (за винятком Мексики), Організація американських держав та більшість членів ЄС.\n\nRelated video\n\nПрезидент Венесуели Ніколас Мадуро назвав подію спробою перевороту і заявив про розрив дипломатичних відносин зі США. На його підтримку висловилися РФ, Білорусь, Іран, Китай, Куба, Нікарагуа, Сирія та Туреччина.",
    "Названо найздоровіші країни світу: хто очолив рейтинг": "Японія стала найздоровішою країною світу\n\nПерша сходинка робить країну одним з найкращих місць в світі для життя. У слід за Японією йдуть Швейцарія і Куба.\n\nЧитайте також Робота в Чехії для українців: які вакансії найпопулярніші та скільки можна заробити\n\nПри складанні рейтингу експерти враховували такі критерії, як якість повітря на вулицях, ситуація з безпекою і кількість сонячних днів на рік.\n\nТакож проаналізували середню тривалість життя в країні, рівень ожиріння серед місцевих жителів і доступність системи охорони здоров'я.\n\nТак, за даними експертів, в Японії неймовірна система громадського транспорту, тобто, мало людей володіють власним автомобілем, і тому рівень забруднення повітря в Японії дуже низький. Відповідно жителі підтримують здоров'я і форму, гуляючи на вулиці.\n\nТакож в Японії надзвичайно низький рівень ожиріння – всього 3,6% населення.\n\nНайздоровіші країни світу:\n\nЯпонія\n\nШвейцарія\n\nКуба\n\nСловенія\n\nВірменія\n\nХорватія\n\nФінляндія\n\nПольща\n\nБельгія\n\nІталія\n\nЗауважимо, раніше портал Numbeo опублікував перелік із 6 міст світу. В кожному з них можна комфортно жити на 1 000 доларів в місяць. Тож, ознайомтеся зі списком, і, можливо, одне з міст стане вашою наступною зупинкою!",
    "У США зареєстрували першу смерть від мавпячої віспи": "У Лос-Анджелесі офіційно зареєстрували першу смерть від мавпячої віспи.\n\nДжерело: департамент громадської охорони здоров’я Лос-Анджелеса, CNN\n\nДеталі: Випадок смерті жителя Лос-Анджелеса підтвердили і Центри контролю та профілактики захворювань США.\n\nЯк повідомляють у пресрелізі департаменту, у померлого була дуже ослаблена імунна система, через що його госпіталізували.\n\nУправління та Центри контролю та профілактики захворювань США (CDC) підтвердили смерть, але не надали більше інформації.\n\n\"Людям із сильним імунодефіцитом, які підозрюють, що у них віспа мавп, рекомендується звернутися за медичною допомогою та лікуванням завчасно і залишатися під наглядом\", — йдеться у прес-релізі.\n\nЗагалом станом на понеділок, за даними CDC, цього року в США було зареєстровано майже 22 000 випадків ймовірної або підтвердженої віспи мавп. Найбільше випадків у Каліфорнії: 4300.\n\nВІДЕО ДНЯ\n\nЗгідно з даними CDC, у всьому світі під час цього спалаху було зареєстровано майже 58 тисяч випадків і 18 підтверджених смертей, не враховуючи смерть у США.\n\nНагадаємо:",
    "Не від світу цього. Надтверді алмази прибули на Землю прямо з космосу": "На думку вчених, гексагональні алмази потрапили на нашу планету після зіткнення астероїда з карликовою планетою.\n\nRelated video\n\nНове дослідження показує, що незвичайні гексагональні алмази, або лонсдейліти, могло викинути в космос у складі уламків, які з'явилися після зіткнення карликової планети з великим астероїдом приблизно 4,5 млрд років тому, пише Space.\n\nАвстралійські вчені виявили лонсдейліти в рідкісному класі кам'яних метеоритів, які називаються урейліти. Дослідження передбачає, що це метеорити були частиною мантії карликової планети. Але внаслідок катастрофічного зіткнення з астероїдом мільярди років тому ці уламки відлетіли в космос і досягли Землі.\n\nЦі гексагональні алмази, як і графіт, деревне вугілля та звичайний алмаз, є особливою структурною формою вуглецю. Якщо у звичайному алмазі атоми вуглецю розташовані у формі куба, то атоми вуглецю в лонсдейліті розташовані у формі шестикутників.\n\n[ + – ] Ці гексагональні алмази, як і графіт, деревне вугілля та звичайний алмаз, є особливою структурною формою вуглецю. Якщо у звичайному алмазі атоми вуглецю розташовані у формі куба, то атоми вуглецю в лонсдейліті розташовані у формі шестикутників Фото: wikipedia\n\nВперше лонсдейліт, який є дуже маленьким кристалом і який можна побачити тільки під мікроскопом, синтезували з графіту в 1967 році. У тому ж році ці незвичайні алмази виявили у залізних метеоритах Canyon Diablo, які є фрагментами астероїда, впавшого на Землю кілька десятків тисяч років тому, після нього залишився кратер у штаті Аризона, США. Свою назву ці алмази отримали на честь британської кристалографині Кетлін Лонсдейл.\n\n\"Ми вважаємо, що гексагональна форма лонсдейліту робить його твердішим, ніж звичайний алмаз, тому можна створити нові технології виробництва для виготовлення надтвердих матеріалів. Наше дослідження доводить, що лонсдейліти мають природне походження. Також нам вдалося виявити найбільші з відомих на сьогодні таких алмазів, які мають розмір до мікрона, а це набагато тонше за людське волосся\", — каже Дугал МакКаллох з Мельбурнського королівського технологічного інституту, Австралія.\n\n[ + – ] Австралійські вчені виявили лонсдейліти в дуже рідкісному класі кам'яних метеоритів, які називаються урейліти Фото: wikipedia\n\nВчені вважають, що лонсдейліт у досліджуваних метеоритах утворився за високих температур і дуже високого тиску. Таке екстремальне середовище дозволило лонсдейліту зберегти форму та текстуру графіту. Але пізніше, коли навколишнє середовище охололо і тиск зменшився, лонсдейліт частково замінили звичайні алмази в цих метеоритах.\n\nЗа словами МакКаллоха, можна створити технології промислового виробництва, які імітуватимуть умови створення гексагональних алмазів у метеоритах. Вчені вважають, що лонсдейліт можна використовувати для виготовлення крихітних надтвердих деталей різних пристроїв і можна буде замінити ними деталі, створені на основі графіту.\n\nЯк уже писав Фокус, цього літа в Африці виявили найбільший за останні 3 століття рожевий алмаз. Його вага складає 170 каратів.\n\nТакож Фокус писав про те, що недавнє дослідження показує, що за допомогою алмазів можна вивчити історію нашої планети до 1 млрд років тому.\n\nФокус вже писав про те, що вчені змогли перетворити пластикові відходи на крихітні алмази.",
    "Байден заявив, що РФ не слід називати спонсором тероризму": "Президент США Джо Байден заявив, що Російську Федерацію не слід називати державою-спонсором тероризму.\n\nПро це в вівторок, 6 вересня, інформує Reuters.\n\nАгентство зазначає, що на цьому наполягає Україна, водночас Москва попереджала, що цей ярлик розірве американсько-російські відносини.\n\nВідповідаючи на запитання, чи слід називати Росію державою-спонсором тероризму, Байден 5 вересня відповів журналістам у Білому домі: “Ні”.\n\nКонтекст\n\nОголошення Російської Федерації державою-спонсором тероризму змусить уряд США обмежувати іноземну допомогу, скоротити експорт та продаж оборонних товарів, встановлювати контроль над експортом товарів подвійного призначення та багато іншого.\n\nЦе також “має на увазі інші закони про санкції, які карають осіб і країни, які беруть участь у певній торгівлі з державами-спонсорами”, що означає, що США, можливо, доведеться розширити свої санкції набагато більше, ніж на певні російські сектори економіки. Поточні чотири держави, визначені США спонсорами тероризму, – Куба, Північна Корея, Іран і Сирія – торгують зі світом набагато менше, ніж РФ.\n\nАмериканська влада не наважувалася вносити СРСР до цього списку навіть у часи Холодної війни.\n\nЧитайте також:\n\nСША не бачать, щоб Путін мав намір припинити війну проти України",
    "Піднеси ''патрони'' дипломатам – виключи Росію з ООН": "Друзі, ми знову збираємо на патрони, – але не для армії, а для нашого дипломатичного фронту. І збираємо не гроші, а ваші ПІДПИСИ і ваші ПОСТИ.Підписи під петицією про виключення Росії з ООН і пости про \"дерусифікацію\" ООН – #unrussiaUN➡ Для того, щоб нарешті виключити Росію з ООН. Бо саме цього тижня наші дипломати б'ються в ООН з Росією, боряться за реформу ООН і за те, що право вето РФ, – це НЕ право на вбивство!У ці дні дипломатичний фронт у Нью-Йорку – не менш важливий за Херсонський та Харківський напрямки в Україні.➡ Українським дипломатам так само, як і нашим солдатам на передовій, потрібно \"піднести патрони\", щоб їх контр-наступ був ефективним.Тож чим більше буде підтримки, підписів та розголосу в соцмережах – тим більше в наших дипломатів \"зброї\" прямо зараз на ГенАсамблеї ООН в Нью-Йорку.Бо реформа ООН – одна з трьох головних тем на цій Асамблеї.у своєму виступі в ООН – уже підтримав #unrussiaUN і сказав про про те, що РадБез ООН має обмежити використання права ветоговорив про те, щоб збільшити кількість країн у Раді Безпеки.Ми теж підтримуємо це, але спочатку повинні переконатися, що право вето ніколи не перетворюватиметься на право вбивати та тероризувати.теж закликав до реформ ООН, і прибрати РФ із Ради Безпеки.Уперше світові лідери та юристи голосно говорять про це. До цього 6 місяців (та і останні 20 років) ми чули у відповідь лише – це неможливо.Та українці доводять знову і знову, що неможливого немає. Є лише страх.І, мабуть, наша важлива місія, як нації, у цьому світі – позбавляти світ липкого страху і показувати відвагу.говорить про це давно:Досить.Божевільного вбивцю та ґвалтівника – треба ізолювати., – сказав Зеленський і вчора під час виступу на ГенАсамблеї, –Юридичних аргументів щодо виключення РФ з ООН – більше, ніж достатньо.Про те, чому юридично місце Росії в РадБезі їй не належить – писав нещодавно мій колега Олексій Жмеренецький.А про те, чому перебування Росії в ООН – найбільша геополітична афера ХХ століття , – досконально пояснюють в статті на \"Дзеркалі тижня\" юрист і адвокат Максим Баришніков та колишній посол у США, РФ, Австрії та ОБСЄ Володимир Єльченко.➡ РФ – єдина країна, яка:⛔ Не підписала Статут ООН і не пройшла процедуру голосування.⛔ 30 років всі це закривали мовчазною згодою, щоб \"не провокувати\". Та країни і організації потрохи знаходять свою сміливість.Путін давно перейшов межу. І світові лідери та міжнародні організації нарешті це усвідомлюють.Завдяки активістам, юристам, міжнародникам, коаліції нас всіх із вами – \"дерусифікація\" ООН нарешті почала звучати голосно і реально.А головне – вдалося донести це до міжнародної спільноти, експертів, політиків, відомих журналістів.Дуже вірю, що зараз, як ніколи, у нас є можливість змінити непрацюючу архітектуру міжнародної безпеки та ізолювати ґвалтівників та вбивць, як це і має бути.І забрати назавжди право вето в Росії та тих країн, які нею надихаються (а це Білорусь, Куба, Ерітрея, Нікарагуа, Сирія та Північна Корея).Зараз ми наблизились до цього як ніколи.Дуже дякую неймовірній коаліції людей, які вже підписали петицію, і підтримали нас постами в соцмережах.За останні дні – ми зібрали коаліцію: від письменників – до політиків і міністрів, від хлопців на фронті – до зірок міжнародного права та відомих журналістів і науковців, від депутатів різних парламентів світу – до активістів – і кожного з вас, хто допоміг просувати меседж #unrussiaUN.⁃ Підписати петицію про виключення РФ з ООН.⁃ Написати короткий пост про підтримку з хештегом #unrussiaUN⁃ Поширити його серед 3 друзів, яких теж попросити зробити справу – піднести \"патрони\" для наших дипломатів та наблизити нашу перемогу!#unrussiaUN",
    "Соловйов назвав \"нацистами\" всіх європейців (ВІДЕО) — DSnews.ua": "\"Господи... Не випадково їх (Україну — \"ДС\") підтримує Європа... Все невипадково... Все-таки, нацизм — це родова пляма, це така виразка, щось у генетичному коді сучасної Європи. Їм ніяк не вдається виправити. Що не роблять — у них усі нацистське мурло проступає\", — сказав пропагандист.",
    "Мирівська \"Дружба\" перемогла клуб \"Атлет\" у другому турі Чемпіонату України з футболу серед аматорських команд – Кагарлик.City": "21 вересня футболісти \"Дружби\" з села Мирівки Кагарлицької МТГ перемогли столичний клуб \"Атлет\" у другому турі Чемпіонату України з футболу серед аматорських команд з рахунком 2:0. Про це повідомляє Спортарена.\n\nМатч, що проходив на стадіоні в Кагарлику, мирівчани розпочали впевнено, і хоча рахунок відкрили пізнувато, гол виглядав логічним. Починалася комбінація на лівому фланзі, після подачі А. Козлова на підбиранні зіграв Недоля, повернувши м’яча в карний майданчик, де Козьбан здорово скинув головою в падінні, а Порохня з правої ноги розстріляв ворота з набігу ‒ 1:0 на 27-й хвилині. Андрій, віддавши перевагу Дружбі перед друголіговим ФК Чернігів, записав на свій рахунок дебютний гол за нову команду.\n\nЗакріпити перевагу мирівчани мали ще до перерви. Свій найкращий шанс для цього втратили – коли А.Козлов і Шевчук на пару вкотре розірвали суперників на своєму фланзі, від Сергія м’яч відскочив до Чистякова й зрикошетив йому в руку. Рефері вказав на 11-метрову позначку, от тільки Артем Недоля переграти воротаря не зумів – Комаренко на реакції парирував і сам пенальті, і досить складне добивання.\n\nФрагменти матчуАвтор: Микола Семенюк\n\nТакі моменти часто дають настільки велику психологічну перевагу команді, яка врятувалася при пенальті, проте Дружба на загальнокомандному досвіді не дала собі похитнутися. Знову добре зіграв лівий фланг господарів. Шевчук, отримавши пас від Недолі, прострілював саме на нього, проте Артем лише зачепив м’яча. Нічого страшного – паралельним курсом ішло відразу двоє одноклубників, і один із них, Дмитро Козьбан, з крокової відстані довершив справу. 2:0 на 43-й хвилині – справу, за великим рахунком, було зроблено.\n\nСклади команд:\n\nДружба: Татаренко, Сотник (Куба, 78), К.Козлов, Юзефович, А.Козлов (Мачуленко, 46), Листопад (Біневський, 75), Доронін, Недоля (Головко, 63), Порохня (Вдовика, 46), Шевчук, Козьбан (Грищенко, 63). Запасний: Романов. Головний тренер: Дмитро Чирикал.\n\nАтлет: Комаренко, Бабич (Теймуров, 72), Тищенко, Гашук, Крицький (Патик, 29) (Дяченко, 67), Пресич (Димчак, 82), Чистяков, Курагін (Семененко, 84), Мовчан, Чіпак (Кавун, 77), Липовий©. Запасний: Кашуба. Головний тренер: Дмитро Мурашенко.\n\nГоли: Порохня, 27, Козьбан, 43\n\nНезабитий пенальті: Недоля (Дружба), 38 ‒ воротар",
    "Чому США не визнають росію державою-спонсором тероризму: аргументи британського політика": "Чому так відбувається, розповів 24 каналу британський журналіст, політик, експерт у питаннях сучасної росії Едвард Лукас. На його думку, справа також у політичних контактах, які хочуть зберегти Штати.\n\nЧитайте інтерв'ю повністю Росія почне відступати і просити переговорів, але є інша небезпека: інтерв'ю з Едвардом Лукасом\n\nЧому США не хочуть виконувати вимогу України\n\nЕксперт цілком підтримує тезу, що те, що робить ворог на території України, є тероризмом. Адже присутні класичні ознаки: росія бомбардує населені райони та вбиває випадкових цивільних.\n\nОднак вважає, що адміністрація Байдена не збирається визнавати росію спонсором тероризму, бо хоче зберегти відносини з нею у питаннях:\n\nкосмосу;\n\nзмін клімату;\n\nконтролю за ядерною зброєю.\n\nСвітові ЗМІ також пояснюють відмову тим, що таке визнання поставить під загрозу \"зернову угоду\". Едвард Лукас зазначив, що визнання, якого вимагає Україна, мало що змінить у поведінці окупанта.\n\nНевже путін скаже: \"Нас визнали терористами. Треба змінити поведінку?\" Ні. Як терорист він скаже: \"Захід постійно бреше і лицемірить. Чому ж вони не називають терористами саудитів?\"\n\n– зазначив експерт.\n\nЯк би повпливало визнання росії державою-спонсором тероризму\n\nВарто зазначити, що цей статус отримують країни, які, відповідно до офіційної позиції Держдепартаменту США, надають підтримку актам міжнародного тероризму.\n\nЦе призводить до жорстких економічних та політичних санкцій з боку США. Зокрема:\n\nцим країнам забороняється постачати зброю;\n\nзабороняється допомагати економічно;\n\nпосилюють контроль за експортом товарів подвійного призначення;\n\nнакладають жорсткі фінансові та інші обмеження.\n\nСьогодні у цьому списку 4 держави: Сирія, Куба, Іран та, звісно, КНДР.\n\nДо теми Байден заявив, що росію не треба визнавати спонсором тероризму\n\nЯк у Білому домі пояснили свою відмову\n\nУ США вважають, що таке визнання росії може мати негативні наслідки для України та всього світу. Зокрема мовиться про здатність постачати допомогу Україні.\n\nМи вже запровадили суворі наслідки, які були б накладені через визнання росії державою-спонсором тероризму. Наші санкції, експортний контроль і зусилля щодо подальшої ізоляції росії від світової економіки,\n\n– заявили у Білому домі.\n\nКрім того, таке визнання нібито спонукатиме критично важливі гуманітарні та комерційні суб'єкти відмовитися від сприяння експорту продовольства, щоб пом'якшити глобальну продовольчу кризу.\n\nТакож цікаво – У США відповіли на візове ембарго для росіян: дивіться відео",
    "Вигідні бездепозитні бонуси за реєстрацію з виводом в Україні": "Один із різновидів подарунків від віртуального клубу залежить від того, чи потрібно вносити особисті кошти, щоб почати гру. Якщо передбачено бездепозитний бонус, геймер може грати в апарати навіть без поповнення рахунку. Гравцю може даватись певна сума на ставки або безкоштовні обертання в автоматах. Майже всі бездепозитні бонуси за реєстрацію 2022 потрібно відігравати з вейджером. Можливість гри без поповнення рахунку зустрічається рідко, тому рекомендується підписатися на розсилку від клуба, щоб не пропустити вигідні на сьогодні пропозиції.\n\nГра в казино з бонусом\n\nНайпоширеніші бонуси у віртуальних клубах – депозитні. Після поповнення рахунку гравцю може надходити фіксована сума або відсоток від внесених коштів. Отримані гроші можна витрачати на ставки. Найбільш щедре заохочення зазвичай передбачено за перше поповнення. В умовах депозитного бонусу зазначено:\n\nМінімальна сума внеску. Максимальная сума заохочення. Вейджер. Тривалість акції.\n\nНерідко бездепозитні бонуси за реєстрацію в Україні з виводом можуть бути у вигляді безкоштовних обертань. Фриспіни можуть нараховуватися одразу у повному обсязі або частинами протягом кількох днів. Для бонусних спінів в умовах акції вказуються:\n\nігрові автомати;\n\nрозмір ставки;\n\nкоефіцієнт для відігравання;\n\nчас дії пропозиції.\n\nВітальні бездепозитні бонуси Україна можуть бути комбінованими. Наприклад, гравцю дається фіксована сума на бонусний баланс та певний обсяг фріспінів. При відіграванні бонусних обертань вейджер застосовується до суми отриманих виплат внаслідок спінів.\n\nЗа активність бездепозитні казино можуть заохочувати лотерейними квитками або бонусними балами. Такі подарунки передбачені за програмою лояльності. На підставі сумарного обсягу ставок гравцю надається певний статус та привілеї.\n\nЯкщо в казино з бездепозитним бонусом гемблер отримав лотерейний квиток, слід не пропустити розіграш призів за номерами. Бонусні бали можна накопичувати та обмінювати на реальні гроші, витратити на інші можливості від куба. Курс обміну також залежить від досягнень гравця за програмою лояльності.\n\nАктивація промокоду\n\nБездепозитні бонуси за реєстрацію в Україні 2022 можуть бути за промокодом. У цьому випадку подарунок не відразу надходить на рахунок, а коли гемблер активує код. Кожен бонус має свій термін дії. Якщо час дії бонусу минув, промокод стає неактуальним. Знайти подарункові коди можна тут:\n\nРозсилка На реєстраційному e-mail Власні канали клуба Telegram, Instagram Сторонні ресурси Форуми, групи, сторінки соціальних мереж Служба підтримки Потрібно відправити запит у саппорт\n\nПодарунковий код – це набір букв та чисел. Для активації його потрібно ввести на спеціальній формі. Після цього подарунок надходить на бонусний рахунок, його можна починати відігравати. Двічі один код використовувати неможливо.\n\nЩо таке кешбек\n\nЧасткова компенсація програних ставок – різновид бонуса без внесення коштів. У вигляді кешбеку можуть бути бездепозитні бонуси за реєстрацію з виводом. Гравці отримують відсоток від програних коштів за програмою лояльності. При досягненні нового статусу кешбек підвищується.\n\nЗавдяки кешбеку не всі програні кошти можна вважати втраченими. Виплати за цим бонусом проходять щотижня. Отримані гроші можна вивести чи зробити на них нові ставки. Якщо виграші за розрахунковий проміжок часу перевищили витрати гравця, кешбек не нараховується.",
    "Визнання РФ країною-спосором тероризму: посол розповіла, чому процес затягується": "США розглядають можливість визнання РФ країно-терористом / Коллаж фото Reuters\n\nСША вивчають можливість визнання Росії державою-спонсором тероризму, однак їх зупиняють \"небажані наслідки\". Про це заявила посол США в Україні Бріджит Брінк, повідомляє \"Європейська правда\".\n\nВона каже, що США запровадили проти РФ санкції і це збігається \"значною мірою з тим, що б мало визнання Росії державою-спонсором тероризму\".\n\n\"Наш уряд уважно вивчає таку можливість, зважує, тому я не можу вдаватися у деталі. Ми також говоримо про це з Конгресом. Але ми хочемо уникнути небажаних наслідків будь-якого нового статусу Росії. Ми хочемо підтримати Україну, але хочемо, щоби підтримка була одночасно від нас і від решти світу\", – сказала Бріджит Брінк.\n\nСтатус держави-спонсора тероризму для Росії\n\nАмериканське видання The Washington Post в середині квітня опублікувало відомості, згідно з якими президент України Володимир Зеленський під час телефонних перемовин з президентом США Джо Байденом закликав главу Білого дому посприяти в ухваленні рішення про визнання Росії державою-спонсором тероризму.\n\nВказувалося, що Байден готовий розглянути варіанти з метою тиску на Москву. Рішення про новий статус для РФ може призвести до санкцій проти десятка інших держав, які працюють з Росією, і заморожування російських активів на території США.\n\nЗгодом Зеленський знову закликав США офіційно визнати Росію державою-спонсором тероризму і зазначив, що російські військові скоюють такі жахливі злочини, яких Європа не бачила з часів Другої світової війни.\n\n\"Розраховую на підтримку Сполученими Штатами подальшого посилення санкцій. Крім того, вважаємо, що Росія повинна бути офіційно визнана державою - спонсором тероризму\", - сказав Зеленський.\n\nЗгодом стало відомо про те, що Сейм Литви ухвалив резолюцію, згідно з якою Вільнюс визнає Російську Федерацію державою-терористом. У документі зазначено, що війська Росії вчинили масові військові злочини у Бучі, Ірпені, Бородянці та Гостомелі. У діях російської держави також вбачається завдання повного або часткового знищення української нації.\n\n28 липня Сенат США прийняв резолюцію, що закликає Держдеп визнати Росію державою-спонсором тероризму через події в Чечні, Грузії, Сирії і в Україні.\n\nНаразі державами-спонсорами тероризму визнані Куба, Сирія, Іран та КНДР.\n\nІнші новини:",
    "В коді Android 13 є згадки про складаний Google Pixel та фірмовий планшет версії Pro • Mezha.Media": "Нова версія операційної системи Android 13 потрохи починає з’являтися для окремих моделей смартфонів. В коді системи розробники вже встигли знайти згадки про складаний Google Pixel та навіть потенційний планшет з приставкою Pro в назві. І це менш ніж за місяць до наступної презентації смартфонів Google Pixel 7 та Pixel 7 Pro.\n\nКористувач Твіттеру Куба Войцеховський (Kuba Wojciechowski) виклав зображення з кодом, де саме й знайшов деяку інформацію про інші ґаджети. Кодова назва першого — Felix.\n\nAccording to the code, the camera setup is as follows: back of the phone: IMX787 main, S5K3J1 tele, IMX386 ultrawide. Inner camera is a IMX355 from the Pixel 6 and the outer sensor on the front is another S5K3J1. This is a fairly comprehensive setup, fitting for a premium device. — Kuba Wojciechowski⚡ (@Za_Raczke) September 8, 2022\n\nУ поєднанні з деякими чутками, може йтися про різні форми смартфона, який може бути як конкурентом Samsung Galaxy Fold4, так і Galaxy Flip4. Але наразі все підказує, що йдеться про форму «книжки». Про це також свідчили іконка в застосунку камери та знайдені раніше анімації в Android 12L.\n\nТакож зазначається, що Felix має основний 64-мегапіксельний сенсор Sony IMX787 та 10,8-мегапіксельний телефото Samsung S5K3J1 на «спинці» корпусу. Додатково є 8-мегапіксельний Sony IMX355, як у Pixel 6A, та ще один Samsung S5K3J1 з іншого боку.\n\nІнша знахідка в коді ймовірно стосується саме планшета. Але на цей раз трохи іншого. Раніше в коді були помічені планшети з приміткою t6 або tango. Нова версія має примітку t6pro та tangorpro. Й наразі немає більше інформації про інші відмінності пристроїв, окрім різних камер.",
    "Якою буде відповідь Заходу на ядерний удар РФ по Україні. Аналіз варіантів та сценаріїв": "Довгі роки російська пропаганда просувала тезу, що Путін не може програти. На фото - окупований Сімферополь, 4 березня 2022 року\n\n21 вересня російська агресія проти України вийшла на новий етап.\n\nЩе жодного разу від завершення \"холодної війни\" ядерна держава відкрито не погрожувала застосувати ядерну зброю проти неядерної. Та й у часи протистояння Радянського союзу зі США такі випадки були одиничними, як-от під час Суецької кризи 1956 року чи Карибської кризи 1962-го.\n\nЗгодом навіть до ключових світових потуг дійшло, що ядерна війна може призвести до незворотних наслідків, аж до нової світової війни на знищення. Тому головною функцією \"ядерки\" було стримування, тобто власна безпека, для якої було достатньо, щоби противник просто знав про наявність у тебе боєголовок та сучасних засобів доставки. Як максимум – обходилися туманними натяками, та й то не на рівні глави держави. І також у дуже поодиноких випадках.\n\nНатомість тепер Владімір Путін напряму послався саме на ядерну зброю.\n\nВін також заявив про готовність застосувати \"всі наявні засоби\" проти України та інших держав і додатково пояснив: мовляв, це станеться в разі \"нападу\" на території, які Росія вважає своїми.\n\nЦе \"якщо\" у виконанні Путіна є дуже дивним.\n\nАдже він знав, що його вимога гарантовано буде порушена!\n\nЄ думка, що шантаж Путіна спрямований не так на Україну, як на Захід, і має на меті, зокрема, сповільнення потоку зброї з-за кордону для ЗСУ. Але те, що на Україну це не вплине, є поза сумнівом.\n\nПри цьому перед тим, як виголосити свої \"ядерні погрози\", Путін запустив процедуру анексії окупованих територій України через проведення на них псевдореферендумів. Російська влада не приховує, що їхній результат визначений наперед, і на початку жовтня Кремль має оголосити, що відтепер вважає їх частиною РФ, на яку поширюється \"ядерний\" захист. Але ніхто (включно з Путіним) не має сумніву, що ЗСУ продовжать контрнаступ, ігноруючи це рішення.\n\nТож на початку жовтня постане руба питання про те, чи готовий Путін виконати свою погрозу.\n\nВсе це є очевидним також для західних партнерів, які зараз змушені шукати, як їм реагувати на це і як діяти у разі, якщо погроза Путіна буде втілена у життя. Бо це створить безпекову ситуацію, у якій світ ще ніколи не був.\n\nПро найбільш імовірні сценарії дивіться відеодискусію редакторів \"Європейської правди\":\n\nА для тих, хто потребує більше деталей і віддає перевагу читанню, ми підготували також цю статтю.\n\nТо чи буде ядерний удар?\n\nЗаява Путіна з’явилася не на порожньому місці: натяки про \"ядерку\" лунають та провокаційні дії фіксуються ще від лютого, але до прямих погроз особисто Путін удався уперше.\n\nПоза тим, треба наголосити: наразі немає впевненості у тому, що РФ точно застосує ядерну зброю.\n\nХоча заяви Путіна є безпрецедентними у світовому масштабі за останні понад півсторіччя, вони все одно лишають державі-агресору варіанти дій, адже прямої та однозначної обіцянки \"застосувати ядерну зброю\" від нього не прозвучало. Адже фраза про готовність застосувати \"всі наявні засоби\" не означає ядерного удару вже після першого пострілу і не уточнює умови, коли Москва може піти на найвищий рівень ескалації.\n\nТака невизначеність створюється навмисно.\n\nЄ дуже високий шанс, що Путін і сам ще не визначився щодо ядерного удару.\n\nЙого остаточне рішення залежатиме від того, як Захід, а передусім США, може відреагувати на його рішення про ядерний удар. Простіше кажучи, Путін коригуватиме свої наміри залежно від розвідданих та публічних сигналів (про це – далі у цій статті).\n\nВ Європі є також політики, які вважать, що ядерного удару точно не буде, а погрози Путіна є лише блефом. У останні тижні серед європейських посадовців ця думка була доволі популярною. Утім, після виступу 21 вересня таких оптимістів поменшало.\n\nУ безпекових колах звучить також ще одна, доволі екзотична версія. Як відомо, застосування ядерної зброї – це процес, що потребує дій та рішень багатьох осіб. Мовляв, через це у президента РФ, який за 7 місяців провальної для РФ війни дещо втратив авторитет у армійського керівництва, немає впевненості, що генерали, яким він дасть усну вказівку про ядерний удар по українських містах, погодяться розділити з ним моральну та юридичну відповідальність за розв’язання ядерної війни, а то й взагалі \"стати крайніми\" у цьому історичному рішенні – що в теорії може призвести навіть до заколоту.\n\nПовторимося, це пояснення є радше екзотичним.\n\nХай там як, наразі жодна із західних столиць не вважає імовірність ядерної війни високою. Це видно за їхніми рішеннями. Жодне посольство, включно з американським, не оголошує про евакуацію, як це було у лютому, перед початком російського нападу.\n\nБо коли йдеться про ядерну війну, то навіть невисока її імовірність – це дуже багато, у порівнянню з \"нульовою\", до якої звик світ.\n\n\"В американському розвідувальному співтоваристві зараз ніхто не скаже, що імовірність використання тактичної ядерної зброї є нульовою\", – цитує CNN свого головного аналітика з правоохоронних питань та розвідки Джона Міллера.\n\nА відносний спокій західних урядів стосується лише поточного моменту.\n\nОдного дня, отримавши нові розвіддані, США, а за ними й інші столиці можуть віддати своїм дипломатам наказ про термінову евакуацію, бо оцінка небезпеки зміниться на протилежну. А окрім того, західні розвідки також можуть помилятися.\n\nЩе одна деталь – те, що Київ навряд чи є першочерговою ціллю ударів навіть у разі, якщо РФ справді планує настільки підняти ставки. Утім, до цього повернемося згодом.\n\nЩо зроблять з Росією у разі ядерного удару по Україні?\n\nПитання про реакцію західних партнерів України у разі переходу війни у ядерну фазу – одне з ключових, і відповіді на нього немає. У США поширена думка, саме через цю невизначеність Путін досі не ухвалив кінцевого рішення щодо застосування ядерної зброї. Тим більше, що раніше у війні проти України недооцінка спільної відповіді Заходу дорого обійшлася Росії. Взимку представники США та низки держав ЄС публічно і непублічно попереджали Путіна, що вони жорстко відреагують на напад на Україну, у що в Москві не повірили, і зараз напевно про це пам’ятають.\n\nТо що ж лунає нині від західних лідерів, а передусім від США? Треба визнати, що небагато. Хоча американська влада і цього разу першою почала говорити про те, що ядерна небезпека зростає.\n\n\"Don't. Don't. Don't\", – коротко і емоційно звернувся Джо Байден до Владіміра Путіна у неділю 18 вересня в ефірі американського телешоу \"60 хвилин\", додавши, що перехід до ядерної зброї \"змінить обличчя війни на небачене досі\".\n\nА ось про дії США у відповідь на такий розвиток події Байден говорить небагато, і робить це навмисне – щоби не спрощувати рішення для Росії. Це – давній підхід США у протистоянні з основними противниками у світі, який у Вашингтоні має назву \"стратегічна невизначеність\". Хоча певні висновки з заяв Байдена робити вже можна.\n\nБезпекові аналітики виділяють три типи відповіді США на ядерний удар по державі-партнеру або союзнику.\n\nПерший – це використання ядерної зброї у відповідь по російських цілях.\n\nДругий – це військовий удар по російських об’єктах неядерними засобами.\n\nТретій – це невійськові методи на кшталт дипломатичної та економічної ізоляції або ж військова допомога противникам Росії без втручання США.\n\nПерший варіант розвитку – виключений, сходяться на думці абсолютно усі західні аналітики. Обмін ядерними ударами може призвести до ескалації, що знищить більшу частину людства. Джо Байден особисто кілька разів підкреслював в останні дні, що ядерна війна не може розглядатися.\n\nДругий варіант – це удар по військових базах (або також політичних об’єктах) американськими ракетами, запущеними з американських військових потужностей. Імовірно – із залученням авіації.\n\nПо суті, США (а можливо й інші держави НАТО) в цьому разі стають стороною російсько-української війни, і можуть лишатися нею до звільнення української території. Але чи реальний цей шлях?\n\nПро таку можливість зараз синхронно говорять кілька американських військових експертів, відомих \"яструбиною\" позицією – таких, як екскомандувач армії США в Європі Бен Ходжес.\n\nЗокрема, вони пропонують нанести масований авіа- та ракетний удар, що знищить російський флот та кілька військових баз, щоби Росія не відчула безкарність своїх дій.\n\nУтім, є і голоси проти цього, які кажуть, що використання американської авіації буде означати для РФ, що НАТО вступає у війну, і з високою імовірністю призведе до російських ударів по об’єктах США в Європі, і питанням є те, чи будуть це конвенційні або ядерні удари.\n\nУтім, цей шлях став би революційним на фоні нинішньої стратегії США щодо України. Адже зараз Вашингтон \"дме на холодне\", щоби не спровокувати Росію на оголошення війни НАТО (наприклад, відмовляється надати сучасні танки, далекобійну зброю, блокує передачу радянських літаків тощо). Тому певності у виборі цього шляху немає і близько.\n\nНатомість привертає увагу те, що Байден уникає навіть натяків на військову відповідь США.\n\nХоча в інших питаннях – наприклад, щодо можливого протистояння з ядерним Китаєм щодо Тайваню – посадовці США та особисто Байден чітко заявляють про намір Пентагону взяти участь в обороні острова.\n\nЗ огляду на це найвищим видається шанс, що Білий дім схиляється до третього варіанта: радикальне збільшення тиску на Кремль плюс ще більше озброєння України.\n\nУ вже згаданій програмі \"60 хвилин\" Байден дав коротке пояснення, яке натякає саме на цей варіант, хоча лишає за США свободу вибору.\n\n\"(Росія у разі ядерного удару) стане ізгоєм у світі ще більшою мірю, ніж досі. Але відповідь ми визначимо залежно від того, що вони зроблять\", - заявив президент.\n\nВідторгнення, якого ще не бачив світ\n\nНа третьому варіанті варто зупинитися детальніше.\n\nПо-перше, варто наголосити, що не йдеться про обмеження дій суто дипломатичними методами. Навіть у разі, коли США не будуть готові особисто взяти участь у заподіянні удару відплати по російських об’єктах – вони допоможуть Україні зробити це.\n\nЗа цього розвитку подій внутрішньополітичний тиск на Байдена не лишить для нього іншого варіанту, окрім як зняти всі обмеження на постачання в Україну будь-якої конвенційної зброї.\n\nДалекобійні ракети ATACMS можна поставити на озброєння України за лічені дні, адже системи їхнього запуску (MLRS/HIMARS) вже є в Україні. Системи ППО, американські (і за ними європейські) танки; політичне сприяння передачі Україні радянських винищувачів, які можна відразу пускати у бій – всі ці заборони, очевидно, будуть зняті одночасно з появою політичного тиску щодо можливого самостійного вступу США у війну.\n\nАле й економічні важелі, які є справді болючими для РФ, також не варто випускати з уваги.\n\nПопри те, що зараз на державу агресора накладені безпрецедентні санкції, яких не знала жодна інша держава – потенціал для їхнього збільшення є.\n\nКлючовий важіль – це повна (або, на практиці, практично повна) торговельна блокада РФ, яка поки що є нереальною, але у разі застосування ядерної зброї стане дуже можливою.\n\nРіч у тім, що значна частина світу поки що коливається у тому, чи приєднуватися до Заходу в засудженні дій РФ. Тут варто підкреслити: у тому, що саме Росія є агресором, не має сумніву жоден світовий уряд, але реакція різниться, бо такі світові гравці, як Китай, Індія, держави Африки чи Південної Америки, не вважають, що застосування Путіним \"права сили\" перетинає червону лінію, не є неприпустимим у міжнародній політиці.\n\nАле ядерний удар поставить Путіна далеко за цю лінію.\n\nПочаток ядерної війни не вигідний буквально нікому у світі, він вдарить по всіх небаченою досі продовольчою кризою.\n\nДля азійських ядерних держав, таких як Китай, Пакистан та Індія, цей крок не менше небезпечний, бо посуває сприйняття ядерної зброї як засобу стримування – і може перерости навіть в обмін ядерними ударами на їхньому континенті. Тому показово жорстке покарання Росії, що порушила це правило, стає і для них можливим варіантом, якщо не більше.\n\nА держави G7 за допомогою нових санкцій зроблять цей вибір ще очевиднішим.\n\nЗокрема, в цьому разі стає неуникним присвоєння Росії статусу \"держави-спонсора тероризму\" у США, проти якого поки що виступають Білий дім та Держдеп.\n\nІ нехай вас не дивує це дивне формулювання (чому \"спонсор\", якщо Путін сам по собі терорист?). State Sponsor of Terrorism або SST – це юридичний термін, під який у США вже напрацьована нормативна база – тому придумувати новий немає потреби. Та й часом він застосовується не до \"спонсорів\", а до справді терористичних держав, як-от Північна Корея. Зараз до цього списку входять Іран, КНДР, Куба та Сирія.\n\nСтатус SST спрямований на повну ізоляцію держави-терориста – зокрема, всі американські програми співпраці з РФ мають бути згорнуті. Цей статус також дає Штатам певний рівень гнучкості – і очевидно, що для держави, яка вдалася до ядерних ударів, буде застосований найвищий рівень.\n\nЗокрема, в межах SST можливо накласти вторинні санкції на усі банки, що здійснюють операції з РФ, окрім окремо схвалених транзакцій (наприклад, продажу зерна, яке точно виведуть з-під санкцій).\n\nТобто китайський чи-то індійський банк, який буде обслуговувати платежі до Росії, розумітиме, що він ризикує втратити усі кореспондентські рахунки у США. Це – дуже потужний запобіжник для припинення торгівлі навіть з тими країнами, для яких західні санкції є пустим звуком.\n\nНу й не варто забувати про іміджеві втрати, які мають вагу для міжнародних компаній. Ті, хто досі знаходить можливість вести бізнес у РФ у обхід санкцій, отримають потужний стимул припинити це робити, бо слава компанії, що підтримує ядерного терориста, ще нікому не допомагала.\n\nУ дипломатичній сфері також можливі зміни, аж до втрати Росією місця у Радбезі ООН.\n\nПро таку можливість вже заговорили світові лідери. Юридичні підстави для цього є, бракує лише політичного рішення.\n\nУтім, треба розуміти, що всі ці справді болючі для Путіна кроки не дають швидкого результату, який необхідний у разі переходу до ядерної війни, тому паралельно з ізоляцією Росію мають підривати у військовому сенсі – чи-то через постачання зброї Україні, чи-то через пряме входження сил США/НАТО у протистояння.\n\nЦей вибір постійно буде лишатися на столі у західних держав і може бути переглянутий залежно від розвитку подій.\n\nНайреальніші цілі ядерного удару Росії\n\nЩе раз підкреслимо: перехід до ядерного протистояння не є гарантованим, але він і не виключений. М’яко кажучи. Понад те, з часом його реальність зростає.\n\nАргументи, наведені вище, напевне вже комунікуються до Кремля дипломатичними каналами (згадаймо про дзвінки європейських лідерів Путіну). Але ніхто не може бути впевненим, що цього достатньо.\n\nІ не лише через те, що російський лідер відомий своєю схильністю до гри на підвищення ставок – а зараз можливості для цього підвищення без використання \"ядерки\" є обмеженими.\n\nЩе важливіше те, що Путін опинився у безвиході. Він програє війну в Україні звичайною зброєю; зі зростанням західних постачань для України поразка РФ на полі бою стає питанням часу. А для Путіна це буде неймовірним ударом по його авторитету. Розпаленому пропагандою російському суспільству буде непросто пояснити, чому \"всесильна\", на їхню думку, Росія програла війну в \"нікчемній\" Україні.\n\nМашина пропаганди, а за нею і суспільство давно кажуть про \"ядерний попіл\". Цей пропагандистський штамп почав жити самостійно і перетворився на таку собі вимогу до Кремля.\n\nВизнати поразку у війні без використання цього важеля буде ще складніше. Це може змінити сприйняття Путіна російським суспільством, а також російськими елітами, із сильного президента на \"слабака\".\n\nУ підсумку, для Путіна це стає питанням збереження влади та фізичного виживання.\n\nНа цьому фоні аргументи про відповідь Заходу перестають працювати.\n\nТому імовірність застосування ядерної зброї варто зважувати всерйоз. У тому числі – зважувати те, які об’єкти можуть стати першочерговими цілями РФ.\n\nУ соцмережах у дискусіях про небезпеку російського ядерного удару часто кажуть про удар по Києву, по \"центрах ухвалення рішень\".\n\nАдже і під час початкового етапу повномасштабного вторгнення, що розпочався 24 лютого, однією із задач РФ було саме захоплення Києва з метою, щоби Україна втратила керованість. Тоді в РФ вірили, що в Україні на них чекають ледь не з квітами, і лишається зламати суто символічний опір \"нацистів\".\n\nУтім, у разі переходу до ядерної війни атака на Київ видається менш реальною. Принаймні на початку цього етапу.\n\nІмовірно, в лютому РФ справді ставила за мету фізичне знищення Зеленського, мріючи, що це зробить країну \"некерованою\", але немає жодних підстав вважати, що зараз цей план досі є актуальним.\n\nПопри риторику пропаганди про ракетні удари по \"центрах ухвалення рішень\", РФ жодного разу не намагалася це зробити – центр Києва та урядовий квартал не ставали мішенню ракетних атак. Засідання парламенту, у яких брав участь президент, на щастя, не викликало таких спроб РФ; так само, як і інші події за участі глави держави.\n\nТому перехід відразу до ядерного удару по Києву видається нелогічним. Радше, реальними є спроби Кремля застосувати ракети для ударів по тих самих \"центрах ухвалення рішень\" замість переходу до \"ядерки\", яка тягне небажані наслідки.\n\nЩе один потужний аргумент проти ударів по Києву – те, що зараз, на відміну від лютого, тут лишаються посли ключових країн. Завдати ядерного удару, що ліквідує топ-дипломатів багатьох держав світу – безглуздя, на яке не зважиться навіть Кремль.\n\nТим паче, що в РФ є стратегія \"обмеженої ядерної війни\", що не тягне цих небезпек.\n\nПро неї вже йшлося у публікації ЄвроПравди \"Для РФ тактична ядерна зброя – просто інструмент\", де пояснюється відмінність між стратегічною та тактичною ядерною зброєю, а також сутність стратегії \"обмеженої ядерної війни\", яку в РФ продумали саме для протистояння з неядерними державами на кшталт України.\n\nЗа нею, перший удар є \"демонстраційним\". Його суть – поцілити у відносно безлюдну територію. Він може бути без жодного воєнного сенсу – але продемонструє готовність до застосування ядерної зброї.\n\nРосійські розробники стратегії вважають, що противник після цього має погодитися на капітуляцію, а якщо ні, то завдається другий удар, залякуючий – по не надто густонаселеній території, на якій є скупчення військ, чи інфраструктурні, чи символічні для жертви удару об’єкти.\n\nІ лише потім йдуть удари на ураження.\n\nЗвісно, немає жодної гарантії того, що Росія буде дотримуватися цього сценарію (як, на щастя, і гарантії того, що ядерна війна взагалі почнеться!!!), однак вибір саме цієї стратегії дуже імовірний.\n\nТому в Росії від кремлівських пропагандистів все частіше звучать думки про \"удар по Зміїному\" (перший етап).\n\nІ, на жаль, не можна виключити удари по Кривому Рогу, який для РФ за останній тиждень став немов маніакальною ціллю – швидше за все, через бажання помститися особисто президентові Зеленському, для якого це – рідне місто.\n\nТакож у зоні високого ризику – залізничні транспортні вузли на заході Україні, переривання яких може суттєво ускладнити постачання зброї від держав-союзників через Польщу. Попередні спроби РФ зруйнувати залізничні колії ракетними ударами виявилися невдалими. Тактичний ядерний заряд дозволить РФ вирішити цю задачу.\n\nА удар по містечку на заході України, що неодмінно буде пов'язаний з численними жертвами, російській пропаганді буде найпростіше \"продати\" власній аудиторії.\n\nХай там як, лишається сподіватися, що до реалізації цих сценаріїв не дійде. Але виключати їхню ймовірність нині точно неможливо.\n\nАвтор: Сергій Сидоренко,\n\nредактор \"Європейської правди\""
}