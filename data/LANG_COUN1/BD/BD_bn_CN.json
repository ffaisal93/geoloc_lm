{
    "ঋতুপর্ণ ঘোষ ও অমৃতা প্রীতমের জন্ম": "মানুষ ইতিহাস আশ্রিত। অতীত হাতড়েই মানুষ এগোয় ভবিষ্যৎ পানে। ইতিহাস আমাদের আধেয়। জীবনের পথপরিক্রমার অর্জন-বিসর্জন, জয়-পরাজয়, আবিষ্কার-উদ্ভাবন, রাজনীতি-অর্থনীতি-সমাজনীতি একসময় রূপ নেয় ইতিহাসে। সেই ইতিহাসের উল্লেখযোগ্য ঘটনা স্মরণ করাতেই জাগো নিউজের বিশেষ আয়োজন আজকের এই দিনে।\n\n৩১ আগস্ট ২০২২, বুধবার। ১৬ ভাদ্র ১৪২৯ বঙ্গাব্দ\n\nঘটনা\n\n১৮৪৮- সংবাদপত্রে প্রথমবারের মতো আবহাওয়া বার্তা ছাপা শুরু হয়।\n\n১৮৫৮- ইস্ট ইন্ডিয়া কোম্পানির হাত থেকে ব্রিটিশ সরকার ভারতের শাসনভার গ্রহণ করে।\n\n১৯০৫- বঙ্গভঙ্গ বিল পাস হয়।\n\n১৯৫৯- কলকাতায় খাদ্যের দাবিতে কৃষক মিছিলে ভারতের কংগ্রেস সরকারের গুলিতে ৮০ জন নিহত।\n\n১৯৭৫- গণচীন বাংলাদেশকে স্বাধীন দেশ হিসেবে স্বীকৃতি দেয়।\n\nজন্ম\n\n১৮৭০- ইতালীয় চিকিৎসক এবং শিক্ষাবিদ মারিয়া মন্টেসরি।\n\n১৮৮৮- ভারতীয় উপমহাদেশের ব্রিটিশ বিরোধী স্বাধীনতা আন্দোলনের বিপ্লবী কানাইলাল দত্ত।\n\n১৯১৯- ভারতীয় কবি ও লেখক অমৃতা প্রীতম। পাঞ্জাবের গুজরানওয়ালায় জন্মগ্রহণ করেন। তার পিতা কর্তার সিং হিতকরি ব্রজ ভাষার একজন পণ্ডিত, বিদ্যালয়ের শিক্ষক ও শিখ ধর্মের একজন প্রচারক ছিলেন। রোমান্টিক কবি হিসেবে লেখালেখি শুরু করেন। ভারত-পাকিস্তানের সীমান্তের উভয় দিকের মানুষেরই প্রিয়পাত্র ছিলেন। ছয় দশকের দীর্ঘ সময় ধরে কবিতা, কল্পকাহিনি, জীবনী, প্রবন্ধ, লোক সংগীত প্রভৃতি বিভিন্ন বিষয়ে প্রায় ২০০টি গ্রন্থ রচনা করেন। যা বিভিন্ন ভারতীয় ও বিদেশি ভাষায় অনূদিত হয়। ঔপন্যাসিক হিসেবে তার সবচেয়ে উল্লেখযোগ্য অবদান হলো পিঞ্জর নামক একটি বিখ্যাত উপন্যাস। ২০০৩ সালে এই উপন্যাস থেকে পিঞ্জর নামক একটি হিন্দি চলচ্চিত্র নির্মিত হয়। ১৯৫৬ সালে সুনেহে নামক দীর্ঘ কবিতার জন্য সাহিত্য অকাদেমি পুরস্কার লাভ করেন। ১৯৮২ সালে তিনি তার কাগজ তে ক্যানভাস উপন্যাসের জন্য জ্ঞানপীঠ পুরস্কার জয় করেন। ১৯৬৯ সালে পদ্মশ্রী ও ২০০৪ সালে পদ্মবিভূষণ ও সাহিত্য অকাদেমি ফেলোশিপ লাভ করেন। ২০০৫ সালের ৩১ ডিসেম্বর ৮৬ বছর বয়সে মৃত্যুবরণ করেন।\n\n১৯৪৯- নোবেল পুরস্কার বিজয়ী আমেরিকান তাত্ত্বিক পদার্থবিজ্ঞানী এইচ ডেভিড পলিতজার।\n\n১৯৬৩- বিখ্যাত ভারতীয় বাঙালি চলচ্চিত্র নির্মাতা ঋতুপর্ণ ঘোষ। কলকাতায় তার জন্ম। সাউথ পয়েন্ট হাই স্কুলে পড়েছেন। যাদবপুর বিশ্ববিদ্যালয় থেকে অর্থনীতিতে ডিগ্রি অর্জন করেন। ১৯৯২ সালে বিজ্ঞাপন দিয়ে কর্মজীবনের শুরু করেন। তার পরিচালনায় প্রথম ছবি হিরের আংটি ১৯৯২ সালে মুক্তি পায়। ১৯৯৪ সালে তার দ্বিতীয় ছবি উনিশে এপ্রিল মুক্তি পায়। ১৯৯৫ সালে এই ছবি শ্রেষ্ঠ চলচ্চিত্র হিসেবে জাতীয় চলচ্চিত্র পুরস্কারও পায়। এরপর দহন মুক্তি পায় ১৯৯৭ সালে। ২০০৪ সালে তার প্রথম হিন্দি ছবি রেনকোট মুক্তি পায়। এর পাশাপাশি বাংলা ফিল্ম ম্যাগাজিন আনন্দলোক সম্পাদনা করেন ১৯৯৭-২০০৪ সাল পর্যন্ত। তিনি ছিলেন সত্যজিৎ রায়ের অনুরাগী। দুই দশকের কর্মজীবনে তিনি ১২টি জাতীয় পুরস্কারের পাশাপাশি কয়েকটি আন্তর্জাতিক পুরস্কারও পেয়েছিলেন। ২০১৩ সালের ৩০ মে কলকাতায় হৃদরোগে আক্রান্ত হয়ে তার মৃত্যু হয়।\n\nমৃত্যু\n\n১৮৬৭- ফরাসি কবি শার্ল বোদলেয়ার।\n\n১৯৭১- খ্যাতনামা ভারতীয় বাঙালি কৃষি বিজ্ঞানী বশীশ্বর সেন।\n\n১৯৭১- ক্র্যাক প্লাটুনের সদস্য, মুক্তিযোদ্ধা, ক্রিকেটার বীর বিক্রম আবদুল হালিম চৌধুরী জুয়েল।\n\n১৯৮৫- নোবেল পুরস্কার বিজয়ী জীববিজ্ঞানী ফ্রাঙ্ক ম্যাকফারলেন বার্নেট।\n\n১৯৯৭- যুক্তরাজ্যের প্রাক্তন যুবরাজ্ঞী প্রিন্সেস ডায়ানা।\n\nকেএসকে/এমএস",
    "৩১ আগস্ট ঘটে যাওয়া নানান ঘটনা": "প্রতিদিনের উল্লেখযোগ্য ঘটনা কালক্রমে রূপ নেয় ইতিহাসে। সেসব ঘটনাই সেখানে স্থান পায়, যা কিছু ভালো, যা কিছু প্রথম, যা কিছু মানবসভ্যতার অভিশাপ-আশীর্বাদ।\n\nইতিহাসের দিনপঞ্জি মানুষের কাছে সব সময় গুরুত্ব বহন করে। এ গুরুত্বের কথা মাথায় রেখেই বাংলাদেশ জার্নালের পাঠকদের জন্য নিয়মিত আয়োজন ‘আজকের এই দিনের ইতিহাস’।\n\nআজ ৩১ আগস্ট ২০২২, বুধবার, ১৬ ভাদ্র ১৪২৯। এক নজরে দেখে নিন ইতিহাসের এ দিনে ঘটে যাওয়া উল্লেখযোগ্য ঘটনা, বিশিষ্টজনের জন্ম-মৃত্যুদিনসহ গুরুত্বপূর্ণ আরও কিছু বিষয়।\n\nঘটনাবলী\n\n১৮৪৮ - সংবাদপত্রে প্রথমবারের মত আবহাওয়া বার্তা ছাপা শুরু করে।\n\n১৮৫৮ - ইস্ট ইন্ডিয়া কোম্পানির হাত থেকে ব্রিটিশ সরকার ভারতের শাসনভার গ্রহণ করে।\n\n১৯০৫ - বঙ্গভঙ্গ বিল পাস হয়।\n\n১৯০৭ - ইংল্যান্ড ও রাশিয়ার মধ্যে ইঙ্গ-রুশ মৈত্রী চুক্তি স্বাক্ষরিত হয়।\n\n১৯৫৭ - মালয়েশিয়া স্বাধীনতা লাভ করে।\n\n১৯৫৯ - কলকাতায় খাদ্যের দাবিতে কৃষক মিছিলে ভারতের কংগ্রেস সরকারের গুলি চালনায় ৮০ জন নিহত হয়।\n\n১৯৬২ - লাতিন আমেরিকার দেশ ত্রিনিদাদ ও টোবাগো ব্রিটিশ উপনিবেশবাদীদের কবল থেকে মুক্ত হয়ে স্বাধীনতা লাভ করে।\n\n১৯৬৩ - ক্রেমলিন ও হোয়াইট হাউসের মধ্যে হট লাইন প্রতিষ্ঠা করা হয়।\n\n১৯৬৫ - মালয়েশিয়ার জাতীয় পতাকা যুক্তরাজ্যে সর্বপ্রথম উত্তোলন করা হয়।\n\n১৯৬৮ - ভারতে তৈরি উপগ্রহ ‘রোহিনী’ আকাশপথে যাত্রা করে।\n\n১৯৬৮ - ইরানের খোরাশানে মারাত্মক ভূমিকম্পে ১৮ হাজার নিহত হয়।\n\n১৯৭১ - সঙ্গীতশিল্পী আলতাফ মাহমুদ পাকিস্তান সেনাবাহিনীর হাতে নিহত হন।\n\n১৯৭৫ - গণচীন কর্তৃক বাংলাদেশকে স্বীকৃতি প্রদান।\n\n১৯৯১ - সাবেক সোভিয়েত ইউনিয়নের প্রজাতন্ত্র কিরগিজিস্তান স্বাধীনতা লাভ করে।\n\n২০০৫ - ইরাকের কাজেমাইন শহরে এক শোকানুষ্ঠানে প্রায় এক হাজার ইরাকি মর্মান্তিকভাবে নিহত হয়।\n\nজন্ম\n\n০০১২ - কালিগুলা, রোমান সম্রাট।\n\n০১৬১ - কোমোডুস, রোমান সম্রাট।\n\n১৮২১ - হারমান ভন হেল্মহোল্টয, জার্মান চিকিৎসক ও পদার্থবিজ্ঞানী।\n\n১৯১৩ - বার্নার্ড লভেল্, ইংরেজ পদার্থবিজ্ঞানী ও জ্যোতির্বিজ্ঞানী।\n\n১৯৩৬ - ভ্লাদিমির অরলভ, রাশিয়ান লেখক।\n\n১৮৪৩ - গেয়র্গ ভন হেরটলিং, জার্মান শিক্ষাবিদ, রাজনীতিবিদ ও ৭ম চ্যান্সেলর।\n\n১৮৭০ - মারিয়া মন্টেসরি,ইতালীয় চিকিৎসক এবং শিক্ষাবিদ, নিজের নামে প্রতিষ্ঠা করা শিক্ষা দর্শন - \"মন্টেসরি শিক্ষা পদ্ধতি\"র জন্য সুপরিচিত।\n\n১৮৭৯ - আল্‌মা মাহ্‌লের, অস্ট্রিয়ান বংশোদ্ভূত আমেরিকান সুরকার ও চিত্রশিল্পী।\n\n১৮৮৮ - কানাইলাল দত্ত, ভারতীয় উপমহাদেশের ব্রিটিশ বিরোধী স্বাধীনতা আন্দোলনের একজন অন্যতম ব্যক্তিত্ব এবং অগ্নিযুগের বিপ্লবী।\n\n১৮৯৭ - ফ্রেডরিক মার্চ, আমেরিকান লেফটেন্যান্ট, অভিনেতা ও গায়ক।\n\n১৯০৭ - রামোন ডেল ফিরো ম্যাগসেসে, ফিলিপিনো অধিনায়ক, প্রকৌশলী, রাজনীতিবিদ ও ৭ম সভাপতি।\n\n১৯১৯ - অমৃতা প্রীতম, ভারতীয় কবি ও লেখক।\n\n১৯২৮ - জেমস হ্যারিসন কোবার্ন, আমেরিকান অভিনেতা।\n\n১৯৪৪ - ক্লাইভ লয়েড, ওয়েস্ট ইন্ডিজের সাবেক ক্রিকেটার।\n\n১৯৪৫ - ভ্যান মরিসন, উত্তর আইরিশ গায়ক ও গীতিকার।\n\n১৯৪৯ - এইচ ডেভিড পলিতজার, নোবেল পুরস্কার বিজয়ী আমেরিকান তাত্ত্বিক পদার্থবিজ্ঞানী।\n\n১৯৪৯ - রিচার্ড গিয়ার, আমেরিকান অভিনেতা ও প্রযোজক।\n\n১৯৬০ - হাসান নাসরুল্লাহ, লেবাননের রাজনৈতিক ও আধাসামরিক প্রতিষ্ঠান, হিজবুল্লাহর তৃতীয় মহাসচিব।\n\n১৯৬৩ - ঋতুপর্ণ ঘোষ, বিখ্যাত ভারতীয় বাঙালি চলচ্চিত্র নির্মাতা।\n\n১৯৬৯ - জাভাগাল শ্রীনাথ, সাবেক ভারতীয় ক্রিকেটার।\n\n১৯৭০ - নিকোলা গ্রুয়েভস্কি, ম্যাসাডোনিয়া অর্থনীতিবিদ, রাজনীতিবিদ ও ৬ষ্ঠ প্রধানমন্ত্রী।\n\n১৯৭৭ - জেফ হার্ডি, আমেরিকান কুস্তিগির ও গায়ক।\n\n১৯৮২ - পেপে রেইনা, স্প্যানিশ ফুটবল খেলোয়াড়।\n\n১৯৮৫ - রোলানদো জর্জ পিরেস দা ফনসেকা, পর্তুগিজ ফুটবলার।\n\nমৃত্যু\n\n১৪২২ - পঞ্চম হেনরি, ইংল্যান্ডের রাজা।\n\n১৬৮৮ - জন বুনয়ান, ইংরেজ প্রচারক, ধর্মতত্ত্ববিদ ও লেখক।\n\n১৭৯৫ - ফ্রাসোয়া-আঁদ্রে ডানিকান ফিলিডোর, ফরাসি বংশোদ্ভূত ইংরেজ দাবা খেলোয়াড় ও সুরকার।\n\n১৮১১ - লুই আন্তনিও ডি বোউগাইনভিলে, ফরাসি নৌসেনাপতি ও এক্সপ্লোরার।\n\n১৮১৪ - আর্থার ফিলিপ, ইংরেজ এডমিরাল, রাজনীতিবিদ ও নিউ সাউথ ওয়েল্স-এর ১ম গভর্নর।\n\n১৮৬৪ - ফের্দিনান্দ লাসালে, জার্মান বিচারক, দার্শনিক, এবং সমাজতান্ত্রিক রাজনৈতিক কর্মী।\n\n১৮৬৭ - শার্ল বোদলেয়ার, ফরাসী কবি।\n\n১৯২০ - উইলহেম উন্ট, জার্মান চিকিৎসক, মনোবৈজ্ঞানিক ও দার্শনিক।\n\n১৯৪১ - মারিনা টসভেটাভা, রাশিয়ান কবি ও লেখক।\n\n১৯৬৩ - জর্জ ব্রাকুয়ে, ফরাসি চিত্রশিল্পী ও ভাস্কর।\n\n১৯৭১ - বশীশ্বর সেন,খ্যাতনামা ভারতীয় বাঙালি কৃষি বিজ্ঞানী।\n\n১৯৭৩ - জন ফোর্ড, আমেরিকান অভিনেতা, পরিচালক, প্রযোজক ও চিত্রনাট্যকার।\n\n১৯৮৫ - ফ্রাঙ্ক ম্যাকফারলেন বার্নেট, নোবেল পুরস্কার বিজয়ী জীববিজ্ঞানী।\n\n১৯৮৬ - উরহো কেকোনেন, ফিনিশ সাংবাদিক, আইনজীবী, রাজনীতিবিদ ও ৮ম সভাপতি।\n\n১৯৯৩ - স্টেলা ক্রামরিশ, অস্ট্রীয় বংশোদ্ভূত মার্কিন ইতিহাসবিদ ও কিউরেটর যিনি মূলত ভারতীয় শিল্পের ইতিহাস নিয়ে প্রসিদ্ধি লাভ করেন।\n\n১৯৯৭ - প্রিন্সেস ডায়ানা, যুক্তরাজ্যের প্রাক্তন যুবরাজ্ঞী।\n\n২০০২ - জর্জ পোর্টার, নোবেল পুরস্কার বিজয়ী ইংরেজ রসায়নবিদ।\n\n২০০৫ - জোসেফ রটব্লাট, নোবেল পুরস্কার বিজয়ী পোলিশ বংশোদ্ভূত ইংরেজ পদার্থবিদ।\n\n২০০৮ - কেন ক্যাম্পবেল, ইংরেজ লেখক, অভিনেতা, পরিচালক ও কৌতুকাভিনেতা।\n\n২০১৩ - ডেভিড প্যারাডাইন ফ্রস্ট, ইংরেজ রসায়নবিদ ও শিক্ষাবিদ।\n\n২০২০ - মহামান্য প্রণব মুখোপাধ্যায়,ভারতের প্রথম বাঙালি ও ত্রয়োদশ রাষ্ট্রপতি।\n\nবাংলাদেশ জার্নাল/কেএ"
}