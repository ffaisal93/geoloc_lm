{
    "মিশর থেকে নির্বাসিত মুসলিম নেতা ইউসুফ মারা গেছেন": "সুন্নি মুসলিম বিশ্বের অন্যতম প্রভাবশালী ধর্মীয় স্কলার শেখ ইউসুফ আল-কারাদাভি মারা গেছেন। মৃত্যুর সময় তার বয়স হয়েছিল ৯৬ বছর।\n\nসোমবার (২৬ সেপ্টেম্বর) তার অফিসিয়াল টুইটার অ্যাকাউন্ট থেকে এ খবর দেওয়া হয়।\n\nআল জাজিরার খবরে বলা হয়েছে, শেখ ইউসুফ আল-কারাদাভি একজন মিশরীয়। তবে তিনি কাতারে বসবাস করছিলেন। আন্তর্জাতিক মুসলিম স্কলার্স ইউনিয়নের চেয়ারম্যান ছিলেন তিনি। মুসলিম ব্রাদারহুডের একজন আধ্যাত্মিক নেতা হিসেবেও তিনি ব্যাপক পরিচিত ছিলেন।\n\nআল জাজিরায় সম্প্রচারিত ধর্মীয় বিষয় নিয়ে নিয়মিত আলোচনায় অংশ নিতেন শেখ ইউসুফ। ‘শরিয়াহ ও জীবন’ নামে একটি অনুষ্ঠানের সঞ্চালকও ছিলেন তিনি। দৈনন্দিন জীবনের জাগতিক দিক থেকে বিশ্ব রাজনীতির ব্যাপারে আলোচনা করতেন। মুসলিম বিশ্বে ধর্মতাত্ত্বিক বিধিবিধান নিয় পরামর্শও দিনে এ স্কলার্স।\n\n২০১৩ সালে মিশরের প্রথম গণতান্ত্রিকভাবে নির্বাচিত প্রেসিডেন্ট মোহাম্মদ মুরসিকে উৎখাতকারী অভ্যুত্থানের জন্য আল-কারাদাদাভি সমালোচিত হয়েছিলেন। কেননা মুরসি প্রেসিডেন্ট হওয়ার আগে মুসলিম ব্রাদারহুডের সদস্য ছিলেন। সংগঠনের হয়ে সক্রিয় আন্দোলনের সমর্থনও করতেন তিনি।\n\nমিশরের রাষ্ট্রপতি আবদেল ফাত্তাহ আল-সিসির বিরোধিতার কারণে মুরসিকে ক্ষমতাচ্যুত করার পর আল-কারাদাউই মিশরে ফিরতে পারেননি। ২০১১ সালে মিশরের বিপ্লব ও সাবেক প্রেসিডেন্ট হোসনি মুবারককে উৎখাতের আগে থেকেই আল-কারাদাদাভি নির্বাসনে ছিলেন।\n\nমিশরে প্রতিষ্ঠিত মুসলিম ব্রাদারহুড তার সবগুলো শাখা ২০১১ সালের বিদ্রোহে উল্লেখযোগ্য ভূমিকা পালন করেছিল। মধ্যপ্রাচ্যের বিভিন্ন দেশেও ব্যাপক বিক্ষোভের নেতৃত্ব দিয়েছিল। যে কারণে আল-কারাদাদাভিকে বিচারের আওতায় এনে মৃত্যুদণ্ড দেওয়া হয়। কিন্তু সে সময় তিনি মিশরে ছিলেন না।\n\nব্রিটিশ ঔপনিবেশিক শাসনের অধীনে থাকা অবস্থায় ১৯২৬ সালে মিশরে জন্ম নেন আল-কারাদাদাভি। যুবক বয়সেও তিনি ঔপনিবেশিক বিরোধী কর্মকাণ্ডে একাট্টা ছিলেন। ব্রিটিশ দখলদারিত্বের বিরুদ্ধে তার সক্রিয়তা ও মুসলিম ব্রাদারহুডের সঙ্গে যোগসাজশের কারণে ১৯৫০ সালে বেশ কয়েকবার গ্রেফতার হয়েছিলেন এ ধর্মীয় নেতা।\n\n১৯৬০ সালের গোড়ার দিকে তিনি কাতারে চলে যান। কাতার বিশ্ববিদ্যালয়ের শরীয়া অনুষদের ডিন নিযুক্ত হন আল-কারাদাদাভি। পরে দেশটির নাগরিকত্ব পান।\n\n১৯৭৩ সালে তিনি ফিকহ আল-জাকাত (জাকাতের আইনশাস্ত্র) নামে একটি বই লেখেন। এতে তিনি অমুসলিম সমাজে মুসলমানদের আরও ভালোভাবে সংহত করতে ইসলামী আইনের ঐতিহাসিক নিয়মগুলোকে পুনর্ব্যাখ্যা করেন। যা তাকে আলোচনার কেন্দ্রবিন্দুতে নিয়ে আসে।\n\nইসরায়ের বিদ্বেষী হিসেবেও জনপ্রিয় ছিলেন শেখ ইউসুফ আল-কারাদাভি। দ্বিতীয় ইন্তিফাদাতে ইহুদি দেশটির বিরুদ্ধে আত্মঘাতী বোমা হামলাকে সমর্থন করেছিলেন তিনি। ২০০৩ সালে মার্কিন নেতৃত্বাধীন আগ্রাসনে ইরাকে সাদ্দাম হোসেনের পতন হয়। এ সময় ইরাকজুড়ে যে বিদ্রোহ শুরু হয় আল-কারাদাভি সেটির সমর্থনে করেছিলেন। এ দুই ঘটনায় তার অবস্থান তাকে পশ্চিমে দীর্ঘস্থায়ী কুখ্যাতি এনে দেয়।\n\n২০০৯ সালে ইসরায়েলের অভ্যন্তরীণ নিরাপত্তা সংস্থা শিন বেট তার বিরুদ্ধে জেরুজালেমে জঙ্গি অবকাঠামো স্থাপনে হামাসকে ২১ মিলিয়ন ডলার বরাদ্দ দেওয়াও অভিযোগ করেছিল। যদিও গাজা শাসনকারী হামাস তা সব সময় অস্বীকার করেছে।\n\nশেখ ইউসুফ আল-কারাদাভির মৃত্যুতে শোক প্রকাশ করেছে মুসলিম বিশ্ব।\n\nসূত্র: আল জাজিরা\n\nবাংলাদেশ সময়: ১৯৩০ ঘণ্টা, সেপ্টেম্বর ২৬, ২০২২\n\nএমজে",
    "যে কারণে রাজধানী পরিবর্তন করছে মিশর": "",
    "মিশরে দূতাবাস পরিদর্শন বাংলাদেশ সশস্ত্র বাহিনীর": "বাংলাদেশ সশস্ত্র বাহিনীর একটি প্রতিনিধি দল মিশরে দূতাবাস পরিদর্শন করেছেন। সেনাবাহিনীর এনডিসির ফ্যাকাল্টি ব্রিগেডিয়ার জেনারেল আব্দুল মোতালেব সাজ্জাদ মাহমুদের নেতৃত্বে ২৫ সদস্যের দলটি সম্প্রতি বাংলাদেশ দূতাবাস পরিদর্শন করেন।\n\nএ সময় রাষ্ট্রদূত মনিরুল ইসলাম বাংলাদেশ ও মিশরের মধ্যে বিদ্যমান দ্বিপাক্ষিক সম্পর্ক নিয়ে আলোচনা করেন। তিনি দুই দেশের সম্পর্ক উন্নয়নে সমস্যা ও সম্ভাবনা নিয়ে বক্তব্য দেন। একই সঙ্গে তাদের বিভিন্ন প্রশ্নেরও জবাব দেন তিনি।\n\nএর আগে প্রতিনিধি দলটি মিশরের বিভিন্ন সামরিক ও বেসামরিক স্থাপনা পরিদর্শন করেন। শুরুতেই তারা দেশটির বিখ্যাত নাসের হায়ার মিলিটারি একাডেমি পরিদর্শন করেন। পরিদর্শন শেষে কায়রোস্থ বাংলাদেশ দূতাবাসে এক মধ্যাহ্নভোজের আয়োজন করা হয়।\n\nএ সময় অ্যাকাডেমির কমান্ডেন্ট/পরিচালক মেজর জেনারেল আশরাফ মোহাম্মদ ফারেস বাংলাদেশের সঙ্গে সামরিক সহযোগিতা বৃদ্ধির উপায় নিয়ে রাষ্ট্রদূতের সঙ্গে মতবিনিময় করেন।\n\nএমন একটি ফলপ্রসূ সফর আয়োজনের জন্য বাংলাদেশের রাষ্ট্রদূত জেনারেল আশরাফকে ধন্যবাদ জানান। তিনি জাতির পিতা বঙ্গবন্ধু শেখ মুজিবুর রহমান ও মিশরের তৎকালীন প্রেসিডেন্ট আনোয়ার সাদাতের মধ্যে বন্ধুত্বপূর্ণ সফর বিনিময়ের কথা তুলে ধরে মিশর-বাংলাদেশ ঐতিহাসিক সুসম্পর্কের কথা স্মরণ করেন। অচিরেই দুই ভ্রাতৃপ্রতিম দেশের মধ্যে দ্বিপাক্ষিক সম্পর্কের সব দিক প্রসারিত ও সুদৃঢ় হবে বলে তিনি আশাবাদ ব্যক্ত করেন।\n\nপর্যায়ক্রমে বাংলাদেশ প্রতিনিধিদল মিশরের কমান্ড অ্যান্ড স্টাফ কলেজ, মিউজিয়াম, ইঞ্জিনিয়ারিং ইন্ডাস্ট্রিজ কমপ্লেক্সসহ কয়েকটি সামরিক কমান্ড ফোর্স পরিদর্শন করেন।\n\nএ ধরনের সফরে মিশর-বাংলাদেশের সম্পর্কের নতুন একটি দিক উন্মোচিত হবে এবং দুই দেশের সম্পর্ক উন্নয়নে ইতিবাচক অবদান রাখবে বলেও জানানো হয়। গত ১৭ সেপ্টেম্বর থেকে শিক্ষ সফরে আসা বাংলাদেশ সশস্ত্র বাহিনীর প্রতিনিধিদল ২৩ সেপ্টেম্বর (শুক্রবার) পর্যন্ত মিশরে অবস্থান করে।\n\nএমআইএইচএস/এমআরএম/এমএস",
    "‘দিন: দ্য ডে’ নিয়ে মিশর যাবেন অনন্ত-বর্ষা": "আলোচনা সমালোচনায় জর্জরিত ঢাকাই চলচ্চিত্রের তারকা দম্পতি অনন্ত জলিল এবং বর্ষা। এ বছর ঈদুল আযহায় মুক্তি পেয়েছে এই জুটির সিনেমা ‘দিন: দ্য ডে’। সিনেমার বাজেট নিয়ে শুধু সিনেমা সংশ্লিষ্ট মানুষ নয় সারাদেশের মানুষের ছিল বিস্ময়কর অভিব্যক্তি। তবে সেদিকে কর্ণপাত না করেই এগিয়ে যান তারা। সব আলোচনা সমালোচনাকে দূরে রেখে এবার এই জুটি ‘দিন: দ্য ডে’ নিয়ে পাড়ি দিচ্ছেন সুদূর মিশরে।\n\nজানা গেছে, আগামী ৫ থেকে ১০ অক্টোবর অনুষ্ঠিত হবে আলেকজান্দ্রিয়া মেডিটেরেনিয়ান কান্ট্রিস ফিল্ম ফেস্টিভ্যাল এর চলচ্চিত্র উৎসব। মিশরের সংস্কৃতি মন্ত্রণালয় ও আলেকজান্দ্রিয়ার প্রশাসনের যৌথ আয়োজনে দেশটির রাজধানী কায়রোতে এই উৎসবের ৩৮তম আসর অনুষ্ঠিত হবে । সেখানে বাংলাদেশ থেকে 'দিন: দ্যা ডে' সিনেমা নিয়ে হাজির হবেন অনন্ত-বর্ষা।\n\nএ প্রসঙ্গে অনন্ত বলেন, ‘এটা সত্যিই দারুণ আনন্দের খবর। এ উৎসবটি চলচ্চিত্রের জন্য বেশ প্রসিদ্ধ। মিশরের সরকার সরাসরি এতে যুক্ত রয়েছে। এখানে আমন্ত্রণ পেয়ে ভালো লাগছে। আশা করি দারুণ অভিজ্ঞতা হবে।’\n\nঅভিনেত্রী বর্ষা বলেন, ‘আমি খুবই সম্মানিত বোধ করছি এই আমন্ত্রণে৷ তারা আমাদের দুজনকেই আমন্ত্রণ জানিয়েছেন। বিশ্বের নানা প্রান্তের সিনেমা এখানে প্রদর্শিত হয়, নামী ও গুণি মানুষেরা আসে৷ তাদের সঙ্গে ৫ দিনের এই উৎসবে চমৎকার অভিজ্ঞতা হবে বলে আশা করছি।’\n\nএদিকে এই জুটির নতুন সিনেমা ‘নেত্রী: দ্যা লিডার’ সিনেমার শুটিং অর্ধেক শেষ। বাকি কাজ শুরু হবে শিগগির। এছাড়াও আজ ০৩ সেপ্টেম্বর শনিবার বাংলাদেশ চলচ্চিত্র উন্নয়ন করপোরেশনে তার 'কিল হিম' শিরোনামের নতুন সিনেমার মহরত হবার কথা রয়েছে। প্রথমবারের মত কোনো সিনেমায় প্রযোজনা না করে শিল্পী হিসেবে কাজ করতে দেখা যাবে অনন্তকে।",
    "Egypt: ফেল করলে পিছবে বিয়ে, হবু বউয়ের স্কুলে আগুন মিশরের যুবকের": "Egypt-র রাজধানী Cairo-তে স্কুল আগুন দেওয়ার অভিযোগ। বছর ২১-র এক ব্যক্তিকে গ্রেফতার করল পুলিশ। সূত্রের খবর, অপরাধের কথা পুলিশের কাছে স্বীকার করেছে ওই যুবক। পুলিশের দাবি, অভিযুক্ত জানিয়েছে তাঁর হবু স্ত্রী ওই স্কুলেরই ছাত্রী। পরীক্ষা ফেল করতে পারে বলে সম্প্রতি জানায় তাঁর বাগদত্তা। সেক্ষেত্রে বিয়ে এক বছর পিছিয়ে যেত। সেই কারণেই স্কুল আগুন দিয়েছে বলে দাবি করেছে অভিযুক্ত।",
    "সুয়েজ খালে জাহাজ চলাচলে ফি বাড়াল মিশর": "﻿মিশরের সুয়েজ খাল ব্যবস্থাপনা কর্তৃপক্ষ (এসসিএ) জাহাজ চলাচলে ট্রানজিট ফি ১০ থেকে ১৫ শতাংশ করার ঘোষণা দিয়েছে। ২০২৩ সালের জানুয়ারিতে এই নিয়ম কার্যকর হবে।\n\n\n\nরবিবার (১৮ সেপ্টেম্বর) আহরাম পত্রিকার বরাতে এই তথ্য জানা গেছে।\n\nশনিবার এক বিবৃতিতে সুয়েজ খাল ব্যবস্থাপনা কর্তৃপক্ষের প্রধান ওসামা রেবাই জানান, বৈশ্বিক মুদ্রাস্ফীতির কারণে এবং খালের পরিচালনা ও রক্ষণাবেক্ষণের ব্যয় বৃদ্ধির কারণে ফি বাড়ানো হয়েছে। অপরিশোধিত তেলের দামের ক্রমাগত বৃদ্ধি ও এলএনজির দাম বৃদ্ধিকে উদাহরণ হিসেবে টেনে আনেন এসসিএ প্রধান ওসামা।\n\nপ্রসঙ্গত, বৈশ্বিক বাণিজ্য পণ্যের ১০ শতাংশ পরিবহনে ব্যবহৃত হয় এই সুয়েজ খাল। আর সুয়েজ খাল মিশরের জলজ ও বাণিজ্যিক আয়েরও অন্যতম বৃহৎ উৎস।",
    "বেবিচকের ৭ কর্মকর্তা দুদকের মুখোমুখি": "মিশর থেকে বোয়িংয়ের দুটি উড়োজাহাজ (বিমান) লিজ সংক্রান্ত এক হাজার ১০০ কোটি টাকার অনিয়মের অভিযোগ অনুসন্ধানে বেসামরিক বিমান চলাচল কর্তৃপক্ষের (বেবিচক) সাত কর্মকর্তাকে জিজ্ঞাসাবাদ করেছে দুর্নীতি দমন কমিশন (দুদক)।\n\nমঙ্গলবার (২০ সেপ্টেম্বর) বিকেলে দুদক সচিব মো. মাহবুব হোসেন এ তথ্য নিশ্চিত বলেন, আজ বিমান বাংলাদেশ এয়ারলাইন্সের চার কর্মকর্তাকে জিজ্ঞাসাবাদ করে দুদকের দায়িত্বপ্রাপ্ত টিম। তাদের বিরুদ্ধে মিশরীয় দুটি বিমান লিজ গ্রহণ প্রক্রিয়ায় অনিয়মের অভিযোগ রয়েছে। এর আগে গতকাল সোমবার তিনজনকে জিজ্ঞাসাবাদ করা হয়।\n\nতিনি আরও বলেন, একাদশ জাতীয় সংসদের বেসামরিক বিমান পরিবহন ও পর্যটন মন্ত্রণালয় সম্পর্কিত স্থায়ী কমিটির তদন্তে অনিয়মের বিষয়টি উঠে আসে। স্থায়ী কমিটির পাঠানো প্রতিবেদনের আলোকে অনুসন্ধানের সিদ্ধান্ত নেয় দুদক। এখানে লিজ চুক্তি এবং দরপত্রের স্পেসিফিকেশনে কোনো দুর্বলতা আছে কি না, এসব বিষয়ে অনুসন্ধান চলছে। প্রয়োজনে এর সঙ্গে জড়িত অন্য কর্মকর্তাদেরও পর্যায়ক্রমে জিজ্ঞাসাবাদ করা হবে।\n\nআজ দুদকের প্রধান কার্যালয়ে সকাল ৯টা থেকে দুপুর আড়াইটা পর্যন্ত চারজনকে জিজ্ঞাসাবাদ করেন সহকারী পরিচালক জেসমিন আক্তারের সমন্বয়ে একটি টিম।\n\nএদিন বেসামরিক বিমান চলাচল কর্তৃপক্ষের প্রিন্সিপাল অ্যাসিস্ট্যান্ট ডিরেক্টর সাইফুল হক শাহ, এয়ার কনসালটেন্ট গোলাম সারওয়ার, বিমান ফ্লাইট ক্যাটারিং সেন্টারের (বিএফসিসি) ম্যানেজার সাদেকুল ইসলাম ভূইয়া ও কর্মকর্তা কামাল উদ্দিন আহমেদকে জিজ্ঞাসাবাদ করা হয়। গতকাল চিফ ইঞ্জিনিয়ারসহ তিনজনকে জিজ্ঞাসাবাদ করা হয়েছিল। তারা হলেন, বিমান বাংলাদেশ এয়ারলাইন্সের রক্ষণাবেক্ষণ শাখার চিফ ইঞ্জিনিয়ার মো. এস. এ. সিদ্দিক, প্রিন্সিপাল ইঞ্জিনিয়ার এস এম হানিফ ও দেবেশ চৌধুরী।\n\nদুদক সচিব বলেন, অনুসন্ধানের স্বার্থে তদন্ত কর্মকর্তা যে কাউকে জিজ্ঞাসাবাদ করতে পারবেন। বাণিজ্যিক সম্ভাব্যতা যাচাই না করে ২০১৪ সালে পাঁচ বছরের চুক্তিতে ইজিপ্ট এয়ার থেকে দুটি উড়োজাহাজ বোয়িং ৭৭৭-২০০ ইআর লিজ নেয় বিমান। যার মধ্যে একটি বিমানের বহরে যুক্ত হয় ২০১৪ সালের মার্চে এবং অন্যটি একই বছরের মে মাসে।\n\nএক বছরের কম সময় অর্থাৎ ২০১৫ সালের ফেব্রুয়ারিতে ফ্লাইট পরিচালনার পর একটির ইঞ্জিন বিকল হয়ে যায়। উড়োজাহাজটি সচল রাখতে ইজিপ্ট এয়ার থেকেই ভাড়ায় আনা হয় আরেকটি ইঞ্জিন। পরে সেই ইঞ্জিনও নষ্ট হয়ে যায়। সেই ইঞ্জিন মেরামত করতে পাঠানো হয় যুক্তরাষ্ট্রের একটি প্রতিষ্ঠানে। এসব করে ইজিপ্ট এয়ার ও মেরামতকারী কোম্পানিকে পাঁচ বছরে বাংলাদেশ বিমানের ভর্তুকি দিতে হয়েছে কয়েক হাজার কোটি টাকা।\n\nবেসামরিক বিমান পরিবহন ও পর্যটন মন্ত্রণালয় সম্পর্কিত সংসদীয় স্থায়ী কমিটির তদন্তে বেরিয়ে আসে এসব তথ্য। এ ব্যাপারে অধিকতর তদন্ত করে আইনগত ব্যবস্থা নিতে বিষয়টি দুদকে পাঠানোর সুপারিশ করে সংসদীয় স্থায়ী কমিটি।\n\nবিষয়টি দুদকে আসার পর অনুসন্ধানের সিদ্ধান্ত নেয়া হয়। এরপর দুই সদস্যের একটি অনুসন্ধান টিম গঠন করা হয়। ওই টিম গত ২৮ মে অভিযোগ সংশ্লিষ্ট বিভিন্ন নথিপত্র চেয়ে বিমান বাংলাদেশ এয়ারলাইন্সে চিঠি পাঠায়।\n\nমিশর থেকে বোয়িংয়ের দুটি উড়োজাহাজ লিজ সংক্রান্ত ১১শ কোটি টাকার অনিয়মের অভিযোগ অনুসন্ধানে বিমান বাংলাদেশ এয়ারলাইন্সের প্রধান কার্যালয়ে গত ১ জুন অভিযান পরিচালনা করে দুদক। দুদক উপ-পরিচালক মো. সালাহউদ্দিনের নেতৃত্ব অভিযান চালানো হয়েছিল। মাঝে বদলিজনিত কারণে দুদক টিম পুনর্গঠন করা হয়। বর্তমান উপ-পরিচালক আনোয়ারুল হকের নেতৃত্ব টিম গঠিত হয়।\n\nমানবকণ্ঠ/এমআই",
    "Pyramids of Giza: গিজার পিরামিড ভিনগ্রহীদের তৈরি? নীলনদের হারানো শাখায় রহস্য ফাঁস": "Pyramids of Giza: ইজিপ্টে (Egypt) গিজার পিরামিড (Pyramids of Giza) দেখতে ভিড় জমান দেশ-বিদেশের পর্যটকেরা। এই পিরামিডগুলি কীভাবে তৈরি? যার উত্তর এখনও খুঁজছেন ইতিহাসবিদ, প্রত্নতাত্ত্বিকবিদেরা। গিজার এই পিরামিড প্রাচীন মিশরের আইকনিক ধ্বংসাবশেষ। হাজার হাজার বছর ধরে এগুলি এভাবেই রয়ে গেছে। কত পরীক্ষা নিরীক্ষা, কত গবেষণা- তবুও এর রহস্যভেদ হয়নি। বিশ্বজুড়ে প্রত্নতাত্ত্বিকরা অনুসন্ধান করেছেন, কীভাবে এই বিশালাকার কাঠামোটি তৈরি হয়েছিল, তাও এই সীমিত প্রযুক্তির মধ্যে।\n\nআবার এমনও দাবি আছে, পিড়ামিড এলিয়েনদের তৈরি। বছর কয়েক আগে দাবি করা হয়, মহাকাশযান মার্স রিকনেসাঁস অরবিটারের তোলা একটি ছবিতে মঙ্গলে একটি পিরামিড দেখা যাচ্ছে। তাহলে এই পিরামিড কি এলিয়েনদের তৈরি করা?\n\nআশ্চর্যের বিষয় এই নীল নদের তীর আজ পিরামিড থেকে অনেক দূরে\n\nগ্রানাইট এবং চুনাপাথরের প্রায় ২.৩ মিলিয়ন ব্লক যার গড় ওজন দুই টন। নীল নদের তীর থেকে মরুভূমিতে স্থানান্তরিত করা হয়েছিল এবং পাহাড়ের কাঠামো বাড়াতে একে অপরের ওপরে রেখে দেওয়া হয়েছিল। আরও আশ্চর্যের বিষয় হল যে এই নীল নদের তীর আজ পিরামিড থেকে অনেক দূরে চলে গিয়েছে।\n\nএই বিশাল চুনাপাথরের ব্লকগুলি কীভাবে পরিবহণ করা হয়েছিল সে সম্পর্কে একটি নতুন গবেষণা অনন্য সূত্র দেয়। এটিকে একটি চ্যানেলের মাধ্যমে যা নীল নদ থেকে উদ্ভূত হয়েছিল এবং পিরামিডগুলির মরুভূমির প্রসারিত অংশ কাটা হয়েছিল সাড়ে চার হাজার বছর আগে, যা এই ব্লকগুলির পরিবহন সহজ করেছিল।\n\nপ্রসিডিংস অফ ন্যাশনাল একাডেমি অফ সায়েন্সেস জার্নালে প্রকাশিত একটি গবেষণায় বলা হয়েছে, প্রায় সাড়ে চার হাজার বছর আগে প্রাক্তন জলাশয় এবং উচ্চতর নদীর স্তরগুলি গিজা পিরামিড কমপ্লেক্স নির্মাণের জন্য সুবিধা করে দিয়েছিল।\n\nনীল নদের একটি পুরনো চ্যানেলকে কাজে লাগিয়েছিল\n\nগবেষকরা বলেছেন,\"এটি এখন গৃহীত হয়েছে যে প্রাচীন মিশরীয় ইঞ্জিনিয়াররা গিজা মালভূমিতে নির্মাণ সামগ্রীগুলি পরিবহনের জন্য নীল নদের একটি পুরনো চ্যানেলকে কাজে লাগিয়েছিল।\" কোলেজ ডি ফ্রান্সের গবেষকদের একটি দলের নেতৃত্বে, দলটি খুফু শাখার প্রমাণ পেয়েছে, যা ফ্লুভিয়াল চ্যানেল যা পিরামিড হারবার কমপ্লেক্সে নেভিগেশন সক্ষম করে।\n\nকাজটির মূল রয়েছে ২০১৩ সালে লোহিত সাগরের কাছে একটি প্রাচীন বন্দরে প্যাপিরাস খণ্ডের আবিষ্কার যাতে খুফুর রাজত্ব এবং নীল নদের মাধ্যমে গিজাতে চুনাপাথর পরিবহনের প্রচেষ্টার বিবরণ ছিল।\n\nউদ্ভিদের জীবনের জন্য পরাগ শস্য বিশ্লেষণ করে\n\nএই দলটি মেরারের নেতৃত্বে প্রস্তাবিত পথ ধরে গিজা বন্দরের কাছে মরুভূমিতে ড্রিল করে এবং ৩০ ফুট গভীরতা থেকে পাঁচটি পলি কোর সংগ্রহ করে। তারা উদ্ভিদের জীবনের জন্য পরাগ শস্য বিশ্লেষণ করে এবং একটি মরুভূমি এলাকা থেকে ৬১ প্রজাতির উদ্ভিদ এবং ফার্ন আবিষ্কার করেছে। অনুসন্ধানগুলি থেকে বোঝা যায় যে, এই অঞ্চলে বড় পরিবেশগত পরিবর্তন হয়েছে।\n\nএই পরাগ থেকে পাওয়া তথ্য ব্যবহার করে, গবেষক দলটি এলাকার জলের স্তর অনুমান করেছে এবং প্রায় আট হাজার বছর আগে অঞ্চলটি জলের নীচে ছিল বলে জানতে পারে। পরবর্তী কয়েক হাজার বছরে এটি শুকিয়ে যায়। এখানে একটি চ্যানেলের প্রমাণ পাওয়া গেছে যা পরিবহনের জন্য যথেষ্ট গভীর, বন্যার জন্য যথেষ্ট উচ্চ নয়।\n\nমিশর শুষ্ক হয়ে যাওয়ার সঙ্গে সঙ্গে চ্যানেলটিও হারিয়ে যায়\n\nমিশর শুষ্ক হয়ে যাওয়ার সঙ্গে সঙ্গে চ্যানেলটিও হারিয়ে যায় এবং ব্যবহারের অনুপযোগী হয়ে পড়ে, কিন্তু ততক্ষণে নির্মাণ কাজ শেষ হয়ে গিয়েছিল। অতীতেও গবেষকরা জানিয়েছিল যে, মিশরের প্রাচীন ইঞ্জিনিয়াররা পরিবহন সহজ করতে মরুভূমির মধ্য দিয়ে নদীগুলির কৃত্রিম চ্যানেল তৈরি করতে পারতেন।\n\nনতুন গবেষণায়ও, গবেষকরা উল্লেখ করেছে, এই প্রাচীন ল্যান্ডস্কেপগুলি কখন, কোথায় এবং কীভাবে বিবর্তিত হয়েছিল সে সম্পর্কে পরিবেশগত প্রমাণের অভাব রয়েছে।",
    "মমি তৈরির পদ্ধতিতে জড়িয়ে তাঁরা, কাজ ফুরোলেই ধেয়ে আসত মৃত্যু!": "ধরুন, কোনো গুরুতর কাজে নিযুক্ত করা হল আপনাকে। কিন্তু সেই কাজ শেষ হওয়ার পরেই যদি আপনাকে হত্যা করতে উদ্যত হয় খোদ নিয়োগকারী? না, কোনো চলচ্চিত্রের প্রেক্ষাপট নয়। বাস্তবেই এমন এক অদ্ভুত পেশা ছিল প্রাচীন মিশরে। কাজ শেষ হওয়ার পরেই তাই প্রাণ হাতে নিতে দৌড়াতে হত এই বিশেষ জীবিকার মানুষদের।\n\nমিশর মানেই পিরামিডের দেশ। মিশরের (Egypt) কথা আলোচিত হলেই উঠে আসে মমির প্রসঙ্গও। মৃত্যুর পরেও এক অন্য জীবনের অস্তিত্ব রয়েছে, এমনটাই বিশ্বাস ছিল প্রাচীন মিশরীয়দের। আর সেই কারণেই দেহ সংরক্ষণ করে তা ‘মমি’ করে সমাধিস্থ করা হত পিরামিডের অন্দরে। মমিকরণ বা মমিফিকেশনের প্রথা যেমন অদ্ভুত, তেমনই অদ্ভুত ছিল মমিকরণের সঙ্গে জড়িত কর্মীদের পেশাও।\n\nহায়ারোগ্লিফ লিপির পাঠোদ্ধারের পর অনেকটাই প্রকাশ্যে এসেছে মমিকরণের রহস্য। তবে এ-বিষয়ে এখনও পর্যন্ত সবচেয়ে প্রামাণ্য নথি হিসাবে ধরে নেওয়া হয় খ্রিস্টপূর্ব প্রথম শতকের সিসিলিয়ান ঐতিহাসিক ডায়োডোরাস সিকুলাসের গ্রন্থ বিবলিওটেকা হিস্টোরিয়াকে। তৎকালীন সময়ের ধারাবাহিক ইতিহাসকে এই গ্রন্থে লিপিবদ্ধ করেছিলেন ডায়োডোরাস। স্বাভাবিকভাবেই মিশরীয়দের জীবনযাপন ও রীতি-রেওয়াজও উল্লেখিত হয়েছিল এই গ্রন্থে।\n\nডায়োডোরাসের কথায়, মমিফিকেশনের মধ্যে যেমন মিশরীয়দের ধর্মের আচার-আচরণ লুকিয়ে রয়েছে, তেমনই রয়েছে বিজ্ঞানের ব্যবহারও। কোনো বিশিষ্ট ব্যক্তি মারা গেলে, প্রাথমিকভাবে তাঁর দেহ নিয়ে যাওয়া হত ‘ইবু’ নামের একটি ঘরে। মিশরীয় ভাষায় ‘ইবু’ কথার অর্থ ‘বিশুদ্ধকরণের মন্দির’। সেই ঘরে তালের তৈরি তাড়ি ও নীল নদের জল দিয়ে পরিষ্কার করা হত মৃতদেহ। এই কাজ করতেন, তাঁদের বলা হত ‘স্ক্রাইব’। শুধু মৃতদেহকে স্নান করানোই নয়, বিভিন্ন আচার মেনে সেই দেহের শুদ্ধিকরণও করতেন স্ক্রাইবরা।\n\nআরও পড়ুন\n\nখোলা-বন্ধ হয় চোখের পাতা, ইতালির এই জীবন্ত মমির রহস্য কী?\n\nএর পর শুরু হত অস্ত্রোপচার। দেহ থেকে বার করে আনা হত হৃদপিণ্ড ছাড়া সমস্ত পচনশীল অঙ্গ। কেন না মৃত্যুর পরে হৃদপিণ্ডের ওজন করেই মানুষের আত্মার বিচার করেন আনুবিস, বিশ্বাস ছিল মিশরীয়দের। একইসঙ্গে চিকিৎসাবিজ্ঞান এবং রসায়নে পারদর্শী হতে হত এই কর্মীদের। দেহের উপর অংশের অঙ্গগুলি বঁড়শি দিয়ে বার করা হত মুখের মধ্যে দিয়ে। তবে পাকস্থলি ও নিম্নাঙ্গগুলি দেহ থেকে বার করার জন্য শরীরের বাঁদিকে সামান্য গর্ত করতেন তাঁরা।\n\nআরও পড়ুন\n\nজ্যান্ত মানুষের সঙ্গেই বসবাস করে ইতালির মমিরা!\n\nমমিকরণের জন্য এই পদ্ধতি একদিকে যেমন অত্যন্ত জরুরি ছিল, তেমনই মিশরীয়দের বিশ্বাস ছিল মৃতদেহে আঘাত বা ক্ষত তৈরি করা ভয়াবহ পাপ। এবং তা শাস্তিযোগ্য অপরাধ। তবে উপায়? দেহে গর্ত তৈরির এই কাজ করতেন ‘স্লিটার’(Slitter) নামের একদল কর্মী। বলতে গেলে সবচেয়ে ঝুঁকিপূর্ণ কাজ ছিল তাঁদেরই। ‘স্ক্রাইব’-দের চিহ্ন করে দেওয়া অংশের মাংস কেটেই ছুরি ফেলে প্রাণ ভয়ে দৌড়াতে হত তাঁদের। অন্যদিকে ঘটনাস্থলে উপস্থিত স্থানীয়রা তাঁর মাথা লক্ষ্য করে ছুঁড়তে থাকতেন পাথরের টুকরো। গুরুতর আহত তো বটেই, মৃত্যু হওয়ার আশঙ্কাও থাকত প্রতিপদে। তবে এটাই ছিল প্রাচীন মিশরের রীতি।\n\nআরও পড়ুন\n\nমিশর নয়, পৃথিবীর প্রাচীনতম মমিদের বাসস্থান চিলি\n\nমমিকরণের জগতে সবচেয়ে সম্মানজনক কাজ ছিল ‘স্ক্রাইব’-দের। অন্যদিকে ঝুঁকিপূর্ণ এই কাজের জন্য সবচেয়ে বেশি অর্থ পেতেন ‘স্লিটার’-রা। শরীরবিদ্যা সম্পর্কে শুধু জ্ঞানই নয়, এই কাজের জন্য রীতিমতো তাঁদের অ্যাথলিট হওয়ার প্রয়োজন হত বৈকি। কথায় আছে, ‘কাজের বেলায় কাজি আর কাজ ফুরলেই পাজি’। প্রাচীন মিশরের স্লিটারদের জীবন হুবহু মিলে যায় এই প্রবাদবাক্যের সঙ্গে…\n\nPowered by Froala Editor",
    "সাকিব শুভেচ্ছাদূত থাকবে কি না এখনই সিদ্ধান্ত নয়: দুদক সচিব": "সাকিব শুভেচ্ছাদূত থাকবে কি না এখনই সিদ্ধান্ত নয়: দুদক সচিব\n\nবিশ্বসেরা অলরাউন্ডার সাকিব আল হাসান তাদের শুভেচ্ছাদূত থাকবে কিনা সেই বিষয়ে এখনই কোনো সিদ্ধান্ত নিচ্ছে না দুর্নীতি দমন কমিশন (দুদক)।\n\nমঙ্গলবার বিকালে মিশর থেকে লিজ নেওয়া উড়োজাহাজের অনিয়মের বিষয়ে ব্রিফিংকালে এক প্রশ্নের জবাবে দুদক সচিব মো. মাহবুব হোসেন সাংবাদিকদের একথা জানান।\n\nবাংলাদেশ টেস্ট ও টি-টোয়েন্টি ক্রিকেট দলের অধিনায়ক সাকিব আল হাসানের সঙ্গে ব্যান্ড অ্যাম্বাসেডর হিসেবে ২০১৮ সালে একটি চুক্তি করে দুদক। এরপর সাকিব বিনা পারিশ্রমিকে দুদকের অভিযোগ হটলাইন ১০৬ চালুর সময় একটি তথ্যচিত্র করেন।\n\nকমিশন সচিবের কাছে সাংবাদিকের প্রশ্ন ছিল সাকিব আল হাসানের সঙ্গে চুক্তি কত দিনের, কবে শেষ হবে? জবাবে মাহবুব হোসেন বলেন, ‘অভিযোগ আসুক আমরা দেখি। আপনারও অপেক্ষা করুন। অভিযোগ এলেই তো সঙ্গে সঙ্গে কোনো কিছু হয় না। একটু সময় দেন।’\n\nমিসরের ইজিপ্ট এয়ারলাইনস থেকে বিমান বাংলাদেশ এয়ারলাইনস উড়োজাহাজ কেনায় দুর্নীতির অভিযোগের বিষয়ে কমিশন সচিব বলেন, ‘এ পর্যন্ত সাতজন কর্মকর্তাকে জিজ্ঞাসাবাদ করা হয়েছে। অনুসন্ধানের স্বার্থে আরও অন্যান্য কর্মকর্তাকে জিজ্ঞাসাবাদ করা হতে পারে।’\n\nপ্রসঙ্গত, বিমান বাংলাদেশ এয়ারলাইনস ২০১৪ সালে ইজিপ্ট এয়ার থেকে দুটি বোয়িং উড়োজাহাজ পাঁচ বছরের জন্য লিজ ভিত্তিতে নিয়ে আসে। পরে বেসামরিক বিমান পরিবহন ও পর্যটন মন্ত্রণালয়–সম্পর্কিত সংসদীয় স্থায়ী কমিটি এটি অনুসন্ধান করে। তারা দেখতে পায়, বিমান দুটি যথাযথ মানের ছিল না, ইঞ্জিন বিকল হয়ে গিয়েছিল। সবকিছু মিলিয়ে দেশের ১ হাজার ১০০ কোটি টাকা ক্ষতি হয়েছে।\n\nদুদক সূত্রে জানা যায়, মোট সাত কর্মকর্তাকে জিজ্ঞাসাবাদ করা হয়েছে। আজকেই জিজ্ঞাসাবদ করা হয়েছে চার কর্মকর্তাকে, তারা হলেন, সিভিল এভিয়েশেন অথরিটির প্রিন্সিপাল এসিস্ট্যান্ট ডিরেক্টর সাইফুল হক শাহ, গোলাম সারওয়ার, বিএফসিসি ম্যানেজার সাদেকুল ইসলাম ভূইয়া ও কামাল উদ্দিন আহমেদ।\n\nএর আগে বিমানের আরো তিন কর্মকর্তা জিজ্ঞাসাবদ করেছে দুদক, তারা হলেন- বিমানের প্রধান প্রকৌশলী মেনটেইনেন্স এসএম সিদ্দিক, প্রিন্সিপাল ইঞ্জিনিয়ার এসএম হানিফ এবং প্রিন্সিপাল ইঞ্জিনিয়ার দেবেশ চৌধুরী। এছাড়া দুদকের ডাকে হাজির হননি ফ্লাইট অপারেশন পরিচালক এবং পরিদর্শক দলের টিম লিডার ইশরাত আহমেদ।\n\n২০১৪ সালে পাঁচ বছরের চুক্তিতে মিশরের ইজিপ্ট এয়ার থেকে বোয়িং সেভেন সেভেন সেভেন টু হান্ড্রেড ইআর মডেলের দুটি উড়োজাহাজ দুটি লিজ নেয় বিমান বাংলাদেশ এয়ারলাইনস।\n\nপ্রথম বছর শেষেই দুটির এয়ারক্রাফটেরই ইঞ্জিন বিকল হয়। ইঞ্জিন গুলো প্রায় ১২-১৫ বছরের পুরানো এবং এর উড্ডয়ন যোগ্যতার মেয়াদকাল কম থাকায় ইঞ্জিনগুলো পুরোপুরি বিকল হয়ে যায়। উড়োজাহাজ সচল রাখতে ইজিপ্ট এয়ার থেকেই ভাড়ায় আনা হয় আরেকটি ইঞ্জিন।\n\nদেড় বছরের মাথায় নষ্ট হয় বাকি ইঞ্জিনটিও। এতে পাঁচ বছরে দেশের ক্ষতি হয়েছে ১১শ’ কোটি টাকা। যা একাদশ জাতীয় সংসদের বেসামরিক বিমান পরিবহন ও পর্যটন মন্ত্রণালয় সম্পর্কিত স্থায়ী কমিটির তদন্তে উঠে এসেছে। স্থায়ী কমিটির পাঠানো প্রতিবেদনের আলোকে অনুসন্ধানের সিদ্ধান্ত নিয়েছে দুদক।\n\nএখানে লীজ চুক্তির এবং দরপত্রের স্পেসিফিকেশনে কোন দুর্বলতা আছে কিনা এগুলোর অনুসন্ধান চলছে।\n\nনতুন করে অধিযাচন পত্র প্রেরণ করা হয়েছে-ইজিপ্ট এয়ারের সাথে লীজ চুক্তিটি চেয়ে; বিমান লীজ সংক্রান্ত প্ল্যানিং এবং মূল্যায়ন প্রতিবেদন; ইঞ্জিন বিকল এবং এর মেইন্টেনেন্স এর প্রতিবেদনসহ আর্থিক ব্যয় বিবরণী।\n\nপ্রয়োজনে এর সঙ্গে জড়িত অন্যান্য কর্মকর্তাদেরও পর্যায়ক্রমে জিজ্ঞাসাবাদ করা হতে পারে।\n\n(ঢাকাটাইমস/২০সেপ্টেম্বর/এসআর/ডিএম)",
    "প্রবাসী শ্রমিকদের জন্য কুয়েতে চালু হচ্ছে নতুন নিয়ম": "মধ্যপ্রাচ্যের দেশ কুয়েতে আসা প্রবাসীদের ভিসা ইস্যু করার আগে দক্ষতা এবং জ্ঞান পরীক্ষা করা হবে বলে জানিয়েছে দেশটির শ্রম ও জনশক্তি মন্ত্রণালয়। জনসংখ্যার ভারসাম্যহীনতা ঠিক করার পরিকল্পনার অংশ হিসেবে কুয়েতে আসার আগে প্রবাসীদের জন্য একটি ‘দক্ষতা যাচাই পরীক্ষা’ নেওয়ার পরিকল্পনা রয়েছে দেশটির।\n\nস্থানীয় সংবাদমাধ্যম আল-কাবাসের প্রতিবেদন অনুযায়ী, নতুন আগতদের ওয়ার্ক পারমিট প্রদান ও নবায়নের শর্ত হিসেবে এই পরীক্ষা নেওয়া হতে পারে। কুয়েতি নাগরিকদের বেকারত্ব দূর করার অংশ হিসেবে প্রবাসী শ্রমিক ও দেশটির নাগরিকদের মধ্যে ভারসাম্য ফিরিয়ে আনতে এ পদক্ষেপ নেওয়া হচ্ছে।\n\nদেশটির পাবলিক অথরিটির মহাপরিচালক ড. মুবারক আল-আজমি বলেছেন, আবেদনকারীর চাকরি সম্পর্কে ভালো দক্ষতা এবং জ্ঞান রয়েছে তা নিশ্চিত করতে এ উদ্যোগ। কুয়েত সোসাইটি অব ইঞ্জিনিয়ার্সের (কেএসই) সহযোগিতায় এটি বাস্তবায়ন করা হবে।\n\nকেএসই’র এসব পরীক্ষা প্রথম পর্যায়ে হবে নতুন আগতদের জন্য। এরপর যারা দেশের ভেতরে তাদের ওয়ার্ক পারমিট (আকামা) নবায়ন করতে চান তাদের অন্তর্ভুক্ত করা হবে। ওয়ার্ক পারমিট নবায়নের ক্ষেত্রে তাদের একটি শর্ত দেওয়া হবে। ব্যর্থ হলে ওই ব্যক্তিকে কুয়েত ছেড়ে যাওয়ার জন্য একটি সময় নির্ধারণ করে দেওয়া হবে।\n\nকুয়েতে বর্তমানে আড়াই লাখ বাংলাদেশি প্রবাসী কাজ করছেন। দেশটিতে প্রবাসী শ্রমিকের সংখ্যায় প্রথম অবস্থানে ভারত, দ্বিতীয় অবস্থানে রয়েছে মিশর। বাংলাদেশের অবস্থান তৃতীয় হলেও বর্তমানে ভিসা জটিলতার কারণে সহজে কুয়েত প্রবেশ করতে পারছেন না বাংলাদেশিরা। অন্যদিকে করোনায় দীর্ঘদিন ফ্লাইট বন্ধ থাকায় ফিরতে পারেননি অনেক প্রবাসী।\n\nকেএসআর/",
    "কিডনির সুস্থতায় কার্যকরী পানীয় আখের রস": "আখের রসকে প্রাকৃতিক শক্তিবর্ধক পানীয় বলা হয়। প্রাকৃতিক প্রতিষেধক হিসেবে কাজ করে। তবে শুধুমাত্র ক্লান্তি দূর করতেই নয়, ত্বকের জন্য এবং শরীরের জন্যও যথেষ্ট উপকারী হলো আখের রস। আখের রস এমন একটি পানীয় যা ১০০ শতাংশ প্রাকৃতিক এবং এতে বিন্দুমাত্র ক্ষতিকারক উপাদান নেই। আখের রস পান করলে শরীর ঠান্ডা থাকে এবং ভাইরাস ও ব্যাক্টেরিয়া সংক্রমণের ঝুঁকি কমে।\n\nপানিশূন্যতা দূরীকরণে ও জন্ডিস রোগের মহৌষধ হিসেবেও কাজ করে বহুবর্ষজীবী এ উদ্ভিদটি। যার বৈজ্ঞানিক নাম স্যাকারাম অফিসিনারাম। বাণিজ্যিকভাবে চিনি উৎপাদনের জন্য সারা বিশ্বে আখ চাষ করা হয়। পৃথিবীর প্রায় ১০০টি দেশে আখের চাষ হয়। প্রধান আখ উৎপন্নকারী দেশগুলো হচ্ছে বাংলাদেশ, ভারত, আর্জেন্টিনা, অস্ট্রেলিয়া, ব্রাজিল, বার্বাডোজ, চীন, কিউবা, মেক্সিকো, মিশর, জ্যামাইকা, পেরু, দক্ষিণ আফ্রিকা এবং যুক্তরাষ্ট্রের হাওয়াই, ফ্লোরিডা এবং লুসিয়ানা।\n\nআখে প্রচুর পরিমাণ অ্যান্টি-অক্সিডেন্ট রয়েছে। দেহের টক্সিন বের করে শরীরে শক্তি জোগায় এই সুস্বাদু পানীয়। আখের রসে প্রচুর ফাইবার এবং খনিজ রয়েছে যা শরীরের নানা উপকার করে।\n\nসব ঋতুতেই পাওয়া যায় আখের রস। আখের রসে রয়েছে ২৫০-৩০০ মিলিলিটার আখের রসে সাধারণত ১১১ ক্যালরি থাকে। এর মধ্যে কার্বোহাইড্রেট থাকে ২৭ গ্রাম, প্রোটিন, ক্যালসিয়াম, ম্যাগনেসিয়াম ও পটাসিয়াম থাকে ০.২৭ গ্রাম। আখের রস রোগ প্রতিরোধ ক্ষমতা বাড়িয়ে তোলে এবং বহু রোগের বিরুদ্ধে লড়াই করার ক্ষমতা যোগায়। দেখে নিন যাদুকরী পানীয় আখের রসের উপকারিতা-\n\nকিডনির সুস্থতা নিশ্চিত করে\n\nআখের রস প্রাকৃতিক অ্যাল্কালাইন যা অ্যান্টিবায়োটিক এজেন্ট হিসেবে কাজ করে এবং কিডনির সুস্থতা নিশ্চিত করতে সহায়তা করে। এছাড়াও আখের রস পানের অভ্যাস কিডনিতে পাথর জমা, বুক জ্বালা পোড়া ধরনের সমস্যা এবং মুত্রনালীর ইনফেকশন প্রতিরোধ করে। সেই সঙ্গে কিডনির কার্যকারিতা বাড়ায়।\n\nওজন কমাতে\n\nআখের রস মিষ্টি হলেও এই রস ওজন কমাতে সাহায্য করে। এতে প্রচুর পরিমাণে ফাইবার থাকে। যা ওজন কমাতে সাহায্য করে। এমনকি কোলেস্টেরলের পরিমাণ কমিয়ে দেয়।\n\nক্যানসার প্রতিরোধ\n\nজার্নাল অফ ফাইটোকেমিস্ট্রি’তে প্রকাশিত একটি গবেষণায় দেখা যায়, আখের রসে বিদ্যমান ফ্লেভোনস দেহে ক্যানসারের কোষ বৃদ্ধি ও ছড়ানো প্রতিরোধ করতে বিশেষভাবে কার্যকরী। আখের রসে প্রচুর পরিমাণে অ্যান্টিঅক্সিডেন্ট, ক্যালসিয়াম, ম্যাগনেসিয়াম, পটাসিয়াম, আয়রন, ম্যাঙ্গানিজ থাকে যা প্রোস্টেট ও স্তন ক্যানসার প্রতিরোধে সহায়ক।\n\nহৃদরোগ উপশম\n\nহার্ট ভালো রাখতে সাহায্য করে এই রস। হার্ট অ্যাটাক রুখতেও সাহায্য করে এই রস। এমনকি শরীরে খারাপ কোলেস্টেরলের নিঃসরণ কমাতেও সাহায্য করে।\n\nপ্রজনন ক্ষমতা বাড়ায়\n\nনারী ও পুরুষ, উভয়ের ক্ষেত্রেই প্রজননের নানা সমস্যার সমাধানে বেশ কার্যকরী আখের রস। বিশেষজ্ঞদের মতে, পুরুষদের বীর্যে শুক্রাণুর সংখ্যা বাড়াতে আখের রস বেশ উপযোগী। মহিলাদের নির্ঝঞ্ঝাট ভাবে সন্তান প্রসবেও সহায়তা করে আখের রস। স্তনদুগ্ধ নিঃসরণেও আখের রস সহায় হয় বলে মত বিশেষজ্ঞদের।\n\nলিভার ভাল রাখে\n\nলিভার ভাল রাখতে ও কার্যক্ষমতা বৃদ্ধি করতে আখের রস বেশ উপকারী। জন্ডিসের রোগীদের ক্ষেত্রেও আখের রস একটি প্রচলিত পথ্য। প্রস্রাবের সংক্রমণ-জনিত সমস্যায় ভুগলেও আখের রস খেলে উপকার পেতে পারেন।\n\nদাঁত ও মাড়ির সমস্যা প্রতিরোধ\n\nআখের রসের প্রাকৃতিক অ্যাল্কালাইন অ্যান্টিবায়োটিক হিসেবে কাজ করে যা দাঁতের ক্ষয় বা মাড়ির ইনফেকশন প্রতিরোধে সহায়তা করে থাকে। এছাড়াও আখের রস মুখের দুর্গন্ধ দূর করতেও বিশেষভাবে সহায়ক।\n\nকোষ্ঠকাঠিন্যের সমস্যা দূর করে\n\nআখে রয়েছে প্রচুর পরিমাণে ফাইবার। যা কোষ্ঠকাঠিন্যের সমস্যা থেকে মুক্তি দিতে পারে। ফাইবার নিয়ন্ত্রণে রাখে কলেস্টেরলের সমস্যাকেও।\n\nডায়াবেটিস নিয়ন্ত্রণ করে\n\nযাদের ডায়াবেটিস আছে তারা আখের রস এড়িয়ে চলেন। আখের রস খেতে মিষ্টি হলেও এটি ডায়াবেটিসের পক্ষে খুবই কার্যকরি। এতে জিআই-এর পরিমাণ খুব কম থাকে। যার জন্য ডায়াবেটিস রোগীরা নিয়মিত এই আখ খেতেই পারেন। বিভিন্ন গবেষণায় জানা গিয়েছে, আখের মধ্যে আইসোম্যাল্টোজ নামক একটি উপাদান রয়েছে যা রক্তে শর্করার মাত্রা নিয়ন্ত্রণে সাহায্য করে। টাইপ-টু ডায়াবিটিসের ক্ষেত্রে রক্তে শর্করার মাত্রা হঠাৎ করে নেমে গেলে আখের রস খেলে উপকার পেতে পারেন। হাইপোগ্লাইসিমিয়ায় আক্রান্ত রোগীদের জন্যেও এই রস উপকারী।\n\nচুলের যত্নে আখের রস\n\nসাজগোজের অন্যতম অঙ্গ চুল। পাতলা চুল কিন্তু আপনার গোটা সাজটাই নষ্ট করে দিতে পারে। আখের রসে রয়েছে আয়রন, পটাশিয়াম, ক্যালশিয়ামের মতো স্বাস্থ্যকর নানা পুষ্টিগুণ। যা নতুন চুল গজাতে সাহায্য করে। ঘন চুল পেতে রোজ এক গ্লাস করে খেতে পারেন আখের রস।\n\nত্বকের বুড়িয়ে যাওয়া ঠেকায়\n\nআখের রস ত্বককে এক্সফলিয়েট হতে সাহায্য করে এবং মরা চামড়ার জমার পরিমাণ কমায়। সুস্থ ত্বকের জন্য আলফা হাইড্রক্সি অ্যাসিড অনেক উপকারী। এরা ব্রণ কমায়, ব্লেমিশ রোধ করে, ত্বকের বুড়িয়ে যাওয়া ঠেকায় এবং ত্বকে আর্দ্রতা বজায় রাখে। আলফা হাইড্রক্সি অ্যাসিডের মধ্যে সবচেয়ে কার্যকর হল গ্লাইকলিক অ্যাসিড এবং আখ তার একটি প্রাকৃতিক উৎস। ত্বকে শুধু আখের রস প্রয়োগ করুন অথবা ফেস মাস্কের সাথে যোগ করুন।\n\nনিরাপদ গর্ভধারণ নিশ্চিত করতে\n\nআখের রস গর্ভবতী নারীদের খাদ্য তালিকায় যুক্ত করলে উপকার লাভ করা যায়। এটি গর্ভধারণে সাহায্য ও নিরাপদ গর্ভাবস্থা নিশ্চিত করে। আখের রসে প্রচুর ফলিক এসিড বা ভিটামিন বি ৯ থাকে যা স্পিনা বিফিডা এর মত জন্মগত ত্রুটি থেকে সুরক্ষা দেয়। আখের রস নারীর ডিম্বস্ফুটনের সমস্যা কমায় এবং গর্ভধারণের সম্ভাবনা বৃদ্ধি করে।\n\nইনস্ট্যান্ট এনার্জি বুস্টার\n\nআখের রস এনার্জি ড্রিংক হিসেবে কাজ করে। এতে প্রচুর পরিমাণ কার্বোহাইড্রেট, প্রোটিন, আয়রন, পটাসিয়াম এবং অন্যান্য পুষ্টিকর উপাদান আছে। আখের রস তাৎক্ষণিক শক্তির সঞ্চয় ও তৃষ্ণা নিবারণের খুব ভালো উৎস। এই রসে আছে পর্যাপ্ত পরিমাণে গ্লুকোজ। এই গ্লুকোজ মুহূর্তেই মানব দেহ রিহাইড্রেট করে চাঙা করে তোলে।\n\nবিলিরুবিনের মাত্রা নিয়ন্ত্রণ করে\n\nআখের রসে থাকা অ্যান্টিঅক্সিডেন্ট সংক্রমণের বিরুদ্ধে যুদ্ধ করে এবং ইমিউন সিস্টেমকে উন্নত করে। এছাড়াও লিভারে সংক্রমণ হওয়া রক্ষা করে এবং বিলিরুবিনের মাত্রা নিয়ন্ত্রণ করে। এটা যকৃতের উপর অত্যধিক চাপ ছাড়াই হজম হয় এবং বিলিরুবিন মাত্রা কমাতে সাহায্য করে।\n\nইলেক্ট্রোলাইটের ভারসাম্য রক্ষা করে\n\nআখের রস ক্ষারীয় প্রকৃতির হওয়ায় শরীরের ইলেক্ট্রোলাইটের ভারসাম্য রক্ষা করায় সাহায্য করে। জন্ডিসে আক্রান্ত হলে প্রতিদিন দুই বেলা আখের রস পান করুন।আখের রস যকৃত শক্তিশালী করতে এবং জন্ডিস প্রতিকারে সাহায্য করে।\n\n(ঢাকাটাইমস/২৪ সেপ্টেম্বর/আরজেড)",
    "ফর্টিসের দায়িত্ব নিচ্ছেন সালাহদের কোচ": "মৌখিকভাবে সম্মত হয়েছে দুই পক্ষ। এখন কেবল ফর্টিস একাডেমির সঙ্গে ফ্রান্সেসকো ব্রুতো দা কস্তার আনুষ্ঠানিক চুক্তি বাকি। সেটা দ্রুতই হয়ে যাবে বলে জানালেন প্রথমবারের মতো বাংলাদেশ প্রিমিয়ার লিগে উঠে আসা দলটির সভাপতি শাহীন হাসান।\n\nভারতে জন্ম নেওয়া দা কস্তা বর্তমানে পর্তুগালের নাগরিক। কোচিং ক্যারিয়ারে তার দক্ষিণ এশিয়ায় কাজ করার অভিজ্ঞতাই সবচেয়ে বেশি। ভারতের বয়সভিত্তিক দলের দায়িত্বে ছিলেন, ঐতিহ্যবাহী ইস্ট বেঙ্গলের সহকারী কোচের দায়িত্বেও ছিলেন কিছু দিন। কাজ করেছেন মালয়েশিয়াতেও।\n\nবাংলাদেশে অবশ্য এই প্রথম নন দা কস্তা। ৪০ বছর বয়সী এই কোচ ২০২০ সালের ডিসেম্বরের শেষ দিকে প্রিমিয়ার লিগের দল শেখ রাসেল ক্রীড়া চক্রে যোগ দিয়েছিলেন সহকারী ম্যানেজার ও ফিটনেস কোচ হিসাবে।",
    "মিয়ানমার সীমান্তে উত্তেজনা, ঢাকার বৈঠক এড়িয়ে গেল চীন": "ঢাকায় কর্মরত নন-আসিয়ান দেশগুলোর রাষ্ট্রদূত ও হাইকমিশনারদের ডেকে সীমান্তে মিয়ানমারের সামরিক তৎপরতা সম্পর্কে অবহিত করে পররাষ্ট্র মন্ত্রণালয়। তবে বাংলাদেশে নিযুক্ত চীনের রাষ্ট্রদূত লি জিমিং এই বৈঠকে অংশ নেননি বলে সংশ্লিষ্ট সূত্রে জানা গেছে।\n\nঢাকা চীনের এই আচরণকে স্বাভাবিক হিসেবে নেয়নি বলে ওই সূত্র জানিয়েছে।\n\nএ ব্যাপারে পররাষ্ট্র মন্ত্রণালয় বলছে, তারা বিষয়টি ‘লক্ষ্য’ করেছে।\n\nমঙ্গলবার সকালে রাষ্ট্রীয় অতিথি ভবন পদ্মায় এ বৈঠক অনুষ্ঠিত হয়। রাশিয়া ও ভারতের রাষ্ট্রদূতরা উপস্থিত না থাকলেও প্রতিনিধি পাঠিয়েছেন। শুধু চীন অনুপস্থিত ছিল।\n\nবৈঠকে ইউরোপীয় ইউনিয়নের সদস্য দেশগুলো ছাড়াও যুক্তরাষ্ট্র, যুক্তরাজ্য, মিশর, দক্ষিণ কোরিয়া, তুরস্ক, ব্রাজিল, সৌদি আরব, জাপানসহ প্রায় সব দেশের প্রতিনিধিরা অংশ নেন।\n\nনাম প্রকাশে অনিচ্ছুক পররাষ্ট্র মন্ত্রণালয়ের এক কর্মকর্তা গণমাধ্যমকে বলেন, খুব অল্প সময়ের নোটিশে প্রায় সব দেশের মিশন প্রধানদের ডাকা হলেও তারা এসেছিলেন বা তাদের প্রতিনিধিদের পাঠিয়েছিলেন। তবে চীনের কোনো প্রতিনিধিকে আমরা পাইনি। রাষ্ট্রদূত গুরুত্বপূর্ণ কাজে ব্যস্ত থাকতে পারেন, তবে তিনি চাইলে একজন প্রতিনিধি পাঠাতে পারতেন। আমরা একটু অবাক হলাম যে কোনো প্রতিনিধি পাঠানো হয়নি।\n\nমঙ্গলবার সকালে রাষ্ট্রীয় অতিথি ভবন পদ্মায় এ বৈঠক অনুষ্ঠিত হয়।\n\nএদিকে, বিশেষজ্ঞরা চীনের অনুপস্থিতিকে কূটনৈতিক শিষ্টাচারের লঙ্ঘন হিসেবে দেখছেন। একইসঙ্গে তারা এই ঘটনাকে মিয়ানমারের প্রতি চীনের সুস্পষ্ট সমর্থন বলে মনে করছেন।\n\n\n\n",
    "চীনের মানবাধিকার রেকর্ডে আফ্রিকান দেশগুলির বেশিরভাগই নীরব কেন?": "চীনের জিনজিয়াং অঞ্চলে উইঘুর এবং অন্যান্য সংখ্যালঘু জাতিগোষ্ঠীদের প্রতি চীনের আচরণের বিষয়ে অতি সম্প্রতি প্রকাশিত জাতিসংঘের মানবাধিকার প্রতিবেদনে পশ্চিমা দেশ এবং অধিকার গোষ্ঠীগুলি চীনের নিন্দা করলেও, বেশিরভাগ আফ্রিকান রাষ্ট্রগুলি এ বিষয়ে নীরব রয়েছে।\n\nপ্রতিবেদনটি, জাতিসংঘের মানবাধিকার বিষযক তদানীন্তন প্রধান মিশেল ব্যাচেলেট আগস্টে তার শেষ কার্যদিবসে প্রকাশ করেন। শিনজিয়াং অঞ্চলে উইঘুর এবং অন্যদের বিরুদ্ধে চীনের পদক্ষেপ, বিশেষ করে শিবিরে নির্বিচারে আটক রাখা, নির্যাতন এবং যৌন সহিংসতার মতো অপব্যবহারের বিষয়টি উল্লেখ করে মিশেল বলেন, এগুলো \"আন্তর্জাতিক অপরাধ হিসেবে পরিগণিত হতে পারে, বিশেষ করে গণ্য হতে পারে মানবতার বিরুদ্ধে অপরাধ হিসেবে।\"\n\nকিছু পশ্চিমা দেশ এবং তাদের মিত্ররা এখন ওই রিপোর্টের ফলাফলগুলি আরও তদন্ত করার জন্য একটি তদন্ত কমিশন গঠনের জন্য জাতিসংঘকে চাপ দিচ্ছে। কিন্তু তা আদৌ ঘটবে কিনা, তা নির্ভর করছে সদস্য রাষ্ট্রের সংখ্যার উপর, যারা পশ্চিমাদের পাশে রয়েছে।\n\nজেনেভায় জাতিসংঘে নিযুক্ত চীনের রাষ্ট্রদূত, চেন জু, মানবাধিকার কাউন্সিলের ৫১ তম অধিবেশন চলাকালীন গত ১৩ সেপ্টেম্বর একটি যৌথ বিবৃতি দিয়েছেন। তিনি বলেছেন, জিনজিয়াংয়ের মূল্যায়ন \"বিভ্রান্তির উপর ভিত্তি করে এবং এতে ভুল সিদ্ধান্ত নেয়া হয়েছে।” বুরুন্ডি, ক্যামেরুন, কমোরোস, মিশর, গিনি, ইরিত্রিয়া, ইথিওপিয়া, সিয়েরা লিওন, দক্ষিণ সুদান এবং জিম্বাবুয়ের মতো আফ্রিকান দেশগুলির প্রায় অর্ধেক সমর্থকসহ অন্যান্য ২৮টি দেশ ওই বিবৃতিতে স্বাক্ষর করেছে।\n\nগত বছর, ৪৩টি দেশের মধ্যে, আফ্রিকার মাত্র দুটি দেশ, এসওয়াতিনি এবং লাইবেরিয়া, জিনজিয়াংয়ে চীনের নীতির নিন্দা করে জাতিসংঘের একটি ইস্তাহারে স্বাক্ষর করেছে। গত জুন মাসে, দেশ দুটি আবারও স্বাক্ষর করলেও তারা সত্যিই ব্যতিক্রমী দেশ।\n\nমহাদেশের তৃতীয় বৃহত্তম অর্থনীতি, দক্ষিণ আফ্রিকা, চীনের অবস্থানকে সমর্থন করে চিঠিতে স্বাক্ষর করেনি, কিংবা চীনের বিরুদ্ধে সমালোচনামূলক অবস্থানও গ্রহণ করেনি। বিশ্লেষকরা ভিওএ-কে বলেছেন, মহাদেশটির নেতৃস্থানীয় গণতান্ত্রিক দেশ হিসেবে যাকে দেখা হয় সেই দক্ষিণ আফ্রিকা – বেশিরভাগ ক্ষেত্রেই এই ইস্যুতে নীরব রয়েছে।\n\nদক্ষিণ আফ্রিকার আন্তর্জাতিক সম্পর্ক ও সহযোগিতা বিভাগের কর্মকর্তারা ভিওএ-এর মন্তব্যের অনুরোধে সাড়া দেননি।\n\nদক্ষিণ আফ্রিকান ইনস্টিটিউট অফ ইন্টারন্যাশনাল অ্যাফেয়ার্সের চীন-আফ্রিকা বিষয়ে বিশেষজ্ঞ, কোবাস ভ্যান স্ট্যাডেন বলেছেন, চীনের অর্থনৈতিক প্রভাবের কারণে বেশিরভাগ আফ্রিকান দেশ জিনজিয়াং এর সাথে শুধু শুধু \"ঝামেলা বাঁধাতে\" চায় না।\n\nপর্যবেক্ষকদের মতে, আফ্রিকান দেশগুলি চীনের বেল্ট অ্যান্ড রোড উদ্যোগের সুবিধাভোগী এবং তারা তাদের বিশাল অবকাঠামোগত ঋণের উত্স থেকে বঞ্চিত হতে চায় না।\n\nব্র্যাডলি জার্ডিন, একজন রাজনৈতিক বিশ্লেষক যিনি চীনের দিকে তাঁর মনোনিবেশ করেছেন। সম্প্রতি তিনি উইঘুরদের বিরুদ্ধে চীনের বিশ্বব্যাপী প্রচারণার বিষয়ে উইলসন সেন্টারের জন্য একটি গবেষণা নিবন্ধ প্রকাশ করেছেন। তিনি বলেন, উইঘুর ইস্যুতে আফ্রিকার মুসলিম দেশগুলোও চীনকে সমর্থন করছে, বিশেষ করে তিনি মিশরের নাম উল্লেখ করেন।\n\nজার্ডিনের গবেষণা অনুসারে, বিদেশে ১,৫০০ টিরও বেশি উইঘুরকে আটক বা প্রত্যর্পণ করা হয়েছে – যাদের অনেকগুলি উত্তর আফ্রিকায়।\n\nহিউম্যান রাইটস ওয়াচের আফ্রিকার অ্যাডভোকেসি ডিরেক্টর ক্যারিন কানেজা নান্টুল্যা বলেছেন, তিনি জিনজিয়াং ইস্যুতে চীনের সাথে যৌথ বিবৃতিতে সামান্য কিছু অবনতির লক্ষণ দেখতে পাচ্ছেন। তিনি বলেন, \"স্বাক্ষরকারীর সংখ্যা কেবল যে সমান রয়েছে তা নয় , প্রকৃতপক্ষে, এই সংখ্যা সম্প্রতি বেশ কমে গেছে।\"",
    "নিউইয়র্কে জয়শঙ্কর আয়োজিত নৈশভোজে পররাষ্ট্রমন্ত্রী": "নিউইয়র্কে বৃহস্পতিবার ভারতের পররাষ্ট্রমন্ত্রী ড. এস জয়শঙ্কর আয়োজিত নৈশভোজে অংশ নিয়েছেন পররাষ্ট্রমন্ত্রী ড. এ কে আব্দুল মোমেন।\n\nভারতীয় মন্ত্রী টুইটে বলেছেন, ‘৭৭তম জাতিসংঘ সাধারণ অধিবেশনের (ইউএনজিএ) ফাঁকে সমমনা অংশীদারদের একটি সন্ধ্যার আয়োজন করতে পেরে আনন্দিত।’\n\nতিনি জানান, তারা বিশ্বব্যাপী চ্যালেঞ্জ এবং ‘আরও কার্যকর’ যৌথ প্রতিক্রিয়ার প্রয়োজনীয়তা নিয়ে আলোচনা করেছেন।\n\nনৈশভোজে ভিয়েতনাম, ইন্দোনেশিয়া, দক্ষিণ আফ্রিকা, সিঙ্গাপুর, মিশর, সেন্ট লুসিয়া, মালদ্বীপ, মরক্কো, নাইজেরিয়া, কেনিয়া, শ্রীলঙ্কা, মরিশাস, ঘানা, জ্যামাইকা, উগান্ডা এবং উজবেকিস্তানের পররাষ্ট্রমন্ত্রীরা উপস্থিত ছিলেন।\n\nতারা জোট নিরপেক্ষ আন্দোলনে অভিন্ন স্বার্থের বিষয় নিয়ে খোলামেলা ও অনানুষ্ঠানিক আলোচনায় অংশ নেন বলে শুক্রবার পররাষ্ট্র মন্ত্রণালয় জানিয়েছে।\n\nজাতিসংঘের সাধারণ অধিবেশনে প্রধানমন্ত্রী শেখ হাসিনার সফরসঙ্গী হিসেবে বর্তমানে নিউইয়র্কে রয়েছেন পররাষ্ট্রমন্ত্রী মোমেন।\n\nআরও পড়ুন: জাতিসংঘ সাধারণ পরিষদের ভাষণে বিশ্ব শান্তির ওপর গুরুত্ব দেবেন প্রধানমন্ত্রী: মোমেন\n\nর‍্যাবের অনুমোদনের বিষয়ে যুক্তরাষ্ট্র কোনো সুনির্দিষ্ট তথ্য দেয়নি: নিউইয়র্কে মোমেন\n\nবাংলাদেশের ভূখণ্ডে মিয়ানমারের গোলাবর্ষণ ‘অনিচ্ছাকৃত ভুল’: নিউইয়র্কে মোমেন",
    "British Loot: চার শতক ধরে শুধুই লুঠতরাজ – কোহিনূরের পাশাপাশি, আর কী কী চুরি করেছে ব্রিটিশরা?": "রানি দ্বিতীয় এলিজ়াবেথের মৃত্যুর পর ভারত থেকে কোহিনুর হীরা ফেরানোর দাবি উঠেছে। তবে শুধু ভারত নয়, বিশ্বের বিভিন্ন দেশ থেকেই চুরি করা সব সামগ্রী ফেরত দেওয়ার দাবি উঠতে শুরু করেছে। ষোড়শ শতকের শেষ থেকে বিংশ শতাব্দীর শেষভাগ পর্যন্ত, বিশ্বের একটা বড় অংশ জুড়ে ছড়িয়েছিল ব্রিটিশ সাম্রাজ্য। আর এই বিশাল উপনিবেশের মানুষেদের কাছ থেকে বহু সম্পদ লুঠ করেছিল ব্রিটিশরা। ব্রিটিশ জাদুঘরে যে প্রায় ৮০ লক্ষেরও বেশি নিদর্শন রয়েছে, সেখানে এই চুরি করা সামগ্রীর সংখ্যাই বেশি। এখানে এমন ৯টি প্রখ্যাত ও দুর্মূল্য সাংস্কৃতিক নিদর্শনের কথা আলোচনা করা হল, যা ব্রিটিশ শাসকরা উপনিবেশ থেকে চুরি করেছিল।",
    "রাশিয়ার আন্তর্জাতিক ফিশিং টুর্নামেন্টে বাংলাদেশের অংশগ্রহণ": "ঢাকা: রাশিয়ার সেন্ট পিটার্সবার্গে দ্বিতীয় আন্তর্জাতিক ফিশিং টুর্নামেন্টে বাংলাদেশের চার সদস্যের একটি প্রতিনিধি দল অংশগ্রহণ করে ৷\n\nরুশ রাষ্ট্রীয় পরমাণু শক্তি করপোরেশন-রোসাটম আয়োজিত আকর্ষণীয় এই টুর্নামেন্টে অংশগ্রহণ করেন বিশ্বের দশটি দেশের ২৬ জন শৌখিন মৎস্য শিকারী।\n\nরোসাটমের এক প্রেস বিজ্ঞপ্তিতে এ তথ্য জানানো হয় ৷\n\nগত সেপ্টেম্বর ৭ ও ৮ এ টুর্নামেন্ট অনুষ্ঠিত হয় ৷ টুর্নামেন্টের মূল লক্ষ্য ছিল বিশ্বের নিউক্লিয়ার কম্যুনিটিভুক্ত দেশগুলোর জনগণের মধ্যে পারষ্পরিক বন্ধন সুদৃঢ় করা এবং একই সঙ্গে পরিবেশের জন্য, বিশেষ করে নিকটবর্তী জলাধারের ফ্লোরা এবং ফাওনার জন্য পারমাণবিক বিদ্যুৎকেন্দ্র যে নিরাপদ, তা সরেজমিনে প্রদর্শন করা।\n\nমৎস্য শিকার প্রতিযোগিতায় অংশগ্রহণকারী দেশগুলোর মধ্যে রয়েছে বাংলাদেশ, রাশিয়া, আর্মেনিয়া, হাঙ্গেরি, মিশর, ভারত, কাজাখস্থান, উজবেকিস্তান, দক্ষিণ আফ্রিকা এবং তুরষ্ক। এসব দেশগুলোতে রোসাটম পারমাণবিক বিদ্যুৎ প্রকল্প নির্মাণ করেছে বা করছে বা নির্মাণের পরিকল্পনা করছে। বাংলাদেশ থেকে অংশগ্রহণকারী দলে ছিলেন দুজন মৎস্য শিকারী এবং দুজন সাংবাদিক। দুজন মৎস্য শিকারী- মো. নাসিম হাসান সুজন ও মিরাজ রহমান খান উভয়েই শৌখিন মৎস্য শিকার সংগঠন Angling in Bangladesh এর সদস্য।\n\nইন্সটল্ড ক্যাপাসিটির বিচারে রাশিয়ার বৃহত্তম পারমাণবিক বিদ্যুৎকেন্দ্র লেনিনগ্রাদ এনপিপির নিকটবর্তী জলাধারে আয়োজিত টুর্নামেন্টটি প্রো-এংলার লীগ ফরম্যাটে অনুষ্ঠিত হয়। এই ফরম্যাটটি নৌযান থেকে মৎস্য শিকারের জন্য ইউরোপীয় ঐতিহ্যের অনুরূপ।\n\nভারতের অরুনাভ সান্নিগ্রাহী এবং সন্তোষ যাইসোয়ার ‘বিগেস্ট সিঙ্গেল ক্যাচ’ এবং ‘টোটাল ক্যাচ’ বিভাগে প্রথম স্থান অর্জন করেন। মিশরের মৎস্য শিকারী দল এবং রাশিয়া-মিশর যৌথ মৎস্য শিকারী দল যথাক্রমে দ্বিতীয় এবং তৃতীয় স্থান লাভ করে। ভারতের আরেক জন প্রতিযোগী বিশেষ পুরষ্কার ‘বিগেস্ট ক্যাচ’ এবং উজবেকিস্তান দল বিশেষ পুরষ্কার ‘ডিটারমিনেশন টু উইন’ লাভ করেন। দু’বার বিশ্ব চ্যাম্পিয়ন এবং রুশ জাতীয় দলের কোচ ভ্লাদিমির ইনোজেম্টসেভ প্রতিযোগিতায় মূল বিচারকের দায়িত্ব পালন করেন।\n\nঅংশগ্রহণকারীরা ফিনল্যান্ড উপসাগরে মাছের প্রাচুর্য এবং ডোজিমেট্রিক কন্ট্রোলের ফলে জলাধারের দূষণমুক্ততা স্বচক্ষে দেখার সুযোগ লাভ করেন। প্রতিযোগীরা মোট ২০৩টি মাছ ধরেন, যেগুলো পরবর্তীতে সাগরের পানিতে ছেড়ে দেওয়া হয়।\n\nরোসাটম আন্তর্জাতিক নেটওয়ার্কের প্রেসিডেন্ট ভাদিম টিটো বলেন, “বৃহৎ আন্তর্জাতিক পরিসরে দ্বিতীয়বারের মতো অনুষ্ঠিত হলেও রোসাটম গত দশ বছরের অধিক সময় ধরে বিভিন্ন পারমাণবিক বিদ্যুৎকেন্দ্রের নিকটবর্তী জলাধারে এ জাতীয় প্রতিযোগিতার আয়োজন করে আসছে। এটা আমাদের জন্য অত্যন্ত গুরুত্বপূর্ণ কারণ এই প্রতিযোগিতার মাধ্যমে একটি বিষয় আমরা প্রমাণ করতে চাই যে, পারমাণবিক শক্তি অত্যন্ত পরিচ্ছন্ন ও নিরাপদ; পরমাণু প্রযুক্তি এবং প্রকৃতি একে অপরের পরিপূরক। আমরা আনন্দিত, ৯টি দেশ থেকে আগত অতিথিরা স্বচক্ষে দেখার সুযোগ পেলেন যে, প্রায় অর্ধ শতাব্দী ধরে চলমান একটি পারমাণবিক বিদ্যুৎকেন্দ্রের নিকটবর্তী জলাধারে বসবাসকারী মাছগুলো কতোটা দূষণমূক্ত”।\n\nপ্রোগ্রামের অংশ হিসেবে প্রতিযোগীরা সাসনোভিবোর শহরে অবস্থিত লেনিনগ্রাদ এনপিপি পরিদর্শন করেন এবং এর কার্যক্রম সম্পর্কে সম্যক অবহিত হন। তারা স্থানীয় জনপ্রতিনিধিদের সঙ্গে সাক্ষাৎ এবং সাধারণ মানুষের সঙ্গেও মতবিনিময় করেন।\n\nউল্লেখ্য, লেনিনগ্রাদ এনপিপি একটি অনন্য প্রকৌশল স্থাপনা যেখানে দুই ধরণের রিয়্যাক্টর বিদ্যমান।\n\nবাংলাদেশ সময়: ০৯৫৫ ঘণ্টা, সেপ্টেম্বর ১৪, ২০২২\n\nএসকে/আরএ",
    "বিশ্বজয়ী হাফেজ তাকরীমকে নিয়ে গর্বিত মুশফিক": "বাদশাহ আব্দুল আজিজ আন্তর্জাতিক হিফজুল কুরআন প্রতিযোগিতার ৪২তম আসরে তৃতীয় স্থান অধিকার করা বাংলাদেশি ক্ষুদে হাফেজ সালেহ আহমদ তাকরীম সৌদি আরবের মক্কা থেকে দেশে ফিরেছে বৃহস্পতিবার রাতে। তাকে নিয়ে গর্বিত গোটা দেশ। গর্বিত ক্রিকেটার মুশফিকুর রহিমও।\n\n‘মিস্টার ডিপেনডেবল’ তার সেই গর্বের কথা তুলে ধরেছেন ফেসবুকে পাতায়। মুশফিকুর রহিম স্ট্যাটাসে লিখেছেন, ‘মাশাআল্লাহ্, আলহামদুলিল্লাহ। তোমাকে নিয়ে গর্বিত ছোট ভাই। দয়া করে আমাদের জন্য দোয়া করো।’\n\nএদিকে, বিশ্বজয়ী হাফেজ সালেহ আহমদ তাকরীমকে অভিবাদন জানাচ্ছেন দেশ-বিদেশের গণ্যমান্য ব্যক্তিবর্গ। সামাজিক যোগাযোগ মেতেছে তাকরীম বন্ধনায়। এই ক্ষুদে হাফেজের প্রশংসায় পঞ্চমুখ জনপ্রিয় ইসলামি চিন্তাবিদ মাওলানা মিজানুর রহমান আজহারীও।\n\nপ্রসঙ্গত, বিশ্বের ১১১টি দেশের ১৫৩ জন হাফেজ বাদশাহ আব্দুল আজিজ আন্তর্জাতিক হিফজুল কুরআন প্রতিযোগিতার ৪২তম আসরে অংশ নেন। সেখানে তৃতীয় স্থান অর্জন করেন বাংলাদেশের তাকরীম। তাকে এক লাখ রিয়াল (প্রায় সাড়ে ২৭ লাখ টাকা) পুরস্কার ও সম্মাননা ক্রেস্ট দেওয়া হয়।\n\nহাফেজ সালেহ আহমদ তাকরীম রাজধানীর মারকাযু ফয়জিল কুরআন আল ইসলামী, ঢাকা মাদ্রাসার শিক্ষার্থী। তার বাড়ি টাঙ্গাইলের নাগরপুর উপজেলার ভাদ্রা গ্রামে। বাবা হাফেজ আব্দুর রহমান মাদরাসার শিক্ষক এবং মা গৃহিণী।\n\nএর আগে লিবিয়ায় আন্তর্জাতিক হিফজুল কুরআন প্রতিযোগিতায় হাফেজ সালেহ আহমাদ তাকরীম সপ্তম স্থান অর্জন করেন। পাশাপাশি সর্বকনিষ্ঠ প্রতিযোগী হিসেবে বিশেষ সম্মাননা অর্জন করেন।\n\nএছাড়া গত ২২ মে আন্তর্জাতিক কিরাত সংস্থা বাংলাদেশের তত্ত্বাবধানে অনুষ্ঠিত নির্বাচনী পরীক্ষায় প্রথম স্থান অর্জন করে লিবিয়ার বন্দরনগরী বেনগাজিতে অনুষ্ঠিত ১০ম আন্তর্জাতিক হিফজুল কুরআন প্রতিযোগিতায় বাংলাদেশের একমাত্র প্রতিনিধি নির্বাচিত হন।\n\nএর আগে তেহরানের আন্দিশাহ (আল-ফিকির) মিলনায়তনে অনুষ্ঠিত ৩৮তম আন্তর্জাতিক হিফজুল কুরআন প্রতিযোগিতায় তাকরীম বিশ্বে প্রথম স্থান অর্জন করে বাংলাদেশের লাল-সবুজের পতাকা বিশ্ব দরবারে সমুন্নত করেন। ২০২০ সালের পবিত্র রমজান মাসে বেসরকারি টেলিভিশন চ্যানেল বাংলাভিশন আয়োজিত হিফজুল কুরআন প্রতিযোগিতায় বিজয়ী হয় সালেহ।\n\nতাকরীম ছাড়াও মারকাযু ফয়জিল কুরআন আল ইসলামী মাদ্রাসার একাধিক ছাত্র কুয়েত, মিশর ও আলজেরিয়ায় আন্তর্জাতিক হিফজুল কুরআন প্রতিযোগিতার জন্য বাংলাদেশের প্রতিনিধি নির্বাচিত হয়েও করোনার কারণে অংশগ্রহণ করতে পারেননি।\n\n(ঢাকাটাইমস/২৩সেপ্টেম্বর/এএইচ)",
    "ভূমধ্যসাগরে নৌকা ডুবে ১১ শরণার্থীর মৃত্যু, নিখোঁজ ১২": "ভূমধ্যসাগরের তিউনিসিয়া উপকূলে শরণার্থী বোঝাই একটি নৌকা ডুবে যাওয়ার পর ১১টি মৃতদেহ উদ্ধার করা হয়েছে। নিখোঁজ রয়েছেন আরো ১২ জন।\n\nতিউনিসিয়া কোস্টগার্ড নৌকাটির ১৪ যাত্রীকে জীবিত উদ্ধার করেছে বলে জানায় বিবিসি।\n\nগত মঙ্গলবার ওই নৌকাটি ডুবে গিয়েছিল। তিউনিসিয়ার রাষ্ট্রীয় সংবাদ সংস্থা টিএপি রোববার জানায়, শনিবার রাতে আরো পাঁচটি মৃতদেহ সমুদ্রে খুঁজে পাওয়ার পর ওই ঘটনায় নিহতের সংখ্যা দাঁড়ায় ১১ জনে।\n\nনৌকাটিতে মোট ৩৭ জন শরণার্থী ছিলেন। তারা তিউনিসিয়া থেকে ভূমধ্যসাগর পাড়ি দিয়ে ইতালিতে পৌঁছানোর চেষ্টা করেছিল।\n\nএ বছর এখন পর্যন্ত ভূমধ্যসাগর পাড়ি দিতে গিয়ে এক হাজারের বেশি শরণার্থীর মৃত্যু হয়েছে।",
    "উঠেছে গুরুতর অভিযোগ! এবার ভারত ছেড়ে তল্পিতল্পা গুটিয়ে পালাচ্ছে চিনা মোবাইল সংস্থাগুলো": "বাংলা হান্ট ডেস্ক: বর্তমান সময়ে চিনা মোবাইল কোম্পানিগুলি (Chinese Smartphone Companies) ক্রমাগত আয়কর দপ্তরের রাডারে রয়েছে। সম্প্রতি, Xiaomi, Vivo, Oppo-এর মত চিনা জায়ান্ট মোবাইল সংস্থাগুলির অফিসেও অভিযান চালানো হয়েছে। মূলত, ভারত সরকার Oppo, Vivo এবং Xiaomi-এর মত কোম্পানিগুলির ক্ষেত্রে অবৈধ করসংক্রান্ত লেনদেনের তদন্ত করছে।\n\nএছাড়াও, Wechat, Tiktok সহ মোট ৩০০ টি চিনা মোবাইল অ্যাপকে গত এক বছর যাবৎ ভারত সরকার নিষিদ্ধ করেছে। সম্ভবত এই কারণেই চিনা কোম্পানিগুলি ভারতের প্রতি আগ্রহ হারাচ্ছে। এমতাবস্থায়, সংশ্লিষ্ট কোম্পানিগুলি ভারত ছাড়া অন্য এমন কোনো দেশ খুঁজছে, যেখানে তারা মোবাইল ফোন তৈরি করতে পারে। একই সময়ে, অনেকে আবার বলছেন যে, ভারতে লেবার কস্ট (শ্রমিকদের মূল্য) ক্রমাগত বাড়ছে, যার কারণে এই চিনা কোম্পানিগুলি তাদের ব্যবসা এমন একটি দেশে স্থানান্তরিত করতে চায় যেখানে তাদের এই ব্যয় কমতে পারে।\n\nএইসব দেশের দিকে ঝুঁকছে তারা: এই প্রসঙ্গে গ্লোবাল টাইমসের খবর অনুযায়ী জানা গিয়েছে যে, চিনা কোম্পানিগুলি ভারত ছাড়া বিকল্প হিসেবে মিশর, ইন্দোনেশিয়া, বাংলাদেশ ও নাইজেরিয়ার মত দেশগুলির প্রতি আগ্রহ প্রকাশ করছে। মূলত, কোম্পানিগুলি এইসব দেশেই মোবাইল উৎপাদন কেন্দ্র স্থাপন করতে চায়।\n\nএমতাবস্থায় দাবি করা হচ্ছে, ওই মোবাইল প্রস্তুতকারী সংস্থাগুলি ওইসব দেশে তাদের ব্যবসায়িক সক্ষমতা, লোকাল পলিসি ও লেবার কস্ট-এর হিসাব করছে। এর পাশাপাশি দেশগুলির সরকারের সঙ্গে ম্যানুফ্যাকচারিং প্ল্যাট স্থাপনের ক্ষেত্রে চুক্তিও করা হবে। এদিকে, এইসব চিনা কোম্পানিগুলি অন্যান্য দেশে উৎপাদন কেন্দ্র স্থানান্তরিত করার কারণে ভারত ক্ষতির সম্মুখীন হতে পারে বলেও অনুমান করা হচ্ছে।\n\nবার্ষিক মোবাইল উৎপাদন হবে ৪.৫ মিলিয়ন: এই প্রসঙ্গে জানিয়ে রাখি যে, ইতিমধ্যেই Oppo মিশরে ২০ মিলিয়ন ডলার ব্যয়ে একটি মোবাইল ফোন প্ল্যান্ট স্থাপন করছে। এমতাবস্থায়, Oppo প্ল্যান্টের গড় বার্ষিক উৎপাদন ক্ষমতা হল ৪.৫ মিলিয়ন। অনুমান করা হচ্ছে যে, চিনা কোম্পানিটি উৎপাদন কারখানা স্থাপন করার পর পরবর্তী ৫ বছরে মিশরে ৯০০ টিরও বেশি চাকরির সম্ভাবনা তৈরি হতে পারে।",
    "কাতার বিশ্বকাপে ইরানের কোচ কুইরোজ": "ইরান জাতীয় দলের প্রধান কোচ পদে দ্রাগান স্কোচিচের টিকে থাকা নিয়ে অনিশ্চয়তা বাড়ছিল কদিন ধরে। শেষ পর্যন্ত শঙ্কাটাই সত্যি হলো। চাকরি হারালেন এই ক্রোয়েশিয়ান। তার উত্তরসূরি বেছে নিতেও দেরি করল না দেশটির ফুটবল সংস্থা। কাতার বিশ্বকাপকে সামনে রেখে দায়িত্ব তুলে দেওয়া হয়েছে এর আগে আট বছর ইরান জাতীয় দলকে কোচিং করানো কার্লোস কুইরোজের হাতে।\n\nএর আগেও একবার একই পদ থেকে ছাঁটাই হয়েছিলেন স্কোচিচ। গত ১১ জুলাই বহিষ্কার করার সাত দিন পর যদিও আবার তাকে পুনর্বহাল করা হয়েছিল। তবে বেশিদিন টিকতে পারলেন না তিনি।\n\n২০২০ সালের ফেব্রুয়ারিতে ইরান জাতীয় দলের দায়িত্ব নেওয়ার পর প্রায় আড়াই বছরের এই মেয়াদে সাফল্যও অনেক পেয়েছেন স্কোচিচ। তার হাত ধরেই কাতার বিশ্বকাপে জায়গা করে নেয় দলটি। তার কোচিংয়ে ১৮ ম্যাচ খেলে ১৫টি জিতেছে দেশটি।\n\nতারপরও বিশ্বকাপ শুরুর আড়াই মাস আগে তার ছাঁটাইয়ের সিদ্ধান্ত অনেকের কাছে অবাক করার। বিদায়বেলায় টুইটারে ৫৪ বছর বয়সী কোচকে ধন্যবাদ জানিয়েছেন ইরান জাতীয় দলের প্রেস অফিসার জামাত মোহামাদ। একই সঙ্গে কুইরোজের নিয়োগের বিষয়টিও জানিয়েছেন তিনি।",
    "মাহমুদ আলী আল-বান্না; একজন গ্রামের অধিবাসী যিনি কুরআনের তিলাওয়াতের মাধ্যমে বিশ্বখ্যাত হয়ে উঠেছেন": "তেহরান (ইকনা): মাহমুদ আলী আল-বান্না মিশরীয় শৈলীতে কুরআন তিলাওয়াত করা একজন খ্যাতনামা ক্বারি। তাকে সমসময়ের সবচেয়ে বিশিষ্ট ক্বারিদের একজন বলা হতো। তিনি গ্রামে বেড়ে উঠেছেন এবং সেখান থেকেই তিনি বিশ্ব বিখ্যাত হয়েছেন।\n\n১৯২৬ সালের ডিসেম্বরে, মিশরের একটি গ্রামে একটি শিশুর জন্ম প্রত্যক্ষ করেছিল যে, বহু বছর পরে একই গ্রাম থেকে কুরআন তিলাওয়াতের শব্দ বিশ্বে কুরআন প্রেমীদের কানে পৌঁছে দিয়েছিলেন। তার তিলাওয়াত মিশর ও ইরানের তিলাওয়াতের উপর গভীর প্রভাব ফেলেছিল। এই বিখ্যাত ক্বারি নাম মাহমুদ আলী আল-বান্না (১৯২৬-১৯৮৫), যাকে মোস্তফা ইসমাইল \"তার শিক্ষক\" বলে ডাকতেন।\n\nমাহমুদ আলী আল-বান্না মিশরের মেনোফিয়া প্রদেশের শাবরা গ্রামে বড় হয়েছেন এবং তিনি পেশায় একজন কৃষক ছিলেন। তিনি শুবরা গ্রামের আহমদী স্কুলে ৬ বছর বয়সে কুরআন মুখস্থ করা শুরু করেন। মাহমুদ প্রতিরাতে ঘুমানোর পূর্বে, আগে যে গুলো আয়াত মুখস্থ করেছেন, সেগুলো তিলাওয়াত করতেন এবং পরেরে দিন তার শিক্ষকের নিকট নতুন আয়াত সহ পূর্ববর্তী আয়াতগুলো শিক্ষকের নিকট পেশ করতেন।\n\nমাহমুদ আলী আল-বান্না অত্যন্ত ধার্মিক এবং কুরআনের প্রতি বিশ্বস্ত ছিলেন; শৈশব থেকে মৃত্যু পর্যন্ত সমগ্র জীবন তিনি কুরআনের খেদমতের পথে উৎসর্গ করেছেন। এক সাক্ষাৎকারে তার ছেলে আহমেদ বলেছেন: “একদিন আমি আমার বাবাকে দেখতে হাসপাতালে গিয়েছিলাম, তিনি আমাকে বললেন আমাকে কুরআন পড়াতে, যদিও তিনি জানতেন যে আমি কুরআন তিলাওয়াত করতে পারি না, কিন্তু তিনি কুরআন তিলাওয়াত শুনতে চেয়েছিলেন, আমি তার জন্য সূরা ফজরের আয়াত পড়েছিলাম এবং আমি یا ایتها النفس المطمئنه ... আয়াত পর্যন্ত পৌঁছেছি... হঠাৎ আমি দেখলাম আমার বাবা মারা যাচ্ছে, তাই আমি থামলাম, আমার বাবা বললেন আমার ছেলে, থামো না, চালিয়ে যাও। তিনি পরের দিন সকালে ইহকাল ত্যাগ করলেন।\n\nআহমদ আরও বলেন: \"আমার বাবার মৃত্যুর পর তার এক বন্ধু আমাকে বলেছিল, তুমি কেন তোমার বাবার পথ অব্যাহত রাখছ না। অর্থাৎ কুরআন তিলাওয়াত শুরু করছ না?\" আমি ঐ রাতে বাড়ি গেলে আমার মা বললেন, তুমি তোমার বাবার পথ অব্যাহত রাখো। আমি একজন ব্যবসায়ী ছিলাম এবং আমি ভাবিনি যে আমি সত্যিই কুরআন তিলাওয়াত করতে পারবো। রাতে, যখন আমি ঘুমিয়েছিলাম, আমি স্বপ্নে দেখি যে আমি একটি কূপে পড়েছি এবং সাহায্যের জন্য চিৎকার করছিলাম, আমার বাবা আমার হাত ধরে আমাকে কুয়া থেকে টেনে আনলেন। আমার মা বললেন, আমিও গতরাতে তোমার বাবাকে স্বপ্নে দেখেছি, তিনি আমাকে দুটি শার্ট উপহার দিয়েছেন এবং তার একটি আহমেদকে পরিয়ে দিতে বলেছিলেন, এই স্বপ্ন আমাকে কুরআন তিলাওয়াতের ময়দানে প্রবেশ করায়।“ বর্তমানে আহমেদ মাহমুদ আলী আল-বান্না মিশরের অন্যতম একজন ক্বারি।\n\nমাহমুদ আলী আল-বান্নার পরিবারকে ইসলামী বিশ্বে তিলাওয়াতের ক্ষেত্রে অত্যন্ত কুরআনিক এবং প্রভাবশালী পরিবার হিসাবে বিবেচনা করা হয়।",
    "শেখ রাফয়াত; অর্থপূর্ণ কুরআন তিলাওয়াতের ক্ষেত্রে একজন অন্ধ প্রতিভা": "তেহরান (ইকনা): মিশরের প্রতিভাবান ক্বারিদের মধ্যে একজন হচ্ছে “শেখ মুহাম্মদ মাহমুদ রাফয়াত”। যদিও তিনি অন্ধ ছিলেন, তবুও তিনি তার অন্তর্দৃষ্টিকে ব্যবহার করে একটি বিশেষ ধরনের তিলাওয়াত উপস্থাপন করতেন, যাতে তার তিলাওয়াতের শৈলী অন্যান্য ক্বারিদের থেকে আলাদা হয়।\n\nশেখ মুহাম্মদ মাহমুদ রাফয়াত (১৮৮২ - ১৯৫০), ডাকনাম আমির আল-কুর্রা, ১৩০০ হিজরী সালে মিশরের কায়রোতে জন্মগ্রহণ করেন এবং তার ছয় বছর পূর্ণ হওয়ার পূর্বেই অসুস্থতার কারণে দৃষ্টিশক্তি হারান। এই রোগ এবং অন্ধত্ব শেখ রাফয়াতের জীবনের টার্নিং পয়েন্ট। প্রতিভাবান ক্বারিদের মধ্যে, আমরা বেশ কয়েকজন অন্ধ ক্বারির কথা উল্লেখ করতে পারি, যেমন ওস্তাদ হাফেস, মোহাম্মদ ইমরান, মাহমুদ রমজান, সাইদ মুসলিম এবং মোহাম্মদ মাহমুদ রাফয়াত। এই ক্বারিদের তিলাওয়াতে শুধু তিলাওয়াতের কারিগরি বিষয়ই আলোচিত হয়নি, আধ্যাত্মিকতার একটি বিশেষ বোধও রয়েছে, যা অন্যদের তুলনায় ওস্তাদ রাফয়াতের তিলাওয়াতের ক্ষেত্রে অধিক প্রাধান্য পায়।\n\nশৈশবে ওস্তাদ রাফয়াত অন্ধ হয়ে গেলেও তার বাবার অনুপ্রেরণায় তিনি দ্রুত কুরআন তিলাওয়াতের সাথে পরিচিত হন এবং পুরো কুরআন মুখস্থ করতে সফল হন।\n\nশেখ আলী মাহমুদ (১৮৭৮-১৯৪৩) রাফয়াতের আবৃত্তি শুনে গভীরভাবে প্রভাবিত হন। তিনি তার আশেপাশের লোকদের প্রতিশ্রুতি দিয়েছিলেন যে শেখ রাফয়াতের জন্য একটি উজ্জ্বল ভবিষ্যৎ অপেক্ষা করছে এবং অদূর ভবিষ্যতে তিনি বিশ্বের মহান ক্বারিদের একজন হয়ে উঠবেন। এর কয়েক বছর অতিবাহিত হওয়ার পর দেখা যায় যে, শেখ আলী মাহমুদের কথা সত্যি হয়েছিল।\n\nশেখ রাফয়াতের পেশাগত জীবনকে দুই ভাগে ভাগ করা যায়; ৩২ বছর বয়স পর্যন্ত একটি সময় ছিল যখন কুরআন তিলাওয়াত সেশনে মাইক্রোফোন ব্যবহার করা হত না এবং শক্তিশালী কণ্ঠের তিলাওয়াতকারীদের আরও বেশি নজর দেওয়া এবং স্বাগত জানানো হত। কিন্তু রাফয়াতের পেশাগত জীবনের পরবর্তী সময়টি ৩২ বছর বয়সের পর যখন মাইক্রোফোনের ব্যবহার শুরু হয়। এই সময়কালে, ওস্তাদ রাফয়াতের তিলাওয়াতের টোনাল সূক্ষ্মতা এবং বিশেষ কৌশলগুলি শোনা গিয়েছিল এবং মিশর সহ বিশ্বের আরও বেশি কয়েকটি দেশের মুসলমানেরা তার তিলাওয়াত শুনতেন।\n\nশেখ রাফয়াতের তিলাওয়াতের সবচেয়ে গুরুত্বপূর্ণ উপাদানগুলির মধ্যে একটি হল তার আবৃত্তির আধ্যাত্মিকতা এবং অন্যটি হল ইম্প্রোভাইজেশন, যা কম ক্বারিদের মধ্যে দেখা যায়। একভাবে বলা যায়, রাফয়াতের তিলাওয়াতগুলো ছিল অর্থবহ; অর্থাৎ আপনি আরবি না জানলেও আয়াত তিলাওয়াত করার সময় রিফাতের অনুভূতি ও মনোভাব আপনাকে মুগ্ধ করবে।",
    "শরৎচন্দ্র চট্টোপাধ্যায় ও আগাথা ক্রিস্টির জন্ম": "মানুষ ইতিহাস আশ্রিত। অতীত হাতড়েই মানুষ এগোয় ভবিষ্যৎ পানে। ইতিহাস আমাদের আধেয়। জীবনের পথপরিক্রমার অর্জন-বিসর্জন, জয়-পরাজয়, আবিষ্কার-উদ্ভাবন, রাজনীতি-অর্থনীতি-সমাজনীতি একসময় রূপ নেয় ইতিহাসে। সেই ইতিহাসের উল্লেখযোগ্য ঘটনা স্মরণ করাতেই জাগো নিউজের বিশেষ আয়োজন আজকের এই দিনে।\n\n১৫ সেপ্টেম্বর ২০২২, বৃহস্পতিবার। ৩১ ভাদ্র ১৪২৯ বঙ্গাব্দ\n\n\n\nঘটনা\n\n১৬৫৬- ইংল্যান্ড ও ফ্রান্স শান্তিচুক্তি স্বাক্ষর করে।\n\n১৮২১- মধ্য আমেরিকার দেশ গুয়াতেমালা, এল সালভাদর, হন্ডুরাস, নিকারাগুয়া ও ঝকোস্টারিকা স্পেনের উপনিবেশ থেকে মুক্ত হয়ে স্বাধীনতা লাভ করে।\n\n১৮৩৫- ভারতে মুদ্রণযন্ত্রকে সংবাদ পরিবেশনের কাজে ব্যবহারের অনুমতি প্রদান করে ‘লিবার্টি অব দ্য প্রেস অ্যাক্ট’ স্বাক্ষরিত হয়।\n\n১৯১৬- বিশ্বযুদ্ধে প্রথমবারের মত ট্যাঙ্ক ব্যবহৃত হয়।\n\n১৯৪৭- তমদ্দুন মজলিস ‘পাকিস্তানের রাষ্ট্রভাষা বাংলা না উর্দু’ নামে একটি পুস্তিকা প্রকাশ করে।\n\n১৯৭৩- বাংলাদেশকে স্বাধীন দেশ হিসেবে স্বীকৃতি দেয় মিশর ও সিরিয়া।\n\nজন্ম\n\n১২৫৪- ইতালির ভেনিস অঞ্চলের একজন বণিক ও বিখ্যাত পরিব্রাজক মার্কো পোলো।\n\n১৮৭৬- বাঙালি কথাসাহিত্যিক শরৎচন্দ্র চট্টোপাধ্যায়। ব্রিটিশ ভারতের প্রেসিডেন্সি বিভাগের হুগলি জেলার দেবানন্দপুর গ্রামে এক দরিদ্র ব্রাহ্মণ পরিবারে জন্ম। ডাকনাম ছিল ন্যাঁড়া। দক্ষিণ এশিয়ার অন্যতম জনপ্রিয় এবং বাংলা ভাষার সবচেয়ে জনপ্রিয় কথাসাহিত্যিক। তার উল্লেখযোগ্য রচনার মধ্যে আছে- বড়দিদি, পরিণীতা, পল্লীসমাজ, দেবদাস, চরিত্রহীন, শ্রীকান্ত, দত্তা, গৃহদাহ, পথের দাবী, শেষ প্রশ্ন ইত্যাদি। বাংলা সাহিত্যের ইতিহাসে অপ্রতিদ্বন্দ্বী জনপ্রিয়তার দরুন তিনি ‘অপরাজেয় কথাশিল্পী’ নামে খ্যাত। তিনি কলিকাতা বিশ্ববিদ্যালয় থেকে ১৯২৩ সালে জগত্তারিণী স্বর্ণপদক পান। এছাড়াও, তিনি ঢাকা বিশ্ববিদ্যালয়ের থেকে ‘ডিলিট’ উপাধি পান ১৯৩৬ সালে।\n\n১৮৯০- ইংরেজ অপরাধ কল্পকাহিনি লেখক আগাথা ক্রিস্টি। ডেভনের টর্কের এক ধনাঢ্য উচ্চ-মধ্যবিত্ত পরিবারে জন্ম। তিনি ৬৬টি গোয়েন্দা উপন্যাস ও ১৪টি ছোটগল্প সংকলনসহ মোট ৮০টি বই লেখেন। তার রচিত বইগুলোর মধ্যে গোয়েন্দা এরকুল পোয়ারো ও মিস মার্পলের কাহিনিগুলো অন্যতম। তাকে রহস্য উপন্যাসের সবচেয়ে গুরুত্বপূর্ণ ও উদ্ভাবনী লেখকদের একজন হিসেবে গণ্য করা হয়। তার ডাকনাম ‘দ্য কুইন অফ ক্রাইম’। তিনি বিশ্বের দীর্ঘতম সময় ধরে মঞ্চস্থ নাটক দ্য মাউসট্র্যাপ রচনা করেছেন। নাটকটি ১৯৫২ থেকে ২০২০ সাল পর্যন্ত ওয়েস্ট এন্ড থিয়েটারে মঞ্চস্থ হয়েছে। এছাড়া তিনি ম্যারি ওয়েস্টম্যাকট ছদ্মনামে ছয়টি উপন্যাস রচনা করেছেন। সাহিত্যে অবদানের জন্য ১৯৭১ সালে তাকে অর্ডার অব দ্য ব্রিটিশ এম্পায়ারের ডেম কমান্ডার খেতাবে ভূষিত করা হয়। গিনেস বুক অব ওয়ার্ল্ড রেকর্ডস এর তথ্যানুসারে তিনি বিশ্বের সর্বকালের সর্বাধিক বিক্রীত বইয়ের লেখক।\n\n১৯৪৬- একাডেমি পুরস্কারজয়ী চলচ্চিত্র পরিচালক ও চিত্রনাট্য লেখক অলিভার স্টোন।\n\n১৯৮৮- আমেরিকান অভিনেত্রী ও গায়িকা চেলসিয়া কেন।\n\nমৃত্যু\n\n১৯২৬- নোবেল বিজয়ী জার্মান দার্শনিক রুডলফ ক্রিস্টোফ ইউকেন।\n\n১৯৩৮- আমেরিকান লেখক টমাস ওয়লফে।\n\n১৯৭৩- চিলির গায়ক, গীতিকার, কবি ও পরিচালক ভিক্টর হারা।\n\n১৯৮৯- আমেরিকান কবি, লেখক ও সমালোচক রবার্ট পেন ওয়ারেন।\n\n২০০৬- বাংলাদেশি চিত্রশিল্পী ও উদ্যোক্তা নিতুন কুণ্ডু।\n\nদিবস\n\nআন্তর্জাতিক গণতন্ত্র দিবস।\n\nকেএসকে/এএসএম",
    "কুয়েতের সি-ফুড রেস্তোরাঁ ব্যবসায় প্রবাসীরা": "",
    "এসএসসি ইতিহাস mcq সাজেশন ২০২২ pdf": "এসএসসি ইতিহাস mcq সাজেশন ২০২২ এখানে দেয়া হলো। এই এমসিকিউ সাজেশন ঢাকা বোর্ড সহ সব শিক্ষা বোর্ডের পরীক্ষার্থীদের জন্য প্রযোজ্য। এসএসসি ইতিহাস বিষয়ের পরীক্ষা হবে ২৪ সেপ্টেম্বর ২০২২ তারিখ সকাল ১১টায়।\n\nএসএসসি পরীক্ষা ২০২২\n\nপরীক্ষা : এসএসসি (SSC) / সমমান মোট পরীক্ষার্থী : ২০ লাখ ২১ হাজার ৮৬৮ পরীক্ষার্থী সিলেবাস : সংক্ষিপ্ত সিলেবাস (Short syllabus) বোর্ড সংখ্যা : ১১টি শিক্ষা বোর্ড পরীক্ষা শুরুর তারিখ : ১৫ সেপ্টেম্বর ২০২২ সকাল ১১টা পরীক্ষার (তত্ত্বীয়) শেষ তারিখ : ১ অক্টোবর ২০২২ ssc exam 2022\n\nবিষয় : বাংলাদেশের ইতিহাস ও বিশ্বসভ্যতা\n\nঅধ্যায়ের তালিকা :\n\n১ম অধ্যায়: ইতিহাস পরিচিতি\n\n২য় অধ্যায়: বিশ্বসভ্যতা (মিশর, সিন্ধু, গ্রিক ও রোম)\n\n৩য় অধ্যায়: প্রাচীন বাংলার জনপদ\n\n৪র্থ অধ্যায়: প্রাচীন বাংলার রাজনৈতিক ইতিহাস (৩২৬ খ্রিষ্টপূর্বাব্দ-১২০৪ খ্রিষ্টাব্দ)\n\n১০ম অধ্যায়: ইংরেজ শাসনামলে বাংলার স্বাধিকার আন্দোলন\n\n১১শ অধ্যায়: ভাষা আন্দোলন ও পরবর্তী রাজনৈতিক ঘটনাপ্রবাহ\n\n১২শ অধ্যায়: সামরিক শাসন ও স্বাধিকার আন্দোলন\n\n১৩শ অধ্যায়: সত্তরের নির্বাচন এবং মুক্তিযুদ্ধ\n\n১৪শ অধ্যায়: বঙ্গবন্ধু শেখ মুজিবুর রহমানের শাসনকাল (১৯৭২-১৯৭৫)\n\nএসএসসি ইতিহাস mcq সাজেশন ২০২২ (অধ্যায় ভিত্তিক)\n\nইতিহাস ১ম অধ্যায় mcq\n\n১. আমাদের দেশে মুক্তিযুদ্ধ কবে সংঘটিত হয়?\n\nক. ১৯৫২ সালে\n\nখ. ১৯৫৪ সালে\n\nগ. ১৯৬৯ সালে\n\nড়. ১৯৭১ সালে\n\n২. সত্য বিষয়/ঘটনা উপস্থাপন করে কোনটি?\n\nক. বাংলা\n\nড়. ইতিহাস\n\nগ. বিজ্ঞান\n\nঘ. দর্শন\n\n৩. History শব্দটির বাংলা প্রতিশব্দ কী?\n\nড়. ইতিহাস\n\nখ. রাষ্ট্রবিজ্ঞান\n\nগ. দর্শন\n\nঘ. মনোবিজ্ঞান\n\n৪. ‘ইতিহাস’ শব্দের উৎপত্তি হয়েছে কোন শব্দ থেকে?\n\nড়. ইতিহ\n\nখ. ইত্তিহ\n\nগ. ইতিকা\n\nঘ. ইতিম\n\n৫. ‘ইতিহ’ শব্দের অর্থ কী?\n\nক. পুরনো কথা\n\nখ. আগের দিনের কাহিনী\n\nগ. কল্পকাহিনী\n\nড়. ঐতিহ্য\n\n৬. অতীতের ক্রমবিবর্তন ও ঐতিহ্যের বস্তুনিষ্ঠ বিবরণ কী?\n\nড়. ইতিহাস\n\nখ. পৌরনীতি\n\nগ. ভূগোল\n\nঘ. দর্শন\n\n৭. বর্তমান সময়ের ইতিহাসকে কী বলা হয়?\n\nক. সমসাময়িক ইতিহাস\n\nখ. বর্তমান ইতিহাস\n\nড়. সাম্প্রতিক ইতিহাস\n\nঘ. সঠিক ইতিহাস\n\n৮. ঘটে যাওয়া ঘটনাকে ইতিহাস বলেছেন কে?\n\nক. হেরোডোটাস\n\nখ. ই.এইচ. কার\n\nড়. ড. জনসন\n\nঘ. র‍্যাপসন\n\n৯. History শব্দটি কোন শব্দ থেকে উৎপত্তি হয়েছে?\n\nক. History\n\nখ. Histora\n\nগ. Historica\n\nড়. Historia\n\n১০. হিস্টরিয়া শব্দটি প্রথম ব্যবহার করেন কে?\n\nক. ই.এইচ.কার\n\nখ. ড. জনসন\n\nড়. হেরোডোটাস\n\nঘ. র‍্যাপসন\n\nইতিহাস ২য় অধ্যায় mcq\n\n৬২. আদিম যুগের মানুষ কিসের ব্যবহার জানত না?\n\nক. মোবাইলের\n\nখ. কম্পিউটারের\n\nগ. ইন্টারনেটের\n\nড়. আগুনের\n\n৬৩. রাজবংশের শাসন আমল প্রথম শুরু হয় কবে থেকে?\n\nক. খ্রিষ্টপূর্ব ৩০০০ অব্দ থেকে\n\nখ. খ্রিষ্টপূর্ব ৩১০০ অব্দ থেকে\n\nড়. খ্রিষ্টপূর্ব ৩২০০ অব্দ থেকে\n\nঘ. খ্রিষ্টপূর্ব ৩৩০০ অব্দ থেকে\n\n৬৪. আদিম যুগের মানুষ কী জানত না?\n\nড়. কৃষি\n\nখ. ব্যবসায়\n\nগ. লেখাপড়া\n\nঘ. রান্না করা\n\n৬৫. পাথর যুগের প্রথম পর্যায়কে কী বলা হতো?\n\nড়. পুরোপলীয় যুগ\n\nখ. নব্য যুগ\n\nগ. আধুনিক যুগ\n\nঘ. বর্তমান যুগ\n\n৬৬. আদিম যুগের মানুষ কীভাবে পশু শিকার করত?\n\nক. কাঠের অস্ত্র দিয়ে\n\nখ. বাঁশের অস্ত্র দিয়ে\n\nগ. বালামের অস্ত্র দিয়ে\n\nড়. পাথরের অস্ত্র দিয়ে\n\n৬৭. মিশরের সাথে সাদৃশ্য রয়েছে কোনটির?\n\nড়. ইজিপ্ট\n\nখ. ইসিকা\n\nগ. ইপ্তিকা\n\nঘ. ইসিপ্ট\n\n৬৮. মিশরের উত্তরে কী রয়েছে?\n\nক. লোহিত সাগর\n\nখ. সাহারা মরুভূমি\n\nড়. ভূমধ্যসাগর\n\nঘ. আফ্রিকা\n\n৬৯. মিশরের ভূপ্রকৃতির প্রধান বৈশিষ্ট্যের ক্ষেত্রে নিচের কোনটি অধিক যুক্তিযুক্ত?\n\nক. ব্রহ্মপুত্র নদ\n\nড়. নীলনদ\n\nগ. ইয়াংসিকিয়াং\n\nঘ. আমাজান\n\n৭০. মিশরের আয়তন কত?\n\nক. প্রায় দু লাখ বর্গমাইল\n\nখ. প্রায় তিন লাখ বর্গমাইল\n\nড়. প্রায় চার লাখ বর্গমাইল\n\nঘ. প্রায় পাঁচ লাখ বর্গমাইল\n\n৭১. মিশরীয় সভ্যতা স্থায়ী হয়েছিল কয় বছর?\n\nড়. ২৫০০ বছরেরও বেশি\n\nখ. ২৬০০ বছরেরও বেশি\n\nগ. ২৭০০ বছরেরও বেশি\n\nঘ. ২৮০০ বছরেরও বেশি\n\n৭২. মিশরীয় সভ্যতার গোড়াপত্তনের ক্ষেত্রে কার নেতৃত্ব সমর্থনযোগ্য?\n\nক. কাশেমের\n\nখ. নেমেসের\n\nড়. মেনেসের\n\nঘ. সেমেনের\n\nইতিহাস ৩য় অধ্যায় mcq\n\n২০৮. খ্রিষ্টীয় কত শতকের পূর্বপর্যন্ত সময়কে বাংলার প্রাচীন যুগ ধরা হয়?\n\nক. এগারো\n\nখ. বারো\n\nড়. তেরো\n\nঘ. চৌদ্দ\n\n২০৯. প্রাচীন যুগে বাংলার এ অঞ্চলগুলোকে সমষ্টিগতভাবে কী নাম দেওয়া হয়?\n\nক. সমতট\n\nখ. বঙ্গ\n\nড়. জনপদ\n\nঘ. হরিকেল\n\n২১০. ইতিহাস বিষয়ক আলোচনায় কিসের বিভাজন অত্যন্ত গুরুত্বপূর্ণ?\n\nক. সময়ের\n\nখ. বছরের\n\nড়. যুগের\n\nঘ. শতাব্দীর\n\n২১১. গুপ্ত যুগ শুরু হয় কত শতক হতে?\n\nক. প্রথম\n\nখ. দ্বিতীয়\n\nগ. তৃতীয়\n\nড়. চতুর্থ\n\n২১২. গৌড়ের উল্লেখ দেখা যায় সর্বপ্রথম কার গ্রন্থে?\n\nড়. পাণিনির\n\nখ. হেরোডোটাসের\n\nগ. ইৎসির\n\nঘ. মিহিরের\n\n২১৩. গৌড় কিসের নাম?\n\nক. প্রাচীন যুগের\n\nখ. প্রাচীন ইতিহাসের\n\nড়. জনপদের\n\nঘ. বিখ্যাত ব্যক্তির\n\n২১৪. গৌড়দেশের অনেক শিল্প ও কৃষিজাত দ্রব্যের উল্লেখ পাওয়া যায় কোন গ্রন্থে?\n\nক. বৈদিক সাহিত্যে\n\nখ. মহাভারতে\n\nড়. অর্থশাস্ত্রে\n\nঘ. পুরাণে\n\n২১৫. গৌড়ের নাগরিকদের বিলাসব্যসনের পরিচয় পাওয়া যায় কার গ্রন্থে?\n\nক. কৌটিল্যের\n\nড়. ব্যাৎসায়নের\n\nগ. পাণিনির\n\nঘ. হর্ষবর্ধনের\n\n২১৬. পাল রাজাদের আমলে কার নাম ডাক ছিল সবচেয়ে বেশি?\n\nড়. গৌড়ের\n\nখ. বঙ্গের\n\nগ. পুণ্ড্রের\n\nঘ. হরিকেলের\n\n২১৭. উত্তর ভারতের কোন অঞ্চল গৌড়ের অন্তর্ভুক্ত ছিল?\n\nক. দক্ষিণ অঞ্চল\n\nখ. পূর্ব অঞ্চল\n\nগ. পশ্চিম অঞ্চল\n\nড়. বিস্তীর্ণ অঞ্চল\n\n২১৮. গৌড়ের ভাগ্য পরিবর্তনের যথার্থ কারণ হলো-\n\nড়. পাল সাম্রাজ্যের ভাগ্য পরিবর্তন\n\nখ. উন্নত যন্ত্রপাতির আবিষ্কার\n\nগ. সামাজিক পরিবর্তন\n\nঘ. সভ্যতার উৎকর্ষ সাধন\n\nইতিহাস ৪র্থ অধ্যায় mcq\n\n২৭৯. কত শতকের মাঝামাঝি পাল বংশের পতন ঘটে?\n\nক. এগারো\n\nড়. বারো\n\nগ. তেরো\n\nঘ. চৌদ্দ\n\n২৮০. বাংলায় সেন শাসন অব্যাহত ছিল কয় বছর?\n\nক. প্রায় এক শ বছর\n\nড়. প্রায় দু শ বছর\n\nগ. প্রায় তিন শ বছর\n\nঘ. প্রায় চার শ বছর\n\n২৮১. বাংলার রাজনৈতিক জীবনের বিকাশ ঘটেছে কীভাবে?\n\nক. ধারাবাহিকভাবে\n\nখ. পরিকল্পিতভাবে\n\nগ. সাধারণভাবে\n\nড়. বিচ্ছিন্নভাবে\n\n২৮২. সেন রাজত্বের অবসান ঘটে কাদের হাতে?\n\nড়. মুসলমানদের হাতে\n\nখ. হিন্দুদের হাতে\n\nগ. ইংরেজদের হাতে\n\nঘ. পর্তুগিজদের হাতে\n\n২৮৩. গুপ্তযুগের পূর্বে প্রাচীন বাংলার ধারাবাহিক ইতিহাস রচিত না হওয়ার যথার্থ কারণ হলো-\n\nক. তেমন শিক্ষিত লোক ছিল না\n\nড়. তেমন কোনো উপাদান পাওয়া যায় নি\n\nগ. তেমন কোনো ঘটনা পাওয়া যায় নি\n\nঘ. তেমন কোনো প্রয়োজন হয় নি\n\n২৮৪. ভারত আক্রমণ করেন কে?\n\nক. শশাঙ্ক\n\nখ. পাটলিপুত্র\n\nগ. গোপাল\n\nড়. আলেকজান্ডার\n\n২৮৫. গ্রিক লেখকদের কথায় কী নামে বাংলাদেশে এক শক্তিশালী রাজ্য ছিল?\n\nক. সমতট\n\nখ. চন্দ্রদ্বীপ\n\nড়. গঙ্গারিডই\n\nঘ. বঙ্গ\n\n২৮৬. পাটলিপুত্রের নন্দবংশীয় রাজার নাম কী?\n\nড়. মগধাদি\n\nখ. আলেকজান্ডার\n\nগ. গোপাল\n\nঘ. শশাংক\n\n২৮৭. উত্তর বাংলায় মৌর্য শাসন প্রতিষ্ঠিত হয় কার রাজত্বকালে?\n\nক. শশাঙ্কের\n\nখ. গোপালের\n\nগ. আলেকজান্ডারের\n\nড়. সম্রাট অশোকের\n\n২৮৮. সমগ্র বাংলা জয় করা হয় কার রাজত্বকালে?\n\nক. শশাঙ্কের\n\nখ. গোপালের\n\nগ. চন্দ্রগুপ্তের\n\nড়. সমুদ্রগুপ্তের\n\n২৮৯. কোন সময়ে ভারতে গুপ্ত সাম্রাজ্য প্রতিষ্ঠিত হয়?\n\nড়. ৩২০ খ্রিষ্টাব্দ\n\nখ. ৩২১ খ্রিষ্টাব্দ\n\nগ. ৩২২ খ্রিষ্টাব্দ\n\nঘ. ৩২৩ খ্রিষ্টাব্দ\n\nইতিহাস ১০ম অধ্যায় mcq\n\n১০২৫. ‘এনফিল্ড’ নিচের কোনটিকে সমর্থন করেছে?\n\nক. তলোয়ারের নাম\n\nখ. পিস্তলের নাম\n\nগ. অস্ত্রের নাম\n\nড়. রাইফেলের নাম\n\n১০২৬. বিদ্রোহের আগুন প্রথমে জ্বলে ওঠে কোথায়?\n\nক. রংপুরে\n\nখ. দিনাজপুরে\n\nড়. ব্যারাকপুরে\n\nঘ. মেদিনীপুরে\n\n১০২৭. কোন নীতি অনুযায়ী দত্তক পুত্র সম্পত্তির উত্তরাধিকারী হতে পারত না?\n\nড়. স্বত্ববিলোপ\n\nখ. সতীত্ব লোপ\n\nগ. অধিক লোপ\n\nঘ. কর্তব্য লোপ\n\n১০২৮. ইস্ট ইন্ডিয়া কোম্পানির শাসন প্রতিষ্ঠার সাথে সাথে কিসের শোষণ বঞ্চনা শুরু হয়?\n\nক. সামাজিক\n\nখ. রাজনৈতিক\n\nড়. অর্থনৈতিক\n\nঘ. সাংস্কৃতিক\n\n১০২৯. মুঘল সম্রাট দ্বিতীয় বাহাদুর শাহকে কোথায় নির্বাসিত করা হয়?\n\nক. ভারতে\n\nড়. মায়ানমারে\n\nগ. পাকিস্তানে\n\nঘ. নেপালে\n\n১০৩০. সিপাহি বিদ্রোহের সময় ঢাকার বাহাদুর শাহ পার্কে কাদের লাশ ঝুলিয়ে রাখা হয়?\n\nক. পুলিশের\n\nখ. বিডিআরের\n\nগ. আনসরের\n\nড়. সৈনিকের\n\n১০৩১. বাংলার ইতিহাসে কিসের প্রভাব ছিল সুদূরপ্রসারী-\n\nড়. বঙ্গভঙ্গের\n\nখ. বঙ্গভঙ্গরদের\n\nগ. স্বদেশি আন্দোলনের\n\nঘ. অসহযোগ আন্দোলনের\n\n১০৩২. ১৯০৫ খ্রিষ্টাব্দে বাংলা ভাগ করেন কে? (অনুশীলনী-১)\n\nক. লর্ড কর্নওয়ালিস\n\nড়. লর্ড কার্জন\n\nগ. লর্ড চেমসফোর্ড\n\nঘ. লর্ড রিডিং\n\n১০৩৩. হিন্দু-মুসলিম সম্প্রদায়ের সম্প্রীতি চিরতরে নষ্ট হওয়ার যৌক্তিক কারণ কোনটি?\n\nক. স্বাধীনতাযুদ্ধ\n\nখ. স্বদেশি আন্দোলন\n\nগ. ফরায়েজি আন্দোলন\n\nড়. বঙ্গভঙ্গ\n\n১০৩৪. ভারতে বড়লাট লর্ড কার্জন কখন বাংলা ভাগ করেন?\n\nক. ১৯০৪ সালে\n\nড়. ১৯০৫ খ্রিষ্টাব্দে\n\nগ. ১৯০৬ খ্রিষ্টাব্দে\n\nঘ. ১৯০৭ সলে\n\n১০৩৫. লর্ড কার্জন বাংলার কী সম্পর্কে সচেতন ছিলেন?\n\nক. সামাজিক সচেতনতা\n\nড়. রাজনৈতিক সচেতনতা\n\nগ. অর্থনৈতিক সচেতনতা\n\nঘ. সাংস্কৃতিক সচেতনতা\n\nবাংলাদেশের শিক্ষা বোর্ডের তালিকা",
    "বিশ্বের প্রাচীনতম ৬ দেশের অজানা কথা": "সাইফুর রহমান তুহিন\n\nবিলিয়ন বিলিয়ন বছরের পুরোনো এই বিশ্ব ব্রহ্মাণ্ডে কতো সাম্রাজ্যের উত্থান ঘটেছে আর পতন ঘটেছে কতো রাজবংশের তার ইয়ত্তা নেই। উদাহরণস্বরূপ বলা যায়, অনেক দেশ প্রতিষ্ঠিত ও শাসিত হয়েছে সময়ের সেরা রাজা-বাদশাহ এর দ্বারা।\n\nঅনেকেই কৌতুহলী হতে পারেন শতাব্দী-প্রাচীন এসব দেশের বিষয়ে। যারা প্রত্নতাত্ত্বিক বিভিন্ন স্থান ঘুরতে ভালোবাসেন, তাদের জন্য রইলো ঐতিহাসিক ভ্রমণের সেরা গন্তব্যগুলো। জেনে নিন বিশ্বের প্রাচীনতম ৬ দেশের অজানা কথা-\n\nসান মারিনো\n\nইতালি দ্বারা পরিবেষ্টিত সান মারিনো বিশ্বের ক্ষুদ্রতম ও প্রাচীনতম দেশগুলোর মধ্যে একটি। এটি প্রতিষ্ঠিত হয় ৩০১ খ্রিস্টাব্দে। সেন্ট ম্যারিনাস এই রাষ্ট্রের প্রতিষ্ঠাতা যিনি প্রতিবেশী রিমিনি সিটি থেকে এসেছিলেন ধর্মীয় নিপীড়ন থেকে মুক্তির জন্য।\n\n১৬৩০ খ্রিস্টাব্দে পোপের কাছ থেকে স্বাধীনতা পায় দেশটি তবে এর কারণ অজানা। মাত্র ৬১.২ বর্গকিলোমিটার আয়তনের এই দেশটির জনসংখ্যা আসুমানিক ৩৩ হাজার ৬০০।\n\nসান মারিনোর সংবিধানকে মনে করা হয় বিশ্বের প্রাচীনতম সংবিধানগুলোর একটি। সান ম্যারিনোতে বেড়ানোর সেরা সময় এপ্রিল থেকে সেপ্টেম্বর।\n\nফ্রান্স\n\nবিশ্বের প্রাচীনতম দেশগুলোর তালিকায় অন্যতম একটি নাম হলো ফ্রান্স। এই দেশ প্রতিষ্ঠা লাভ করে খ্রিস্টপূর্ব পঞ্চম শতাব্দীতে। এটি তখন প্রতিষ্ঠিত হয় যখন শার্লেমেনের পবিত্র রোমান সাম্রাজ্য আলাদা হয়ে যায় ও রাজা ক্লোভিস সিংহাসনে আরোহণ করেন।\n\nপ্রাচীনকালে ধারণা করা হত, প্রজাদের মধ্যে বৈষম্য সৃষ্টির জন্য রাজারা তাদের ক্ষমতার অপব্যবহার করতেন। তবে আধুনিক যুগের ফ্রান্স প্রাচীনকাল থেকে অনেকটাই আলাদা। একটা সময় দেশটি পুরো ইউরোপের ওপর কতৃত্ব করত। এটি ছিলো রাষ্ট্রটির ঐতিহ্য ও সংস্কৃতির অংশ।\n\nইরান\n\nখ্রিস্টপূর্ব ৬২০ সালে আচায়েমেনিড সাম্রাজ্যের অধীনে প্রতিষ্ঠা লাভ করে ইরান। এটিও বিশ্বের প্রাচীনতম দেশগুলোর একটি। বিভিন্ন সময়ে বিভিন্ন সাম্রাজ্য দ্বারা শাসিত হয়েছে ইরান।\n\nতবে আচায়েমেনিডদের শাসনকাল ছিলো দীর্ঘতম। অতীতে এর নাম ছিলো পার্সিয়া বা পারস্য। ১৯৩০ সালে দেশটি বর্তমান নাম পায়। পার্সিয়ান সংস্কৃতিকে বিশ্বের সবচেয়ে জনপ্রিয় সংস্কৃতিগুলোর একটি হিসেবে গণ্য করা হয়।\n\nইথিওপিয়া\n\nইথিওপিয়া আফ্রিকার প্রাচীনতম দেশ। পাঁচ মিলিয়ন বছর আগে এটি প্রতিষ্ঠা লাভ করে। কৌতুহল জাগানোর মতো ব্যাপার যে, ইথিওপিয়া কখনো ঔপনিবেশিক শাসনের কবলে পড়েনি।\n\nতবে ১৯৩০ সালের দিকে ইতালিয়ান স্বৈরশাসক মুসোলিনি কয়েক বছর দেশটিকে দখল করে রেখেছিলেন। দেশটিতে ঐতিহ্যের বন্ধনগুলো বেশ মজবুত ও বছরের পর বছর ধরে এর ক্রমবিকাশ ঘটেছে।\n\nচীন\n\nতালিকার পরের দেশটি হলো চীন। এটি প্রতিষ্ঠা ঘটে খ্রিস্টপূর্ব ২১০০ সালে। দেশটিকে শাসন করা প্রথম সাম্রাজ্য হলো জিয়া (ইংরেজি উচ্চারণ) সাম্রাজ্য। আর এরাই দেশটিকে দীর্ঘদিন শাসন করে।\n\nখ্রিস্টপূর্ব ২২০০ সালে আধুনিক চীন গড়ে ওঠে ও জন্ম হয় বিশ্বের সবচেয়ে আধুনিক সভ্যতাগুলোর একটির। নিজেদের শত শত বছরের পুরনো সাংস্কৃতিক বন্ধনের সঙ্গে একটি আবেগের সম্পর্ক রাখে চীনা জাতি।\n\nমিশর\n\nমিশরীয় যুগের সূচনা ঘটে খ্রিস্টপূর্ব ষষ্ঠ সহস্রাব্দে। খ্রিস্টপূর্ব ৩১০০ সালে দেশটির প্রতিষ্ঠা লাভ করে। মিশরীয় সভ্যতা ছিলো তার সময়ের সবচেয়ে মজবুত ও প্রভাবশালী সভ্যতাগুলোর একটি। খ্রিস্টপূর্ব ৩২০০ সালে আবিষ্কৃত মিশরীয় বর্ণমালা হায়ারোগ্লিফিকস হলো হাতের লেখার ক্ষেত্রে বিশ্বের সবচেয়ে পুরনো ও মৌলিক পদ্ধতি।\n\nবিভিন্ন সাম্রাজ্য দেশটিকে শাসন করেছে যার মধ্যে আছে পার্সিয়ান ও অটোমান সাম্রাজ্য। নবম থেকে দশম শতাব্দীর মধ্যে আরবরা মিশরের কর্তৃত্ব নেয় যদিও দেশটির পুনর্গঠন শুরু হয়েছে আরও আগ থেকেই।\n\nআজ সেখানে আকর্ষণীয় যা যা আছে কিংবা দেশটি যে অবস্থায় আছে এ জায়গায় আসার পেছনে একটি বড় ভূমিকা রেখেছে তার সমৃদ্ধ ইতিহাস। মিশরের পিরামিড ও অন্যান্য ঐতিহাসিক নিদর্শন চুম্বকের মতো টানে বিশ্বের অগণিত পর্যটককে।\n\nলেখক: ফ্রিল্যান্স সাংবাদিক ও ভ্রমণ লেখক।\n\nজেএমএস/এএসএম",
    "সীমান্তে মিয়ানমারের গোলাগুলি গ্রহণযোগ্য মনে করছেন না বিভিন্ন দেশের দূতরা": "সীমান্তে মিয়ানমারের গোলাগুলি গ্রহণযোগ্য মনে করছেন না বিভিন্ন দেশের দূতরা\n\nবাংলাদেশ সীমান্তের কাছে মিয়ানমারের চলমান গোলাগুলির ঘটনাকে গ্রহণযোগ্য মনে করছেন না বিভিন্ন দেশের রাষ্ট্রদূতরা। এ বিষয়ে তারা বাংলাদেশকে সব ধরনের সহায়তা দেওয়ার আশ্বাস দিয়েছেন।\n\nঢাকায় রাষ্ট্রীয় অতিথি ভবন পদ্মায় মঙ্গলবার কূটনৈতিক ব্রিফিংয়ে আসিয়ানভুক্ত দেশের বাইরে অন্য সব দেশের ঢাকায় নিযুক্ত মিশন প্রধানদের আমন্ত্রণ জানানো হয়। এই আমন্ত্রণে অধিকাংশ দেশ সাড়া দিলেও আসেনি মিয়ানমারের ঘনিষ্ঠ বন্ধুরাষ্ট্র হিসেবে পরিচিত চীন।\n\nবিভিন্ন দেশের রাষ্ট্রদূত ও হাই কমিশনারকে মিয়ানমার সীমান্তে গোলাগুলি ও হতাহতের ঘটনায় বাংলাদেশ তার অবস্থান জানিয়ে দেয়। ভারপ্রাপ্ত পররাষ্ট্র সচিব অবসরপ্রাপ্ত রিয়ার অ্যাডমিরাল খুরশেদ আলম তাদেরকে মিয়ানমার সীমান্তে উত্তেজনার বিষয়ে ব্রিফ করেন।\n\nবৈঠকে ইউরোপীয় ইউনিয়নের সদস্য দেশগুলো ছাড়াও যুক্তরাষ্ট্র, যুক্তরাজ্য, মিশর, তুরস্ক, জাপান, রাশিয়া, ভারত সহ প্রায় সব দেশের প্রতিনিধি অংশ নেয়।\n\nপরে সাংবাদিকদের ভারপ্রাপ্ত পররাষ্ট্র সচিব বলেন, ‘আমরা এই কথা বলেছি যে, আমরা রোহিঙ্গাদের নিয়েছি পাঁচ বছর হয়ে গেল। তারা (মিয়ানমার) একটা রোহিঙ্গাও আজ পর্যন্ত ফেরত নেয়নি। আমাদের প্রধানমন্ত্রীও বলেছেন যে, আমরা ধৈর্য্যের সাথে কাজ করছি।’\n\nখোরশেদ আলম বলেন, ‘মিয়ানমারের উসকানিতে পা না দিয়ে বাংলাদেশ ধৈর্য্য পরীক্ষা দিয়ে যাচ্ছে। রাষ্ট্রদূতরা জানিয়েছেন, মিয়ানমার ইস্যুতে বাংলাদেশ জাতিসংঘে গেলে সর্বাত্মক সহায়তা করা হবে।’\n\n‘বৈঠকে দূতদের জানানো হয়েছে, বাংলাদেশ এমন কোন কাজ করেনি, যে এদেশের নাগরিকরা নিজেদের জমিতে নিরাপদে বসবাস করতে পারবে না, গরু-বাছুর চরাতে পারবে না, ঘরে থাকতে পারবে না।’\n\nখোরশেদ আলম বলেন, ‘অভ্যন্তরীণ যে ধরনের গোলযোগই থাকুক, এ দেশের সীমানায়, মিয়ানমারের গোলা, মর্টার শেল আসা অগ্রহণযোগ্য মনে করেছেন সব দেশের রাষ্ট্রদূতরা। তারা বলেছেন, তারা ঢাকার অবস্থান তাদের ক্যাপিটালে জানাবেন।’\n\nপ্রসঙ্গত, বাংলাদেশ সীমান্তের ওপারে বেশ কিছুদিন ধরে বিদ্রোহী আরাকান আর্মির সঙ্গে লড়াই চলছে, মিয়ানমার সেনাদের খবর আসছে। এই লড়াইয়ের মধ্যে মিয়ানমার সেনাদের ছোড়া বেশ কিছু মর্টার শেল কয়েক দফায় বাংলাদেশের অভ্যন্তরে এসে পড়েছে।\n\nসবশেষ শুক্রবার রাতে বান্দরবানের নাইক্ষ্যংছড়ির তুমব্রু কোনারপাড়া সীমান্তে মিয়ানমার সেনাবাহিনীর ছোড়া চারটি মর্টার শেল এসে পড়ে। এতে শূন্যরেখায় রোহিঙ্গা ক্যাম্পে এক যুবক নিহত হন। আহত হন রোহিঙ্গা শিশুসহ পাঁচজন।\n\n(ঢাকাটাইমস/২০সেপ্টেম্বর/ওএফ/ডিএম)",
    "চুয়াডাঙ্গায় নকল প্রসাধনী ধ্বংস, জরিমানা ৫০ হাজার টাকা": "চুয়াডাঙ্গায় অনুমোদনহীন এবং নকল প্রসাধনী বিক্রির অপরাধে এক প্রতিষ্ঠানকে ৫০ হাজার টাকা জরিমানা করা হয়েছে। এসময় লক্ষাধিক টাকার সকল পণ্য ধ্বংস করা হয়েছে।\n\nসোমবার (৫ সেপ্টেম্বর) দুপুর ২টার দিকে জাতীয় ভোক্তা অধিকার সংরক্ষণ অধিদপ্তর চুয়াডাঙ্গা জেলা কার্যালয়ের সহকারী পরিচালক সজল আহমেদ এ অভিযান চালান।\n\nজানা গেছে, গোপন তথ্যের ভিত্তিতে শহরতলীর দৌলতদিয়াড় এলাকার মেসার্স টনি এন্টারপ্রাইজে অভিযান চালানো হয়। অভিযানে দেশে অনুমোদন নেই এমন বিভিন্ন ধরনের বিপুল পরিমাণ নামিদামি কোম্পানির প্রসাধনী ক্রিম পাওয়া যায়। বিদেশে উৎপাদন লেখা থাকলেও দেশেই গোপনে এসব নকল পণ্য তৈরি করা হয়েছে। পরে এসব নকল প্রসাধনী ধ্বংস করে মেসার্স টনি এন্টারপ্রাইজের মালিক এনামুল হককে ৫০ হাজার টাকা জরিমানা করা হয়।\n\nভোক্তা অধিকার সংরক্ষণ অধিদপ্তর চুয়াডাঙ্গা জেলা কার্যালয়ের সহকারী পরিচালক সজল আহমেদ বলেন, একজন ডিলার বিভিন্ন নামিদামি ব্র্যান্ডের নামে নকল ও অবৈধ প্রসাধনী ক্রিম বিক্রি করছেন। বেশিরভাগ ক্রিম তিনি নিয়ে আসেন পটুয়াখালী, কুষ্টিয়া ও রাজশাহী থেকে। ক্রিমগুলোতে লেখা আছে, মেড ইন ইন্ডিয়া, চায়না বা মিশর। কিন্তু প্রকৃতপক্ষে এগুলো বাংলাদেশেই তৈরি হয়েছে।\n\nতিনি আরও বলেন, সরকারে অনুমোদনহীন, বিক্রয় নিষিদ্ধ এসব পণ্য তিনি আড়ালে বিক্রি করছিলেন। আমরা হাতেনাতে এগুলো জব্দ করেছি। ৫০ হাজার টাকা জরিমানা এবং প্রায় লক্ষাধিক টাকার নকল ও অবৈধ পণ্য ধ্বংস করা হয়েছে।\n\nসালাউদ্দীন কাজল/এমআরআর/এএসএম",
    "ইতিহাসের আজকের এই দিন": "ডিএমপি নিউজ: ইতিহাসের দিনপঞ্জি মানুষের কাছে সব সময় গুরুত্ব বহন করে। আজকের দিনটি কাল হয়ে যায় অতীত। তাই প্রতিটি দিনই এক একটি ইতিহাস। আজ ২ সেপ্টেম্বর ২০২২ শুক্রবার এক নজরে দেখে নিন ইতিহাসের আজকের এই দিনে কি কি ঘটেছিল, কে কে জন্ম নিয়েছিলেন ও মৃত্যু বরণ করেছিলেন।\n\nএক নজরে ইতিহাসের পাতায় ২ সেপ্টেম্বর ঘটনাবলি:\n\n৪৪ খৃস্টপূর্ব – মিশরের ফারাও সপ্তম ক্লিওপেট্রা তার পুত্র পঞ্চদশ টলেমি সিজারিয়নকে সহকারী শাসক হিসেবে ঘোষণা করেন।\n\n৩১ খৃস্টপূর্ব – রোমান গৃহযুদ্ধ: গ্রীসের পশ্চিম উপকূলের অ্যাক্টিয়ামের যুদ্ধে অক্টোভিয়ান মার্ক আন্টনি ও ক্লিওপেট্রার সৈন্যদের পরাস্ত করেন।\n\n১৬৪৯ – ইতালির ক্যাস্টো শহর [পোপ দশম ইন্নোসেন্টের সৈন্যদের দ্বারা সম্পূর্ণভাবে ধ্বংস হয়।\n\n১৬৬৬ – লন্ডনে এক ভয়াবহ অগ্নিকাণ্ডে প্রায় ১০,০০০ বাড়ি পুড়ে যায় (সেন্ট পলের ক্যাথেড্রাল সহ)। এই অগ্নিকাণ্ড প্রায় তিন দিন যাবৎ চলে।\n\n১৭৫২ – যুক্তরাজ্য গ্রেগারিয়ান দিনপঞ্জি গ্রহণ করে নেয়।\n\n১৭৯২ – ফরাসি বিপ্লব সময় বিপ্লবীরা তিনজন রোমান ক্যাথলিক বিশপ ও প্রায় দুইশত পুরোহিতদের হত্যা করে। এই ঘটনা সেপ্টেম্বর গনহত্যা নামে পরিচিত।\n\n১৮০১ – ফ্রান্সের বিরুদ্ধে ওসমানীয় ও বৃটিশ সেনাদের ব্যাপক যুদ্ধের পর অবশেষে ফরাসী বাহিনী পরাজিত হয়ে মিশর ত্যাগ করতে বাধ্য হয়।\n\n১৮৭০ – ফ্রাঙ্কো-প্রুশিয়ান যুদ্ধ: সেদানের যুদ্ধে প্রুশিয়া ফরাসি সম্রাট তৃতীয় নেপোলিয়ন ও তার ১০০,০০০ সৈন্যকে বন্দি করে।\n\n১৯১৪ – রাশিয়ার সেন্ট পিটার্সবুর্গের নাম পরিবর্তন করে রাখা হয় পেট্রোগার্ড।\n\n১৯৩৯ – দ্বিতীয় বিশ্বযুদ্ধে নাজি জার্মানি পোল্যান্ড আক্রমণ করে যুদ্ধের সূচনা করে।\n\n১৯৩৯ – ব্রিটেনে ১৯ থেকে ৪১ বছর বয়সী পুরুষদের বাধ্যতামূলকভাবে সেনাবাহিনীতে নিয়োগ করা হয়।\n\n১৯৪৫ – দ্বিতীয় বিশ্বযুদ্ধে শেষ হয়। টোকিও উপসাগরে জাপান আত্মসমর্পণ করে।\n\n১৯৪৫ – ভিয়েতনাম ফ্রান্সের থেকে স্বাধীনতা ঘোষণা করে।\n\n১৯৪৭ – ঢাকা বিশ্ববিদ্যালয়ের অধ্যাপক আবুল কাশেমের নেতৃত্বে তমদ্দুন মজলিস নামক সাংস্কৃতিক সংগঠন প্রতিষ্ঠিত হয়।\n\n১৯৪৯ – জাপানি আক্রমনে চীনের চান-কিঙ-এ ১৭০০ জন নিহত হয়।\n\n১৯৫৮ – চীনের প্রথম টেলিভিশন স্টেশন পিকিং-এ চালু হয়।\n\n১৯৭০ – নাসা (NASA) দুইটি অ্যাপোলো(Apollo) চন্দ্র অভিযান বাতিল ঘোষণা করে।\n\n১৯৮১ – বেলিজ স্বাধীনতা লাভ করে।\n\n১৯৮৫ – চলচ্চিত্রকার সত্যজিৎ রায় ভারতবর্ষের অনন্য চলচ্চিত্র উৎকর্ষ কেন্দ্র নন্দন উদ্বোধন করেন।\n\n১৯৯১ – যুক্তরাষ্ট্র এস্তেনিয়া, লাটভিয়া ও লিথুয়ানিয়া কে স্বীকৃতি দেয়।\n\n২০০৫ – চট্টগ্রামে চিলড্রেন ক্যান্সার হোম উদ্বোধন হয়।\n\nআজকে যাদের জন্ম:\n\n১৫৪৮ – ভিন্সেঞ্জো স্কামজ্জি, ইতালীয় স্থপতি।\n\n১৬৭৫ – উইলিয়াম সামারভিল, ইংরেজ কবি।\n\n১৭৭৮ – লুই বোনাপার্ট, ফরাসি বংশোদ্ভূত ডাচ রাজা।\n\n১৮১০ – উইলিয়াম সেমুর টেইলার, মার্কিন শিক্ষাবিদ ও ইতিহাসবিদ।\n\n১৮৫৩ – উইলহেম অসওয়াল্ড, নোবেল বিজয়ী জার্মান রসায়নবিদ।(মৃ.০৪/০৪/১৯৩২)\n\n১৮৭৭ – ফ্রেডেরিক সডি, ইংরেজ রসায়নবিদ। (মৃ. ১৯৫৬)\n\n১৮৯৪ – জোসেফ রথ, অস্ট্রীয় সাংবাদিক ও লেখক।\n\n১৯১৩ – বিল সাঙ্কলয়, স্কটিশ ফুটবলার ও ম্যানেজার।\n\n১৯২০ – বাংলা সাহিত্যের খ্যাতনামা বাঙালি কবি বীরেন্দ্র চট্টোপাধ্যায়।(মৃ.১১/০৭/১৯৮৫)\n\n১৯২৩ – রেনে থম, ফরাসি গণিতবিদ।\n\n১৯৩৩ – ম্যাথিইয়েউ কেরেকোউ, লেবানিজ সৈনিক, রাজনীতিক ও প্রেসিডেন্ট।\n\n১৯৩৮ – গিউলিয়ানো গেমা, ইতালিয়ান অভিনেতা।\n\n১৯৪৮ – ক্রিস্টা মকাউলিফে, আমেরিকান শিক্ষাবিদ ও মহাকাশচারী।\n\n১৯৫২ – জিমি কনর্স, প্রাক্তন মার্কিন টেনিস চ্যাম্পিয়ন।\n\n১৯৬৬ – সালমা হায়েক, মেক্সিকান-মার্কিন অভিনেত্রী, পরিচালক, টেলিভিশন ও চলচ্চিত্র প্রযোজক।\n\n১৯৬৭ – আন্ড্রেয়াস মোয়েলার, জার্মান সাবেক ফুটবলার ও ম্যানেজার।\n\n১৯৭৭ – ফ্রেডেরিক কানোউটে, মালির সাবেক ফুটবলার।\n\n১৯৮১ – ক্রিস ট্রেমলেট, ইংরেজ সাবেক ক্রিকেটার।\n\n১৯৮২ – জোয়ি বার্টন, ইংরেজ সাবেক ফুটবলার।\n\n১৯৮৮ – ইশান্ত শর্মা, ভারতীয় ক্রিকেটার।\n\n১৯৮৮ – জাভি মার্টিনেজ, স্প্যানিশ ফুটবলার।\n\nআজকে যাদের মৃত্যু:\n\n৪২১ – কনস্টানটিয়াস, রোমান সম্রাট।\n\n১৮২০ – জিয়াকিং, চীন সম্রাট।\n\n১৮৬৫ – উইলিয়াম রোয়ান হ্যামিল্টন, আইরিশ গণিতবিদ ও বিজ্ঞানী।\n\n১৯১০ – হেনরি রুশো, ফরাসি চিত্রশিল্পী।\n\n১৯১৩ – ওকাকুরা কাকুজো, জাপানের প্রখ্যাত শিল্পী ও বাংলায় বিংশ শতকের গোড়ার দিকে নব উন্মেষের সূচনাকারী। (জ.২৬/১২/১৮৬২)\n\n১৯৩৩ – অনাথবন্ধু পাঁজা, ব্রিটিশ বিরোধী স্বাধীনতা আন্দোলনের শহীদ বিপ্লবী।(জ.২৯/১০/১৯১১)\n\n১৯৩৭ – চট্টো নামে পরিচিত বীরেন চট্টোপাধ্যায়, আন্তর্জাতিক খ্যাতিসম্পন্ন কমিউনিস্ট বিপ্লবী। (জ.৩১/১০/১৮৮০)\n\n১৯৪৬ – প্রমথ চৌধুরী, বাংলা ভাষার সাহিত্যিক।(জ.০৭/০৮/১৮৬৮)\n\n১৯৫২ – বেণী মাধব দাস, প্রাজ্ঞ বাঙালি পণ্ডিত, শিক্ষক, দেশপ্রেমিক এবং শরৎচন্দ্র বসু, সুভাষচন্দ্র সহ আরও অনেক প্রখ্যাত ব্যক্তির শিক্ষাগুরু।(জ.২২/১১/১৮৮৬)\n\n১৯৬৭ – আয়েত আলী খাঁ, উপমহাদেশের প্রখ্যাত উচ্চাঙ্গ সঙ্গীতশিল্পী, সেতার ও সুরবাহার বাদক। (জ. ১৮৮৪)\n\n১৯৬৯ – হো-চি-মিন, ভিয়েতনামের রাষ্ট্রপতি ও প্রধানমন্ত্রী\n\n১৯৭৩ – জে. আর. আর. টলকিন, ইংরেজ ঔপন্যাসিক, ছোট গল্পকার, কবি ও ভাষাতত্ত্ববিৎ।\n\n১৯৯১ – আলফান্সো গার্সিয়া রোব্লেয়া, নোবেল পুরস্কার বিজয়ী মেক্সিকান রাজনীতিবিদ ও কূটনীতিক।\n\n১৯৯২ – বারবারা ম্যাকলিন্টক, নোবেলজয়ী মার্কিন জীববিজ্ঞানী।\n\n১৯৯৬ – মাহমুদ হাসান গাঙ্গুহী, ভারতীয় দেওবন্দি ইসলামি পণ্ডিত ও মুফতি।\n\n১৯৯৭ – ভিক্টর ফ্রাঙ্কেল, অস্ট্রিয়ান নিউরোলজিস্ট।\n\n২০০১ – ক্রিশ্চিয়ান বার্নার্ড, দক্ষিণ আফ্রিকান সার্জন ও শিক্ষাবিদ।\n\n২০০৯ – ইয়েদুগুরি সন্দিন্তি রাজশেখর রেড্ডি, ভারতের অন্ধ্রপ্রদেশ রাজ্যের প্রাক্তন মুখ্যমন্ত্রী।\n\n২০১৩ – রোনাল্ড কোসে, নোবেল পুরস্কার বিজয়ী ইংরেজ বংশোদ্ভূত আমেরিকান অর্থনীতিবিদ ও লেখক।\n\n২০১৪ – নরম্যান গর্ডন, দক্ষিণ আফ্রিকান ক্রিকেটার।\n\n২০২১ – ভারতীয় অভিনেতা সিদ্দার্থ শুক্লা। (জ. ১২/১২/১৯৮০)\n\nআজকের দিবস:\n\nভিয়েতনামের জাতীয় দিবস\n\nবিশ্ব নারিকেল দিবস",
    "রাষ্ট্রীয় সফরে ইসরায়েল পৌঁছেছেন আমিরাতের পররাষ্ট্রমন্ত্রী": "সম্পর্ক স্বাভাবিক করার দুই বছর পূর্তি উপলক্ষে রাষ্ট্রীয় সফরে ইসরায়েলের তেল আবিব পৌঁছেছেন সংযুক্ত আরব আমিরাতের পররাষ্ট্রমন্ত্রী শেখ আবদুল্লাহ বিন জায়েদ। খবর আল-আরাবিয়ার।\n\nসংযুক্ত আরব আমিরাতের মন্ত্রণালয় বলেছে, এই সফরটি কয়েক দিন ধরে চলবে এবং মন্ত্রীর সঙ্গে উচ্চ-পর্যায়ের অর্থনৈতিক প্রতিনিধিদলও ছিল।\n\nসংযুক্ত আরব আমিরাতের শীর্ষ কূটনীতিক ইসরায়েলের উর্ধ্বতন কর্মকর্তাদের সঙ্গে দ্বিপাক্ষিক সম্পর্ক এবং আমিরাত-ইসরায়েল সহযোগিতার সম্ভাবনা সম্পর্কিত সাধারণ স্বার্থের বেশ কয়েকটি বিষয় নিয়ে আলোচনা করবেন।\n\nটাইমস অব ইসরায়েল জানিয়েছে, সংযুক্ত আরব আমিরাতের পররাষ্ট্রমন্ত্রীর সঙ্গে দেখা করার কথা রয়েছে ইসরায়েলের প্রধানমন্ত্রী ইয়াইর লাপিদের। দেখা করার পর একটি সংবাদ সম্মেলন হবে।\n\nসংযুক্ত আরব আমিরাত ২০২০ সালের সেপ্টেম্বরে মার্কিন ব্রোকার আব্রাহাম অ্যাকর্ডস স্বাক্ষরের মাধ্যমে ইসরায়েলের সঙ্গে সম্পর্ক স্বাভাবিক করে। বাহরাইন, মরক্কো এবং সুদানও একই পথ অনুসরণ করেছে।\n\nইসরায়েল, মার্কিন, বাহরাইন, মিশর এবং মরক্কোর পররাষ্ট্রমন্ত্রীদের সঙ্গে একটি আঞ্চলিক শীর্ষ সম্মেলনে যোগ দিতে আমিরাতের পররাষ্ট্রমন্ত্রী মার্চ মাসে ইসরাইল সফর করেছিলেন।\n\n(ঢাকাটাইমস/১৫সেপ্টেম্বর/এসএটি)",
    "উয়েফা নেশনস লিগের ম্যাচে জয় পেয়েছে তিন জায়ান্ট": "উয়েফা নেশনস লিগের ম্যাচে জয় পেয়েছে তিন জায়ান্ট। গ্রুপ ফোরে পোল্যান্ডকে ২-০ গোলে হারিয়ে সেমিফাইনাল থেকে ১ পয়েন্ট দূরে রয়েছে নেদারল্যান্ডস। একই গ্রুপের আরেক ম্যাচে ওয়েলসের বিপক্ষে ২-১ গোলের জয় তুলে সেমিফাইনালে যাওয়ার রেসে টিকে রইলো বেলজিয়াম।\n\nআর গ্রুপ ওয়ানের ম্যাচে অস্ট্রিয়াকে ২-০ গোলে হারিয়ে রেলিগেশন এড়ানোর সম্ভাবনা তৈরি করেছে ফ্রান্স। গেলো জুনে প্রথম লেগে অস্ট্রিয়ার মাঠে প্রথমার্ধে পিছিয়ে পড়ার পর শেষ দিকে এমবাপ্পের গোলে হার এড়িয়েছিল ফ্রান্স। এবার তার গোলেই এগিয়ে গেল ফরাসীরা। ৫৬ মিনিটে দলকে এগিয়ে নেন এমবাপ্পে। ১০ মিনিট পর ব্যবধান বাড়ালেন জিরুদ। তাতেই ২-০ গোলে জয় নিশ্চিত হয় ফ্রান্সের। পাঁচ ম্যাচে ১০ পয়েন্ট নিয়ে এখন শীর্ষে ক্রোয়েশিয়া। ১ পয়েন্ট কম নিয়ে দুইয়ে ডেনমার্ক, ৫ পয়েন্ট নিয়ে তিনে ফরাসীরা। শেষ রাউন্ডে ক্রোয়েশিয়া খেলবে অস্ট্রিয়ার বিপক্ষে আর ডেনমার্ক মুখোমুখি হবে ফ্রান্সের।\n\nআন্তর্জাতিক প্রীতি ম্যাচ রাতে মাঠে নামবে ব্রাজিল, চিলি, উরুগুয়ে ও মিশর। শনিবার ভোরে খেলবে আর্জেন্টিনা। কাতার বিশ্বকাপের প্রস্তুতির অংশ হিসেবে ১১ বছর পর ঘানার মুখোমুখি হচ্ছে ব্রাজিল।\n\nবাংলাদেশ সময় রাত সাড়ে ১২টায় শুরু হবে ম্যাচ। আগের চার দেখায় কখনোই ব্রাজিলকে হারাতে পারেনি ঘানা। প্রীতি ম্যাচে সবশেষ ২০১১ সালে মুখোমুখি হয়েছিলো দু’দল। জয়কে ছাপিয়ে কাতার বিশ্বকাপের জন্য দলের খেলোয়াড়দের ঝালিয়ে নিতে চায় ব্রাজিল দলের কোচ তিতে। শেষ ১৩ ম্যাচে অপরাজিত থেকে উড়ছে সেলেসাওরা। অন্যদিকে, শনিবার ভোর ৬টায় হন্ডুরাসের মুখোমুখি হবে আর্জেন্টিনা। আলবিসেলেস্তেরাও মাঠে নামছে বিশ্বকাপের আগে নিজেদের ঝালিয়ে নিতে। হন্ডুরাসের সঙ্গে আগের দুই দেখায় দুটিতেই জিতেছে দু’বারের বিশ্বচ্যাম্পিয়নরা। সবশেষ ২০১৬ সালে মুখোমুখি হয়েছিলো দু’দল।\n\nউয়েফা নেশনস লিগের হাই ভোল্ডেজ ম্যাচে রাতে মাঠে নামবে ইতালি মুখোমুখি ইংল্যান্ড। অপর ম্যাচে জার্মানির প্রতিপক্ষ হাঙ্গেরি। দুইটি ম্যাচই শুরু হবে বাংলাদেশ সময় রাত ১২ টা ৪৫ মিনিট।\n\nমাঠের খেলায় সাম্প্রতিক সময়ে ভাল ফর্মে নেই ইংল্যান্ড। নেশনস লিগের প্রথম ধাপে ৪ম্যাচ খেলে একটিতেও জয়ের দেখা পাইনি হ্যারি কেইনরা। চার ম্যাচে শূন্য পয়েন্ট নিয়ে টেবিলের তলানিতে ইংলিশরা।তাই এ ম্যাচ জিতে জয়ের ধারায় ফিরতে মরিয়া গ্যারেথ সাউথগেটের দল। অন্যদিকে খারাপ সময় যাচ্ছে ইতালিয়ান ফুটবলেও। আগেই কাতার বিশ্বকাপের মূলপর্বে খেলার সুযোগ হারিয়েছে চার বারের বিশ্ব চ্যাম্পিয়নরা। নেশনস লিগেও চার ম্যাচে জয় মাত্র একটিতে। তাই এ ম্যাচ জিতেত মরিয়া রবার্তো মানচিনির দল। দুই দলের শেষ দেখায় গোলশুন্য ড্র হয় ম্যাচটি।",
    "রহস্যময় ৭ পাহাড় দেখলেই বিস্ময়ে চোখ হবে ছানাবড়া!": "বিশ্বের আনাচে কানাচে ছড়িয়ে ছিটিয়ে আছে অত্যাশ্চর্য সব প্রাকৃতিক নিদর্শন। যা দেখলে শুধু মন ভরেই যায় না, বরং চোখ বিস্মিত হয়ে প্রকৃতির সব রং ও রূপ উপভোগে মুগ্ধ হয়ে যায়।\n\nবিশ্বে এসব সব স্থান আছে যেখানে গেলে আপনার মনে হবে কোনো এক কল্পনার জগতে এসে পড়েছেন! বিস্ময়ে হয়তো মুখ থেকে বেরিয়ে পড়বে ‘বিশ্বে এমনো স্থান থাকতে পারে, সত্যিই অসাধারণ’।\n\nপ্রকৃতি যেমন সুন্দর তেমনই রহস্যময়ও বটে। প্রকৃতির রহস্য ভেদ করা অনেক ক্ষেত্রেই কঠিন। বিশ্বে এমনো কিছু স্থান ও প্রাকৃতিক নিদর্শন আছে, যা মানুষ যুক্তি ও বিজ্ঞান দিয়েও কখনো কখনো ব্যাখ্যা করতে পারে না।\n\nতেমনই বিশ্বের আশ্চর্যজনক ও রহস্যময় কিছু পাহাড়-পর্বত আছে, যা দেখলে বিস্ময়ে আপনার চোখ হবে ছানাবড়া-\n\nরংধনু পর্বতমালা, চীন\n\nচীনের এই রহস্যময় পাহাড়টি ঝানগিয়া ড্যাংশিয়া ল্যান্ডফর্ম জিওলজিক্যাল পার্কের অন্তর্ভুক্ত। প্রকৃতি কতটা রহস্যময় তার উদাহরণ হলো এই পাহাড়। দেখতেই প্রাণ জুড়িয়ে যায় সবার।\n\nরংধনু পর্বত দেখতে প্রকৃতির শিল্পকর্মের মতো! এই পাহাড়ের চূড়াগুলো কয়েকশ মিটার লম্বা। পুরো পাহাড়জুড়েই যেন রংবেরঙের কার্পেট বিছিয়ে রাখা হয়েছে। উপর থেকে দেখলে আরও সুন্দর দেখায় রংধনু পাহাড়।\n\nমাউন্ট কিনাবালু, মালয়েশিয়া\n\n৪ হাজার ৯২ মিটার উচ্চতায় দাঁড়িয়ে আছে কিনাবালু পর্বত। বিশ্বের সবচেয়ে জৈবিকভাবে বৈচিত্র্যময় স্থানগুলোর মধ্যে একটি এই পর্বত।\n\nমালয়েশিয়ার কিনাবালু জাতীয় উদ্যানে বোর্নিও দ্বীপে অবস্থিত পর্বতটি। পাহাড়ের চারপাশের অঞ্চলে বেশ কয়েকটি ওরাঙ্গুটানের আবাসস্থল।\n\nবিশাল এই পর্বতের যতই কাছে এগিয়ে যাওয়া যায় ততই সেটিকে দানবের ন্যায় মনে হয়। পর্বতের চূড়া সব সময়ই মেঘে আচ্ছাদিত থাকে। মনে হয় যেন হাওয়ায় ভাসছে পুরো পর্বত।\n\nসিনাই পর্বত, মিশর\n\nমিশরের সিনাই উপদ্বীপে অবস্থিত পাহাড়। জাবাল মুসা বা মাউন্ট মোজেস নামেও পরিচিত। বিশ্বাস করা হয়, মুসা (আঃ) এই পর্বতে ১০টি আদেশ পেয়েছিলেন। পবিত্র এই স্থান ধর্মপ্রাণ মুসলমানদের আনাগোনায় সব সময় মুখরিত থাকে।\n\nমাউন্ট তারানাকি, নিউজিল্যান্ড\n\nতারানাকির উচ্চতা ২ হাজার ৫১৮ মিটার। এই পাহাড়ের কাছাকাছি বসবাসকারী উপজাতিরা একে পবিত্র বলে মনে করে। মাওরি কিংবদন্তি অনুসারে, তারানাকিকে একটি শান্তিপূর্ণ পর্বত হিসেবে বিবেচনা করা হয়।\n\nএখানে একটি সুন্দর নদী আছে, যা পাহাড়ের কাছাকাছি বয়ে চলেছে। এই নদী পাহাড়বাসী ও প্রাণীদের জীবনকে সহজ করেছে।\n\nকৈলাস পর্বত, চীনের স্বায়ত্তশাসিত অঞ্চল\n\nকৈলাস সম্ভবত পৃথিবীর অন্যতম রহস্যময় পর্বত! এর উচ্চতা ৬ হাজার ৬৩৮ মিটার। হিন্দু ধর্মাবলম্বীদের কাছে পর্বতটি অত্যন্ত ধর্মীয় গুরুত্ব বহন করে। তদের কাছে এই পর্বত পবিত্র স্থান হিসেবে বিবেচিত হয়।\n\nবছরে লাখ লাখ মানুষ জড়ো হন কৈলাস পর্বতের গোড়ায়। অনেক হিন্দু ধর্মাবলম্বীরা এখানে আসেন তীর্থ করতে। তবে এখনো পর্যন্ত কেউ এই পর্বতে আরোহণ করতে পারেনি। এই পর্বতের আবহাওয়াও বেশ রহস্যময়, এ কারণে কৈলাসে আরোহণ করা কঠোরভাবে নিষিদ্ধ।\n\nমাউন্ট ফুজি, জাপান\n\nমাউন্ট ফুজি জাপানের সর্বোচ্চ ও সবচেয়ে পবিত্র পর্বত। ৩ হাজার ৭৭৬ মিটার উচ্চতার এই পর্বতের নামকরণ করা হয়েছে আগুনের বৌদ্ধ দেবী, ফুজির নামে।\n\nখুবই সুন্দর এই পর্বত যেন ছবির মতো করে এঁকেছে প্রকৃতি। বিশ্বের বিভিন্ন দেশের পর্যটকরা ছুটে যান মাউন্ট ফুজি দেখতে।\n\nবাঙ্গেল বাঙ্গেল রেঞ্জ, অস্ট্রেলিয়া\n\nঅস্ট্রেলিয়ার পুর্নুলুলু ন্যাশনাল পার্কের এই সুউচ্চ গম্বুজ আকৃতির রেঞ্জগুলো দেখতে বিশাল মৌমাছির মতো।\n\nএর চূড়াগুলো এতোটাই ভঙ্গুর যে, এতে আরোহণ করা কঠোরভাবে নিষিদ্ধ! খুবই রহস্যময় ও অদ্ভুত এই পাহাড় দেখতে গেলে পর্যটকরা সত্যিই বিস্মিত হন।\n\nসূত্র: টাইমস অব ইন্ডিয়া\n\nজেএমএস/এমএস",
    "‘ভিসা জটিলতায়’ কুয়েতে শ্রমবাজার হারাচ্ছে বাংলাদেশ": "মধ্যপ্রাচ্যের অন্যতম ধনী দেশ কুয়েত। প্রতিনিয়ত চলছে দেশটির রাস্তাঘাট, শপিংমলসহ বড় বড় ভবন বিভিন্ন অবকাঠামো উন্নয়ন কাজ। বিভিন্ন সেক্টরে দক্ষ-অদক্ষ অনেক শ্রমিক ভারত, মিশর, ফিলিপাইন ও বাংলাদেশি শ্রমিকরা কাজ করে থাকে।\n\nকরোনা মহামারির পর থেকে এই দেশে শ্রমিকের রয়েছে ব্যাপক চাহিদা, কিন্তু (লামানা) বিশেষ অনুমোদনের কারণে বাংলাদেশ থেকে দক্ষ শ্রমিক আনা যাচ্ছে না। ফলে পার্শ্ববর্তী দেশ ভারতসহ অন্য দেশগুলো এই সুযোগ কাজে লাগিয়ে কুয়েতে শ্রমিক শ্রমবাজারে আধিপত্য বিস্তার করছে।\n\nদীর্ঘদিন বাংলাদেশি শ্রমিকদের জন্য শ্রমবাজার বন্ধ থাকার পর ২০১৪ সাল থেকে বাসাবাড়িতে, ক্লিনিং কাজে, সিকিউরিটিসহ নির্দিষ্ট কিছু সেক্টরে শ্রমিক আনার অনুমতি দিলেও বাংলাদেশি দক্ষ শ্রমিক আসতে প্রয়োজন হয় লামানার (বিশেষ অনুমতি)। দেশটিতে বর্তমানে প্রায় আড়াই লাখ বাংলাদেশি বিভিন্ন পেশায় কর্মরত রয়েছে যার বেশিভাগই শ্রমিক।\n\nকুয়েতের কমিউনিটি নেতা ও প্রবাসীরা দুই দেশের উচ্চপর্যায়ে আলোচনা বা কুটনৈতিক চ্যানেলে যোগাযোগ করে চলমান (লামানা) কুয়েত স্বরাষ্ট্র মন্ত্রণালয়ের বিশেষ অনুমোদন বাতিলের বিষয়ে কুয়েত সরকারকে অনুরোধ করার জন্য বাংলাদেশ সরকারের প্রতি বিনীত অনুরোধ জানান।\n\nএই (লামানা) বিশেষ অনুমোদন ছাড়া যদি বাংলাদেশের ভিসা খুলে দেয়া হয় তাহলে বাংলাদেশি মালিকানাধীন ব্যবসা প্রতিষ্ঠানগুলোতে খুব সহজেই বাংলাদেশ থেকে মোবাইল টেকনেশিয়ান, টেইলারিংয়ের কাটিং মাস্টার, কারপেন্টার, ওয়েল্ডার, ইলেক্ট্রেশিয়ান, ড্রাইভার, ডেন্টিং পেইন্টিং, গাড়ির মেকানিক, ইঞ্জিনিয়ার ভাল বেতনে আনা যাবে। কুয়েতে দক্ষ জনশক্তি রপ্তানি বৃদ্ধি পেলে বাড়বে রেমিট্যান্স, গতি বাড়বে বাংলাদেশের অর্থনীতিতে।",
    "ইদরীস (আ.); একজন নবী যিনি ছিলেন বিজ্ঞানের উৎস": "তেহরান (ইকনা): প্রথম ব্যক্তি যিনি ক্যালিগ্রাফি করেছিলেন এবং প্রথম ব্যক্তি যিনি কলম দিয়ে লিখেছেন তিনি ছিলেন হযরত ইদরীস (আ.)। তিনি মহান আল্লাহর প্রেরিত একজন নবী ছিলেন। তিনি একজন পণ্ডিত, শিক্ষক এবং চিন্তাবিদ ছিলেন, তিনি আল্লাহর কাছ থেকে প্রাপ্ত জ্ঞানের কারণে বহু বিজ্ঞানের স্রষ্টা হিসাবে পরিচিত।\n\nহযরত ইদরীস (আ.) সেই ২৬ জন নবীর একজন যাদের নাম আল্লাহ পবিত্র কুরআনে উল্লেখ করেছেন। হযরত আদম (আ.) হতে তার ব্যবধান মাত্র ৫ পুরুষ। তার পিতার নাম “ইয়ারজ বিন মাহালিল”। তাকে হযরত নূহ (আ.)-এর পূর্বপুরুষ হিসেবেও বিবেচনা করা হয়।\n\nঐতিহাসিক বই অনুসারে, কাবিলের সন্তান ও বংশধররা ব্যাবিলনে বাস করত, যারা ছিল মুশরিক ও মূর্তিপূজারী এবং অশ্লীল কাজে লিপ্ত ছিল। ব্যাবিলনের অধিকাংশ মানুষ হযরত ইদরীস (আ.)-কে অনুসরণ না করার কারণে তিনি তাঁর প্রতি ঈমান আনায়নকারীদের সঙ্গে নিয়ে অন্য দেশে হিজরত করার সিদ্ধান্ত নেন। ব্যাবিলন ত্যাগ করার পর তারা নীল নদ ও মিশর ভূমিতে চলে যান। মানুষকে ধর্মীয় শিক্ষা দেওয়ার পাশাপাশি, হযরত ইদরীস (আ.) তাদেরকে নতুন জায়গায় নগর পরিকল্পনা, সভ্যতার রাজনীতি এবং তার নিয়ম-কানুন শিখেছিলেন।\n\nহযরত ইদরীস (আ.) অতি চিন্তাশীল ছিল এবং হাঁটার সময় মাথা নিচু করে হাঁটতেন। তিনি অনেক বিজ্ঞান ও গ্রন্থের স্রষ্টা ও প্রতিষ্ঠাতা। তাঁর কাজ ছিল শিক্ষকতা, তিনি মানুষকে জ্যোতির্বিদ্যা এবং পাটিগণিত শেখাতেন, তিনি গ্রীস সহ বিশ্বের বিভিন্ন প্রান্তে বিজ্ঞান প্রকাশ করেছিলেন এবং গ্রীসের ঋষিরা তাঁর জ্ঞান থেকে উপকৃত হয়েছেন।গ্রীকদের মধ্যে, তিনি টারসমিন ওয়ার্মস নামে পরিচিত লাভ করেছেন এবং আরবরা তাকে হার্মিস এবং \"আল মুছাল্লাছ বিননেয়মাত”( আশীর্বাদকৃত ত্রিভুজ) বলে ডাকে। হার্মিস শব্দের অর্থ বুধ গ্রহ, এবং \"আল মুছাল্লাছ বিননেয়মাত”-এর অর্থ হল \"প্রজ্ঞা, সরকার এবং নবুয়ত\", অর্থাৎ হযরত ইদরীসকে (আ.) মহান আল্লাহ তিনটি মহান নিয়ামত দান করেছেন।\n\nএকটি রেওয়ায়েতে, ইসলামের নবী (সা.) বলেছেন: \"প্রথম ব্যক্তি যিনি কলম দিয়ে লিখেছেন তিনি হলেন ইদরীস।\"\n\nএছাড়াও তিনিই প্রথম ব্যক্তি যিনি সেলাই কাজ শুরু করেন ও কাপড় সেলাই করেন। তার আগে মানুষ পশুর চামড়া পরত।\n\nপবিত্র কুরআনে হযরত ইদরীস (আ.)-এর কথা দু’বার উল্লেখ করা হয়েছে (সূরা আম্বিয়া’র ৮৫ নম্বর আয়াতে এবং সূরা মারইয়ামের ৫৬ নম্বর আয়াত), যিনি একজন আন্তরিক, ধৈর্যশীল, ধার্মিক এবং উচ্চ মর্যাদার নবী হিসাবে পরিচিত লাভ করেছেন।\n\nহযরত ইদরীস (আ.)-এর বয়স বা কর্মজীবনের সমাপ্তি নিয়ে মতভেদ রয়েছে। কিছু বর্ণনায় বলা হয়েছে যে, হযরত ইদরীস (আ.) তার বিশেষ সঙ্গীদের সাথে আল্লাহর ইবাদত শুরু করেন এবং ইবাদতরত অবস্থায় মহান আল্লাহ হযরত ইদরীস (আ.)-এর রুহকে উচ্চ স্থানে নিয়ে যান।\n\nকেউ কেউ বলেন, হযরত ইদরীস (আ.) মিশরের ‘মানাফ’ নামক অঞ্চলে জন্মগ্রহণ করেছেন, আবার কেউ বলেন তিনি ব্যাবিলনে জন্মগ্রহণ করেছেন। হযরত ইদরীস (আ.) বড় হওয়ার পর আল্লাহ তাকে নবী হিসেবে মনোনীত করেন। তাওরাতে তাকে «اخنوخ» \"আখনুখ\" বলা হয়েছে।",
    "বিশ্বজয়ী হাফেজ তাকরিমকে নিয়ে যা বললেন মুশফিকুর রহিম": "",
    "সাংহাই সহযোগিতা সংস্থা : তুরস্কের লক্ষ্য জানালেন এরদোগান": "তুরস্কের প্রেসিডেন্ট রজব তাইয়েব এরদোগান বলেছেন, তার দেশ সাংহাই সহযোগিতা সংস্থায় আনুষ্ঠানিকভাবে যোগ দিতে চায়। উজবেকিস্তানের সমরকন্দে সাংহাই সহযোগিতা সংস্থার শীর্ষ সম্মেলনে যোগদান শেষে এরদোগান এ কথা বলেন। এবারের সম্মেলনে তিনি বিশেষ অতিথি হিসেবে যোগ দেন।\n\nউজবেকিস্তান থেকে দেশে ফেরার পথে বিমানের ভেতরে সাংবাদিকদের এক প্রশ্নের জবাবে এরদোগান বলেন, সাংহাই সহযোগিতা সংস্থার সদস্য দেশগুলোর সাথে আমাদের সম্পর্ক হবে ভিন্ন অবস্থান থেকে।\n\nসংস্থায় যোগ দেয়া সম্পর্কে সাংবাদিকদের আরেক প্রশ্নের জবাবে এরদোগান ইতিবাচক উত্তর দিয়ে বলেন, ‘অবশ্যই তুরস্ক যোগ দিতে চায় এবং সেটিই আমাদের লক্ষ্য।’\n\nসাংহাই সহযোগিতা সংস্থা হচ্ছে একটি আঞ্চলিক-আন্তর্জাতিক অর্থনৈতিক জোট যার কাজ হচ্ছে সদস্য দেশগুলোর মধ্যে আস্থা তৈরি করা। বর্তমানে এটি সবচেয়ে বড় আঞ্চলিক জোট। এই জোটের পূর্ণ সদস্য হচ্ছে- চীন, রাশিয়া, কাজাকিস্তান, উজবেকিস্তান, ভারত ও পাকিস্তান। এছাড়া ইরান এবং বেলারুশ পূর্ণাঙ্গ সদস্য হওয়ার প্রক্রিয়ায় রয়েছে। আর আফগানিস্তান এবং মঙ্গোলিয়া এই জোটের পর্যবেক্ষক সদস্য হিসেবে আছে।\n\nতুরস্ক, আরমেনিয়া, আজারবাইজান, ক্যাম্বোডিয়া, নেপাল ও শ্রীলঙ্কা বর্তমানে এই জোটের বিশেষ ‘ডায়লগ পার্টনার’ হিসেবে মর্যাদা পেয়েছে। এছাড়া মিশর, কাতার ও সৌদি আরব বিশেষ ডায়লগ পার্টনার হওয়ার প্রক্রিয়ায় রয়েছে।",
    "কুরআন প্রতিযোগিতায় ১১১ দেশের মধ্যে তৃতীয় বাংলাদেশের তাকরীম": "",
    "সাভারের বেদেপল্লিতে দিনবদলের ছোঁয়া": "‘মোরা এক ঘাটেতে রান্ধি বাড়ি আরেক ঘাটে খাই, মোদের ঘরবাড়ি নাই’— এমন বহু কালজয়ী গান বেদে ও সাপুড়েদের নিয়ে রচিত হলেও এখন আর তেমন চোখে পড়ে না বেদেদের সেই চিরচেনা জীবনাচার। বেদেদের সাপ ধরা, বীণের সুরে সাপের খেলা দেখানো, শিঙা লাগানো, তাবিজ বিক্রি এবং দাঁতের পোকা ফেলানোর দৃশ্য এখন অতীত প্রায়। জীবিকার তাগিদে নদীতে সারি সারি নৌকার পাল নিয়ে দেশের এক প্রান্ত থেকে অন্য প্রান্তে ভেসে বেড়ানো বেদেদের জীবনে লেগেছে পরিবর্তনের ছোঁয়া। যুগ যুগ ধরে অবহেলিত হলেও বর্তমানে এরা নিজ প্রচেষ্টায় গাইতে শুরু করেছে জীবনের জয়গান। এ চিত্র সাভার বেদেপল্লির। নৌকা ছেড়ে ডাঙায় ঘরবাড়ি বাঁধলেও এদের একটি অংশ আজও তাদের বংশ পরম্পরার প্রাচীন এ পেশায় জীবনযাপন করছে। আর অন্য একটি অংশ খুঁজে নিয়েছে তাদের জীবনধারণের নতুন অবলম্বনকে।\n\nবাংলাদেশে বেদেদের আগমন ও বিস্তার নিয়ে রয়েছে নানা মত। গবেষণাও করেছেন অনেকে। বেদেরা নিজেরাও বিষয়টি সম্পর্কে নানা মত দিয়েছেন। নৃবিজ্ঞানীদের মতে—বাংলাদেশে বেদেদের আগমন আরাকান অর্থাৎ আজকের মিয়ানমার থেকে। ১৬৩৮ খ্রিষ্টাব্দে তৎকালীন আরাকানরাজ বল্লাল রাজার সঙ্গে শরণার্থী হিসেবে তারা এদেশে এসেছিল। পরবর্তীকালে তারা ইসলাম ধর্ম গ্রহণ করে এবং উপমহাদেশে ছড়িয়ে পড়ে। আবার কারো কারো মতে, প্রাচীনকালে তারা সুদূর মিশর থেকে এসেছিল। তারা বেদুইন জনগোষ্ঠীর। বেদুইন থেকে ‘বেদে’ শব্দের উৎপত্তি। বেদে সমাজে জনশ্রুতি রয়েছে, ভারতে পশ্চিমবঙ্গের হুগলি জেলার পান্ডুয়াতে বেদেরা এক সময়ে রাজত্ব গড়ে তুলেছিল। আরেকটি জনশ্রুতি রয়েছে, বেদেরা পশ্চিমবঙ্গের বাঁকুড়া জেলার বিষ্ণুপুরের মল্লরাজাদের উত্তরসুরি। বেদেদের আগমন ও ছড়িয়ে পড়া সম্পর্কে বিশেষজ্ঞদের এসব মতামত ও জনশ্রুতির কোনটা সঠিক, তা নিরূপণ করা যথেষ্ট কষ্টসাধ্য এবং বিতর্কের বিষয়। তবে এটি প্রায় সবাই এক বাক্যে স্বীকার করেন যে, বেদে সম্প্রদায় বাংলাদেশে কয়েক শ বছর ধরে আছে এবং এদেশের সমাজ-সংস্কৃতিতে তারা মিশে গেছে।\n\nসাভার উপজেলার বংশী নদীর তীর ঘেঁষে বক্তারপুর, কাঞ্চনপুর, অমরপুর, পোড়াবাড়ী এ চারটি গ্রাম ‘সাভার বেদেপল্লি’ বা ‘বাইদ্যাপাড়া’ নামে পরিচিত। বংশী নদীর বেদে বহরের নৌকা ছেড়ে অনেক বেদে পরিবার জমি কিনে সাভার বেদেপল্লিতে তাদের স্থায়ী বসত গড়ে তুলেছেন। প্রায় ১৬ হাজার বেদের বসবাস এ পল্লিতে। অনেকেই বিকল্প পেশা হিসেবে বেছে নিয়েছেন স্থানীয় বাজারে দোকান করা, হাঁস-মুরগি ও কবুতর পালন, মাছ চাষ বা কাঁথা সেলাইয়ের মতো কাজ। নিজেদের আন্তরিক প্রচেষ্টায় দীর্ঘদিনের অবহেলিত এ গোষ্ঠীর জীবনে লেগেছে পরিবর্তনের ছোঁয়া। সাভার বাইদ্যাপাড়ার কিশোরী খাদিজা কিছু দিন আগেও যেখানে বিভিন্ন বিষধর সাপ নিয়ে বেদেপল্লির হাটে খেলা দেখাত সে এখন বই-খাতা নিয়ে স্কুলে যায়। ঘুরে দাঁড়াতে শুরু করেছে পল্লির তরুণরা। বেদে নারীরাও নিজেদের স্বাবলম্বী হিসেবে গড়ে তোলার জন্য শিঙা লাগানো, তাবিজ বিক্রি বা দাঁতের পোকা ফেলানোর মতো কাজ ছেড়ে হাতে তুলে নিয়েছেন সেলাই মেশিন এবং বিউটি পার্লারের ব্যবসা। বেদে যুবকরা টেইলার্সের দোকান খুলে সৃষ্টি করেছেন আত্মকর্মসংস্থান। আবার অনেকই গার্মেন্টস ও মিলকারখানায় চাকরি করছেন। পল্লির অনেকেই অভিযোগ করে বলেন, তারা এখনো অনেক সুযোগ-সুবিধা থেকে বঞ্চিত এবং বিভিন্নভাবে অবহেলিত। পল্লির রাস্তাঘাট, মানসম্মত ড্রেনেজ সুবিধা, গ্যাসসহ অনেক নাগরিক সুবিধা তারা পাচ্ছেন না।\n\nতাদের জীবন বদলে দেওয়ার জন্য বিশেষ অবদান রেখেছেন তৎকালীন ঢাকা জেলা পুলিশ সুপার ও বর্তমান ঢাকা রেঞ্জের ডিআইজি হাবিবুর রহমান। তিনি বেদে জনগোষ্ঠীর পুনর্বাসনসহ পল্লির নারী-পুরুষদের আত্মনির্ভরশীল করে গড়ে তোলার জন্য তাদের প্রশিক্ষণ ও কর্মসংস্থানের ব্যবস্থা করেন। এরই অংশ হিসেবে পল্লির ১০৫ জন বেদে নারীকে সেলাই প্রশিক্ষণের ব্যবস্থা করান এবং তাদের তৈরি পোশাক বিক্রির জন্য ‘উত্তরণ বুটিকস’ নামে একটি শো-রুম করে দিয়েছেন। বেদে যুবকদের স্বাবলম্বী করতে ৩৫ জনকে গাড়ি চালনা প্রশিক্ষণের ব্যবস্থা করান এবং কয়েক জনকে পুলিশ বাহিনীতে চাকরির সুযোগ করে দেন। কয়েক জন তরুণী শুরু করেছেন বিউটি পার্লারের ব্যবসা। এছাড়া তার সার্বিক তত্ত্বাবধানে প্রতিষ্ঠিত ‘উত্তরণ ফাউন্ডেশন’-এর মাধ্যমে প্রতিনিয়ত বেদে সন্তানদের লেখাপড়া ও জীবনযাত্রার মান উন্নয়নের জন্য সাহায্য-সহযোগিতা দেওয়া হচ্ছে।",
    "বাংলাদেশ থেকে পরিচ্ছন্নতাকর্মী নেবে কুয়েত": "কুয়েতে অতিরিক্ত তাপমাত্রার কারণে জুন-জুলাই আগস্ট তিনমাস শিক্ষাপ্রতিষ্ঠান বন্ধ থাকার পর সেপ্টেম্বরের ১ম সপ্তাহে খুলতে যাচ্ছে স্কুল, কলেজ ও বিশ্ববিদ্যালয়।\n\nকুয়েতে সরকারি-বেসরকারি শিক্ষাপ্রতিষ্ঠানে প্রচুর পরিচ্ছন্নতাকর্মী কাজ করে, যাদের অধিকাংশই বাংলাদেশি নাগরিক। করোনায় দীর্ঘদিন ফ্লাইট বন্ধ থাকায় অনেক প্রবাসীকর্মী কুয়েতে ফিরতে পারেনি। ফলে সংকটে পড়ছে পরিচ্ছন্নতা কর্মীর।\n\nকুয়েত শিক্ষা মন্ত্রণালয়ের অনুমোদনপ্রাপ্ত বেশ কয়েকটি কোম্পানি এরই মধ্যে বাংলাদেশ থেকে শ্রমিক আনতে অনুমতি চেয়ে আবেদন করেছে স্বরাষ্ট্র মন্ত্রণালয়ে। যেহেতু বাংলাদেশিদের কুয়েতে সরাসরি প্রবেশে বিধিনিষেধ রয়েছে, সেহেতু স্বরাষ্ট্র মন্ত্রণালয়ের অনুমোদন ছাড়া কর্মী আনতে পারবে না কোম্পানিগুলো।\n\nবুধবার (৩১ আগস্ট) কুয়েতের স্থানীয় সংবাদমাধ্যম আল রাই এর তথ্যমতে, শিক্ষা মন্ত্রণালয়ের চাহিদা অনুযায়ী বাংলাদেশ থেকে পরিচ্ছন্নতাকর্মী আনতে অনুমতির অপেক্ষায় রয়েছে নিয়োগপ্রাপ্ত কয়েকটি কোম্পানি।\n\nবাংলাদেশি নাগরিকদের সরাসরি ভিসা বন্ধ থাকায়, নতুন ভিসায় কুয়েত প্রবেশে স্বরাষ্ট্র মন্ত্রণালয়ের বিশেষ অনুমোদন নিতে হয়। অন্যদিকে, ভারত, মিশর, ফিলিপাইন, নেপাল, শ্রীলঙ্কার নাগরিকরা কোনো অনুমোদন ছাড়াই কুয়েত প্রবেশ করতে পারে।\n\nএমআরএম",
    "জি-২০ সম্মেলনে বাংলাদেশকে আমন্ত্রণ জানাবে ভারত": "কৌশলগত বহুপক্ষীয় সংগঠন জি-২০। বিশ্বের প্রধান অর্থনীতির দেশগুলো এর সদস্য। এ সংগঠনের আগামী শীর্ষ পর্যায়ের সম্মেলনসহ বৈঠকগুলোতে অতিথি দেশ হিসেবে যোগ দিতে আমন্ত্রণ পাচ্ছে বাংলাদেশ। সংগঠনের আগামী সভাপতি হিসেবে এ ঘোষণা দিয়েছে ভারত। মঙ্গলবার ভারতের পররাষ্ট্র মন্ত্রণালয়ের এক সংবাদ বিজ্ঞপ্তিতে এ তথ্য জানানো হয়েছে।\n\n\n\nবিজ্ঞপ্তিতে জানানো হয়, জি-২০ এর বর্তমান সভাপতি ইন্দোনেশিয়া। আর আগামী ২০২২ এর ডিসেম্বর থেকে ২০২৩ এর নভেম্বর পর্যন্ত এর সভাপতির দায়িত্ব পালন করতে যাচ্ছে ভারত। ভারতের সভাপতিত্বে কমপক্ষে ২০০ বৈঠক অনুষ্ঠিত হবে। ২০২৩ সালের শেষ দিকে ৯ এবং ১০ সেপ্টেম্বর নয়াদিল্লিতে জি-২০ এর সদস্য রাষ্ট্রের শীর্ষ পর্যায়ের সম্মেলন অনুষ্ঠিত হবে। প্রথা অনুযায়ী এ সংগঠনের সভাপতি বেশ কিছু দেশ এবং আন্তর্জাতিক সংস্থাকে বিভিন্ন বৈঠক ও শীর্ষ পর্যায়ের সম্মেলনে আমন্ত্রণ জানিয়ে থাকে। বাংলাদেশ, মিশর, মরিশাস, নেদারল্যান্ডস,নাইজেরিয়া, ওমান, সিঙ্গাপুর, স্পেন এবং সংযুক্ত আরব আমিরাতকে সভাপতি হিসেবে ভারত অতিথি দেশ হিসেবে আমন্ত্রণ জানাবে। এছাড়াও এশীয় উন্নয়ন ব্যাংক (এডিবি), সিডিআরআই এবং আইএসএকের মত সংগঠনকেও অতিথি হিসেবে আমন্ত্রণ জানানো হবে। বৈঠকগুলোতে আন্তর্জাতিক সংগঠনের মধ্যে জাতিসংঘ, আইএমএফ, বিশ্বব্যাংক, ডাব্লুএইচও, ডাব্লুটিও, আইএলও, এফএসবি ও ওইসিডি এবং আঞ্চলিক সংস্থা হিসেবে এইউ, এইউডিএ-এনইপিএডি এবং আশিয়ানকে আমন্ত্রণ জানানো হবে।\n\nআর্জেন্টিনা, অস্ট্রেলিয়া, ব্রাজিল, কানাডা, চীন, ফ্রান্স, জার্মানি, ভারত, ইন্দোনেশিয়া, ইতালি, জাপান, দক্ষিণ কোরিয়া, মেক্সিকো, রাশিয়া, সৌদি আরব, দক্ষিণ আফ্রিকা, তুরস্ক, যুক্তরাজ্য, যুক্তরাষ্ট্র এবং একত্রে ইউরোপীয় ইউনিয়ন দেশগুলো জি-২০ এর সদস্য। পুরো বিশ্বের ৮৫ শতাংশ জিডিপি এ দেশগুলো ঘিরে। আর বিশ্বের বাণিজ্যের ৭৫ শতাংশ এ দেশগুলোর মধ্যে হয়ে থাকে। সেই সঙ্গে পুরো বিশ্বের দুই-তৃতীয়াংশ মানুষ এ দেশগুলোতে বাস করে।",
    "Srijit Mukherjee: ৪৫-তম জন্মদিনে সৃজিত মুখোপাধ্যায়, তাঁর হাত ধরেই বাংলা চলচ্চিত্র পেয়েছে নতুন ‘ঘরানা’": "।। প্রথম কলকাতা ।।\n\nSrijit Mukherjee 45th Birthday: আজ ২৩ সেপ্টেম্বর। ৪৪-এর গন্ডি পেরিয়ে ৪৫-পা দিলেন জাতীয় পুরস্কার প্রাপ্ত পরিচালক সৃজিত মুখোপাধ্যায় (Srijit Mukherjee)। খুব কম সময়ে সাফল্যের শীর্ষে পৌঁছে যাওয়া বাঙালি পরিচালকদের মধ্যে অন্যতম তিনি। এক দশকেরও বেশি সময় ধরে বাংলা চলচ্চিত্রের জগতে কার্যত দাপিয়ে কাজ করে চলেছেন পরিচালক সৃজিত মুখোপাধ্যায়। শুধু ছবি পরিচালনাই করেন না। ছবি পরিচালনার পাশাপাশি তিনি অভিনেতা, চিত্রনাট্যকারও।\n\nজন্ম ১৯৭৭ সালে ২৩ সেপ্টেম্বর। ছোট থেকেই পড়াশোনা সারেন দোলনা ডে হাই স্কুল এবং সাউথ পয়েন্ট স্কুল থেকে। তারপর প্রেসিডেন্সী কলেজ থেকে অর্থনীতিতে স্নাতক হন। পরবর্তীকালে জওহরলাল নেহেরু বিশ্ববিদ্যালয় থেকে অর্থনীতিতে এম.ফিল এবং পিএইচডি শেষ করেন। সেই সূত্রেই শুরু হয় চাকরি জীবন। সেখানেই দিল্লিতে ইংরেজি সার্কিট থিয়েটারের সাথে যুক্ত হন। সেখান থেকে বারে পরিচালনায় আগ্রহ।\n\nএরপর ২০১০ সালে প্রথম ছবি ‘অটোগ্রাফ’ পরিচালনার মধ্যে দিয়ে টলিউডে কেরিয়ার শুরু করেন। যা বক্স অফিসে ব্যাপক হিট করে এবং সমালোচকদেরও প্রশংসা অর্জন করে। বলাই বাহুল্য, প্রথম ছবি থেকেই এক কথায় ছক্কা হাঁকাচ্ছেন পরিচালক সৃজিত মুখোপাধ্যায়। তবে, তাঁর পরিচালিত ছবি যে শুধু বাংলা ছবির দর্শকদের জন্য তৈরি হয়েছে, তা নয়। তিনি বাংলার গন্ডি পেরিয়ে ছবি তৈরি করছেন বলিউডেও।\n\n২০১০-এ ‘অটোগ্রাফ’ এর পর ২০১১ সালে আনেন ‘২২ শ্রাবণ’ সাইকোলজিক্যাল থ্রিলার ঘরানায় তৈরি এই ছবি। তার ঠিক পরের বছর দর্শকদেন ‘রোম্যান্টিক ডার্ক কমেডি’ হিসেবে ২০১২ সালে দর্শকদের জন্য ‘হেমলক সোসাইটি’ উপহার দেন সৃজিত মুখোপাধ্যায়। ২০১৪ সালে মুক্তি পায় সৃজিতের মিউজিক্যাল ড্রামা ‘জাতিস্মর’। এই ছবির হাত ধরে বাংলার ছবির ঘরে আসে একাধিক জাতীয় পুরস্কার। ওই একই বছর চতুর্মুখী প্রেমের গল্প নিয়ে রোমান্টিক থ্রিলার সুপারহিট ছবি ‘চতুষ্কোণ’ উপহার দেন সৃজিত। এই ছবিও সৃজিতের হাতে তুলে দিয়েছিল জাতীয় পুরস্কার। অপর্ণা সেন, কৌশিক গঙ্গোপাধ্যায়, গৌতম ঘোষ, পরমব্রত চট্টোপাধ্যায়, চিরঞ্জিত চক্রবর্তী অভিনীত এই ছবি জিতে নিয়েছিল ‘সেরা চিত্রনাট্য’ এবং ‘সেরা পরিচালক’ বিভাগে জাতীয় চলচ্চিত্র পুরস্কার।\n\nএরপর ২০১৫ সালে সৃজিতের ভিন্নধর্মী কাজের উদাহরণ হিসেবে রিলিজ হয় ‘নির্বাক’। ওই বছরই মুক্তি পায় তাঁর পরিচালিত ১৯৪৭-এর প্রেক্ষাপটে তৈরি ‘রাজকাহিনি’।\n\n২০১৮ সালে মুক্তি পায় ‘উমা’। কানাডায় অন্টারিওতে অবস্থিত সেন্ট জর্জ শহরে বাসিন্দা ইভান লিভারসেজের জীবন-মরণ সম্পর্কিত সত্য ঘটনা অবলম্বনে তৈরি হয়েছিল এই ছবি। এরপর ওই বছরই মুক্তি পায় সৃজিত পরিচালিত আরও এক ছবি ‘এক যে ছিল রাজা’। বাংলাদেশের বর্তমান গাজীপুর জেলার বহুল চর্চিত ভাওয়াল সন্ন্যাসীর মামলা ও ইতিহাসকে প্রেক্ষাপট করে তৈরি এই ছবি পরিচালকের আরও একবার ঝুলিতে এনে দিয়েছিল জাতীয় পুরস্কার।\n\n২০১৯-এ মুক্তি পায় গুমনামী। এরপর গতবছর শুরুর দিকে বাংলা ছবির দর্শকদের আরও একবার ‘সাইকোলজিক্যাল থ্রিলার’ -এর স্বাদ ফিরিয়ে দিতে সৃজিত আনেন ‘বাইশে শ্রাবণ’-এর সিক্যুয়াল ‘দ্বিতীয় পুরুষ’। এছাড়াও সৃজিত মুখোপাধ্য়ায়ের পরিচালিত হেমলক সোসাইটি, মিশর রহস্য, জুলফিকর, ইয়েতি অভিযান সহ একাধিক ওয়েব সিরিজ দর্শকদের তো বটেই সমালোচকদেরও প্রশংসা কুড়িয়েছে।\n\nখবরে থাকুন, ফলো করুন আমাদের সোশ্যাল মিডিয়ায়\n\nসব খবর সবার আগে, আমরা খবরে প্রথম",
    "SSC history suggestion 2022 pdf & question pattern": "SSC history suggestion 2022 pdf & question pattern (question structure, marks distribution) has given here. This exam will held on 24th September 2022 11 AM.\n\nSSC exam 2022\n\nপরীক্ষা : এসএসসি (SSC) / সমমান মোট পরীক্ষার্থী : ২০ লাখ ২১ হাজার ৮৬৮ পরীক্ষার্থী সিলেবাস : সংক্ষিপ্ত সিলেবাস (Short syllabus) বোর্ড সংখ্যা : ১১টি শিক্ষা বোর্ড পরীক্ষা শুরুর তারিখ : ১৫ সেপ্টেম্বর ২০২২ সকাল ১১টা পরীক্ষার (তত্ত্বীয়) শেষ তারিখ : ১ অক্টোবর ২০২২ ssc exam 2022\n\nSSC history question pattern and marks distribution 2022\n\nSubject : History of Bangladesh and World Civilization\n\nChapter list :\n\n১ম অধ্যায়: ইতিহাস পরিচিতি\n\n২য় অধ্যায়: বিশ্বসভ্যতা (মিশর, সিন্ধু, গ্রিক ও রোম)\n\n৩য় অধ্যায়: প্রাচীন বাংলার জনপদ\n\n৪র্থ অধ্যায়: প্রাচীন বাংলার রাজনৈতিক ইতিহাস (৩২৬ খ্রিষ্টপূর্বাব্দ-১২০৪ খ্রিষ্টাব্দ)\n\n১০ম অধ্যায়: ইংরেজ শাসনামলে বাংলার স্বাধিকার আন্দোলন\n\n১১শ অধ্যায়: ভাষা আন্দোলন ও পরবর্তী রাজনৈতিক ঘটনাপ্রবাহ\n\n১২শ অধ্যায়: সামরিক শাসন ও স্বাধিকার আন্দোলন\n\n১৩শ অধ্যায়: সত্তরের নির্বাচন এবং মুক্তিযুদ্ধ\n\n১৪শ অধ্যায়: বঙ্গবন্ধু শেখ মুজিবুর রহমানের শাসনকাল (১৯৭২-১৯৭৫)\n\nSSC mcq suggestion 2022 (chapter-wise)\n\nইতিহাস ১ম অধ্যায় mcq\n\n১. আমাদের দেশে মুক্তিযুদ্ধ কবে সংঘটিত হয়?\n\nক. ১৯৫২ সালে\n\nখ. ১৯৫৪ সালে\n\nগ. ১৯৬৯ সালে\n\nড়. ১৯৭১ সালে\n\n২. সত্য বিষয়/ঘটনা উপস্থাপন করে কোনটি?\n\nক. বাংলা\n\nড়. ইতিহাস\n\nগ. বিজ্ঞান\n\nঘ. দর্শন\n\n৩. History শব্দটির বাংলা প্রতিশব্দ কী?\n\nড়. ইতিহাস\n\nখ. রাষ্ট্রবিজ্ঞান\n\nগ. দর্শন\n\nঘ. মনোবিজ্ঞান\n\n৪. ‘ইতিহাস’ শব্দের উৎপত্তি হয়েছে কোন শব্দ থেকে?\n\nড়. ইতিহ\n\nখ. ইত্তিহ\n\nগ. ইতিকা\n\nঘ. ইতিম\n\n৫. ‘ইতিহ’ শব্দের অর্থ কী?\n\nক. পুরনো কথা\n\nখ. আগের দিনের কাহিনী\n\nগ. কল্পকাহিনী\n\nড়. ঐতিহ্য\n\n৬. অতীতের ক্রমবিবর্তন ও ঐতিহ্যের বস্তুনিষ্ঠ বিবরণ কী?\n\nড়. ইতিহাস\n\nখ. পৌরনীতি\n\nগ. ভূগোল\n\nঘ. দর্শন\n\n৭. বর্তমান সময়ের ইতিহাসকে কী বলা হয়?\n\nক. সমসাময়িক ইতিহাস\n\nখ. বর্তমান ইতিহাস\n\nড়. সাম্প্রতিক ইতিহাস\n\nঘ. সঠিক ইতিহাস\n\n৮. ঘটে যাওয়া ঘটনাকে ইতিহাস বলেছেন কে?\n\nক. হেরোডোটাস\n\nখ. ই.এইচ. কার\n\nড়. ড. জনসন\n\nঘ. র‍্যাপসন\n\n৯. History শব্দটি কোন শব্দ থেকে উৎপত্তি হয়েছে?\n\nক. History\n\nখ. Histora\n\nগ. Historica\n\nড়. Historia\n\n১০. হিস্টরিয়া শব্দটি প্রথম ব্যবহার করেন কে?\n\nক. ই.এইচ.কার\n\nখ. ড. জনসন\n\nড়. হেরোডোটাস\n\nঘ. র‍্যাপসন\n\nইতিহাস ২য় অধ্যায় mcq\n\n৬২. আদিম যুগের মানুষ কিসের ব্যবহার জানত না?\n\nক. মোবাইলের\n\nখ. কম্পিউটারের\n\nগ. ইন্টারনেটের\n\nড়. আগুনের\n\n৬৩. রাজবংশের শাসন আমল প্রথম শুরু হয় কবে থেকে?\n\nক. খ্রিষ্টপূর্ব ৩০০০ অব্দ থেকে\n\nখ. খ্রিষ্টপূর্ব ৩১০০ অব্দ থেকে\n\nড়. খ্রিষ্টপূর্ব ৩২০০ অব্দ থেকে\n\nঘ. খ্রিষ্টপূর্ব ৩৩০০ অব্দ থেকে\n\n৬৪. আদিম যুগের মানুষ কী জানত না?\n\nড়. কৃষি\n\nখ. ব্যবসায়\n\nগ. লেখাপড়া\n\nঘ. রান্না করা\n\n৬৫. পাথর যুগের প্রথম পর্যায়কে কী বলা হতো?\n\nড়. পুরোপলীয় যুগ\n\nখ. নব্য যুগ\n\nগ. আধুনিক যুগ\n\nঘ. বর্তমান যুগ\n\n৬৬. আদিম যুগের মানুষ কীভাবে পশু শিকার করত?\n\nক. কাঠের অস্ত্র দিয়ে\n\nখ. বাঁশের অস্ত্র দিয়ে\n\nগ. বালামের অস্ত্র দিয়ে\n\nড়. পাথরের অস্ত্র দিয়ে\n\n৬৭. মিশরের সাথে সাদৃশ্য রয়েছে কোনটির?\n\nড়. ইজিপ্ট\n\nখ. ইসিকা\n\nগ. ইপ্তিকা\n\nঘ. ইসিপ্ট\n\n৬৮. মিশরের উত্তরে কী রয়েছে?\n\nক. লোহিত সাগর\n\nখ. সাহারা মরুভূমি\n\nড়. ভূমধ্যসাগর\n\nঘ. আফ্রিকা\n\n৬৯. মিশরের ভূপ্রকৃতির প্রধান বৈশিষ্ট্যের ক্ষেত্রে নিচের কোনটি অধিক যুক্তিযুক্ত?\n\nক. ব্রহ্মপুত্র নদ\n\nড়. নীলনদ\n\nগ. ইয়াংসিকিয়াং\n\nঘ. আমাজান\n\n৭০. মিশরের আয়তন কত?\n\nক. প্রায় দু লাখ বর্গমাইল\n\nখ. প্রায় তিন লাখ বর্গমাইল\n\nড়. প্রায় চার লাখ বর্গমাইল\n\nঘ. প্রায় পাঁচ লাখ বর্গমাইল\n\n৭১. মিশরীয় সভ্যতা স্থায়ী হয়েছিল কয় বছর?\n\nড়. ২৫০০ বছরেরও বেশি\n\nখ. ২৬০০ বছরেরও বেশি\n\nগ. ২৭০০ বছরেরও বেশি\n\nঘ. ২৮০০ বছরেরও বেশি\n\n৭২. মিশরীয় সভ্যতার গোড়াপত্তনের ক্ষেত্রে কার নেতৃত্ব সমর্থনযোগ্য?\n\nক. কাশেমের\n\nখ. নেমেসের\n\nড়. মেনেসের\n\nঘ. সেমেনের\n\nইতিহাস ৩য় অধ্যায় mcq\n\n২০৮. খ্রিষ্টীয় কত শতকের পূর্বপর্যন্ত সময়কে বাংলার প্রাচীন যুগ ধরা হয়?\n\nক. এগারো\n\nখ. বারো\n\nড়. তেরো\n\nঘ. চৌদ্দ\n\n২০৯. প্রাচীন যুগে বাংলার এ অঞ্চলগুলোকে সমষ্টিগতভাবে কী নাম দেওয়া হয়?\n\nক. সমতট\n\nখ. বঙ্গ\n\nড়. জনপদ\n\nঘ. হরিকেল\n\n২১০. ইতিহাস বিষয়ক আলোচনায় কিসের বিভাজন অত্যন্ত গুরুত্বপূর্ণ?\n\nক. সময়ের\n\nখ. বছরের\n\nড়. যুগের\n\nঘ. শতাব্দীর\n\n২১১. গুপ্ত যুগ শুরু হয় কত শতক হতে?\n\nক. প্রথম\n\nখ. দ্বিতীয়\n\nগ. তৃতীয়\n\nড়. চতুর্থ\n\n২১২. গৌড়ের উল্লেখ দেখা যায় সর্বপ্রথম কার গ্রন্থে?\n\nড়. পাণিনির\n\nখ. হেরোডোটাসের\n\nগ. ইৎসির\n\nঘ. মিহিরের\n\n২১৩. গৌড় কিসের নাম?\n\nক. প্রাচীন যুগের\n\nখ. প্রাচীন ইতিহাসের\n\nড়. জনপদের\n\nঘ. বিখ্যাত ব্যক্তির\n\n২১৪. গৌড়দেশের অনেক শিল্প ও কৃষিজাত দ্রব্যের উল্লেখ পাওয়া যায় কোন গ্রন্থে?\n\nক. বৈদিক সাহিত্যে\n\nখ. মহাভারতে\n\nড়. অর্থশাস্ত্রে\n\nঘ. পুরাণে\n\n২১৫. গৌড়ের নাগরিকদের বিলাসব্যসনের পরিচয় পাওয়া যায় কার গ্রন্থে?\n\nক. কৌটিল্যের\n\nড়. ব্যাৎসায়নের\n\nগ. পাণিনির\n\nঘ. হর্ষবর্ধনের\n\n২১৬. পাল রাজাদের আমলে কার নাম ডাক ছিল সবচেয়ে বেশি?\n\nড়. গৌড়ের\n\nখ. বঙ্গের\n\nগ. পুণ্ড্রের\n\nঘ. হরিকেলের\n\n২১৭. উত্তর ভারতের কোন অঞ্চল গৌড়ের অন্তর্ভুক্ত ছিল?\n\nক. দক্ষিণ অঞ্চল\n\nখ. পূর্ব অঞ্চল\n\nগ. পশ্চিম অঞ্চল\n\nড়. বিস্তীর্ণ অঞ্চল\n\n২১৮. গৌড়ের ভাগ্য পরিবর্তনের যথার্থ কারণ হলো-\n\nড়. পাল সাম্রাজ্যের ভাগ্য পরিবর্তন\n\nখ. উন্নত যন্ত্রপাতির আবিষ্কার\n\nগ. সামাজিক পরিবর্তন\n\nঘ. সভ্যতার উৎকর্ষ সাধন\n\nইতিহাস ৪র্থ অধ্যায় mcq\n\n২৭৯. কত শতকের মাঝামাঝি পাল বংশের পতন ঘটে?\n\nক. এগারো\n\nড়. বারো\n\nগ. তেরো\n\nঘ. চৌদ্দ\n\n২৮০. বাংলায় সেন শাসন অব্যাহত ছিল কয় বছর?\n\nক. প্রায় এক শ বছর\n\nড়. প্রায় দু শ বছর\n\nগ. প্রায় তিন শ বছর\n\nঘ. প্রায় চার শ বছর\n\n২৮১. বাংলার রাজনৈতিক জীবনের বিকাশ ঘটেছে কীভাবে?\n\nক. ধারাবাহিকভাবে\n\nখ. পরিকল্পিতভাবে\n\nগ. সাধারণভাবে\n\nড়. বিচ্ছিন্নভাবে\n\n২৮২. সেন রাজত্বের অবসান ঘটে কাদের হাতে?\n\nড়. মুসলমানদের হাতে\n\nখ. হিন্দুদের হাতে\n\nগ. ইংরেজদের হাতে\n\nঘ. পর্তুগিজদের হাতে\n\n২৮৩. গুপ্তযুগের পূর্বে প্রাচীন বাংলার ধারাবাহিক ইতিহাস রচিত না হওয়ার যথার্থ কারণ হলো-\n\nক. তেমন শিক্ষিত লোক ছিল না\n\nড়. তেমন কোনো উপাদান পাওয়া যায় নি\n\nগ. তেমন কোনো ঘটনা পাওয়া যায় নি\n\nঘ. তেমন কোনো প্রয়োজন হয় নি\n\n২৮৪. ভারত আক্রমণ করেন কে?\n\nক. শশাঙ্ক\n\nখ. পাটলিপুত্র\n\nগ. গোপাল\n\nড়. আলেকজান্ডার\n\n২৮৫. গ্রিক লেখকদের কথায় কী নামে বাংলাদেশে এক শক্তিশালী রাজ্য ছিল?\n\nক. সমতট\n\nখ. চন্দ্রদ্বীপ\n\nড়. গঙ্গারিডই\n\nঘ. বঙ্গ\n\n২৮৬. পাটলিপুত্রের নন্দবংশীয় রাজার নাম কী?\n\nড়. মগধাদি\n\nখ. আলেকজান্ডার\n\nগ. গোপাল\n\nঘ. শশাংক\n\n২৮৭. উত্তর বাংলায় মৌর্য শাসন প্রতিষ্ঠিত হয় কার রাজত্বকালে?\n\nক. শশাঙ্কের\n\nখ. গোপালের\n\nগ. আলেকজান্ডারের\n\nড়. সম্রাট অশোকের\n\n২৮৮. সমগ্র বাংলা জয় করা হয় কার রাজত্বকালে?\n\nক. শশাঙ্কের\n\nখ. গোপালের\n\nগ. চন্দ্রগুপ্তের\n\nড়. সমুদ্রগুপ্তের\n\n২৮৯. কোন সময়ে ভারতে গুপ্ত সাম্রাজ্য প্রতিষ্ঠিত হয়?\n\nড়. ৩২০ খ্রিষ্টাব্দ\n\nখ. ৩২১ খ্রিষ্টাব্দ\n\nগ. ৩২২ খ্রিষ্টাব্দ\n\nঘ. ৩২৩ খ্রিষ্টাব্দ\n\nইতিহাস ১০ম অধ্যায় mcq\n\n১০২৫. ‘এনফিল্ড’ নিচের কোনটিকে সমর্থন করেছে?\n\nক. তলোয়ারের নাম\n\nখ. পিস্তলের নাম\n\nগ. অস্ত্রের নাম\n\nড়. রাইফেলের নাম\n\n১০২৬. বিদ্রোহের আগুন প্রথমে জ্বলে ওঠে কোথায়?\n\nক. রংপুরে\n\nখ. দিনাজপুরে\n\nড়. ব্যারাকপুরে\n\nঘ. মেদিনীপুরে\n\n১০২৭. কোন নীতি অনুযায়ী দত্তক পুত্র সম্পত্তির উত্তরাধিকারী হতে পারত না?\n\nড়. স্বত্ববিলোপ\n\nখ. সতীত্ব লোপ\n\nগ. অধিক লোপ\n\nঘ. কর্তব্য লোপ\n\n১০২৮. ইস্ট ইন্ডিয়া কোম্পানির শাসন প্রতিষ্ঠার সাথে সাথে কিসের শোষণ বঞ্চনা শুরু হয়?\n\nক. সামাজিক\n\nখ. রাজনৈতিক\n\nড়. অর্থনৈতিক\n\nঘ. সাংস্কৃতিক\n\n১০২৯. মুঘল সম্রাট দ্বিতীয় বাহাদুর শাহকে কোথায় নির্বাসিত করা হয়?\n\nক. ভারতে\n\nড়. মায়ানমারে\n\nগ. পাকিস্তানে\n\nঘ. নেপালে\n\n১০৩০. সিপাহি বিদ্রোহের সময় ঢাকার বাহাদুর শাহ পার্কে কাদের লাশ ঝুলিয়ে রাখা হয়?\n\nক. পুলিশের\n\nখ. বিডিআরের\n\nগ. আনসরের\n\nড়. সৈনিকের\n\n১০৩১. বাংলার ইতিহাসে কিসের প্রভাব ছিল সুদূরপ্রসারী-\n\nড়. বঙ্গভঙ্গের\n\nখ. বঙ্গভঙ্গরদের\n\nগ. স্বদেশি আন্দোলনের\n\nঘ. অসহযোগ আন্দোলনের\n\n১০৩২. ১৯০৫ খ্রিষ্টাব্দে বাংলা ভাগ করেন কে? (অনুশীলনী-১)\n\nক. লর্ড কর্নওয়ালিস\n\nড়. লর্ড কার্জন\n\nগ. লর্ড চেমসফোর্ড\n\nঘ. লর্ড রিডিং\n\n১০৩৩. হিন্দু-মুসলিম সম্প্রদায়ের সম্প্রীতি চিরতরে নষ্ট হওয়ার যৌক্তিক কারণ কোনটি?\n\nক. স্বাধীনতাযুদ্ধ\n\nখ. স্বদেশি আন্দোলন\n\nগ. ফরায়েজি আন্দোলন\n\nড়. বঙ্গভঙ্গ\n\n১০৩৪. ভারতে বড়লাট লর্ড কার্জন কখন বাংলা ভাগ করেন?\n\nক. ১৯০৪ সালে\n\nড়. ১৯০৫ খ্রিষ্টাব্দে\n\nগ. ১৯০৬ খ্রিষ্টাব্দে\n\nঘ. ১৯০৭ সলে\n\n১০৩৫. লর্ড কার্জন বাংলার কী সম্পর্কে সচেতন ছিলেন?\n\nক. সামাজিক সচেতনতা\n\nড়. রাজনৈতিক সচেতনতা\n\nগ. অর্থনৈতিক সচেতনতা\n\nঘ. সাংস্কৃতিক সচেতনতা\n\nবাংলাদেশের শিক্ষা বোর্ডের তালিকা\n\nDhaka Board : https://dhakaeducationboard.gov.bd Comilla Board : https://comillaboard.portal.gov.bd Barisal Board : https://barisalboard.portal.gov.bd Sylhet Board : https://sylhetboard.gov.bd Chittagong Board : https://web.bise-ctg.gov.bd/bisectg Jessore Board : https://www.jessoreboard.gov.bd Rajshahi Board : http://www.rajshahieducationboard.gov.bd Dinajpur Board : http://dinajpureducationboard.gov.bd Madrasa Board : http://www.bmeb.gov.bd Bangladesh technical education board (BTEB) : http://www.bteb.gov.bd\n\nLike this: Like Loading...",
    "দ. কোরিয়ায় চলতি বছর ৪ হাজারেরও বেশি কর্মী যাবে: রাষ্ট্রদূত": "ঢাকা: ঢাকায় নিযুক্ত দক্ষিণ কোরিয়ার রাষ্ট্রদূত লি জ্যাং-গুন জানিয়েছেন, দক্ষিণ কোরিয়ায় এ বছর ৪ হাজারেরও বেশি কর্মী যাবেন।\n\nবুধবার (৩১ আগস্ট ) জাতীয় প্রেসক্লাবে এক অনুষ্ঠানে তিনি এ কথা বলেন।\n\nডিপ্লোম্যাটিক করেসপন্ডেন্টস অ্যাসোসিয়েশন, বাংলাদেশ (ডিকাব) ‘ডিকাব টক’ নামে এ অনুষ্ঠানের আয়োজন করে।\n\nঅনুষ্ঠানে দক্ষিণ কোরিয়ার রাষ্ট্রদূত বলেন, আমরা দ. কোরিয়ায় আরো বাংলাদেশি কর্মী পাঠাতে আগ্রহী। কোভিডের প্রেক্ষিতে জনশক্তি প্রেরণ বন্ধ থাকার পর গত বছর সেপ্টেম্বর থেকে আবার পাঠানো শুরু করেছি। চলতি বছর জানুয়ারি - আগস্ট পর্যন্ত বাংলাদেশ থেকে ৩ হাজারেরও বেশি গেছে কর্মী গেছেন। এ বছর শেষে মোট ৪ হাজারেরও বেশি কর্মী যাবেন বলে আমরা আশা করছি। কোরিয়াতে এখন ১০ হাজার বাংলাদেশি কর্মী আছেন। কোরিয়ায় বাংলাদেশি জনশক্তি কম হলেও বাংলাদেশে রেমিট্যান্স প্রেরণে কোরিয়া ১০ নাম্বার অবস্থানে।\n\nএক প্রশ্নের উত্তরে রাষ্ট্রদূত বলেন, কোরিয়া বাংলাদেশের বিভিন্ন খাতে সফট লোন সহায়তা দিয়ে আসছে। এই সফট লোন দেওয়ার বিষয়ে দুই দেশের মধ্যে একটি ফ্রেমওয়ার্ক চুক্তি হবে। এ নিয়ে আমরা কাজ করছি। কোরিয়া বাংলাদেশের অবকাঠামো, আইসিটি, অ্যানার্জি, পরিবেশ, শিক্ষা ইত্যাদি খাতে সহযোগিতা দিতে আগ্রহী। আরো কোনো বিষয়ে বাংলাদেশ সরকার সহায়তা চাইলে, সেটা আলোচনার মাধ্যমে ঠিক করা হবে।\n\nএক প্রশ্নের উত্তরে রাষ্ট্রদূত বলেন, বাংলাদেশ সরকার আগ্রহী হলে কোরিয়া বাংলাদেশে পরমাণু বিদ্যুৎ কেন্দ্র স্থাপনে সহায়তা দিতে চায়। কোরিয়ায় ২৪টি পরমাণু বিদ্যুৎ কেন্দ্র রয়েছে। আরব আমিরাতে আমরা ইতোমধ্যেই ৪টি পরমাণু বিদ্যুৎ কেন্দ্র স্থাপনে সহায়তা দিয়েছি।\n\nএছাড়া মিশর, চেক রিপাবলিকসহ ইউরোপীয় ইউনিয়নের কয়েকটি দেশে আমরা পরমাণু বিদ্যুৎ কেন্দ্র স্থাপনে সহায়তা দিচ্ছি।\n\nঅনুষ্ঠানে আরও বক্তব্য রাখেন ডিকাব প্রেসিডেন্ট রেজাউল করিম লোটাস ও সাধারণ সম্পাদক একেএম মঈনুদ্দিন।\n\nবাংলাদেশ সময়: ১৩৩০ ঘণ্টা, আগস্ট ৩১, ২০২২\n\nটিআর/এসআইএস\n\n\n\n",
    "পাকিস্তানের ভয়াবহ বন্যায় মুছে যেতে বসেছে মহেঞ্জোদারোর ইতিহাস": "শুধু মিশর কিংবা মেসোপটেমিয়াই নয়, আজ থেকে পাঁচ হাজার বছর আগে উত্তর-পশ্চিম ভারতেও গড়ে উঠেছিল আধুনিক সভ্যতা। আর সেই সভ্যতারই দুই যমজ সন্তান মহেঞ্জোদারো (Mohenjo Daro) ও হরোপ্পা। ঐতিহাসিকদের একাংশের অভিমত, জলবায়ু পরিবর্তন এবং বন্যার কারণেই পরিত্যক্ত হয়েছিল এই প্রাচীন নগরী। পাঁচ হাজার বছর পেরিয়ে এবার ফের বন্যার গ্রাসে ইউনেস্কোর অন্যতম ঐতিহ্যবাহী স্থান। প্রমাদ গুনছে ধ্বংসের।\n\nগত ১৬ আগস্ট থেকে ২৬ তারিখ পর্যন্ত ভয়াবহ বৃষ্টি শিকার হয় পাকিস্তানের একাধিক অঞ্চল। যার মধ্যে ছিল সিন্ধুপ্রদেশও। ৭৭৯.৫ মিলিমিটার বৃষ্টিপাতে রীতিমতো জলার তলায় তলিয়ে যায় বিস্তীর্ণ অঞ্চল। ফুলে ফেঁপে ওঠে সিন্ধু নদের জলও। সবমিলিয়ে প্রায় সহস্রাধিক মানুষের প্রাণ কাড়ে ভয়াবহ এই বন্যা (Flood)। এখনও পর্যন্ত বাসস্থান হারিয়েছেন কয়েক লক্ষ মানুষ।\n\nপ্রকৃতির এই ভয়াবহ রোষ থেকে রক্ষা পায়নি বর্তমান পাকিস্তানের সিন্ধ প্রদেশে অবস্থিত মহেঞ্জোদারোও। প্রবল বর্ষণে যেমন ধ্বসে পড়েছিল ৫০০০ বছর আগের তৈরি বেশ কিছু প্রকাণ্ড দেওয়াল, তেমনই কয়েক ফুট জল জমে যায় গোটা প্রত্নক্ষেত্রে। জল জমে থাকার কারণে, ভিতর থেকে ক্রমশ ক্ষয় ও ভঙ্গুর হয়ে পড়ছে বাকি ধ্বংসাবশেষও, আশঙ্কা প্রত্নতাত্ত্বিকদের।\n\nগত ২৯ আগস্ট সে-দেশের সংস্কৃতি ও প্রত্নবিভাগের পরিচালকের কাছে সাহায্যের আবেদন জানিয়ে লিখিত চিঠি পাঠিয়েছিলেন মহেঞ্জোদারোর কিউরেটর আহসান আব্বাসি। সামান্য কয়েকজন নির্মাণ শ্রমিক নিয়েই শুরু হয়েছিল মেরামতির কাজ। সেইসঙ্গে পাম্প লাগিয়ে জমে থাকা জল নিষ্কাষনেরও ব্যবস্থা করা হয়। তবে বর্তমান পরিস্থিতির সঙ্গে এভাবে পাল্লা দেওয়া সম্ভব নয় বলেই জানাচ্ছেন আব্বাসি। সরকারের সাহায্য ছাড়া এ-যেন এক অসম লড়াই। অন্যদিকে এখনও পর্যন্ত কোনো সদুত্তর মেলেনি পাক-প্রশাসনের তরফ থেকে। এমনকি স্থানীয় সেচ বিভাগের কর্মকর্তাদের সঙ্গে যোগাযোগ করে ওঠা সম্ভব হয়নি বলেই জানাচ্ছেন তিনি। পাশাপাশি অভিযোগ, ঘটনাস্থল পর্যবেক্ষণ বিশেষজ্ঞদের দলও পাঠানো হয়নি।\n\nবন্যায় মহেঞ্জোদারোর আনুমানিক ক্ষয়ক্ষতির পরিমাণ ঠিক কত, তার এখনও পর্যন্ত মূল্যায়ন সম্ভব হয়নি। তবে কিউরেটরের মতে বন্যার কারণে সম্পূর্ণভাবে মুছে যাওয়ার সম্ভাবনা রয়েছে প্রাচীন সমাধিক্ষেত্র, শস্য সংগ্রহের কক্ষগুলির। আর তা যদি হয়ে থাকে তবে সেই ক্ষতি অপূরণীয়।\n\nবিগত একশো বছরে সিন্ধু নদ-সহ পাকিস্তানে এধরনের বন্যা দেখা যায়নি বললেই চলে। জলবায়ু পরিবর্তন যে ক্রমশ থাবা বসাচ্ছে গোটা বিশ্বজুড়ে, বদলে দিচ্ছে বৃষ্টি রেখা, তারই প্রমাণ এই মহেঞ্জোদারোর এই ধ্বংসযজ্ঞ…\n\nPowered by Froala Editor",
    "শেখ হাসিনার পর সবচেয়ে বেশিবার নির্বাচিত নারী এমপি সাজেদা চৌধুরী": "প্রধানমন্ত্রী শেখ হাসিনার পর সবচেয়ে বেশিবার নারী সংসদ সদস্য নির্বাচিত হয়েছিলেন সৈয়দা সাজেদা চৌধুরী। প্রধানমন্ত্রী শেখ হাসিনা জাতীয় সংসদের ১১টি নির্বাচনের মধ্যে ৭ বার নির্বাচিত হয়েছেন। অন্যদিকে সৈয়দা সাজেদা চৌধুরী নির্বাচিত হয়েছেন ৬ বার। সেই ১৯৬৫ সাল থেকে আমৃত্যু তিনি আওয়ামী লীগের রাজনীতির সঙ্গে জড়িত ছিলেন। এমনকি আওয়ামী লীগের সাধারণ সম্পাদকদের দায়িত্বও পালন করছেন। ছিলেন পরিবেশ ও বন মন্ত্রণালয়ের মন্ত্রী।\n\nসৈয়দা সাজেদা চৌধুরী ২০০০ সালে আমেরিকান বায়োগ্রাফিক্যাল ইনস্টিটিউট কর্তৃক ওমেন অব দ্য ইয়ার নির্বাচিত হন। এছাড়াও ২০১০ সালে তিনি স্বাধীনতা পদকে ভূষিত হন।\n\nসংসদের লাইব্রেরিতে রাখা সৈয়দা সাজেদা চৌধুরীর জীবন বৃত্তান্ত থেকে জানা গেছে, তার জন্ম ১৯৩৫ সালের ৮ মে মাগুরা জেলায় মাতুলালয়ে এক সম্ভ্রান্ত মুসলিম পরিবারে। তার পিতা সৈয়দ শাহ হামিদ উল্লাহ এবং মাতা সৈয়দা আছিয়া খাতুন। তার স্বামী গোলাম আকবর চৌধুরী ভাষা সৈনিক, মুজিবনগর সরকারের প্লানিং সেলের সদস্য, লেখক এবং দেশের বিশিষ্ট বীমা ব্যক্তিত্ব ছিলেন।\n\nশিক্ষাজীবনে সৈয়দা সাজেদা চৌধুরী বিএ ডিগ্রি অর্জন করেন। তিনি ১৯৬৯-১৯৭৫ সাল পর্যন্ত বাংলাদেশ মহিলা আওয়ামী লীগের সাধারণ সম্পাদিকা, মুক্তিযুদ্ধকালীন কলকাতা গোবরা নার্সিং ক্যাম্পের প্রতিষ্ঠাতা পরিচালক, ১৯৭২-১৯৭৫ সময়ে নারী পুনর্বাসন বোর্ডের পরিচালক, ১৯৭২-১৯৭৬ সময়ে বাংলাদেশ গার্ল গাইডের ন্যাশনাল কমিশনার, ১৯৭৬ সালে আওয়ামী লীগের ক্রান্তিকালীন সময়ে দলকে সুসংগঠিত করতে ভারপ্রাপ্ত সাধারণ সম্পাদক হিসেবে দায়িত্ব পালন করেন।\n\nতিনি ১৯৮৩-১৯৮৬ সময়ে আওয়ামী লীগের ভারপ্রাপ্ত সাধারণ সম্পাদক, ১৯৮৬-১৯৯২ সময়ে সাধারণ সম্পাদক এবং ১৯৯২ সাল থেকে প্রেসিডিয়াম সদস্য হিসেবে দায়িত্ব পালন করেন। তিনি প্রধানমন্ত্রী শেখ হাসিনা প্রদত্ত পার্বত্য চট্টগ্রাম শান্তি চুক্তি বাস্তবায়ন কমিটির আহ্বায়ক হিসেবে দায়িত্ব পালন করছেন।\n\nসৈয়দা সাজেদা চৌধুরী রাজনীতির পাশাপাশি সমাজ উন্নয়নমূলক কর্মকাণ্ডের সঙ্গে ওতপ্রোতভাবে সম্পৃক্ত ছিলেন। শিক্ষা, সংস্কৃতি, ক্রীড়া ও ধর্মীয় প্রতিষ্ঠানের উন্নয়নে তিনি অবদান রেখেছেন। সৈয়দা সাজেদা চৌধুরী ১৯৭৪ সালে গ্রামীণ উন্নয়ন ও শিক্ষায় বিশেষ অবদানের জন্য ইউনেস্কো ফেলোশিপ পান। একই সালে তিনি বাংলাদেশ গার্ল-গাইড অ্যাসোসিয়েশনের ন্যাশনাল কমিশনার হিসেবে সর্বোচ্চ সম্মানসূচক সনদ ‘সিলভার এলিফ্যান্ট পদক’ লাভ করেন।\n\nবিশিষ্ট এ রাজনীতিবিদ ১৯৭০-১৯৭৩ সময়ে জাতীয় পরিষদের সদস্য এবং ১৯৭৩-৭৫ সময়ে ১ম জাতীয় সংসদের সদস্য হিসেবে দায়িত্ব পালন করেন। পরে তিনি ১৯৯১-৯৫ সময়ে ৫ম জাতীয় সংসদ এবং ১৯৯৬-২০০১ সময়ে ৭ম জাতীয় সংসদের সংসদ সদস্য নির্বাচিত হন। ৫ম জাতীয় সংসদে তিনি সংস্থাপন মন্ত্রণালয় সম্পর্কিত স্থায়ী কমিটি এবং ৭ম জাতীয় সংসদে সরকারের পরিবেশ ও বন মন্ত্রণালয়ের মন্ত্রী হিসেবে দায়িত্ব পালন করেন।\n\nতিনি ২০০৮ সালের ২৯ ডিসেম্বর অনুষ্ঠিত নবম জাতীয় সংসদ নির্বাচনে আওয়ামী লীগের প্রার্থী হিসেবে সংসদ সদস্য নির্বাচিত হন। তিনি এ দেশের ইতিহাসে প্রথম নারী হিসেবে জাতীয় সংসদে উপ-নেতার দায়িত্ব পালন করেন। এছাড়াও নবম জাতীয় সংসদে বিশেষ অধিকার সম্পর্কিত স্থায়ী কমিটি, সংস্থাপন মন্ত্রণালয় সম্পর্কিত স্থায়ী কমিটি এবং কার্য উপদেষ্টা কমিটির সদস্য হিসেবে দায়িত্ব পালন করেন। এছাড়াও তিনি সংবিধান সংশোধন সংক্রান্ত বিশেষ কমিটির সভাপতি হিসেবে দায়িত্ব পালন করেন।\n\n২০১৪ সালের ৫ জানুয়ারি অনুষ্ঠিত দশম জাতীয় সংসদ নির্বাচনে সৈয়দা সাজেদা চৌধুরী আওয়ামী লীগের প্রার্থী হিসেবে সংসদ সদস্য নির্বাচিত হন এবং জাতীয় সংসদে উপ-নেতার দায়িত্ব পালন করেন। তিনি দশম জাতীয় সংসদে বিশেষ অধিকার সম্পর্কিত স্থায়ী কমিটি এবং কার্য উপদেষ্টা কমিটির সদস্য হিসেবে দায়িত্ব পালন করেন। চলমান একাদশ জাতীয় সংসদেও তিনি ফরিদপুর-২ আসন থেকে নির্বাচিত হন এবং সংসদের উপনেতা হিসেবে দায়িত্ব পালন করছিলেন।\n\nসৈয়দা সাজেদা চৌধুরী মুক্তিযুদ্ধে অংশ নিতে ১৯৭১ সালে ভারত যান। পরবর্তীতে তিনি বিভিন্ন সম্মেলন, সরকারি কাজ ও শুভেচ্ছা সফরে রাশিয়া, সাইপ্রাস, জাপান, যুক্তরাষ্ট্র, চীন, কেনিয়া, মিশর, জার্মানি, সুইডেন, নেদারল্যান্ডসহ বহু দেশ সফর করেন।\n\nএইচএস/কেএসআর",
    "Ukraine Crisis:ইউক্রেন ফেরতা ডাক্তারি পড়ুয়ারা পড়তে পারবেন 29টি দেশে": "কোটা (রাজস্থান), 16 সেপ্টম্বর: রাশিয়ার সঙ্গে যুদ্ধের পর ইউক্রেনন থেকে দেশে ফিরে আসা কয়েকহাজার ডাক্তারি পড়ুয়ার ভবিষ্যৎ চরম অনশ্চিয়তার মধ্যে পড়েছিল ৷ এই সকল পড়ুয়াদের সুবিধার্থে বৃহস্পতিবার ন্যাাশনাল মেডিক্যাল কমিশন 29 দেশের বেশ কিছু বিশ্ববিদ্যালয়ের তালিকা প্রকাশ করেছে । পড়ুয়ারা তাদের অর্ধ সমাপ্ত পাঠক্রম শেষ করতে পারবেন এই শিক্ষা সমস্ত প্রতিষ্ঠানে (Medicos studying in Ukrainian can continue studies) ৷\n\nভারত থেকে একাধিক পড়ুয়া ইউক্রেনে ডাক্তারি পড়তে গিয়েছিলেন ৷ ফেব্রুয়ারি মাসে হঠাৎই রাশিয়ার পক্ষ থেকে ইউক্রনে সামরিক অভিযান ঘোষণা করা হয় (Russia Ukraine War) ৷ এর কিছুদিন পরেই দুই দেশের মধ্যে শুরু হয় যুদ্ধ ৷ প্রাণ বাঁচাতে ডাক্তরি পড়ুয়াদের সেখান থেকে চলে আসতে হয় ৷ চরম অনিশ্চতার মধ্যে পড়েন ডাক্তারি পড়ুয়ারা ৷ সেই সমস্ত পড়ুয়ারা 29টি দেশের বিশ্ববিদ্যালয়ের তাঁদের ডাক্তারি পাঠক্রম শেষ করতে পারবেন ৷ তালিকায় আমেরিকা থেকে শুরু করে ফ্রান্স এবং সুইডেনও রয়েছে ৷ শিক্ষা বিশেষজ্ঞদের অনেকেই মনে করেছেন এই ঘোষণা নিশ্চয় পড়ুয়াদের পথ দেখাবে ।\n\nআরও পড়ুন : ইউক্রেন ফেরত মেডিক্যাল পড়ুয়াদের ভবিষ্যৎ কী হবে, নোটিশ সুপ্রিম\n\nএই প্রসঙ্গেই কোটার শিক্ষা বিশেষজ্ঞ দেব শর্মা বলেন , ‘‘পোল্যান্ড, অস্ট্রিয়া, ফ্রান্স, জর্জিয়া, লিথুয়ানিয়া, মলদোভা, স্লোভেনিয়া, স্পেন, উজবেকিস্তান, মার্কিন যুক্তরাষ্ট্র, ইতালি, বেলজিয়ামের মতো নিম্নলিখিত দেশে পড়াশোনা করতে পারবেন ওই পড়ুয়ারা। এছড়াও মিশর, বেলারুশ, লাটভিয়া, কিরগিজস্তান, গ্রীস, রোমানিয়া, সুইডেন, ইসরাইল, ইরান, আজারবাইজান, বুলগেরিয়া, জার্মানি, তুরস্ক, ক্রোয়েশিয়া এবং হাঙ্গেরিতেও যেতে পারেন পড়ুয়ারা ৷’’\n\nআরও পডুন : ইউক্রেন ফেরত মেডিক্যাল পড়ুয়াদের প্র্যাকটিক্যালের সুযোগ রাজ্যে\n\nএই প্রসঙ্গেই তিনি আরও জানান, বিদেশে এমবিবিএস করা শিক্ষার্থীদের জন্য আমাদের দেশের নিয়ম কঠোর। এমনকী সাধারণ পরিস্থিতিতে বা জরুরি অবস্থাতেও ভারতীয় বিশ্ববিদ্যালয়ে ছাত্রদের পুনর্বাসন করা যায় না। তাই, এই সকল পড়ুয়াদের অন্য বিদেশি বিশ্ববিদ্যালয়ে স্থানান্তর করা হয়।"
}