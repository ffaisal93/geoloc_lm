{
    "More cheetahs to come to India from Namibia and South Africa dgtl - Anandabazar": "নামিবিয়া এবং আফ্রিকার অন্যত্র থেকে আরও চিতা ভারতে আনার পরিকল্পনা রয়েছে, জানালেন নামিবিয়ার চিতা সংরক্ষণ তহবিলের প্রধান। তিনি জানিয়েছেন, চিতা আনার বিষয়ে ভারত দক্ষিণ আফ্রিকার সঙ্গেও কথাবার্তা চালাচ্ছে।\n\nশনিবার নামিবিয়া থেকে ভারতে উড়িয়ে আনা হয়েছে আটটি চিতা। তাদের মধ্যে পাঁচটি স্ত্রী চিতা এবং তিনটি পুরুষ চিতা। মধ্যপ্রদেশের কুনো জাতীয় উদ্যানে রাখা হয়েছে তাদের। নামিবিয়ার চিতা সংরক্ষণ তহবিলের প্রধান লরি মার্কার জানিয়েছেন, আরও চিতা ভারতে আনার জন্য নামিবিয়া এবং দক্ষিণ আফ্রিকার সঙ্গে ভারতের কথা চলছে। আগামী কয়েক বছরের মধ্যে ভিনদেশি অতিথিরা ভারতে চলে আসবে বলে মনে করছেন তিনি।\n\nচিতা পাঠানোর বিষয়ে ভারতীয় প্রতিনিধিদের সঙ্গে সহযোগিতা করেছেন লরি মার্কার। তিনি জানিয়েছেন, নামিবিয়ায় এই চিতা প্রচুর রয়েছে। অন্যত্র নতুন করে চিতার গোষ্ঠী তৈরি করার জন্য নামিবিয়ায় যথেষ্ট চিতা রয়েছে। বিশ্বের দ্রুততম এই প্রাণীর সংখ্যা ভারতে বৃদ্ধির জন্য সেখানে আরও চিতা পাঠাতে হবে বলে জানান মার্কার। নামিবিয়া ভারতে আরও চিতা পাঠাবে। দক্ষিণ আফ্রিকার সঙ্গেও কথা চলছে।\n\nশনিবার ছিল ভারতের প্রধানমন্ত্রী নরেন্দ্র মোদীর ৭২ তম জন্মদিন। নামিবিয়া থেকে আনা চিতাগুলিকে তিনি মধ্যপ্রদেশের জঙ্গলে খাঁচামুক্ত করেন। সেখানে চিতার সংখ্যা বাড়ানো ভারতের প্রাথমিক লক্ষ্য। সাত দশক আগে ভারত থেকে চিতা বিলুপ্ত হয়ে গিয়েছিল। তাই নতুন করে এই প্রাণীর সংখ্যা বৃদ্ধির চেষ্টা চলছে।",
    "Namibia Cheetah: নামিবিয়ার চিতাদের পাহারার দায়িত্বে লক্ষ্মী ও সিদ্ধার্থ! একজনের বিরুদ্ধে রয়েছে জোড়া খুনের অভিযোগ": "Cheetah: নামিবিয়ার চিতাদের আগমনের আগে তাদের জন্য তৈরি হওয়া বিশেষ স্থানে ঢুকে পড়েছিল ৫টি লেপার্ড। তাদের মধ্যে ৪টিকে সেখান থেকে বিতাড়িত করতে গুরুত্বপূর্ণ ভূমিকা পালন করেছিল লক্ষ্মী ও সিদ্ধার্থ।\n\nভোপাল: ১৭ সেপ্টেম্বর ৭২ তম জন্মদিনে নয়া অবতারে ধরা পড়েছিলেন প্রধানমন্ত্রী নরেন্দ্র মোদী। মধ্য প্রদেশের কুনো অভয়ারণ্যে আফ্রিকার নামিবিয়া থেকে আনা ৮টি চিতার মধ্যে ৩টিকে মুক্ত করেছিলেন প্রধানমন্ত্রী মোদী। এমনকী জঙ্গলে চিতার অবাধ বিচরণকে ক্যামেরবন্দিও করে রাখতে দেখা গিয়েছিল প্রধানমন্ত্রীকে। কুনো অভয়ারণ্য কর্তৃপক্ষ চিতাদের নিরাপত্তার জন্য সব ধরনের নিরাপত্তার বন্দোবস্ত করেছে।\n\nজানা গিয়েছে, চিতাদের নিরাপত্তা সুনিশ্চিত করতে নর্মদাপুরমের সাতপুরা ব্যাঘ্র সংরক্ষণ কেন্দ্র থেকে দুটি হাতি কুনোর জঙ্গলে নিয়ে আসা হয়েছে। লক্ষ্মী ও সিদ্ধার্থ নামের ওই দাঁতালকে চিতাদের নিরাপত্তার গুরুদায়িত্ব সপে দেওয়া হয়েছে। গত মাসেই অভিজ্ঞতার ভিত্তিতে হাতি দুটিকে বাছাই করে নিয়ে আসা হয়েছিল।\n\nনামিবিয়ার চিতাদের আগমনের আগে তাদের জন্য তৈরি হওয়া বিশেষ স্থানে ঢুকে পড়েছিল ৫টি লেপার্ড। তাদের মধ্যে ৪টিকে সেখান থেকে বিতাড়িত করতে গুরুত্বপূর্ণ ভূমিকা পালন করেছিল লক্ষ্মী ও সিদ্ধার্থ। দুটি হাতিই প্রতিনিয়ত টহলদারি কাজ চালাচ্ছে ওই চিতাদের নিরাপত্তা সুনিশ্চিত করছে। তাদের সঙ্গে মোতায়েন থাকছে বন দফতরের আধিকারিকরাও।\n\nনামিবিয়ার থেকে কুনোর জঙ্গলে যে চিতাগুলিকে নিয়ে আসা হয়েছিল তাদের বিশেষ স্থানে ১ মাস কোয়ারেন্টাইনে থাকতে হবে। সিদ্ধার্থ ও লক্ষ্মী চিতাদের ওপর নজরদারি চালাচ্ছে। অন্য কোনও বন্যপ্রাণী যাতে চিতাদের কাছাকাছি চলে না আসতে পারে, সেই কারণে লক্ষ্মী ও সিদ্ধার্থ ক্রমাগত টহল দিচ্ছে।\n\nকুনো ন্যাশনাল পার্কের ডিএফও প্রকাশ কুমার ভার্মা জানিয়েছেন ৩০ বছর বয়সী সিদ্ধার্থ রাজ্য বাঘ উদ্ধারকারী দলে দীর্ঘদিন ধরেই কর্মরত। যদি সিদ্ধার্থ মাঝেমধ্যেই অগ্নিশর্মা হয়ে ওঠে। ২০১০ সালে তাঁর বিরুদ্ধে ২ জন মাহুতকে হত্যা করার অভিযোগ উঠেছে। অন্যদিকে লক্ষ্মী খুবই শান্ত স্বভাবের এবং নিজের কাজে দক্ষ।",
    "সাধারণ মানুষ কবে দেখা পাবেন নামিবিয়া থেকে আগত ৮ চিতার? কী জানালেন প্রধানমন্ত্রী?": "বংনিউজ২৪x৭ ডিজিটাল ডেস্কঃ প্রধানমন্ত্রী নরেন্দ্র মোদীর ৭২ তম জন্মদিনে নামিবিয়া থেকে ভারতে আনা হয়েছে ৮ চিতাকে। তাদের মধ্যপ্রদেশের কুনো জাতীয় উদ্যানে রাখা হয়েছে। উল্লেখ্য, দীর্ঘ সাত দশক পর ভারত পেয়েছে চিতা। কাজেই এই নিয়ে দেশের নাগরিকদের মধ্যে উৎসাহ এবং উন্মাদনা নেহাৎ কম কিছু নয়। এই ৮ অতিথিকে দেখার জন্য মুখিয়ে আছেন বহু মানুষ। কবে এই ৮ চিতার দর্শন মিলবে? এই প্রশ্নই এখন ঘোরাফেরা করছে মানুষের মনে। এবার মন কি বাত অনুষ্ঠান থেকে সেই প্রশ্নের উত্তর দিলেন খোদ প্রধানমন্ত্রী নরেন্দ্র মোদী।\n\nএদিন প্রধানমন্ত্রী জানিয়েছেন, নামিবিয়া থেকে আগত ৮ চিতাকে পর্যবেক্ষণের জন্য একটি টাস্ক ফোর্স গঠন করা হয়েছে। সেই টাস্ক ফোর্সের সুপারিশের ভিত্তিতে সরকার ঘোষণা করবে যে, কবে সাধারণ মানুষ তাদের দেখতে যেতে পারবেন। এদিন উক্ত অনুষ্ঠানে প্রধানমন্ত্রী বলেছেন, ‘এই নিয়ে মানুষের মধ্যে প্রবল উত্তেজনা রয়েছে এবং ১৩০ কোটি ভারতীয় উচ্ছ্বসিত ও গর্বিত যে, এটাই ভারতের প্রকৃতির প্রতি ভালবাসার উদাহরণ।’\n\nএদিন ‘মন কি বাত’ অনুষ্ঠানে এই প্রসঙ্গে প্রধানমন্ত্রী মোদী আরও বলেন যে, ‘আমাকে অনেকে জিজ্ঞাসা করেছেন, তাঁরা কবে চিতাদের দেখতে পাবেন…চিতাদের গতিবিধি পর্যবেক্ষণের জন্য একটি টাস্ক ফোর্স গঠন করা হয়েছে। তাঁরা দেখবেন নতুন পরিবেশে চিতাগুলি কীভাবে মানিয়ে নিচ্ছে। তারপরই আমরা এই বিষয়ে সিদ্ধান্ত নেব।’\n\nএদিকে, প্রধানমন্ত্রী এই ৮ চিতার নামকরণ হবে বলেও জানিয়েছেন। তিনি জানিয়েছেন যে, চিতা প্রজেক্টের ও প্রত্যেক চিতার নামকরণে সাধারণ মানুষের অংশগ্রহণের উদ্দেশে একটি প্রতিযোগিতারও আয়োজন করা হবে। সেখানে সবাই নিজেদের ইচ্ছে মতো নাম দিতে পারবেন। এদিন নরেন্দ্র মোদী বলেন, ‘MyGov প্ল্যাটফর্মে একটি প্রতিযোগিতার আয়োজন করা হবে। সেখানে আমি সাধারণ মানুষকে কিছু জিনিস শেয়ার করার আহ্বান জানাচ্ছি…চিতার উপর যে প্রচার অভিযান চলছে তার কী নাম রাখা যেতে পারে? আমরা কি সব চিতার নামকরণের পথেও হাঁটতে পারি…’।\n\nএখানেই শেষ নয়, এই নামকরণের প্রতিযোগিতা প্রসঙ্গে প্রধানমন্ত্রী জানিয়েছেন যে, ভারতীয় সমাজ, সংস্কৃতি ও ঐতিহ্যের সঙ্গে সঙ্গতি রেখেই সেই নামের পরামর্শ দিতে হবে। তিনি এদিন বলেন, ‘আপনারা এটাও জানাতে পারেন, মানুষদের কীভাবে পশুদের সঙ্গে ব্যবহার করা উচিত। আমাদের মৌলিক কর্তব্য হল পশুদের সম্মান করা। আমি সকলকে এই প্রতিযোগিতায় অংশ নেওয়ার আবেদন জানাচ্ছি এবং এই চিতাদের আপনারাই প্রথম দেখতে পারেন।’",
    "অভিজ্ঞ ও তরুণদের মিশেলে নামিবিয়ার শক্তিশালী বিশ্বকাপ দল": "",
    "⚡নামিবিয়া থেকে ৮ টি চিতাকে ভারতে এনে ছাড়া হবে ১৭ সেপ্টেম্বর": "১৯৪৭ সালে মহারাজা রামানুজ প্রতাপ সিং দেও চিতা প্রজাতির শেষ সন্তানকে গুলি করে মেরে ফেলার পর ১৯৫২ সালে এশিয়াটিক চিতাকে ভারতে বিলুপ্ত প্রাণী হিসাবে ঘোষণা করা হয়েছিল\n\n...",
    "আফ্রিকা থেকে ৮ চিতাকে কত খরচ করল সরকার, জানলে অবাক হবেন": "নিজস্ব প্রতিবেদন : গত ১৭ সেপ্টেম্বর প্রধানমন্ত্রী নরেন্দ্র মোদীর জন্মদিনে আফ্রিকার নামিবিয়া থেকে আনা হয় আটটি চিতা। বিদেশ থেকে আসা এই চিতাগুলি বর্তমানে ঘর পেয়েছে মধ্যপ্রদেশের কুনো পালপুর জাতীয় উদ্যানে। বিদেশ থেকে এই চিতাগুলি আসার পরিপ্রেক্ষিতে ৭ দশক পর দেশে ফিরল চিতা।\n\nভারতের চিতা ফিরিয়ে নিয়ে আসার পরিকল্পনা অনেক দিনের। প্রথম এই পরিকল্পনা গ্রহণ করা হয় ২০১০ সাল নাগাদ। শেষমেশ ২০২২ সালে সেই পরিকল্পনা বাস্তবায়িত হল। এই পরিকল্পনা বাস্তবায়িত করার জন্য সরকারের তরফ থেকে মধ্যপ্রদেশ, ছত্তীসগঢ়, রাজস্থান, গুজরাত এবং উত্তরপ্রদেশের মোট ১০টি এলাকা পর্যবেক্ষণ করা হয়। যদিও শেষমেষ সমস্ত দিক বিবেচনা করে মধ্যপ্রদেশের এই জাতীয় উদ্যানকে বেছে নেওয়া হয়।\n\nঅন্যদিকে সাধারণ মানুষদের মধ্যে কৌতূহল তৈরি হচ্ছে বিদেশ থেকে এই আটটি চিতা আনার জন্য কত খরচ হয়েছে সরকারের। এক্ষেত্রে জানিয়ে রাখা ভালো, শুধু আটটি চিতা নয় আগামী কয়েক বছরে এই চিতার সংখ্যা কয়েকগুণ বাড়ানোর পরিকল্পনা রয়েছে কেন্দ্রের। ২০২৫ সালের মধ্যে এর সংখ্যা হবে ৫০। এই পরিকল্পনা বাস্তবায়িত করার জন্য ২০২০ সালের জানুয়ারি মাসে সুপ্রিম কোর্ট অনুমতি দেয়।\n\nসুপ্রিম কোর্টের সেই অনুমতি পাওয়ার পর ২০২০ সালের জুলাই মাসে ভারত সরকারের সঙ্গে নামিবিয়া রিপাবলিকের মৌ স্বাক্ষর হয়। এই সবকিছু ঠিকঠাক হওয়ার পর নামিবিয়া থেকে বোরিং৭৪৭ বিমানে প্রথম আটটি চিতা ভারতের মাটিতে উড়িয়ে আনা হয়। এই চিতাগুলি ভারতের মাটিতে প্রথম উন্মুক্ত করেন খোদ প্রধানমন্ত্রী নরেন্দ্র মোদি।\n\nসম্পূর্ণ এই পরিকল্পনার জন্য ভারত সরকারের তরফ থেকে বরাদ্দ করা হয়েছে মোট ৯৬ কোটি টাকা। এই তথ্য দেওয়া হয়েছে পরিবেশ মন্ত্রণালয়ের তরফ থেকে। এই পরিকল্পনাকে ভালোভাবে বাস্তবায়িত করার জন্য ইন্ডিয়ান অয়েল অফ কর্পোরেশনের তরফ থেকে বাড়তি ৫০ কোটি টাকা দেওয়া হয়েছে।",
    "বাংলাদেশের কাছে হারের পর র‍্যাংকিংয়ে উন্নতি আরব আমিরাতের": "ছবি : বিসিবি\n\nবাংলাদেশের কাছে ৭ রানে হেরে গতকাল রাতে দুই ম্যাচের টি-টোয়েন্টি সিরিজ শুরু করেছে সংযুক্ত আরব আমিরাত। মজার ব্যপার হলো, আজ সোমবার আইসিসি প্রকাশিত হালনাগাদ র‍্যাংকিংয়ে আমিরাতের উন্নতি হয়েছে!‍ তারা ১৮৪ রেটিং পয়েন্ট নিয়ে ১৪ নম্বর থেকে উঠে এসেছে ১৩ নম্বরে। আর তাদের জায়গা করে দিতে ১৪ নম্বরে নেমে গেছে নামিবিয়া।\n\nর‍্যাংকিংয়ে বাংলাদেশের অবস্থান আগের মতোই ৯ নম্বরে আছে।\n\nবিজ্ঞাপন\n\nতবে অস্ট্রেলিয়ার বিপক্ষে সিরিজ জয়ের পর ভারতের শীর্ষস্থান আরও সংহত হয়েছে। দ্বিতীয় স্থানে থাকা ইংল্যান্ডের (২৬১) সঙ্গে তাদের ব্যবধান ৭ পয়েন্টের। অস্ট্রেলিয়া সিরিজ থেকে ১ রেটিং পয়েন্ট বেড়েছে ভারতের। আর গতকাল রবিবার বাবর আজমদের বিপক্ষে ইংল্যান্ড তিন রানে হেরে যাওয়ায় লাভবান হয়েছেন রোহিতরা। বেড়েছে জস বাটলার, মইন আলীদের দলের সঙ্গে ব্যবধান।\n\nতিন নম্বরে ২৫৮ রেটিং পয়েন্ট নিয়ে আছে দক্ষিণ আফ্রিকা। সমান রেটিং পয়েন্ট নিয়ে পাকিস্তানের অবস্থান চার নম্বরে। নিউজিল্যান্ড পাঁচ নম্বরে আছে ২৫২ রেটিং পয়েন্ট নিয়ে। সদ্য সিরিজ হেরে অস্ট্রেলিয়া খুঁইয়েছে ১ পয়েন্ট। তারা ছয় নম্বরে আছে ২৫০ রেটিং পয়েন্ট নিয়ে। সাত নম্বরে আছে উইন্ডিজ (২৪১) এবং আটে আছে এশিয়ার সেরা দল শ্রীলঙ্কা (২৩৭)। এশিয়ার আরেক দল আফগানিস্তানের (২১৯ পয়েন্ট) অবস্থান ১০ নম্বরে।",
    "⚡মধ্যপ্রদেশের কুনো-পালপুর ন্যাশনাল পার্কে নামিবিয়া থেকে আনা চিতাগুলিকে ছাড়া হবে ভবিষ্যতের জন্য": "১৯৫২ সালে ভারত থেকে নিশ্চিহ্ন হয়ে গিয়েছিল চিতা। দীর্ঘ ৭০ বছর পর ১৭ সেপ্টেম্বর ফের ভারতের জঙ্গলে চিতা ফিরছে বলে জানালেন কেন্দ্রীয় পরিবেশমন্ত্রী ভূপেন্দ্র সিং যাদব\n\n...",
    "This lucky goat survived despite using as a bait for 20 times to catch leopards in Kuno national park dgtl - Anandabazar": "নামিবিয়া থেকে মধ্যপ্রদেশের কুনো জাতীয় উদ্যানে চিতা আনার পর থেকেই চর্চায় দেশের এই জাতীয় উদ্যানটি। দিন কয়েক আগেই আফ্রিকার দেশ নামিবিয়া থেকে নিয়ে আসা হয়েছে আটটি চিতাকে। কুনো এবং চিতার পাশাপাশি গত কয়েক দিন চর্চায় উঠে এসেছে আরও একটি প্রাণী। সেটি হল একটি ছাগল। যেটিকে কুনোর কর্মীরা ‘ভাগ্যবান’ বলে মনে করছেন।\n\nচিতাগুলিকে কুনো জাতীয় উদ্যানের যে ১২ বর্গ কিলোমিটার এলাকায় ছাড়া হয়েছে, সেখানে আগে ছ’টি চিতাবাঘের ‘রাজত্ব’ ছিল। চিতাবাঘের কারণে চিতার যাতে কোনও রকম ক্ষতি না হয় তাই ওই এলাকা থেকে চিতাবাঘগুলিকে অন্যত্র সরানোর সিদ্ধান্ত নেওয়া হয়।\n\n১৫ অগস্ট নামিবিয়া থেকে ভারতে আনার কথা ছিল চিতাগুলিকে। কিন্তু সেই দিনক্ষণ পিছিয়ে যাওয়ায় বনকর্মীরা কুনোর ওই ছ’টি চিতাবাঘকে ধরার জন্য আরও কিছুটা সময় পেয়ে যান। ১২ বর্গ কিলোমিটার এলাকার বিভিন্ন জায়গায় খাঁচা পাতা হয়। নানা রকম প্রাণী চিতাবাঘের টোপ হিসাবে ব্যবহার করা হয়েছিল। তার মধ্যে ছিল একটি ছাগল। কুনো সূত্রে খবর, চিতাবাঘগুলিকে ধরার জন্য এই ছাগলটিকে ২০ বার টোপ হিসাবে ব্যবহার করা হয়। কিন্তু কোনও বারই ওই ছাগলকে শিকার করতে পারেনি চিতাবাঘগুলি। ফলে বাঘগুলি ধরা পড়লেও, বহাল তবিয়তেই রয়ে গিয়েছে ছাগলটি। চিতাবাঘগুলি ছাগলটিকে শিকার করতে ব্যর্থ হলেও, চিতা কি শিকার করতে পারবে সেটিকে, সেটাই দেখার।",
    "বিশ্বকাপে সবচেয়ে শক্তিশালী স্কোয়াড গড়লো কোন দল?": "",
    "Chandigarh Airport: চণ্ডীগড় বিমানবন্দর হবে ভগৎ সিং-এর নামে, মন কি বাতে ঘোষণা মোদির": "নয়াদিল্লি, 25 সেপ্টেম্বর: চণ্ডীগড় বিমানবন্দরের (Chandigarh Airport) নাম রাখা হল শহিদ ভগৎ সিং-এর নামে (Shaheed Bhagat Singh)৷ এই স্বাধীনতা সংগ্রামীর জন্মবার্ষিকীর প্রাক্কালে এ কথা ঘোষণা করলেন প্রধানমন্ত্রী নরেন্দ্র মোদি (PM Modi)৷ আজ মাসিক রেডিয়ো অনুষ্ঠান 'মন কি বাত'এ (Mann Ki Baat) মোদি জানান, স্বাধীনতার অমৃত মহোৎসবের অংশ হিসেবে এই সিদ্ধান্ত নেওয়া হয়েছে ৷\n\nরবিবার মন কি বাতের 93তম এপিসোডে বক্তব্য রাখতে গিয়ে প্রধানমন্ত্রী নরেন্দ্র মোদি বলেন, \"আমার প্রিয় দেশবাসীরা, তিনদিন পর 28 সেপ্টেম্বর ৷ এটা অমৃত মহোৎসবের একটা বিশেষ দিন ৷ সেই দিনে আমরা ভারতমাতার সাহসী সন্তান ভগৎ সিং-এর জন্মবার্ষিকী পালন করছি ৷ স্বাধীনতা সংগ্রামীর প্রতি শ্রদ্ধা জানাতে, এটা সিদ্ধান্ত নেওয়া হয়েছে যে চণ্ডীগড় বিমানবন্দরের এ বার থেকে নামকরণ হবে শহিদ ভগৎ সিং-এর নামে ৷\"\n\nপাশাপাশি গত সপ্তাহে নামিবিয়া থেকে ভারতে যে চিতা আনা হয়েছে তার নামকরণের বিষয়ে শুরু হওয়া প্রচার নিয়েও দেশবাসীকে নিজেদের মত জানানোর অনুরোধ জানিয়েছেন প্রধানমন্ত্রী ৷ চিতাগুলিকে (Project Cheetah) মধ্যপ্রদেশের কুনো জাতীয় উদ্যানে ছাড়া হয়েছে ৷ প্রধানমন্ত্রীর কথায়, \"আমাদের প্রথা মেনে যদি চিতাগুলির নামকরণ হয় তবে দারুণ হবে ৷ পশুদের সঙ্গে মানুষের কী ব্যবহার হওয়া উচিত সেই পরামর্শও দিন ৷ এই প্রতিযোগিতায় অংশ নিন ৷ হতে পারে চিতাগুলিকে দর্শনের ক্ষেত্রে আপনিই হলেন প্রথম ব্যক্তি ৷\"\n\nআরও পড়ুন: প্রধানমন্ত্রীর জন্মদিনে নামিবিয়া থেকে আটটি চিতা এল ভারতে\n\nদেশে চিতা ফিরে আসায় দেশের বিভিন্ন প্রান্ত থেকে নাগরিকরা তাঁদের আনন্দ প্রকাশ করেছেন বলে জানান মোদি ৷ তিনি এ দিন জানিয়েছেন, চিতাগুলির উপর নজর রাখবে বিশেষ টাস্ক ফোর্স ৷ জনগণ কখন এই চিতাগুলিকে দেখবে, সবকিছুর উপর ভিত্তি করেই চিতাগুলির উপর নজরদারি চালানো হবে ৷\n\n1952 সালে ভারত থেকে চিতাকে বিলুপ্ত বলে ঘোষণা করা হয়েছিল ৷ তবে গত 17 সেপ্টেম্বর প্রজেক্ট চিতার অংশ হিসেবে নামিবিয়া থেকে আটটি চিতা (5টি মহিলা ও 3টি পুরুষ) ভারতে আনা হয়েছে ৷ কুনো জাতীয় উদ্যানের দুটি পয়েন্ট থেকে চিতাগুলিকে ছেড়েছেন প্রধানমন্ত্রী নরেন্দ্র মোদি ৷",
    "T20 World Cup 2022: প্রকাশ্যে কুড়ি-বিশের বিশ্বকাপের ওয়ার্ম আপ সূচি": "T20 World Cup 2022 warm-up fixtures: আসন্ন টি-২০ বিশ্বকাপের ওয়ার্ম আপ ম্যাচগুলি হবে মেলবোর্ন ও ব্রিসবেনে।\n\nদুবাই: চলতি বছরের অক্টোবরে অস্ট্রেলিয়ায় বসতে চলেছে টি-২০ বিশ্বকাপের (T20 World Cup 2022) আসর। আসন্ন কুড়ি-বিশের বিশ্বকাপের জন্য সব দলই নিজেদের মতো প্রস্তুতি নিচ্ছে। এরইমধ্যে আজ, বৃহস্পতিবার ক্রিকেটের এই মহাযজ্ঞের জন্য ওয়ার্ম আপ ম্যাচের সূচি প্রকাশ করল আইসিসি (ICC)। যে ১৬টি দল এ বারের টি-টোয়েন্টি বিশ্বকাপে খেলবে, প্রত্যেকেই ওয়ার্ম আপ ম্যাচে খেলার সুযোগ পাবে। মেলবোর্ন ও ব্রিসবেনে ১০ অক্টোবর থেকে ১৯ অক্টোবর অবধি চলবে এই ওয়ার্ম আপ ম্যাচগুলি। এ বারের টি-২০ বিশ্বকাপের প্রথম ম্যাচ রয়েছে ১৬ অক্টোবর। উদ্বোধনী ম্যাচে মুখোমুখি শ্রীলঙ্কা ও নামিবিয়া। তার ঠিক ছয় দিন পর, অর্থাৎ ২৩ অক্টোবর চিরপ্রতিদ্বন্দ্বী পাকিস্তানের বিরুদ্ধে কাপযাত্রা শুরু করবে রোহিত শর্মার ভারত।\n\nপ্রথম পর্বের দলগুলি ১০-১৩ অক্টোবরের মধ্যে তাদের প্রস্তুতি ম্যাচে খেলবে এবং ম্যাচগুলি হবে মেলবোর্ন ক্রিকেট গ্রাউন্ড এবং জংশন ওভালে। সরাসরি সুপার-১২ এ খেলার যোগ্যতা অর্জন করেছে যে দলগুলি তারা ১৭-১৯ অক্টোবর ব্রিসবেনে তাদের প্রস্তুতি ম্যাচে খেলবে।\n\n২০২২ সালের টি-টোয়েন্টি বিশ্বকাপের ওয়ার্ম-আপ সূচি –\n\n১০ অক্টোবর – ওয়েস্ট ইন্ডিজ বনাম আরব আমিরশাহি, জংশন ওভাল, সকাল ১১টা\n\n১০ অক্টোবর – স্কটল্যান্ড বনাম নেদারল্যান্ডস, জংশন ওভাল, বিকেল ৩টে\n\n১০ অক্টোবর – শ্রীলঙ্কা বনাম জিম্বাবোয়ে, এমসিজি, সন্ধ্যা ৭টা\n\n১১ অক্টোবর – নামিবিয়া বনাম আয়ারল্যান্ড, এমসিজি, সন্ধ্যা ৭টা\n\n১২ অক্টোবর – ওয়েস্ট ইন্ডিজ বনাম নেদারল্যান্ডস, এমসিজি, সন্ধ্যা ৭টা\n\n১৩ অক্টোবর – জিম্বাবোয়ে বনাম নামিবিয়া, জংশন ওভাল, সকাল ১১টা\n\n১৩ অক্টোবর – শ্রীলঙ্কা বনাম আয়ারল্যান্ড, জংশন ওভাল, বিকেল ৩টে\n\n১৩ অক্টোবর – স্কটল্যান্ড বনাম আরব আমিরশাহি, এমসিজি, সন্ধ্যা ৭টা\n\n১৭ অক্টোবর – অস্ট্রেলিয়া বনাম ভারত, গাব্বা, দুপুর ২টো\n\n১৭ অক্টোবর – নিউজিল্যান্ড বনাম দক্ষিণ আফ্রিকা, অ্যালান বর্ডার ফিল্ড, দুপুর ২টো\n\n১৭ অক্টোবর – ইংল্যান্ড বনাম পাকিস্তান, গাব্বা, সন্ধ্যা ৬টা\n\n১৭ অক্টোবর – আফগানিস্তান বনাম বাংলাদেশ, অ্যালান বর্ডার ফিল্ড, সন্ধ্যা ৬টা\n\n১৯ অক্টোবর – আফগানিস্তান বনাম পাকিস্তান, গাব্বা, দুপুর ১টা\n\n১৯ অক্টোবর – বাংলাদেশ বনাম দক্ষিণ আফ্রিকা, অ্যালান বর্ডার ফিল্ড, সন্ধ্যা ৬টা\n\n১৯ অক্টোবর – নিউজিল্যান্ড বনাম ভারত, গাব্বা, সন্ধ্যা ৬টা",
    "ফ্যাক্ট চেক: বাঘের ছবি আঁকা এই বিমানে করে আফ্রিকা থেকে ভারতে চিতা নিয়ে আসা হয়নি": "নিজের ৭২তম জন্মদিনে নামিবিয়া থেকে আটটি চিতা ভারতে এনে হইচই ফেলে দিয়েছিলেন প্রধানমন্ত্রী নরেন্দ্র মোদী। তারপর থেকেই সোশ্যাল মিডিয়ায় একটি বিমানের ছবি বেশ ভাইরাল হয়েছে যার সামনে একটি বাঘের ছবি আঁকা দেখা যাচ্ছে। ছবিটি শেয়ার করে নেটিজেনদের একাংশ দাবি করছেন, নামিবিয়া থেকে চিতাগুলিকে আনতে নাকি এই বিমান ব্যবহার করেছিল ভারত সরকার।\n\nউদাহরণস্বরূপ, এক ফেসবুক ব্যবহারকারী এই বিমানের ছবিটি পোস্ট করে লিখেছেন যে, এই বিমানে করেই আফ্রিকার নামিবিয়া থেকে আটটি চিতা মধ্য প্রদেশের গোয়ালিয়রে নিয়ে আসা হয়েছে। একই দাবি বিভিন্ন ফেসবুক পেজ থেকেও করা হয়েছে।\n\nইন্ডিয়া টুডে অ্যান্টি ফেক নিউজ ওয়ার রুম (আফয়া) অনুসন্ধান করে দেখেছে যে এই দাবিটি বিভ্রান্তিকর। বাঘের ছবি আঁকা এই বিমানের ছবিটি প্রায় সাত বছর পুরনো এবং ভারতে চিতা আনার কাজে এটি ব্যবহৃত হয়নি।\n\nআফয়া অনুসন্ধান\n\nবিমানের ভাইরাল ছবিটিকে রিভার্স ইমেজ সার্চের মাধ্যমে খোঁজার পর আমরা ওই একই ছবি সাইবেরিয়ান টাইমস নামক একটি সংবাদ মাধ্যমের প্রতিবেদনে খুঁজে পাই। ২০১৫ সালের ২৩ জুন প্রকাশিত এই খবরে লেখা হয় যে রাশিয়ান বিমান সংস্থা ট্রান্সএরো নিজেদের বোয়িং ৭৪৭-৪০০ মডেলের বিমানগুলির মধ্যে একটিতে সাইবেরিয়ান বাঘের মুখের এই ছবি দিয়ে ডিজাইন করেছিল।\n\nএমন উদ্যোগের কারণ হিসেবে সাইবেরিয়ান বাঘের বিলুপ্তপ্রায় প্রজাতিকে সংরক্ষণ করার বার্তা দেওয়ার কথা ওই প্রতিবেদনে লেখা হয়েছিল।\n\nআরও কিছু কিওয়ার্ড সার্চের মাধ্যমে আমরা ডিডি ন্যাশনালের একটি ভিডিও খুঁজে পাই। সেখানে অপর একটি বোয়িং বিমান দেখা গিয়েছে যা নামিবিয়া থেকে মধ্য় প্রদেশের কুনো-তে নিয়ে আসে। সেই বিমানেও অবশ্য একই ধরনের বাঘের মুখের ছবি আঁকা ছিল।\n\nতবে একটি বিষয় বলাই যায় যে ছবিটি সাম্প্রতিক ঘটনা সম্পর্কিত নয়।",
    "Narendra Modi: দেশে চিতা ফেরাতে আগে কেউই উদ্যাগ নেয়নি ! মোদির নিশানায় বিরোধীরা": "ভোপাল, 17 সেপ্টেম্বর: সাত দশক পর ভারতে ফিরল চিতা (Cheetah) ৷ শনিবার মধ্যপ্রদেশের (Madhya Pradesh) কুনো জাতীয় উদ্যানে (Kuno National Park) আটটি চিতা ছাড়া হয় ৷ প্রধানমন্ত্রী নরেন্দ্র মোদিও (Narendra Modi) কয়েকটি চিতাকে খাঁচামুক্ত করেন ৷ আর তার ঠিক পরেই নিশানা করে দেশের পূর্বতন বিভিন্ন সরকারকে ৷ তাঁর স্পষ্ট বার্তা, 1952 সালে ভারতে চিতাকে 'বিলুপ্ত' প্রাণী ঘোষণা করেই দায় সেরেছিল সংশ্লিষ্ট সরকার পক্ষ ৷ কিন্তু, চিতাকে ভারতের জঙ্গলে ফিরিয়ে আনার কোনও প্রয়াস কখনও করা হয়নি ৷ অবশেষে তাঁর সরকারকেই সেই উদ্যোগ শুরু করতে হয়েছে ৷\n\nশনিবার (17 সেপ্টেম্বর) মোদির জন্মদিন ৷ 72 বছর পূর্ণ করলেন তিনি ৷ সূত্রের দাবি, প্রধানমন্ত্রীর জন্মদিন উপলক্ষেই এই দিনটিকে আনুষ্ঠানিকভাবে ভারতে চিতা ফেরানোর জন্য বেছে নেওয়া হয় ৷ নামিবিয়া (Namibia) থেকে আনা আটটি পূর্ণবয়স্ক চিতাকে মধ্যপ্রদেশের কুনো জাতীয় উদ্যানে ছাড়া হয় ৷ দূর নিয়ন্ত্রিত ব্যবস্থার মাধ্যমে কয়েকটি চিতাকে খাঁচামুক্ত করেন মোদি স্বয়ং ৷ উল্লেখ্য, এই আটটি প্রাণীর মধ্যে পাঁচটি স্ত্রী এবং তিনটি পুরুষ চিতা রয়েছে ৷ এই তিনটি পুরুষ চিতার মধ্যে দু'টি আবার একই মায়ের সন্তান ৷ সম্পর্কে আপন ভাই এই চিতা দু'টির বয়স সাড়ে পাঁচ বছরের আশপাশে ৷\n\nআরও পড়ুন: জন্মদিনে হাজার হাজার চায়ের কাপ দিয়ে প্রধানমন্ত্রীর মূর্তি গড়লেন সুদর্শন\n\nএদিনের এই বিশেষ অনুষ্ঠান উপলক্ষে দেশবাসীর উদ্দেশে ভাষণও দেন মোদি ৷ তবে, সেই ভাষণ একেবারে অরাজনৈতিক ছিল, একথা বলা যায় না ৷ মোদি বলেন,ভারতে শেষ যে তিনটি চিতা বেঁচে ছিল, সেগুলিকেও 1947 সালে শিকারের নামে মেরে ফেলা হয় ! এই ঘটনাকে চরম দায়িত্বজ্ঞানহীন বলে উল্লেখ করেন প্রধানমন্ত্রী ৷ একইসঙ্গে তাঁর আক্ষেপ, 1952 সালে ভারতে চিতাকে বিলুপ্ত প্রাণী হিসাবে ঘোষণা করা হয় ৷ কিন্তু, তারপর কখনই দেশে এই প্রাণীটিকে ফেরানো বা তার পুনর্বাসনের জন্য কোনও পদক্ষেপ করা হয়নি ৷ অবশেষে স্বাধীনতার অমৃত মহোৎসবের আবহে সেই কাজ করে দেখিয়েছে বর্তমান কেন্দ্রীয় সরকার ৷ এখানে মোদির বার্তা স্পষ্ট, পরিবেশের ভারসাম্য রক্ষায় পূর্বতন সরকারগুলি সেভাবে আগ্রহী ছিল না ৷ উল্লেখ্য়, যে সাত দশকের কথা এখানে নির্দিষ্ট করে বলা হয়েছে, তার একটা বড় সময় ধরেই অবিজেপি দল (বিশেষত কংগ্রেস) ক্ষমতায় থেকেছে ৷ মোদি সরাসরি তাদেরই কাঠগড়ায় তুলেছেন বলে মনে করছে রাজনৈতিক মহল ৷\n\nপ্রধানমন্ত্রী জানিয়েছেন, ভারতে চিতা ফিরিয়ে আনার পিছনে দীর্ঘদিনের প্রচেষ্টা রয়েছে ৷ দেশের বিজ্ঞানীরা এর জন্য লাগাতার পরিশ্রম করেছেন ৷ একইসঙ্গে, প্রধানমন্ত্রীর বার্তা, 2014 সালে তাঁর নেতৃত্বে কেন্দ্রে সরকার গঠিত হওয়ার পর থেকে দেশে বাঘ, এশীয় সিংহের সংখ্য়া বাড়ার পাশাপাশি বনাঞ্চল এবং জলাভূমির পরিধিও বেড়েছে ৷ ভারত বাকি বিশ্বকে শিখিয়েছে, অর্থনেতিক বিকাশের জন্য পরিবেশ ধ্বংস করার কোনও প্রয়োজন নেই ৷",
    "Cheetah In India: কুনায় রাজকীয় মেজাজে ৮ চিতা, 'নতুন অতিথি'র নাম রাখলেন প্রধানমন্ত্রী": "1952 সালে ভারত থেকে অবলুপ্ত হয়েছিল চিতা। কেন্দ্রীয় বন ও পরিবেশ মন্ত্রক সূত্রের খবর, আগামী 5 বছর ধরে ধাপে ধাপে আরও 50টি চিতা ভারতে আনা হবে। নামিবিয়া থেকে আসা চিতার দলে সবচেয়ে ছোট সদস্যের বয়স 2 বছর। সেটি একটি মহিলা চিতা।",
    "লেন্সের মুখ ঢেকে প্রধানমন্ত্রী নরেন্দ্র মোদীর চিতার ছবি তোলার ছবি সম্পাদিত": "কংগ্রেস দল (Congress) ও তার সমর্থকদের বেশ কিছু হ্যান্ডেল থেকে প্রধানমন্ত্রী নরেন্দ্র মোদীর (Narendra Modi) একটি ছবি শেয়ার করা হচ্ছে। তাতে দেখা যাচ্ছে যে, লেন্সে মুখ লাগানো অবস্থাতেই তিনি একটি ডিএসএলআর ক্যামেরা দিয়ে ছবি তুলছেন। যেসব পোস্টে মোদীর ওই ছবি শেয়ার করা হয়েছে, সেগুলিতে বিদ্রুপও করা হয়েছে এই দাবি করে যে, ক্যামেরার লেন্স ঢাকা অবস্থাতেই মোদী নামিবিয়া (Namibia) থেকে আমদানি করা চিতাদের (Cheetah) ছবি তুলছেন।\n\nবুম যাচাই করে দেখে, ওই পোস্টগুলিতে যে ছবিটি শেয়ার করা হয়েছে সেটি জোড়াতালি দিয়ে তৈরি। আসল ছবিটি হল ভাইরাল ছবিটির প্রতিচ্ছবি, তাতে দেখা যাচ্ছে, মোদী মুখ খোলা লেন্স দিয়েই ছবি তুলছেন। লেন্সের মুখটি ডিজিটাল পদ্ধতিতে ছবিটিতে বসিয়ে দেওয়া হয়েছে।\n\nভারত সম্প্রতি নামিবিয়া থেকে আটটি চিতা নিয়ে এসেছে। সেগুলিকে শনিবার মধ্যপ্রদেশের কুনো পালপুর জাতীয় উদ্যানে ছাড়া হয়। ভারতেও চিতা ছিল এক সময়, কিন্তু পরে তারা বিলুপ্ত হয়ে যায়। সেগুলি আসার পর, মোদী তাদের ছবি তোলেন। তারই পরিপ্রেক্ষিতে শেয়ার করা হচ্ছে সম্পাদনা করা ভাইরাল ছবিটি।\n\nযে সব উল্লেখযোগ্য অ্যাকাউন্ট থেকে ছবিটি শেয়ার করা হয়, তার মধ্যে রয়েছে মহারাষ্ট্র কংগ্রেস সেবাদল, উত্তরপ্রদেশের কংগ্রেস কমিটির সভাপতি বীরেন্দ্র চৌধুরী ও কংগ্রেস সদস্য আমান দুবে ও ঈশিতা সেধা'র টুইটার অ্যাকাউন্ট।\n\nতাঁদের টুইটের আর্কাইভ দেখুন যথাক্রমে এখানে, এখানে, এখানে ও এখানে।\n\n\n\n\n\nছবিটি একাধিক ব্যবহারকারী টুইটার এবং ফেসবুকেও শেয়ার করেন।\n\nআরও পড়ুন: \"ফ্রিডম মার্চের\" ভিডিও বিভ্রান্তি সহ ছড়াল \"ভারত জোড়ো যাত্রা\" বলে\n\nতথ্য যাচাই\n\n\n\nআমরা ভাইরাল ছবিটি জুম করে নিয়ে ভাল করে দেখি। খুব কাছ থেকে দেখার ফলে অনেকগুলি অসঙ্গতি আমাদের চোখে ধরা পড়ে।\n\n\n\n\n\nনীচে দেওয়া অসঙ্গতিগুলি আমাদের নজরে আসে:\n\n\n\n১) ডিএসএলআর ক্যামেরাটি নিকন, কিন্তু তার লেন্সের মুখটি ক্যানন-এর।\n\n২) 'নিকন' লেখাটি উল্টে গেছে, কিন্তু 'ক্যানন' লেখাটি সোজাই আছে। তার থেকে বোঝা যায় যে, ক্যামেরা হাতে মোদীর ছবিটি আড়াআড়ি ভাবে উল্টে নিয়ে প্রতিবিম্ব ছবি তৈরি করা হয়। তারপর, সেটির ওপর জুড়ে দেওয়া হয় 'ক্যানন' লেখা লেন্সের ঢাকা।\n\n৩) উল্টে যাওয়া 'নিকন' লেখাটি বেশ অস্পষ্ট। সেই তুলনায় 'ক্যানন' শব্দটি অনেক স্পষ্ট। এর থেকে নিশ্চিত হওয়া যায় যে, 'ক্যানন' লেখা লেন্সের ঢাকাটি ডিজিটাল উপায়ে জুড়ে দেওয়া হয়েছে। আসল ছবিতে সেটি ছিল না।\n\nএই সূত্র ধরে আমরা ইংরেজিতে 'মোদী চিতার ছবি তুলছেন' (Modi Taking Picture of Cheetas) কি-ওয়ার্ডগুলি দিয়ে সার্চ করি। তার ফলে, আমরা কিছু সংবাদ প্রতিবেদন ও পোস্ট দেখতে পাই যেগুলিতে আসল ছবিটি ব্যবহার করা হয়।\n\nবিজেপি গুজরাট-এর অফিসিয়াল টুইটার হ্যান্ডেল শনিবার আসল ছবিটি প্রকাশ করে, সেই ছবিতে, মোদীর হাতের ক্যামেরার লেন্সে কোনও মুখ লাগলো ছিল না।\n\n\n\n\n\nছবিটি পঞ্জাব কেশরী ও ফার্স্টপোস্টেও প্রকাশিত হয়।\n\n\n\nআরও পড়ুন: শুভেন্দু বলছেন মাতঙ্গিনী হাজরা বর্ণপরিচয়ের স্রষ্টা? ভিডিওটি সম্পাদিত",
    "Comeback In India: ৭০ বছর পর আবার ফিরছে চিতাবাঘ! কবে, কোথায় গেলে দেখতে পাবেন, জানুন": "World' s Fastest Land Animal: সেই সুযোগ এবার শীঘ্রই আসতে চলেছে। আগামী ১৭ সেপ্টেম্বর, মধ্যপ্রদেশের কুনো পালপুর জাতীয় উদ্যানে বেশ কয়েকটি চিতাকে আনা হবে বলে জানানো হয়েছে।\n\n৭০ বছর পর অবশেষে অপেক্ষার অবসান হতে চলেছে। বিশ্বের দ্রুততম প্রাণীকে এবার ভারতের মাটিতেও দেখা যাবে। কালো ছোপ ছোপ-যুক্ত বনবিড়ালকে এরপর থেকে চোখের সামনেই দেখতে পাবেন ছোট থেকে বড়রা। কারণ সুদূর দক্ষিণ আফ্রিকার নামিবিয়া থেকে ভারতের মধ্যপ্রদেশের কেন্দ্রস্থলে চিতাবাঘকে স্থানান্তরিত করা হবে বলে জানা গিয়েছে। বহুদিন ধরেই দেশে চিতাবাঘ আনা হবে বলে চেষ্টা করা হচ্ছিল। সেই সুযোগ এবার শীঘ্রই আসতে চলেছে। আগামী ১৭ সেপ্টেম্বর, মধ্যপ্রদেশের কুনো পালপুর জাতীয় উদ্যানে বেশ কয়েকটি চিতাকে আনা হবে বলে জানানো হয়েছে। রাজ্যের বনমন্ত্রী বিজয় শাহ জানিয়েছেন, এই দিন ভারতের প্রধানমন্ত্রী নরেন্দ্র মোদীর জন্মদিনও পালিত হবে। সাত সমুদ্র পেরিয়ে যারা দেশের মাটিতে আসতে চলেছে, তাদের জন্য বিশেষ ব্যবস্থাও করা হয়েছে। আফ্রিকার জঙ্গল থেকে এখানে নিয়ে আসার পর তাদের পরীক্ষা করা হবে, রাখা হবে এক বিশেষ ব্যবস্থায়। নতুন পরিবেশের সঙ্গে খাপ খাইয়ে রাখার জন্য বেশ কয়েকদিন আলাদা করে রাখা হবে ও শারীরিক পরীক্ষার পর সংরক্ষিত অরণ্যে ছেড়ে দেওয়া হবে।\n\nরাজ্যের মন্ত্রী জানিয়েছেন, নামিবিয়া থেকে আনা চিতাগুলি আগামী ১৭ সেপ্টেম্বর কুনো পালপুরে আনা হবে। সংরক্ষিত বনাঞ্চলে স্থানান্তরিত করার আগে পৃথকীকরণ পর্বের সময় ছোট একটি সংরক্ষিত এলাকায় তাদের রাখা হবে।\n\nসারা বিশ্বে শুধুমাত্র প্রায় সাত হাজারের মত চিতা রয়েছে। আন্তর্জাতিক ইউনিয়ন ফর কনজারভেশন অফ নেচারের অধীনে ঝুঁকিপূর্ণ প্রজাতির রেড লিস্টে অন্তর্ভুক্ত করা হয়েছে। গার্ডিয়ান রিপোর্ট বলছে, নামিবিয়াতে চিতার সংখ্যা বিশ্বের সবচেয়ে বেশি।\n\nকেন্দ্রীয় পরিবেশ বিষয়ক মন্ত্রী ভূপেন্দ্র যাদব এর আগেই টুইট করেছিলেন, স্বাধীনতার ৭৫তম বর্ষ উদযাপনের গৌরবময় বছর পূর্ণ করার পরই বিশ্বের দ্রুততম প্রজাতির প্রাণী চিতা পুনরুদ্ধার করে আনা হবে। এশিয়াটিক চিতা বিলুপ্তির কারণে হারিয়ে যাওয়া ভারতীয় তৃণভূমিতে পরিবেশগত কার্যকারিতা পুনঃপ্রতিষ্ঠা করা ।\n\nশাহ আরও জানিয়েছিলেন যে এই প্রকল্পটি পর্যটকদের উপস্থিতি বাড়াবে ও এই এলাকার মানুষের জন্য কর্মসংস্থানেরও সুযোগ বাড়িয়ে দেবে। এদিকে গোয়ালিয়রের এক বক্তৃতায় কেন্দ্রীয় অসামরিক বিমান পরিবহনমন্ত্রী জ্য়োতিরাদিত্য সিন্ধিয়া বলেছিলেন যে অন্য দেশে চিতাদের পুনঃপ্রবর্তন করা কোনও সহজ প্রকল্প নয়। চিতাকে পুনঃপ্রবর্তন শুধুমাত্র ভারতের জন্য নয়, সারা বিশ্বের জন্য একটি ঐতিহাসিক ঘটনা হতে চলেছে।\n\nচিতা, বাঘ বা সিংহের স্থানান্তর করা সহজ কাজ একেবারেই নয়, কারণ পৃথিবীতে খুব কম প্রকল্পই সফল হয়েছে। কুনো পালপুর অভয়ারণ্যের জলবায়ু চিতার জন্য একেবারে উপযুক্ত বলে মন্তব্য করেছিলেন মন্ত্রী সিন্ধিয়া।\n\nপ্রসঙ্গত, ১৯৫২ সালে ভারত থেকে চিতা বিলুপ্তপ্রাণী হিসেবে ঘোষণা করা হয়। ২০০৯ সাল থেকে ভারত-আফ্রিকান চিতা পরিচিতি প্রকল্প চালু হওয়ার পর থেকে গত কয়েক বছরে এই প্রকল্পে আরও গতি আনা হয়েছে।ফলে দেশের মাটিতে সাফারি করার সাক্ষাত হতে পারে বিশ্বের দ্রুততম প্রাণীর সঙ্গে।",
    "চিতা পুনর্বাসনের প্রক্রিয়া শুরু ইউপিএ আমলেই, নথি প্রকাশ করে মোদিকে ‘মিথ্যাবাদী’ বলল কংগ্রেস": "সংবাদ প্রতিদিন ডিজিটাল ডেস্ক: শনিবার ছিল প্রধানমন্ত্রীর জন্মদিন। আর সেই উপলক্ষে সেদিনই ৭৫ বছরের খরা কাটিয়ে নামিবিয়া থেকে আনা ৮টি চিতাকে মধ্যপ্রদেশের জঙ্গলে ছেড়ে দিতে দেখা গিয়েছিল নরেন্দ্র মোদিকে (PM Modi)। তিনি আক্ষেপ করেছিলেন, এতদিন চিতাদের পুনর্বাসনের কোনও চেষ্টাই করা হয়নি। নাম না করে তিনি কার্যত কংগ্রেসকে নিশানায় তোলার পরই পালটা দিল কংগ্রেস। তাঁকে ‘মিথ্যাবাদী’ বলে আক্রমণ করে হাত শিবিরের দাবি, প্রধানমন্ত্রী অসত্য বলছেন। অনেক আগেই কংগ্রেস ভারতে চিতা (Cheetah) ফেরাতে পদক্ষেপ করেছিল।\n\n১৯৫২ সালে চিতাকে বিলুপ্ত বলে ঘোষণা করা হয়েছিল কেন্দ্রের তরফে। তা উল্লেখ করে জন্মদিনে প্রধানমন্ত্রী আক্ষেপ করেছিলেন, ”দুর্ভাগ্য এই যে তাদের পুনর্বাসনের জন্য কেউ কোনও চেষ্টা করেনি। এবছর স্বাধীনতার অমৃত মহোৎসব উপলক্ষে চিতাদের ফিরিয়ে নতুন শক্তি প্রদর্শন করল ভারত।” কোনও দলের নাম না করলেও মোদির লক্ষ্য যে শতাব্দী প্রাচীন কংগ্রেসই, তা পরিষ্কার। কিন্তু প্রাথমিক ভাবে কংগ্রেসের তরফে কোনও প্রতিক্রিয়া দেখানো হয়নি। অবশেষে রবিবাসরীয় সকালে কংগ্রেসের প্রচার বিভাগের সচিব জয়রাম রমেশ (Jairam Ramesh) টুইট করে ক্ষোভ প্রকাশ করে দাবি করলেন, প্রধানমন্ত্রী অনর্গল মিথ্যা বলেন।\n\nThis was the letter that launched Project Cheetah in 2009. Our PM is a pathological liar. I couldn’t lay my hands on this letter yesterday because of my preoccupation with the #BharatJodoYatra pic.twitter.com/3AQ18a4bSh — Jairam Ramesh (@Jairam_Ramesh) September 18, 2022\n\nঠিক কী লিখেছেন জয়রাম? তিনি একটি চিঠি শেয়ার করে লিখেছেন, ‘এই সেই চিঠি যেখান থেকে চিতা প্রকল্পের সূচনা হয়। আমাদের প্রধানমন্ত্রী অনর্গল মিথ্যাবাদী। কাল আমি এই চিঠিটা দেখাতে পারিনি, কেননা ‘ভারত জোড়ো যাত্রা’র জন্য ব্যস্ত ছিলাম।’ তিনি যে চিঠিটি শেয়ার করেছেন, সেটি তাঁরই লেখা। সেই সময় কেন্দ্রে ইউপিএ-২ সরকার। দেশের এক বন্যপ্রাণ ট্রাস্টকে ওই চিঠিতে চিতার পুনর্বাসনের রোডম্যাপ তৈরির নির্দেশ দিয়েছিলেন তিনি।\n\nউল্লেখ্য, নামিবিয়া (Namibia) থেকে চিতাদের নিয়ে বিশেষ বিমান বি-৭৪৭ জাম্বো জেট রওনা দিয়েছিল শুক্রবারই। সারারাত আকাশে উড়তে উড়তে সকালে দিল্লি হয়ে গোয়ালিওরের মাটিতে নামে। তাদের বিমানে আনা হয় বিশেষ সুরক্ষার সঙ্গে। বিমান থেকে ৮ টি চিতাকে নামিয়ে গাড়িতে তুলে নিয়ে যাওয়া হয় কুনো জাতীয় উদ্যানে। বেলা ১১টা নাগাদ মধ্যপ্রদেশের সেই অরণ্যে পৌঁছন প্রধানমন্ত্রী নরেন্দ্র মোদি। তিনিই গাড়ি দরজা খুলে মুক্ত অরণ্যে ছেড়ে দেন ৫ স্ত্রী ও তিনটি পুরুষ চিতাকে।",
    "আমিরাতের বিশ্বকাপ দলে নেই সবচেয়ে বেশি টি-টোয়েন্টি খেলা ক্রিকেটার": "অস্ট্রেলিয়ায় আসন্ন টি-টোয়েন্টি বিশ্বকাপের জন্য ১৫ জনের দল ঘোষণা করেছে সংযুক্ত আরব আমিরাত। এই দলে জায়গা করে নিতে পারেননি রোহান মুস্তফা। আমিরাতের হয়ে সবচেয়ে বেশি টি-টোয়েন্টি ম্যাচ খেলেছেন তিনি।\n\n৫৫ ম্যাচে ৯৮৪ রান ও ৬১ উইকেট নেওয়া রোহানের বাদ পড়া অপ্রত্যাশিত ছিল না। এশিয়া কাপ বাছাইয়েও কেবল কুয়েতের বিপক্ষে ম্যাচ খেলেন তিনি। এশিয়া কাপের আগে আহমেদ রাজার কাছ থেকে নেতৃত্ব পাওয়া সিপি রিজওয়ান বিশ্বকাপেও থাকছেন দলের অধিনায়ক।\n\nআমিরাতরে বিশ্বকাপে প্রথম ম্যাচ ১৬ অক্টোবর নেদারল্যান্ডসের বিপক্ষে। জিলংয়ে প্রথম রাউন্ডের ম্যাচ খেলবে তারা। ‘এ’ গ্রুপে তাদের অন্য প্রতিপক্ষ শ্রীলঙ্কা ও নামিবিয়া। এই গ্রুপের শীর্ষ দুটি দল খেলবে সুপার টুয়েলভে।\n\nআমিরাতের বিশ্বকাপ স্কোয়াড- সিপি রিজওয়ান (অধিনায়ক), ভৃত্যু অরবিন্দ (সহঅধিনায়ক), চিরাগ সুরি, মোহাম্মদ ওয়াসিম, বাসিল হামিদ, আরিয়ান লাকরা, জাওয়ার ফরিদ, কাশিফ দাউদ, কার্তিক মেইয়াপ্পান, আহমেদ রাজা, জহুর খান, জুনাইদ সিদ্দিক, সাবির আলী, আলিশান শারাফু, আইয়ান খান।\n\nরিজার্ভ- সুলতান আহমেদ, ফাহাদ নওয়াজ, বিষ্ণু সুকুমারান, আদিত্য শেঠি, সাঞ্চিত শর্মা।",
    "Narendra Modi: চণ্ডীগড় বিমানবন্দর এবার থেকে ভগৎ সিং বিমানবন্দর, মন কি বাত থেকে বার্তা প্রধানমন্ত্রীর": "আজকাল ওয়েবডেস্ক: চণ্ডীগড় বিমানবন্দরের নাম পরিবর্তিত হয়ে ভগৎ সিংয়ের নামে রাখা হবে।\n\nরবিবার মন কি বাত অনুষ্ঠান থেকে এমনটাই জানালেন প্রধানমন্ত্রী নরেন্দ্র মোদি। রবিবার এই অনুষ্ঠান চলাকালীন প্রধানমন্ত্রী জানান, বীর এই শহিদকে সম্মান জানাতেই এই পরিকল্পনা করা হয়েছে। ভারতের স্বাধীনতা সংগ্রামীদের মধ্যে অন্যতম ভগৎ সিং। আগামী ২৮ সেপ্টেম্বর তাঁর জন্মবার্ষিকী। তার আগেই এই কথা জানালেন প্রধানমন্ত্রী।\n\nমোদি জানান, আগামী ২৮ তারিখ আজাদি কা অমৃত মহোৎসবের মধ্য দিয়ে দেশজুড়ে শহিদ ভগৎ সিংয়ের জন্মবার্ষিকী পালন করা হবে। এছাড়াও, মন কি বাত অনুষ্ঠানে নামিবিয়া থেকে আনা চিতাদের নিয়েও কথা বলেন তিনি। দক্ষিণ আফ্রিকা চিতা আসার পর দেশজুড়ে সাধারণ মামুষের প্রতিক্রিয়া নিয়েও গর্ববোধ করেন প্রধানমন্ত্রী। তিনি জানান, আপাতত কুনো ন্যাশনাল পার্কের কর্মীরা চিতাদের ওপর নজর রাখছেন। সব তথ্য পাওয়া গেলে তারপর তা সাধারণ মানুষের জন্য খুলে দেওয়া হবে।",
    "১১তম কমনওয়েলথ কারাতে ঢাকায়": "আগামী বছর ১১তম কমনওয়েলথ কারাতে চ্যাম্পিয়নশিপ বসছে ঢাকায়। ভারত, ত্রিনিদাদ অ্যান্ড টোবাগো, নামিবিয়া, মরিশাস ও বতসোয়ানা চাইলেও ২০২৪ সালের ১১তম কমনওয়েলথ কারাতে চ্যাম্পিয়নশিপের আয়োজক হওয়ার গৌরব অর্জন করেছে বাংলাদেশ। জাতীয় ক্রীড়া পরিষদে সংবাদ সম্মেলনে আয়োজক হওয়ার আদ্যোপান্ত তুলে ধরেন বাংলাদেশ কারাতে ফেডারেশনের সভাপতি ও দুদক কমিশনার ডক্টর মোজ্জামেল হক খান।\n\nতার কথায়, ২০২১ সালে ১৬-১৯ নভেম্বর দুবাইয়ে অনুষ্ঠিত হয় ২৫তম সিনিয়র কারাতে চ্যাম্পিয়নশিপস ও বিশ্ব কারাতে কংগ্রেসে ২০২৪ সালে কমনওয়েলথ কারাতে চ্যাম্পিয়নশীপ আয়োজনের আগ্রহ প্রকাশ করে বাংলাদেশ। আয়োজনের সম্ভাব্যতা যাচাই করতে গত ২-৪ আগস্ট বাংলাদেশ সফর করেন কমনওয়েলথ কারাতে ফেডারেশনের সভাপতি সনি পিল্লাই। তিনি টুর্নামেন্ট ভেনু মিরপুর শহীদ সোহরাওয়ার্দী ইনডোর স্টেডিয়াম এবং খেলোয়াড় ও কর্মকর্তাদের আবাসনের বিভিন্ন হোটেলও পরিদর্শন করেন।\n\nসংবাদ সম্মেলনে কারাতে ফেডারেশনের সাধারণ সম্পাদক ক্য শৈ হ্লা জানান, ১১তম আসরে কমনওয়েলথ কারাতে ফেডারেশনভুক্ত ৭৩টি দেশ থেকে ৪০টি দেশের প্রায় দুই হাজারের মতো খেলোয়াড় ও কর্মকর্তা অংশগ্রহণ করবেন। বাংলাদেশ থেকে অংশ নেবেন ৬০ থেকে ৭০ জন কারাতেকা। হাতে পুরো দুই বছর সময় থাকলেও আয়োজক হিসেবে সফলতার স্বাক্ষর রাখতে ইতোমধ্যেই প্রস্তুতি শুরু করেছে বাংলাদেশ।",
    "নবজাতকদের আংটি, ৫৬ পদে সাজানো থালি, মোদির জন্মদিন উপলক্ষে আয়োজন বিপুল": "সংবাদ প্রতিদিন ডিজিটাল ডেস্ক: একাত্তর পূর্ণ করে বাহাত্তর বছরে পা দিচ্ছেন দেশের প্রধানমন্ত্রী নরেন্দ্র মোদি (Narendra Modi)। এবারে একটু অন্যভাবে বিশেষ এই দিনটিকে পালন করতে চলেছেন বিজেপি কর্মীরা। শোনা গিয়েছে, জন্মদিনে কেক কাটবেন না মোদি। হবে না কোনও যজ্ঞ। তার বদলে দান-ধ্যানের আয়োজন থাকছে বিভিন্ন জায়গায়। তৈরি ৫৬ ইঞ্চির থালি। ১৭ সেপ্টেম্বর অর্থাৎ মোদির জন্মদিনে যে শিশুদের জন্ম হবে প্রত্যেককে নাকি সোনার আংটিও দেওয়া হবে।\n\nপ্রধানমন্ত্রীর জন্মদিন উপলক্ষে তাঁর নামে বালুরঘাটে বিশেষ ফুটবল টুর্নামেন্ট হচ্ছে। যার সূচনা করবেন সুকান্ত মজুমদার। এদিকে দিল্লির এক ব্যবসায়ী মোদিকে সম্মান জানিয়ে রেস্তরাঁয় রাখছেন ‘৫৬ ইঞ্চি মোদিজি থালি’। ছাপান্ন রকমের পদ থাকবে এই থালিতে। নিরামিষভোজীদের জন্য আলাদা এবং আমিষভোজীদের জন্য আলাদা। যে যাঁর পছন্দ মতো বেছে নিতে পারেন।\n\nবিভিন্ন সময়ে বিভিন্ন মানুষের কাছ থেকে উপহার পেয়েছেন মোদি। সেই উপহার তাঁর জন্মদিনে নিলামে তোলা হচ্ছে। এর মধ্যে নেতাজি সুভাষচন্দ্র বসুর গ্রানাইটের মূর্তির ছোট্ট সংস্করণ, গণেশের মূর্তি, রাম মন্দিরের ছোট্ট মডেল-সহ অন্তত ১২০০টি জিনিস থাকবে। নিলাম থেকে পাওয়া অর্থ ‘নমামি গঙ্গে মিশন’ (Namami Gange Mission) প্রকল্পে ব্যয় করা হবে বলে খবর।\n\nনরেন্দ্র মোদির জন্মদিন উপলক্ষেই ১৫ দিনের ‘সেবা পাখওয়াড়া’ (Sewa Pakhwada) শুরু করছে ভারতীয় জনতা পার্টি (BJP)। এর মাধ্যমে মানুষের কাছে মোদিজির বার্তা পৌঁছে দেওয়া হবে। রক্তদান শিবিরের মতো নানা উদ্যোগ নেওয়া হবে। বিজেপির দিল্লি ইউনিট দুস্থ শিশু-কিশোরদের নিয়ে একটি দৌড়ের আয়োজন করছে। এছাড়াও সেদিন যে শিশুরা জন্মাবে প্রত্যেককে নাকি ২ গ্রামের সোনার আংটি দেওয়ার হবে। যার আনুমানিক মূল্য ৫০০০ টাকা।\n\nএদিকে প্রধানমন্ত্রীর জন্মদিনেই নামিবিয়া থেকে আনা চিতাদের ছাড়া হবে মধ্যপ্রদেশের (Madhya Pradesh) কুনো পালপুর জাতীয় উদ্যানে। ১৯৪৭ সালে মারা যায় ভারতের শেষ চিতাটি (Cheetah)। তারপর থেকে গত ৭৫ বছর ধরে এদেশে বিশ্বের দ্রুততম প্রাণীটির দেখা মেলেনি। সেই অভাব পূরণ করতে এবার নামিবিয়া থেকে আনানো হচ্ছে এই চিতাদের। যাদের সম্ভবত মোদিই জঙ্গলে ছাড়বেন।\n\nনমো অ্যাপেও থাকছে স্পেশ্যাল ফিচার ‘ফ্যামিলি ই কার্ড’। এর মাধ্যমে আপনি, আপনার পরিবার দেশের যেকোনও প্রান্ত থেকে ভিডিও পাঠিয়ে প্রধানমন্ত্রীকে শুভেচ্ছা জানাতে পারেন।",
    "শ্রীলঙ্কার বিশ্বকাপ দলে চামিরা-কুমারা, নেই চান্দিমাল": "এশিয়া কাপ চ্যাম্পিয়নরা ফিরে পেয়েছে দুশমন্থ চামিরা ও লাহিরু কুমারাকে। প্রথম পছন্দের এই দুই পেসারকে নিয়েই টি-টোয়েন্টি বিশ্বকাপের জন্য দল দিয়েছে শ্রীলঙ্কা। জায়গা হয়নি অভিজ্ঞ ব্যাটসম্যান দিনেশ চান্দিমালের।\n\nশ্রীলঙ্কা ক্রিকেট শুক্রবার ১৫ সদস্যের দল ঘোষণা করে। বাকি ১৩ জনই ছিলেন সংযুক্ত আরব আমিরাতে কদিন আগে পাকিস্তানকে হারিয়ে ষষ্ঠবারের মতো এশিয়া কাপ শিরোপা জেতা দলটিতে।\n\nপায়ের চোটের জন্য এই টুর্নামেন্টে খেলতে পারেননি চামিরা। জাতীয় দলের হয়ে কুমারা সবশেষ খেলেন গত মার্চ, ভারতের বিপক্ষে মোহালির টেস্ট। বিশ্বকাপে তাদের খেলা নির্ভর করছে ফিটনেসের উপর।",
    "T20-তে সাফল্যের নিরিখে ক্যাপ্টেন কোহলিকে টপকালেন অধিনায়ক রোহিত, সামনে হরমন-ধোনি": "© HT বাংলা এর দ্বারা সরবরাহকৃত রোহিত শর্মা।\n\nভারতের অধিনায়ক হিসেবে রোহিত শর্মা তাঁর অসাধারণ ফর্ম অব্যাহত রেখেছেন। বিশেষ করে সংক্ষিপ্ততম ফর্ম্যাটে মেন ইন ব্লু ঘরের মাঠে তিন ম্যাচের সিরিজে ডিফেন্ডিং টি-টোয়েন্টি চ্যাম্পিয়ন অস্ট্রেলিয়াকে ২-১-এ পরাজিত করেছে বিশ্বকাপের আগে নিজেদের আত্মবিশ্বাস বাড়িয়ে নিয়েছে। প্রথম টি-টোয়েন্টি হারের পর, ভারত অবশ্য বাকি দু'টি ম্যাচে দুরন্ত প্রত্যাবর্তন করেন। শেষ টি-টোয়েন্টি ম্যাচে ১৮৭ রান কাড়া করতে নেমে ১ বল বাকি থাকতে ৬ উইকেটে জয় ছিনিয়ে নেয় ভারত।\n\nআরও পড়ুন: অতীতে বারবার ভুগিয়েছে লেগস্পিন, কী ভাবে বশ করলেন জাম্পাকে, ফাঁস কোহলির রণ নীতি\n\nটি-টোয়েন্টিতে এটি ভারতের ষষ্ঠ সিরিজ জয় এবং একটি সিরিজ ড্র হয়েছে। এর মধ্যে পাঁচটিতে নেতৃত্ব দিয়েছেন রোহিত শর্মা। অস্ট্রেলিয়ার বিরুদ্ধে তৃতীয় এবং শেষ ম্যাচে হায়দরাবাদে জয়ের সঙ্গে সঙ্গে রোহিত টি-টোয়েন্টিতে ভারতের দ্বিতীয় সফল অধিনায়ক হিসেবে বিরাট কোহলিকেও ছাপিয়ে গিয়েছেন। এবং তাঁর নেতৃত্বে ভারতের এটি ৩৩তম জয়। রোহিত এখন শুধু এমএস ধোনির পিছনে রয়েছেন। ধোনির অধিনায়কত্বে ভারত সংক্ষিপ্ততম ফর্ম্যাটে ৪২টি ম্যাচ জিতেছে।\n\nটি-টোয়েন্টিতে ভারতের পুরুষ টিমের অধিনায়ক হিসেবে সবচেয়ে বেশি জয়\n\n৪২টি জয়- এমএস ধোনি, ৭২ ম্যাচে\n\n৩৩টি জয় - রোহিত শর্মা, ৪২ ম্যাচে\n\n৩২টি জয় - বিরাট কোহলি, ৫০ ম্যাচে\n\nতবে এ ক্ষেত্রে মহিলা ক্রিকেট ধরলে, এই তালিকায় সকলের আগে রয়েছেন হরমনপ্রীত কাউর। তিনি পুরুষ, মহিলা সব মিলিয়ে ভারত অধিনায়ক হিসেবে সবচেয়ে বেশি ৪৫টি ম্যাচে জয় পেয়েছেন। সে ক্ষেত্রে ধোনির এবং হরমন দুই তারকাই রয়েছেন রোহিতের আগে।\n\nআরও পড়ুন: অনেক জায়গায় উন্নতি প্রয়োজন, বিশেষ করে ডেথ বোলিংয়ে- অজিদের হারিয়েও চিন্তায় রোহিত\n\nএ দিকে আফগানিস্তানের প্রাক্তন অধিনায়ক আসগর আফগানের ঠিক পরেই বিশ্বে টি-টোয়েন্টিতে অধিনায়কের জন্য দ্বিতীয় সর্বোচ্চ জয়ের শতাংশ রয়েছে রোহিতের।\n\nসর্বাধিক সফল অধিনায়ক (শতাংশের নিরিখে, সর্বনিম্ন ৩০ ম্যাচ)\n\n৮০.৩৯ - আসগর আফগান (আফগানিস্তান), ৫১ ম্যাচে ৪১টি জয়\n\n৭৮.৫৭ - রোহিত শর্মা (ভারত), ৪২ ম্যাচে ৩৩টি জয়\n\n৭৮.৩৮ - সরফরাজ আহমেদ (পাকিস্তান), ৩৭টি ম্যাচে ২৯টি জয়\n\n৬৭.৫৭ - গেরহার্ড ইরাসমাস (নামিবিয়া), ৩৭ ম্যাচে ২৫টি জয়\n\n৬৪ - বিরাট কোহলি (ভারত), ৫০ ম্যাচে ৩২টি জয়\n\n৬২.৫০ - ফ্যাফ ডু প্লেসি (দক্ষিণ আফ্রিকা), ৪০ ম্যাচে ২৫টি জয়\n\n৬১.১১ - ইয়ন মর্গ্যান (ইংল্যান্ড), ৭২ ম্যাচে ৪৪টি জয়\n\n৬০.৭৮ - বাবর আজম (পাকিস্তান)- ৫১ ম্যাচে ৩১টি জয়\n\n৫৯.৫৭ - ড্যারেন স্যামি (ওয়েস্ট ইন্ডিজ) - ৪৭ ম্যাচে ২৮টি জয়\n\n৫৮.৩৩ - এমএস ধোনি (ভারত)- ৭২ ম্যাচে ৪২টি জয়",
    "অন্ধ হচ্ছে ৩ সন্তান, ইচ্ছেপূরণে বিশ্বভ্রমণে পরিবার": "দুর্ঘটনা কিংবা কঠিন কোনো রোগ বলে কয়ে আসে না! হঠাৎ দুর্ঘটনা সম্পর্কে কোনো ধারণা বা পূর্বাভাস না থাকলেও কঠিন কোনো ব্যাধির ক্ষেত্রে কিন্তু চিকিৎসকরা রোগীর আশঙ্কাজনক অবস্থার ধারণা দিতে পারেন পরিবারকে।\n\nঠিক যেমন ক্যানসার রোগীর শারীরিক অবস্থা বিবেচনা করে চিকিৎসকরা তার বেঁচে থাকার সময়সীমা বেঁধে দেন। এমনই এক ঘটনা ঘটেছে কানাডিয়ান এক পরিবারের ৩ সন্তানের সঙ্গে।\n\nওই পরিবারের ৪ সন্তানের মধ্যে ৩ জনই অন্ধ হওয়ার পথে! আর তাদেরকে শেষবারের মতো পৃথিবীর রূপ ও রং দেখাতে বাবা-মা সব সন্তানদেরকে সঙ্গে নিয়ে বেরিয়েছেন বিশ্ব ভ্রমণে। যা সত্যিই অবাক করার মতো একটি বিষয়।\n\n\n\n\n\nকানাডিয়ান দম্পতি এডিথ লেমে ও সেবাস্টিয়ান পেলেটিয়ারের বড় সন্তানের নাম মিয়া (১২)। সে রেটিনাইটিস পিগমেন্টোসা রোগে আক্রান্ত হয়েছিল। এটি একটি বিরল জেনেটিক অবস্থা, যা সময়ের সঙ্গে সঙ্গে দৃষ্টিশক্তি কমিয়ে দেয়।\n\nবড় সন্তানের পর এবার লেমে ও পেলেটিয়ার ছোট দুই ছেলে কলিন (৭) ও লরেন্ট (৫) একই রোগে ভুগছে। তারা সবাই এখন অন্ধ হওয়ার জন্য দিন গুনছে।\n\nView this post on Instagram A post shared by Plein Leurs Yeux (@pleinleursyeux)\n\nন্যাশনাল আই ইনস্টিটিউট অনুসারে, রেটিনাইটিস পিগমেন্টোসার লক্ষণগুলো সাধারণত শৈশব থেকেই শুরু হয় ও বেশিরভাগ মানুষই বয়স বাড়তেই দৃষ্টিশক্তি হারায়।\n\n৬ জনের পরিবারের মধ্যে ৩ শিশুর চোখের আলো নিভে যাওয়ার বিষয়টি তার বাবা-মায়ের কাছে সত্যিই কষ্টকর। তবে তারা গুরুত্বপূর্ণ এই সময় নষ্ট না করে বরং সন্তানদের ইচ্ছেপূরণে বেরিয়েছে বিশ্বভ্রমণে।\n\nতাদের চোখের আলো নিভে যাওয়ার আগেই যেন তারা পুরো বিশ্ব ঘুরতে পারে, সেদিক বিবেচনা করেই বাবা-মা এক বছরের সময় হাতে নিয়ে বেরিয়েছেন এই ভ্রমণে।\n\nকানাডিয়ান এই পরিবার চলতি বছরের মার্চ মাসে বিশ্বভ্রমণের উদ্দেশ্যে বের হয়। তাদের কোনো নির্ধারিত সফরসূচি নেই। পরিবারটি এখন পর্যন্ত নামিবিয়া, জাম্বিয়া, তানজানিয়া, তুরস্ক, মঙ্গোলিয়ায় ঘুরেছে।\n\nএখন তারা ইন্দোনেশিয়ায় এক সপ্তাহ কাটাচ্ছে। তারা ২০২০ সালেই রাশিয়া ও চীন ভ্রমণে বের হতে চেয়েছিল, তবে করোনা মহামারির কারণে তা সম্ভব হয়নি।\n\nসূত্র: সিএনএন/ ডেইলি মেইল\n\nজেএমএস/জিকেএস",
    "অভিজ্ঞদের ফিরিয়ে নেদারল্যান্ডসের বিশ্বকাপ দল ঘোষণা": "আসন্ন টি-টোয়েন্টি বিশ্বকাপের জন্য ১৬ সদস্যের দল ঘোষণা করেছে নেদারল্যান্ডস ক্রিকেট দল। যেখানে ফেরানো হয়েছে অভিজ্ঞ তারকাদের। ঘরের মাঠে নিউজিল্যান্ডের বিপক্ষে খেলা সবশেষ টি-টোয়েন্টি সিরিজে নিয়মিত ছয় খেলোয়াড়কে পায়নি ডাচরা।\n\nতারা সবাই এবার ফিরেছেন বিশ্বকাপ দলে। এছাড়া লম্বা সময় পর দলে এসেছে বাঁহাতি স্পিনিং অলরাউন্ডার রোয়েলফ ফন ডার মারউই। গত অক্টোবরে আরব আমিরাতে হওয়া বিশ্বকাপেই সবশেষ আন্তর্জাতিক টি-টোয়েন্টি খেলেছেন তিনি।\n\nসবমিলিয়ে বিশ্বকাপ দলে এসেছেন কলিন অ্যাকারম্যান, ব্রেন্ডন গ্লোভার, টিম ফন ডার গুগটেন, ফ্রেড ক্লাসেন, পল ফন মেকেরেন ও রোয়েলফ ফন ডার মারউই। দল থেকে বাদ পড়ে গেছেন আরিয়ান দত্ত, ক্লেটন ফ্লয়েড, ভিভিয়ান কিংমা ও রায়ান ক্লেইন।\n\nবিশ্বকাপের প্রথম রাউন্ডে শ্রীলঙ্কা, নামিবিয়া ও আরব আমিরাতের গ্রুপে রয়েছে নেদারল্যান্ডস। এই গ্রুপ থেকে দুই দল পাবে সুপার টুয়েলভের টিকিট।\n\nটি-টোয়েন্টি বিশ্বকাপে নেদারল্যান্ডস স্কোয়াড\n\nস্কট অ্যাডওয়ার্ডস (অধিনায়ক, উইকেটরক্ষক), কলিন অ্যাকারম্যান, শারিজ আহমেদ, লোগান ফন বিক, টম কুপার, ব্রেন্ডন গ্লোভার, টিম ফন ডার গুগটেন, ফ্রেড ক্লাসেন, বাস ডি লিদ, পল ফন মেকেরেন, রোয়েলফ ফন ডার মারউই, স্টিফেন মাইবার্গ তেজা নিদামানুরু, ম্যাক্স ও'দাউদ, টিম প্রিঙ্গল ও বিক্রম সিং।\n\nএসএএস/এমএস",
    "Top News: সকাল 11টা": "1. CBI Partha-Kalyanmoy Interrogation: আজ পার্থ-কল্যাণময়কে জেরা সিবিআইয়ের\n\nএসএসসি শিক্ষক নিয়োগ দুর্নীতি মামলায় অভিযুক্ত পার্থ চট্টোপাধ্যায় এবং কল্যাণময় গঙ্গোপাধ্যায় ৷ একজন প্রাক্তন শিক্ষামন্ত্রী আর অন্যজন মধ্যশিক্ষা পর্ষদের সভাপতি (SSC Recruitment Scam) ৷\n\n2. PM Modi Birthday: জন্মদিনে হাজার হাজার চায়ের কাপ দিয়ে প্রধানমন্ত্রীর মূর্তি গড়লেন সুদর্শন\n\nওড়িশার বিখ্যাত বালুশিল্পী সুদর্শন পট্টনায়ক প্রধানমন্ত্রী নরেন্দ্র মোদির জন্মদিনে (PM Modi Birthday) তাঁকে অভিনন্দন জানালেন অভিনব উপায়ে ৷ চায়ের কাপ দিয়ে বালির ভাস্কর্য তৈরি করেছেন তিনি । তাতে লেখা শুভ জন্মদিন মোদিজি (sand sculpture wishing PM Modi on his birthday) ৷\n\n3. PM Modi Birthday: আজ প্রধানমন্ত্রীর 72তম জন্মদিন, দীর্ঘায়ু কামনা করে টুইট রাষ্ট্রপতি মুর্মুর\n\nপ্রধানমন্ত্রী নরেন্দ্র মোদি আজ 72-এ পা রাখছেন ৷ তাঁর জন্মদিন উপলক্ষ্যে ভারতে নামিবিয়া থেকে চিতা আসছে ৷ রক্তদান শিবিরের (Blood Donation Camp) আয়োজন করা হয়েছে ৷ শুভেচ্ছায় টুইটে ভরে গিয়েছে টুইটার (Narendra Modi 72 Birthday) ৷\n\n4. Queen Elizabeth Funeral: ওয়েস্টমিনস্টার অ্যাবেতে রানিকে শেষ বিদায়, রাজকীয় নিরাপত্তায় খরচ 59 কোটি !\n\n8 সেপ্টেম্বর রানি দ্বিতীয় এলিজাবেথের মৃত্যু হয় (Queen Elizabeth II Death) ৷ 19 সেপ্টেম্বর লন্ডনে তাঁর শেষকৃত্য ৷ এদিন শহরে কয়েক লক্ষ বিদেশি নেতা, বিশিষ্টরা থাকবেন ৷ তাঁদের সুরক্ষায় খরচ হচ্ছে বিপুল টাকা (Funeral Cost of Queen Elizabeth) ৷\n\n5. Vishwakarma Puja in Durgapur: শিল্পনগরীতে বায়না না পেয়ে হতাশ ঢাকি থেকে ফুল বিক্রেতা\n\nআজ বিশ্বকর্মা পুজো (Vishwakarma Puja) ৷ শিল্পনগরী দুর্গাপুর বিশ্বকর্মা পুজোর আয়োজনে রাজ্যের বিভিন্ন জেলা থেকে অনেকখানি এগিয়ে থাকে প্রত্যেক বছর । অনেক আশা নিয়ে এখানে প্রতি বছর ফুল বিক্রেতা থেকে ঢাকি ভালো উপার্জনের জন্য আসেন । কিন্তু এবার বিশ্বকর্মা পুজোর দিন বেলা গড়ালেও তাদের ডাক পড়েনি । নিরাশা দেখা দিয়েছে ঢাকিদের মুখে ।\n\n6. Howrah Vishwakarma Puja 2022: কমেছে জৌলুস, বিশ্বকর্মা পুজোয় স্মৃতিই সম্বল হাওড়ার\n\nশিল্পের শহর হাওড়া । হুগলি নদীর তীরে অবস্থিত হওয়ায় একসময় শিল্প-বাণিজ্য সমৃদ্ধ হাওড়া তকমা পেয়েছিল এশিয়ার শেফিল্ড নামে। যদিও এখন অনেকটাই কমেছে সেই জৌলুস (Vishwakarma Puja 2022) ৷\n\n7. Horrific Incident in Canning : পা কাটা অবস্থায় ক্যানিং স্টেশন থেকে উদ্ধার মহিলা\n\nগুরুতর জখম অবস্থায় রেল লাইনের পাশ থেকে উদ্ধার বছর পঁচিশের এক বধূ(Injured Woman was Rescued From the Canning Railway Station) । শুক্রবার গভীর রাতে শিয়ালদহ দক্ষিণ-শাখার ক্যানিং লাইনের তালদি স্টেশন সংলগ্ন রেললাইন এলাকায় ঘটনাটি ঘটেছে ৷ গুরুতর জখম ওই মহিলার নাম রিয়া দাস ৷ তিনি বাসন্তী থানার সোনাখালি এলাকার বাসিন্দা ৷\n\n8. PM Modi Birthday: প্রধানমন্ত্রীর জন্মদিনে নামিবিয়া থেকে আটটি চিতা এল ভারতে\n\nপ্রধানমন্ত্রী নরেন্দ্র মোদির জন্মদিন আজ (Narendra Modi 72 Birthday) ৷ এবার তিনি একটু অন্যভাবে জন্মদিন পালন করবেন ৷ 72তম জন্মদিনে তাঁর জন্য দক্ষিণ আফ্রিকার নামিবিয়া থেকে চিতা এল ভারতে (Cheetahs from Namibia to India) ৷ শনিবার মোদি মধ্যপ্রদেশের শিওপুরে কুনো ন্যাশনাল পার্কে 3টি চিতাকে (Kuno National Park in Madhya Pradesh's Sheopur) কোয়ারান্টাইন সেন্টারে ছেড়ে দেবেন ৷\n\n9. Sonu Nigam New Song: 'কাছের মানুষ'-এ গান গাইতে কোনও পারিশ্রমিক নেননি সোনু নিগম\n\nমুক্তি পেল 'কাছের মানুষ' ছবিতে সোনু নিগমের গাওয়া গান \"যদি ভালোবাসো আমায় মুক্তি দাও\"(Sonu Nigam)। এই গান গাওয়ার জন্য নাকি এক টাকাও পারিশ্রমিক নেননি গায়ক(Sonu Nigam New Song) ৷ এমনটাই জানালেন ছবির অভিনেতা-প্রযোজক দেব(Jodi Bhalobaso Amay Mukti Dao) ৷\n\n10. Mouni Roy in Pink Bikini: গোলাপি স্টাইলিশ বিকিনিতে দীপরাষ্ট্রে উষ্ণতা ছড়ালেন মৌনি\n\nতাঁর ভ্যাকেশন ডায়েরির পাতা থেকে বিভিন্ন মুহূর্ত সোশাল মিডিয়ায় শেয়ার করেই থাকেন মৌনি রায় ৷ এবার মালদ্বীপ থেকে উষ্ণতা ছড়ালেন বলি সুন্দরী ৷",
    "ভগৎ সিংয়ের নামে হবে চণ্ডীগড় বিমানবন্দর, মন কি বাতে ঘোষণা মোদির": "সংবাদ প্রতিদিন ডিজিটাল ডেস্ক: তিনদিন পর ২৮ সেপ্টেম্বর শহিদ ভগৎ সিংয়ের (Bhagat Singh) জন্মজয়ন্তী। ৯৩ তম ‘মন কি বাত’ (Mann ki Baat) অনুষ্ঠানে স্বাধীনতা সংগ্রামী ভগৎ সিংকে শ্রদ্ধাজ্ঞাপন করলেন প্রধানমন্ত্রী নরেন্দ্র মোদি (Narendra Modi)। এইসঙ্গে জানালেন চণ্ডীগড় বিমানবন্দরের (Chandigarh Airport) নাম বদলে হবে শহিদ ভগৎ সিং বিমানবন্দর। জানা গিয়েছে, পাঞ্জাব ও হরিয়ানা দুই রাজ্যের সরকারের সম্মতিতেই বদলে যাচ্ছে বিমানবন্দরের নাম। এছাড়াও এদিনের বক্তব্যে মোদি জানান, দেশে চিতার (Cheetah) প্রত্যাবর্তনে গর্বিত হয়েছে ভারতবাসী।\n\n১৭ সেপ্টেম্বর ছিল মোদির জন্মদিন। ওই দিন পূর্বপরিকল্পিত ভাবে নামিবিয়া (Namibia) থেকে আনা ৮টি চিতাকে মধ্যপ্রদেশের কুনো পালপুর অভয়ারণ্যে ছাড়েন প্রধামন্ত্রী মোদি। রবিবার মন কি বাত অনুষ্ঠানে মোদি বলেন, “দেশের বিভিন্ন প্রান্তের মানুষ চিতার প্রত্যাবর্তানে খুশি হয়েছেন। ৩০ কোটি ভারতীয় উচ্ছ্বসিত ও গর্বিত।” এই বিষয়ে আরও জানান, একটি টাস্ক ফোর্স গঠিত হয়েছে, যাঁরা চিতার দেখভাল করবে। আমজনতার উদ্দেশে বলেন, “আপনারা কখন চিতা দেখতে পারবেন তা টাস্ক ফোর্সের সিদ্ধান্তের উপরে নির্ভর করছে।” এইসঙ্গে দেশে চিতা নিয়ে ক্যাম্পেনের জন্য জনতার থেকে একটি নাম চান মোদি।\n\nরবিবারের বক্তব্যে ভগৎ সিংকে স্মরণ করেন প্রধানমন্ত্রী। মোদি বলেন, “প্রিয় দেশবাসী, ৩ দিন পরে ২৮ সেপ্টেম্বর, দিনটি অমৃতমহোৎসবের জন্য বিশেষ দিন। ওইদিন দেশের বীর সন্তান ভগৎ সিংজির জন্মদিন।” এরপরই মোদি জানান, কিছুদিনের মধ্যেই চণ্ডীগড় বিমানবন্দরের নাম হবে শহিদ ভগৎ সিং বিমানবন্দর। ২৫ সেপ্টেম্বর দীনদয়াল উপাধ্যায়ের (Deen Dayal Upadhyaya) জন্মদিন। ভারতীয় জনসংঘের এই নেতাকে স্মরণ করেন মোদি। বলেন, “দীনদয়াল উপাধ্যায়জি আমাদের শিখিয়েছিলেন আধুনিক যুগেও ভারতীয় দর্শন গোটা পৃথিবীকে কীভাবে সঠিক পথ দেখাতে পারে। রাজনৈতিক ও সামাজিক উভয়ক্ষেত্রে।”\n\nএদিন জলবায়ু পরিবর্তন নিয়ে দেশবাসীকে সতর্ক করেন প্রধানমন্ত্রী নরেন্দ্র মোদি। জানান, প্রাকৃতিতে বদল আসায় কঠিন চ্যালেঞ্জের মুখে পড়তে হচ্ছে। মোদির কথায়, “এই ধরনের চ্যালেঞ্জের জন্য তৈরি থাকতে হবে আমাদের।” এইসঙ্গে সাধারণ মানুষকে উৎসবের মরশুমে প্লাস্টিক ব্যাগ বর্জনের আহ্বান জানান। প্লাস্টিকের বদলে পাটের, সুতির, কলার ফাইবারের দেশজ ব্যাগ ব্যবহার করতে অনুরোধ করেন মোদি।",
    "No, This Video Does Not Show Khaleej Times Coverage Of PM Modi's Birthday: না, ভিডিওটি প্রধানমন্ত্রী নরেন্দ্র মোদীর জন্মদিনে খালিজ টাইমসের রিপোর্ট নয়": "একটি পুরোনো ভিডিও শেয়ার করা হচ্ছে যেখানে একজনকে দুবাইয়ের (Dubai) খালিজ টাইমস (Khaleej Times) খবরের কাগজের পাতা ওল্টাতে দেখা যাচ্ছে। ভিডিওটিতে প্রধানমন্ত্রী নরেন্দ্র মোদীকে নিয়ে বেশ কয়েকটি বিজ্ঞপান-ধর্মী লেখা রয়েছে। সোশাল মিডিয়ায় ভিডিওটি শেয়ার করে দাবি করা হয়েছে যে, প্রধানমন্ত্রী (Prime Minister) নরেন্দ্র মোদীর (Narendra Modi) ৭২তম জন্মদিন উপলক্ষ্যে ওই কাগজে লেখা প্রকাশ করা হয়।\n\nবুম দেখে, ভিডিওটি পুরনো এবং মোদী দ্বিতীয়বার প্রধানমন্ত্রী হিসেবে শপথ নেওয়ার পর, ২০১৯ সালের জুন মাসে ওই কাগজে প্রকাশিত একটি ক্রোড়পত্র ভিডিওটিতে দেখা যাচ্ছে।\n\n১৭ সেপ্টেম্বর, মোদীর ৭২তম জন্মদিন উপলক্ষ্যে সারা বিশ্বের নেতা ও তাঁর সমর্থকরা তাঁকে অভিনন্দন জানান। ওই দিন, আফ্রিকার নামিবিয়া থেকে আনা আটটি চিতা ছাড়া হয় মধ্যপ্রদেশের কুনো জাতীয় উদ্যানে। খবরে প্রকাশ, তাঁর অনুগামী ও বিজেপি সমর্থকরা দেশ জুড়ে নানা কর্মসূচির মধ্যে দিয়ে দিনটি উদযাপন করেন।\n\nভিডিওটির ক্যাপশনে লেখা হয়েছে, \"প্রধানমন্ত্রী মোদীর ৭২তম জন্মদিনে, দুবাইয়ের খালিজ টাইমস ৭০ পাতার একটি বিশেষ ক্রোড়পত্র প্রকাশ করে। ভারতের জন্য এ এক গৌরবময় মুহূর্ত।\"\n\nপোস্টটি দেখুন এখানে।\n\n\n\nতামিলনাড়ুর বিজেপির আইটি-ডিএম সেলের সম্পাদক জি প্রদীপও খালিজ টাইমস-এর বিশেষ প্রতিবেদনের ছবি সদ্য প্রকাশিত দাবি করে প্রধানমন্ত্রীর জন্মদিনের দিন টুইট করেন ভিডিওটিকে।\n\nপোস্টটি দেখুন এখানে।\n\nআরও পড়ুন: শুভেন্দু বলছেন মাতঙ্গিনী হাজরা বর্ণপরিচয়ের স্রষ্টা? ভিডিওটি সম্পাদিত\n\nতথ্য যাচাই\n\nবুম খালিজ টাইমস-এর ১৭ সেপ্টেম্বর ২০২২-এ প্রকাশিত সংখ্যাটি প্রথমে দেখে। কিন্তু ভাইরাল ভিডিওতে দেখানো কাগজটির সঙ্গে তার কোনও মিল পাওয়া যায়নি। খালিজ টাইমস-এর ১৭ সেপ্টেম্বর ২০২২-এর সংখ্যাটি পড়ুন এখানে।\n\nভিডিওটির ২৬ সেকেন্ডে, আমরা একটি প্রতিবেদনের শিরোনামে দেখতে পাই, 'রিট্রেসিং নরেন্দ্র মোদীস চেঞ্জ-মেকিং ফার্স্ট ভিজিট'। সেই সূত্র ধরে আমরা ওই একই শব্দগুলো দিয়েই সার্চ করি এবং খালিজ টাইমস-এর ওয়েবসাইটে দেখতে পাই একই প্রতিবেদন ২ জুন ২০১৯-এ প্রকাশিত।\n\nকি-ওয়ার্ড সার্চ করে আমরা দেখি ওই একই ভিডিও বিজেপি নেতা ও উত্তর দিল্লির প্রাক্তন মেয়র রবীন্দ্র গুপ্ত ৪ জুন ২০১৯-এ টুইট করেছিলেন।\n\nটুইটটি দেখুন এখানে।\n\n\n\nদুবাইয়ে ভারতের কনস্যুলেট জেনারেলের অফিসিয়াল টুইটার হ্যান্ডেল থেকেও ওই একই সংবাদপত্রের ছবি ২০১৯-এ টুইট করে ক্যাপশনে লেখা হয়, \"আজকের খালিজ টাইমস-এ মোদী ২.০-এর উপর চমৎকার ক্রোড়পত্র।\"\n\nWonderful supplement in Khaleej Times today on Modi 2.0 @IndianDiplomacy pic.twitter.com/4axihROCf4 — India in Dubai (@cgidubai) June 2, 2019\n\nটুইটটি দেখুন এখানে।\n\nভাইরাল ভিডিও ও ২ জুন, ২০১৯-এ প্রকাশিত খালিজ টাইমস-এর সংখ্যার ছবিগুলি নীচে তুলনা করা হল।\n\nমোদী ২.০-র ওপর তাদের ৪০ পাতার বিশেষ ক্রোড়পত্রের ওই একই পাতার ছবি খালিজ টাইমস ২ জুন, ২০১৯-এ তাদের নিজস্ব ফেসবুক পেজে পোস্ট করে। নরেন্দ্র মোদী ২০১৯-এ প্রধানমন্ত্রী হিসেবে দ্বিতীয় বার নির্বাচিত হওয়ার পর, বেশ কিছু সংবাদ মাধ্যম 'মোদী ২.০' শব্দবন্ধটি চালু করে।\n\n\n\nআরও পড়ুন: লেন্সের মুখ ঢেকে প্রধানমন্ত্রী নরেন্দ্র মোদীর চিতার ছবি তোলার ছবি সম্পাদিত",
    "Guatemala Independence Day Stampede: গুয়াতেমালার স্বাধীনতাদিবস উদযাপনে পদপিষ্ট হয়ে মৃত ৯, আহত ২০ জন": "Guatemala Independence Day Stampede. (Photo Credits: Twitter)\n\nগুয়াতেমালা শহর, ১৬ সেপ্টেম্বর: স্বাধীনতা দিবসের উদযাপনে নেমে এল বিষাদের ছায়া। পদপিষ্ট হয়ে মত্যু হল ৯ জনের (Guatemala Independence Day Stampede) । আহত প্রায় ২০ জন। গুয়াতেমালার স্বাধীনতা দিবসের দিন পশ্চিমাঞ্চলের কুয়েতজালতেনাঙ্গো শহরের একটি কনসার্ট চলাকালীন মর্মান্তিক ঘটনাটি ঘটেছে। এই তথ্য জানিয়েছে স্থানীয় রেডক্রস সোসাইটি। আরও পড়ুন- First Look Of Cheetahs: আগামী কাল নামিবিয়া থকে মধ্যপ্রদেশের কুনো অভয়ারণ্য়ে আসছে এই দুই চিতা, দেখুন ভিডিও\n\nদেখুন ভিডিও\n\n🇬🇹 _||~🎦〰️📍 At least nine people died, 20 others were injured in a #stampede after an independence day concert in western #Guatemala, rescue workers say. pic.twitter.com/QHDDAIdpkN https://t.co/cQ0YRxxK5g — A Deniz Engelhardt (@cover_up8d) September 15, 2022\n\nজিনহুয়া সংবাদ সংস্থা জানিয়েছে, বৃহস্পতিবার সকালের দিকে ঘটনাটি ঘটেছে। সোশ্যাল মিডিয়ার রিপোর্ট অনুসারে গুয়াতেমালার রেডক্রস ও স্বেস্ছাসেবক দমকলকর্মীরা পদপিষ্টের ঘটনায় আহত ২০ জনকে স্থিতিশীল করতে পেরেছেন। ঘটনাস্থলেই ৯ জনের মৃত্যু হয়েছে।\n\nউল্লেখ্য, ১৫ সেপ্টেম্বর ছিল গুয়াতেমালার স্বাধীনতা পাওয়ার ২০১-তম বছর। এই দিনেই স্পেন থেকে একসঙ্গে স্বাধীন হয়েছিল গুয়াতেমালা, হন্ডুরাসা, নিকারাগুয়া, কোস্টারিকা, এল সালভাদর। স্বাধীনতাদিবস উপলক্ষে মেলার মাঠে কনসার্টের আয়োজন করা হয়। সেই কনসার্ট শেষে বেরনোর গেটেই পদপিষ্ট হয়ে ৯ জনের মৃত্যুর ঘটনা ঘটে।",
    "বাংলাদেশ-দক্ষিণ আফ্রিকা ম্যাচের টিকিট শেষ": "",
    "Shah Rukh Khan On Narendra Modi: জন্মদিনে ছুটি নিয়ে মোদীকে উপভোগ করার পরামর্শ শাহরুখ খানের": "প্রধানমন্ত্রী নরেন্দ্র মোদী-র জন্মদিনে শুভেচ্ছা জানালেন বলিউড মহাতারকা শাহরুখ খান। সোশ্যাল মিডিয়া পোস্টে মোদীকে শুভেচ্ছা জানিয়ে শাহরুখ লিখলেন, \" দেশ ও দেশবাসীর প্রতি আপনার কাজ সত্যিই প্রশংসাযোগ্য। আপনার জীবনের সব লক্ষ্য পূরণের জন্য আপনার সুস্থতা কামনা করি।\" জন্মদিনে একটা দিন ছুটি নিয়ে উপভোগ করার কথাও লিখলেন শাহরুখ। শেষের কথাগুলো নিছকই মজা করে লেখা। আরও পড়ুন-নামিবিয়া থেকে আনা চিতা কুনো জাতীয় উদ্যানে ছাড়লেন মোদী\n\nদেখুন মোদীকে শাহরুখের জন্মদিনের শুভেচ্ছা পোস্ট\n\nYour dedication for the welfare of our country and its people is highly appreciated. May you have the strength and health to achieve all your goals. Take a day off and enjoy your Birthday, sir. Happy Birthday @narendramodi — Shah Rukh Khan (@iamsrk) September 17, 2022\n\n(টুইটার, ইনস্টাগ্রাম এবং ইউটিউব সহ সোশাল মিডিয়া থেকে আপনার কাছে সর্বশেষতম ব্রেকিং নিউজ, ভাইরাল ট্রেন্ডস এবং ইনফরমেশন নিয়ে আসে SocialLY। উপরের পোস্টটি ব্যবহারকারীর সোশাল মিডিয়া অ্যাকাউন্ট থেকে সরাসরি এম্বেড করা হয়েছে এবং লেটেস্টলি এতে কোনও সংশোধন বা সম্পাদনা করেনি। সোশাল মিডিয়া পোস্টের মতামত এবং তথ্য লেটেস্টলি-র মতামতকে প্রতিফলিত করে না। লেটেস্টলি এর জন্য কোনও দায়বদ্ধতা বা দায় গ্রহণ করে না।)",
    "সাব্বিরকে নিয়ে বাংলাদেশের বিশ্বকাপ দল, নেই মাহমুদউল্লাহ (ভিডিও)": "",
    "PM Narendra Modi to introduce 5 African cheetahs in Kuno National Park on Sep 17 in his birthday dgtl - Anandabazar": "গত বার হয়েছিল ‘সেবা ও সমর্পণ অভিযান’। এ বার প্রধানমন্ত্রী নরেন্দ্র মোদী জন্মদিন পালন করবেন মধ্যপ্রদেশের কুনো পালপুর জাতীয় উদ্যানে আফ্রিকা থেকে আনা পাঁচটি চিতা ছেড়ে। মধ্যপ্রদেশের মুখ্যমন্ত্রী শিবরাজ সিংহ চৌহান মঙ্গলবার এ কথা জানিয়েছেন।\n\nশিবরাজ মঙ্গলবার বলেন, ‘‘নামিবিয়ার রাজধানী উইন্ডহোক থেকে প্রাথমিক ভাবে পাঁচটি চিতা রাজস্থানের জয়পুরে আনা হচ্ছে। সেখান থেকে চিতাগুলিকে সড়কপথে পালপুরে আনা হবে। ১৭ সেপ্টেম্বর সেগুলি মুক্ত প্রকৃতিতে ছাড়ার কর্মসূচি রয়েছে। প্রধানমন্ত্রী ওই কর্মসূচিতে হাজির থাকবেন বলে আমাদের কাছে বার্তা এসেছে। ওই কর্মসূচি ঘিরে ইতিমধ্যেই প্রস্তুতি চূড়ান্ত পর্যায়ে।’’\n\nকেন্দ্রীয় বন ও পরিবেশ মন্ত্রক সূত্রের খবর, দক্ষিণ আফ্রিকা অথবা নামিবিয়া থেকে আগামী পাঁচ বছর ধরে ধাপে ধাপে ৫০টি চিতা ভারতে আনা হবে। এদের মধ্যে এক-তৃতীয়াংশ অল্পবয়স্ক চিতা। যাতে তাদের থেকে ভারতে চিতার পর্যাপ্ত বংশবৃদ্ধি ঘটে, সে জন্যই তাদের আনা হচ্ছে। ইতিমধ্যেই বন ও পরিবেশ মন্ত্রক নিযুক্ত বন্যপ্রাণ বিশেষজ্ঞদের একটি কমিটি নামিবিয়া গিয়ে প্রথম পর্বের চিতা বাছাইয়ের কাজ শেষ করে ফেলেছে। সই হয়েছে এ সংক্রান্ত ‘মউ’ও। মধ্যপ্রদেশ বন দফতর সূত্রের খবর, প্রথমেই সরাসরি জঙ্গলে না ছেড়ে তারের বেড়ায় ঘেরা মুক্ত প্রান্তরে ছাড়া হবে পাঁচটি চিতাকে। যাতে তারা পরিবেশের সঙ্গে খাপ খাইয়ে নিতে পারে, সেই উদ্দেশ্যেই এই ব্যবস্থা।\n\n১৯৪৭ সালে সরগুজার (বর্তমান ছত্তীসগঢ় রাজ্যে অবস্থিত) রামানুজ প্রসাদ সিংহদেওর গুলিতে মারা পড়েছিল ভারতের শেষ তিনটি চিতা। তার পাঁচ বছর পর ১৯৫২ সালে ভারতে চিতা বিলুপ্ত হয়ে গিয়েছে বলে ঘোষণা করে তদানীন্তন কেন্দ্রীয় সরকার। সেই সময় থেকে গত সাত ধরে চিতা ছিল না এ দেশে। মোদী সরকারের দাবি, ভারতের অরণ্যে লুপ্ত হয়ে যাওয়া সেই চিতা ফেরানোর উদ্দেশ্যেই এই পদক্ষেপ।\n\nযদিও কেন্দ্রের সেই দাবি নিয়ে ইতিমধ্যেই প্রশ্ন তুলেছেন বন্যপ্রাণ বিশেষজ্ঞদের একাংশ। তাঁদের বক্তব্য, ভারতে চিতা আসছে বটে, কিন্তু ‘ফিরে আসছে’ কি? কারণ, প্রাচীন যুগ থেকেই পঞ্জাব, রাজপুতানা, উত্তর ভারত, মধ্যভারত, দাক্ষিণাত্য এবং ওড়িশায় যে চিতার বসতি ছিল, তা এশীয় উপপ্রজাতির (বিজ্ঞানসম্মত নাম ‘অ্যাসিনোনিক্স জুবেটাস ভ্যানাটিকাস’)। কিন্তু মোদী সরকার যে চিতা আনতে চলছে, তা আফ্রিকার উপপ্রজাতি (বিজ্ঞানসম্মত নাম ‘অ্যাসিনোনিক্স জুবেটাস জুবেটাস’)। পৃথিবীতে এশীয় চিতাদের এক মাত্র প্রাকৃতিক আবাস এখন ইরান। ‘পার্সিয়ান ওয়াইল্ডলাইফ হেরিটেজ ফাউন্ডেশন’ এবং ‘ইরানিয়ান চিতা সোসাইটি’-র সমীক্ষায় দাবি, সে দেশের তুরান সংরক্ষিত অঞ্চল-সহ কিছু এলাকায় এখনও কিছু এশীয় চিতা টিকে রয়েছে।\n\nমনমোহন সিংহের সরকারের আমলে ২০০৯ সালে ইরান থেকে এশীয় চিতা আনার উদ্যোগ শুরু হয়েছিল। এ বিষয়ে তেহরানের প্রাথমিক সম্মতিও মিলেছিল। তবে এশীয় চিতার বিনিময়ে ভারত থেকে এশীয় সিংহ চেয়েছিল ইরান। একদা ভারতের মতো ইরানও ছিল এশীয় সিংহের প্রাকৃতিক বাসভূমি। কিন্তু পরে সেখান থেকে বিলুপ্ত হয় তারা। গুজরাতের তৎকালীন মুখ্যমন্ত্রী নরেন্দ্র মোদী সে সময় গির জাতীয় উদ্যান থেকে সিংহ ভিন্‌দেশ এমনকি, ভিন্‌রাজ্যেও পাঠাতে সম্মত হয়নি। ফলে বাতিল হয়ে যায় সেই পরিকল্পনা।",
    "তিন নতুন মুখ নিয়ে আফগানিস্তানের টি-টোয়েন্টি বিশ্বকাপ স্কোয়াড": "",
    "'খাদ্যাভাবে' বাংলাদেশের বাঘ ভারতে": "প্রায় ৭০ বছর পর আজ শনিবার ভারতে পা পড়ছে পৃথিবীর সবচেয়ে দ্রুতগামী প্রাণী চিতাবাঘের। নামিবিয়া থেকে আটটি চিতাবাঘ আনতে প্রাণীটির মুখের আদলে সাজানো বি৭৪৭ জাম্বো জেট পাঠিয়েছে নয়াদিল্লি। চিতাদের রাজকীয় অভ্যর্থনায় সাজসাজ রবের মধ্যে পশ্চিমবঙ্গের বন দপ্তরের বাঘ বৃদ্ধির ঘোষণা ভারতের জাতীয় বাঘ সংরক্ষণ কর্তৃপক্ষ এনটিসিএর আনন্দ দ্বিগুণ করেছে।\n\n\n\nগত বৃহস্পতিবার পশ্চিমবঙ্গ বিধানসভায় গন্ডার সংরক্ষণ ও গন্ডার শুমারিসংক্রান্ত পুরোনো আইন প্রত্যাহার বিষয়ে বলতে গিয়ে রাজ্যের বনমন্ত্রী জ্যোতিপ্রিয় মল্লিক বলেন, খাদ্যের অভাবে সাম্প্রতিক সময়ে সুন্দরবনের বাংলাদেশ অংশ থেকে অনেক বাঘ ভারত অংশে এসেছে। এ সংখ্যা কমবেশি ১২৩। অন্তত ২৭টি রয়েল বেঙ্গল টাইগার বেড়েছে। গত বছরের ডিসেম্বরের শুমারিতে এই সংখ্যা ছিল ৯৬। তিনি বলেন, জঙ্গলে খাবারের টান ধরলেই বাঘ গ্রামে ঢুকে পড়ে। এ জন্য বাঘ নিয়ে মাস্টারপ্ল্যানের নির্দেশ দিয়েছিলেন মুখ্যমন্ত্রী মমতা বন্দ্যোপাধ্যায়। তাঁর কড়া নির্দেশে নৌকায় করে হরিণ ও শূকর নিয়মিত গভীর জঙ্গলে ছেড়ে আসায় এই সাফল্য।\n\nমন্ত্রীর বক্তব্যের পর উচ্ছ্বাস প্রকাশ করেছেন ভারতীয় বন কর্মকর্তারা। সুন্দরবনের জ্যেষ্ঠ বন কর্মকর্তা টি নারায়ণ বলেন, মানুষের টেনে দেওয়া আন্তর্জাতিক সীমারেখা প্রাণীদের জন্য কাজ করে না। শিকারের সন্ধান, খাদ্য ও যৌনসঙ্গী আছে কিনা- এসব বিষয়ের ওপর ভিত্তি করে নিজস্ব সীমানা ঠিক করে এমন প্রাণীদের মধ্যে বাঘ অন্যতম। সঙ্গীর খোঁজে অনেক দূর পর্যন্ত পাড়ি দেয় প্রাণীটি। প্রজনন মৌসুমে সাধারণত দু'দেশের মধ্যে বাঘের ব্যাপক যাতায়াত লক্ষ্য করা যায়। বাঘের প্রজনন মৌসুম নভেম্বর থেকে জানুয়ারি। গেল বছর এমন ছয়টি যাতায়াত লক্ষ্য করা গিয়েছিল। প্রজনন মৌসুমের আগেই এত বাঘ চলে আসার পেছনে কারণ হিসেবে তিনি বলেন, তুলনামূলক নিরাপদ আবাসভূমি এবং খাদ্য প্রাচুর্যতার কারণেই বাংলাদেশের বাঘ ভারতের সুন্দরবনে চলে আসছে।\n\nওয়াইল্ডলাইফ ইনস্টিটিউট অব ইন্ডিয়ার ডিরেক্টর ভিবি মাথুর বলেন, বিগত কয়েক বছর দেশের বন দপ্তর অরণ্য সংরক্ষণের ওপর জোর দিয়েছে। ফলে গত ১৪ বছরে দেশে অভয়ারণ্যের সংখ্যা ২৮ থেকে ৫০ হয়েছে।\n\nচার বছর অন্তর ভারতে বাঘ শুমারি হয়। শেষ শুমারিতেই সব থেকে বেশি বেড়েছে বাঘের সংখ্যা। ২০১৪ ও ২০১৮ সালে ছিল ৭৬ ও ৮৮টি। ২০২০-২১- এ সুন্দরবনে বাঘের সংখ্যা ৯৬টি। সম্পূর্ণ সুন্দরবনের ৬০ শতাংশ পড়েছে বাংলাদেশে; বাকি ৪০ শতাংশ ভারতের পশ্চিমবঙ্গে। সুন্দরবনের বাংলাদেশ অংশের আয়তন প্রায় ৬ হাজার ১৭ বর্গকিলোমিটার। আর ভারতের অংশের আয়তন প্রায় ৪ হাজার বর্গকিলোমিটার। দুই দেশের বন বিভাগের দাবি, সুন্দরবনে ছেলে বাঘ বা মেয়ে বাঘের সংখ্যা নির্দিষ্ট করে তাঁদের জানা নেই। তাঁরা জানান, সাধারণত একটি বনে মোট বাঘের সংখ্যার মধ্যে ছেলে বাঘ থাকে এক-চতুর্থাংশ। সবশেষ শুমারি ধরলে সুন্দরবনের বাংলাদেশ অংশে বাঘের সংখ্যা ১১৪। ফলে এই বনে ৩০টির মতো পুরুষ বাঘ থাকার কথা। ভারতীয় বন বিভাগের ধারণা, বাংলাদেশের বনে অস্বাভাবিকভাবে নারী বাঘের সংখ্যা কমে যাওয়ায় সঙ্গীর খোঁজে ভারতের অংশে আসতে পারে নিঃসঙ্গ পুরুষ বাঘগুলো।\n\nঅবশ্য সুন্দরবনের ভারত অংশে খাদ্যের অভাব নেই- মন্ত্রীর এমন বক্তব্য মানতে রাজি নন সুন্দরবন-লাগোয়া ভারতীয় গ্রামগুলোর বাসিন্দারা। তাঁরা বলছেন, গেল কয়েক বছরে সুন্দরবন-লাগোয়া গ্রামে নিয়মিত বেড়েছে বাঘের আনাগোনা। বারবার জঙ্গল থেকে লোকালয়ে ঢুকে পড়ছে বাঘ। এতে হতাহত হচ্ছে মানুষ, গৃহপালিত পশু। ডব্লিউডব্লিউএফ সুন্দরবন প্রোগ্রামের কর্মকর্তা অনামিত্র অনুরাগ এ জন্য বাঘের খাদ্যাভাবকে দায়ী করেছেন।\n\nপশ্চিমবঙ্গ সরকারের প্রাণিসম্পদ বিভাগের সহকারী কর্মকর্তা শিবাজী ভট্টাচার্য বলেছেন, লোকালয়ে বাঘ নাকি বাঘিনী হাজির হচ্ছে, সেটি আগে দেখতে হবে। প্রজনন সময়ে বাঘ বাঘিনীকে আহ্বান করে। তার প্রস্তাবে রাজি না হলে বাঘকে এলাকা থেকে বের করে দেওয়া হয়। এই স্থানান্তরের সময় গ্রামে ঢুকে পড়ার আশঙ্কা বেশি থাকে। তবে এটা নিশ্চিতভাবেই বলতে পারি, জঙ্গলে আমাদের অংশে খাদ্য সংকট নেই।",
    "বিশ্বকাপের প্রস্তুতি হিসেবে আমিরাতের বিপক্ষে ২ ম্যাচ খেলবে টাইগাররা": "এবিএন/এসএ/জসিম\n\nঅস্ট্রেলিয়ায় অনুষ্ঠেয় বিশ্বকাপের প্রস্তুতি হিসেবে সংযুক্ত আরব আমিরাতের বিপক্ষে দুটি টি-টোয়েন্টি ম্যাচ খেলবে বাংলাদেশ ক্রিকেট দল। বাংলাদেশ ক্রিকেট বোর্ডর (বিসিবি) পক্ষ ধেকে আজ বৃহস্পতিবার এ কথা জানানো হয়েছে। দুবাইতে আগামী ২৫ ও ২৭ সেপ্টেম্বর ম্যাচ দুটি অনুষ্ঠিত হবে বলে বিসিবি ও এমিরেটস ক্রিকেট বোর্ডের যৌথ বিবৃতিতে জানানো হয়েছে।বিসিবি প্রধান নির্বাহী নিজাম উদ্দিন চৌধুরি বলেন, ‘অস্ট্রেলিয়ায় অনুষ্ঠেয় আসন্ন আইসিসি পুরুষ টি-টোয়েন্টি বিশ্বকাপে বাংলাদেশ দলের প্রস্তুতি হিসেবে এ সফরটি অত্যন্ত গুরুত্বপূর্ণ।’ সংক্ষিপ্ত ভার্সনে এর আগে একবারই আমিরাতের মোকাবেলা করেছে বাংলাদেশ। ২০১৬ সালে নিজ মাঠে বাংলাদেশ ৫১ রানে জিতেছিল। ১৬ অক্টোবর শুরু হওয়া বিশ্বকাপে দুই দলই অংশগ্রহণ করবে। আমিরাতকে প্রথম রাউন্ড খেলতে হবে। ‘এ’ গ্রুপে তাদের প্রতিপক্ষ এশিয়া কাপ চ্যাম্পিয়ন শ্রীলংকা, নামিবিয়া ও নেদারল্যান্ডস। প্রথম রাউন্ড থেকে দুই গ্রুপের শীর্ষ দুই দল খেলবে পরবর্তী রাউন্ডে। বাংলাদেশ খেলবে সরাসরি সুপার টুয়েলভ-এ। গ্রুপ ২-এ বাংলাদেশের প্রতিপক্ষ হিসেবে আছে ভারত, পাকিস্তান, দক্ষিণ আফ্রিকা ও বাই পর্ব থেকে উন্নীত একটি দল। বিশ্বকাপের আগে স্বাগতিক নিউজিল্যান্ড ও পাকিস্তানকে নিয়ে একটি ত্রিদেশীয় সিরিজ খেলবে বাংলাদেশ।",
    "এক বছরে আমাজনের থেকেও বেশি কার্বন শোষণ করছে সামুদ্রিক অরণ্য!": "বিজ্ঞানীমহলে পৃথিবীর ফুসফুস হিসাবেই পরিচিত লাতিন আমেরিকার আমাজন অরণ্য। প্রতি বছর প্রায় ১৭০ কোটি মেট্রিক টন কার্বন ডাই অক্সাইড শোষণ করে আমাজনের বাস্তুতন্ত্র। এবার কার্বন শোষণের দিক থেকে আমাজনকেও ছাড়িয়ে গেল ‘গ্রেট ফরেস্ট অফ ওসান কেল্প’। হ্যাঁ, এমনটাই জানাচ্ছে সাম্প্রতিক সমীক্ষা। চলতি বছরে সামুদ্রিক অরণ্যও শোষণ করেছে ১৭০ কোটি মেট্রিক টন কার্বন।\n\nসংশ্লিষ্ট গবেষণার সঙ্গে জড়িত ছিলেন ওয়েস্টার্ন অস্ট্রেলিয়া বিশ্ববিদ্যালয়ের গবেষকরা। পৃথিবীর বিভিন্ন অঞ্চলে সামুদ্রিক অরণ্যের (Marine Forest) বৃদ্ধি এবং কার্যকারিতা পর্যবেক্ষণ করাই ছিল এই সমীক্ষার মূল উদ্দেশ্য। আর সেখান থেকেই উঠে আসছে, বিগত এক বছরে ক্ষেত্রবিশেষে প্রায় ৪ থেকে ১১ গুণ বেশি উৎপাদিত হয়েছে সামুদ্রিক অরণ্য। যা বড়ো সাফল্য বলেই বিবেচনা করছেন গবেষকরা।\n\nপ্রশ্ন থেকে যায়, এই সামুদ্রিক অরণ্য কী? কেনই বা সামুদ্রিক অরণ্যের বিস্তারে উচ্ছ্বসিত বিজ্ঞানীমহল? আসলে ভূপৃষ্ঠের মতো সমুদ্রের তলদেশেও জন্ম নেয় বিশেষ কিছু প্রজাতির উদ্ভিদ। যা পরিচিত সি-উইড বা সামুদ্রিক গাছ নামে। সাধারণ উদ্ভিদের তুলনায় ৩০ গুণ বেশি কার্বন শোষণ করতে সক্ষম এই অরণ্য। ১০০ ফুট পর্যন্ত লম্বা হতে পারে এই অরণ্য। বছর কয়েক আগে এই তথ্য সামনে আসতেই সামুদ্রিক অরণ্য সংরক্ষণ ও কৃত্রিমভাবে উৎপাদনের জন্য বিশেষ উদ্যোগ নিয়েছিলেন গবেষকরা। এবার যেন সাফল্যের মুখ দেখতে চলেছে সেই প্রকল্প।\n\nপরিবেশগত দিক থেকে দেখতে গেলে ক্রান্তীয় অঞ্চলে এই উদ্ভিদ বৃদ্ধি পায় সবচেয়ে বেশি। তাই আফ্রিকা এবং অস্ট্রেলিয়ায় এই ধরনের উদ্ভিদ দেখা যায় সবচেয়ে বেশি। সমীক্ষাতেও উঠে এসেছে তেমনটাই। দক্ষিণ আফ্রিকার কেপটাউন থেকে নামিবিয়া পর্যন্ত প্রায় ৪০০ মাইল অঞ্চলজুড়ে ছড়িয়ে রয়েছে গ্রেট আফ্রিকান সি ফরেস্ট। যা আগের তুলনায় বৃদ্ধি পেয়েছে প্রায় ৪ গুণ। অন্যদিকে অস্ট্রেলিয়ার গ্রেট সাউদার্ন রিফে ৫০০০ মাইল-জুড়ে বৃদ্ধি পেয়েছে গোল্ডেন কেল্প সি ফরেস্ট। গবেষকদের মতে বর্তমানে অরণ্যের গড় বৃদ্ধি ১৪ সেন্টিমিটার।\n\nসাম্প্রতিক সময়ে একাধিক গবেষণায় জানা গেছে, কার্বনের উপস্থিতি বৃদ্ধি পাওয়ায় ক্রমশ অম্লতা বৃদ্ধি পাচ্ছে সমুদ্রের। তাতে ক্ষতিগ্রস্ত হচ্ছে বিভিন্ন জলজ প্রাণী। বিপর্যস্ত হচ্ছে বাস্তুতন্ত্র। সেখানে দাঁড়িয়ে সামুদ্রিক অরণ্যের বৃদ্ধি আশা জাগাচ্ছে গবেষকদের মধ্যে। শুধু মানব সভ্যতাই নয়, সামুদ্রিক অরণ্যের দৌলতে রক্ষা পাবে সামুদ্রিক বাস্তুতন্ত্রও। বিশেষত, প্রবাল প্রাচীর ধীরে ধীরে সেরে উঠতে পারে সামুদ্রিক অরণ্যের উপস্থিতিতে। আগামীতে বিশ্বের অন্যান্য অঞ্চলের সমুদ্রেও যাতে এই অরণ্য ছড়িয়ে দেওয়া যেতে পারে, সেই পরিকল্পনাই করছেন গবেষকরা। তাতে খানিকটা হলেও ক্ষতিপূরণ হবে স্থলজ অরণ্য নিধনের…\n\nPowered by Froala Editor",
    "গাজীপুরের বিপসটে ফিমেল মি‌লিটারি অফিসার্স কোর্সের সমাপনী": "আর্মড ফোর্সেস ইনস্টিটিউট অব প্যাথলজির কমান্ড্যান্ট মেজর জেনারেল সুসানে গীতি বৃহস্পতিবার বিপসটে আয়োজিত ফিমেল মিলিটারি অফিসার্স কোর্সে অংশগ্রহণকারীদের হাতে সার্টিফিকেট তুলে দেন। ছবি : আইএসপিআর\n\nফিমেল মিলিটারি অফিসার্স কোর্স-২৬-এর সমাপনী অনুষ্ঠান সম্পন্ন হয়েছে। আজ বৃহস্পতিবার গাজীপুরের বাংলাদেশ ইনস্টিটিউট অব পিস সাপোর্ট অপারেশন ট্রেনিংয়ে (বিপসট) এই অনুষ্ঠান হয়। কোর্সে বাংলাদেশের দুজনসহ বিভিন্ন দেশের ২৭ কর্মকর্তা অংশগ্রহণ করেন।\n\nএক সংবাদ বিজ্ঞপ্তিতে আইএসপিআর এসব তথ্য জানায়। আইএসপিআর বলছে, প্রথমবারের মতো বিপসটে আয়োজিত এই কোর্সে মালয়েশিয়া, ঘানা, যুক্তরাজ্য, সেনেগাল, ফিজি, জর্ডান, কঙ্গো, নেদারল্যান্ড, পাকিস্তান, মঙ্গোলিয়া, পেরু, মালাউই, কাজাকিস্তান, প্যারাগুয়ে, মরক্কো, তিউনিসিয়া, বেনিন, নামিবিয়া, তানজানিয়া, পোল্যান্ড, নেপাল, মার্কিন যুক্তরাষ্ট্র, জাপান, নিউজিল্যান্ড, ফ্রান্স এবং স্বাগতিক বাংলাদেশ থেকে নারী কর্মকর্তা অংশগ্রহণ করেন।\n\nআর্মড ফোর্সেস ইনস্টিটিউট অব প্যাথলজির কমান্ড্যান্ট মেজর জেনারেল সুসানে গীতির সঙ্গে বিপসটে আয়োজিত ফিমেল মিলিটারি অফিসার্স কোর্সে অংশগ্রহণকারী কর্মকর্তা, প্রশিক্ষক ও বিপসটের কর্মকর্তারা। ছবি : আইএসপিআর\n\nসমাপনী অনুষ্ঠানে আর্মড ফোর্সেস ইনস্টিটিউট অব প্যাথলজির (এএফআইপি) কমান্ড্যান্ট মেজর জেনারেল সুসানে গীতি প্রধান অতিথি হিসেবে উপস্থিত ছিলেন।\n\nএ ছাড়া বিপসটের কমান্ড্যান্ট মেজর জেনারেল এ এস এম রিদওয়ানুর রহমানসহ ঊর্ধ্বতন সামরিক কর্মকর্তারা উপস্থিত ছিলেন।\n\nবিজ্ঞপ্তিতে আইএসপিআর জানায়, জাতিসংঘের ডিপার্টমেন্ট অব পিস অপারেশনস্ (ডিপিও) অনুধাবন করে—নারী শান্তিরক্ষীরাও সমস্যা সংকুল এলাকায় সামরিক দায়িত্ব পালনে রোল মডেল হিসেবে কাজ করতে পারে। এ ক্ষেত্রে ফিমেল মিলিটারি অফিসার্স কোর্সটি শান্তিরক্ষায় নারীদের অংশগ্রহণ এবং কর্তব্য পালনে কার্যকারীতা বৃদ্ধিতে সহায়ক ভূমিকা পালনে সক্ষম হবে।\n\nআর্মড ফোর্সেস ইনস্টিটিউট অব প্যাথলজির কমান্ড্যান্ট মেজর জেনারেল সুসানে গীতি বৃহস্পতিবার বিপসটে আয়োজিত ফিমেল মিলিটারি অফিসার্স কোর্সে অংশগ্রহণকারীদের হাতে সার্টিফিকেট তুলে দেন। ছবি : আইএসপিআর\n\nবিজ্ঞপ্তিতে আরও বলা হয়, প্রশিক্ষণে বিপসটের প্রশিক্ষকদের পাশাপাশি নেদারল্যান্ডের মেজর জেনারেল প্যাট্রিক ক্যামার্ট (অব.) ও লটে ভার্মিজ, ফ্রান্সের বারট্রান্ড জিন মেরি বোরগেইন, যুক্তরাষ্ট্রের রয় আলেকজেন্ডার ব্রেনান, নিউজিল্যান্ডের ট্রেসি টিবস এবং দক্ষিণ সুদানে শান্তিরক্ষা মিশনে কর্মরত হেড অব ফিল্ড অফিস জাপানের হিরোকো হিরাহারা প্রশিক্ষকের দায়িত্ব পালন করেন এবং নিজেদের অভিজ্ঞতা বর্ণনা করেন।",
    "চোখের পলকে নারকেল গাছে উঠেই লাফ দিলো চিতাবাঘ, তুমুল ভাইরাল ভিডিও": "জুমবাংলা ডেস্ক : ওই ভিডিওতে দেখা গিয়েছে, তরতরিয়ে নারকেল গাছ বেয়ে উপরে উঠে পড়ল একটি চিতাবাঘ। তার পর গাছের ডাল আঁকড়ে কিছু ক্ষণ বসে থাকল। চিতাবাঘের কাণ্ড কারখানা নিয়ে আগ্রহের অন্ত নেই সাধারণ মানুষের। তাদের নানা কারসাজি প্রায়শই ক্যামেরাবন্দি হয়। নেটমাধ্যমে এ বার এমনই এক ভিডিয়ো প্রকাশ্যে এল। দেখা গিয়েছে, নারকেল গাছে উঠছে চিতাবাঘ।\n\nওই ভিডিয়োয় দেখা গিয়েছে, তরতরিয়ে নারকেল গাছ বেয়ে উপরে উঠে পড়ল একটি চিতাবাঘ। তার পর গাছের ডাল আঁকড়ে কিছু ক্ষণ বসে থাকল। গাছের মাঝামাঝি জায়গায় বসে নীচের দিকে তাকাল। আস্তে আস্তে নামার চেষ্টা করল সে।\n\nLook at the agility of these cats. Somewhere from MH via WhatsApp. That is why leopards are omnipresent in India. pic.twitter.com/LruY3Hfnom — Parveen Kaswan, IFS (@ParveenKaswan) September 18, 2022\n\nএমন সময় দেখা গেল, চিতাবাঘটির পিছু নিয়ে নারকেল গাছে তরতরিয়ে উঠল আর একটি চিতাবাঘ। তার পর একটি চিতাবাঘ দ্রুত লাফিয়ে গাছ থেকে নামল। চিতাবাঘের এই দস্যিপনার ভিডিয়োতে মজেছেন নেটাগরিকরা।\n\nপ্রসঙ্গত, গত ১৭ সেপ্টেম্বর মধ্যপ্রদেশের কুনো জাতীয় উদ্যানে নামিবিয়া থেকে আফ্রিকার আটটি চিতা আনা হয়েছে। প্রায় সাত দশক বাদে দেশে পা রাখল চিতা। যা ঘিরে দেশের বিভিন্ন প্রান্তে উন্মাদনা দেখা দিয়েছে। এই আবহে চিতাবাঘের নারকেল গাছে চড়ার এই ভিডিয়ো নজর কাড়ল।",
    "স্বস্তির খবর, টি-টোয়েন্টি বিশ্বকাপে পূর্ণশক্তির দল পাচ্ছে জিম্বাবুয়ে": "হ্যামস্ট্রিংয়ের ইনজুরিতে সেই আগস্টের পর দলের বাইরে নিয়মিত অধিনায়ক ক্রেইগ আরভিন। শেষ পর্যন্ত তার নেতৃত্বেই টি-টোয়েন্টি বিশ্বকাপে যাচ্ছে জিম্বাবুয়ে। সুস্থ হওয়ায় রেজিস চাকাভার কাছ থেকে নেতৃত্ব ফিরে পেয়েছেন তিনি।\n\nশুধু আরভিনই নন, জিম্বাবুয়ের জন্য স্বস্তির খবর হলো চোট কাটিয়ে ফিরেছেন টেন্ডাই চাতারা, ওয়েলিংটন মাসাকাদজা ও মিল্টন শুম্বা। ফিটনেস ফিরে পেয়েছেন তারকা পেসার ব্লেসিং মুজারাবানিও। এখন বোলিং ইউনিটকে তিনিই নেতৃত্ব দেবেন। জিম্বাবুয়ের এই পেসার পিএসএলে মুলতান সুলতান্সে ও আইপিএলে লখনউ সুপার জায়ান্টসে নেট বোলার হিসেবে খেলার অভিজ্ঞতা অর্জন করেছেন। ফলে গ্লোবাল ইভেন্টে পূর্ণশক্তি নিয়েই দলটি খেলতে যাচ্ছে।\n\nতবে সাম্প্রতিক সময়ে সাদা বলের সিরিজে খেলা ভিক্টর নিয়াউচি, ইনোসেন্ট কাইয়া, তাকুদজওয়ানাশে কাইতানো ও তাদিওয়ানাশে মারুমানির মূল দলে জায়গা হয়নি। তাদের মধ্য থেকে রিজার্ভে জায়গা হয়েছে কাইয়া, মারুমানি ও নিয়াউচির।\n\nসাম্প্রতিক সময়ে দুর্দান্ত ফর্মে রয়েছে জিম্বাবুয়ে। বাছাইয়ে ঘরের মাঠে সবগুলো ম্যাচ জিতেই তারা মূল পর্ব নিশ্চিত করেছে। এখন টি-টোয়েন্টি বিশ্বকাপে তাদের খেলতে হবে প্রথম পর্ব। সেখানে তাদের প্রতিপক্ষ আয়ারল্যান্ড, ওয়েস্ট ইন্ডিজ ও স্কটল্যান্ড। তার আগে প্রস্তুতি ম্যাচে তারা ১০ অক্টোবর মুখোমুখি হবে এশিয়া কাপ চ্যাম্পিয়ন শ্রীলঙ্কার। ১৩ অক্টোবর অপর প্রস্তুতি ম্যাচে প্রতিপক্ষ নামিবিয়া। দুটি ম্যাচই হবে মেলবোর্নে। অস্ট্রেলিয়ায় টি-টোয়েন্টি বিশ্বকাপ শুরু ১৬ অক্টোবর।\n\nজিম্বাবুয়ে স্কোয়াড: ক্রেইগ আরভিন (অধিনায়ক), রায়ান বার্ল, রেজিস চাকাভা, টেন্ডাই চাতারা, ব্র্যাডলি ইভান্স, লুক জঙ্গোয়ে, ক্লাইভ মাদান্দে, ওয়েসলি মেধেভেরে, ওয়েলিংটন মাসাকাদজা, টনি মুনিইয়োঙ্গা, ব্লেসিং মুজারাবানি, রিচার্ড এনগারাভা, সিকান্দার রাজা, মিল্টন শুম্বা ও শন উইলিয়ামস।\n\nরিজার্ভ: তানাকা চিভাঙ্গা, ইনোসেন্ট কাইয়া, কেভিন কাসুজা, তাদিওয়ানাশে মারুমানি, ভিক্টর নিয়াউচি।",
    "ভারতের প্রতিপক্ষ হংকংয়ের ক্রিকেটারদের কেউ ডেলিভারি ম্যান, কেউ ব্যবসায়ী বা চাকরিজীবী": "কখনো নামিবিয়া, কখনো উগান্ডা, কখনো আবার দক্ষিণ আফ্রিকা বা ইংল্যান্ড—তিন মাস ধরে হংকং ক্রিকেট দল চষে বেড়াচ্ছে এ দেশ থেকে ও দেশে। এ সময় বাবর হায়াত, এহসান খান, ইয়াসিম মুর্তাজা—হংকংয়ের এই তিন ক্রিকেটার বাবা হয়েছেন। তবে সন্তানের মুখ এখনো দেখা হয়ে ওঠেনি তাঁদের।\n\nএই যে হংকংয়ের ক্রিকেটাররা টানা তিন মাস ক্রিকেট খেলে যাচ্ছেন, এমনকি সন্তানসন্ততির মুখ পর্যন্ত দেখা হচ্ছে না, এটা এক বিস্ময়কর ব্যাপারই! কারণ, হায়াত-এহসান-ইয়াসিমরা যে পুরোদস্তুর পেশাদার ক্রিকেটার নন। শুধু এই তিনজন কেন, হংকং দলের বেশির ভাগ ক্রিকেটারই অন্য পেশার সঙ্গে যুক্ত। এটাই তো হওয়ার কথা! হংকংয়ে ক্রিকেট খেলে মনের ক্ষুধা মিটতে পারে, কিন্তু পেটের ক্ষুধা দূর হওয়ার নয়। দেশটিতে ক্রিকেট খেলাটা এখনো ওই রকম পেশা হয়ে ওঠেনি যে শুধু ক্রিকেট দিয়ে সেখানে পেট চলবে!\n\nহংকং দলের ক্রিকেটাররা এটা ভালো করেই জানেন, আর এ কারণেই তাঁরা পেট চালাতে চাকরি কিংবা ব্যবসা করেন। আর ক্রিকেটটাকে ভালোবাসেন বলেই শত বিপত্তি পেরিয়ে ক্রিকেট খেলাটা চালিয়ে যান।",
    "⚡মোদীর ভাইরাল ছবির সত্যি": "",
    "৬০০ বছর আগেই হয়েছে মৃত্যু, তবু অবিকল জীবন্তের মতোই দেখতে এই গাছগুলিকে": "৬০০ বছর আগেই হয়েছে মৃত্যু, তবু অবিকল জীবন্তের মতোই দেখতে এই গাছগুলিকে\n\nজঙ্গল মানেই সবুজের সমারোহ। সেই গহিনে হরেক প্রাণীর বাস। সকালে ঘুম ভাঙবে পাখির ডাকে। রাত গড়াতেই কানে ঝালাপালা লাগাবে ঝিঁঝিঁ পোকা ডাক। জঙ্গল বলতেই এসব মনে পড়ে তো? তবে এমন জঙ্গলও রয়েছে, যেখানে প্রাণের স্পন্দন মাত্র নেই। তবু দিব্যি বেঁচে রয়েছে জঙ্গল। মৃত, শুষ্ক মরুভূমির মতো। কোথায় রয়েছে সেই আশ্চর্য মৃত জঙ্গল? আসুন, শুনে নেওয়া যাক।\n\nযেন মৃত্যুর দেবতা এসে ছুঁয়ে দিয়ে গেছে সেই ভূমিকে। এতই রুক্ষ, শুষ্ক সেই মাটি। একটা ঘাস পর্যন্ত জন্মায় না সেখানে। অথচ দাঁড়িয়ে রয়েছে ন্যাড়া ন্যাড়া সব গাছের সারি। এককথায় বললে মরুভূমির ভয়ঙ্কর রূপ, যাকে বলে এ যেন ঠিক তাই। যেদিকে তাকানো যায়, ধবধবে সাদা মাটি, লাল লাল সব টিলা আর কাঠামো আঁকড়ে দাঁড়িয়ে থাকা কালো কালো সব গাছেদের জঙ্গল। কেউ বলেন মৃত জলাভূমি, তো কেউ উপত্যকা।\n\nআরও শুনুন: কেবল মানুষ নয়, এখানে চাকরি করে হাজার হাজার হাঁসও\n\nব্রাজিলের নামিবিয়া মরুভূমি সংলগ্ন এই উপত্যকা যেন আশ্চর্য। পোশাকি নাম ডেডভ্লেই। আর সেই ডেডভ্লেইয়ের টানেই এখানে ছুটে আসেন অসংখ্য পর্যটক। সিনেমার শুটিংয়ের জন্যও কম জনপ্রিয় নয় এই জায়গা। কালো গাছ, লাল টিলা আর সাদা মাটি, এই জায়গাকে বিশেষ করে তুলেছে। ডেডভ্লেইয়ের এসব গাছের বয়স ৯০০ বছরের কাছাকাছি বলে মনে করা হয়। জলের অভাবে একদিন শুকিয়ে খাঁক হয়ে গিয়েছিল গাছগুলো। অন্তত ৬০০ থেকে ৭০০ বছর আগে মৃত্যু হয়েছে গাছগুলির। তবে সেসব আজও জেগে রয়েছে সাদা বালির এই উপত্যকায়। রোদে পুড়ে পুড়ে কালো রং ধারণ করেছে গাছগুলি। আসলে ওই টিলার কারণেই ওই এলাকায় পৌঁছতে পারেনি সওচাব নদীর জল। যার ফলে শুকিয়ে গিয়েছিল গাছপালাগুলি। তবে শুষ্ক আবহাওয়ার কারণে পচতে পারেনি গাছের কাঠামোগুলি। প্রাচীন দুর্গের মতো সেগুলো আজও সেগুলো পাহারা দেয় উপত্যকাকে।\n\nআরও শুনুন: এ গ্রামের কুকুরেরা নাকি কোটি টাকার মালিক! ভারতের কোথায় রয়েছে এই গ্রাম?\n\nনামিবিয়া মরুভূমি থেকে ৪৪ মাইল দূরে এই মৃত উপত্যকায় সূর্যোদয় ও সূর্যাস্ত দেখা নাকি এক অসাধারণ অভিজ্ঞতা। তারই টানে দূর-দূরান্ত থেকে ছুটে আসেন পর্যটকেরা। হলিউড ও বলিউডের অসংখ্য ছবির শুটিংও হয়েছে সেখানে। বলিউডের সেই ‘গজনি’ সিনেমাটির কথা মনে আছে নিশ্চয়ই। তাঁরও একটি অংশের শুটিং হয়েছে এই ডেডভ্লেইতেই। এই মৃত উপত্যকায় প্রাণের চিহ্ন নেই বললে কিন্তু ভুল হবে। এই এলাকায় মেলে একধরণের সরিসৃপ, যার নাম বার্কিং গেকো। দেখা মেলে বাদুড়ের মতো কান বিশিষ্ট শিয়াল, স্প্রিংবক নামে এক আফ্রিকান হরিণ, ব্ল্যাক ব্যাকড শিয়ালের মতো বেশ কিছু বিরল প্রাণীর। পাখি অবং বিরল প্রকৃতির পোকামাকড় তো রয়েইছে। তবে জলের অভাবের কারণে এই ডেডভ্লেইতে টিকে থাকা বেশ কষ্টকর। শুধু দিনে নয়, রাতেও নাকি আশ্চর্য রকমের সুন্দর এই ডেডভ্লেই উপত্যকা। পৃথিবীর সবচেয়ে পরিষ্কার আকাশ নাকি দেখা যায় এখান থেকেই। তারার মালার নিচে এই রুক্ষতাকে যাঁরা একবার দেখেছেন, শুধু তাঁরাই জানবেন এই উপত্যকা ঠিক কতটা মোহময়।",
    "Rajasthan: পাইলট - গেহলট শিবিরের দ্বন্দ্ব চরমে, ৯০ বিধায়কের বিদ্রোহ, অস্বস্তিতে কংগ্রেস": "রাজস্থানে গেহলট বনাম পাইলট দ্বন্দ্বে নতুন মোড়। রাজ্যের মুখ্যমন্ত্রী পদের ক্ষমতা হস্তান্তর যতটা সহজ হবে ভাবা গেছিল গতকালের ঘটনায় প্রমাণ হয়ে গেছে তা আদৌ সহজ হবে না। বরং গেহলট অনুগত শিবিরের ৯০জন কংগ্রেস বিধায়কের ইস্তফা দেবার হুমকিতে কার্যত দিশেহারা কংগ্রেস নেতৃত্ব। গতকালের বৈঠকে অনুপস্থিত বিধায়কদের 'উচ্ছৃঙ্খল' বলে জানিয়েছে কংগ্রেস হাইকম্যান্ড।\n\nশেষ পাওয়া খবর অনুসারে নিজের অনুগতদের এই বিদ্রোহের বিষয়ে তিনি কিছুই জানেন না বলে জানিয়েছেন অশোক গেহলট। যদিও গেহলটের এই মন্তব্যে আদৌ আস্থা রাখছে না রাজনৈতিক মহল। বরং, তাদের মতে, গেহলটের প্রশ্রয় ছাড়া তাঁর শিবিরের পক্ষে এই ধরণের বিদ্রোহ সম্ভব নয়।\n\nরবিবার সন্ধ্যেয় জয়পুরে রাজস্থানের পরবর্তী মুখ্যমন্ত্রী কে হবেন তা নিয়ে বৈঠক হবার কথা ছিল। যদিও সেই বৈঠকে কেন্দ্রীয় পর্যবেক্ষক মল্লিকার্জুন খাড়গে এবং রাজস্থানের দায়িত্বপ্রাপ্ত কেন্দ্রীয় নেতৃত্ব অজয় মাকেন উপস্থিত থাকলেও অনুপস্থিত ছিলেন অশোক গেহলট অনুগত ৯০ জন বিধায়ক। শচীন পাইলটকে মুখ্যমন্ত্রী করা হলে তাঁরা গণ ইস্তফা দেবেন বলেও গেহলট শিবিরের বিধায়করা প্রকাশ্যেই হুমকি দিয়েছেন। এই ঘটনার পর অজয় মাকেন এবং মল্লিকার্জুন খাড়গে জয়পুর থেকে দিল্লিতে ফিরে আসেন।\n\nঅশোক গেহলটের পরিবর্ত হিসেবে কংগ্রেস হাইকম্যান্ডের প্রথম পছন্দ শচীন পাইলট। কংগ্রেস সভাপতি পদে গেহলটের নির্বাচনের পর তাঁর জায়গায় তাই ভাবা হয়েছিল শচীন পাইলটের নাম। যদিও শচীন পাইলটের নিযুক্তিতে প্রথম থেকেই আপত্তি জানিয়েছিলেন বর্তমান মুখ্যমন্ত্রী অশোক গেহলট।\n\nতাঁর দাবি ছিল কংগ্রেস সভাপতি পদে নির্বাচিত হলেও তিনিই মুখ্যমন্ত্রীত্বের দায়িত্ব সামলাবেন। যদিও এই বিষয়ে রাহুল গান্ধী ‘এক ব্যক্তি এক পদ’ নীতি অনুসারে দল চলবে স্পষ্ট করে দেবার পর পিছু হটেন অশোক গেহলট। যদিও তখন তিনি দাবি তোলেন তাঁর শিবিরের কাউকে পরবর্তী মুখ্যমন্ত্রী করা হোক। যে দাবি প্রাথমিকভাবে মানেনি কংগ্রেস হাইকম্যান্ড।\n\nজানা গেছে, গতকাল কংগ্রেসের ডাকা সভায় যোগ না দিয়ে গেহলট অনুগামী বিধায়করা কংগ্রেস বিধায়ক শান্তি ধারিওয়ালের বাড়ি চলে যান এবং সেখানে এক বৈঠকে মিলিত হন। যে বৈঠকে সিদ্ধান্ত হয় রাজ্যে মুখ্যমন্ত্রী বদল করা হলেও নতুন মুখ্যমন্ত্রী হিসেবে গেহলট শিবিরের কাউকেই বেছে নিতে হবে। বিশেষ করে শচীন পাইলটের বিদ্রোহের সময় যারা অশোক গেহলটের সঙ্গে ছিলেন।\n\nএই বৈঠকের পরেই ৯২জন গেহলট অনুগামী বিধায়ক ইস্তফা দেবার জন্য বিধানসভার স্পীকার সি পি জোশীর বাড়ি চলে যান। রাজনৈতিক মহলের মতে নিতান্তই চাপ দেবার জন্য এই কৌশল নেওয়া হয়েছে।\n\nউল্লেখ্য, ২০০ আসন বিশিষ্ট রাজস্থান বিধানসভায় কংগ্রেসের বিধায়ক সংখ্যা ১০৭ জন এবং ১৩ জন নির্দল বিধায়ক গেহলটকে সমর্থন করেন। যে নির্দল বিধায়কদের বেশিরভাগই প্রাক্তন কংগ্রেসী এবং গেহলট অনুগামী।",
    "Rajasthan: শোনা যাচ্ছে কান্না! সাত ঘণ্টা পরে গর্ত থেকে নিরাপদে বেরিয়ে এল অঙ্কিতা": "জি ২৪ ঘণ্টা ডিজিটাল ব্যুরো: রাজস্থানের দৌসার বান্দিকুই থানা এলাকার জাস্সা পাড়া গ্রামে দেড় বছরের এক শিশুকন্যা একটি শুকনো গর্তে পড়ে যায়। তার পরিবারের অবস্থা শোচনীয় হয়ে পড়ে। পরিবারের সকলেই কাঁদতে থাকেন। প্রায় ১৫০ ফুট গভীর গর্তটি। গর্তের অন্ধকারে গরমে জীবন-মৃত্যুর সঙ্গে লড়াই করছিল শিশুটি। তবে খবর পেয়ে সঙ্গে সঙ্গে ঘটনাস্থলে ছুটে যায় স্থানীয় প্রশাসন। দৌসার সিভিল ডিফেন্স এসডিআরএফ দলও ঘটনাস্থলে উপস্থিত ছিল। সাত ঘণ্টার উদ্ধারকার্যের পরে অভিযান সফল হয়। নিরাপদে বেরিয়ে আসে শিশুটি। মেয়েটির নাম অঙ্কিতা। তাকে উদ্ধারের কাজটি তাই 'অপারেশন অঙ্কিতা' নামে চিহ্নিত হয়েছে। জেলা প্রশাসন অত্যন্ত দক্ষতার সঙ্গে এই 'অপারেশন অঙ্কিতা' চালিয়েছে। শিশুটির কোনও ক্ষতি হয়নি। সে শেষ পর্যন্ত নিরাপদ ছিল। জেলা প্রশাসন ও উদ্ধারকারী দলের সাত ঘণ্টার কঠোর পরিশ্রমের পর দেড় বছরের অঙ্কিতাকে বোরওয়েল থেকে উদ্ধার করা সম্ভব হয়।\n\nআরও পড়ুন: B747 Jumbo Sporting Big Cat: শিকারের খোঁজে নামিবিয়া থেকে চিতা উড়ে আসছে মধ্যপ্রদেশের ন্যাশনাল পার্কে...\n\nউদ্ধারপর্বের পুরো সময়টা জুড়ে গোটা রাজস্থান যেন মানসিক ভাবে সংযুক্ত হয়ে পড়ে। গোটা রাজ্যটি অঙ্কিতার জন্য প্রার্থনা জানিয়েছে। সে যেন নিরাপদে গর্ত থেকে বেরিয়ে আসতে এজন্যই প্রার্থনা চালিয়ে গিয়েছিল তারা। অঙ্কিতাকে উদ্ধারের পরেই স্থানীয় প্রশাসন সতর্কতা জারি করেছে। মেয়েকে গর্ত থেকে বের করে আনার সঙ্গে সঙ্গেই কান্নায় ভেঙে পড়ে গোটা পরিবার। খুশিতে চোখ বেয়ে জল পড়তে থাকে তাদের।\n\nদৌসার কালেক্টর কমর চৌধুরী বলেছেন, বান্দিকুই তহসিলদার এবং মান্দাওয়ার এসডিএমকে ঘটনাস্থলে পাঠানো হয়েছে।\n\nকেন ওখানে এইরকম একটি অরক্ষিত গর্ত ছিল?\n\nঅঙ্কিতার পরিবারের সূত্রে জানানো হয়েছে, বোরওয়েলটি জলশূন্য হয়ে পড়েছিল। এটি প্রায় ৪০০ ফুটের গর্ত ছিল। অঙ্কিতার দাদু এটাকে একটু একটু করে ভরাট করছিলেন। এটা অবশেষে ১৫০ ফুটে এসে থামে। আজও তিনি গর্ত বোজানোর কাজই করছিলেন। মাঝে একবার ক্লান্ত হয়ে জল খেতে ঢুকেছিলেন। এরই মধ্যে অঙ্কিতা গর্তে পড়ে যায়। এই বিপদ ঘটে যায়। মেয়েটির কান্না অবশ্য শোনা যাচ্ছিল। উদ্ধারকারী দল এসে প্রথমেই গর্তে অক্সিজেন সরবরাহ করতে শুরু করে।\n\n(Zee 24 Ghanta App দেশ, দুনিয়া, রাজ্য, কলকাতা, বিনোদন, খেলা, লাইফস্টাইল স্বাস্থ্য, প্রযুক্তির লেটেস্ট খবর পড়তে ডাউনলোড করুন Zee 24 Ghanta App)",
    "7: 30 Tae Saradin: আজ প্রধানমন্ত্রীর জন্মদিন, আফ্রিকা থেকে ভারতে এল ৮টি চিতা": "7: 30 Tae Saradin: আজ প্রধানমন্ত্রীর জন্মদিন, আফ্রিকা থেকে ভারতে এল ৮টি চিতা\n\nটিটাগড়ে ক্লাস চলাকালীন স্কুলের ছাদে বিস্ফোরণ। বাইরে থেকে বোমা ছোড়া হয়েছিল, না কি স্কুলের ছাদে বোমা মজুত করা হয়েছিল, খতিয়ে দেখছে পুলিশ। টিটাগড়ের সাউথ স্টেশন রোডে সকাল ১১টা নাগাদ সেকেন্ড পিরিয়ড চলাকালীন স্কুলের ছাদে বিস্ফোরণ হয়। আতঙ্কে হুড়মুড় করে বেরিয়ে আসেন পড়ুয়া ও শিক্ষকরা। দেখা যায়, স্কুলের ছাদে ছড়িয়ে ছিটিয়ে পড়ে আছে বোমার স্প্লিন্টার, সুতলি। স্কুলের ছাদে কীভাবে বিস্ফোরণ, খতিয়ে দেখছে টিটাগড় থানার পুলিশ। বাইরে থেকে বোমা ছোড়া হয়েছিল, দাবি স্কুলের শিক্ষক ও দারোয়ানের। এলাকায় গিয়ে তদন্তে করেন ব্যারাকপুর কমিশনারেটের ডিসি সেন্ট্রাল।\n\nস্কুলের ভিতরে কোনও বোমা ছিল না। বাইরে থেকে বোমা ছোড়া হয়েছিল, দাবি স্কুলের এক শিক্ষক ও নিরাপত্তারক্ষীর।\n\nআজ প্রধানমন্ত্রীর জন্মদিন। ৭২-এ পা দিলেন নরেন্দ্র মোদি। আজই আফ্রিকা থেকে ভারতে এল ৮টি চিতা। নামিবিয়া থেকে আসা চিতাগুলিকে মধ্যপ্রদেশের কুনো-পালপুর জাতীয় উদ্যানের বিশেষ এনক্লোজারে ছাড়লেন প্রধানমন্ত্রী।\n\nজন্মদিন উপলক্ষ্যে মোদিকে শুভেচ্ছা জানিয়েছেন রাষ্ট্রপতি দ্রৌপদী মুর্মু, রাহুল গান্ধী, শরদ পাওয়ার, অমিত শা, রাজনাথ সি, যোগী আদিত্যনাথ, অরবিন্দ কেজরিওয়াল, নীতীশ কুমার-সহ রাজনৈতিক ব্যক্তিত্বরা। হলদিয়ায় কেক কেটে প্রধানমন্ত্রীর জন্মদিন পালন করলেন রাজ্যের বিরোধী দলনেতা শুভেন্দু অধিকারী। বালুরঘাটে মোদি কাপ ফুটবল টুর্নামেন্টের উদ্বোধন করলেন সুকান্ত মজুমদার। কলকাতায় বিজেপির পার্টি অফিসে দেড় কেজি ওজনের লাড্ডু দিয়ে উদযাপিত হল প্রধানমন্ত্রীর জন্মদিন।",
    "Viral Video: চিতা ও কচ্ছপের বন্ধুত্বের এই ভিডিয়োটি দেখলে আপনি অবাক হয়ে যাবেন": "এখন একটি কচ্ছপের সঙ্গে একটি চিতার ভিডিয়ো অনলাইনে খুবই ভাইরাল হয়েছে। এখন ভাইরাল ভিডিয়োটি ইনস্টাগ্রামে কার্সন স্প্রিংস ওয়াইল্ডলাইফ নামে একটি পেজ শেয়ার করেছে। এটি একটি অলাভজনক প্রাণী পার্ক যা ফ্লোরিডার গাইনেসভিলে অবস্থিত।\n\nসম্প্রতি ভারতে আগমন হয়েছে আটটি চিতার। প্রধানমন্ত্রী নরেন্দ্র মোদী গত 17 সেপ্টেম্বর তাঁর জন্মদিনে নামিবিয়া থেকে আনা আটটি চিতাকে তাদের নতুন বাড়ি, মধ্যপ্রদেশের কুনো জাতীয় উদ্যানে ছেড়ে দেন। প্রকৃতপক্ষে, বন্য বিড়ালগুলিকে 1952 সালে ভারতে স্থানীয়ভাবে বিলুপ্ত ঘোষণা করা হয়েছিল। এখন একটি কচ্ছপের সঙ্গে একটি চিতার ভিডিয়ো অনলাইনে খুবই ভাইরাল হয়েছে।\n\nView this post on Instagram A post shared by Carson Springs Wildlife (@carsonspringswildlife)\n\nএখন ভাইরাল ভিডিয়োটি ইনস্টাগ্রামে কার্সন স্প্রিংস ওয়াইল্ডলাইফ নামে একটি পেজ শেয়ার করেছে। এটি একটি অলাভজনক প্রাণী পার্ক যা ফ্লোরিডার গাইনেসভিলে অবস্থিত। সংক্ষিপ্ত ক্লিপটিতে, চিতাকে কচ্ছপের খোসার উপর ভালবাসার সঙ্গে মাথা ঘষতে দেখা যায়।\n\n“টিউসডে এবং পেনজি় সবচেয়ে ভাল বন্ধু। কারসন স্প্রিংসে তাদের দেখতে আসুন,” পোস্টের ক্যাপশন লেখা হয়েছে।\n\nভিডিয়োটি এক মিলিয়ন ভিউ সহ ভাইরাল হয়েছে। নেটিজ়েনরা তাদের বন্ধুত্বে অবাক হয়েছে এবং কমেন্ট সেকশনে তাদের ভালবাসা বর্ষণ করেছেন।\n\n“এটি খুব সুন্দর,” একজন ব্যবহারকারী লিখেছেন।\n\nঅন্য একজন ব্যবহারকারী মন্তব্য করেছেন, “স্পিড স্পেকট্রামের বিপরীত প্রান্ত সম্পর্কে কথা বলুন। বিপরীতগুলি আকর্ষণ করে!”",
    "West Bengal Governor : 'তাঁর জন্মদিনই তো বিশ্বকর্মা জয়ন্তী', প্রধানমন্ত্রীর ভূয়সী প্রশংসায় রাজ্যপাল লা গণেশন": "কলকাতা : বিশ্বকর্মা পুজোয় (Vishwakarma Puja) রাজভবনে বৃক্ষরোপণ করলেন রাজ্যপাল। পাশাপাশি জন্মদিনে প্রধানমন্ত্রী নরেন্দ্র মোদির (Prime Minister Narendra Modi) ভূয়সী প্রশংসা করলেন লা গণেশন। মোদির জন্মদিনই যেন বিশ্বকর্মা জয়ন্তী বলে মন্তব্য করেন তিনি।\n\nমোদির প্রশংসা রাজ্যপালের\n\nপ্রধানমন্ত্রী নরেন্দ্র মোদির জন্মদিনেই বিশ্বকর্মা পুজো। এই দুইয়ের মেলবন্ধন ঘটিয়ে মোদির প্রশংসা করে বাংলার রাজ্যপাল লা গণেশন বলেছেন, 'আজকের দিনে আরও একটা বিশেষ মুহূর্ত। যা বিশ্বকর্মা জয়ন্তীর থেকে আলাদা কিছু নয়। এই মুহূর্তে ভারতে কেউ আছে যে সবসময় বড় ভাবনা নিয়ে এগোয়। সর্দার বল্লবভাই প্যাটেলের স্ট্যাচু হোক বা রামানুজমের স্ট্যাচু কতটা বড় দেখেছেন। সম্প্রতি নয়াদিল্লি গিয়েছিলাম। নেতাজির স্ট্যাচু বসানো হল ইন্ডিয়া গেটে, পাশাপাশি রাজপথের নাম পরিবর্তন করে করা হল কর্তব্যপথ। এই সবকিছুর পিছনে বড় ভাবনা রয়েছে। বুঝতেই পারছেন কার কথা বলছি।'\n\n৭২-এ পা মোদির\n\nআজ প্রধানমন্ত্রী নরেন্দ্র মোদির জন্মদিন। ৭২-এ পা দিলেন নরেন্দ্র মোদি। আজই আফ্রিকা থেকে ভারতে আসে ৮টি চিতা। নামিবিয়া থেকে আসা চিতাগুলিকে মধ্যপ্রদেশের কুনো-পালপুর জাতীয় উদ্যানের বিশেষ এনক্লোজারে ছাড়েন প্রধানমন্ত্রী। নিজে খাওয়ার আগে পশুপক্ষীকে খেতে দেওয়া আমাদের শিক্ষা, বলেন মোদি। তিনি বলেন, ‘আজ আফ্রিকার কিছু দেশ আর ইরানে চিতা পাওয়া যায়। এরপর ভারতেও চিতাকে দৌড়োতে দেখবে আগামী প্রজন্ম। ভারতে অর্থনৈতিক উন্নতি, বাস্তুতন্ত্রর মধ্যে কোনও বিরোধিতা নেই। ভারতে বাঘের সংখ্যা হয়েছে দ্বিগুণ, হাতির সংখ্যা বেড়ে হয়েছে ৩০ হাজার।’ জন্মদিনে বার্তা মোদির । শুধু নিজের লাভের জন্য বাঁচা সঠিক জীবনশৈলি নয়, বললেন মোদি।\n\nশুভেচ্ছাবার্তার ঢল\n\nজন্মদিন উপলক্ষ্যে মোদিকে শুভেচ্ছা জানিয়েছেন রাষ্ট্রপতি দ্রৌপদী মুর্মু, রাহুল গান্ধী, শরদ পাওয়ার, অমিত শা, রাজনাথ সি, যোগী আদিত্যনাথ, অরবিন্দ কেজরিওয়াল, নীতীশ কুমার-সহ রাজনৈতিক ব্যক্তিত্বরা। হলদিয়ায় কেক কেটে প্রধানমন্ত্রীর জন্মদিন পালন করলেন রাজ্যের বিরোধী দলনেতা শুভেন্দু অধিকারী। বালুরঘাটে মোদি কাপ ফুটবল টুর্নামেন্টের উদ্বোধন করলেন সুকান্ত মজুমদার। কলকাতায় বিজেপির পার্টি অফিসে দেড় কেজি ওজনের লাড্ডু দিয়ে উদযাপিত হল প্রধানমন্ত্রী নরেন্দ্র মোদির জন্মদিন। প্রধানমন্ত্রীর ৭২ তম জন্ম দিবস উপলক্ষে আজ পশ্চিম মেদিনীপুর জেলার খড়্গপুর স্টেশনের বগদা এলাকায় স্বচ্ছ ভারত অভিযান চালায় BJP। বগদা এলাকায় রাস্তায় বিজেপি কর্মী সমর্থকদের সঙ্গে নিয়ে ঝাড়ু দেন বিজেপির সর্বভারতীয় সহ-সভাপতি তথা মেদিনীপুরে সাংসদ দিলীপ ঘোষ।\n\nআরও পড়ুন- ‘কিছু দল নিজেদের নামের সঙ্গে কংগ্রেসকে জুড়ে রেখেছে’, নাম না করে তৃণমূলকে নিশানা জয়রাম রমেশের"
}