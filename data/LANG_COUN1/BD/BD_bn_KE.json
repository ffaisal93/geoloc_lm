{
    "প্রিমিয়ার কাবাডি লিগে ভারত-কেনিয়ার খেলোয়াড়": "বুধবার আনুষ্ঠানিক উদ্বোধন, বৃহস্পতিবার শুরু হচ্ছে প্রিমিয়ার কাবাডি লিগ। লিগের ১৭তম আসরের টাইটেল স্পন্সর ভাসাবী। পল্টন ময়দান সংলগ্ন কাবাডি স্টেডিয়ামে শুরু হতে যাওয়া এই লিগে খেলবে ১৪টি দল। এর মধ্যে ৬টি সার্ভিসেস দল ও ৮ ক্লাব। শুরুতে ৩ গ্রুপে ভাগ হয়ে অংশ নেবে দলগুলো। প্রতি গ্রুপ থেকে দুটি করে দল উঠবে সুপার সিক্সে।\n\nএবারের লিগে প্রতিটি দল ৩ জন করে বিদেশি খেলোয়াড় নিবন্ধন করতে পারবে। মাঠে খেলতে পারবেন ২ জন। এখন পর্যন্ত দুইটি দলের বিদেশি খেলোয়াড় আনা নিশ্চিত। দল দুটি হচ্ছে-বাংলাদেশ পুলিশ ও অক্সফোর্ড প্রিমিয়ার ক্লাব।\n\nগত দুটি বঙ্গবন্ধু আন্তর্জাতিক কাবাডি টুর্নামেন্টে খেলে যাওয়া কেনিয়া জাতীয় দলের খেলোয়াড় এবার দেখা যাবে বাংলাদেশের ঘরোয়া কাবাডিতে। বাংলাদেশ পুলিশ দল ৩ জন খেলোয়াড় উড়িয়ে আনছে কেনিয়া থেকে। অক্সফোর্ড প্রিমিয়ার ক্লাব ৩ খেলোয়াড় আনছে ভারতের পশ্চিমবঙ্গ থেকে।\n\nবাংলাদেশ পুলিশ দলের কোচ সুবিমল চন্দ্র দাস বলেছেন, ‘আমাদের ৪-৫ জন খেলোয়াড় বিভিন্ন ক্লাবের হয়ে প্রথম বিভাগ লিগে অংশ নিয়েছে। তাই তারা প্রিমিয়ার লিগে খেলতে পারছে না। নিয়ম হলো একজন খেলোয়াড় বছরে দ্বিতীয় বিভাগ, প্রথম বিভাগ এবং প্রিমিয়ার লিগের যে কোন একটি প্রতিযোগিতায় খেলতে পারবে। খেলোয়াড় কমে যাওয়ায় আমরা ৩ জন আনছি কেনিয়া থেকে। আশা করি ৩-৪ দিনের মধ্যে খেলোয়াড়রা চলে আসবে।’\n\nবুধবার লিগের আনুষ্ঠানিক উদ্বোধন করবেন বাংলাদেশ কাবাডি ফেডারেশনের সভাপতি ও র‌্যাবের মহাপরিচালক চৌধুরী আব্দুল্লাহ আল-মামুন। উপস্থিত থাকবেন বাংলাদেশ কাবাডি ফেডারেশনের সহসভাপতি ইয়াসির আহমেদ খান, ফেডারেশনের সাধারণ সম্পাদক পুলিশের ঢাকা রেঞ্জের ডিআইজি হাবিবুর রহমান, যুগ্ম সম্পাদক পুলিশের অতিরিক্ত ডিআইজি গাজী মোজাম্মেল হক ও এসএ নেওয়াজ সোহাগ।\n\nআরআই/এমএমআর/আইএইচএস",
    "রানির মৃত্যুতে ব্যথিত কেনিয়ার সেই হোটেল কর্তৃপক্ষ...": "",
    "পঞ্জাবে সিধু খুনে দুই অভিযুক্ত আটক আজারবাইজান ও কেনিয়ায়": "পঞ্জাবে সিধু খুনে দুই অভিযুক্ত আটক আজারবাইজান ও কেনিয়ায়\n\nপঞ্জাবের কংগ্রেস নেতা এবং বিশিষ্ট গায়ক সিধু মুসেওয়ালার হত্যাকাণ্ডে অভিযুক্ত সচিন থাপন বিষ্ণোই এবং আনমল বিষ্ণোইকে বিদেশে আটক করা হয়েছে। সচিনকে আজারবাইজান এবং আনমলকে কেনিয়া থেকে আটক করা হয় বলে বৃহস্পতিবার কেন্দ্রীয় স্বরাষ্ট্র মন্ত্রকের মুখপাত্র অরিন্দম বাগচি এ কথা জানান। তিনি জানান, স্বরাষ্ট্র মন্ত্রক ওই দুই সরকারের সঙ্গে যোগাযোগ রেখে চলছে।\n\nগত ২৯ মে পঞ্জাবের মালসার জেলায় নিজের গাড়িতেই খুন হন পঞ্জাবের কংগ্রেস নেতা সিধু। তাঁর দুই সহকর্মীও গুলিবিদ্ধ হন। পুলিশ জানায়, তাঁর গাড়ি থামিয়ে খুব কাছ থেকে গুলি করা হয়। তিনি চালকের আসেনই ছিলেন। রক্তাক্ত অবস্থায় সিধু গাড়িতেই লুটিয়ে পড়েন। ঘটনার পর থেকেই অভিযুক্তরা বিদেশে পালিয়ে যায় বলে জানায় পুলিশ। অভিযোগ, এই খুনের মাস্টার মাইন্ড হল কানাডায় ঘাঁটি গেড়ে থাকা গ্যাংস্টার লরেন্স বিষ্ণোই।\n\nসলমন খানকেও সে খুনের হুমকি দিয়েছিল। বলা হয়েছিল, তাঁর অবস্থাও সিধুর মতো হবে। লরেন্স এবং গোল্ডি বারও এই মামলায় অভিযুক্ত। দিল্লি পুলিশ দুজনের বিরুদ্ধেই ইউএপিএ আইনে মামলা করেছে।",
    "ইন্টারপোল খোঁজার আগেই দেশে ফেরার ঘোষণা লামিচানের": "নেপাল জাতীয় দলের ক্রিকেটার লামিচানের বিরুদ্ধে ধর্ষণের মামলাটি করেন ১৭ বছর বয়সী এক কিশোরী। অভিযোগে বলা হয়, ভক্ত হিসেবে যোগাযোগের সূত্রে গত ২১ আগস্ট লামিচানের সঙ্গে দেখা করতে গেলে ধর্ষণের শিকার হন তিনি।\n\nএর পরদিনই নেপাল দলের কেনিয়া সফর এবং সিপিএল (ক্যারিবিয়ান প্রিমিয়ার লিগ) খেলতে দেশ ত্যাগ করেন লামিচানে। ৬ সেপ্টেম্বর মামলার পর কাঠমান্ডুর একটি আদালত তাঁর বিরুদ্ধে গ্রেপ্তারি পরোয়ানা জারি করেন।",
    "T20 World Cup 2022: T20 বিশ্বকাপের কাউন্ট ডাউন শুরু, নজরে কিছু 'মহা-রেকর্ড'": "আর মাত্র ৩ সপ্তাহ। T20 বিশ্বকাপ ২০২২ (T20 World Cup 2022)-এর দামামা বেজে গিয়েছে। অস্ট্রেলিয়ায় এবার বসছে T20 বিশ্বকাপ ২০২২-এর আসর। ১৬ অক্টোবর থেকে শুরু হচ্ছে। কিন্তু দুর্দান্ত লড়াই শুরু হবে ২২ অক্টোবর থেকে, যখন সুপার-১২ যুদ্ধ শুরু হচ্ছে। রোহিত শর্মার নেতৃত্বে ভারতীয় দল T20 বিশ্বকাপ অভিযান শুরু করছে ২৩ অক্টোবর। প্রথম ম্যাচ পাকিস্তানের বিরুদ্ধে।\n\nT20 বিশ্বকাপ শুরু হয়েছিল ২০০৭ সালে। প্রথম সিরিজ জিতেছিল মহেন্দ্র সিং ধোনির নেতৃত্বে ভারত। তারপর ৭ বার এই বিশ্বকাপের আসরে বহু রেকর্ড হয়েছে, ভেঙেছে। কিন্তু কয়েকটি রেকর্ড ভাঙা রীতিমতো মুশকিল হতে পারে।\n\nআরও পড়ুন: T20 World Cup 2022: T20 বিশ্বকাপে ভারত VS পাকিস্তান, শাহিন মাঠে নামবেন?\n\nদ্রুততম সেঞ্চুরি ও সর্বাধিক ছয়: T20 বিশ্বকাপে সবচেয়ে দ্রুত সেঞ্চুরির রেকর্ড রয়েছে ক্রিস গেইলের। ২০১৬ সালের T20 বিশ্বকাপে ৪৮ বলে ১০০ করেছিলেন গেইল। সর্বাধিক ছক্কার রেকর্ডও ক্রিস গেইলের নামে। ওই সেঞ্চুরিতেই গেইল ১১টি ছয় পেরেছিলেন। T20 বিশ্বকাপে ৩৩টি ম্যাচে ৬৩টি ছক্কা মারার রেকর্ড রয়েছে গেইলের ঝুলিতে।\n\n২০০৭ টি২০ বিশ্বকাপে যুবরাজ সিং\n\nদ্রুততম হাফ সেঞ্চুরি: ২০০৭-এর T20 বিশ্বকাপে দ্রুততম অর্ধশতকের রেকর্ড রয়েছে যুবরাজ সিংয়ের কাছে। ১২ বলে ৫০ করেছিলেন তিনি। স্টুয়ার্ট ব্রডকে ৬ বলে ৬টি ছয় হাঁকিয়েছিলেন যুবরাজ।\n\nআরও পড়ুন: T20 World Cup: টি-২০ বিশ্বকাপের দল বাছাইয়ে বড় চ্যালেঞ্জ, জাডেজার জায়গায় কে?\n\nএক সিজনে সর্বাধিক রান: টি২০ বিশ্বকাপে সর্বাধিক রানের রেকর্ড রয়েছে বিরাট কোহলির। ২০১৪ সালের T20 বিশ্বকাপে ৬ ম্যাচে ১০৬.৩৩ রানের গড়। সিরিজে ৩১৯ রান করেছিলেন বিরাট। ৪টি হাফ সেঞ্চরি করেছিলেন।\n\nসর্বাধিক স্কোর: T20 বিশ্বকাপে সর্বোচ্চ ব্যক্তিগত স্কোরের রেকর্ড রয়েছে নিউ জিল্যান্ডের ব্রেন্ডন ম্যাককুলামের ঝুলিতে। ২০১২ সালে বাংলাদেশের বিরুদ্ধে ৫৮ বলে ১২৩ করেছিলেন। ১১টি ৪ ও ৭টি ছক্কার ইনিংস।\n\nসর্বাধিক টিম স্কোর: শ্রীলঙ্কার কাছে রয়েছে এই রেকর্ড। ২০০৭ সালে T20 বিশ্বকাপে কেনিয়ার বিরুদ্ধে ২০ ওভারে ২৬০ রান করেছিল শ্রীলঙ্কা। জবাবে ৮৮ রানে অল আউট হয়ে যায় কেনিয়া।\n\nসর্বাধিক রান: T20 বিশ্বকাপে সর্বাধিক রানের রেকর্ড রয়েছে শ্রীলঙ্কার মাহেলা জয়াবর্ধনের কাছে। ৩১টি ম্যাচে ১০১৬ রান রয়েছে জয়াবর্ধনের।",
    "উপনিবেশবাদের নৃশংতার ছাপ রয়ে গেছে রানি এলিজাবেথের ওপর": "ব্রিটেনের রানি দ্বিতীয় এলিজাবেথের মৃত্যুর খবরে সামাজিক যোগাযোগমাধ্যমগুলোতে ব্যাপক প্রতিক্রিয়া সৃষ্টি হয়েছিল। তবে সব প্রতিক্রিয়া শোকের ছিল না। আফ্রিকা অঞ্চলের কয়েকটি দেশের তরুণরা রানির মৃত্যুতে শোক প্রকাশের পরিবর্তে তাদের পূর্বপুরুষদের ছবি এবং গল্প প্রকাশ করেছে। ওই মানুষগুলো রানি এলিজাবেথের দীর্ঘ শাসনামলে ব্রিটিশ ঔপনিবেশিক ইতিহাসের নির্মম সময় পার করেছিল।\n\nটুইটারে একজন তার দাদীর মুভমেন্ট পাসের ছবি শেয়ার করে লিখেছেন, ‘আমি শোক করতে পারি না।’\n\nকেনিয়ায় ব্রিটিশ শাসনামলে এই মুভমেন্ট পাস দেওয়া হতো স্থানীয় বাসিন্দাদের। কারণ নিজেদের দেশে কেনিয়ানদের স্বাধীনভাবে চলাচলের অধিকার দেয়নি ব্রিটিশরা।\n\nআরেকজন দাদীর কথা উল্লেখ করে লিখেছেন, দাদী ‘আমাদেরকে শুনিয়েছেন ঔপনিবেশিক আমলে কীভাবে তাদের মারধর করা হয়েছিল, কীভাবে স্বামীকে তাদের কাছ থেকে কেড়ে নেওয়া হয়েছিল এবং তাদের (ব্রিটিশদের) বাচ্চাদের দেখাশোনার জন্য রাখা হতো। আমরা যেন তাদের কখনো ভুলে না যাই। তারা আমাদের নায়ক।’\n\nরানির মৃত্যুতে আফ্রিকার এই মানুষদের শোক প্রকাশে অনীহা এটাই দেখাচ্ছে, বিশ্বের কোনো অংশ রানি এলিজাবেথ ব্যাপক জনপ্রিয় হলেও আফ্রিকায় ব্রিটিশ সাম্রাজ্যের আমলে তিনি নিপীড়নের প্রতীক ছিলেন।\n\n১৮৯৫ সাল থেকে কেনিয়া ব্রিটিশ শাসনের অধীনে ছিল। ১৯২০ সালে সরকারিভাবে একে ব্রিটিশ উপনিবেশের আওতায় বলে ঘোষণা দেওয়া হয়। ১৯৬৩ সালে স্বাধীন হওয়ার আগ পর্যন্ত এভাবেই ছিল কেনিয়া। ১৯৫২ সালে রানি এলিজাবেথ যখন সিংহাসনে বসেন তখন কেনিয়ায় মাউ মাউ বিদ্রোহ হয়েছিল। আর ওই সময় স্থানীয়দের ওপর ভয়ঙ্কর নৃশংসতা চালিয়েছিল ব্রিটিশরা। প্রায় এক লাখ ৫০ হাজার কেনীয়কে বন্দি করেছিল ব্রিটিশ প্রশাসন। এসব কেনীয়কে যৌন নিপীড়নসহ চরম নির্যাতন সইতে হয়েছিল।\n\nকেনেসো স্টেট ইউনিভার্সিটির যোগাযোগ বিষয়ক অধ্যাপক ফারুক কেপেরোগি সিএনএনকে বলেছেন, রানিকে নিয়ে আফ্রিকার স্মৃতি সেই ঔপনিবেশিক আমল থেকে পৃথক করা যায় না।\n\nতিনি বলেন, ‘রানির সিংহাসনে আরোহন ঔপনিবেশিকতায় শুরু হয়েছিল এবং এখনও এটির মধ্যে আবৃত রয়েছে। বলা হতো, ব্রিটিশ সাম্রাজ্যের সূর্য অস্ত যায় না। তার মৃত্যু যে পরিমাণ শোক বা সহানুভূতি তৈরি করেছে তা অতীত মুছে ফেলতে পারে না।’\n\nআফ্রিকা অঞ্চলের আরেক দেশ নাইজেরিয়ায় গৃহযুদ্ধের সময় ব্রিটেনের ভূমিকা ছিল বিতর্কিত। ওই সময় বিদ্রোহী বিয়াফ্রানদের বিরুদ্ধে ব্যবহার করার জন্য সরকারকে গোপনে অস্ত্র সরবরাহ করেছিল ব্রিটিশরা। ওই যুদ্ধে ১০ থেকে ৩০ লাখ নাইজেরীয় নিহত হয়। যুদ্ধে নিজের দেশের ভূমিকার প্রতিবাদে ব্রিটিশ সঙ্গীতশিল্পী জন লেনন তার ম্মানসূচক উপাধি এমবিই রানিকে ফিরিয়ে দিয়েছিলেন।\n\nব্রিটেনের অতীতের অপরাধের প্রতিক্রিয়ায় আফ্রিকার কয়েকটি দেশ সরব হচ্ছে । বার্বাডোস ব্রিটেন থেকে স্বাধীনতা ঘোষণা করার ৫৫ বছর পরে ২০২১ সালের নভেম্বরে রানি এলিজাবেথকে রাষ্ট্রপ্রধানের পদ থেকে অপসারণ করেছে। জ্যামাইকার মতো অন্যান্য ক্যারিবিয়ান দেশগুলি ইঙ্গিত দিয়েছে যে, তারা একই পদক্ষেপ নিতে চায়।\n\nব্রিটিশ সিংহাসনের পরবর্তী উত্তরাধিকারী প্রিন্স উইলিয়াম এবং তার স্ত্রী ক্যাথরিন মার্চ মাসে জ্যামাইকা সফর করেছিলেন। ওই সময় তাদের এই সফরের প্রতিবাদে বিক্ষোভ হয়েছিল। দাসত্বের সাথে রাজপরিবারের সংশ্লিষ্টতার জন্য আনুষ্ঠানিক ক্ষমা চাওয়ার আহ্বানও জানানো হয়েছিল।\n\nঅ্যাডভোকেটস নেটওয়ার্ক জ্যামাইকা নামের একটি সংগঠন লিখেছিল, ‘সিংহাসনে আপনার দাদীর ৭০ বছর চলাকালেও তিনি আমাদের পূর্বপুরুষদের দুর্দশার প্রতিকার এবং প্রায়শ্চিত্ত করার জন্য কিছুই করেননি। আফ্রিকানদের পাচার, দাস বানানো, উপনিবেশবাদ তার শাসনামলে পুরো সময়কালে ঘটেছিল।’\n\n",
    "দীপ্তির দাবি ডিনকে সতর্ক করা হয়েছে, নাইটের দাবি দীপ্তি মিথ্যা বলছেন": "নন–স্ট্রাইক প্রান্তে ব্যাটার আগেভাগেই ক্রিজ ছেড়ে যাওয়ার পর আরেকটি রানআউটে আরেকবার বিভক্ত হয়ে পড়েছে ক্রিকেট–বিশ্ব। ‘মানকাডিং’ নামে পরিচিত এ রানআউট যদিও ক্রিকেটের আইনসিদ্ধ, তবু ‘ক্রিকেটীয় চেতনা’র কথা বলে আরেকবার তৈরি হয়েছে বিতর্ক। লর্ডসে সিরিজের শেষ ওয়ানডেতে ইংল্যান্ডের চার্লি ডিনকে এভাবে রানআউট করে ভারতকে জয় এনে দিয়েছেন দীপ্তি শর্মা।\n\nদীপ্তি এবার বলছেন, ডিনকে ওই রানআউটের আগে একাধিকবার সতর্ক করেছিলেন তাঁরা। যদিও ইংল্যান্ডের নিয়মিত অধিনায়ক হেদার নাইটের দাবি, ডিনকে সতর্ক করা হয়নি মোটেও।\n\nম্যাচের ৪৪তম ওভারে নিজের অষ্টম ওভার করতে এসেছিলেন দীপ্তি। ধবলধোলাই এড়াতে ইংল্যান্ডের প্রয়োজন ছিল ১৭ রান, শেষ ব্যাটার ফ্রেয়া ডেভিসের সঙ্গে স্বাগতিকদের দারুণ এক জয় এনে দেওয়ার পথে এগোচ্ছিলেন নয়ে নেমে ৪৭ রানে অপরাজিত ডিন। ওভারের তৃতীয় বলটি করার সময় থেমে যান দীপ্তি, এরপর ভেঙে দেন নন–স্ট্রাইক প্রান্তের স্টাম্প। ততক্ষণে ডিন ক্রিজের বেশ বাইরে। ভারতের আবেদনের ভিত্তিতে ডিনকে আউট দেন টেলিভিশন আম্পায়ার।",
    "নিউইয়র্কে জয়শঙ্কর আয়োজিত নৈশভোজে পররাষ্ট্রমন্ত্রী": "নিউইয়র্কে বৃহস্পতিবার ভারতের পররাষ্ট্রমন্ত্রী ড. এস জয়শঙ্কর আয়োজিত নৈশভোজে অংশ নিয়েছেন পররাষ্ট্রমন্ত্রী ড. এ কে আব্দুল মোমেন।\n\nভারতীয় মন্ত্রী টুইটে বলেছেন, ‘৭৭তম জাতিসংঘ সাধারণ অধিবেশনের (ইউএনজিএ) ফাঁকে সমমনা অংশীদারদের একটি সন্ধ্যার আয়োজন করতে পেরে আনন্দিত।’\n\nতিনি জানান, তারা বিশ্বব্যাপী চ্যালেঞ্জ এবং ‘আরও কার্যকর’ যৌথ প্রতিক্রিয়ার প্রয়োজনীয়তা নিয়ে আলোচনা করেছেন।\n\nনৈশভোজে ভিয়েতনাম, ইন্দোনেশিয়া, দক্ষিণ আফ্রিকা, সিঙ্গাপুর, মিশর, সেন্ট লুসিয়া, মালদ্বীপ, মরক্কো, নাইজেরিয়া, কেনিয়া, শ্রীলঙ্কা, মরিশাস, ঘানা, জ্যামাইকা, উগান্ডা এবং উজবেকিস্তানের পররাষ্ট্রমন্ত্রীরা উপস্থিত ছিলেন।\n\nতারা জোট নিরপেক্ষ আন্দোলনে অভিন্ন স্বার্থের বিষয় নিয়ে খোলামেলা ও অনানুষ্ঠানিক আলোচনায় অংশ নেন বলে শুক্রবার পররাষ্ট্র মন্ত্রণালয় জানিয়েছে।\n\nজাতিসংঘের সাধারণ অধিবেশনে প্রধানমন্ত্রী শেখ হাসিনার সফরসঙ্গী হিসেবে বর্তমানে নিউইয়র্কে রয়েছেন পররাষ্ট্রমন্ত্রী মোমেন।\n\nআরও পড়ুন: জাতিসংঘ সাধারণ পরিষদের ভাষণে বিশ্ব শান্তির ওপর গুরুত্ব দেবেন প্রধানমন্ত্রী: মোমেন\n\nর‍্যাবের অনুমোদনের বিষয়ে যুক্তরাষ্ট্র কোনো সুনির্দিষ্ট তথ্য দেয়নি: নিউইয়র্কে মোমেন\n\nবাংলাদেশের ভূখণ্ডে মিয়ানমারের গোলাবর্ষণ ‘অনিচ্ছাকৃত ভুল’: নিউইয়র্কে মোমেন",
    "ধর্ষণের অভিযোগ অস্বীকার লামিচানের, ক্রিকেট থেকে নিষিদ্ধ": "২২ বছর বয়সী নেপাল অধিনায়কের বিরুদ্ধে ধর্ষণের মামলাটি করেছেন ১৭ বছর বয়সী এক কিশোরী। গত মঙ্গলবার করা মামলায় ভুক্তভোগী অভিযোগ করেন, ভক্ত হিসেবে দেখা করতে যাওয়ার পর কৌশলে সময়ক্ষেপণ করে একপর্যায়ে তাঁকে ধর্ষণ করেন লামিচানে।\n\nগত ২২ আগস্ট কেনিয়া সফর ও সিপিএল খেলার উদ্দেশে কাঠমান্ডু ছাড়েন লামিচানে, ঘটনাটি তার আগের রাতে ঘটে বলে জানান মামলার বাদী।",
    "এক যে ছিলেন রানি": "পিতা রাজা ষষ্ঠ জর্জের মৃত্যুর পর এলিজাবেথ আলেকজান্দ্রা মেরি উইন্ডসরের মাথায় রানির মুকুট উঠেছিল ১৯৫২ সালের ৬ ফেব্রুয়ারি। তখন তাঁর বয়স ছিল মাত্র ২৫ বছর। বাবার মৃত্যুর খবর পেয়েছিলেন স্বামী প্রিন্স ফিলিপের সঙ্গে কেনিয়া সফরের সময়। রানি হিসেবে তাঁকে একটি সাধারণ নাম গ্রহণ করতে বলা হলে তিনি ‌‌‘এলিজাবেথ’ নামটিই গ্রহণ করেন এবং রানি দ্বিতীয় এলিজাবেথ হিসেবে পরিচিত হন।\n\nরাজা-রানিদের জীবন স্বভাবতই বর্ণাঢ্য হয়ে থাকে। কিন্তু রানি দ্বিতীয় এলিজাবেথের দীর্ঘ ৭০ বছরের রাজকীয় কর্মজীবন বর্ণিল হয়ে উঠেছিল পৃথিবীর ইতিহাসের অনেকগুলো বাঁকবদল এবং ব্রিটিশ সাম্রাজ্যের বহু তাৎপর্যময় ঘটনায় প্রত্যক্ষ ভূমিকা পালন করায়। তিনি দ্বিতীয় বিশ্বযুদ্ধের সাক্ষী। বিশ্বব্যাপী আরও বহু যুদ্ধ, বহু নতুন দেশের অভ্যূদয় প্রত্যক্ষ করেছেন তিনি। কোনো কোনো ক্ষেত্রে নিয়মত্রান্ত্রিকভাবে নিজের ভূমিকা রেখেছেন। রাশিয়া-ইউক্রেন যুদ্ধেও তিনি ইউক্রেনকে সমর্থন দিয়েছেন। অপর দিকে তিনি দেখেছেন, একদার সূর্যাস্ত না হওয়া প্রবল প্রতাপের ব্রিটিশ সাম্রাজ্যের ক্রমাগত ক্ষয়িষ্ণু হয়ে পড়া। ভারত, পাকিস্তান, দক্ষিণ আফ্রিকা, শ্রীলঙ্কা ও ক্যারিবীয় অঞ্চল মিলিয়ে প্রায় ২০টি দেশের স্বাধীন প্রজাতন্ত্র হয়ে ওঠা। চীনের কাছে হংকং হস্তান্তরসহ নানা ঘটনায় প্রত্যক্ষ ভূমিকা রেখেছেন রাজতন্ত্রের নিয়মানুসারেই। সর্বশেষ প্রত্যক্ষ করেছেন বেক্সিটের মাধ্যমে ইউরোপীয় ইউনিয়ন থেকে ব্রিটেনের সরে আসা। তিনি দেখেছেন প্লেগ থেকে করোনা মহামারির ধকল কাটিয়ে ওঠার মানবিক সংগ্রামও।\n\nজাতিসংঘের গড়ে ওঠা তাঁর স্বচক্ষে দেখা। তিনি সুসংগঠিত করেছেন কমনওয়েলথকে। মানুষের মহাকাশ বিজয় দেখেছেন, প্রযুক্তির অভাবিত অগ্রগতি, বদলে যাওয়া সমাজ ও মূল্যবোধ এমনকি তার ঐতিহ্যবাহী রাজপরিবারেও বহু অনাকাঙ্ক্ষিত পরিবর্তন তিনি প্রত্যক্ষ করেছেন।",
    "পাকিস্তানের বিশ্বরেকর্ড ভাঙল ভারত, পেছনেই উগান্ডা": "রোববার রাতে ছিল ক্রিকেটপ্রেমীদের ব্যস্ততম রাত। অনেকের জন্য উৎসবের রাত, অনেকের হতাশার। তবে ভারতবর্ষের তথা বাংলাদেশ, পাকিস্তান ও ভারতের সমর্থকদের জন্য উৎসবের নিশ্চিত।\n\n\n\n\n\n\n\n\n\n\n\n\n\nকারণ এদিন দুবাইয়ে আরব আমিরাতের বিপক্ষে ৭ রানে জিতেছে বাংলাদেশ, অন্যদিকে করাচিতে হাড্ডাহাড্ডি লড়াইয়ে ইংল্যান্ডকে মাত্র ৩ রানে হারিয়েছে পাকিস্তান আর হায়দরাবাদে অস্ট্রেলিয়াকে ৬ উইকেটে হারিয়েছে ভারত।\n\nতবে অস্ট্রেলিয়াকে পরাজয়ের স্বাদটা একটি বেশি আনন্দিত করেছে ভারতীয়দের। কারণ এদিন শুধু ২-১ ব্যবধানে সিরিজই জেতেনি, এ জয়ের সুবাদে পাকিস্তানের বিশ্বরেকর্ডটি কেড়ে নিয়েছে রোহিত শর্মার দল।\n\nচলতি বছর ২৯ ম্যাচ খেলে ভারতের এটি ২১তম টি-টোয়েন্টি জয়, যা কিনা এক বছরে সর্বোচ্চ জয়ের বিশ্বরেকর্ড।\n\n২০২১ সালে আন্তর্জাতিক টি-টোয়েন্টিতে ২৯ ম্যাচ খেলে ২০টি জিতেছিল পাকিস্তান। এর আগে ২০১৮ সালে তারা জিতেছিল ১৭ ম্যাচ।\n\nএই রেকর্ডে ভারত ও পাকিস্তানের পরেই উগান্ডার অবস্থান। ২০২১ সালে ২২ ম্যাচ খেলে ১৬টিতে জয় পেয়েছে উগান্ডা। তাদের অবস্থান চতুর্থ।\n\nআর ২০১৬ সালে ২১ ম্যাচে ১৫ জয় নিয়ে পঞ্চমে রয়েছে ফের ভারতের নাম। চলতি বছরের ২৯ ম্যাচে ভারত জিতেছে ২১টি, হেরেছে ৭টি আর অমীমাংসিত একটি।\n\nউল্লেখ্য,১৯৯৮ সালে আইসিসির সদস্য সহযোগী সদস্যপদ লাভ করে উগান্ডা।কেনিয়া, তানজানিয়াম জাম্বিয়া, নামিবিয়ার সঙ্গে নিয়মিত সিরিজ খেলে উগান্ডা। ২০০১ সালে প্রথম আন্তর্জাতিক টুর্নামেন্ট টি ছিল ২০০১ সালের আইসিসি ট্রফিতে অংশ নেয় উগান্ডা, যা তাদের প্রথম প্রথম আন্তর্জাতিক টুর্নামেন্ট। প্রথম রাউন্ডের পাঁচটি ম্যাচই জয়ের পরে তারা প্লে-অফ ম্যাচটি হেরে যায় সংযুক্ত আরব আমিরাতের কাছে।\n\nএক বছরে সর্বোচ্চ টি-টোয়েন্টি জয়ের রেকর্ড\n\n১/ ভারত - ২৯ ম্যাচে ২১ জয় (২০২২)\n\n\n\n২/ পাকিস্তান - ২৯ ম্যাচে ২০ জয় (২০২১)\n\n\n\n৩/ পাকিস্তান - ১৯ ম্যাচে ১৭ জয় (২০১৮)\n\n\n\n৪/ উগান্ডা - ২২ ম্যাচে ১৬ জয় (২০২১)\n\n\n\n৫/ ভারত - ২১ ম্যাচে ১৫ জয় (২০১৬)\n\n",
    "Queen Elizabeth II award: রানি দ্বিতীয় এলিজাবেথ পুরস্কারে বাজিমাৎ ভারতীয় বংশোদ্ভূত সুয়েল্লার": "Suella Braverman: ব্রিটেনের নয়া প্রধানমন্ত্রী লিজ ট্রাস নিজেই সুয়েল্লার নাম সুপারিশ করেন। তাঁকে ব্রিটেনের স্বরাষ্ট্রসচিব পদে নিয়োগ করা হয়েছে সম্প্রতি।\n\nলন্ডন : সদ্য ব্রিটেনের স্বরাষ্ট্র সচিব পদে নিয়োগ করা হয়েছে সুয়েল্লা ব্রেভারম্যানকে। সেই ভারতীয় বংশোদ্ভূত মহিলাই এবার পেলেন বিশেষ সম্মান। রানি দ্বিতীয় এলিজাবেথ পুরস্কারের জন্যই বেছে নেওয়া হল সুয়েল্লাকে। লন্ডনে এক বিশেষ অনুষ্ঠানে তাঁর নাম ঘোষণা করা হয়েছে।\n\n৪২ বছর বয়সী সুয়েল্লা এই পুরস্কার পেয়ে বলেন, জীবনের সেরা সম্মান। এশিয়ান অ্যাচিভার অ্যাওয়ার্ড প্রদান অনুষ্ঠানে সুয়েল্লা বলেন, এই পুরস্কার তিনি রানিকে উৎসর্গ করতে চান বলে জানিয়েছেন। তিনি জানান, তাঁরা মা ও বাবা এশিয়ান কমিউনিটির সদস্য ছিলেন। আর যেখানে এশিয়দের বাস, সেই ওয়েম্বলেতেই তাঁর জন্ম। সুয়েল্লা বাবা-মা ১৯৬০ সালে ব্রিটেনে যান। তিনি বলেন, প্রথমে পার্লামেন্টের সদস্য হিসেবে ও পরে স্বরাষ্ট্র সচিব হিসেবে দেশের জন্য কাজ করে পারা আমার কাছে অত্যন্ত সম্মানের। আশা করি আপনাদের গর্বিত করতে পারব।\n\nএই নিয়ে ২০ তম বর্ষে দেওয়া হচ্ছে এই বিশেষ সম্মান। দক্ষিণ এশিয়া থেকে এসেছেন এমন ব্যক্তিদের সম্মান দেওয়া হয় এই পুরস্কারে। সুয়েল্লা ছাড়াও এই পুরস্কারের জন্য মনোনীত হয়েছিলেন আরও এক ভারতীয় বংশোদ্ভূত নাগা মুনচেট্টি। মিডিয়া বিভাগে মনোনীত হন তিনি। এ ছাড়াও সংস্কৃতি বিভাগে মনোনীত হন নমিত মালহোত্রা, সিভিল সার্ভিস বিভাগের মনোনয়নে ছিল ক্যাপ্টেম হরপ্রীত চান্ডির নাম।\n\nসুয়েল্লার মা-বাবা দুইজনই ভারতীয় বংশোদ্ভূত। তাঁর মা উমা তামিল হিন্দু এবং তাঁর বাবা ক্রিস্টি ফার্নান্ডেজ়ের পরিবার বাস করত গোয়ায়। ১৯৬০-র দশকে উমা মরিশাস থেকে ব্রিটেনে আসেন। অন্যদিকে, কেনিয়া থেকে ব্রিটেনে আসেন সুয়েল্লার বাবা। এরপরে ব্রিটেনেই আলাপ, প্রেম, বিয়ে ও সুয়েল্লার জন্ম। বর্তমানে সুয়েল্লা দুই সন্তানের মা।",
    "অঞ্চলের মোট সম্পদের অর্ধেক আফ্রিকার ৩ দেশে": "দক্ষিণ আফ্রিকার সম্পদ গোয়েন্দা সংস্থা নিউ ওয়ার্ল্ড ওয়েলথের সাথে অংশীদারিত্বে যুক্তরাজ্যের বিনিয়োগ পরামর্শদাতা সংস্থা হেনলি অ্যান্ড পার্টনার্সের প্রকাশিত এ বছরের আফ্রিকা ওয়েলথ রিপোর্ট (পিডিএফ) অনুসারে আফ্রিকার মোট সম্পদের অর্ধেকের বেশি শুধুমাত্র তিনটি দেশ নিয়ন্ত্রণ করে।\n\nদক্ষিণ আফ্রিকা, মিসর এবং নাইজেরিয়া যথাক্রমে ৬৫১ বিলিয়ন, ৩০৭ বিলিয়ন এবং ২২৮ বিলিয়ন ডলারের ব্যক্তিগত সম্পদের অধিকারি যার মোট পরিমাণ ১.১৮ ট্রিলিয়ন এবং আফ্রিকার ২.১ ট্রিলিয়ন মোট সম্পদের ৫৬ শতাংশ। এটি একটি বাজারের আর্থিক পরিমাপ জিডিপি থেকে আলাদা। একটি দেশে একটি নির্দিষ্ট সময়ের মধ্যে উৎপাদিত সমস্ত পণ্য ও পরিষেবার মূল্য।\n\nদক্ষিণ আফ্রিকা, মিসর, নাইজেরিয়া, মরক্কো এবং কেনিয়া আফ্রিকার সবচেয়ে ধনী দেশ।\n\nমরক্কো এবং কেনিয়া যথাক্রমে ১২৫ বিলিয়ন এবং ৯১ বিলিয়ন ডলার মূল্যের মোট ব্যক্তিগত সম্পদের সাথে মহাদেশের শীর্ষ পাঁচটি তালিকায় রয়েছে।\n\nহেনলি অ্যান্ড পার্টনার্সের ব্যক্তিগত ক্লায়েন্টদের গ্রুপ প্রধান ডমিনিক ভোলেক প্রতিবেদনে বলেছেন, ‘একটি বৈশ্বিক দৃষ্টিকোণ থেকে দক্ষিণ আফ্রিকা, নাইজেরিয়া এবং মিসর গত বছর হেনলি অ্যান্ড পার্টনারদের প্রাপ্ত অনুসন্ধানের পরিপ্রেক্ষিতে শীর্ষ ১৫ জাতীয়তার মধ্যে ছিল। ২০২১ সালে ৩৮ শতাংশ বৃদ্ধির সাথে দক্ষিণ আফ্রিকা বিশ্বব্যাপী পঞ্চম স্থানে ছিল, নাইজেরিয়া ১৫ শতাংশ বৃদ্ধির সাথে ৭ম স্থানে এবং ২৫ শতাংশ বৃদ্ধির সাথে ১৪তম স্থানে ছিল মিসর’।\n\nশীর্ষ ধনী দেশগুলো মহাদেশের মোট সম্পদকে কতটা প্রভাবিত করে তার প্রমাণ হিসাবে, গত এক দশকে দক্ষিণ আফ্রিকা, মিসর এবং নাইজেরিয়ায় যথাক্রমে -১২ শতাংশ, -২৩ শতাংশ এবং -২৭ শতাংশ নেতিবাচক ব্যক্তিগত সম্পদ বৃদ্ধির হার ছিল, যা ২০১১ সাল থেকে আফ্রিকার সম্পদ বৃদ্ধিতে ৭ শতাংশ হ্রাস পেয়েছে।\n\nদক্ষিণ আফ্রিকা অন্য আফ্রিকান দেশের তুলনায় দ্বিগুণ ডলার মিলিয়নিয়ারের আবাসস্থল।\n\nআফ্রিকায় বসবাসকারী ১ মিলিয়ন ডলার বা তার বেশি নীট সম্পদের (অথবা সমীক্ষায় যাকে উচ্চ নেট মূল্যের ব্যক্তি বলা হয়েছে) আনুমানিক সংখ্যা ১ লাখ ৩৬ হাজার, কিন্তু যাদের সম্পদের মূল্য ১০ মিলিয়ন ডলারের বেশি তারা হল ৬ হাজার ৭০০ জন। মাত্র ৩০৫ আফ্রিকানের অন্তত ১০ কোটি ডলার মূল্যের ব্যক্তিগত সম্পত্তির মালিকানা রয়েছে যেখানে কেবলমাত্র ২১ জন ডলার বিলিয়নেয়ার রয়েছেন।\n\nশীর্ষ পাঁচটি শহর যেখানে সবচেয়ে বেশি ডলার মিলিয়নেয়ার বাস করেন তা হল জোহানেসবার্গ, কায়রো, কেপ টাউন, লাগোস এবং নাইরোবি যথাক্রমে ১৬ হাজার, ৮ হাজার ২শ’, ৬ হাজার ৯শ’, ৫ হাজার ৫শ’ এবং ৫ হাজার ৪শ’।\n\nফার্মের দক্ষিণ আফ্রিকার ব্যবস্থাপনা অংশীদার আমান্ডা স্মিটের মতে, গত এক দশকে মরিশাস ছিল ‘শতাংশ বৃদ্ধির পরিপ্রেক্ষিতে আফ্রিকার সবচেয়ে দ্রুত বর্ধনশীল সম্পদের বাজার। সেখানে ২০১১ থেকে ২০২১ সালের মধ্যে ৭৪ শতাংশ বেড়েছে’। আফ্রিকায় দ্বীপ রাষ্ট্রটির মাথাপিছু সর্বোচ্চ সম্পদ রয়েছে ৩৪ হাজার ৫শ’ ডলার।\n\nআফ্রিকার সম্পদের ভবিষ্যত : নিউ ওয়ার্ল্ড ওয়েলথ আগামী দশকে আফ্রিকার জন্য ৩৮ শতাংশ স্বাস্থ্যকর সম্পদ বৃদ্ধির পূর্বাভাস দিয়েছে এবং পূর্ব আফ্রিকান দেশগুলো এ বৃদ্ধিকে নোঙর করবে বলে অনুমান করা হয়েছে, ‘২০৩১ সালের মধ্যে উগান্ডা এবং রুয়ান্ডায় ৬০ শতাংশের বেশি বৃদ্ধি প্রত্যাশিত এবং জাম্বিয়া-কেনিয়াতে ৫০ শতাংশের বেশি। এটি যোগ করে যে, এটি প্রযুক্তি এবং পেশাদার পরিষেবা খাতে শক্তিশালী বৃদ্ধি দ্বারা চালিত হবে।\n\nরিপোর্টে বলা হয়েছে, ‘দক্ষিণ আফ্রিকা আয়ের দিক থেকে আফ্রিকার বৃহত্তম বিলাসবহুল বাজারের আবাসস্থল, তারপরে কেনিয়া এবং তারপরে মরক্কো’। আফ্রিকান সম্পদ ব্যবস্থাপনা বাজার পরবর্তী দশকে ৬০ শতাংশ বৃদ্ধি পাবে বলে অনুমান করা হচ্ছে।\n\nসমীক্ষাটি দেখায় যে, আফ্রিকার সর্বোচ্চ সম্পদ ২০১২ সালে রেকর্ড করা হয়েছিল ২.৪ ট্রিলিয়ন ডলার যেখানে ২০১৭ সালে সর্বোচ্চ ১ লাখ ৪৮ হাজার ডলার মিলিয়নেয়ার ছিল। কিন্তু মহাদেশটি কোটিপতি তৈরি এবং কয়েক মিলিয়ন নাগরিককে দারিদ্র্যের মধ্যে ফেলে দেওয়ার জন্য ব্যাপকভাবে সমালোচিত হয়েছে। সূত্র : কোয়ার্টজ আফ্রিকা।",
    "আফ্রিকায় যাত্রা দুর্গার, পুজো দেবেন মাসাইরা – DW – 11.09.2022": "দুর্গাকে পুজো দেবেন সেখানকার জাতিগোষ্ঠী মাসাইমারা৷ শুধু কী তাই৷ দেবী বছরভর থাকবেন সবুজে ঘেরা কেনিয়ার মাসাই গ্রামে, এমন আশা ভক্তদের৷\n\nকলকাতাসহ গোটা রাজ্যে উৎসবের প্রস্তুতি চলছে জোরকদমে৷ শুরু হয়েছে মণ্ডপ তৈরির কাজ৷ প্রতিমাশিল্পীরা তুমুল ব্যস্ত৷ আর তিন সপ্তাহও হাতে নেই৷ পশ্চিমবঙ্গ শুধু নয়, ভারতের অন্য রাজ্য ও বিশ্বের বিভিন্ন শহরে দুর্গোৎসবের আয়োজন করা হয়৷ বহির্বঙ্গে প্রবাসীরা পুজোর আয়োজন করেন৷\n\nএবার ভারত থেকে একদল পর্যটক আফ্রিকার মাসাইমারায় গিয়ে পুজোর আয়োজন করছেন৷ মাসাইদের গ্রামে সেখানকার অধিবাসীদের কাছ থেকে পুজো নেবেন দেবী৷\n\nআফ্রিকার অরণ্যে দুর্গা\n\nআফ্রিকার দেশ কেনিয়ার মাসাইমারা অভয়ারণ্য৷ বিশ্বের সবচেয়ে বড় সংরক্ষিত বনভূমি৷ ধু ধু রুক্ষ প্রান্তর আর শুষ্ক আবহাওয়া৷ মাঝেমধ্যে ঝোপঝাড়৷ এই অরণ্য পশুরাজ সিংহের বাসস্থান৷ এই সিংহ দশভুজার বাহন৷ ‘জয়বাবা ফেলুনাথ'-এ সত্যজিৎ রায়ের খুদে চরিত্র ক্যাপ্টেন স্পার্কের গল্প মনে পড়তে পারে৷ সে ফেলুদাকে বলেছিল, আফ্রিকার রাজার কাছে তাদের পরিবারের খোয়া যাওয়া প্রত্নমূর্তি আছে৷ বাড়িতে নির্মীয়মাণ প্রতিমার বাহন সিংহের মুখে রাখা ছিল মূল্যবান সামগ্রীটি৷ সেই আফ্রিকার রাজার উদ্দেশে নিজের ডেরায় পাড়ি দিয়েছেন দুর্গা৷ আজ, রোববার কলকাতা থেকে কেনিয়ার রাজধানী নাইরোবিতে উড়ে গিয়েছে প্রতিমা৷\n\nমাসাইদের ধূপ-ধুনোর ব্যবহার, কাঁসার ঘণ্টা, শাঁখ বাজানো শেখানো হবে: রাখি মিত্র To play this audio please enable JavaScript, and consider upgrading to a web browser that supports HTML5 audio\n\nপ্রতিমার কেনিয়া পাড়ি\n\nমাসাইদের ভূমিতে দুর্গাপুজোর আয়োজনের পরিকল্পনা এক পর্যটন সংস্থার৷ তাঁর অন্যতম কর্ত্রী রাখি মিত্র সরকার একদল পর্যটককে নিয়ে মাসাইদের গ্রামে যাবেন, সেখানেই হবে দুর্গাপুজো৷ প্রতিমা তৈরি করেছেন কুমোরটুলির শিল্পী মিন্টু পাল৷ ফাইবার নয়, মাটির প্রতিমা৷ আটপৌরে সাজ৷ উচ্চতায় ২৪ ইঞ্চি, চওড়ায় ২০ ইঞ্চি৷ প্রতিমা নাইরোবি পৌঁছনোর পর সেখাকার বাঙালি সংগঠনের সদস্যরা অভ্যর্থনা জানাবেন৷ এরপর দুর্গা রওনা দেবেন মাসাইদের গ্রামের দিকে৷ শুধু বাংলা নয়, বিশ্বের বিভিন্ন স্থান থেকে অভারতীয় পর্যটকরাও যোগ দেবেন আফ্রিকার দুর্গোৎসবে৷\n\nশঙ্করের পায়ে পায়ে\n\nএই অভিনব ভ্রমণ যেন ‘চাঁদের পাহাড়'-এর শঙ্করের অভিযানের মতো রোমাঞ্চকর! আয়োজক রাখি ডয়চে ভেলেকে বলেন, ‘‘সাংস্কৃতিক আদানপ্রদানের উদ্দেশ্যে এই ভাবনা৷ পুজো বলতে যে আচার পালন করা হয়, তার সুযোগ এখানে সীমিত৷ বাঙালি সংস্কৃতির প্রদর্শনীই মূল লক্ষ্য৷'' এর আয়োজন বেশ চমকপ্রদ৷ অভয়ারণ্যের ভিতর মাসাইদের গ্রামে হবে পুজোর অনুষ্ঠান৷ কলকাতা থেকে শুধু প্রতিমা নয়, পুজোর সরঞ্জাম যতটা সম্ভব নিয়ে যাওয়া হয়েছে৷ ধূপ-ধুনো, কাঁসর-ঘণ্টা পৌঁছে যাচ্ছে কেনিয়ায়৷ মাসাইদের গ্রামে ১৪-১৬ সেপ্টেম্বরের মধ্যে পুজোর মূল পর্ব সারা হবে৷ সেই অনুষ্ঠানের ছবি পর্যটন সংস্থা সামনে আনবে মহালয়ায়৷\n\nমাসাইদের হাতেই পুজো\n\nতিন পর্যটক ঋতা বসু, শিখা মজুমদার, ত্রয়ী সরকারের উপর পুজো আয়োজনের মূল ভার দিয়েছেন রাখি৷ ২৬ সেপ্টেম্বর পর্যটকদের দল ফিরে এলেও তারা তিন জন থেকে যাবেন৷ বাংলা ক্যালেন্ডারে সপ্তমী-অষ্টমী-নবমী তিথিতে তারা যাবেন মাসাই গ্রামে৷ তাদের তত্ত্বাবধানে নানা সজ্জায় রঙিন, দীর্ঘদেহী মাসাইরা করবেন পুজো৷ সিংহের সঙ্গে যাঁদের বাস, তাঁদের হাতেই পুজো পাবেন সিংহবাহিনী৷ রাখি বলেন, ‘‘ধূপ-ধুনোর ব্যবহার শেখানো হবে মাসাইদের৷ প্রদীপ জ্বালাতে শেখানো হবে৷ কাঁসার-ঘণ্টা থেকে শাঁখ বাজানো, সবই শেখানোর চেষ্টা করবেন পর্যটকরা৷ এই পুজো পর্বের ভিডিও তুলে আমাকে পাঠাতে বলেছি৷’’\n\nমাসাইদের গ্রামে আমার প্রতিমা যাচ্ছে, এর অনুভূতিই আলাদা: মিন্টু পাল To play this audio please enable JavaScript, and consider upgrading to a web browser that supports HTML5 audio\n\nসিংহের ডেরায় সিংহবাহিনী\n\nপুজোর পর প্রতিমা বিসর্জন দেওয়াই রীতি৷ কিন্তু মাসাইদের গ্রামে কোথায় ভাসান দেওয়া হবে? শিল্পী মিন্টু পাল বলেন, ‘‘প্রতিমা রেখে দেওয়া যাবে বছর দুয়েক৷ অবিকল এক থাকবে৷ আমাদের প্রতিমা প্রতি বছরই বিদেশে যায়৷ কোভিডের পর এবার ভাল সাড়া পেয়েছি৷ তবে মাসাইদের গ্রামে আমার প্রতিমা যাচ্ছে, এর অনুভূতিই আলাদা৷’’\n\nঅতএব প্রতিমা থাকবে সেই অচিন গ্রামে৷ সিংহের ডেরায়, কোনো ছাউনির নীচে৷ মাসাইরা বছরভর তার দেখভাল করবেন, প্রদীপ জ্বালাবেন৷ আফ্রিকার রাজাই পাহারা দেবে বাঙালির ঘরের মেয়েকে!",
    "টেপ টেনিস থেকে হারিস যেভাবে এক্সপ্রেস গতির বোলার": "আনপ্রেডিক্টেবল—পাকিস্তান ক্রিকেট নিয়ে সবচেয়ে ক্লিশে কিন্তু সত্যি কথাটা বোধ হয় এটিই। জেতা ম্যাচও তারা যেমন হারতে পারে, আবার হারা ম্যাচও জিততে পারে। ইংল্যান্ডের বিপক্ষে গতকাল রাতের ম্যাচটির কথাই ধরা যাক।\n\n১২ বলে ইংল্যান্ডের প্রয়োজন ছিল ৯ রান। তখনো হাতে আছে ৩ উইকেট। আগের ওভারে মোহাম্মদ হাসনাইনকে পিটিয়ে ছাতু বানিয়ে ২৪ রান করেছেন লিয়াম ডসন। ম্যাচ তো সেখানেই শেষ! তবে রবীন্দ্রনাথের ছোটগল্পের সংজ্ঞার মতো, শেষ হয়ে হইল না শেষ! হতে দিলেন না হারিস রউফ।\n\n১৯তম ওভারে দুই বলে ২ উইকেট নিয়ে ইংল্যান্ডের মুখ থেকে জয় কেড়ে নেন হারিস। গতি ও বাউন্সারের বিষে নীল বানিয়েছেন ইংলিশদের। ২ উইকেটসহ সেই তিনটি বল যেকোনো দলকে কিছু সময়ের জন্য স্তব্ধ করে দিতে যথেষ্ট।",
    "‘স্বার্থপর’ বাবর-রিজওয়ানের বিরুদ্ধে আন্দোলনের ডাক আফ্রিদির": "ইংল্যান্ডের ৫ উইকেটে ১৯৯ রান তাড়ায় ৩ বল হাতে রেখে অবিচ্ছিন্ন জুটিতে ২০৩ রান তোলেন বাবর–রিজওয়ান। আন্তর্জাতিক টি–টোয়েন্টিতে রান তাড়ায় এটিই যেকোনো উইকেট জুটির সর্বোচ্চ।\n\nআগের সেরাও ছিল এই দুজনেরই। ২০২১ সালে দক্ষিণ আফ্রিকার বিপক্ষে গড়েছিলেন ১৯৭ রানের অবিচ্ছিন্ন জুটি।\n\nজুটির কীর্তি অবশ্য এখানেই শেষ নয়। আন্তর্জাতিক টি–টোয়েন্টিতে যেকোনো উইকেটে এখন সবচেয়ে বেশি ১ হাজার ৯২৯ রান বাবর–রিজওয়ানের। ৫৬.৭৩ গড়ে যে রান তুলেছেন ৩৬ ইনিংসে।\n\nএত দিন ৫২ ইনিংসে ১ হাজার ৭৪৩ রান নিয়ে শীর্ষে ছিলেন ভারতের শিখর ধাওয়ান–রোহিত শর্মা জুটি।",
    "স্কুল থেকে ঝরে পড়তে পারে ৩৬ লাখ শিশু": "হর্ন অব আফ্রিকা বা আফ্রিকার শিং হিসেবে পরিচিত অঞ্চলে খরায় ৩৬ লাখেরও বেশি শিশু স্কুল থেকে ঝরে যেতে পারে। জাতিসংঘ বলছে, এ সংকট বহাল থাকলে পুরো একটি প্রজন্ম শিক্ষা থেকে বঞ্চিত হতে পারে। খবর দ্য গার্ডিয়ান। জাতিসংঘের শিশুবিষয়ক সংস্থা ইউনিসেফ বলছে, কেনিয়া, সোমালিয়া ও ইথিওপিয়ার ৩৬ লাখেরও বেশি শিশু স্কুল থেকে ঝরে পড়ার ঝুঁকিতে রয়েছে। পূর্ব আফ্রিকার কয়েকটি দেশকে একত্রে হর্ন অব আফ্রিকা বা আফ্রিকার শিং বলা হয়। ইথিওপিয়া, ইরিত্রিয়া, সোমালিয়া, সোমালিল্যান্ড ও জিবুতি নিয়ে এ অঞ্চল। বৃহত্তর পরিসরে কেনিয়া, সুদান, দক্ষিণ সুদান ও উগান্ডার কিছু অংশ হর্ন অব আফ্রিকার অন্তর্ভুক্ত। অব্যাহত খরায় পরিবারের ওপর যে প্রভাব পড়ছে তাতে স্কুল চালিয়ে যাওয়া কঠিন হয়ে পড়েছে এসব শিশুর। কয়েকটি জায়গায় পরিস্থিতি এমনটা দাঁড়িয়েছে যে গত ছয় মাসেই স্কুল থেকে ঝরে পড়া শিশুর সংখ্যা ১১ লাখ থেকে প্রায় তিন গুণ বেড়েছে। টানা চারবার বর্ষা মৌসুমের দেখা নেই, এতে লাখো পরিবারে ন্য‚নতম খাবারের সংস্থান করা কঠিন হয়ে পড়েছে। অপুষ্টিতে ভুগে শিশু মৃত্যুহার বেড়েছে। অনেক পরিবারই নিজেদের বসতবাড়ি ছেড়ে খাদ্যের সন্ধানে নতুন জায়গায় পাড়ি জমাচ্ছে। ইউনিসেফের পূর্ব ও দক্ষিণ আফ্রিকা অঞ্চলের শিক্ষাবিষয়ক উপদেষ্টা আভিয়ান জুং রানা জানান, খরার কারণে তিনটি অঞ্চলে ভয়াবহ প্রভাব পড়ছে। সোমালিয়ার স্বায়ত্তশাসিত অঞ্চল সোমালিল্যান্ডের শিক্ষক ও সমাজকর্মীরা বলছেন, এরই মধ্যে শ্রেণীকক্ষে প্রভাব দেখা যাচ্ছে। স্কুল থেকে ঝরে পড়াদের বড় অংশই মূলত মেয়ে। প্ল্যান ইন্টারন্যাশনালের কান্ট্রি ডিরেক্টর সাদিয়া অ্যালিন বলেন, সংকটে সবচেয়ে ধকল যায় কন্যাশিশুদেরই ওপর। মেয়েদের স্কুল থেকে ঝরে পড়ার ঘটনা খুবই হতাশাজনক। গার্ডিয়ান।",
    "চাপের মধ্যে জিতে স্বস্তি মিরাজের": "কাল রাতে সংযুক্ত আরব আমিরাতের বিপক্ষে শেষ ওভারে ম্যাচ জেতার পর সেই আলোচনা আবারও ফিরে এল। বাংলাদেশ নিজের ভুলেই আমিরাতের বিপক্ষে ম্যাচটিকে কঠিন করেছে। এরপর শেষ ওভারে এসে জিতেছে ৭ রানের ব্যবধানে। দলের অলরাউন্ডার মেহেদী হাসান মিরাজ অবশ্য ম্যাচটি শেষ ওভারে জেতার জন্যই বাড়তি গুরুত্ব দিচ্ছেন।\n\nআজ বিসিবির এক ভিডিও বার্তায় তিনি বলছিলেন, ‘আমাদের একটা ম্যাচ জেতা দরকার ছিল। সেটা আমরা গতকাল জিতেছি। দলের মধ্যে উন্নতির ধারা ছিল। কোচরা আমাদের পারফরম্যান্সের প্রশংসা করেছে। আফিফ খুব ভালো ব্যাটিং করেছে। সোহান ভাই ভালো করেছে। আমাদের চাপের মুখে ক্লোজ ম্যাচ জেতা দরকার ছিল।’",
    "এশিয়া কাপের দল থেকে বাদ শারমিন, ফিরলেন জাহানারা": "ঘরের মাঠে অনুষ্ঠেয় মেয়েদের এশিয়া কাপের জন্য ১৫ সদস্যের দল ঘোষণা করেছে বিসিবি। সদ্য সমাপ্ত টি-টোয়েন্টি বিশ্বকাপের বাছাইপর্বের দল থেকে বাদ পড়েছেন শারমিন আক্তার ও মারুফা আক্তার।\n\nচোটের কারণে বাছাইপর্বের দল থেকে শুরুতে ছিটকে পড়েন জাহানারা আলম। করোনাভাইরাসে আক্রান্ত হয়ে গ্রুপ পর্বে খেলতে পারেননি ফারজানা হকও। ফারজানা সেমিফাইনাল ও ফাইনালে খেলেছিলেন। এশিয়া কাপের দলে তাঁর সঙ্গে আছেন পেসার জাহানারাও। জাহানারা ও ফারজানার বদলি হিসেবে বিশ্বকাপ বাছাইপর্বে সুযোগ পাওয়া ফারিহা ইসলাম ও সোহেলি আক্তারকেও রাখা হয়েছে এশিয়া কাপের দলে।",
    "দু’চাকায় দুনিয়া দেখা রামনাথ বিশ্বাস": "এশিয়া মহাদেশের বৃহত্তম গ্রাম কোনটা বলতে পারেন? উত্তর বানিয়াচং। হবিগঞ্জ জেলার এই বিখ্যাত গ্রামে জন্ম নিয়েছিলেন দু’চাকায় দুনিয়া ঘুরে দেখা দেশের প্রথম ভূ-পর্যটক রামনাথ বিশ্বাস।\n\nজন্ম ১৮৯৪ সালের ১৩ জানুয়ারি, বানিয়াচং উপজেলার বিদ্যাভূষণপাড়ায়। বাবা বিরজনাথ বিশ্বাস ও মা গুণময়ী দেবীর দুই সন্তানের মধ্যে তিনি দ্বিতীয়। রামনাথের বড় ভাই কৃপানাথ বিশ্বাস এলাকায় চিকিৎসক হিসেবে খ্যাতনামা ছিলেন। শৈশবেই মা-বাবাকে হারিয়ে এই ভাইয়ের সংসারেই বেড়ে ওঠেন রামনাথ।\n\n৭ জুলাই ১৯৩১। দিনটি ছিল মঙ্গলবার। কুইন স্ট্রিটের বাঙালি মসজিদ থেকে রামনাথ যাত্রা শুরু করবেন। মাঝ সকালে সেখানে গিয়ে দেখেন উপচে পড়া ভিড়। আমজনতা এসেছে রামনাথকে শুভেচ্ছা জানাতে। ‘বন্দে মাতরম’ ধ্বনিতে মুখরিত কুইন স্ট্রিট। ‘আল্লাহু আকবর’ ধ্বনিও সমানতালে উচ্চারিত হচ্ছে। সিলেটের মুসলমানরা জ্ঞাতি ভাইয়ের জন্য নিয়ে এসেছেন শত সহস্র শুভেচ্ছা ও আশীর্বাণী। রামনাথ মনে ভরসা নিলেন। গাঁটরির মধ্যে নিলেন বিখ্যাত ব্যক্তিদের অটোগ্রাফ নেওয়ার খাতা, একটি খদ্দরের চাদর, একটি মশারি। সহস্র মানুষের উল্লাসের মধ্য দিয়ে রামনাথ সাইকেল চালিয়ে দিলেন পৃথিবীর পথে।\n\nতিনি গেলেন কুয়ালালামপুর হয়ে থাইল্যান্ড, সেখান থেকে ইন্দোচীন। এখান থেকে হংকং, ক্যান্টন, নানকিন, সাংহাই হয়ে পিকিং। পিকিং থেকে কোরিয়া। সেখান থেকে বিরাট পথ পাড়ি দিলেন। আমেরিকা তাঁর অভীষ্ট। প্রথম লোহার গেট কানাডা। ঢুকতে হলে এক হাজার স্বর্ণমুদ্রা জমা দিতে হবে। সাইকেল যার বাহন সেই পর্যটকের পকেটে অত টাকা থাকে? রামনাথকে বন্দি করা হলো ভারকোডার জেলখানায়। ২৯টি ভয়ঙ্কর দিন রাত। একদিন দেয়ালে বড় বড় অঙ্ক দেখে আশ্চর্য হয়ে গেলেন। পরে খোঁজ নিয়ে জেনেছেন অঙ্কবিদ সমরেশ বসুও একবার অর্থাভাবে এখানে আটকা পড়েছিলেন। এটি দেখে তিনি সব দুঃখ ভুলে গিয়েছিলেন। কানাডা সরকার তাকে একটি জাপানি জাহাজে তুলে দিয়েছিল। ১২ দিন পরে নেমেছিলেন ইয়োকোহামা বন্দরে। এখানেও সেই হায় রাম অবস্থা। জাপান সরকার তাকে প্রবেশ অনুমতি দিলো না। ইংরেজকে তুষ্ট করতে কানাডা ও জাপান সরকার এই কাজ করেছিল। জাপান থেকে তাঁকে পাঠিয়ে দেওয়া হলো সাংহাইতে। সেখান থেকে তিনি গেলেন ইন্দোনেশিয়া। ইন্দোনেশিয়ার ওলন্দাজ সরকার তাকে কনসেনট্রেশন ক্যাম্পে ঢুকিয়ে দিয়েছিল। অমানসিক কষ্ট সহ্য করতে হয়েছিল তখন। চট্টগ্রামের এক বাঙালি জামিনে তাঁকে ছাড়িয়ে নিয়েছিলেন। তারপর রামনাথ গিয়েছিলেন বার্মা। এরপর ভারতবর্ষ।\n\n১৯৩৪ সালের ১৫ জুনের অ্যাডভান্স পত্রিকা তাঁর এই বিশ্বভ্রমণ সম্পর্কে লিখল: ‘এখন পর্যন্ত ২৯ হাজার মাইল পথ ছুটে চলা এ যাত্রা মৃত্যুর সঙ্গে তার জুয়াখেলা ছাড়া আর কিছুমাত্র নয়।’\n\n১৯৩৪ সালের জুলাইয়ে রামনাথ বিশ্বাসের সাইকেল আবার চলতে শুরু করে আফগানিস্তান, পারস্য, ইরাক, সিরিয়া, লেবানন হয়ে তুরস্ক। কামাল পাশার দেশ গড়ার দৃঢ়তা দেখে আশা পেয়েছিলেন। তুরস্ক থেকে দুই চাকায় গেলেন বুলগেরিয়া, যুগোস্লাভাকিয়া, হাঙ্গেরি, অস্টিয়া, চেকোস্লোভাকিয়া, জার্মানি, হল্যান্ড, বেলজিয়াম, ফ্রান্স। এ সময় তাঁর খোরাকি জোগাড় করেছে প্রবাসী ভারতবর্ষীয়রা। আরেকটি কাজ করতেন, রেস্তোরাঁয় বসে ভ্রমণকাহিনী বলতেন। মালিকের সঙ্গে চুক্তি আধঘণ্টা ১০ পাউন্ড। এভাবে টাকা যোগাড় করে তিনি ইংলিশ চ্যানেল পাড়ি দিয়ে বিলেতেও গিয়েছিলেন।\n\nব্রিটেন ও স্কটল্যান্ড বেড়াতে গিয়ে রামনাথের শরীর ভেঙে পড়ে। দেশে ফেরেন ১৯৩৬ সালে। সুস্থ হয়ে যান কবিগুরুর কাছে। বিশ্বকবি আশীর্বাণী দিয়েছিলেন – ‘উইথ মাই ব্লেসিংস টু দ্য ইনট্রেপিড অ্যাডভেঞ্চারার রামনাথ বিশ্বাস।’ এরপর ১৯৩৮ সালে তিনি আফ্রিকা মহাদেশে রওনা হয়েছিলেন। বম্বে থেকে জাহাজে মোম্বাসা পৌঁছান। তারপর দুই চাকা গড়িয়ে কেনিয়া, উগান্ডা, নয়াসাল্যন্ডসহ রোডেসিয়া হয়ে দক্ষিণ আফ্রিকার ট্রান্সভাল, লরেনসোমার্ক, নাটাল, ডারবান, ইত্যাদি ঘুরলেন। এরপর আবার চেষ্টা করলেন আমেরিকা যেতে, পেরেওছিলেন। মনে শক্তি থাকলে কিনা হয়? আমেরিকা গিয়ে তার বেশি ভালো লাগেনি। বর্ণবাদ আমেরিকার রন্ধ্রে রন্ধ্রে। সেই আমেরিকা থেকে তিনি ১৯৪০ সালে দেশে ফিরে ইস্তফা দেন পর্যটনে।\n\n৩২টি বই লিখেছেন রামনাথ বিশ্বাস। তার মধ্যে উল্লেখযোগ্য তরুণ তুর্কি, আজকের আমেরিকা, বেদুইনের দেশে, ভয়ঙ্কর আফ্রিকা, জুজুৎসু জাপান, পারস্য ভ্রমণ, লাল চীন, মালয়েশিয়া ভ্রমণকাহিনী, ভারত ভ্রমণ ইত্যাদি। আজ যে চীন ১৯৪৯ সাল থেকে দাপটে নতুন রাজ্য গড়ে তুলেছে, সারা পৃথিবী যার দিকে পরম বিস্ময় ও শ্রদ্ধায় তাকিয়ে আছে, তার সঙে বাঙলা সাহিত্যকে প্রথম পরিচয় করিয়ে দিয়েছিলেন রামনাথ বিশ্বাস; তাঁর ‘মরণ বিজয়ী চীন’ এবং ‘লাল চীন’ নামে দুই বইয়ের মাধ্যমে। আর রামনাথকে নিয়ে বই লিখেছেন শ্যামসুন্দর বসু। বইয়ের নাম ‘রামনাথের পৃথিবী’।\n\nরামনাথ সম্পর্কে তথ্য সংগ্রহ করতে গিয়ে শ্যামসুন্দর বসু প্রচুর পরিশ্রম করেছেন। কারণ তাঁর সম্পর্কে তথ্য ছিল অপ্রতুল। মানুষ রামনাথ কেমন ছিলেন তা বলতে গিয়ে শ্যামসুন্দর বসু বলেছেন, রামনাথ যেখানে গেছেন, সেখানেই স্বাক্ষর রেখে এসেছেন উন্নত মনুষ্যত্বের। পরকে করেছে আপন। সাধারণ মানুষের সুখ-দুঃখে শুধু সমবেদনা জানিয়েই ক্ষান্ত থাকেননি, দরকার মতো বাড়িয়ে দিয়েছেন সহযোগিতার হাত। অন্ত্যজ শ্রেণীর সঙ্গে চলার সময় জ্ঞানী বা সবজান্তার ভূমিকা তিনি নিতেন না। তাদের মতো করেই অবলীলায় মিশে যেতেন। ফলে তারাও পর্যটকদের কাছে হৃদয়ের দরজা খুলে দিত। রবীন্দ্রনাথ তাঁকে আফ্রিকা যাত্রার আগে বলেছিলেন, ‘দেখো রামনাথ, নিগ্রো চরিত্রে যা ভালো দেখবে, তাই বয়ে নিয়ে আসবে।’ কিন্তু বঞ্চিত অত্যাচারিত নিগ্রোদের যন্ত্রণায় ব্যথিত হয়ে তিনি বলেছিলেন, ‘নিগ্রো চরিত্রে কি আর ভালো দেখব? মনিব থেকে গোলাম পর্যন্ত সবাই নির্যাতনে পরম উৎসুক।’\n\nএকবার পিকিং-এর পথে এক রিকশাওয়ালাকে মার খেয়ে রক্তাক্ত অবস্থায় দেখে নিজেকে আর আটকে রাখতে পারেননি। সাইকেল থেকে নেমে তাঁর বাক্সে থাকা ওষুধপত্র বের করে চিকিৎসা সেবায় লেগে যান। এর থেকে তাঁর মানবীয় গুণাবলী সম্পর্কে ধারণা পাওয়া যায়। রামনাথকে এখনো খুব অল্প মানুষই চেনেন। কলকাতায় তাঁর নামে রয়েছে, ‘রামনাথ বিশ্বাস সড়ক’ অথচ নিজভূমে তিনি রয়ে গেছেন পরবাসী।\n\nতাঁর দীর্ঘ সাইকেল পরিভ্রমণের শেষ জীবন ভারতের কলকাতাতেই কেটেছে। ঘরকুনো বাঙালি কথার অপবাদ যিনি ঘুঁচিয়েছিলেন সেই রামনাথ বিশ্বাস মারা গিয়েছিলেন ১৯৫৫ সালের ১ নভেম্বর।\n\nরামনাথের মৃত্যুর ৫১ বছর পরে ২০০৬ সালের আগস্ট মাসে বাংলাদেশ ট্যুরিজম এক্সপানসন ফোরামের আমরা ২০জন বানিয়াচং গিয়েছিলাম। আমরা গিয়েছিলাম জলপথে। ফিরে এসে 'ভৈরব টু বানিয়াচং' শিরোনামে আমার একটি লেখাও ছাপা হয়েছিল তখন ‘দৈনিক সমকালে’। তখনি মূলত রামনাথ সম্পর্কে আমরা বিস্তারিত জানতে পারি এবং লেখালেখি শুরু করি। আমাদের সঙ্গে দেখা হয়েছিল রামনাথের দূর সম্পর্কের ভাতুষ্পুত্র শ্যামাপ্রসাদ বিশ্বাসের সঙ্গে। তিনি এখন আর বেঁচে নেই। রামনাথ সম্পর্কে তিনি আমাদের গল্প করেছিলেন, ‘ছোটদের তিনি খুব ভালোবাসতেন, বিকাল হলে খাকি প্যান্ট আর লিলেনের শার্ট পরে জেঠু ছোটদের নিয়ে মন্দিরে আসত। আমিও সঙ্গে এসেছি কয়েকবার। বেশি একটা মনে নেই, লজেন্স কিনে দিত। জাত-পাত মানতো না। যে কোনো বাড়িতে গিয়ে পাত পেড়ে বসে পড়তো। আর গল্প শুরু করলে থামতে চাইত না।'\n\nতারপর আমরা রামনাথের বাড়ির দিকে গেলাম। ইটের একতলা বাড়ির সামনে পুকুর। ভিতরে ঢুকে আবিষ্কার করলাম রামনাথের বাড়ির পুরনো ভবনের লোহা কাঠ খোদাই করে ইংরেজিতে লেখা Ramnath Biswas: 1898. কে লিখেছে আমরা জানি না। রামনাথ সম্পর্কে তখন পর্যন্ত বানিয়াচং-এর ৮০ ভাগ মানুষেরই কোনো ধারণা ছিল না। এত দিনে হয়তো তারা জেনেছেন রামনাথ বিশ্বাসের এত গুণের কথা।\n\nআবার ১৬ বছর পরে বানিয়াচং যাচ্ছি তাঁর বাড়ি পুনরুদ্ধারের দাবিতে। কারণ রামনাথের স্মৃতিবিজড়িত বাড়িটি একটি প্রভাবশালী পরিবার দখল করে আছে। আশাকরি সকলের ডাকে সাড়া দিয়ে সরকারের সংশ্লিষ্ট মহল আমাদের সাথে একাত্ম হবেন । আগামী ২৭ সেপ্টেম্বর পর্যটন দিবস উপলক্ষে আমরা সাইকেল রেলি করে রামনাথের বাড়ি যাব। আশাকরি আমাদের আশা সফল হবে।",
    "‘আশা’র পরিচালনা পর্ষদের চেয়ারম্যান হলেন মনজুরুল আহসান বুলবুল": "দেশের অন্যতম প্রধান বেসরকারি সংস্থা (এনজিও) অ্যাসোসিয়েশন ফর সোশ্যাল অ্যাডভান্সমেন্টের (আশা) পরিচালনা পর্ষদের চেয়ারম্যান নির্বাচিত হয়েছেন সাংবাদিক মনজুরুল আহসান বুলবুল।\n\nরোববার (১৫ সেপ্টেম্বর) সংস্থার ৪৩তম বার্ষিক সাধারণ সভায় (এজিএম) সর্বসম্মতিক্রমে তাকে পরিচালনা পর্ষদের চেয়ারম্যান করা হয়।\n\nমনজুরুল আহসান বুলবুল বাংলাদেশ ফেডারেল সাংবাদিক ইউনিয়নের (বিএফইউজে) সাবেক সভাপতি ও মহাসচিব পদে একাধিকবার নির্বাচিত হয়েছেন এবং সফলভাবে দায়িত্ব পালন করেছেন।\n\nবুলবুল ১৯৫৯ সালের ৩০ নভেম্বর শেরপুরের নালিতাবাড়ীতে জন্মগ্রহণ করেন। তার পিতার নাম আমজাদ হোসেন তালুকদার। মায়ের নাম বেগম রওশন আরা।\n\nকর্মজীবনে তিনি একুশে টেলিভিশনের প্রধান নির্বাহী কর্মকর্তার দায়িত্ব পালন করেন। এছাড়া এটিএন বাংলা, বৈশাখী টিভিসহ বেশ কয়েকটি টেলিভিশন চ্যানেলে বিভিন্ন দায়িত্ব পালন করেছেন তিনি। সাংবাদিকতায় বিশেষ অবদানের জন্য মনজুরুল আহসান বুলবুল ২০২০ সালে বাংলা একাডেমির সম্মানসূচক ফেলোশিপ অর্জন করেন।\n\nআশা দরিদ্র জনগোষ্ঠীর আর্থ-সামাজিক উন্নয়ন ও দারিদ্র্য বিমোচনের লক্ষ্য নিয়ে ১৯৭৮ সালে যাত্রা শুরু করে। দেশের ৬৪টি জেলায় ৩২ হাজারের বেশি ব্র্যাঞ্চ কার্যালয়ের মাধ্যমে আশার কার্যক্রম পরিচালিত হচ্ছে।\n\nবাংলাদেশ ছাড়াও ভারত, পাকিস্তান, শ্রীলঙ্কা, মিয়ানমার, কম্বোডিয়া, ফিলিপাইন, নাইজেরিয়া, ঘানা, কেনিয়া, তানজানিয়ায় ক্ষুদ্রঋণ বিতরণ করছে এ সংস্থাটি।\n\nএএইচএস/এএএইচ",
    "প্রতিবন্ধী ও বয়স্করা ’ওয়াশ’ সুবিধা কতটা পান, জরিপের উদ্যোগ": "দেশে প্রতিবন্ধী ও বয়স্ক ব্যক্তিরা নিরাপদ পানি, পয়ঃনিষ্কাশন সুবিধা এবং স্বাস্থ্যসেবা (ডব্লিউএএসএইচ বা ওয়াশ) পান কি না তা নিয়ে একটি যৌথ জরিপ পরিচালনা করবে আইসিডিডিআর,বি এবং বাংলাদেশ সোসাইটি ফর দ্য চেইঞ্জ অ্যান্ড অ্যাডভোকেসি (বি-স্ক্যান)।\n\n২০২২ সালের নভেম্বর থেকে ২০২৩ সালের সেপ্টেম্বর পর্যন্ত দেশের আটটি প্রশাসনিক বিভাগে জনসংখ্যাভিত্তিক এই সমীক্ষা পরিচালিত হবে।\n\nআইসিডিডিআর,বির অ্যাসোসিয়েট সায়েন্টিস্ট মাহবুব-উল আলম এ গবেষণার প্রধান গবেষক। প্রতিবন্ধী ব্যক্তিদের জন্য স্বেচ্ছাসেবী সংস্থা বি-স্ক্যান বাংলাদেশে এই গবেষণা বাস্তবায়নে কাজ করবে।\n\nমঙ্গলবার বি-স্ক্যানের এক সংবাদ বিজ্ঞপ্তিতে বলা হয়, রাজধানীর গুলশানে লেক ক্যাসেল হোটেলে এই কর্মসূচির উদ্ভোধনী সভা হয়। প্রতিবন্ধী ও বয়স্ক ব্যক্তিরা যে অধিকাংশ ক্ষেত্রে সামাজিক ও অর্থনৈতিক সুবিধা থেকে বঞ্চিত হন, সে বিষয়টি নিয়ে আলোচনা হয় সেখানে।\n\nএর ফলে নিরাপদ পানি, পয়ঃনিষ্কাশন সুবিধা ও স্বাস্থ্যসেবা পাওয়ার সুযোগ সীমিত হয়ে ওঠে তাদের জন্য। কোভিড-১৯ মহামারী তাদের জন্য পরিস্থিতিকে আরও ঝুঁকিপূর্ণ করে তুলেছে।",
    "দ্বিতীয় এলিজাবেথ এক ‘রূপকথার রানি’": "ছোটবেলায় দুপুরের কিংবা রাতের খাবারের পর মা এবং দাদিরা আমাদের ঘুম পাড়ানোর জন্য মনগড়া রাজা-রানির গল্প শোনাতেন। আমাদের শিশু মন হয়তো রূপকথার রাজা এবং রানির সাম্রাজ্যের ছবি এঁকে ফেলত। কিন্তু যখন আস্তে আস্তে বড় হই তখন জানতে পারি—রূপকথা নয়, বাস্তবেই সুদূর ব্রিটেনেই রাজা-রানির বাস। রাজাকে দেখা সম্ভব না হলেও রানিকে আমরা দূর থেকে সামান্য দেখতে পেয়েছি। বাংলাদেশ সফরের সময় কেউ কেউ সরাসরি। তার জীবন সম্পর্কে কিছুটা হলেও জানতে পেরেছি। রূপকথার মতো শোনা গেলেও বাস্তবে সেই মহীয়সী নারী তথা কর্তব্যপরায়ণ নারীর নাম রানি দ্বিতীয় এলিজাবেথ।\n\nদ্বিতীয় এলিজাবেথের রানি হওয়াটাও ছিল স্বপ্নের মতো। রাজ পরিবারের সদস্যদের পছন্দের ছুটি কাটানোর জায়গা সুদূর আফ্রিকার কেনিয়া। বিয়ের পরপরই স্বামী প্রিন্স ফিলিপের সঙ্গে কেনিয়ার একটি জঙ্গলে বন্যপ্রাণী দেখতে গিয়েছিলেন ইংল্যান্ডের যুবরানি। হঠাত্ ঘুম থেকে উঠে শুনলেন মারা গেছেন তার বাবা ষষ্ঠ জর্জ। সেই থেকেই ইংল্যান্ডের রাজকীয় ইতিহাসের ধারায় যুক্ত হয়েছিল নতুন এক অধ্যায়। তবে কথায় আছে, ‘যার আদি আছে, তার অন্তও নিশ্চিত’। শেষ হয়েছে সেই অধ্যায়। ইতি ঘটেছে এক সত্যিকারের রানির রূপকথার গল্পের। ৯৬ বছর বয়সে বৃহস্পতিবার স্কটল্যান্ডের বালমোরাল প্রাসাদে শেষ নিঃশ্বাস ত্যাগ করেছেন দীর্ঘ ৭০ বছর ইংল্যান্ডের মসনদে থাকা রানি। দীর্ঘ জীবনে সাক্ষী থেকেছেন ইংল্যান্ডের বেশকিছু নজিরবিহীন ঘটনার। চার্লস-ডায়নার বিচ্ছেদ, ডায়নার অস্বাভাবিক মৃত্যু, মার্কিন প্রেসিডেন্ট জন এফ কেনেডির হত্যা, বার্লিনের প্রাচীর ভাঙা, চাঁদে মানুষের পা, করোনা মহামারিসহ অনেক কিছুর।\n\nজীবনটা যেন রূপকথার মতো\n\n১৯৫৩ সালে মাত্র ২৫ বছর বয়সে রানির মুকুট পরতে হয় এলিজাবেথকে। এরপর থেকে দীর্ঘদিন নিজের কর্তব্য সামলে এসেছেন মহারানি। দিন যত গড়িয়েছে ব্রিটেনের জনপ্রিয়তা কমেছে। রাজপরিবারের অনেককে নিয়ে বিতর্কের কথা শোনা গেলেও রানির জনপ্রিয়তায় সামান্যতম আঘাত আসেনি। রানি সব বিতর্ককে সামাল দিয়েছেন দক্ষতার সঙ্গে। রানি দ্বিতীয় এলিজাবেথের জীবনযাপন সম্পর্কে খুব কমই জানা যায়। কারণ রাজপ্রাসাদে ক্যামেরা কখনো প্রবেশ করতে পারেনি। এক বার ক্যামেরা প্রবেশ করে রাজপ্রাসাদে সদস্যদের খেলাধুলার ছবি প্রকাশ হয়েছিল। এতে রানি ক্ষুব্ধ হয়েছিলেন। কারণ তিনি চাননি রাজপরিবারের সদস্যদের জীবনযাপন বাইরের মানুষ জানুক। তবে একেবারে ঢেকে রাখাও সম্ভব হয়নি। কারণ রাজপরিবারের কোনো কর্মকর্তা বা কর্মচারীই বাইরে আসার পর বই লিখে ফেলেছেন। আবার কেউ কেউ সংবাদমাধ্যমে তাদের জীবন কাহিনি কিছুটা হলেও প্রকাশ করেছেন।\n\nরানির ব্যক্তিগত সম্পত্তির আনুমানিক মূল্য ৫০ কোটি ডলার। বিনিয়োগ, শিল্প সংগ্রহ, গয়না এবং রিয়েল এস্টেট থেকে এই বিপুল পরিমাণ টাকা আয় করেছেন দ্বিতীয় এলিজাবেথ। মায়ের কাছে থেকে ৭ কোটি ডলার মূল্যের পারিবারিক সম্পত্তিও পেয়েছিলেন। এর মধ্যে রয়েছে দামি পেইন্টিং, গয়না, স্ট্যাম্প সংগ্রহ, ঘোড়া ইত্যাদি। ফোর্বস ম্যাগাজিন জানিয়েছে, রানির ঐতিহাসিক ফুলদানি এবং অপরিবর্তনীয় পেইন্টিংগুলো পালিশ করার জন্য বছরে ১০ হাজার ৫০০ ডলার ব্যয় হতো। রানি দ্বিতীয় এলিজাবেথকে বলা হতো ফ্যাশন আইকন। জীবনভর নানা রাজকীয় আনুষ্ঠানিকতায় মাথার মুকুট থেকে শুরু করে দুর্দান্ত সব নকশার অলংকারে সাজতেন তিনি। সেসবের মধ্যে রয়েছে ৩০০ হীরার সূক্ষ্ম কাজের বড়সরো একটি হার যা তিনি ভারত থেকে উপহার হিসেবে পেয়েছিলেন। মার্কিন মিডিয়া সিএনএন জানিয়েছে, রানির ফ্যাশন হয়তো আরো বহু বছর ধরে ব্রিটিশদের মধ্যে জনপ্রিয়তা পাবে। রানির ব্যবহূত গয়নাগুলোর মধ্যে বেশির ভাগ সময় লক্ষণীয় ছিল হীরার মুকুট আর ছোট্ট কানের দুল। রানির সবচেয়ে প্রিয় এবং সবচেয়ে বেশি পরিহিত টায়রা ছিল তার দাদি কুইন মেরির কাছ থেকে বিয়ের উপহার হিসেবে পাওয়া চকচকে হীরার টায়রা। দ্য ‘ভ্লাদিমির টায়রা’ ছিল রানির আরেকটি প্রিয় টায়রা। রাশিয়া থেকে পাচার করা হয়েছিল এটি। হীরার সঙ্গে সঙ্গে এই টায়রাটিতে রয়েছে মুক্তা আর দামি পান্না। আইকনিক ট্রিপল-স্ট্র্যান্ড মুক্তার নেকলেস এবং মানানসই স্টাড কানের দুল তার প্রিয় সঙ্গী ছিল। রয়্যাল কালেকশন ট্রাস্ট অনুসারে, ১৮২০ সালে চতুর্থ জর্জের রাজ্যাভিষেকের জন্য তৈরি করা অত্যাশ্চর্য মুকুটে ১ হাজার ৩৩৩টি হীরা এবং ১৬৯টি মুক্তা রয়েছে। মুকুটের নকশায় ইউনাইটেডের প্রতীকের সঙ্গে শোভা পেয়েছে গোলাপ, শ্যামরক ও থিসলস। রানি দ্বিতীয় এলিজাবেথ বছরের পর বছর ধরে অসংখ্য রাজকীয় অনুষ্ঠানে, এমনকি তার রাজ্যাভিষেক দিবসে এবং পার্লামেন্টের রাষ্ট্রীয় উদ্বোধনীতেও মুকুটটি পরিধান করেছেন। ১৯০৫ সালে আবিষ্কৃত বিখ্যাত কুলিনান ডায়মন্ড থেকে নেওয়া ‘ছোট’ তৃতীয় এবং চতুর্থ পাথরের তৈরি বিশালাকৃতির ব্রোচটি রানির সবচেয়ে বেশি প্রিয়। রানির সবচেয়ে দামি গয়নাগুলোর মধ্যে একটি ছিল প্রিন্স ফিলিপের সঙ্গে বিয়ের উপহার পাওয়া ঝকঝকে হীরার ব্রেসলেট যা ‘দ্য এডিনবার্গ ওয়েডিং ব্রেসলেট’ হিসেবে পরিচিত। রানির ব্যবহূত গয়নাগুলোর মধ্যে একটি ঐতিহাসিক অংশ ছিল এক জোড়া মুক্তার কানের দুল, যা আগে এক বার রানি ভিক্টোরিয়ার মালিকানাধীন ছিল। এটা ‘রানি ভিক্টোরিয়ার পার্ল ড্রপ কানের দুল’ নামে পরিচিত।\n\nব্রিটেন জুড়ে রাজপরিবারের প্রাসাদ এবং লজ মিলিয়ে ৩০টি বাড়ি আছে। লন্ডনে রানির সরকারি বাড়ির নাম বাকিংহাম প্রাসাদ। সাধারণত সপ্তাহান্তে তিনি কাটান বার্কশায়ারে উইন্ডসর ক্যাসেলে। আর ঈস্টারের সময় পুরো এক মাস কাটান। রানির গ্রীষ্মকালীন বাসভবন স্কটল্যান্ডের বালমোরাল প্রাসাদ। ম্যাককার্থি স্টোনের সমীক্ষা অনুসারে, বাকিংহাম প্যালেসে ৭৭৫টি কক্ষ রয়েছে। এটিকে বিশ্বের সবচেয়ে দামি বাড়ি বলে মনে করা হয়। এর আনুমানিক মূল্য ১০৩ কোটি ডলার। মার্কিন সংবাদমাধ্যম বিজনেস ইনসাইডার জানিয়েছে, রানির জন্য প্রাসাদে ১ হাজার ১৩৩ জন কর্মকর্তা-কর্মচারী দায়িত্বে ছিলেন। যদিও এই সংখ্যা নিশ্চিত নয়। এর চেয়ে বেশি হতে পারে। তারা কেবল রানির কাজগুলোই করেন। বিজনেস ইনসাইডার জানায়, ২০২০-২১ অর্থবছরে এদের বেতন, পারিশ্রমিক এবং অন্যান্য খাতে ব্যয় হয়েছিল ৪৮২ কোটি ৩২ লাখ টাকা (৪৪ দশমিক এক মিলিয়ন পাউন্ড)।\n\nসরকার থেকেই পান কোটি কোটি টাকা\n\nপ্রিন্স হ্যারির স্ত্রী প্রিন্সেস মেগান মার্কেল গত মার্চে অপরাহ উইনফ্রেকে দেওয়া সাক্ষাত্কারে জানান, ব্রিটিশ রাজপরিবার যেন একটা ফার্ম। রাজা জর্জ তৃতীয় এবং ব্রিটিশ পার্লামেন্টের মধ্যে একটি চুক্তি হয়েছিল। ঐ চুক্তি অনুযায়ী, রাজা জর্জ তার সমস্ত সম্পত্তি পার্লামেন্টকে দেন। বিনিময়ে রাজপরিবারকে ব্রিটিশ সরকার প্রতি বছর একটা থোক বরাদ্দ দেয়। একে আগে ‘নাগরিক তালিকা’ বলা হলেও ২০১২ সাল থেকে ‘সার্বভৌম অনুদান’ হিসেবে পরিচিতি পায়। চুক্তি অনুযায়ী, করদাতাদের তহবিল থেকে সার্বভৌম অনুদানের আকারে প্রতি বছর বিপুল পরিমাণ অর্থ পেতেন রানি। ২০২১-২২ সালে রাজপরিবারকে অনুদানের পরিমাণ ছিল প্রায় ৭৯৫ কোটি টাকা (৮৬ মিলিয়ন পাউন্ড)। রানির প্রাসাদ বাকিংহামের রক্ষণাবেক্ষণ এবং সম্পত্তির রক্ষণাবেক্ষণের জন্য এই টাকা রাজপরিবারকে দেওয়া হয়। রানিকে আলাদা করে কোনো টাকা বা বার্ষিক অনুদান দেওয়া হয় না। ফোর্বস ম্যাগাজিনের মতে, ২০২১ সাল নাগাদ রাজপরিবারের রিয়েল এস্টেটের সম্পদ ছিল প্রায় ২ হাজার ৮০০ কোটি ডলার। ব্রিটেনের রয়্যাল ফার্ম ‘মনার্ক পিএলসি’ নামে পরিচিত। যদিও ক্রাউন এস্টেট মারফত জমি এবং অন্যান্য হোল্ডিংয়ের মাধ্যমে প্রতি বছর বিশাল তহবিল আসে, তবে এটি রানি বা অন্য কোনো সদস্যের ব্যক্তিগত সম্পত্তি নয়। ক্রাউন এস্টেট আধা-স্বাধীন পাবলিক বোর্ড দ্বারা পরিচালিত। ২০২১-২২ এর জুনে ক্রাউন এস্টেট থেকে প্রায় ৩২ কোটি ডলারের রাজস্ব আদায় হয়েছে, যা গত বছরের তুলনায় ৪ কোটি ৩০ লাখ ডলার বেশি। প্রকৃতপক্ষে, সার্বভৌম অনুদানের আকারে যা দেওয়া হয় তা এই রাজস্বের অংশ, যা শুরুতে ১৫ শতাংশ ছিল। ২০১৭-১৮ সালে তা বাড়িয়ে ২৫ শতাংশ করা হয়। এখন ২০২৮ সালের মধ্যে ফের তা ১৫ শতাংশে কমিয়ে আনার সিদ্ধান্ত হয়েছে।\n\nদুর্নাম তাকে ছুঁতে পারেনি\n\nঝড়ের মেঘ কেটে গেছে। আরো কিছু তাত্পর্যপূর্ণ ঘটনা এসেছে এবং গেছে। বিবিসির সাবেক রয়্যাল করেসপন্ডেন্ট পিটার হান্ট জানান, আমরা সবাই রানির বাইরের জীবন সম্পর্কে জানি। তার বন্ধুরা বলেন, ব্যক্তিগত জীবনে প্রাসাদের ভেতরে তিনি ছিলেন খুবই বিনয়ী এবং তার রসবোধ ছিল। তিনি ছিলেন এমন এক নারী যাকে দেখে সমীহ জাগতো এবং একই সঙ্গে তার হাসির মাধ্যমে দ্যুতি ছড়াতেপারতেন। তার সমালোচনাকারীরা মনে করতেন, তিনি ছিলেন নাগালের বাইরে এবং তার কাছে যাওয়া যেত না। কিন্তু তার অগণিত ভক্তরা বলেন, তিনি কখনো জনগণের শ্রদ্ধা হারাননি। উইন্ডসর ক্যাসেলের অন্য সদস্যদের যেভাবে কেলেঙ্কারি স্পর্শ করেছে সেটি রানির ক্ষেত্রে হয়নি। জীবনভর তার একাকী দায়িত্বে খ্রিষ্টান ধর্ম এবং তার স্বামী সমর্থন জুগিয়েছেন। পিটার হান্ট মনে করেন, উইন্ডসর হাউজ এখন তার ছেলের হাতে, যার মেয়াদ তার মায়ের চেয়ে সংক্ষিপ্ত হবে। এখন সুযোগ এসেছে একজন দীর্ঘজীবী এবং লাজুক রানি, যিনি জনগণের ভালোবাসা পেয়েছেন, তার জীবনের প্রতি আলোকপাত করার।",
    "২০২২ কি ইতিহাসের সবচেয়ে শুষ্ক বছর হতে চলেছে?": "গোটা ইউরোপ ও চীনের কিছু অংশে এবারের গ্রীষ্মে তাপমাত্রার সর্বোচ্চ রেকর্ড হয়েছে। খরার কারণে আফ্রিকায় লাখ লাখ লোক খাদ্য ঝুঁকিতে পড়েছে। আমেরিকার পশ্চিমাঞ্চলে বৃষ্টি হচ্ছেই না বললেই চলে। বিজ্ঞানীরা বলছেন, এবার উষ্ণ ও শুষ্ক ঋতু রেকর্ড করতে পারে, কিন্তু গত কয়েক মাস কি রেকর্ড পরিমাণে শুষ্ক আবহাওয়া ছিল? বা পৃথিবী আসলে কতটা শুষ্ক? এসব বিষয় নিয়ে এক ধরনের উৎকণ্ঠা বিরাজ করছে। বিজ্ঞানীদের খরা পরিস্থিতির একটি পরিমাপ মাটির আর্দ্রতার স্তরের উপর ভিত্তি করে করা হয়। স্যাটেলাইটের মাধ্যমেও খরার চিত্র ফুটে উঠে।\n\nসম্প্রতি আবহাওয়ার ধরণ কতটা চরম হয়েছে তার একটি চিত্র তৈরি করতে গত তিন মাসের এই শুষ্ক অবস্থাকে এই শতাব্দীর শুরু থেকে গড় অবস্থার সঙ্গে তুলনা করা হয়। যেখানে মাটির অবস্থা ও তাপমাত্রার তথ্য-উপাত্ত উভয়ের ওপর ভিত্তি করে মাটির আর্দ্রতার অসঙ্গতি তথ্য তুলে ধরা হয়। দেখা যাচ্ছে যে, বেশিরভাগ ইউরোপ এই গ্রীষ্মে ২০০১ সাল থেকে ২০১৬ সালের এই সময়ে গড় আবহাওয়ার তুলনায় অনেক বেশি শুষ্ক ছিল। অন্যত্র, চীনের পশ্চিমে আবহাওয়া খুব শুষ্ক হয়েছে, অনেক অঞ্চল আবার চরম খরার সম্মুখীন হয়েছে। সাব-সাহারান আফ্রিকা ও মার্কিন যুক্তরাষ্ট্রের বেশ কিছু অংশেও শুষ্ক অবস্থা বিরাজমান ছিল। ইউরোপীয় ইউনিয়নের পরিবেশবিষয়ক কর্মসূচির তথ্য অনুযায়ী, ইউরোপে ৫০০ বছরে খরার সর্বোচ্চ রেকর্ড হয়েছে এবার। আগস্টের শেষের দিকে ইউরোপের প্রায় অর্ধেকে চরম শুষ্কতা দেখা দেয়।\n\nবিজ্ঞানীরা বলছেন জলবায়ু পরিবর্তন মানে ইউরোপ আরও ঘন ঘন ও ক্রমাগত খরার মুখে পড়তে থাকবে। এ বছরের শুষ্ক পরিস্থিতি এরই মধ্যে কৃষি, পরিবহন ও জ্বালানি উৎপাদনকে ব্যাহত করছে। রাইন, একটি প্রধান নদী ও কার্গো রুট। এবারের গ্রীষ্মে নদীটির পানি নিম্নস্তরে নেমে গেছে, যার ফলে শিপিং কার্যক্রম ব্যাহত হচ্ছে। গত জুন থেকে আগস্টের মধ্যে সময়কাল ছিল রেকর্ডে সর্বোচ্চ উষ্ণতম। আগস্টে ইইউর একটি প্রতিবেদনে আরও অন্তত তিন মাস ‘উষ্ণ ও শুষ্ক’ অবস্থার পূর্বাভাস দেওয়া হয়। ইউরোপে অতীতেও খরার সর্বোচ্চ রেকর্ড হয়েছে। কিন্তু সম্প্রতি কয়েক বছর ধরে উচ্চ তাপমাত্রার রেকর্ড হচ্ছে, যেটি সংকটকে আরও ঘনীভূত করছে। রাইনে খরার কারণে ৩০ সেন্টিমিটার পানি শুকাতে বাকি আছে মাত্র। পটসডাম ইনস্টিটিউট ফর ক্লাইমেট ইমপ্যাক্ট রিসার্চের গবেষক ড. ফ্রেড হ্যাটারম্যান বলেছেন, ‘আমরা গত পাঁচ বছর ধরে একটানা খরার সম্মুখীন হচ্ছি এবং এ বছরে শত শত বছরের মধ্যে সবচেয়ে খারাপ পরিস্থিতি সৃষ্টি হয়। বিষয়টি শুধু কম বৃষ্টি হওয়া নয়, আরও বেশি উষ্ণ পরিস্থিতি সৃষ্টি হয়েছে, তাই সামগ্রিক মাটির আর্দ্রতা হ্রাস পেয়েছে’।\n\nচীনে খরা আবার বন্যা দুই ধরনের পরিস্থিতি তৈরি হয় এবার। এই গ্রীষ্মে, চীনে উচ্চ তাপমাত্রার রেকর্ড হয়েছে। এমন পরিস্থিতি দুই মাসেরও বেশি সময় স্থায়ী হয়। ৬০-র দশকে রেকর্ড শুরু হওয়ার পর থেকে এটির স্থায়ীত্ব বেশি বলছে, চীনের আবহাওয়াবিষয়ক প্রশাসন। চরম তাপমাত্রা ও বৃষ্টিপাতের অভাবে চীনের বৃহত্তম নদী ইয়াংজি সংকুচিত হয়ে গেছে। চীনের সরকারি তথ্য অনুযায়ী, আগস্ট মাসে নদী সংলগ্ন এলাকায় ৬০ শতাংশ কম বৃষ্টিপাত হয়েছে। দক্ষিণ চীনের বিশাল এলাকা খরার সঙ্গে লড়াই করলেও, উত্তরাঞ্চলে ভারি বৃষ্টিপাতের ফলে বন্যা দেখা দিয়েছে। উত্তর চীনের লিয়াও নদী ১৯৬১ সাল থেকে দ্বিতীয় সর্বোচ্চ রেকর্ড করেছে জল নিচে নামার দিক থেকে।\n\nচীনের বার্ষিক জলবায়ু পরিবর্তন সমীক্ষা বলছে, দেশজুড়ে ২০১২ সাল থেকে বৃষ্টিপাত ক্রমাগত বৃদ্ধি পেয়েছে। গত জুলাই মাসে, চীন সরকার ৮টি খরা সতর্কতা এবং ১৩ হাজার ভারি বৃষ্টির সতর্কতা জারি করে। ২০১৯ সালের একই সময়ে ২৮টির বেশি খরা সতর্কতা এবং ১০ হাজার ভারি বৃষ্টির সতর্কতা জারি ছিল দেশটিতে।চরম ভেজা ও শুষ্ক উভয় অবস্থাই বিশ্বজুড়ে জলবায়ু পরিবর্তনের একটি বিশেষ বৈশিষ্ট্য বলে লক্ষ্য করা যাচ্ছে।\n\nইউএস ন্যাশনাল একাডেমি অব সায়েন্সেস-এর জল বিশেষজ্ঞ পিটার গ্লিক বলেছেন,‘সাইবেরিয়া ও পশ্চিম মার্কিন যুক্তরাষ্ট্রের মতো যখন খরার অঞ্চল বৃদ্ধি পায়, তখন সেই জল একটি ছোট এলাকায় অন্যত্র পড়ে, বন্যার মতো অবস্থা সৃষ্টি করে’। আফ্রিকায় দুর্ভিক্ষের আশঙ্কা করা হচ্ছে। পূর্ব ইথিওপিয়া, উত্তর কেনিয়া ও সোমালিয়ায় খরা পরিস্থিতির কারণে জাতিসংঘ সতর্ক করেছে, প্রায় ২ কোটি ২০ লাখ মানুষ খাদ্য ঝুঁকিতে পড়তে পারে।\n\nঅক্সফাম বলছে, ‘আমরা এখন মহাদেশের সেই অংশে উচ্চ তাপমাত্রাসহ খুব কম বৃষ্টিপাতের তৃতীয় বছরে আছি’। সোমালিয়ায় গত মার্চ থেকে মে মাস পর্যন্ত এই মৌসুমে বৃষ্টিপাত গত ছয় দশকের মধ্যে সবচেয়ে কম হয়েছে। কঙ্গো ও উগান্ডার বড় অংশ গড়ে বেশি শুষ্ক অবস্থার সম্মুখীন হয়েছে। কিন্তু দক্ষিণ সুদান, মৌরিতানিয়া ও সেনেগালের মতো কিছু দেশে কীভাবে ভয়াবহ বন্যা হয়েছে এবার। দক্ষিণ আফ্রিকার অনেক অংশে স্বাভাবিক মাত্রার চেয়ে অনেক বেশি বৃষ্টিপাত হয়েছে।\n\n২০২১ সালে বিশ্বব্যাংকের একটি প্রতিবেদনে উল্লেখ করা হয়, সামগ্রিকভাবে ‘১৯৭০-৭৯ সালের তুলনায়, খরা ও বন্যার সংখ্যা ২০১০-১৯ সালের মধ্যে যথাক্রমে প্রায় তিনগুণ এবং দশগুণ বেড়েছে। যুক্তরাষ্ট্রে খরা পরিস্থিতিও প্রকট আকার ধারণ করে। মার্কিন যুক্তরাষ্ট্রের পশ্চিমে খরা পরিস্থিতি স্বাভাবিক ঘটনা হয়ে দাঁড়িয়েছে। এই অঞ্চলে বছরের পর বছর শুষ্ক ও উত্তপ্ত আবহাওয়া বিরাজ করছে। গত ফেব্রুয়ারিতে প্রকাশিত একটি প্রতিবেদনে, বিজ্ঞানীরা বলেন আমেরিকার পশ্চিমে গত দুই দশকে ১২শ বছরের মধ্যে সবচেয়ে চরম খরা পরিস্থিতি দেখা গেছে। এই গ্রীষ্মে, গরম ও শুষ্ক আবহাওয়র কারণে বেশ কয়েকটি রাজ্যে বনে আগুন লেগেছে এবং জল সঞ্চয়ের মাত্রা কমে গেছে। নাসার তথ্য বলছে, লেক পাওয়েল মার্কিন যুক্তরাষ্ট্রের দ্বিতীয় বৃহত্তম জলাধার যা অ্যারিজোনা ও উটাহকে ঘিরে রয়েছে। এটি ৬০ এর দশকের পর থেকে সর্বনিম্ন স্তরে রয়েছে। জলবায়ু মডেলগুলো আভাস দেয় যে আগামী দশকগুলোতেও এই অঞ্চলে গড় হিসাব থেকে অনেক কম বৃষ্টিপাত হবে।",
    "আরিয়ানের ব্যান্ডে একজনই সদস্য": "ইংরেজি মাধ্যমে পড়াশোনা করা ইংরেজি গানের ভক্ত আরিয়ানের বাংলা উচ্চারণ অত ভালো নয়। নিজের এই ঘাটতি তিনি নিজেই বুঝতে পারে। নতুন নতুন গানের চর্চা করে তাই ঘাটতি পূরণের চেষ্টা করছে। সামনে আর কী কী চ্যালেঞ্জ ছিল? আরিয়ান বলে, ‘আর কিছুতে তেমন কোনো সমস্যা হয়নি। কারণ, ইংরেজি গানের তুলনায় বাংলা গানের কম্পোজিশন সহজ।’ তবে হ্যাঁ, আরও একটা চ্যালেঞ্জ ছিল। সেটা হলো, মা আর বন্ধুদের কাছে নিজেকে প্রমাণ করা। শুরুতে অনেকেই বলেছেন, তোমাকে দিয়ে হবে না, এগুলো বাদ দাও। কিন্তু আরিয়ান চেষ্টা চালিয়ে গেছে।\n\nপ্রাতিষ্ঠানিকভাবে কখনোই কিন্তু গান শেখেনি আরিয়ান। গাইতে গাইতে গায়েন। তবে শিক্ষকের নাম যদি বলতেই হয়, ‘তিনি’ আর কেউ নন, ইউটিউব। আরিয়ান বলে, ‘ছোটবেলা থেকেই গিটার বাজাতে পারতাম। বাবাকে দেখে শেখা। করোনার সময় ইউটিউব দেখে দেখে বেশ কয়েকটা বাদ্যযন্ত্র বাজানো শিখেছি। আসলে যার হাতের মুঠোয় ইউটিউব আছে, তার আর কোনো শিক্ষকের দরকার হয় না। ইচ্ছা থাকলে ইউটিউব দেখে সব শেখা সম্ভব।’\n\nতারকাখ্যাতি উপভোগ করছেন কি না, জানতে চাইলে বলে, ‘না, আমি তো কলেজে যাই আর বাসায় আসি। বাসায়ই থাকি। এর বাইরে বের হই না তেমন। বন্ধুও দু–একজন। ওদের সঙ্গে কলেজেই দেখা হয়। নিজের মতো থাকি। গান গাই। আমার আসলে আড্ডা, হইচই, এসব ভালো লাগে না।’\n\nচট্টগ্রামের ছেলে আরিয়ান সামনে এ লেভেল পরীক্ষা দেবেন। ও লেভেলে বিজ্ঞান নিয়ে তার ‘শিক্ষা’ হয়ে গেছে। তাই এ লেভেলে বাণিজ্য নিয়ে পড়ছে সে। ভবিষ্যতে পড়ালেখার বিষয় যা-ই হোক, গান ছাড়বে না, এ কথা জোর দিয়েই বলল।",
    "মৌলভীবাজারের ছোট্ট এক গ্রাম থেকে তাওরেম যেভাবে পৌঁছলেন মঙ্গোলিয়ায়": "ও হ্যাঁ, তাওরেমের থিসিস প্রকল্পটি নিয়ে এবার বলা যাক। শিরোনাম ছিল—ব্লারিং দ্য লাইন (মুছে ফেল সীমারেখা)। শহরের উচ্চবিত্ত, মধ্যবিত্ত, নিম্নবিত্তের মাঝখানে যে অদৃশ্য সীমারেখা, সেটাই মুছে ফেলতে চেয়েছেন তাওরেম। বস্তিবাসীর জন্য একটি উদ্যোক্তা মডিউল তৈরি করেছেন তিনি। ট্রেনিং সেন্টার, বাচ্চাদের থাকার জায়গা, ওয়ার্কস্টেশন—সব মিলিয়ে বস্তির মানুষের জন্য একটি আবাসের নকশা করেছেন তিনি।\n\nতাওরেম বলেন, ‘শহরের বস্তিগুলোয় দিন দিন মানুষ বাড়ছে। সে তুলনায় বস্তির আর্থসামাজিক পরিবর্তন তেমন দেখা যায় না। ফলে শহরের জন্য বস্তিগুলো একসময় বোঝা হয়ে ওঠে। সেই জায়গা থেকেই আমার এ প্রকল্পের কথা ভেবেছি।’\n\nনিজ সম্প্রদায়ে তাওরেম হয়ে উঠেছেন একজন উদাহরণ। যে এলাকার মানুষ বুয়েটে পড়ার কথা ভাবতে পারত না, স্থাপত্যবিদ্যা বিষয়ে যাদের পরিষ্কার কোনো ধারণাও ছিল না, সেখান থেকে তাদের মেয়ে এখন শুধু এই বিদ্যা নিয়ে পড়ছেই না, বাইরে থেকে পুরস্কারও আনছে। পুরস্কার, সনদ, সম্মেলন—সবকিছু ছাপিয়ে এটিই তাওরেমের বড় অর্জন।",
    "রানির বিদায়ে যুক্তরাজ্যে যা যা বদলাবে": "১৯৫২ সালের ৬ ফেব্রুয়ারি ব্রিটেনের রাজা ষষ্ঠ জর্জ ঘুমের মধ্যে মারা গেলে কেনিয়া সফররত তার জ্যেষ্ঠ কন্যা",
    "গত আড়াই দশকে ৫ শতাংশ ম্যানগ্রোভ হারিয়েছে পশ্চিম ভারত মহাসাগরীয় দেশগুলি": "ম্যানগ্রোভ অরণ্যের প্রসঙ্গ আসলে, প্রথমেই চর্চায় উঠে আসে সুন্দরবন এবং লাতিন আমেরিকায় আমাজন অববাহিকার কথা। তবে সামান্য হলেও তাঞ্জানিয়া, কেনিয়া, মাদাগাস্কার, মোজাম্বিকের মতো ভারত মহাসাগরের পশ্চিম অবস্থিত আফ্রিকান (Africa) দেশগুলিতেও ছড়িয়ে রয়েছে ম্যানগ্রোভ অরণ্য (Mangrove Forest)। যা বিশ্বের মোট ম্যানগ্রোভের প্রায় ৫ শতাংশ। তবে মানব সভ্যতার দৌরাত্ম্যে এবার ধ্বংস হতে বসেছে সেটুকুও। বিগত আড়াই দশকে ৫ শতাংশ ম্যানগ্রোভ হারিয়েছে পশ্চিম ভারত মহসাগরীয় দেশগুলি। সম্প্রতি এমনই তথ্য উঠে এল আন্তর্জাতিক গবেষণায়।\n\nওয়েটল্যান্ড ইন্টারন্যাশনাল, ইন্টারন্যাশনাল ইউনিয়ন ফর দ্য কনজারভেশন অফ নেচার এবং ওয়ার্ল্ড ওয়াইল্ডলাইফ ফান্ডের যৌথ তত্ত্বাবধানে এই গবেষণা চালিয়েছিলেন গবেষকরা। ১৯৯৬ সাল থেকে ২০২০— স্যাটেলাইটের মাধ্যমে সংগ্রহ করা হয়েছিল এই ২৫ বছরের তথ্য। সেই ছবি বিশ্লেষণ করেই নির্ণয় করা হয় ম্যানগ্রোভ বনভূমি হ্রাসের মাত্রা।\n\nগ্লোবাল ম্যানগ্রোভ ওয়াচের গবেষক ও সমুদ্র-বিজ্ঞানী পল এরফতেমাইজার জানাচ্ছেন, বিগত ২৫ বছরে ৩০ হাজার হেক্টর ম্যানগ্রোভ হারিয়েছে আফ্রিকান দেশগুলি। কাঠ সংগ্রহ, কৃষিজমির বিস্তার, বসতিস্থাপন-সহ একাধিক কারণ জড়িয়ে রয়েছে অরণ্য ধ্বংসের পিছনে। তাছাড়াও সাম্প্রতিক সময়ে জলবায়ু পরিবর্তনের জন্য প্রকোপ বেড়েছে ঝড় ও বন্যার। পরিসংখ্যানের হিসাবে দেখতে গেলে ২০০৭ সাল পর্যন্ত অরণ্যের পরিমাণ মোটামুটি স্থিতিশীল ছিল গোটা অঞ্চলেই। তবে তার পর থেকেই ক্রমশ ধারাবাহিকভাবে বেড়েছে ধ্বংসলীলা, অরণ্য-নিধনের মাত্রা।\n\nসাধারণ গাছের থেকে ম্যানগ্রোভ প্রায় ৫ গুণ কার্বন শোষণ করতে সক্ষম বলেই জানাচ্ছেন গবেষকরা। অর্থাৎ, সবমিলিয়ে ৮৪ কোটি টন কার্বন শোষণ করার ক্ষমতা ছিল পশ্চিম ভারত মহাসাগরীয় অঞ্চলের। ২০ কোটি ব্যারেল খনিজ তেল থেকে উৎপন্ন কার্বন-ডাই-অক্সাইডের সমতুল্য। গবেষকদের মতে, ম্যানগ্রোভ ধ্বংসের কারণে ক্রমশ উষ্ণতা বাড়ছে আফ্রিকার। খরার প্রকোপ বাড়ছে পশ্চিম ভারত মহাসাগরীয় এই দেশগুলিতে। একইসঙ্গে ধ্বংস হচ্ছে বাস্তুতন্ত্রও।\n\nতবে আশঙ্কার বিষয় হল, এই ম্যানগ্রোভ সংরক্ষণে এখনও পর্যন্ত সেভাবে কোনো পদক্ষেপই নেয়নি সংশ্লিষ্ট অঞ্চলের সরকারগুলি। এমনকি সংরক্ষণ প্রকল্পের জন্য তাদের কাছে বিশেষ কোনো পরিসংখ্যান, তথ্য এবং প্রশাসনিক পরিকাঠামোও নেই বলে দাবি করছেন আন্তর্জাতিক গবেষকরা। তবে স্থানীয় ও প্রাচীন জনগোষ্ঠীর মানুষদের সঙ্গে যৌথভাবে কাজ করলে এই অরণ্যকে নতুন করে পুনরুজ্জীবিত করে তোলা সম্ভব বলেই অভিমত গবেষকদের।\n\nপ্রাথমিকভাবে তাঞ্জানিয়ার রুফুজি ডেল্টা এবং মোজাম্বিকের জাম্বেজি ডেল্টার অরণ্যে নতুন করে প্রাণ ফিরিয়ে দেওয়াই লক্ষ্য গবেষকদের। ইতিমধ্যেই এই প্রকল্পের জন্য অর্থ বরাদ্দ করেছে ওয়ার্ল্ড ওয়াইল্ডলাইফ ফান্ড। মজে যাওয়া খালগুলিকে সংযুক্ত করা হয়েছে সমুদ্রের সঙ্গে। তাছাড়াও চলছে ১০ কোটি চারা রোপণের কাজ। আগামীদিনে এই প্রকল্পই গ্রিন-ওয়াল হয়ে দাঁড়াবে আফ্রিকার, আশাবাদী গবেষকরা…\n\nPowered by Froala Editor",
    "আবারও বাংলাদেশি হাফেজের বিশ্বজয়": "তেহরান (ইকনা): সৌদি সরকারের তত্ত্বাবধানে অনুষ্ঠিত ৪২তম বাদশাহ আবদুল আজিজ আন্তর্জাতিক কোরআন প্রতিযোগিতায় তৃতীয় স্থান অর্জন করেছে বাংলাদেশের হাফেজ সালেহ আহমদ তাকরীম। স্থানীয় সময় বুধবার (২২ সেপ্টেম্বর) রাতে মক্কার পবিত্র হারাম শরিফে অনুষ্ঠিত বর্ণাঢ্য অনুষ্ঠানে চূড়ান্ত বিজয়ীদের নাম ঘোষণা করা হয়।\n\nসৌদি সরকারের তত্ত্বাবধানে অনুষ্ঠিত ৪২তম বাদশাহ আবদুল আজিজ আন্তর্জাতিক কোরআন প্রতিযোগিতায় তৃতীয় স্থান অর্জন করেছে বাংলাদেশের হাফেজ সালেহ আহমদ তাকরীম। স্থানীয় সময় বুধবার (২২ সেপ্টেম্বর) রাতে মক্কার পবিত্র হারাম শরিফে অনুষ্ঠিত বর্ণাঢ্য অনুষ্ঠানে চূড়ান্ত বিজয়ীদের নাম ঘোষণা করা হয়। এ সময় এক লাখ রিয়াল (প্রায় সাড়ে ২৭ লাখ টাকা) পুরস্কার ও সম্মাননা ক্রেস্ট দেওয়া হয়। পুরস্কার বিতরণ অনুষ্ঠানে সৌদি বাদশাহ সালমানের প্রতিনিধি হিসেবে উপস্থিত ছিলেন তাঁর উপদেষ্টা ও মক্কা নগরীর গভর্নর খালেদ আল ফয়সাল বিন আবদুল আজিজ এবং দেশটির ইসলাম ও দাওয়াহ বিষয়ক মন্ত্রী আবদুল লতিফ বিন আবদুল আজিজ আলে শেখসহ গুরুত্বপূর্ণ ব্যক্তিবর্গ।\n\nসৌদির ইসলাম বিষয়ক মন্ত্রণালয় সূত্রে এসব তথ্য জানা যায়।\n\nগত ১০ সেপ্টেম্বর থেকে আন্তর্জাতিক এ প্রতিযোগিতার কার্যক্রম শুরু হয়। আন্তর্জাতিক এ প্রতিযোগিতার ৪২ বছরের ইতিহাসে এবারই প্রথম বিশ্বের ১১১টি দেশ থেকে ১৫৩ জন প্রতিযোগী অংশ নেয়। দীর্ঘ চার দশকে এ প্রতিযোগিতায় অংশ নেয় বিভিন্ন দেশের ছয় হাজার ৪৫৩ জন। পাঁচ ক্যাটাগরিতে বাংলাদেশ ছাড়াও মিসর, সুদান, সৌদি আরব, কিরগিস্তান, বাহরাইন, মরক্কো, ইন্দোনেশিয়া, গাম্বিয়া, লিবিয়া, কেনিয়া, থাইল্যান্ড, মধ্য আফ্রিকা ও জার্মানি থেকে মোট ১৫ প্রতিযোগীকে দেওয়া হয় ২৭ লাখ রিয়াল পুরস্কার। প্রত্যেকের জন্য বিমানে যাওয়া-আসা ছাড়াও ওমরাহ পালন, মদিনা নগরীসহ বিভিন্ন ঐতিহাসিক স্থানে ভ্রমণের ব্যবস্থা করা হয়। এতে সৌদি আরবসহ ইন্দোনেশিয়া, ক্যামেরুন ও মৌরতানিয়ার কোরআন বিশেষজ্ঞ শিক্ষকরা বিচারকের দায়িত্ব পালন করেন।\n\nএর আগে গত ১৬ জুন লিবিয়ার রাজধানী বেনগাজিতে অনুষ্ঠিত আন্তর্জাতিক হিফজুল কোরআন প্রতিযোগিতায় ৪০টি দেশের মধ্যে সালেহ আহমাদ তাকরীম সপ্তম স্থান অর্জনের পাশাপাশি সর্বকনিষ্ঠ প্রতিযোগী হিসেবে বিশেষ সম্মাননা লাভ করে। তা ছাড়া গত ৫ মার্চ ইরানের রাজধানী তেহরানে অনুষ্ঠিত ৩৮তম আন্তর্জাতিক কোরআন প্রতিযোগিতায় ২৯টি দেশের মধ্যে প্রথম স্থান অর্জন করে।",
    "ফিজিতে যেভাবে ইসলাম আসে": "তেহরান (ইকনা): দক্ষিণ প্রশান্ত মহাসাগরের পূর্বপ্রান্তে ক্ষুদ্র একটি দেশের নাম ফিজি। ইন্টারন্যাশনাল ডেটলাইনে অবস্থিত পৃথিবীর একমাত্র আবাদি অঞ্চল এটি। এ ডেটলাইনের পাশেই রয়েছে একটি মনোরম মসজিদ। এখান থেকেই প্রতিদিন পৃথিবীর সর্বপ্রথম আজান শোনা যায়।\n\nএখানেই প্রতিদিন সবার আগে সূর্য ওঠে। তিন শর বেশি ছোট-বড় দ্বীপ নিয়ে গড়ে উঠেছে এই নজরকাড়া দেশ। তার বেশির ভাগ দ্বীপই এখনো অনাবাদি এবং আয়তনেও খুবই ক্ষুদ্র। দুটি দ্বীপ বেশ বড়। ফিজির বেশির ভাগ শহর এ দুটি দ্বীপে অবস্থিত। সবচেয়ে বড় দ্বীপটির নাম হলো ভিতি\n\n(Viti)| রাজধানী সুভা (Suva) এখানেই অবিস্থত। দ্বিতীয় দ্বীপ ভেনিয়া (Vania) । প্রাগৈতিহাসিককাল থেকে যারা এই ফিজির দ্বীপগুলোতে বসবাস করছে, তাদের ‘কাভেতি’ বলা হয়। প্রচলিত আছে, তারা আফ্রিকার টাঙানেকা থেকে এসে এখানে বসতি গড়েছিল। টাঙানেকাই বর্তমান কেনিয়া। কোনো কোনো ইতিহাসবিদের মতে, তারা মূলত ইন্দোনেশিয়া থেকে আগত। তবে তাদের অবয়বে আফ্রিকা এবং দক্ষিণ এশিয়ার ছাপ দীপ্যমান।\n\nআয়তন : ১৮২৭৪ বর্গ মাইল।\n\nভাষা : ইংরেজি, ফিজিয়ান ও হিন্দি।\n\nজনসংখ্যা : ২০২২ সালের আদমশুমারি অনুযায়ী ৯ লাখ ৪৩ হাজার ৭৩৭ জন।\n\nধর্ম : ২০০৭ সালের জরিপ অনুযায়ী প্রোটেস্ট্যান্ট ৪৫ শতাংশ, হিন্দু ২৭.৯ শতাংশ, রোমান ক্যাথলিক ৯.১ শতাংশ, মুসলিম ৬.৩ শতাংশ ও শিখ ০.৩ শতাংশ।\n\nইংরেজদের শাসন : এখানে ইংরেজদের আগমন ঘটে অষ্টাদশ শতাব্দীতে। তারা এ অঞ্চলকে নিজেদের কলোনি বানিয়ে নেয়। এখানকার জনসংখ্যার ৪৭.৬ শতাংশ ভারতীয় বংশোদ্ভূত। তাদের মধ্যে হিন্দুর সংখ্যাই বেশি ছিল।\n\nমুসলমানদের আগমন ও অবস্থা : এই অঞ্চলে ইসলাম আসে ভারতীয়দের মাধ্যমে, সাম্রাজ্যবাদী ইংরেজরা যখন এই অঞ্চলে তাদের রাজত্ব প্রতিষ্ঠা করে, তখন লক্ষ করে যে এখানকার আদিবাসীরা চাষাবাদে একেবারে অজ্ঞ-অনভিজ্ঞ। ইংরেজ গভর্নর তখন চিন্তা করল, ভারতীয় অভিজ্ঞ চাষিদের এখানে নিয়ে এলে ভালো হবে। ভারতও তখন তাদের সাম্রাজ্যবাদী কলোনি। সেই সূত্রেই এই অঞ্চলে বহু ভারতীয়কে নিয়ে আসা হয়। তাদের একাংশের মাধ্যমেই এ অঞ্চলে ইসলামের প্রচার ঘটে। সর্বপ্রথম ইসলাম ধর্মাবলম্বীদের যাঁরা এখানে এসেছিলেন, তাঁরা নামাজ, রোজা প্রভৃতি ধর্মীয় মৌলিক বিষয় মেনে চলতেন। তাঁরা ইসলামের প্রতীকী বিষয়গুলোর প্রতি যত্নবান ছিলেন। তারাই এখানে প্রথম মসজিদ নির্মাণ করেন। কিন্তু যেহেতু নতুন প্রজন্মের ধর্মীয় শিক্ষা-দীক্ষার ব্যবস্থা ছিল না; তা ছাড়া হিন্দু, খ্রিস্টান ও শিখদের সঙ্গে ছিল সার্বক্ষণিক মেলামেশা। ফলে ধীরে ধীরে দ্বীনের অনুসরণ ও ধর্মীয় আমল-আচরণ ম্লান ও প্রাণহীন হয়ে পড়ে। অবশেষে দ্বীনি দাওয়াতের উসিলায় আল্লাহ তাআলা এখানে দ্বীনের আলো পুনরুজ্জীবিত করেন। সর্বপ্রথম সম্ভবত ১৯৬৭ সালে জাম্বিয়া থেকে তাবলিগ জামাতের আগমন হয়। তারাই ধর্মের প্রতি ফিরে আসার প্রেরণা জাগিয়ে তোলে। এখানকার অধিবাসীরাও তাদের ধর্মীয় কর্তব্যের কথা জানতে পারে। নতুন নতুন মসজিদ নির্মাণ শুরু হয়। সেখানে শিশুদের প্রাথমিক শিক্ষার উদ্দেশ্যে মক্তব প্রতিষ্ঠিত হয়। আলহামদুলিল্লাহ, এখন দেশজুড়ে ধর্মীয় তত্পরতা সযত্নে চলমান।",
    "cheetahs facing the threat of extinction: সাত দশক পর ভারতে এল চিতা, কেন বিলুপ্ত হয়ে গিয়েছিল এদেশ থেকে": "আফ্রিকার নামিবিয়া থেকে ভারতের মধ্যপ্রদেশের কুনো বন্যপ্রাণী অভয়ারণ্যে আটটি চিতা নিয়ে আসা হয়েছে। ১৯৫২ সালে চিতাকে ভারতে বিলুপ্ত প্রাণী হিসেবে ঘোষণা করা হয়। তারপর থেকে দীর্ঘ ৭০ বছর পর আজ (১৭ সেপ্টেম্বর) মধ্যপ্রদেশের কুনো ন্যাশন্যাল পার্কে নরেন্দ্র মোদীর ৭২তম জন্মদিন উপলক্ষে নামিবিয়া থেকে আনা আটটি চিতা বাঘ ছাড়া হলো।\n\nবন মন্ত্রকের আশা, দীর্ঘ সময় ধরে ভারতে বিলুপ্ত থাকা চিতার সংখ্যা এদেশে ধীরে ধীরে বাড়বে।\n\nকেন ইরান থেকে চিতা আনা হল না?\n\nএকটা সময় ভারতে ছিল এশীয় প্রজাতির চিতা। বর্তমানে শুধু ইরানের বনেই এশীয় প্রজাতির চিতা আছে। সেটাও অবশ্য বেশি নয়, মাত্র ১২টি। তবে, আফ্রিকায় বেশ কিছু চিতা আছে। সেখানকার নামিবিয়া থেকেই আনা হল এই চিতাগুলোকে। প্রথমে চেষ্টা হয়েছিল এশীয় চিতা আনার। কারণ, তাহলে চিতাগুলো এদেশের জলবায়ুর সঙ্গে নিজেদের খাপ খাইয়ে নিতে পারবে। কিন্তু, ইরান চিতা দিতে রাজি হয়নি। তাই আফ্রিকা থেকেই চিতা আনা হল। কিন্তু, বিশ্বজুড়ে চিতা কেন বিলুপ্তির পথে?\n\nকেন শুধুমাত্র আফ্রিকা আর এশিয়াতেই চিতা পাওয়া যায়?\n\nচিতাদের বিবর্তন সম্পর্কিত একটি জনপ্রিয় তত্ত্ব বলে যে তারা আরেকটি বড় বিড়াল প্রজাতির প্রাণী, আমেরিকার পুমার মতই একই পূর্বপুরুষ থেকে এসেছে। যা থেকে বোঝা যায়, চিতা সেই সময়ে দুটি মহাদেশে সীমাবদ্ধ ছিল না। প্রায় ১০ থেকে ১২ হাজার বছর আগে, শেষ বরফ যুগের শেষের দিকে, চিতার বিলুপ্তির ঘটনা ঘটেছিল। সেই সময়ই চিতা-সহ বিশ্বের অনেক প্রাণী উত্তর আমেরিকা এবং ইউরোপ থেকে নিশ্চিহ্ন হয়ে যায়। শুধুমাত্র এশিয়া এবং আফ্রিকাতেই থেকে যায় চিতা।\n\nচিতার সংখ্যা কি দীর্ঘদিন ধরেই কম?\n\nএমনকী, ১৯০০ সালেও প্রায় লাখখানেক চিতা জীবিত ছিল। কিন্তু, পরে এর মাত্র দুটি প্রজাতি অবশিষ্ট থাকায় প্রজননের সমস্যা দেখা দেয়। জিনের বৈচিত্র্য হ্রাস পায়। রোগের ঝুঁকি বাড়ে। একইসঙ্গে, চিতারা আবহাওয়ার সঙ্গে নিজেদের খাপ খাওয়াতে অক্ষম হয়ে পড়ে। সরকার এবং নাগরিক সমাজের সমন্বয়ে গঠিত ইন্টারন্যাশনাল ইউনিয়ন ফর কনজারভেশন অফ নেচার (IUCN) অনুযায়ী, চিতা প্রধানত দক্ষিণ আফ্রিকার দেশগুলোয় যেমন আলজেরিয়া, বাৎসোয়ানা, মধ্য আফ্রিকার প্রজাতন্ত্র ইথিওপিয়া, কেনিয়া, দক্ষিণ আফ্রিকা এবং জিম্বাবোয়েতেই দেখা যায়।\n\nআরও পড়ুন- কংগ্রেসের মুখ্যমন্ত্রী বাঘেলের আমন্ত্রণে ছত্তিশগড়ে মন্দির পরিদর্শন ভাগবতের, ফাঁপড়ে বিজেপি\n\nএশীয় চিতার সংখ্যা কম কেন?\n\nআগে, এশীয় চিতা আরব উপদ্বীপ থেকে ভারতীয় উপমহাদেশ পর্যন্ত বিস্তৃত ছিল। এশীয় চিতার চেহার আফ্রিকার চিতার চাইতে একটু ছোট। কিন্তু, নানা কারণে তাদের ব্যাপকহারে মৃত্যু হয়। বিশেষ করে মানুষের হাতেও বহু চিতার মৃত্যু ঘটেছে। ভারতীয় রাজারা বরাবরই শিকারে উৎসাহী ছিলেন। ব্রিটিশরাও ছিল শিকারে উৎসাহী। পাশাপাশি, পশুপালকরা তাদের পশুদের বাঁচাতে চিতা হত্যা করতে বাধ্য হত।\n\nA long wait is over, the Cheetahs have a home in India at the Kuno National Park. pic.twitter.com/8FqZAOi62F — Narendra Modi (@narendramodi) September 17, 2022\n\nপাশাপাশি, বনাঞ্চল কেটে সেখানে কৃষিজমি তৈরি হওয়ায়, চিতাদের বাস্তুতন্ত্রে ব্যাঘাত ঘটেছে। এটা শুধু ভারতই না। এশিয়ার অন্যান্য দেশগুলোতেও একই ছবি ধরা পড়েছে। ২০১৭ সালেও ইরানে ৫০টি মত চিতা ছিল। কিন্তু, সমীক্ষায় দেখা গিয়েছে, নিজেদের অঞ্চল থেকে চিতারা বারবার লোকালয়ে চলে আসার চেষ্টা করেছে। বহুবার চলন্ত গাড়ির ধাক্কা খাওয়ারও ঘটনা ঘটেছে। আর, এই সবের জন্যই এশীয় চিতার সংখ্যা দ্রুত কমে গেছে।\n\nচিতা কেন বিলুপ্তপ্রায়?\n\nIUCN তাদের মূল্যায়নে জানিয়েছে, বনাঞ্চল কমে যাওয়ায় চিতা যেভাবে লোকালয়ে চলে আসছে। তাতে আগামী ১৫ বছরে বিশ্বে চিতার সংখ্যা ৫০% কমে যাবে। আগে যে সব সমস্যা ছিল, তার পাশাপাশি জলবায়ু পরিবর্তনও চিতাদের আরও বিপন্ন করে তুলেছে। পশুর পশমের জন্য শিকার, পশুর অবৈধ চোরাচালানও চিতার সংখ্যা দ্রুতহারে কমার জন্য দায়ী। তার মধ্যেই গত কয়েক বছরে সংরক্ষণের চেষ্টার ফলে দক্ষিণ আফ্রিকায় এখনও যথেষ্ট চিতা রয়েছে। কিন্তু ক্রমবর্ধমান নগরায়ণ এবং জনসংখ্যা বৃদ্ধি, বনভূমির অভাব আগামী দিনগুলোয় চিতা সংরক্ষণে বড়সড় চ্যালেঞ্জ হিসেবে দেখা দেবে বলেই মনে করছেন বিশেষজ্ঞরা।\n\nRead full story in English",
    "বদলে যাওয়া লেদার ইঞ্জিনিয়ারিং ইনস্টিটিউট": "প্রাতিষ্ঠানিক পড়া ও ব্যবহারিকের সমন্বয়\n\nথিওরি ক্লাস থেকে বেরিয়ে শিক্ষার্থীরা চলে যাচ্ছিলেন ব্যবহারিক ক্লাসে। এই ফাঁকে ফুটওয়্যার বিভাগের শিক্ষার্থী আলমগীর হোসেনের সঙ্গে কথা হলো। তিনি বললেন, ‘৩০ বছরের পুরোনো সিলেবাস গত বছরে বদলেছে। এ ছাড়া সেমিস্টার সিস্টেম চালু হয়েছে, যা উচ্চশিক্ষার সহযোগী।’\n\nপ্রথমে ড্রয়িং খাতায় জুতা আঁকার পর কাঁচি দিয়ে কেটে যন্ত্রে বসানোর কাজ করছিলেন একদল শিক্ষার্থী। সঙ্গে শিক্ষক ও অন্যান্য শিক্ষার্থী। ক্লাসের পড়াগুলো এখানে এসে হাতে-কলমে কাজে লাগানোর সুযোগ পান তাঁরা। একটি চামড়ার পণ্য একদম শুরু থেকে শেষ পর্যন্ত প্রক্রিয়া ও প্রস্তুতকরণের পুরো ব্যবস্থাই এখানে আছে। ব্যবহারিক জ্ঞান আছে বলেই এখানকার শিক্ষার্থীদের জন্য চাকরি পাওয়া সহজ।\n\nএকই বিভাগের আরেক শিক্ষার্থী আফিয়া আঞ্জুম বললেন, ‘এখানে ল্যাবের যন্ত্রগুলো আগে ঠিকমতো কাজ করত না। এখন প্রায় সব কটিই সচল। অনেক যন্ত্র থাকার কারণে আমাদের কাজের জন্য বসে থাকতে হচ্ছে না। শিক্ষকেরা খুব আন্তরিক।’",
    "ট্রাসের মন্ত্রিসভায় শীর্ষ ৪ মন্ত্রণালয়ে অশ্বেতাঙ্গদের আধিপত্য": "যুক্তরাজ্যের ইতিহাসে প্রথমবার কোনো সরকারের মন্ত্রিসভায় শীর্ষ চার মন্ত্রণালয়ে অশ্বেতাঙ্গদের আধিপত্য দেখা যাচ্ছে। নবনির্বাচিত ব্রিটিশ প্রধানমন্ত্রী লিজ ট্রাসের মন্ত্রিসভায় পররাষ্ট্র, স্বরাষ্ট্র, অর্থ ও বাণিজ্যমন্ত্রীর দায়িত্ব পেয়েছেন অশ্বেতাঙ্গরা।\n\nট্রাস নতুন অর্থমন্ত্রী হিসেবে কোয়াসি কোয়ার্টেংকে নিয়োগ দিয়েছেন। এর ফলে কোয়ার্টেং হচ্ছেন দেশটির ইতিহাসে প্রথম কৃষ্ণাঙ্গ অর্থমন্ত্রী। ১৯৬০-এর দশকে ঘানা থেকে যুক্তরাজ্যে পাড়ি জমিয়েছিলেন তার বাবা-মা।\n\nএকইদিন দেশটির প্রথম কৃষ্ণাঙ্গ পররাষ্ট্রমন্ত্রী হিসেবে জেমস ক্লেভারলিকে নিয়োগ দিয়েছেন ট্রাস। তার মায়ের জন্ম সিয়েরা লিওনে এবং বাবা শ্বেতাঙ্গ।\n\nযুক্তরাজ্যের দ্বিতীয় জাতিগত সংখ্যালঘু স্বরাষ্ট্রমন্ত্রী হিসেবে প্রীতি প্যাটেলের স্থলাভিষিক্ত হয়েছেন সুয়েলা ব্র্যাভারম্যান। তার বাবা-মা প্রায় ছয় দশক আগে কেনিয়া ও মরিশাস থেকে যুক্তরাজ্যে বসত গড়েছিলেন। এখন থেকে পুলিশ ও অভিবাসন সংক্রান্ত দায়িত্ব সামলাবেন তিনি।\n\nআর বাণিজ্যমন্ত্রী হিসেবে কৃষ্ণাঙ্গ কেমি ব্যাডেনোচ নিয়োগ দিয়েছেন ট্রাস। তার জন্ম নাইজেরিয়ায়।",
    "What are the eligibility criteria for recruitment in Indian Army ? dgtl - Anandabazar": "ভারতীয় সেনাবাহিনীতে চাকরির স্বপ্ন দেখেন অনেকেই। সম্প্রতি টেকনিক্যাল এন্ট্রি স্কিম-এর অন্তর্ভুক্ত ১০+২ এন্ট্রি স্কিম ৪৮-এ নিয়োগের বিজ্ঞপ্তি জারি করেছে ভারতীয় সেনা। সেখানে আবেদন জানানোর জন্য কী কী যোগ্যতা লাগবে, কত দিন ধরেই বা চলবে প্রশিক্ষণ, সেই সম্পর্কিত সমস্ত তথ্যের খুঁটিনাটি রইল এখানে।\n\nভারতীয় সেনাবাহিনীর টেকনিক্যাল এন্ট্রি স্কিম-এর ১০+২ এন্ট্রি স্কিম ৪৮-এ আবেদন জানানো যাবে ২৩ সেপ্টেম্বর পর্যন্ত। সমস্ত আবেদন প্রক্রিয়া অনলাইনেই সম্পন্ন হবে। মোট ৯০টি শূন্যপদের জন্য এই পরীক্ষা নেওয়া হবে বলেও জানানো হয়েছে ভারতীয় সেনার তরফ থেকে। পরীক্ষার দিন বা আবেদন জানানোর শেষ দিন পরিবর্তন সম্পর্কিত যাবতীয় তথ্য ভারতীয় সেনার অফিসিয়াল ওয়েবসাইটেই (http://joinindianarmy.nic.in/) পেয়ে যাবেন পরীক্ষার্থীরা।\n\nপরীক্ষায় বসার জন্য নির্দিষ্ট কিছু মাপকাঠি ধার্য করা হয়েছে। ইচ্ছুক পরীক্ষার্থীরা এই সমস্ত চাহিদা পূরণ করতে পারলেই সংশ্লিষ্ট পদের জন্য আবেদন জানাতে পারবেন।\n\nশিক্ষাগত যোগ্যতা\n\nমূলত যাঁরা পদার্থবিদ্যা, রসায়ন ও গণিত নিয়ে দ্বাদশ শ্রেণির পরীক্ষায় পাশ করেছেন এবং যাঁরা ২০২২-এ জয়েন্ট এন্ট্রান্স পরীক্ষা দিয়েছেন, সেই সমস্ত অবিবাহিত পুরুষ প্রার্থীদের কাছ থেকেই আবেদনপত্র চাওয়া হয়েছে।\n\nজাতিগত যোগ্যতা\n\nআবেদনকারীকে ভারতীয় নাগরিক বা নেপালের অধিবাসী হতে হবে। এ ছাড়াও যে ভারতীয় বংশোদ্ভূতরা পাকিস্তান , মায়ানমার, শ্রীলঙ্কা, কেনিয়া, উগান্ডা,তানজানিয়া,জাম্বিয়া, মালয়,জাইরে, ইথিওপিয়া, ভিয়েতনাম থেকে ভারতে পাকাপাকিভাবে থাকার উদ্দেশ্যে চলে এসেছেন এবং যাঁদের ভারত সরকার নাগরিকত্বের সংশাপত্র দিয়ে স্বীকৃতি জানিয়েছে, তাঁরাও এই চাকরির জন্য আবেদন জানাতে পারেন। নেপালের গোর্খা অধিবাসীদের এই পদে আবেদন জানাতে গেলে এই রকম কোনও সংশাপত্র জমা দিতে হবে না।\n\nবৈবাহিক অবস্থা\n\nএই বিজ্ঞপ্তিতে বিশেষ ভাবে উল্লেখ করা আছে, প্রার্থীরা তাঁদের প্রশিক্ষণ সম্পূর্ণ হওয়া না পর্যন্ত বিয়ে করতে পারবেন না। কোনও প্রার্থী যদি আবেদনপত্র জমা করার পরই বিয়ে করেন, তা হলে তাঁকে প্রশিক্ষণের জন্য নির্বাচিত করা হবে না। আবার কেউ যদি প্রশিক্ষণ চলাকালীনই বিয়ে করেন, তা হলে তাঁকেও প্রশিক্ষণ থেকে বাদ দেওয়া হবে এবং যত দিন তাঁর প্রশিক্ষণ চলেছে সে বাবদ সরকারের তরফে যা খরচ হয়েছে, সেই পরিমাণ টাকাও তাঁকে সরকারকে ফেরত দিতে হবে।\n\nবয়সসীমা\n\nপ্রার্থীদের বয়স কোর্স শুরুর মাসের প্রথম দিন অবধি সাড়ে ১৬ বছরের নীচে ও সাড়ে ১৯ বছরের বেশি হওয়া যাবে না অর্থাৎ প্রার্থীদের জন্মদিন ২ জুলাই এর আগে বা ১ জুলাইয়ের পরে হলে চলবে না। এই প্রসঙ্গে উল্লেখ্য, যে জন্মতারিখ মাধ্যমিক বা সমগোত্রীয় সংশাপত্রে উল্লেখ করা আছে এবং যে জন্মতারিখ প্রার্থীরা আবেদনপত্রে প্রথমে লিখেছেন, তার ভিত্তিতেই তাঁদের জন্মদিন ধরা হবে।\n\nমেডিক্যাল পরীক্ষা\n\nপ্রার্থীদের কিছু নির্দিষ্ট শারীরিক পরিমাপ এবং কিছু মেডিক্যাল পরীক্ষায় পাশ করাও আবশ্যিক।\n\nআইনি মামলা\n\nযে সব পরীক্ষার্থীদের ইউপিএসসি পরীক্ষায় বসা থেকে বিরত করা হয়েছে, তাঁরা এই পরীক্ষার জন্যেও আবেদন জানাতে পারবেন না। এ ছাড়াও প্রার্থীরা কোনও অপরাধপমূলক বা ফৌজদারি মামলায় অভিযুক্ত বা গ্রেফতার হলে বা কোনও দেওয়ানি মামলায় যুক্ত থাকলেও আবেদন জানাতে পারবেন না।\n\nপ্রশিক্ষণ\n\nপাঁচ বছর ধরে প্রার্থীদের প্রশিক্ষণ দেওয়া হয়। তার মধ্যে এক বছর গয়ায় অফিসার ট্রেনিং অ্যকাডেমিতে প্রাথমিক সামরিক প্রশিক্ষণ দেওয়া হয়। এর পরের চার বছর টেকনিক্যাল প্রশিক্ষণ দেওয়া হয়। যার মধ্যে প্রথম পর্যায়ে তিন বছর ধরে সিএমই পুণে বা এমসিটিই মৌ বা এমসিইএমই সেকেনদরাবাদ থেকে প্রিকমিশন প্রশিক্ষণ দেওয়া হয়। দ্বিতীয় পর্যায়ে এক বছর ধরে সিএমই পুণে বা এমসিটিই মৌ বা এমসিইএমই সেকেনদরাবাদ পোস্ট কমিশন ট্রেনিং দেওয়া হয়। এর পর চূড়ান্ত পরীক্ষায় উত্তীর্ণদের ইঞ্জিনিয়ারিং ডিগ্রি দেওয়া হয়।\n\nপ্রশিক্ষণের খরচ\n\nপ্রার্থীদের প্রশিক্ষণে মোট খরচ হয় ১৩,৯৪০ টাকা। সরকার থেকেই এই প্রশিক্ষণের খরচ বহন করা হয় কিন্তু যদি কোনও প্রার্থী ব্যক্তিগত কারণে প্রশিক্ষণ শেষ না করে বেরিয়ে আসেন, তখন তাই ঐ পরিমাণ অর্থ সরকারকে ফেরত দিতে হয়।\n\nযোগ্যতার সমস্ত মাপকাঠিগুলি ভাল করে মিলিয়ে নিয়ে তবেই আবেদন জানান। কেন না ভুল তথ্য জমা দিলে আবেদনপত্র সরাসরি খারিজ করে দেওয়া হবে।",
    "Eligibility criteria, vacancy and exam pattern of UPSC ESE dgtl - Anandabazar": "বুধবার ইউপিএসসি ইএসই পরীক্ষার বিজ্ঞপ্তি বেরোবে। বিজ্ঞপ্তিটি দেখা যাবে ইউপিএসসি-এর অফিসিয়াল ওয়েবসাইটে। একই সঙ্গে আজ ইউপিএসসি ইএসই পরীক্ষার আবেদনপত্রটিও ইউপিএসসি-এর অফিসিয়াল ওয়েবসাইটে দেখতে পাওয়া যাবে। বিজ্ঞপ্তিতে ইএসই পরীক্ষায় আবেদন জানানোর যোগ্যতা, সিলেবাস, পরীক্ষা কাঠামো এবং পরীক্ষা সম্পর্কিত অন্যান্য গুরুত্বপূর্ণ তথ্যও বিশদে দেওয়া থাকবে।পরীক্ষার আবেদনপত্র জমা নেওয়া শুরু হবে ১৪ সেপ্টেম্বর এবং শেষ হবে ৪ অক্টোবর।\n\nআবেদনপত্র জমা দেওয়ার আগে পরীক্ষার্থীদের অবশ্যই মূল বিজ্ঞপ্তিটি ভাল করে দেখে নিতে হবে। আবেদনপত্রে পরীক্ষার্থীদের সমস্ত ব্যক্তিগত তথ্য, অ্যাকাডেমিক তথ্য দিতে হবে। এর পর পরীক্ষার্থীকে পছন্দের পরীক্ষাকেন্দ্র বেছে নিয়ে আবেদনমূল্য জমা দিতে হবে। আবেদনপত্রটি সঠিক ভাবে জমা করার পর পরীক্ষার্থীরা পরীক্ষার অ্যাডমিট কার্ডটি ডাউনলোড করে নিতে পারবেন।\n\nযোগ্যতা\n\nএই পরীক্ষায় আবেদন জানাতে হলে পরীক্ষার্থীদের যে সমস্ত যোগ্যতার প্রয়োজন আছে, সেগুলি হল—\n\nবয়ঃসীমা\n\nপরীক্ষার্থীদের জন্ম ২ জানুয়ারি ১৯৯৩ থেকে ১ জানুয়ারি ২০০২-এর মধ্যে হতে হবে। অর্থাৎ পরীক্ষার্থীদের ন্যূনতম বয়স ২১ বছর এবং সর্বোচ্চ বয়স ২৯ বছর হতে হবে। পরীক্ষার্থীর সর্বোচ্চ বয়স ১ জানুয়ারি ২০২৩-এ ৩০ বছর হয়ে গেলে তাঁর আবেদনপত্র খারিজ হয়ে যাবে। তবে সরকারি চাকরিরত কর্মীদের ক্ষেত্রে (যাঁরা বিজ্ঞপ্তিতে উল্লিখিত কিছু নির্দিষ্ট সরকারি দফতরে কাজ করেন) বয়সের ঊর্ধ্বসীমা ৩৫ বছর পর্যন্ত ধরা হয়েছে।\n\nজাতীয়তা\n\nএকজন পরীক্ষার্থীকে আবেদন জানাতে হলে ভারত, নেপাল বা ভুটানের অধিবাসী হতে হবে। এছাড়া তিব্বতি শরণার্থী, যাঁরা ১ জানুয়ারি ১৯৬২-র আগে ভারতবর্ষে স্থায়ী বসবাসের অভিপ্রায়ে চলে এসেছেন অথবা পাকিস্তান, বার্মা,শ্রীলঙ্কা, পূর্ব আফ্রিকার দেশ কেনিয়া, উগান্ডা, তানজানিয়া,জাম্বিয়া, মালাউই, জাইরে,ইথিওপিয়া,ভিয়েতনাম থেকে ভারতবর্ষে বসবাস করার জন্য দেশান্তরিত হয়েছেন, তাঁরাও আবেদন জানাতে পারেন।\n\nশিক্ষাগত যোগ্যতা\n\n১.যাঁরা ইঞ্জিনিয়ারিং ডিগ্রি নিয়ে কোনও বিশ্ববিদ্যালয় থেকে পাশ করেছেন, তাঁরাও আবেদন জানাতে পারবেন। তবে এই বিশ্ববিদ্যালয়গুলি ভারতবর্ষের কেন্দ্রীয় ও রাজ্য সরকার দ্বারা স্বীকৃত বা বিশ্ববিদ্যালয় মঞ্জুরি কমিশনের ১৯৫৬ এর তৃতীয় ধারার দ্বারা স্বীকৃত কি না দেখতে হবে।\n\n২.ইএসই পরীক্ষার 'এ' ও 'বি' বিভাগের পরীক্ষায় পাশ করেছেন যাঁরা।\n\n৩. বিদেশি কলেজ/ বিশ্ববিদ্যালয়/ প্রতিষ্ঠান থেকে ইঞ্জিনিয়ারিং-এ ডিপ্লোমা বা ডিগ্রি পেয়েছেন। তবে এ ক্ষেত্রে এই সমস্ত প্রতিষ্ঠানকে ভারত সরকার দ্বারা স্বীকৃত হতে হবে।\n\n৪. ইনস্টিটিউশন অব ইলেকট্রনিক্স অ্যান্ড টেলিকম্যুনিকেশন ইঞ্জিনিয়ার্স থেকে গ্রাজুয়েট মেম্বারশিপ পরীক্ষায় পাশ করতে হবে।\n\n৫.এরোনটিক্যাল সোসাইটি অব ইন্ডিয়া থেকে অ্যাসোসিয়েট মেম্বারশিপ এগজামিনেশনের দ্বিতীয় ভাগ ও তৃতীয় ভাগের পরীক্ষায় পাশ করতে হবে বা 'এ' এবং 'বি' বিভাগের পরীক্ষায় পাশ করতে হবে।\n\n৬. লন্ডনের ইনস্টিটিউশন অব ইলেকট্রনিক্স ও রেডিয়ো ইঞ্জিনিয়ার্স থেকে ১৯৫৯-এর নভেম্বরের পর গ্রাজুয়েট মেম্বারশিপ পরীক্ষায় পাশ করতে হবে।\n\nশূন্যপদনিম্নলিখিত পদগুলিতে নিয়োগপ্রক্রিয়া শুরু হয়েছে-\n\nপ্রথম বিভাগ-সিভিল ইঞ্জিনিয়ারিং\n\nদ্বিতীয় বিভাগ-মেকানিক্যাল ইঞ্জিনিয়ারিং\n\nতৃতীয় বিভাগ-ইলেকট্রিক্যাল ইঞ্জিনিয়ারিং\n\nচতুর্থ বিভাগ-ইলেকট্রনিক্স ও টেলিকম্যুনিকেশন ইঞ্জিনিয়ারিং\n\nউপরোক্ত এই ক’টি বিভাগে পরীক্ষার পর প্রায় ৩২৭টি শূন্যপদে নিয়োগ হবে। যার মধ্যে ১১টি আসন বরাদ্দ আছে পিডাব্লিউবিডি, ৭টি শূন্যপদ লোকোমোটর সংক্রান্ত সমস্যায় আক্রান্ত পরীক্ষার্থীদের জন্য বরাদ্দ আছে, ২টি শূন্যপদ বরাদ্দ আছে বধির পরীক্ষার্থীদের জন্য,১ টি আসন বরাদ্দ করা আছে যাঁরা শিক্ষাগ্রহণের ক্ষেত্রে বিশেষ ভাবে সক্ষম এবং অন্যান্য অক্ষমতায় আক্রান্ত পরীক্ষার্থীদের জন্য ১টি আসন বরাদ্দ আছে।উপরোক্ত শূন্যপদের সংখ্যাগুলি অবশ্য পরিবর্তন সাপেক্ষ। যাঁরা এসসি,এসটি,ওবিসি, অর্থনৈতিক ভাবে পিছিয়ে পড়া এবং বেঞ্চমার্ক ডিজেবিলিটিতে আক্রান্ত, সেই সব পরীক্ষার্থীদের জন্য ভারত সরকার শূন্যপদের ভিত্তিতে কিছু আসন সংরক্ষণও করে।\n\nপরীক্ষা কাঠামো\n\nএই পরীক্ষাটি তিনটি পর্যায়ে আয়োজিত হয়।\n\n১.প্রথম পর্যায়— ইঞ্জিনিয়ারিং সার্ভিসেস এগজামিনেশনের প্রিলিমিনারি বা প্রথম ধাপের পরীক্ষা। এই পরীক্ষায় অবজেক্টিভ প্রশ্নের উত্তর দিতে হয় পরীক্ষার্থীদের এবং তার পর তাঁরা দ্বিতীয় ধাপের পরীক্ষা বা মেন্স পরীক্ষার জন্য নির্বাচিত হন।\n\n২. দ্বিতীয় ধাপ— দ্বিতীয় ধাপের পরীক্ষা বা মেন্স পরীক্ষায় পরীক্ষার্থীদের প্রথাসিদ্ধ প্রশ্নের উত্তর দিতে হয়।\n\n৩. তৃতীয় পর্যায়— এই পর্যায়ে নির্বাচিত পরীক্ষার্থীদের ইন্টারভিউ নেওয়া হয়।",
    "চতুর্থ স্তম্ভ : কুমির থেকে সিংহ হয়ে চিতা, মোদিজীর কিসসা": "চতুর্থ স্তম্ভ : কুমির থেকে সিংহ হয়ে চিতা, মোদিজীর কিসসা\n\nশোনা গিয়েছিল, না শোনা গিয়েছিলটা সাধারণ মানুষের ক্ষেত্রে খাটে৷ আর যাই হোক মোদিজী সাধারণ মানুষ তো নন৷ তাই তাঁর জন্য ঠিকঠাক শব্দটা হল ‘কথিত আছে’। কথিত আছে মোদিজী সেই ছোট্ট বেলায় পুকুর থেকে মগরমচ্ছ, মানে মাগুর মাছ নয়, আস্ত কুমির ধরে এনেছিলেন। ত্রৈলক্যনাথের গল্পে ডমরুধর কুমির ধরেছিল, তারপরে আমাদের মোদিজী। ছোটবেলাতেই এরকম বিরাট তেজ নিয়ে জন্মেছিলেন তো গুজরাতেই, কাজেই সিংহের সঙ্গে দোস্তি নিশ্চয়ই ছিল, ছিল বৈকি। বাঘা বাঘা পন্ডিতরা বললেন মধ্যপ্রদেশের কুনোর জঙ্গলে খান কয়েক সিংহ ছাড়লে সিংহের বংশবৃদ্ধি হবে। মোদিজী বললেন গুজরাতের সিংহ যাবে মধ্যপ্রদেশে কভি নঁহি। তখন মধ্যপ্রদেশে কংগ্রেসের রাজত্ব, সেখানে সিংহ পাঠানো? হয় নাকি। তারপর সিংহ টিংহ সামলে তিনি দিল্লিতে বিরাজমান হলেন। আসা ইস্তক তাঁর জাতীয় প্রতীকের সিংহকে খানিক ভদ্র সভ্য মনে হচ্ছিল, কেমন জানি এক গভীর বিশ্বাস আর প্রশান্তি সে সিংহের চোখে মুখে। নঁহি চলেগা, তো তিনি নতুন করে জাতীয় প্রতীক গড়িয়ে নিলেন, সেখানে সিংহ হিংস্র, সে কেবল জয় করতে চায়। সংবিধানে প্রতীক নির্দিষ্ট করা আছে? তাতে মোদিজীর কিসসু এসে যায় না। সংবিধান কিস চিড়িয়া কা নাম হ্যায়?\n\nতো সেই মোদিজীর জন্মদিন ছিল। যদিও সেখানেও বিস্তর গোলযোগ আছে, তাঁর অন্তত দুখানা জন্মদিনের কথা আমরা জানি৷ যেমন জানি এক মালয়ালম কাগজে তিনি নিজেকে ইঞ্জিনিয়ারিং পাশ করেছেন, এমনটাও বলেছিলেন, পরবর্তিতে জানা গিয়েছে তিনি এন্টায়ার পলিটিকাল সায়েন্স নিয়েই গ্রাজুয়েশন করেছেন৷ যদিও এই এন্টায়ার পলিটিকাল সায়েন্স বস্তুটা কি? তা জানা যায়নি। কে পড়াতেন তাও জানা যায়নি, তেনার কোনও সহপাঠির খোঁজ? না সেটাও পাওয়া যায়নি। তো সেসব কথা বাদ দিলেও দেশের প্রধানমন্ত্রীর একটা জন্মদিন থাকবে না? এ আবার কেমন কথা? ধরেই নিলাম ১৭ সেপ্টেম্বর আমাদের মোদিজীর অফিসিয়াল জন্মদিন। তো সেই জন্মদিন কেমন করে, কবে থেকে উদযাপন হয়? কাগজ ঘেঁটে দেখতে পাচ্ছি ২০১২তে চতুর্থবার মুখ্যমন্ত্রী হওয়ার জন্য গুজরাতে দলকে নেতৃত্ব দিতে নামার ঠিক আগে ১৭ সেপ্টেম্বর তাঁর জন্মদিন পালন করা হয়, তিনি যে কেবল নিজেই পালন করেছিলেন তাও নয়, তাঁর ফ্যান ফলোয়ার্সরা আমেদাবাদে রক্তদান শিবিরের আয়োজন করেছিল, বিহারে ৬২ কেজির কেক কাটা হয়েছিল৷ তিনি তখন গোবলয়ে উগ্র হিন্দুত্বের আইকন। এবং সেদিন সকাল বেলায় মায়ের কাছে গিয়েছিলেন আশীর্বাদ নিতে সঙ্গে ছিল মিডিয়া, মোদিজী ক্রমশ ক্ষমতা কেন্দ্রের দিকে এগোচ্ছিলেন।\n\n২০১৩ তে তাঁর জন্মদিনের কদিন আগেই, ১৩ সেপ্টেম্বর ঘোষণা হয়ে গিয়েছে, তিনিই ২০১৪ নির্বাচনে বিজেপির প্রধানমন্ত্রী মুখ। এই সময় থেকে প্রতিটা পদক্ষেপ ছিল মাপা, আর নানান ইভেন্টে ভরপুর। ২০১৩ র জন্মদিনে সাত সকালে মায়ের সঙ্গে দেখা করতে এলেন, তারপরে ওই প্রথম এবং ওই শেষবার তাঁর জন্মদিনে ৬৪ কেজি কেক কাটলেন সংখ্যালঘু সম্প্রদায়ের মানুষজন৷ কদিন আগে ২০১২ র গুজরাত নির্বাচনে একজন সংখ্যালঘুকেও মনোনয়ন দেননি মোদিজী। মাত্র এক বছর পরে তাঁরা কেক কাটছেন। মাথায় রাখুন ২০১৪ র নির্বাচন মোদিজী এবং বিজেপি লড়ছে কংগ্রেসের দুর্নীতি, বংশানুক্রমিক শাসন, ক্রমাগত ঘটতে থাকা মহিলাদের ওপর অত্যাচারের ঘটনা, দেশজুড়ে আন্না হাজারের আন্দোলনের ইস্যুগুলোর ওপরে ভর দিয়ে। যাই হোক সংখ্যালঘুরা কেক তো কাটলেন কিন্তু ওজন ৬৪ কেজি, কেন? হওয়া উচিত ছিল ৬৩, কিন্তু কাটলেন ৬৪। মানে ওই যে আবির্ভাব দিবস নিয়ে মেলা ধোঁয়াসা।\n\nএবার ২০১৪ ১৭ সেপ্টেম্বর, তিনি তখন প্রধানমন্ত্রী, সেদিনের ফটো অপশন কিন্তু আর মা নন৷ ছবি চীনের রাষ্ট্রপতি জিনপিং এর সঙ্গে, তিনি তখন জাতে উঠছেন। ২০১৫ তে ফটো অপশন ছিল শৌরাঞ্জলি, ৬৫র ইন্দো পাক যুদ্ধের সূবর্ণ জয়ন্তী দিবসে মিলিটারি একজিবিশনে। ২০১৬ তে তাঁর জন্মদিন গুজরাত সরকার সেবা দিবস হিসেবে পালন করল৷ কাজেই তিনি গুজরাতে, সাতসকালে মিডিয়াকে নিয়ে মাকে প্রণাম করলেন, সেটাই ছিল ছবি। ২০১৭ মায়ের আশীর্বাদ তো নিলেন কিন্তু মিডিয়া নিয়ে গেলেন না৷ মিডিয়া গেল সর্দার সরোবর ড্যামে, যেটা তিনি জাতির প্রতি উৎসর্গ করলেন৷ সেদিন সারাদিনই বিভিন্ন প্রকল্পের উদ্বোধন এবং এক সভায় ভাষণ দিয়েছেন, মাথায় রাখুন এর কদিন পরেই ছিল গুজরাতের ক্রুসিয়াল নির্বাচন৷ কংগ্রেস কাঁটে কা টক্কর দিয়েছিল।\n\n২০১৮, ৬৮ তম জন্মদিন, পালন করলেন কোথায়? বেনারসে, তাঁর কন্সটিচুয়েন্সিতে, কেন? কারণ ক মাস পরেই তো ভোট। ফটো অপশন বেনারসে কাশী বিশ্বনাথ মন্দিরে, কারণ ২০১৯ এর নির্বাচন লড়াই হবে বিকাশ নয়, হিন্দুত্বের ইস্যুতে। ২০১৯ তে ৬৯ তম জন্মদিন আবার গুজরাতে, নমামি নর্মদা উৎসবে। ওটাই ছিল ফটো অপশন। ২০২০, ১৭ সেপ্টেম্বর খুব খারাপ কেটেছে৷ দেশ কোভিডের মধ্যে, না কোনও ছবিছাবা নেই, তবে সভাপতি জে পি নাড্ডা “লর্ড অফ রেকর্ডস” নামে একটা বই বার করে মোদিজীর অতুলনীয় ২৪৩ টা কীর্তির এক সঙ্কলন বার করেছিলেন। ২০২১, তার আগের বেশ ক’দিনের টিকা দেওয়ার হিসেব হাতে রেখে ১৭ সেপ্টেম্বর সেই সব সংখ্যা জুড়ে ঘোষণা দেওয়া হল মোদিজীর জন্মদিনে টিকা দেওয়ার সংখ্যা বিশ্বের এক রেকর্ড, ২.২৬ কোটি, বচ্চে লোগ হাততালি দো। সেদিন তিনি জাতির প্রতি ভাষণে এই কথা ঘোষণা করেছিলেন।\n\nএবার ২০২২ এর জন্মদিন, আগের সব রেকর্ড, ম্লান মুহুর্তকে ছাপিয়ে মোদিজী চিতা ছেড়ে দিলেন জঙ্গলে। ভক্তদের কী উল্লাস, ফেসবুক, টুইটারে তাঁরা লিখছেন, ৭০ বছর পরে মধ্যপ্রদেশে কুনোর জঙ্গলে চিতার গর্জন। ভক্তদেরকে বোঝাবে যে চিতা গর্জন করে না, এক্কেবারে বিড়ালের মতই ম্যাঁও ম্যাঁও করে ডাকে। ন্যারেটিভ টা কী? মিত্রোঁ, গত ৭০ বছর ধরে এই কংগ্রেসি সরকার, এই গান্ধী ফ্যামিলির সরকার আপনাদের চিতা থেকে বঞ্চিত করেছিল, মাঝেমধ্যে এধারে ওধারে যা দেখেছেন, সেগুলো ছিল চিতাবাঘ, লোপার্ড। এই দেকুন আমি কাউবয় টুপি পরা প্রায় আমেরিকান শেরিফ, আপনাদের জন্য আট আটটা চিতা এনে দিলাম। খাবার দিতে পারিনি, বাসস্থান দিতে পারিনি, চাকরি কথা আর তুলবেন না প্লিজ। চলে আসুন চিতা দেখুন, পৃথিবীর দ্রুততম জন্তু। হ্যাঁ এরকমটাই বলার চেষ্টা হচ্ছে। সত্যিটা কী? ৭০ বছর আগে এক সার্ভেতে বলা হয়েছে দেশে চিতা নেই। এখন চিতা নেই, সেটা তো দেশের সবথেকে বড় সমস্যা নয়, তার থেকে হাজারগুণ বড় সমস্যা আছে, কিন্তু কিছু বৈজ্ঞানিক, গবেষক এই চিতা নিয়ে কাজ করছিলেন বৈকি, কারণ চিতা আনলেই তো হবে না, কেন চিতা উবে গেল, কোন অরণ্যে চিতা রাখা যাবে এসবও তো জানতে হবে।\n\n২০০৯ এ ঠিক করা হয়, চিতা আনা হবে, দক্ষিণ আফ্রিকা বা কেনিয়া থেকে আনা হবে, এবং সেই সময়েই স্থান নির্বাচনের সময় মধ্যপ্রদেশের কুনো অরণ্যের নাম আসে। প্রকল্প চলতে থাকে, সরকার বদল হবার পরেও। এবং ঠিক হয় আপাতত কেনিয়া থেকে ৮ টা চিতা আনা হবে, এর পরের লট আসবে দক্ষিণ আফ্রিকা থেকে। সেই প্রকল্পকে জুড়ে দেওয়া হল মোদিজীর জন্মদিনের সঙ্গে, দারুণ এক ফটো অপশন, মাথায় কাউবয় হ্যাট, হাতে নিকন ক্যামেরা, জন্মদিনে চিতা ছেড়ে দিলেন, ছবি তুললেন। এবং দেশবাসীকে জানানো হল মোদিজীর জন্যই ৭০ বছর পরে ভারতবর্ষে চিতা এল। এই হিংস্র জন্তু প্রেম বিভিন্ন রাষ্ট্রনায়কদের ছিল, সবথেকে বেশি ছিল হিটলারের নাজি জামানায়। হিটলার নিজেকে উলফ বলে ডাকাটা পছন্দ করতেন, ওনার ঘনিষ্ট বন্ধুরা উলফ বলেই ডাকত। ওনার গোপন বাসার সাংকেতিক নাম ছিল উলফস ক্যানিয়ন। হিটলারের প্রচার সচিব জোসেফ গোয়েবলস সেই কবেই ১৯২৮ সালে জার্মান ডেমোক্রাটসদের বলেছিল, মাথায় রাখবেন আমরা হিংস্র নেকড়ের মত ছিঁড়ে ফেলবো আপনাদের। হিটলার আমলে দু নম্বর ক্ষমতাশালী নেতা হেরম্যান গোয়েরিং এর ছিল ৭ টা সিংহ, তাদের সঙ্গে খেলা করতেন তিনি। স্বৈরাচারের এরকম হিংসা প্রেম দেখা গেছে বার বার। সেই ধারাবাহিকতা বজায় রেখে মোদিজী জন্মদিনে চিতা নিয়ে খেলা করলেন, দেশের গরিষ্ঠাংশ মানুষের খাবার নেই, বস্ত্র নেই, নেই মাথার ওপর ছাদ। জল আলো এখনও স্বপ্ন। লক্ষ লক্ষ বেকার ছেলের সবল হাতে কোনও কাজ নেই। মোদিজী আমেরিকান কাউবয় সেজে চিতা নিয়ে খেলা করছেন।",
    "শেখ হাসিনার পর সবচেয়ে বেশিবার নির্বাচিত নারী এমপি সাজেদা চৌধুরী": "প্রধানমন্ত্রী শেখ হাসিনার পর সবচেয়ে বেশিবার নারী সংসদ সদস্য নির্বাচিত হয়েছিলেন সৈয়দা সাজেদা চৌধুরী। প্রধানমন্ত্রী শেখ হাসিনা জাতীয় সংসদের ১১টি নির্বাচনের মধ্যে ৭ বার নির্বাচিত হয়েছেন। অন্যদিকে সৈয়দা সাজেদা চৌধুরী নির্বাচিত হয়েছেন ৬ বার। সেই ১৯৬৫ সাল থেকে আমৃত্যু তিনি আওয়ামী লীগের রাজনীতির সঙ্গে জড়িত ছিলেন। এমনকি আওয়ামী লীগের সাধারণ সম্পাদকদের দায়িত্বও পালন করছেন। ছিলেন পরিবেশ ও বন মন্ত্রণালয়ের মন্ত্রী।\n\nসৈয়দা সাজেদা চৌধুরী ২০০০ সালে আমেরিকান বায়োগ্রাফিক্যাল ইনস্টিটিউট কর্তৃক ওমেন অব দ্য ইয়ার নির্বাচিত হন। এছাড়াও ২০১০ সালে তিনি স্বাধীনতা পদকে ভূষিত হন।\n\nসংসদের লাইব্রেরিতে রাখা সৈয়দা সাজেদা চৌধুরীর জীবন বৃত্তান্ত থেকে জানা গেছে, তার জন্ম ১৯৩৫ সালের ৮ মে মাগুরা জেলায় মাতুলালয়ে এক সম্ভ্রান্ত মুসলিম পরিবারে। তার পিতা সৈয়দ শাহ হামিদ উল্লাহ এবং মাতা সৈয়দা আছিয়া খাতুন। তার স্বামী গোলাম আকবর চৌধুরী ভাষা সৈনিক, মুজিবনগর সরকারের প্লানিং সেলের সদস্য, লেখক এবং দেশের বিশিষ্ট বীমা ব্যক্তিত্ব ছিলেন।\n\nশিক্ষাজীবনে সৈয়দা সাজেদা চৌধুরী বিএ ডিগ্রি অর্জন করেন। তিনি ১৯৬৯-১৯৭৫ সাল পর্যন্ত বাংলাদেশ মহিলা আওয়ামী লীগের সাধারণ সম্পাদিকা, মুক্তিযুদ্ধকালীন কলকাতা গোবরা নার্সিং ক্যাম্পের প্রতিষ্ঠাতা পরিচালক, ১৯৭২-১৯৭৫ সময়ে নারী পুনর্বাসন বোর্ডের পরিচালক, ১৯৭২-১৯৭৬ সময়ে বাংলাদেশ গার্ল গাইডের ন্যাশনাল কমিশনার, ১৯৭৬ সালে আওয়ামী লীগের ক্রান্তিকালীন সময়ে দলকে সুসংগঠিত করতে ভারপ্রাপ্ত সাধারণ সম্পাদক হিসেবে দায়িত্ব পালন করেন।\n\nতিনি ১৯৮৩-১৯৮৬ সময়ে আওয়ামী লীগের ভারপ্রাপ্ত সাধারণ সম্পাদক, ১৯৮৬-১৯৯২ সময়ে সাধারণ সম্পাদক এবং ১৯৯২ সাল থেকে প্রেসিডিয়াম সদস্য হিসেবে দায়িত্ব পালন করেন। তিনি প্রধানমন্ত্রী শেখ হাসিনা প্রদত্ত পার্বত্য চট্টগ্রাম শান্তি চুক্তি বাস্তবায়ন কমিটির আহ্বায়ক হিসেবে দায়িত্ব পালন করছেন।\n\nসৈয়দা সাজেদা চৌধুরী রাজনীতির পাশাপাশি সমাজ উন্নয়নমূলক কর্মকাণ্ডের সঙ্গে ওতপ্রোতভাবে সম্পৃক্ত ছিলেন। শিক্ষা, সংস্কৃতি, ক্রীড়া ও ধর্মীয় প্রতিষ্ঠানের উন্নয়নে তিনি অবদান রেখেছেন। সৈয়দা সাজেদা চৌধুরী ১৯৭৪ সালে গ্রামীণ উন্নয়ন ও শিক্ষায় বিশেষ অবদানের জন্য ইউনেস্কো ফেলোশিপ পান। একই সালে তিনি বাংলাদেশ গার্ল-গাইড অ্যাসোসিয়েশনের ন্যাশনাল কমিশনার হিসেবে সর্বোচ্চ সম্মানসূচক সনদ ‘সিলভার এলিফ্যান্ট পদক’ লাভ করেন।\n\nবিশিষ্ট এ রাজনীতিবিদ ১৯৭০-১৯৭৩ সময়ে জাতীয় পরিষদের সদস্য এবং ১৯৭৩-৭৫ সময়ে ১ম জাতীয় সংসদের সদস্য হিসেবে দায়িত্ব পালন করেন। পরে তিনি ১৯৯১-৯৫ সময়ে ৫ম জাতীয় সংসদ এবং ১৯৯৬-২০০১ সময়ে ৭ম জাতীয় সংসদের সংসদ সদস্য নির্বাচিত হন। ৫ম জাতীয় সংসদে তিনি সংস্থাপন মন্ত্রণালয় সম্পর্কিত স্থায়ী কমিটি এবং ৭ম জাতীয় সংসদে সরকারের পরিবেশ ও বন মন্ত্রণালয়ের মন্ত্রী হিসেবে দায়িত্ব পালন করেন।\n\nতিনি ২০০৮ সালের ২৯ ডিসেম্বর অনুষ্ঠিত নবম জাতীয় সংসদ নির্বাচনে আওয়ামী লীগের প্রার্থী হিসেবে সংসদ সদস্য নির্বাচিত হন। তিনি এ দেশের ইতিহাসে প্রথম নারী হিসেবে জাতীয় সংসদে উপ-নেতার দায়িত্ব পালন করেন। এছাড়াও নবম জাতীয় সংসদে বিশেষ অধিকার সম্পর্কিত স্থায়ী কমিটি, সংস্থাপন মন্ত্রণালয় সম্পর্কিত স্থায়ী কমিটি এবং কার্য উপদেষ্টা কমিটির সদস্য হিসেবে দায়িত্ব পালন করেন। এছাড়াও তিনি সংবিধান সংশোধন সংক্রান্ত বিশেষ কমিটির সভাপতি হিসেবে দায়িত্ব পালন করেন।\n\n২০১৪ সালের ৫ জানুয়ারি অনুষ্ঠিত দশম জাতীয় সংসদ নির্বাচনে সৈয়দা সাজেদা চৌধুরী আওয়ামী লীগের প্রার্থী হিসেবে সংসদ সদস্য নির্বাচিত হন এবং জাতীয় সংসদে উপ-নেতার দায়িত্ব পালন করেন। তিনি দশম জাতীয় সংসদে বিশেষ অধিকার সম্পর্কিত স্থায়ী কমিটি এবং কার্য উপদেষ্টা কমিটির সদস্য হিসেবে দায়িত্ব পালন করেন। চলমান একাদশ জাতীয় সংসদেও তিনি ফরিদপুর-২ আসন থেকে নির্বাচিত হন এবং সংসদের উপনেতা হিসেবে দায়িত্ব পালন করছিলেন।\n\nসৈয়দা সাজেদা চৌধুরী মুক্তিযুদ্ধে অংশ নিতে ১৯৭১ সালে ভারত যান। পরবর্তীতে তিনি বিভিন্ন সম্মেলন, সরকারি কাজ ও শুভেচ্ছা সফরে রাশিয়া, সাইপ্রাস, জাপান, যুক্তরাষ্ট্র, চীন, কেনিয়া, মিশর, জার্মানি, সুইডেন, নেদারল্যান্ডসহ বহু দেশ সফর করেন।\n\nএইচএস/কেএসআর",
    "ফাইনালের হার–জিত ঠিক করে দিতে পারে যা কিছু": "শ্রীলঙ্কার ষষ্ঠ নাকি পাকিস্তানের তৃতীয়? আজ দুবাইয়ে এশিয়া কাপের শিরোপা শেষ পর্যন্ত জিতবে কারা! আফগানিস্তানের বিপক্ষে প্রথম ম্যাচে উড়ে যাওয়ার পর শ্রীলঙ্কা ঘুরে দাঁড়িয়েছে দারুণভাবে। প্রথম ম্যাচে ভারতের কাছে হারের ধাক্কাও সামলে নিয়েছে পাকিস্তান।\n\nআজ ফাইনালের নির্ধারক হয়ে যেতে পারে যা কিছু—\n\nটস জিতলেই ম্যাচ জয়?\n\nফাইনালের আগে কি এ অনুশীলনটা করেছেন বাবর আজম ও দাসুন শানাকা? সংযুক্ত আরব আমিরাতের সাম্প্রতিক ম্যাচের ফল, এবার এশিয়া কাপের ফলও বলছে, ম্যাচের ভাগ্যের অনেকটাই নির্ভর করতে পারে টসের ওপর। টসে জিতে ফিল্ডিংয়ের সিদ্ধান্তটাও যেন রীতি হয়ে দাঁড়িয়েছে।\n\nফাইনালের আগে ১২ ম্যাচে টসে জিতে আগে ব্যাটিংয়ের সিদ্ধান্ত নিয়েছে শুধু একটি দল। শারজায় আফগানিস্তানের বিপক্ষে আগে ব্যাটিং করে অবশ্য ওই ম্যাচ হেরেছিল বাংলাদেশ। ১২টি ম্যাচের মধ্যে এবার আগে ব্যাটিং করে জেতার ঘটনা আছে তিনটি, এর মধ্যে দুটিই হংকংয়ের বিপক্ষে।",
    "শুধু ভারতের বাজারেই রাজত্ব Jio-র, অন্যদিকে বিশ্বের এই ১৮টি দেশে পরিষেবা দিচ্ছে Airtel": "বাংলাহান্ট ডেস্ক : স্মার্টফোন ছাড়া এক মুহূর্ত ভাবতে পারেনা বিশ্ববাসী। আজকের সময়ে দাঁড়িয়ে দৈনন্দিন জীবনের প্রাইমারি নেসেসিটি হয়ে গিয়েছে স্মার্টফোন। স্মার্টফোনের সারা বিশ্ব জুড়ে জনপ্রিয়তা বৃদ্ধির অন্যতম কারণ হলো ইন্টারনেট পরিষেবা। ইন্টারনেট না থাকলে স্মার্টফোনের সাথে সাথে নিজেকেও বরং আনস্মার্টই মনে হয়।\n\nএই ইন্টারনেট পরিষেবা সারা বিশ্ব জুড়ে বিভিন্ন সংস্থা প্রদান করে থাকে। তার মধ্যে সারা ভারতে একসময় একচেটিয়া রাজত্ব করত এই airtel। কিন্তু জিও মার্কেটে আসার পর এয়ারটেলের বাজার কিছুটা কমেছে। জানলে অবাক হবেন এই এয়ারটেল শুধু ভারতে নয় আরো ১৮ টি দেশে ইন্টারনেট পরিষেবা প্রদান করে থাকে।\n\nসুনীল মিত্তলের এই সংস্থা এয়ারটেল , এশিয়া ও আফ্রিকার আরো ১৮ দেশে দেয় ইন্টারনেট পরিষেবা। আফ্রিকাতে এই সংস্থা প্রথম বাজার দখল করে ২০১০ সালে। আর তারপর থেকেই একটার পর একটা বিশ্বের বিভিন্ন প্রান্তের বিভিন্ন দেশের বাজার জয় করে সাম্রাজ্য বিস্তার করেই চলেছে airtel।\n\n২০১০ সাল থেকে ২০২২ পর্যন্ত আফ্রিকার উগান্ডা , চাঁদ , গ্যাবন, কঙ্গো গণতান্ত্রিক প্রজাতন্ত্র , মাদাগাস্কার, কঙ্গো প্রজাতন্ত্র, নাইজেরিয়া ,তানজানিয়া, রুয়ান্ডা , জাম্বিয়া , মালাউই , সেশেলোস, কেনিয়া প্রভৃতি অঞ্চলে ইতিমধ্যেই জনপ্রিয়তা পেয়েছে এয়ারটেল। শুধু আফ্রিকাতেই নয়, দক্ষিণ এশিয়ার বিভিন্ন দেশ বাংলাদেশ এবং শ্রীলংকাতেও ব্যাপকভাবে ব্যবসা করছে এই ভারতীয় সংস্থা। এবং ইতিমধ্যেই সারা ভারতে প্রায় ৪৭ কোটি গ্রাহককে ইন্টারনেট পরিষেবা প্রতিনিয়ত দিয়ে চলেছে এয়ারটেল।\n\nএমনকি জানলে অবাক হবেন, এশিয়া আফ্রিকা ইত্যাদি বড় বড় মহাদেশ গুলি ছাড়াও দীপ রাষ্ট্র চ্যানেল আইল্যান্ডে রয়েছে এয়ারটেলের পরিষেবা।ভারতের প্রতিবেশী দেশ বাংলাদেশে এয়ারটেল রবি নেটওয়ার্কের সাথে শেয়ারে ব্যবসা করছে। শুধু ভারত নয়, আফ্রিকাতেও টেলিকম কোম্পানিগুলোর মধ্যে শীর্ষে অবস্থান করছে এয়ারটেল।",
    "On This Day: শুরু হয়েছিল ২০ বিশের নয়া অধ্যায়": "শান্তি রায় চৌধুরী: আন্তর্জাতিকভাবে টুয়েন্টি ২০ ক্রিকেট প্রতিযোগিতা ১১ সেপ্টেম্বর থেকে ২৪ সেপ্টেম্বর, ২০০৭ পর্যন্ত দক্ষিণ আফ্রিকায় অনুষ্ঠিত হয়। তের দিনের এ প্রতিযোগিতায় মোট বারটি দল অংশ নেয়। এসব দলের মধ্যে দশটি টেস্ট খেলুড়ে দেশ আর বাকি দু’টি দল কেনিয়া ও স্কটল্যান্ড ২০০৭ আইসিসি বিশ্ব ক্রিকেট লীগ বিভাগ এক-এর ফাইনালিস্ট। ফাইনালে পাকিস্তানকে হারিয়ে ভারত প্রতিযোগিতায় চ্যাম্পিয়ন হয়।\n\nএফ এ কাপ চুরি, তোলপাড় ব্রিটেন\n\n- Advertisement -\n\nএফএ কাপ বিশ্বের সবচেয়ে প্রাচীন ফুটবল প্রতিযোগিতা যা শুরু হয়েছে ১৮৭১-৭২ মৌসুমে। এই প্রতিযোগিতার মূল ট্রফিটি, “ছোট্ট টিনের প্রতিমা” নামে পরিচিত, এটি ১৮ ইঞ্চি উঁচু এবং মার্টিন, হল অ্যান্ড কোং দ্বারা নির্মিত। এটি ১৮৯৫ সালের ১১ সেপ্টেম্বর চুরি হয়েছিল বার্নিংহাম উইলিয়াম সিলককের ভিলা থেকে। এফএ কর্তৃপক্ষ ভিলাকে ২৫ ডলার জরিমানা করে। অপরাধীকে খুঁজে বের করার জন্য ১০ ডলার পুরস্কার ঘোষণা সত্বেও কাপটি উদ্ধার করা যায়নি।\n\nপরে ওই কাপটির অনুকরণে আরো একটি ট্রফি তৈরি করে এফএ কর্তৃপক্ষ। তবে দীর্ঘ বছর পরে, ৮০ বছর বয়সী এক অপরাধী হেনরি (হ্যারি) জেমস বার্গ একটি সংবাদপত্রের কাছে স্বীকার করেন এই ট্রফিটি তিনি তার দলবল নিয়ে চুরি করেছেন। এরপর অনেক কোট কেসের পর তিনি দোষী সাব্যস্ত হয়ে ৪২ বছর কারাগারে কাটিয়েছিলেন। ১৯৬১ সালে মুক্তি পেয়ে তিনি ১৯৬৪ সালে মারা যান।",
    "যুক্তরাষ্ট্রে ৪৭ জনের বিরুদ্ধে অভিযোগ": "",
    "মারা গেল দেশের বিরল প্রজাতির একমাত্র বৃক্ষ ‘আফ্রিকান টিকওক’": "মারা গেছে বাংলাদেশের বিরল প্রজাতির বৃক্ষ ‘আফ্রিকার টিকওক’। বাংলাদেশে এ প্রজাতির বৃক্ষ ছিল একমাত্র কমলগঞ্জের লাউয়াছড়া জাতীয় উদ্যানে। স্থানীয়দের কাছে এ বৃক্ষ ‘অজ্ঞান গাছ’ হিসেবে পরিচিত ছিল। এ বনে ঘুরতে আসা দেশি-বিদেশি পর্যটকদের আকর্ষণের কেন্দ্রবিন্দু ছিল বিরল এ বৃক্ষটি। বন বিভাগ বলছে, গাছটি মারা যাওয়ায় এ প্রজাতির বৃক্ষও দেশ থেকে বিলুপ্ত হয়ে গেল। বন বিভাগ জানায়, কমলগঞ্জের লাউয়াছড়া জাতীয় উদ্যানের ১৬৭ প্রজাতির বৃক্ষের মধ্যে ‘আফ্রিকান টিকওক’ প্রজাতির বৃক্ষ হলো একটি। এ জাতীয় দুটি বিশাল বৃক্ষ ছিল লাউয়াছড়া বনে। দেশে এ প্রজাতির বৃক্ষ আর কোনো বনে নেই। ২০০৬ সালে এর একটি বৃক্ষ ঝড়ে উপড়ে পড়ে যাওয়ার পর টিকে ছিল মাত্র একটি। চিরহরিৎ এ বনে টিকে থাকা ওই ‘আফ্রিকান টিকওক’ বৃক্ষের সব পাতা সম্প্রতি ঝরে পড়ে।\n\nবিজ্ঞাপন\n\nবৃক্ষের গোড়ায় ধরেছে পচন। এতে ধারণা করা হচ্ছে, প্রাচীন এ বৃক্ষটি মারা গেছে। লাউয়াছড়া বন বিট কর্মকর্তা আনিসুর রহমান বিষয়টি নিশ্চিত করে বলেন, ‘বর্তমান বৃষ্টি মৌসুমে প্রায় ১০০ ফিট উচ্চতা ও ১২ ফিট গোলাকারের বিরল প্রজাতির ‘আফ্রিকান টিকওক’ গাছের পাতা সমপ্রতি ঝরে গাছটির গোড়ায় পচন ধরেছে। ধারণা করা হচ্ছে, গাছটি মারা গেছে। বন বিভাগের বন্যপ্রাণী ব্যবস্থাপনা ও প্রকৃতি সংরক্ষণ বিভাগের সিলেট বিভাগীয় বন কর্মকর্তা মো. রেজাউল করিম চৌধুরী সাংবাদিকদের বলেন, লাউয়াছড়া জাতীয় উদ্যানে মোট দুটি আফ্রিকান টিকওক বৃক্ষ ছিল। দুটি বৃক্ষের মধ্যে ২০০৬ সালে ঝড়ে একটি উপড়ে পড়ে। একমাত্র যে গাছটি উদ্যানে ছিল সেটিও পাতা ঝরে পড়া এবং গোড়ায় পচন দেখে বিষয়টি বাংলাদেশ বন গবেষণা ইনিস্টিউট (বিএফআরআই) কে অবগত করা হয়েছে। বৃক্ষটির বয়স সম্পর্কে কোনো তথ্য-উপাত্ত নেই বন বিভাগের কাছে। তবে ধারণা করা হচ্ছে, বৃক্ষটির বয়স ৯০-৯২ বছর হবে। বন বিভাগের সিলভিকালচার টিচার্স বিভাগ সূত্রে জানা যায়, বহু চেষ্টা করেও বৃক্ষটি থেকে কোনো বংশবিস্তার করা সম্ভব হয়নি। কারণ ‘আফ্রিকান টিকওক’ বৃক্ষটির কোনো বীজ ছিল না। ফুল ধরলেও ঝরে পড়ে যেত। কয়েক বছর পূর্বে ওই বৃক্ষটি থেকে কাটিং সংগ্রহ করা হলেও তাতে কোনো লাভ হয়নি। তথ্যানুসন্ধানে জানা গেছে, ১৯৩০ সালে এক বৃটিশ কর্মকর্তা কমলগঞ্জে অবস্থিত লাউয়াছড়া জাতীয় উদ্যানে আসেন। তখন প্রাকৃতিক এ সংরক্ষিত বনের অধিকাংশ গাছ কেটে কৃত্রিমভাবে চাপালিশ, সেগুন, গর্জন, লোহাকাট, রক্তনসহ বিভিন্ন প্রজাতির বৃক্ষের চারা রোপণ করা হয়। ধারণা করা হচ্ছে, এসব বৃক্ষের মধ্যে ছিল ওই ‘আফ্রিকান টিকওক’ বৃক্ষ দুটির চারাও। বাংলাদেশের একমাত্র আফ্রিকান টিকওক বৃক্ষটি স্থানীয়দের কাছে ‘অজ্ঞান গাছ’ হিসেবে পরিচিত ছিল। লোকমুখে শোনা গেছে এই বৃক্ষের পাশ দিয়ে কোনো পথচারী হেঁটে গেলে বা বৃক্ষের নিচে দাঁড়ালে অজ্ঞান হয়ে পড়তো। এ নিয়ে নিকট অতীতে সংবাদপত্রের শিরোনাম হলেও এর কোনো সত্যতা মিলেনি। তবে এক বৃক্ষ গবেষণায় দেখা গেছে, এই বৃক্ষে কার্বলিক অ্যাসিড ও ক্লোরোফর্মের উপস্থিতি রয়েছে। এ কারণে বৃক্ষটির পাশে বেশিক্ষণ দাঁড়ালে অনেকেরই একটু ঘুম ঘুম ভাব তৈরি হতে পারে। আবার প্রতিক্রিয়া হিসেবে নাক ও গলা জ্বলা এবং হাপানির সম্ভাবনাও বিদ্যমান। বন বিভাগ সূত্রে জানা গেছে, আফ্রিকান টিকওক প্রজাতির ক্লোফোরা এক্সেলসা (সাধারণত আফ্রিকান টাক, মভিলে বা ইরোকো নামে পরিচিত) ক্রান্তীয় আফ্রিকার একটি বৃক্ষ। এ জাতীয় বৃক্ষ আফ্রিকা মহাদেশের অ্যাঙ্গোলা, বেনিন, বুরুন্ডি, ক্যামেরুন, মধ্য আফ্রিকা প্রজাতন্ত্র, কঙ্গো প্রজাতন্ত্র, গিনি, ইথিওপিয়া, গ্যাবন, ঘানা, আইভরি কোস্ট, কেনিয়া, মালাউই, মোজাম্বিক, নাইজেরিয়া, রুয়ান্ডাসহ বিভিন্ন দেশে রয়েছে। এর প্রাকৃৃতিক বাসস্থান রেইন ফরেস্ট চিরহরিৎ বনে। বর্তমানে এই প্রজাতিটি আদি জন্মভূমি আফ্রিকাতেই রয়েছে চরম ঝুঁকির মুখে। আফ্রিকা মহাদেশের বিভিন্ন দেশে স্থানীয়ভাবে ‘আফ্রিকান টিকওক’ বৃক্ষকে আফ্রিকান ওক, আবেং, আলা, বঙ্গ, বাঙ্গি, বাঙ্গু, ডেইডি, ইরোকো, কাম্বালা, মকুকো, মুরিতুলুল্ডা, মুউলে, মউউল, নোংন্ড, ওডুম, টুলে, উলোকো, লোকো, এমএসুল, মালালা, অজিজ, রোক, সিঙ্গা নামে ডাকা হয়। দেশে একমাত্র লাউয়াছড়া বনের সারি সারি বিশাল আকৃতির নানা প্রজাতির বৃক্ষের মধ্যে বন বিট কার্যালয়ের সামনেই এতোদিন এ জাতীয় বৃক্ষটি মাথা উঁচু করে দাঁড়িয়ে ছিল। আফ্রিকান টিকওক বৃক্ষটি মারা যাওয়ায় দেশ থেকে এ প্রজাতির বৃক্ষও বিলুপ্ত হয়ে গেল। মারা যাওয়া বৃক্ষটি হাজারো বৃক্ষের ভীড়ে বর্তমানে মাথা উঁচু করে দাঁড়িয়ে আছে।",
    "পাকিস্তানের হারের দায় নিচ্ছেন দুটি ক্যাচ ছাড়া শাদাব": "এশিয়া কাপ ফাইনালে শ্রীলঙ্কার ১৭০ রান তাড়া করতে নেমে পাকিস্তান থেমেছে ১৪৭ রানে। পাকিস্তানের ব্যাটসম্যানের মধ্যে দুই অঙ্কের ঘরে রান তুলতে পেরেছেন মোটে তিনজন। তার আগে যে ছয়জন বোলিং করেন, ১ ওভার করা মোহাম্মদ নওয়াজ ছাড়া বাকি সবাই ওভারপ্রতি রান দিয়েছেন ৭-এর বেশি করে।\n\nএশিয়া কাপ ফাইনালের মতো মঞ্চে ব্যাটিং, বোলিং—দুই বিভাগেই পাকিস্তান সেভাবে ভালো করতে না পারলেও দায় নিচ্ছেন একজন—শাদাব খান!",
    "প্রেসিডেন্সি ইউনিভার্সিটির নবীনবরণ": "প্রেসিডেন্সি ইউনিভার্সিটির ভারপ্রাপ্ত উপাচার্য আবুল লাইস এম এস হকের সভাপতিত্বে নবীন শিক্ষার্থীদের উদ্দেশে অনুপ্রেরণাদায়ী বক্তব্য দেন টেন মিনিট স্কুলের প্রধান নির্বাহী কর্মকর্তা আয়মান সাদিক। নবীনবরণ অনুষ্ঠানে উপস্থিত ছিলেন বিশ্ববিদ্যালয়ের রেজিস্ট্রার মো. রহুল আমিন, উপদেষ্টা মেজর জেনারেল কাজী আশফাক আহমেদ (অব.), ইংরেজি বিভাগের চেয়ারম্যান মো. হাবীবুল্লাহ, ব্যবসায় শিক্ষা বিভাগের চেয়ারম্যান মো. মুজাক্কেরুল হুদা, পুরকৌশল বিভাগের চেয়ারম্যান মো. সুলতানুল ইসলামসহ শিক্ষক ও শিক্ষার্থীরা। সবশেষে শিক্ষার্থীদের সাংস্কৃতিক অনুষ্ঠান ও র‌্যাফল ড্রয়ের মধ্য দিয়ে আয়োজন শেষ হয়।",
    "শান্তকে নিয়ে ট্রল হয়, আর নির্বাচকরা আরামে ঘুমায়": "September 22, 2022 | 2:28 pm\n\nআজহার মাহমুদ\n\nক্রিকেট আমাদের দেশের মানুষের কাছে একটি আবেগের নাম। বিশ্বের অন্যান্য দেশের তুলনায় বাংলাদেশে এই খেলাটির জনপ্রিয়তা একটু বেশিই বলা যায়। বাংলাদেশের মনুষের কাছে বেশি জনপ্রিয় হওয়ার কারণও আছে। বাংলাদেশ বিশ্ব ক্রিকেটের অন্যতম পরিচিত একটি দল। একসময় এই খেলায় বাংলাদেশের অবস্থান নড়বড়ে থাকলেও বর্তমানে বিশ্বের সকল দলের কাছে বাংলাদেশ একটি আতংকের নাম বলা যায়।\n\nবিজ্ঞাপন\n\nযদিও সেই আতংক বছরে এক-দুবার আসে। মানে ফরম্যাট ভিত্তিতে আতংক ছড়ায় বাংলাদেশ। আর সেটা একমাত্র ওয়ানডে ক্রিকেটে। খুব সাহস করেই আমরা বলতে পারি ওয়ানডে ফরম্যাটে বাংলাদেশ বেশ ভয়ংকর। ২০১৫ সাল থেকে বিশ্ব মানচিত্রে বাংলাদেশ ক্রিকেটের যে উন্নতি হয়েছে তার অন্যতম কারণ এই ওয়ানডে ক্রিকেট।\n\nতবে টেস্ট আর টি-টুয়েন্টিতে হরহামেশাই হারতে থাকে। মাঝে মাঝে মরুর বুকে এক পশলা বৃষ্টির মতো জয় নিয়ে আনন্দ দেয় সমর্থকদের। যাইহোক আজ আলোচনা সেদিকে নিয়ে যাচ্ছি না। সামপ্রতিক সময়ে বাংলাদেশের টি-টুয়েন্টি বিশ্বকাপের জন্য দল ঘোষণা করা হয়েছে। ১৫ সদস্যের এই স্কোয়াড থেকে বাদ পড়েছেন মাহমুদউল্লাহ রিয়াদ। রিয়াদের বাদ পড়াটা ধারণা করা গেলেও শান্তর দলে ঢুকাটা ধারণার বাইরে। ক্রিকেট বিশ্লেষক, গবেষক, সমর্থক, সাংবাদকর্মীরা সবাই এটা নিয়ে বেশ আলোচনা করেছেন। বলা যায় শান্তকে যা ইচ্ছে তা-ই ক্রিটিসাইজ করেছে। আর সমর্থকরা থাকে নিয়ে যে পরিমাণ ট্রল করেছেন সেটা শান্ত যদি নজরে রাখতেন এতোদিনে মানসিক অবসাদে ভুল কোনো সিদ্ধান্তও নিয়ে নিতে পারতেন। এতে অবাক হওয়ারও কিছু নাই। তবে এটা ক্রিকেট। এখানে সমালোচনাও হবে, ট্রলও হবে। এসব পাশ কাটিয়েই এগুতে হবে।\n\nবিজ্ঞাপন\n\nমনে আছে লিটন কুমার দাসের কথা? যাকে নিয়ে গত বছরের টি-টুয়েন্টি বিশ্বকাপে সমালোচনার ঝড় বইছিলো। তাকে নিয়ে ট্রলের সীমাটাও ছাড়িয়ে গিয়েছিলো। প্রতি ম্যাচে সে যত রান করবে বিভিন্ন ব্যবসায় প্রতিষ্টান তাদের পণ্যে তত পার্সেন্ট ডিসকাউন্ট দিবে বলেও ঘোষণা দেয়। আপনি আমিও হয়তো এই তালিকায় আছি। অথচ ভাগ্যের কি পরিহাস। ঠিক পরের বছরের বিশ্বকাপে তাকেই সবাই দলে চেয়েছেন। দলে আছেনও তিনি। শুধু তা-ই নয়, এইযে এশিয়া কাপ শেষ হলো সেখানেও তাকে সবাই মিস করেছেন। তাহলে আমরা ট্রল কেন করি?\n\nআমি শান্তকে দলে নিয়েছে এটাকে সমর্থন জানাচ্ছি না। শান্ত কখনওই এই স্কোয়াডে থাকতে পারে না। কিন্তু এই পারা না পারাটা আমার আপনার হাতে নেই। যাদের হাতে আছে তারা দিব্যি স্কোয়াড দিয়ে ঘুমোচ্ছেন। কথা সেখানেও না, কথা হচ্ছে শান্ত কি নিজে নিজে স্কোয়াডে অর্ন্তভুক্ত হয়েছেন? না-কি তাকে কেউ অর্ন্তভুক্ত করেছেন?\n\nবিজ্ঞাপন\n\nপ্রতিটি খেলোয়াড়ই চায় বাদ পরলে দলে ঢুকতে। সৌম্য বাদ পড়েছে, সেও চেষ্টা করছে দলে ঢুকার। সাব্বিরও অলৌকিক ভাবে দলে প্রবেশ করেছে। অন্যদিকে ওয়ানডেতে ভালো করে এতোদিন টি-টুয়েন্টিতে দলে ঢুকা এনামুল হকও বাদ পড়েছেন। সবাইতো দলে ঢুকতে পারলে খুশি। সেটা হোক টেস্ট, ওয়ানডে, টি-টুয়েন্টি। কিন্তু যে কেউ চাইলেই তো দলে কিংবা স্কোয়াডে জায়গা পেতে পারে না। মাসের পর মাস বিসিবির বেতন ভোগ করে এই দায়িত্ব পালন করছেন জাতীয় দলের তিন সিলেক্টর। সহজ কথায় বলতে গেলে মিনহাজুল আবেদিন নান্নু, হাবিবুল বাশার সুমন আর আব্দুর রাজ্জাক এই তিন নির্বাচক স্কোয়াড নির্বাচন করেন। খোলোয়াড়ও সিলেক্ট করেন।\n\nতাহলে আমরা কেন শান্তকে নিয়ে ট্রল করছি? দলে জায়গা পাওয়াটা কি শান্তর অপরাধ? অপরাধ করলে সেটা করেছেন সিলেক্টররা। সেই দায় কেন শান্তর উপর গিয়ে পড়বে? ট্রল করলে সিলেক্টরদের নিয়ে করুন। বাশার, রাজ্জাক, নান্নুদের নিয়ে করুন। কিন্তু আমরা বারবার সেটা খেলোয়াড়দের উপর প্রয়োগ করছি। এতে করে এই খেলোয়াড়রা মানসিক ভাবে বির্পযস্ত হবে, যতটা ভালো খেলার সামর্থ্য থাকবে সেটাও হারিয়ে ফেলবে। প্রতিটি ম্যাচেই মাঠে নামবে বাড়তি এটা চাপ নিয়ে। সেই চাপটা হচ্ছে ট্রলের, সমালোচনার।\n\nবিজ্ঞাপন\n\nঅথচ নির্বাচকদের মনগড়া স্কোয়াড় আর বিসিবির উদাসীনতায় এই জায়গায় বড় সমস্যা। ফেসবুক আর টেলিভিশনের বক্তব্যই হচ্ছে বিসিবির প্রধান কাজ। কাজের চাইতে বোর্ড কর্তাদের কথার লড়াই বেশ চলে বাংলাদেশে। আর সিলেক্টররা চলে উল্টো পন্থায়। যত কম কথা বলা যায়, তত দায় এড়িয়ে বাঁচা যায়।\n\nএছাড়াও আমাদের উচিৎ প্রতিটি ফ্যরমেটের জন্য কিছু ভালো খেলোয়াড় তৈরী করা। অথচ সেটার কোনো নমুনাই দেখা যায় না। অন্যান্য দেশে বিভিন্ন ফরম্যাটে বেশকিছু ঘরোয়া লিগ চলে। এছাড়াও টি-টুয়েন্টির জনপ্রিয়তার কথা বিচেনা করে প্রায় সবদেশে আর্ন্তজাতিক মানের বিভিন্ন ফ্রানসাইজি ভিত্তিক দলের মাধ্যমে লিগ খেলানো হয়। যেমন আইপিএল, সিপিএল, বিগব্যাশ, পিএসএল, এলপিএল, কাউন্টি সহ আরো অনেক লিগ রয়েছে। এছাড়াও সাউথ আফ্রিকা, আরবম আমিরাতেও শুরু হচ্ছে এসব লিগ। বাংলাদেশেও চলে এই লিগ। বিপিএল নামক এই লিগটাই বোধহয় সবচেয়ে নি¤œ মানের লিগ হয়ে দাঁড়িয়েছে বর্তমানে। বিপিএলে কখনও পিচ, কখনও আম্পায়ারিং, কখনও প্রযুক্তি থাকে নিম্নমানের। এছাড়াও দেশী খেলোয়াড়দের তেমন পাত্তাই দেওয়া হয় না। একবার তো বিপিএলে ৫ জন বিদেশী খেলোয়াড়ও খেলানোর অনুমতি দিয়েছে। এভাবে দেশের খেলোয়াড়দের প্রতিভা বের করে আনা সম্ভব নয়।\n\nবিজ্ঞাপন\n\nবিসিবি যদি এই বিষয়টি গুরুত্বের সাথে না নেয় তাহলে হয়তো একসময় আমাদের ক্রিকেট কেনিয়া, কানাডার মতো হয়ে যাবে। সিনিয়র ক্রিকেটারদের মধ্যে মুশফিকুর রহিম, তামিম ইকবাল খান, মাহমুদউল্লাহ রিয়াদ একটা একটা ফরম্যাটে খেলছেন না। অন্যদিকে রিয়াদকে টি-টুয়েন্টি থেকে বাদও দেয়া হয়েছে। সর্বশেষ ওয়ানডে ক্রিকেটের দরজা খোলা আছে রিয়াদের। হয়তো রিয়াদের ক্রিকেট যাত্রাটা খুব সহসাই শেষ হয়ে যাচ্ছে। একমাত্র সাকিব আল হাসান তিনটা খেলছেন। মাশরাফি বিন মুর্তজা সেই কবেই নেই ক্রিকেটে। একসময় সব সিনিয়র ক্রিকেটারাই বিদায় নিয়ে নিবে। তাহলে পরবর্তী সময়ে আমাদের ক্রিকেটের হাল ধরবে কারা? এটা নিয়েও প্রশ্ন থেকে যায়। অথচ আমরা এসব নিয়ে বিন্দু মাত্র ভাবছি না। আমাদের পাইপ লাইনে কতটা খোলোয়াড় আছে, আর তারা সাকিব, মুশি, রিয়াদ, তামিমের রিপ্লেস হতে পারবে কি-না সেটা আমরা নিজেরাই দেখছি। তাহলে এসব নিয়ে ভাববে কারা? ডবসিবি প্রধানেরই বা কাজ কি?\n\nপরিশেষে বলতে চাই, খেলোয়াড়দের নিয়ে ট্রল করা বন্ধ করুন। ট্রল করুন, সমালোচনা করুন নীতি-নির্ধারকদের। যারা চেয়ারে বসে আছে কিন্তু কাজের কাজ কিছুই করছেন না। বছরের পর বছর চেয়ার আকঁড়ে ধরে রাখলেও কোনো ধরনের রেজাল্ট তারা দিতে পারছে না। অন্যদিকে বাংলাদেশে অপরাধ করলে, ব্যার্থ হলে পদত্যাগ করার সংস্কৃতিও নেই। সবাই দিব্যি চোখ-কান বন্ধ রেখে নাক ডেকে ঘুমোতে পারে। যতদিন এই সংস্কৃতি পরিবর্তন হবে না, উন্নতি হবে না বাংলাদেশের ক্রিকেট।\n\nলেখক : প্রাবন্ধিক এবং কলাম লেখক\n\nপ্রিয় পাঠক, লিখতে পারেন আপনিও! লেখা পাঠান এই ঠিকানায় -\n\nsarabangla.muktomot@gmail.com\n\nমুক্তমত বিভাগে প্রকাশিত মতামত ও লেখার দায় লেখকের একান্তই নিজস্ব, এর সাথে সারাবাংলার সম্পাদকীয় নীতিমালা সম্পর্কিত নয়। সারাবাংলা ডটনেট সকল মতাদর্শের প্রতি শ্রদ্ধাশীল। তবে মুক্তমতে প্রকাশিত লেখার দায় সারাবাংলার নয়।\n\nসারাবাংলা/এজেডএস"
}