{
    "প্রধানমন্ত্রী নিউইয়র্ক পৌঁছেছেন": "২০ সেপ্টেম্বর নিউইয়র্কে শেখ হাসিনা জাতিসংঘ মহাসচিব আন্তোনিও গুতেরেস আয়োজিত সংবর্ধনায় অংশ নেবেন। একই দিন তিনি জাতিসংঘ সাধারণ পরিষদের ৭৭তম উদ্বোধনী অনুষ্ঠানে যোগ দেবেন।\n\nএদিন শেখ হাসিনা জাতিসংঘের শরণার্থীবিষয়ক হাইকমিশনার ফিলিপ্পো গ্রান্ডি ও স্লোলোভেনিয়ার প্রেসিডেন্ট বরুত পাহোরের সঙ্গে দ্বিপক্ষীয় বৈঠক করবেন। তিনি জাতিসংঘে নারীনেত্রীদের প্ল্যাটফর্মে যোগ দেবেন। তিনি মার্কিন প্রেসিডেন্ট জো বাইডেন আয়োজিত সংবর্ধনায় অংশ নেবেন।\n\n২১ সেপ্টেম্বর প্রধানমন্ত্রী শেখ হাসিনা বাংলাদেশ, বতসোয়ানা, স্লোভাক প্রজাতন্ত্র ও জাতিসংঘ আয়োজিত উচ্চ পর্যায়ের টেকসই আবাসনবিষয়ক এক অনুষ্ঠানে যোগ দেবেন। পরে তিনি ডব্লিউইএফের নির্বাহী পরিচালক শোয়াব ক্লাউসের সঙ্গে একটি দ্বিপক্ষীয় বৈঠক করবেন। গ্লোবাল ক্রাইসিস রেসপন্স গ্রুপ চ্যাম্পিয়নস মিটিংয়েও যোগ দেবেন প্রধানমন্ত্রী।",
    "লন্ডন পৌঁছেছেন প্রধানমন্ত্রী": "প্রধানমন্ত্রী শেখ হাসিনা। ছবি: বাসস\n\nলন্ডন পৌঁছেছেন প্রধানমন্ত্রী শেখ হাসিনা। বাংলাদেশ সময় বৃহস্পতিবার (১৫ সেপ্টেম্বর) রাত ১০টায় লন্ডনে পৌঁছান তিনি।\n\nবিমানবন্দরে পৌঁছানোর পর প্রধানমন্ত্রীকে স্বাগত জানান লন্ডনে নিযুক্ত বাংলাদেশের হাইক‌মিশনার সাইদা মুনা তাস‌নিম।\n\nএর আগে, বৃহস্পতিবার সকা‌লে ব্রিটেনের রানি দ্বিতীয় এলিজাবেথের শেষকৃত্যে এবং জাতিসংঘ সাধারণ পরিষদের ৭৭তম অধিবেশনে যোগ দিতে লন্ডন ও নিউইয়র্কের উদ্দেশে ঢাকা ছাড়েন শেখ হাসিনা।\n\nপ্রধানমন্ত্রী শুক্রবার (১৬ সেপ্টেম্বর) কমনওয়েলথ মহাসচিব প্যাট্রিসিয়া স্কটল্যান্ড প্রধানমন্ত্রীর সঙ্গে সাক্ষাৎ করবেন। পরে যুক্তরাজ্যের দক্ষিণ এশিয়া, উত্তর আফ্রিকা, জাতিসংঘ ও কমনওয়েলথবিষয়ক মন্ত্রী লর্ড আহমদ প্রধানমন্ত্রীর সঙ্গে সাক্ষাৎ করবেন।\n\nপরের দিন ১৭ সেপ্টেম্বর যুক্তরাজ্যের বিরোধীদলীয় এবং লেবার পার্টির নেতা স্যার কেইর স্টারমার প্রধানমন্ত্রীর সঙ্গে সৌজন্য সাক্ষাৎ করবেন। ১৮ সেপ্টেম্বর যুক্তরাজ্যের রাজা কর্তৃক রাষ্ট্র ও সরকার প্রধানদের সংবর্ধনা অনুষ্ঠানে যোগ দেবেন শেখ হাসিনা।\n\n১৯ সেপ্টেম্বর প্রধানমন্ত্রী রানি দ্বিতীয় এলিজাবেথের শেষকৃত্যে অংশগ্রহণ করবেন। এরপর সেদিনই জাতিসংঘের সাধারণ পরিষদের ৭৭তম অধিবেশনে যোগ দিতে নিউইয়র্কের উদ্দেশে লন্ডন ছাড়বেন তিনি। ওইদিন জন এফ কেনেডি আন্তর্জাতিক বিমানবন্দরে প্রধানমন্ত্রী ও তার সফরসঙ্গীদের স্বাগত জানাবেন যুক্তরাষ্ট্রে নিযুক্ত বাংলাদেশের রাষ্ট্রদূত মুহাম্মদ ইমরান এবং জাতিসংঘ বাংলাদেশের স্থায়ী প্রতিনিধি মুহাম্মদ আব্দুল মুহিত।\n\n২০ সেপ্টেম্বর শেখ হাসিনা জাতিসংঘ মহাসচিব অ্যান্তনিও গুতেরেসের সংবর্ধনায় যোগ দেবেন। পাশাপাশি তিনি জাতিসংঘ সাধারণ পরিষদের ৭৭তম অধিবেশনের উদ্বোধনী অনুষ্ঠানে অংশ নেবেন। ইউএনএইচসিআরের ফিলিপো গ্রান্ডি এবং স্লোলোভেনিয়ার প্রেসিডেন্ট বরুত পাহোরের সঙ্গে দ্বিপক্ষীয় বৈঠক করবেন তিনি। একই দিন যুক্তরাষ্ট্রের প্রেসিডেন্ট জো বাইডেনের সংবর্ধনায় যোগ দেবেন প্রধানমন্ত্রী।\n\n২১ সেপ্টেম্বর শেখ হাসিনা বাংলাদেশ, বতসোয়ানা ও স্লোভাক প্রজাতন্ত্র এবং জাতিসংঘ আয়োজিত উচ্চপর্যায়ের টেকসই আবাসন শীর্ষক অনুষ্ঠানে যোগ দেবেন।\n\n২৩ সেপ্টেম্বর জাতিসংঘ সাধারণ পরিষদের ৭৭তম অধিবেশনে ভাষণ দেবেন তিনি। ২৪ সেপ্টেম্বর প্রবাসী বাংলাদেশিদের নাগরিক সংবর্ধনায় যোগ দেবেন প্রধানমন্ত্রী শেখ হাসিনা।",
    "নিই ইয়র্কে প্রধানমন্ত্রী শেখ হাসিনার ব্যস্ত দিন": "জাতিসংঘের সাধারণ অধিবেশনে যোগ দিতে নিউ ইয়র্কে অবস্থানরত প্রধানমন্ত্রী শেখ হাসিনা টেকসই আবাসন বিষয়ে উচ্চ পর্যায়ের সভায় অংশ নেওয়ার পাশাপাশি বিভিন্ন বৈঠক ও অনুষ্ঠানে অংশ নিয়ে ‘ব্যস্ত দিন’ কাটিয়েছেন বুধবার।\n\nপররাষ্ট্রমন্ত্রী একে আব্দুল মোমেন বলেছেন, নিউ ইয়র্কে পৌঁছানোর পর প্রথম দিনের মত প্রধানমন্ত্রীর দ্বিতীয় দিনটিও কেটেছে নির্ধারিত নানা আয়োজনে বাংলাদেশের প্রতিনিধিত্ব করে।\n\nবুধবার রাতে নিউ ইয়র্কে এক সংবাদ সম্মেলনে সরকারপ্রধানের সারা দিনের ব্যস্ততার বিবরণ তুলে ধরেন মোমেন।\n\nতিনি বলেন, বুধবার সকালে টেকসই আবাসন বিষয়ে উচ্চ পর্যায়ের সম্মেলনে অংশ নেন প্রধানমন্ত্রী। বাংলাদেশ, বতসোয়ানা, স্লোভাক রিপাবলিক এবং ইউএন হ্যাবিট্যাট যৌথভাবে এ অনুষ্ঠানের আয়োজন করে।\n\nটেকসই আবাসন নিশ্চিত করতে বাংলাদেশ সরকারের নেওয়া বিভিন্ন পদক্ষেপ ও অভিজ্ঞতা বিশ্ববাসীর সামনে তুলে ধরেন প্রধানমন্ত্রী শেখ হাসিনা।\n\nমোমেন বলেন,“মাননীয় প্রধানমন্ত্রী তার বক্তব্যে বাংলাদেশের উল্লেখযোগ্য সাফল্যগুলো বিশেষভাবে উল্লেখ করেন। যার মধ্যে রয়েছে- গৃহহীন ও ভূমিহীন জনগণের জন্য টেকসই আবাসন প্রদানের লক্ষ্যে গৃহীত ‘আশ্রয়ন প্রকল্প’, গ্রামীণ জনগণের উন্নয়নের জন্য ‘আমার গ্রাম আমার শহর’ উদ্যোগ, জলবায়ু পরিবর্তন সহনশীল অবকাঠামো নির্মাণ, জলবায়ু পরিবর্তনের প্রভাবে বাস্তুচ্যুতদের জন্য আবাসনের উদ্যোগ, ডিজিটাল পদ্ধতিতে ভূমি ব্যবস্থাপনার সংস্কার ইত্যাদি।”\n\nগত দুই বছরে বিনামূল্যে ২ লাখ ১৪ হাজার ভূমিহীন ও গৃহহীন পরিবারে হাতে ঘর তুলে দেওয়ার বিষয়টিও শেখ হাসিনা এ সভায় বলেন।\n\nআন্তর্জাতিক শ্রম সংস্থার মহাপরিচালক, ইউএন হ্যাবিট্যাট এর নির্বাহী পরিচালক, ভারত, মালাউয়ি, পোল্যান্ড, যুক্তরাষ্ট্র, ইউরোপীয় ইউনিয়ন, ইউএন ডেসা, ইউনিসেফসহ বিভিন্ন দেশ ও আন্তর্জাতিক সংস্থার প্রতিনিধিরা বক্তব্য দেন এ অনুষ্ঠানে।\n\nমোমেন জানান, আন্তর্জাতিক শ্রম সংস্থার মহাপরিচালক এবং ইউএন হ্যাবিট্যাটের নির্বাহী পরিচালক তাদের বক্তব্যে গৃহায়নের মাধ্যমে অন্তর্ভুক্তিমূলক উন্নয়ন নিশ্চিতে প্রধানমন্ত্রী শেখ হাসিনার সরকারের সাফল্যের ‘ভূয়সী প্রশংসা’ করেন।\n\n“জাতিসংঘের নিউ আরবান এজেন্ডা বাস্তবায়নে ঐক্যবদ্ধভাবে কাজ করার বিষয়ে বাংলাদেশসহ উপস্থিত সকল পক্ষ সভায় ঐকমত্যে পৌঁছায়।”\n\nওয়ার্ল্ড ইকোনমিক ফোরামের নির্বাহী চেয়ারম্যান ক্লাউস সোয়াব এদিন প্রধানমন্ত্রী শেখ হাসিনার সঙ্গে সাক্ষাৎ করেন। মহামারি ও ইউক্রেন যুদ্ধের প্রেক্ষিতে উন্নয়নশীল দেশগুলো খাদ্য ও জ্বালানি সংকটসহ আর্থিক ও বাণিজ্যিক দিক দিয়ে যেসব চ্যালেঞ্জের মুখে পড়ছে, সে বিষয়ে বৈঠকে উদ্বেগ প্রকাশ করেন প্রধানমন্ত্রী।\n\nপররাষ্ট্রমন্ত্রী বলেন, “সেসব চ্যালেঞ্জ মোকাবিলা, তথ্যপ্রযুক্তির মাধ্যমে আর্থ-সামাজিক উন্নয়ন, জলবায়ু পরিবর্তনের প্রভাব মোকাবেলাসহ বাণিজ্যের প্রসারের বিষয়ে বাংলাদেশ ও ওয়ার্ল্ড ইকোনোমিক ফোরামের মধ্যে সহযোগিতা ভবিষ্যতে আরও বৃদ্ধি পাবে বলে প্রধানমন্ত্রী আশাবাদ ব্যক্ত করেন।”\n\nক্লাউস সোয়াব আসছে জানুয়ারিতে দাভোসে ওয়ার্ল্ড ইকোনমিক ফোরামের সম্মেলনে অংশগ্রহণের জন্য প্রধানমন্ত্রী শেখ হাসিনাকে আমন্ত্রণ জানান।\n\nপ্রধানমন্ত্রী এদিন গ্লোবাল ক্রাইসিস রেসপন্স গ্রুপের উচ্চ পর্যায়ের সভাতেও অংশ নেন। জাতিসংঘ মহাসচিব, জার্মানির চ্যান্সেলর, সেনেগালের প্রেসিডেন্ট, আফ্রিকান ইউনিয়নের প্রেসিডেন্ট, বারবাডোসের প্রধানমন্ত্রী এবং ইন্দোনেশিয়া ও ডেনমার্কের পররাষ্ট্রমন্ত্রীও অংশগ্রহণ করেন বলে জানান পররাষ্ট্রমন্ত্রী মোমেন।\n\nতিনি বলেন, “আপনারা জানেন যে, এ বছরের মার্চে জাতিসংঘ মহাসচিব খাদ্য, জ্বালানি ও আর্থিক বিষয়ে চ্যালেঞ্জ মোকাবেলায় প্রধানমন্ত্রী শেখ হাসিনাসহ মোট ছয়টি দেশের রাষ্ট্র বা সরকার প্রধানদের সমন্বয়ে এই গ্রুপটি গঠন করেন। এটি নিঃসন্দেহে বাংলাদেশের জন্য একটি বিরল সম্মান।“\n\nসভায় প্রধানমন্ত্রী শেখ হাসিনা বলেন, রাশিয়া-ইউক্রেইন যুদ্ধ ও কোভিড-১৯ মহামারীর কারণে তৈরি হওয়া সংকট কোনো দেশের পক্ষে এককভাবে মোকাবিলা করা কঠিন।",
    "১১তম কমনওয়েলথ কারাতে ঢাকায়": "আগামী বছর ১১তম কমনওয়েলথ কারাতে চ্যাম্পিয়নশিপ বসছে ঢাকায়। ভারত, ত্রিনিদাদ অ্যান্ড টোবাগো, নামিবিয়া, মরিশাস ও বতসোয়ানা চাইলেও ২০২৪ সালের ১১তম কমনওয়েলথ কারাতে চ্যাম্পিয়নশিপের আয়োজক হওয়ার গৌরব অর্জন করেছে বাংলাদেশ। জাতীয় ক্রীড়া পরিষদে সংবাদ সম্মেলনে আয়োজক হওয়ার আদ্যোপান্ত তুলে ধরেন বাংলাদেশ কারাতে ফেডারেশনের সভাপতি ও দুদক কমিশনার ডক্টর মোজ্জামেল হক খান।\n\nতার কথায়, ২০২১ সালে ১৬-১৯ নভেম্বর দুবাইয়ে অনুষ্ঠিত হয় ২৫তম সিনিয়র কারাতে চ্যাম্পিয়নশিপস ও বিশ্ব কারাতে কংগ্রেসে ২০২৪ সালে কমনওয়েলথ কারাতে চ্যাম্পিয়নশীপ আয়োজনের আগ্রহ প্রকাশ করে বাংলাদেশ। আয়োজনের সম্ভাব্যতা যাচাই করতে গত ২-৪ আগস্ট বাংলাদেশ সফর করেন কমনওয়েলথ কারাতে ফেডারেশনের সভাপতি সনি পিল্লাই। তিনি টুর্নামেন্ট ভেনু মিরপুর শহীদ সোহরাওয়ার্দী ইনডোর স্টেডিয়াম এবং খেলোয়াড় ও কর্মকর্তাদের আবাসনের বিভিন্ন হোটেলও পরিদর্শন করেন।\n\nসংবাদ সম্মেলনে কারাতে ফেডারেশনের সাধারণ সম্পাদক ক্য শৈ হ্লা জানান, ১১তম আসরে কমনওয়েলথ কারাতে ফেডারেশনভুক্ত ৭৩টি দেশ থেকে ৪০টি দেশের প্রায় দুই হাজারের মতো খেলোয়াড় ও কর্মকর্তা অংশগ্রহণ করবেন। বাংলাদেশ থেকে অংশ নেবেন ৬০ থেকে ৭০ জন কারাতেকা। হাতে পুরো দুই বছর সময় থাকলেও আয়োজক হিসেবে সফলতার স্বাক্ষর রাখতে ইতোমধ্যেই প্রস্তুতি শুরু করেছে বাংলাদেশ।",
    "‘মাতৃতুল্য’ রানির স্মরণে কিছু করার আহ্বান প্রধানমন্ত্রীর": "যুক্তরাজ্যের রাজধানী লন্ডনের ক্ল্যারিজ হোটেলে প্রধানমন্ত্রীর সঙ্গে সৌজন্য সাক্ষাত করেছেন কমনওয়েলথ মহাসচিব প্যাট্রিসিয়া স্কটল্যান্ড। বৈঠকে প্রধানমন্ত্রী ‘মাতৃতুল্য ব্যক্তিত্ব’ হিসেবেও অভিহিত করে রানির স্মরণে কিছু করার পরামর্শ দেন।\n\nস্থানীয় সময় শুক্রবার (১৬ সেপ্টেম্বর) যুক্তরাজ্যের লন্ডনে প্রধানমন্ত্রীর বাসভবনে এ সাক্ষাৎ করেন তিনি। এর আগে বৃহস্পতিবার বাংলাদেশ সময় রাত ১০টায় লন্ডনে পৌঁছান প্রধানমন্ত্রী শেখ হাসিনা।\n\nএদিন এক সংবাদ বিজ্ঞপ্তিতে প্রধানমন্ত্রীর প্রেস উইং এ কথা জানায়।\n\nপ্রধানমন্ত্রী বলেন, কমনওয়েলথ থেকে প্রয়াত রানী দ্বিতীয় এলিজাবেথের স্মরণে যথাযথ কিছু করা উচিত যাতে ভবিষ্যতে কয়েক বছর ধরে ফোরামে তার নিবেদিত সেবা স্মরণে থাকে। এসময় প্রধানমন্ত্রী প্রয়াত রানীকে ‘মাতৃতুল্য ব্যক্তিত্ব’ হিসাবে অভিহিত করেন এবং রানীর সাথে তার ব্যক্তিগত স্মৃতি স্মরণ করেন।\n\nকমনওয়েলথের নতুন প্রধান হিসেবে রাজা তৃতীয় চার্লস এই উত্তরাধিকারকে এগিয়ে নিয়ে যাবেন বলে প্রধানমন্ত্রী আস্থা প্রকাশ করেন।\n\nচলতি বছরের জুনে রুয়ান্ডায় কমনওয়েলথ সরকার প্রধানদের বৈঠকে মহাসচিব পদে প্যাট্রিসিয়া স্কটল্যান্ড পুনরায় নির্বাচিত হওয়ায় প্রধানমন্ত্রী তাকে অভিনন্দন জানান।\n\nকমনওয়েলথ মহাসচিব করোনা মহামারী সফলভাবে মোকাবেলায়, নারীর ক্ষমতায়ন, শিশু উন্নয়ন, মানসিক স্বাস্থ্য সমস্যা, জলবায়ু পরিবর্তন মোকাবিলা এবং সহিংস চরমপন্থা মোকাবিলায় শেখ হাসিনার নেতৃত্ব ও অবদানের প্রশংসা করেন।\n\nআন্তর্জাতিক নারী দিবস উপলক্ষে কমনওয়েলথ পরিবারের নারী নেতৃত্ব তুলে ধরার বিষয়ে মহাসচিবের পরামর্শে প্রধানমন্ত্রী ইতিবাচক সাড়া দেন। আগামী বছর স্মারক অনুষ্ঠানের মাধ্যমে ‘শান্তির বছর’ এবং ‘যুব বছর’ পালনের জন্য কমনওয়েলথের সাথে অংশীদারিত্বের জন্য প্রতিশ্রুতিবদ্ধ।\n\nমহাসচিব প্রকৃতি সংরক্ষণ ও দুর্যোগ ব্যবস্থাপনায় বাংলাদেশের কাজের উল্লেখ করেন এবং কমনওয়েলথের ‘লিভিং ল্যান্ডস’ উদ্যোগে নেতৃত্ব প্রদর্শনের জন্য প্রধানমন্ত্রীকে আমন্ত্রণ জানান। তিনি সংস্থার ‘ব্লু চার্টার’ উদ্যোগের সাথে বাংলাদেশের নেতৃত্বের সম্পৃক্ততার কথাও স্মরণ করেন।\n\nবাংলাদেশের প্রধানমন্ত্রী কমনওয়েলথের অর্থনৈতিক উন্নয়ন কার্যক্রমের গুরুত্ব তুলে ধরেন। তিনি বাংলাদেশের সক্রিয় পদচিহ্নের সাথে ব্যবসা ক্ষেত্রে সংযোগের উন্নয়নে কাজ করায় সন্তোষ প্রকাশ করেন।\n\nএ সময় উপস্থিত ছিলেন পররাষ্ট্র সচিব মাসুদ বিন মোমেন, প্রধানমন্ত্রীর কার্যালয়ের সিনিয়র সচিব মোহাম্মদ তোফাজ্জেল হোসেন মিয়া এবং যুক্তরাজ্যে বাংলাদেশের হাইকমিশনার সাইদা মুনা তাসনিম।\n\nরানী দ্বিতীয় এলিজাবেথের শেষকৃত্য এবং জাতিসংঘ সাধারণ পরিষদের (ইউএনজিএ) ৭৭তম অধিবেশনে যোগ দিতে এখন যুক্তরাজ্য ও যুক্তরাষ্ট্রে সরকারি সফরে রয়েছেন প্রধানমন্ত্রী শেখ হাসিনা।\n\nসফরের দ্বিতীয় দিন ১৬ সেপ্টেম্বর কমনওয়েলথের মহাসচিব প্যাট্রিসিয়া স্কটল্যান্ড প্রধানমন্ত্রীর সঙ্গে তার অবস্থানকালীন হোটেলে সৌজন্য সাক্ষাৎ করবেন। পরে যুক্তরাজ্যের দক্ষিণ এশিয়া ও উত্তর আফ্রিকা বিষয়কমন্ত্রী লর্ড আহমেদ অব উইম্বলডন, লেবার পার্টির বিরোধীদলীয় নেতা স্যার কেয়ার স্টারমারও আলাদাভাবে তার সঙ্গে সৌজন্য সাক্ষাৎ করবেন।\n\nসফরের তৃতীয় দিন ১৭ সেপ্টেম্বর যুক্তরাজ্যের বিরোধীদলীয় এবং লেবার পার্টির নেতা স্যার কেইর স্টারমার প্রধানমন্ত্রীর সঙ্গে সৌজন্য সাক্ষাৎ করবেন।\n\nসফরের চতুর্থ দিন ১৮ সেপ্টেম্বর বাকিংহাম প্যালেসে রাষ্ট্র ও সরকার প্রধানদের সম্মানে যুক্তরাজ্যের রাজার সংবর্ধনায় যোগ দেবেন প্রধানমন্ত্রী।\n\nসফরের পঞ্চম দিন ১৯ সেপ্টেম্বর শেখ হাসিনা ওয়েস্টমিনিস্টার অ্যাবেতে রানী দ্বিতীয় এলিজাবেথের শেষকৃত্য অনুষ্ঠানে অংশ নেবেন।\n\nসফরের ষষ্ঠ দিন ২০ সেপ্টেম্বর প্রধানমন্ত্রী শেখ হাসিনা জাতিসংঘ মহাসচিব আন্তোনিও গুতেরেসের আয়োজিত সংবর্ধনা এবং জাতিসংঘ সাধারণ পরিষদের ৭৭তম অধিবেশনের উদ্বোধনী অনুষ্ঠানে যোগ দেবেন। এ ছাড়াও তিনি ইউএনএইচসিআরের ফিলিপো গ্রান্ডি এবং স্লোলোভেনিয়ার প্রেসিডেন্ট বরুত পাহোরের সঙ্গে দ্বিপক্ষীয় বৈঠক করবেন। একই দিন তিনি নারী নেত্রীদের ইউএনজিএ প্ল্যাটফর্মেও যোগ দেবেন। দিনের শেষে, মার্কিন প্রেসিডেন্ট জো বাইডেন আয়োজিত সংবর্ধনাতেও যোগ দেবেন প্রধানমন্ত্রী।\n\nসফরের সপ্তম দিন ২১ সেপ্টেম্বর প্রধানমন্ত্রী শেখ হাসিনা বাংলাদেশ, বতসোয়ানা, স্লোভাক প্রজাতন্ত্র ও ইউএন হ্যাবিট্যাটের যৌথ আয়োজনে অনুষ্ঠিতব্য উচ্চপর্যায়ের টেকসই আবাসন শীর্ষক অনুষ্ঠানে যোগ দেবেন। একই দিন, তিনি ডাব্লিউইএফের নির্বাহী পরিচালক প্রফেসর শোয়াব ক্লাউসের সঙ্গে একটি দ্বিপক্ষীয় বৈঠক করবেন এবং গ্লোবাল ক্রাইসিস রেসপন্স গ্রুপ (জিসিআরসি) চ্যাম্পিয়নস মিটিংয়ে যোগ দেবেন। বিকেলে, প্রধানমন্ত্রী জাতিসংঘ সদর দপ্তরে পদ্মা সেতুর ওপর আলোকচিত্র প্রদর্শনী পরিদর্শন করবেন। এরপর তিনি কসোভোর প্রেসিডেন্ট ড. ভজোসা ওসমানি-সাদ্রিউ, ইকুয়েডরের প্রেসিডেন্ট গুইলারমো লাসো মেন্ডোজা এবং রাবাব ফাতিমার সঙ্গে দ্বিপক্ষীয় বৈঠক করবেন।\n\nসফরের অষ্টম দিন ২২ সেপ্টেম্বর প্রধানমন্ত্রী অ্যান্টিমাইক্রোবিয়াল রেজিস্ট্যান্সের (এএমআর) ওপর একটি বৈঠকের মাধ্যমে দিনের কর্মসূচি শুরু করবেন এবং আইওএম মহাপরিচালক আন্তোনিও ভিটোরিনোর সঙ্গে সৌজন্য সাক্ষাৎ করবেন। তিনি ইউএস-বাংলাদেশ বিজনেস কাউন্সিলের সঙ্গে একটি উচ্চপর্যায়ের গোলটেবিল বৈঠকে যোগ দেবেন। পরে, তিনি কম্বোডিয়ার প্রধানমন্ত্রী সামদেচ আক্কা মোহা সেনা প্যাদেই তেকো হুন সেন এবং আইসিসির প্রসিকিউটর নিক ক্লেগ এবং করিম খানের সাথে দ্বিপক্ষীয় বৈঠক করবেন।\n\nসফরের নবম দিন ২৩ সেপ্টেম্বর প্রধানমন্ত্রী জাতিসংঘ সাধারণ পরিষদের ৭৭তম অধিবেশনে ভাষণ দেবেন। এ ছাড়া সফরের দশম দিন ২৪ সেপ্টেম্বর প্রধানমন্ত্রী প্রবাসী বাংলাদেশিদের আয়োজনে একটি নাগরিক সংবর্ধনায় যোগ দেবেন।",
    "জ্বালানি সংকটে বিকল্প হয়ে উঠছে কয়লা, পরিবেশের কী হবে?": "কয়লাকে বলা হয় সবচেয়ে বেশি পরিবেশ দূষণকারী জীবাশ্ম জ্বালানি। যেটির ব্যবহার পুরোপুরি বন্ধে একবছর আগেও নানা উদ্যোগ গ্রহণের কথা বলা হচ্ছিল। এখন সেই কয়লার খোঁজে ছুটছে নানা দেশ, হু হু করে বাড়ছে দাম।\n\nপূর্ব আফ্রিকার দেশ তানজানিয়ার মাতওয়ারা বন্দর দিয়ে গত বছরের শেষভাগ পর্যন্তও খুব বেশি জাহাজ চলাচল করতো না। ছিলো না কোনো ব্যস্ততা। ওই বন্দর দিয়ে মূলত কাজুবাদামের চালান যেত। কিন্তু ইউক্রেইন যুদ্ধ শুরু হওয়ার পর বন্দরের দৃশ্যপট পুরোপুরি পাল্টে গেছে। ঘুমন্ত বন্দরটি যেন হঠাৎ করে পুরোপুরি সজাগ হয়ে উঠেছে।\n\nএকের পর এক কয়লা বোঝাই জাহাজ মাতওয়ারা বন্দর থেকে ছেড়ে যাচ্ছে।\n\nগত ফেব্রুয়ারিতে রুশ বাহিনী ইউক্রেইনে আগ্রাসন শুরু করলে শাস্তি হিসেবে পশ্চিমা বিশ্ব রাশিয়ার সব ধরনের জ্বালানির উপর নিষেধাজ্ঞা আরোপ করে। ফলে বিশ্ববাজারে রাশিয়ার জ্বালানি সরবরাহ বন্ধ হয়ে যায়, রেকর্ড উচ্চতায় উঠে যায় জ্বালানির দাম।\n\nযার নেতিবাচক প্রভাব পড়েছে পুরো বিশ্বে। বিশেষ করে রাশিয়ার গ্যাস ও কয়লার উপর নির্ভরশীল ইউরোপ পড়েছে সবচেয়ে বেশি বিপদে। ইউরোপের দেশগুলো এখন চাহিদা মেটাতে বিশ্বের ‍অন্যান্য দেশ থেকে জ্বালানি পণ্য সংগ্রহ করার চেষ্টা করছে।\n\nতানজানিয়া এতদিন সাধারণত পূর্ব আফ্রিকার প্রতিবেশী দেশগুলোতে থার্মাল কয়লা রপ্তানি করত। প্রতিবেশী দেশগুলোর বাইরে কয়লা রপ্তানির কথা এতদিন তানজানিয়া সরকার চিন্তাও করতে পারতো না।\n\nকারণ, দেশটির দক্ষিণপশ্চিমের খনিগুলো থেকে সবচেয়ে কাছের বন্দর মাতওয়ারায় কয়লা আনতেও তাদের ছয়শ কিলোমিটারের বেশি সড়কপথ পাড়ি দিতে হয়। তানজানিয়ার মাতওয়ারা বন্দর ভারত মহাসাগরে।\n\nথার্মাল কয়লা বিদ্যুৎ উৎপাদনে ব্যবহার হয়। জ্বালানির অভাবে পুরো বিশ্বেই এখন বিদ্যুৎ উৎপাদন সংকটে পড়েছে। যার ফলে কয়লার চাহিদা বেড়ে গেছে। ইউক্রেইন যুদ্ধের কারণে থার্মাল কয়লার দাম রেকর্ড পরিমাণ বেড়েছে।\n\nইউরোপ এবং অন্যান্য দেশের ক্রেতারা এখন তানজানিয়া, বতসোয়ানা এমনকি মাদাগাস্কারের মত দেশগুলোর অপেক্ষাকৃত দুর্গম কয়লা খনি থেকেও উচ্চমূল্যে কয়লা কিনতে রাজি আছে।\n\nএই যে কয়লার চাহিদা পুনরায় বেড়ে যাওয়া, তা এক বছর আগেও করা জলবায়ু পরিকল্পনার সঙ্গে পুরোপুরি সাংঘর্ষিক। বিভিন্ন দেশের সরকার এখন রাশিয়ার জ্বালানির উপর নির্ভরতা থেকে নিজেদের মুক্ত করতে চাইছে।\n\nএদিকে বিদ্যুতের বাড়তে থাকা দামের উপরও লাগাম টানার চেষ্টা করছে। এজন্য তারা আবারও সবচেয়ে বেশি পরিবেশ দূষণকারী জীবাশ্ম জ্বালানির ব্যবহারে ফিরে যেতে বাধ্য হচ্ছে।\n\nতানজানিয়ার একটি কয়লা খনির ব্যবস্থাপনা পরিচালক রিজওয়ান আহমেদ বার্তা সংস্থা রয়টার্সকে বলেন, ‘‘রাশিয়ার যুদ্ধ শুরু হওয়ার পর ইউরোপের ক্রেতারা এখন কয়লার জন্য যেকোনো জায়গায় যাচ্ছে।\n\n‘‘তারা অনেক ভালো দাম দিতেও চাইছে।”\n\nগত কয়েকমাসে ইউরোপমুখী কয়লার চালান অনেক বেড়ে গেছে বলে জানায় কমোডিটিস ট্রেডার ‘কার্গিল’।\n\nকার্গিলের সমুদ্র পরিবহন বিভাগের প্রেসিডেন্ট জন ডিলেমান বলেন, ‘‘ইউরোপ এখন অন্যান্য ক্রেতাদের সঙ্গে প্রতিযোগিতায় নামছে। বিকল্প জ্বালানি গ্যাস অনেক বেশি ব্যয়বহুল হয়ে পড়েছে।\n\n‘‘ইউরোপকে এখন অবশ্যই কয়লার উৎস খুঁজে পেতে হবে এবং আমরা শিগগিরই কলম্বিয়া, দক্ষিণ আফ্রিকা এমনকি আরো দূরের দেশ থেকেও ইউরোপে অনেক বেশি কয়লার চালান যেতে দেখতে পাব।”\n\nযদিও ভূরাজনৈতিক পরিস্থিতি যে কোনো সময় পরিবর্তন হতে পারে। ফলে কয়লার চাহিদা বেড়ে যাওয়া এবং উচ্চমূল্যে তা বিক্রির সুযোগ খুব বেশি দিন নাও থাকতে পারে। তারপরও কয়লা সমৃদ্ধ দেশগুলো একে তাদের জন্য খুব ভালো সুযোগ হিসেবে দেখছে, যে সুযোগ তারা হাতছাড়া করতে চায় না।\n\nতানজানিয়া সরকার আশা করছে এ বছর তাদের কয়লা রপ্তানি দ্বিগুণ হবে এবং তা প্রায় ছয় লাখ ৯৬ হাজার ৭৭৩ টনে পৌঁছে যাবে।\n\nদেশটির মাইনিং কমিশন থেকে রয়টার্সকে বলা হয়, এ বছর তাদের কয়লা উৎপাদন ৫০ শতাংশ বেড়ে ১৩ লাখ ৬৪ ‍হাজার ৭০৭ টনে পৌঁছাবে বলে তারা আশা করছেন।\n\nমাইনিং কমিশনের ভারপ্রাপ্ত নির্বাহী সচিব ইয়াহইয়া সেমাম্বা বলেন, কয়লা রপ্তানির এই উল্লম্ফন থেকে উল্লেখযোগ্য পরিমাণ রাজস্ব আয় হবে বলে আশা করছে সরকার।\n\nওই অর্থ দিয়ে একটি রেলপথ নির্মাণের কথা চিন্তা-ভাবনা করা হচ্ছে। যে রেলপথ কয়লা উৎপাদনকারী রুভুমা অঞ্চলের সঙ্গে মাতওয়ারা বন্দরকে জুড়বে।\n\nতানজানিয়ার খনি কোম্পানি ‘রুভুমা কোল’ এরই মধ্যে একটি ট্রেডারের মাধ্যমে অন্তত চার লাখ টন কয়লা রপ্তানি করেছে। গত নভেম্বর থেকে কয়লার ওই চালান নেদারল্যান্ডস, ফ্রান্স ও ভারতে গিয়েছে।\n\nএ বিষয়ে আরো বিস্তারিত জানতে রুভুমা কোল’র সঙ্গে কথা বলতে চেয়েছিল রয়টার্স। কিন্তু তারা কথা বলতে রাজি হননি।\n\nচাহিদা বেড়ে যাওয়া এবং যোগান স্বল্পতার কারণে কয়লা নিয়ে আবারও বাণিজ্যের পথ খুলেছে। ব্রেমার রিসার্চের তথ্যানুযায়ী, গত জুলাই মাসে বিশ্বব্যাপী জীবাশ্ম এ জ্বালানির চাহিদা এবং যোগান রেকর্ড উচ্চতায় পৌঁছেছে।\n\nইউরোপীয় ইউনিয়ন এখন অস্ট্রেলিয়া, দক্ষিণ আফ্রিকা এবং ইন্দোনেশিয়া থেকে থার্মাল কয়লা আমদানি করছে। আগে যেগুলো এশিয়ার বাজারে যেত। ইউক্রেইনে রাশিয়ার আগ্রাসন শুরু হওয়ার চতুর্থ মাসেই বিশ্বব্যাপী কয়লার চাহিদা ১১গুণ বেড়ে গেছে।\n\nইউক্রেইন যুদ্ধের কারণে ইইউর দেশগুলো রাশিয়া থেকে গ্যাস পাচ্ছে না। এদিকে তারা রাশিয়া থেকে কয়লা আমদানির উপর নিষেধাজ্ঞা আরোপ করেছে। ফলে ইইউর দেশগুলোতে বিদ্যুৎ উৎপাদন মারাত্মক চাপে পড়েছে এবং ওই চাপ দিন দিন বাড়ছে। ফলে তারা বাধ্য হয়ে জ্বালানির বিকল্প উৎস খুঁজছে।\n\nইউক্রেইন যুদ্ধ শুরু হওয়ার আগে রাশিয়া ইইউর থার্মাল কয়লার চাহিদার ৭০ শতাংশ মেটাতো। ইইউর মোট গ্যাসের চাহিদার ৪০ শতাংশের সরবরাহও আসতো রাশিয়া থেকে।\n\nএসব বন্ধ হয়ে যাওয়ায় এখন ইউরোপের দেশগুলো পরিবেশ নিয়ে আর চিন্তা করতে পারছে না। জলবায়ু রক্ষায় এবং বৈশ্বিক উষ্ণায়ন রোধে তারা যেসব লক্ষ্যমাত্রা ঠিক করেছিল সেগুলো এখন পাশে সরিয়ে রেখে তারা জ্বালানি মজুদের দিকে অধিক মনযোগ দিয়েছে।",
    "শুধুমাত্র নিজেদের স্বার্থে বিশ্বকে নিয়ন্ত্রণ করতে চায় পশ্চিমারা": "শুধুমাত্র নিজেদের স্বার্থের জন্য বৈশ্বিক শৃঙ্খলা রক্ষার কথা বলে পশ্চিমা দেশগুলো নিষেধাজ্ঞা আরোপ করে বৈশ্বিক অর্থনৈতিক ব্যবস্থার ভিত্তিকে ক্ষুন্ন করেছে। রাশিয়ার উপ-পররাষ্ট্রমন্ত্রী সের্গেই ভারশিনিন এ কথা বলেছেন।\n\nমঙ্গলবার গ্লোবাল ডেভেলপমেন্ট ইনিশিয়েটিভ-এর গ্রুপ অফ ফ্রেন্ডস-এর মন্ত্রী পর্যায়ের বৈঠকে তিনি বলেন, এই বছর নতুন বৈশ্বিক হুমকি পশ্চিমা রাষ্ট্রগুলির দ্বারা ‘নিষেধাজ্ঞার যুদ্ধ’ এর সাথে সম্পর্কিত। ‘প্রস্তাবিত পারস্পরিক নিরাপত্তা গ্যারান্টিতে সম্মত হতে তাদের অনাগ্রহ এবং অন্যান্য দেশের উপর চাপ বৃদ্ধি, তাদের সার্বভৌমত্ব থেকে বঞ্চিত করা, শেষ পর্যন্ত বিশ্বব্যাপী আর্থিক ও অর্থনৈতিক ব্যবস্থার ভিত্তিকে ক্ষুণ্ন করে।’\n\n‘পশ্চিমা রাষ্ট্রগুলো মরিয়া হয়ে পুরনো বিশ্বব্যবস্থাকে রক্ষা করার চেষ্টা করছে যা থেকে তারা উপকৃত হয়েছিল, যাতে সবাইকে আন্তর্জাতিক আইন অনুযায়ী নয়, বরং তথাকথিত ‘নিয়ম-ভিত্তিক আদেশের’ অধীনে জীবনযাপন করতে বাধ্য করে যা পশ্চিমারা একসময় গড়ে তুলেছিল। অথচ তারা নিজেরা আবার সেই নিয়ম সম্পূর্ণভাবে লঙ্ঘন করে,’ তিনি যোগ করেন।\n\nউদাহরণ হিসেবে, সিনিয়র রুশ কূটনীতিক উদ্ধৃত করেছেন, ইউরোপ ভণ্ডামি করে প্রকাশ্যে কার্বন নিঃসরণ কমানোর নীতি অনুসরণ করছে, একই সময়ে দক্ষিণ আফ্রিকা, বতসোয়ানা, কলম্বিয়া এবং মার্কিন যুক্তরাষ্ট্রের কয়লা সহ সারা বিশ্ব থেকে জীবাশ্ম জ্বালানি ক্রয় করছে। আরেকটি উদাহরণ, সাম্প্রতিক ‘শস্য চুক্তি’, সবচেয়ে দরিদ্র দেশগুলির জন্য জরুরী সহায়তার একটি উপকরণ হিসাবে পরিকল্পনা করা হলেও তারা নিজেরাই এর ৯৭ ভাগ রেখে দিয়েছে। সূত্র: তাস।",
    "বিনিয়োগের সুযোগ কাজে লাগান": "প্রধানমন্ত্রী শেখ হাসিনা গতকাল যুক্তরাজ্যের ব্যবসায়ীদের বাংলাদেশে বিরাজমান বিনিয়োগের সুযোগ কাজে লাগাতে আমন্ত্রণ জানিয়েছেন। কনফেডারেশন অব ব্রিটিশ ইন্ডাস্ট্রির (সিবিআই) প্রেসিডেন্ট চেলসির লর্ড করণ বিলিমোরিয়া গতকাল যুক্তরাজ্যে প্রধানমন্ত্রী শেখ হাসিনার সরকারি সফরের দ্বিতীয় দিনে তার সাথে সৌজন্য সাক্ষাৎ করতে এলে তিনি এ আমন্ত্রণ জানান।\n\nপ্রধানমন্ত্রীর প্রেস উইং জানায়, লর্ড বিলিমোরিয়া যুক্তরাজ্যের কারি শিল্পের উন্নয়নে তার কাজ সম্পর্কে প্রধানমন্ত্রীকে অবহিত করেন।\n\nপ্রধানমন্ত্রী ভ্যাকসিন উন্নয়ন গবেষণায় তার সরকারের প্রচেষ্টা এবং আন্তর্জাতিক প্রতিষ্ঠান বা ব্যবসায়িক প্রতিষ্ঠানের সাথে অংশীদারিত্বের জন্য বাংলাদেশের প্রস্তুতির কথা তুলে ধরেন। লর্ড বিলিমোরিয়া বাংলাদেশ প্রতিষ্ঠার নীতি সমুন্নত রাখা এবং টেকসই অর্থনৈতিক উন্নয়নে প্রধানমন্ত্রীর নেতৃত্বের প্রশংসা করেন।\n\nতিনি প্রথম দক্ষিণ এশিয়ান পার্সি বংশোদ্ভূত যিনি যুক্তরাজ্যের হাউজ অব লর্ডসে স্থান পেয়েছেন। শেখ হাসিনা বাংলাদেশের স্বাধীনতা যুদ্ধকালে লর্ড বিলিমোরিয়ার প্রয়াত পিতা ভারতীয় সেনাবাহিনীর জেনারেল ফরিদুন বিলিমোরিয়ার অবদানের প্রতি শ্রদ্ধা জানান।\n\nতিনি বাংলাদেশের স্বাধীনতার জন্য ভারতীয় সশস্ত্র বাহিনীর অনেকের আত্মত্যাগের কথা স্মরণ করেন। তিনি এই মাসের শুরুতে ভারত সফরের সময় তাদের বংশধরদের জন্য একটি বৃত্তি প্রবর্তন করে ভারতীয় শহীদদের স্মৃতির প্রতি সম্মান প্রদর্শনের জন্য তার প্রচেষ্টার কথাও উল্লেখ করেন।\n\nলর্ড বিলিমোরিয়া বার্মিংহাম ইউনিভার্সিটির চ্যান্সেলর হিসেবে বাংলাদেশের সাথে উচ্চশিক্ষা ক্ষেত্রে অংশীদারিত্ব গড়ে তোলার বিষয়ে আগ্রহ প্রকাশ করেন। তিনি প্রধানমন্ত্রীকে তার পছন্দের একটি বিষয়ে বক্তৃতা করার জন্য বিশ্ববিদ্যালয়ে আমন্ত্রণ জানান।\n\nবাংলাদেশের প্রধানমন্ত্রী বাংলাদেশে বিকাশমান স্টার্টআপ পরিস্থিতি এবং ‘ডিজিটাল বাংলাদেশ’ গড়ার লক্ষ্যে সম্পন্ন করা কাজ সম্পর্কে লর্ডকে অবহিত করেন। লর্ড বিলিমোরিয়া ভবিষ্যতে সম্ভাব্য অংশীদারিত্বের সুযোগ অন্বেষণে আগ্রহ সম্পর্কে মতবিনিময় করেছেন।\n\nতারা উভয়ই রানী দ্বিতীয় এলিজাবেথের মৃত্যুতে শোক প্রকাশ করেছেন এবং প্রয়াত রানীর অসাধারণ সেবার প্রতি শ্রদ্ধা জানিয়েছেন।\n\nপররাষ্ট্র সচিব মাসুদ বিন মোমেন, প্রধানমন্ত্রীর কার্যালয়ের সিনিয়র সচিব মোহাম্মদ তোফাজ্জেল হোসেন মিয়া এবং যুক্তরাজ্যে বাংলাদেশের হাইকমিশনার সাইদা মুনা তাসনিম এ সময় উপস্থিত ছিলেন।\n\nপ্রধানমন্ত্রীকে স্বাগত জানিয়েছে আওয়ামী লীগ যুক্তরাজ্য শাখা : প্রধানমন্ত্রী শেখ হাসিনা লন্ডন পৌঁছালে বাংলাদেশ আওয়ামী লীগের যুক্তরাজ্য (ইউকে) শাখা তাকে স্বাগত জানিয়েছে। যুক্তরাজ্য আওয়ামী লীগের নেতাকর্মীরা প্রধানমন্ত্রীকে লন্ডনে তার বাসভবনে ফুলের তোড়া দিয়ে স্বাগত জানান। যুক্তরাজ্যে লন্ডনে বাংলাদেশ হাইকমিশনের প্রেস মিনিস্টার আশেকুন নবী চৌধুরী এ কথা জানান। প্রধানমন্ত্রী শেখ হাসিনা বৃহস্পতিবার বিকেলে (স্থানীয় সময়) যুক্তরাজ্যের রাজধানী লন্ডন পৌঁছেছেন।\n\nশেখ হাসিনা রানী দ্বিতীয় এলিজাবেথের শেষকৃত্য এবং জাতিসঙ্ঘ সাধারণ পরিষদের (ইউএনজিএ) ৭৭তম অধিবেশনে যোগ দিতে এখন যুক্তরাজ্য ও যুক্তরাষ্ট্রে সরকারি সফরে রয়েছেন।\n\nসফরের দ্বিতীয় দিন ১৬ সেপ্টেম্বর কমনওয়েলথ মহাসচিব প্যাট্রিসিয়া স্কটল্যান্ড প্রধানমন্ত্রীর সাথে তার অবস্থানকালীন হোটেলে সৌজন্য সাক্ষাৎ করার কথা। পরে যুক্তরাজ্যের ফরেন, কমনওয়েলথ অ্যান্ড ডেভেলপমেন্ট অফিসে (এফসিডিও) দক্ষিণ এশিয়া, উত্তর আফ্রিকা, জাতিসঙ্ঘ ও কমনওয়েলথবিষয়ক মন্ত্রী লর্ড আহমদ সেখানে প্রধানমন্ত্রীর সাথে সাক্ষাৎ করবেন। ১৭ সেপ্টেম্বর, যুক্তরাজ্যের বিরোধীদলীয় এবং লেবার পার্টির নেতা স্যার কেইর স্টারমার প্রধানমন্ত্রীর সাথে সৌজন্য সাক্ষাৎ করবেন। এ ছাড়া, প্রধানমন্ত্রী ১৮ সেপ্টেম্বর বাকিংহাম প্যালেসে রাষ্ট্র ও সরকার প্রধানদের সম্মানে যুক্তরাজ্যের রাজার আয়োজিত এক সংবর্ধনায় যোগ দেবেন।\n\n১৯ সেপ্টেম্বর প্রধানমন্ত্রী শেখ হাসিনা ওয়েস্টমিনস্টার অ্যাবেতে রানী দ্বিতীয় এলিজাবেথের শেষকৃত্য অনুষ্ঠানে অংশ নেবেন।\n\nএকই দিন সন্ধ্যায়, বাংলাদেশ বিমানের বিশেষ ফ্লাইটে নিউ ইয়র্কের উদ্দেশে প্রধানমন্ত্রী লন্ডন ত্যাগ করবেন।\n\nজন এফ কেনেডি আন্তর্জাতিক বিমানবন্দরে প্রধানমন্ত্রীকে স্বাগত জানাবেন যুক্তরাষ্ট্রে বাংলাদেশের রাষ্ট্রদূত মুহাম্মদ ইমরান এবং জাতিসঙ্ঘে বাংলাদেশের স্থায়ী প্রতিনিধি মুহাম্মদ আব্দুল মুহিত।\n\n২০ সেপ্টেম্বর প্রধানমন্ত্রী শেখ হাসিনা জাতিসঙ্ঘ মহাসচিব অ্যান্তোনিও গুতেরেসের আয়োজিত সংবর্ধনা এবং জাতিসঙ্ঘ সাধারণ পরিষদের ৭৭তম অধিবেশনের উদ্বোধনী অনুষ্ঠানে যোগ দিবেন।\n\nএ ছাড়াও তিনি ইউএনএইচসিআরের ফিলিপো গ্রান্ডি এবং স্লোলোভেনিয়ার প্রেসিডেন্ট বরুত পাহোরের সাথে দ্বিপক্ষীয় বৈঠক করবেন। একই দিন তিনি নারী নেত্রীদের ইউএনজিএ প্ল্যাটফর্মেও যোগ দিবেন।\n\nদিনের শেষে, মার্কিন প্রেসিডেন্ট জো বাইডেন আয়োজিত সংবর্ধনাতেও যোগ দিবেন প্রধানমন্ত্রী।\n\n২১ সেপ্টেম্বর প্রধানমন্ত্রী শেখ হাসিনা বাংলাদেশ, বতসোয়ানা, স্লোভাক প্রজাতন্ত্র ও ইউএন হ্যাবিট্যাটের যৌথ আয়োজনে অনুষ্ঠিতব্য উচ্চপর্যায়ের টেকসই আবাসন শীর্ষক অনুষ্ঠানে যোগ দেবেন। একই দিন তিনি ডব্লিউইএফের নির্বাহী পরিচালক প্রফেসর শোয়াব ক্লাউসের সাথে একটি দ্বিপক্ষীয় বৈঠক করবেন এবং গ্লোবাল ক্রাইসিস রেসপন্স গ্রুপ (জিসিআরসি) চ্যাম্পিয়নস মিটিংয়ে যোগ দেবেন।\n\nবিকেলে, প্রধানমন্ত্রী জাতিসঙ্ঘ সদর দফতরে পদ্মা সেতুর ওপর আলোকচিত্র প্রদর্শনী পরিদর্শন করবেন। এরপর তিনি কসোভোর প্রেসিডেন্ট ড. ভজোসা ওসমানি-সাদ্রিউ, ইকুয়েডরের প্রেসিডেন্ট গুইলারমো লাসো মেন্ডোজা এবং রাবাব ফাতিমার সাথে দ্বিপক্ষীয় বৈঠক করবেন।\n\nপ্রধানমন্ত্রী ২২ সেপ্টেম্বর অ্যান্টিমাইক্রোবিয়াল রেজিস্ট্যান্সের (এএমআর) ওপর একটি প্রাতঃরাশ বৈঠকের মাধ্যমে দিনের কর্মসুচি শুরু করবেন এবং আইওএম মহাপরিচালক অ্যান্তোনিও ভিটোরিনোর সাথে সৌজন্য সাক্ষাৎ করবেন। তিনি ইউএস-বাংলাদেশ বিজনেস কাউন্সিলের সাথে একটি উচ্চপর্যায়ের গোলটেবিল বৈঠকে যোগ দেবেন।\n\nপরে, তিনি কম্বোডিয়ার প্রধানমন্ত্রী সামদেচ আক্কা মোহা সেনা প্যাদেই তেকো হুন সেন এবং আইসিসির প্রসিকিউটর নিক ক্লেগ এবং করিম খানের সাথে দ্বিপক্ষীয় বৈঠক করবেন।\n\n২৩ সেপ্টেম্বর, প্রধানমন্ত্রী জাতিসঙ্ঘ সাধারণ পরিষদের ৭৭তম অধিবেশনে ভাষণ দেবেন। এ ছাড়া, ২৪ সেপ্টেম্বর প্রধানমন্ত্রী প্রবাসী বাংলাদেশীদের আয়োজনে একটি নাগরিক সংবর্ধনায় যোগ দিবেন।",
    "রানি এলিজাবেথের মরদেহে প্রধানমন্ত্রীর শ্রদ্ধা": "রানি এলিজাবেথের মরদেহে প্রধানমন্ত্রীর শ্রদ্ধা\n\nব্রিটিশ সাম্রাজ্যের সবচেয়ে দীর্ঘকালীন শাসক রানি দ্বিতীয় এলিজাবেথের মরদেহে শেষ শ্রদ্ধা জানিয়েছেন প্রধানমন্ত্রী শেখ হাসিনা।\n\nস্থানীয় সময় রোববার (১৮ সেপ্টেম্বর) সকালে লন্ডনে প্যালেস অব ওয়েস্টমিনিস্টারে রানির মরদেহে শ্রদ্ধা জানান তিনি। এসময় তার সঙ্গে ছিলেন ছোট বোন শেখ রেহানা।\n\nশ্রদ্ধা নিবেদন শেষে ওয়েস্টমিনিস্টার প্যালেস হলে রাখা মরদেহের কাছে এক মিনিট নীরবে দাঁড়িয়ে থাকেন শেখ হাসিনা ও শেখ রেহানা।\n\nএদিন ওয়েস্টমিনিস্টার প্যালেস হলে পৌঁছালে যুক্তরাজ্য পার্লামেন্টের স্পিকারের একজন প্রতিনিধি প্রধানমন্ত্রী শেখ হাসিনাকে স্বাগত জানান। এসময় ওয়েস্টমিনিস্টার হলে আরও উপস্থিত ছিলেন যুক্তরাজ্যে নিযুক্ত বাংলাদেশের হাইকমিশনার সাইদা মুনা তাসনীম।\n\nশ্রদ্ধা নিবেদন শেষে প্রধানমন্ত্রী যুক্তরাজ্যের রাষ্ট্রীয় অতিথি ভবন ল্যাংকাস্টার হাউজে যান এবং রানির সম্মানে খোলা শোক বইয়ে সই করেন। সেখানে তাকে স্বাগত জানান যুক্তরাজ্যের পররাষ্ট্র প্রতিমন্ত্রী ভিকিফোর্ড।\n\nশোক বইয়ে প্রধানমন্ত্রী বাংলায় শোকবার্তা লেখেন। রানির প্রতি শ্রদ্ধা জানিয়ে তিনি লেখেন, ‘বাংলাদেশের জনগণ, আমার পরিবার ও আমার ছোট বোন রেহানার পক্ষ থেকে গভীর শোক জ্ঞাপন করছি।’\n\nপ্রধানমন্ত্রীর ছোট বোন শেখ রেহানাও শোক বইয়ে সই করেন। শেখ রেহানা লেখেন, ‘উনি আমার মন জয় করা একজন রানি। ওনাকে আমি খুব শ্রদ্ধা করতাম। তিনি ছিলেন আমাদের হৃদয়ের রানি এবং তিনি সবসময় তা থাকবেন।’\n\nযুক্তরাজ্যে বাংলাদেশের হাইকমিশনার সাইদা মুনা তাসনীম সাংবাদিকদের জানান, প্রধানমন্ত্রী এবং শেখ রেহানা যখন রানির মরদেহে শ্রদ্ধা নিবেদন করছেন তখন তাদের অশ্রুসজল হতে দেখা গেছে। তারা দুঃখ ভারাক্রান্ত ছিলেন। রানি উনাদের দুই বোনকে খুব ভালোবাসতেন। একজনকে দেখলে অন্যজনের কথা জিজ্ঞেস করতেন।\n\nরানি দ্বিতীয় এলিজাবেথ গত ৮ সেপ্টেম্বর স্থানীয় সময় বিকেলে স্কটল্যান্ডের বালমোরাল প্যালেসে মারা যান। তার বয়স হয়েছিল ৯৬ বছর। জীবনের ৭০ বছর তিনি ব্রিটেনের সিংহাসনে আসীন ছিলেন। এ বছরই তার সিংহাসনে আরোহণের ৭০ বছর উদযাপিত হয়েছে।\n\nসোমবার (১৯ সেপ্টেম্বর) রানির শেষকৃত্যে অংশ নেবেন লন্ডন সফররত প্রধানমন্ত্রী শেখ হাসিনা। তিনি গত বৃহস্পতিবার (১৫ সেপ্টেম্বর) স্থানীয় সময় বিকেলে লন্ডনে পৌঁছান।\n\nরানির শেষকৃত্যে অংশগ্রহণ শেষে একইদিন সন্ধ্যায় প্রধানমন্ত্রী জাতিসংঘের সাধারণ অধিবেশনে যোগ দিতে লন্ডন থেকে নিউইয়র্কের উদ্দেশে যাত্রা করবেন। জন এফ কেনেডি আন্তর্জাতিক বিমান বন্দরে প্রধানমন্ত্রীকে স্বাগত জানাবেন যুক্তরাষ্ট্রে বাংলাদেশের রাষ্ট্রদূত মুহাম্মদ ইমরান এবং জাতিসংঘে বাংলাদেশের স্থায়ী প্রতিনিধি মুহাম্মদ আব্দুল মুহিত।\n\n২০ সেপ্টেম্বর প্রধানমন্ত্রী জাতিসংঘ মহাসচিব অ্যান্তোনিও গুতেরেসের আয়োজিত সংবর্ধনা এবং জাতিসংঘ সাধারণ পরিষদের ৭৭তম অধিবেশনের উদ্বোধনী অনুষ্ঠানে যোগ দেবেন।\n\nএকইদিন শেখ হাসিনা জাতিসংষ শরণার্থীবিষয়ক হাইকমিশনার (ইউএনএইচসিআর) ফিলিপো গ্রান্ডি এবং স্লোলোভেনিয়ার প্রেসিডেন্ট বরুত পাহোরের সঙ্গে দ্বিপক্ষীয় বৈঠক করবেন। একই দিন তিনি নারী নেত্রীদের ইউএনজিএ প্ল্যাটফর্মেও যোগ দেবেন। ওইদিনই যুক্তরাষ্ট্রের প্রেসিডেন্ট জো বাইডেনের সংবর্ধনায়ও যোগ দেবেন তিনি।\n\n২১ সেপ্টেম্বর শেখ হাসিনা বাংলাদেশ, বতসোয়ানা, স্লোভাক প্রজাতন্ত্র ও ইউএন হ্যাবিট্যাটের যৌথ আয়োজনে অনুষ্ঠিতব্য উচ্চ পর্যায়ের টেকসই আবাসন শীর্ষক অনুষ্ঠানে যোগ দেবেন। একই দিন তিনি ডব্লিউইএফ-এর নির্বাহী পরিচালক প্রফেসর শোয়াব ক্লাউসের সঙ্গে একটি দ্বিপাক্ষিক বৈঠক করবেন এবং গ্লোবাল ক্রাইসিস রেসপন্স গ্রুপ (জিসিআরসি) চ্যাম্পিয়নস মিটিংয়ে যোগ দেবেন।\n\nবিকেলে প্রধানমন্ত্রী জাতিসংঘ সদরদপ্তরে পদ্মা সেতুর ওপর আলোকচিত্র প্রদর্শনী পরিদর্শন করবেন। এরপর তিনি কসোভোর প্রেসিডেন্ট ড. ভজোসা ওসমানি-সাদ্রিউ, ইকুয়েডরের প্রেসিডেন্ট গুইলারমো লাসো মেন্ডোজা এবং রাবাব ফাতিমার সঙ্গে দ্বিপাক্ষিক বৈঠক করবেন।\n\n২২ সেপ্টেম্বর প্রধানমন্ত্রী অ্যান্টিমাইক্রোবিয়াল রেজিস্ট্যান্সের (এএমআর) ওপর একটি প্রাতঃরাশ বৈঠকে অংশ নেবেন এবং আইওএম মহাপরিচালক আন্তোনিও ভিটোরিনোর সাথে সৌজন্য সাক্ষাৎ করবেন। তিনি ইউএস-বাংলাদেশ বিজনেস কাউন্সিলের সঙ্গে একটি উচ্চ পর্যায়ের গোলটেবিল বৈঠকে যোগ দেবেন।\n\nপরে তিনি কম্বোডিয়ার প্রধানমন্ত্রী সামদেচ আক্কা মোহা সেনা প্যাদেই তেকো হুন সেন এবং আইসিসির প্রসিকিউটর নিক ক্লেগ এবং করিম খানের সঙ্গে দ্বিপাক্ষিক বৈঠক করবেন।\n\n২৩ সেপ্টেম্বর প্রধানমন্ত্রী জাতিসংঘ সাধারণ পরিষদের ৭৭তম অধিবেশনে ভাষণ দেবেন। ২৪ সেপ্টেম্বর যোগ দেবেন প্রবাসী বাংলাদেশীদের আয়োজনে নাগরিক সংবর্ধনায়।\n\nদেশটিভি/এসএফএইচ",
    "প্রধানমন্ত্রীর সঙ্গে কমনওয়েলথ মহাসচিবের সাক্ষাৎ": "প্রধানমন্ত্রী শেখ হাসিনার সঙ্গে যুক্তরাজ্যের লন্ডনে সৌজন্য সাক্ষাৎ করেছেন কমনওয়েলথ মহাসচিব প্যাট্রিসিয়া স্কটল্যান্ড। এর আগে ১৫ সেপ্টেম্বর লন্ডনে পৌঁছান প্রধানমন্ত্রী শেখ হাসিনা।\n\nশুক্রবার স্থানীয় সময় সকাল সাড়ে ১০টায় হোটেল ক্লারিজের মিটিং রুমে এ সাক্ষাৎ করেন তিনি।\n\nব্রিটিশ রানি দ্বিতীয় এলিজাবেথের শেষকৃত্য এবং জাতিসংঘ সাধারণ পরিষদের (ইউএনজিএ) ৭৭তম অধিবেশনে যোগ দিতে এখন যুক্তরাজ্য ও যুক্তরাষ্ট্রে সরকারি সফরে রয়েছেন শেখ হাসিনা।\n\nশুক্রবার সফরের দ্বিতীয় দিন কমনওয়েলথ মহাসচিব ছাড়াও যুক্তরাজ্যের ফরেন, কমনওয়েলথ অ্যান্ড ডেভেলপমেন্ট অফিস (এফসিডিও)-এ দক্ষিণ এশিয়া, উত্তর আফ্রিকা, জাতিসংঘ ও কমনওয়েলথ বিষয়কমন্ত্রী লর্ড আহমদ সেখানে প্রধানমন্ত্রীর সঙ্গে সাক্ষাৎ করার কথা।\n\nএরপর যুক্তরাজ্যের বিরোধীদলীয় এবং লেবার পার্টির নেতা স্যার কেইর স্টারমার প্রধানমন্ত্রীর সঙ্গে সৌজন্য সাক্ষাৎ করবেন শেখ হাসিনা। এছাড়া প্রধানমন্ত্রী ১৮ সেপ্টেম্বর বাকিংহাম প্যালেসে রাষ্ট্র ও সরকারপ্রধানদের সম্মানে যুক্তরাজ্যের রাজার আয়োজিত সংবর্ধনায় যোগ দেবেন।\n\nপ্রধানমন্ত্রী শেখ হাসিনা ১৯ সেপ্টেম্বের ওয়েস্টমিনিস্টার অ্যাবেতে রানি দ্বিতীয় এলিজাবেথের শেষকৃত্য অনুষ্ঠানে অংশ নেবেন। একই দিন সন্ধ্যায় বাংলাদেশ বিমানের বিশেষ ফ্লাইটে নিউইয়র্কের উদ্দেশে তিনি লন্ডন ত্যাগ করবেন। জন এফ কেনেডি আন্তর্জাতিক বিমানবন্দরে প্রধানমন্ত্রীকে স্বাগত জানাবেন যুক্তরাষ্ট্রে বাংলাদেশের রাষ্ট্রদূত মুহাম্মদ ইমরান এবং জাতিসংঘে বাংলাদেশের স্থায়ী প্রতিনিধি মুহাম্মদ আব্দুল মুহিত।\n\n২০ সেপ্টেম্বর প্রধানমন্ত্রী শেখ হাসিনা জাতিসংঘ মহাসচিব অ্যান্তোনিও গুতেরেস আয়োজিত সংবর্ধনা এবং জাতিসংঘ সাধারণ পরিষদের ৭৭তম অধিবেশনের উদ্বোধনী অনুষ্ঠানে যোগ দেবেন। এছাড়াও তিনি ইউএনএইচসিআর-এর শরণার্থী বিষয়ক হাইকমিশনার ফিলিপো গ্রান্ডি এবং স্লোলোভেনিয়ার প্রেসিডেন্ট বরুত পাহোরের সঙ্গে দ্বিপক্ষীয় বৈঠক করবেন। একই দিন তিনি নারী নেত্রীদের ইউএনজিএ প্ল্যাটফর্মেও যোগ দেবেন। দিনের শেষে মার্কিন প্রেসিডেন্ট জো বাইডেন আয়োজিত সংবর্ধনাতেও যোগ দেবেন প্রধানমন্ত্রী।\n\n২১ সেপ্টেম্বর প্রধানমন্ত্রী শেখ হাসিনা বাংলাদেশ, বতসোয়ানা, স্লোভাক প্রজাতন্ত্র ও ইউএন হ্যাবিট্যাটের যৌথ আয়োজনে অনুষ্ঠেয় উচ্চ পর্যায়ের টেকসই আবাসন শীর্ষক অনুষ্ঠানে যোগ দেবেন। একই দিন তিনি ডব্লিউইএফ'র নির্বাহী পরিচালক প্রফেসর শোয়াব ক্লাউসের সঙ্গে একটি দ্বিপাক্ষিক বৈঠক করবেন এবং গ্লোবাল ক্রাইসিস রেসপন্স গ্রুপ (জিসিআরসি) চ্যাম্পিয়নস মিটিংয়ে যোগ দেবেন।\n\nওই দিন বিকেলে প্রধানমন্ত্রী জাতিসংঘ সদর দফতরে পদ্মা সেতুর ওপর আলোকচিত্র প্রদর্শনী পরিদর্শন করবেন। এরপর তিনি কসোভোর প্রেসিডেন্ট ড. ভজোসা ওসমানি-সাদ্রিউ, ইকুয়েডরের প্রেসিডেন্ট গুইলারমো লাসো মেন্ডোজা এবং রাবাব ফাতিমার সঙ্গে দ্বিপাক্ষিক বৈঠক করবেন।\n\n২২ সেপ্টেম্বর প্রধানমন্ত্রী শেখ হাসিনা অ্যান্টিমাইক্রোবিয়াল রেজিস্ট্যান্সের (এএমআর) ওপর বৈঠকে অংশ নেবেন। এছাড়া এদিন প্রধানমন্ত্রীর সঙ্গে আইওএম মহাপরিচালক আন্তোনিও ভিটোরিনো সৌজন্য সাক্ষাৎ করবেন। তিনি ইউএস-বাংলাদেশ বিজনেস কাউন্সিলের সঙ্গে একটি উচ্চপর্যায়ের গোলটেবিল বৈঠকেও যোগ দেবেন।\n\n২৩ সেপ্টেম্বর প্রধানমন্ত্রী জাতিসংঘ সাধারণ পরিষদের ৭৭তম অধিবেশনে ভাষণ দেবেন। পরে ২৪ সেপ্টেম্বর প্রবাসী বাংলাদেশিদের আয়োজনে একটি নাগরিক সংবর্ধনায় যোগ দেবেন তিনি।\n\nবাংলাদেশ জার্নাল/এমএস",
    "রানির শেষকৃত্যে যোগ দিতে লন্ডনে পৌঁছেছেন প্রধানমন্ত্রী": "",
    "ছড়িয়ে পড়ছে লাম্পি স্কিন রোগ, গরুর খামারে বিপর্যয়ের শঙ্কা - দৈনিকশিক্ষা": "দেশের গরুর খামারগুলোয় দিন দিনই ছড়িয়ে পড়ছে লাম্পি স্কিন ডিজিস (এলএসডি)। পশু চিকিৎসকরা বলছেন, ভাইরাসজনিত এ রোগ মশা-মাছি ও কীটপতঙ্গের মাধ্যমে গরু-মহিষের শরীরে ছড়িয়ে পড়ে। আক্রান্ত পশুর দেহের তাপমাত্রা ১০৩-১০৫ ডিগ্রিতে গিয়ে ওঠে। প্রচণ্ড জ্বরের কারণে খাওয়া বন্ধ করে দেয়। পাশাপাশি গায়ে দেখা দেয় বসন্তের মতো গুটি গুটি চাকা। সেখানে পুঁজ জমে ফেটে গিয়ে খসে পড়ে মাংস। সেই সঙ্গে পা ফোলা, খোঁড়া হয়ে যাওয়া, কাজ করার ক্ষমতাও কমে যায়। এমনকি গরু ও মহিষ প্রায়ই এ রোগের কারণে গর্ভপাতের শিকার হয়। কমে যায় দুধ উৎপাদনও। সংশ্লিষ্টদের ধারণা, দেশে এখন পর্যন্ত কয়েক লাখ গরু-মহিষ লাম্পি রোগে আক্রান্ত হয়েছে। এরই মধ্যে মৃত্যু হয়েছে কয়েকশ গরুর, গর্ভপাতের সংখ্যা তারও কয়েক গুণ। সব মিলিয়ে অর্থনীতিতে প্রত্যক্ষ ও পরোক্ষ ক্ষতির শঙ্কা হাজার কোটি টাকা, যা এ খাতের জন্য অশনিসংকেত। রোগটির পর্যাপ্ত প্রতিষেধক ও চিকিৎসা না থাকায় দুশ্চিন্তায় রয়েছেন খামারিরা।\n\nআফ্রিকার দেশ জাম্বিয়ায় ১৯২৯ সালে প্রথম গরুর এলএসডি শনাক্ত হয়। ১৯৪৩-৪৫ সালের মধ্যে সেটি মহাদেশের বিস্তীর্ণ এলাকায় ছড়িয়ে পড়ে। ওই সময়ের মধ্যে দক্ষিণ আফ্রিকা, বতসোয়ানা, মোজাম্বিকসহ পার্শ্ববর্তী দেশগুলোয় আক্রান্ত হাজার হাজার গরুর মৃত্যু হয় এবং বন্ধ হয়ে যায় শত শত খামার। পরে সত্তর ও আশির দশকে আফ্রিকার প্রায় সব দেশের গরুই এ রোগে আক্রান্ত হয়। আর এতে খামার ব্যবসায় ধস নামে। বর্তমানে সেখানে লাম্পি স্কিন রোগে পশুর গড় মৃত্যুহার ৪০ শতাংশ। তবে রোগটি দেশে প্রবেশ করেছে প্রতিবেশী ভারত থেকে। দেশটির ওড়িশা ও অন্ধ্র প্রদেশে প্রথম গরুর দেহে লাম্পি ভাইরাসের দেখা মেলে। চলতি বছরও ভারতের বিভিন্ন রাজ্যে লাম্পি ভাইরাস ছড়িয়ে পড়েছে। ৬৭ হাজারেরও বেশি গরুর মৃত্যু হয়েছে। সবচেয়ে বেশি ভয়বহ অবস্থা রাজস্থানে। পাকিস্তান সীমান্তবর্তী উত্তরের এ রাজ্যে সরকারি হিসাবে ৪০ হাজারের মতো গরুর মৃত্যু হয়েছে চামড়াজনিত এ রোগে। যদিও বাস্তব পরিস্থিতি এর চেয়ে খারাপ বলে জানিয়েছে ভারতীয় সংবাদমাধ্যমগুলো। বাংলাদেশের সীমান্তবর্তী জেলাগুলোয়ও প্রকট আকার ধারণ করেছে লাম্পি ভাইরাস। প্রায় প্রতিদিনই নতুন নতুন এলাকায় ছড়িয়ে পড়ছে গরুর এ মরণঘাতী রোগ।\n\nঝিনাইদহের শৈলকুপা উপজেলার দোহারো গ্রামের শাহানারা খাতুন। এনজিও থেকে ঋণ নিয়ে কিনেছিলেন একটি গরু। আশা ছিল সেটিকে বড় করে অভাবের সংসারে কিছুটা সচ্ছলতা ফেরাবেন। কিন্তু কয়েকদিন আগে প্রিয় গরুটি লাম্পি রোগে আক্রান্ত হয়। টাকা-পয়সা খরচ করে চিকিৎসা করালেও শেষ পর্যন্ত আর বাঁচানো যায়নি। কান্নাজড়িত কণ্ঠে শাহানারা খাতুন বলেন, ঋণের টাকায় কেনা আমার গরুও গেল, দেনাও বাড়ল। এখন এনজিওকে নিয়মিত কিস্তি পরিশোধ করা যেন গলার কাঁটা হয়ে দাঁড়িয়েছে। শুধু আমিই নই, গ্রামের অনেকেরই আমার মতো অবস্থা।\n\nখামারিরা জানান, চিকিৎসা খরচ কম হলেও লাম্পিতে গরুর স্বাস্থ্যহানির পাশাপাশি কমে যায় দুধ উৎপাদন। বর্তমানে দেশে এক লাখ গাভী লাম্পিতে আক্রান্ত। এ রোগে ভুগলে সেই গাভীর দুধ দুই মাস পর্যন্ত অর্ধেকে নেমে আসে। অর্থাৎ খামারের একটি গাভী দৈনিক গড়ে ১০ কেজি দুধ দিলেও আক্রান্তের পর মেলে পাঁচ কেজি। সেই হিসাবে দুই মাসে ৩০০ কেজি দুধ কম মেলে, যার বাজারমূল্য কেজিপ্রতি ৫০ টাকা ধরে ১৫ হাজার টাকা। পাশাপাশি চিকিৎসা ও পুষ্টিকর খাবার বাবদ গড়ে আরো হাজার দশেক টাকা খরচ হয়। অর্থাৎ একটি গরুর ক্ষেত্রে লোকসান ২৫ হাজার টাকার মতো। সব মিলিয়ে লোকসানের পরিমাণ কয়েকশ কোটি টাকা। এর বাইরে গর্ভপাত ও মৃত্যুজনিত ক্ষতি তো আছেই। তবে লাম্পিতে বেশি ক্ষতি হয় ষাঁড়ের, ৩০ কেজি পর্যন্ত ওজন কমে যায়। সঠিক চিকিৎসায় দুই মাসের মধ্যে গরু সুস্থ হলেও স্বাভাবিক অবস্থায় ফিরিয়ে আনা প্রায় অসম্ভব। এছাড়া আক্রান্ত বেশির ভাগ গরুর চামড়াও হয়ে পড়ে মূল্যহীন। আবার গায়ে দাগ পড়ায় সৌন্দর্যও নষ্ট হয়। ফলে অন্য পশুর চেয়ে অনেক কম দাম মেলে। এতেও লোকসানের পরিমাণ দাঁড়াবে কয়েকশ কোটি টাকা। বিষয়টি নিয়ে বেশ আতঙ্কিত এ খাতের ব্যবসায়ীরাও।\n\nএ প্রসঙ্গে বাংলাদেশ ট্যানার্স অ্যাসোসিয়েশনের (বিটিএ) সাধারণ সম্পাদক সাখাওয়াত উল্লাহ বলেন, চামড়ায় গোটা বা দাগ থাকলে ক্রেতারা কেনে না। এর আগে অ্যানথ্রাক্সে আক্রান্ত হওয়া গরুর চামড়াও আমরা এ কারণে কিনতে পারিনি। তবে দু-একটি ছোট কারখানা স্থানীয় বাজারের জন্য এসব চামড়া কিনলেও দাম খুবই কম।\n\nবাংলাদেশ ডেইরি ফারমার্স অ্যাসোসিয়েশনের সাধারণ সম্পাদক শাহ ইমরান বণিক বার্তাকে বলেন, লাম্পি স্কিন ডিজিস এখনো কিছু কিছু রিজিয়নে রয়েছে। এটার জন্য প্রোপার ভ্যাকসিনও রয়েছে। তাই মহামারী থেকে রক্ষায় রোগটাকে এখনই প্রতিকারের জন্য সরকারকে যথাযথ পদক্ষেপ নিতে হবে, যাতে দেশের খামারিরা ক্ষতিগ্রস্ত না হন। দেশে যারা গবাদিপশু খামারের সঙ্গে জড়িত তাদের প্রায় ৯৫ শতাংশই আর্থিকভাবে সচ্ছল নন। সুতরাং গ্রামেগঞ্জে যারা আছেন, তাদের ভ্যাকসিনগুলো ফ্রি দিতে হবে। এ রোগ নির্মূল করতে সরকারকে ক্যাম্পেইন করতে হবে। কারণ আমাদের দেশের মানুষজন এসব রোগ সম্পর্কে এখনো তেমন জানে না, বোঝে না। এজন্য সচেতনতা দরকার।\n\nদেশে গরু রয়েছে ২ কোটি ৪০ লাখের বেশি। এর মধ্যে ৫০ জেলায় সাড়ে তিন লাখের বেশি পশু লাম্পি স্কিনে আক্রান্ত। অনেক খামারি স্থানীয়ভাবে চিকিৎসা দেয়ায় এর সঠিক তথ্য অবশ্য সরকারের জানা নেই। আবার সারা দেশে এ পর্যন্ত কতসংখ্যক গবাদিপশু লাম্পি রোগে আক্রান্ত হয়েছে সে হিসাবও এখনো চূড়ান্ত করতে পারেনি প্রাণিসম্পদ অধিদপ্তর। যদিও নাম প্রকাশে অনিচ্ছুক অধিদপ্তরের একজন কর্মকর্তা বণিক বার্তাকে বলেন, আমাদের কাছে এখন পর্যন্ত অন্তত সাড়ে তিন লাখ গবাদিপশু এ রোগে আক্রান্ত হয়েছে বলে তথ্য এসেছে। এর মধ্যে ঝিনাইদহের ছয় উপজেলায় অন্তত ১০ হাজার গরু আক্রান্ত হয়েছে। আর মৃত্যু হয়েছে অর্ধশতাধিক। পাশের জেলা মেহেরপুরের পরিস্থিতি আরো ভয়াবহ। প্রায় প্রতিটি খামার ও কৃষকের গরু লাম্পি ভাইরাসে আক্রান্ত হয়েছে। মৃত্যুর সংখ্যাও নেহাত কম নয়, শতাধিক।\n\nমেহেরপুর সদর উপজেলার পিরোজপুর গ্রামের খামারি সুমন মিয়া জানান, তার খামারে সাতটি গরুর আছে। এর মধ্যে তিনটি গরু এক মাস আগে লাম্পি ভাইরাসে আক্রান্ত হয়। স্থানীয়ভাবে চিকিৎসা করে মোটামুটি সুস্থ হলেও পায়ে ও বুকে এখনো ক্ষত রয়ে গিয়েছে। গরুগুলো খাবার কম খায়, শুয়ে শুয়ে কেবল ঝিমায় এবং ক্ষত স্থান দিয়ে রক্ত ও পুঁজ ঝরে। তবে চিকিৎসকরা বলছেন, দ্রুতই সুস্থ হয়ে উঠবে আক্রান্ত গরুগুলো। ঝিনাইদহ জেলা প্রাণিসম্পদ কর্মকর্তা ডা. মনোজিৎ কুমার সরকার বণিক বার্তাকে জানান, লাম্পি যেন ছড়িয়ে না পড়ে সেজন্য পরামর্শের পাশাপাশি তারা ভ্যাকসিনেশন কার্যক্রম চালু রেখেছেন।\n\nপ্রাণিসম্পদ অধিদপ্তরের কর্মকর্তারা জানান, বাংলাদেশে গরুর লাম্পি স্কিন রোগ প্রথম দেখা যায় ২০১৯ সালে, চট্টগ্রামে। রোগটি সাধারণত গ্রীষ্মের শেষ ও বর্ষার শুরুতে মশা-মাছির বিস্তারের সময় ব্যাপক আকার ধারণ করে। আক্রান্ত পশু মারা যাওয়ার হার ১-৩ শতাংশ। এ প্রসঙ্গে প্রাণিসম্পদ অধিদপ্তরের পরিচালক (উৎপাদন) ডা. মোহাম্মদ রেয়াজুল হক বণিক বার্তাকে বলেন, ভাইরাসজনিত রোগটি মশা-মাছির সাহাহ্যে ছড়ায়। এখন যেহেতু বর্ষাকাল তাই রোগের প্রকোপ রয়েছে। তবে শীতে একদম থাকে না। আবার এপ্রিলে শুরু হয়। লাম্পি তেমন গুরুতর রোগ নয়। চিকিৎসাও লাগে না। এমনিতেই ভালো হয়ে যায়। যদি ব্যথা থাকে তবে পশুকে কেবল প্যারাসিটামল খাওয়ালেই হয়। আর ঘা হলে মলম দিলেই সেরে যায়। এমনকি কোনো পশুর একবার লাম্পি হলে সেটির আর আক্রান্তের সম্ভাবনা থাকে না। বর্তামানে গোটপক্স ভ্যাকসিন দেয়া হচ্ছে। আমরা সবসময় এসব বিষয়ে প্রস্তুত থাকি। রোগটি প্রতিরোধে অধিদপ্তরের কর্মকর্তারা মাঠে আছেন। পর্যাপ্ত ভ্যাকসিন ও ওষুধ সরবরাহ করা হচ্ছে। বৃষ্টি ও বর্ষা কমে গেলে দ্রুতই পরিস্থিতি স্বাভাবিক হবে। আক্রান্ত পশুও সুস্থ হয়ে উঠবে। তাই এটা নিয়ে আতঙ্কিত হওয়ার কিছু নেই।\n\nপশুবিজ্ঞানীরা বলছেন, এ রোগের সবচেয়ে বড় প্রতিষেধক আক্রান্ত গরুকে আলাদা করে রাখা, খামার পরিষ্কার-পরিচ্ছন্ন রাখা এবং খামারে মশারি ব্যবহার করা। সাধারণত আক্রান্ত গরুর প্রথমে জ্বর আসে। এছাড়া শরীরে বড় বড় গোটা উঠতে থাকে। এমন দেখা গেলে আতঙ্কিত না হয়ে গরুকে আলাদা করে রেখে প্যারাসিটামল খাওয়াতে হবে। আবার আক্রান্ত গরুকে যেহেতু প্রতিষেধক দেয়া হয় না, তাই সনাতনী পদ্ধতি খুব একটা খারাপ নয়। বিভিন্ন জেলায় নিমপাতা, বাসক পাতাসহ কর্পূর ও অন্যান্য কবিরাজি চিকিৎসা দেয়া হচ্ছে। এ বিষয়ে বাংলাদেশ কৃষি বিশ্ববিদ্যালয়ের ভেটেরিনারি অনুষদের প্যাথলজি বিভাগের অধ্যাপক অধ্যাপক ড. মো. মকবুল হোসেন বণিক বার্তাকে বলেন, লাম্পি হচ্ছে পক্সের একটা মডিফায়েড রোগ। প্রধানত বর্ষার শেষে, শরতের অথবা বসন্তের শুরুতে যে সময়ে মশা-মাছি অধিক বংশবিস্তার করে সে সময়ে প্রাণঘাতী এ রোগ ব্যাপক আকারে ছড়িয়ে পড়ে। যেহেতু এ নিয়ে কোনো স্টাডি নেই, তাই বিভিন্ন লক্ষণের বিপরীতে আলাদাভাবে চিকিৎসা দেয়া হচ্ছে। অর্থাৎ সমস্যা অনুযায়ী চিকিৎসা দেয়া হচ্ছে। কিন্তু প্রপার কোনো চিকিৎসা নেই। আমাদের দেশে এর কোনো ভ্যাকসিনও নেই। তবে গোটপক্স ভ্যাকসিন দিয়ে কিছুটা নিয়ন্ত্রণ করা যেতে পারে।\n\nএদিকে আক্রান্ত গরুর মাংস বা দুধ পান করলে মানবদেহের কোনো ক্ষতি হয় না বলে জানিয়েছেন প্রাণিরোগ বিশেষজ্ঞরা। এমনকি এসব গরুকে কামড়ানো মশা যদি মানুষকে কামড়ায় তাহলেও লাম্পিতে আক্রান্ত হওয়ার আশঙ্কা নেই। ওয়ার্ল্ড অর্গানাইজেশন ফর অ্যানিমেল হেলথ (ডব্লিউওএএইচ) বলছে, রোগটি জুনোটিক নয়। ফলে এটি প্রাণী থেকে মানুষের মধ্যে ছড়ায় না। এ প্রসঙ্গে বাংলাদেশ কৃষি বিশ্ববিদ্যালয়ের ভেটেরিনারি অনুষদের মাইক্রোবায়োলজি অ্যান্ড হাইজিন বিভাগের অধ্যাপক ড. মো. আবদুল কাফি বণিক বার্তাকে বলেন, গবাদিপশুর শরীর থেকে এলএসডি মানুষের মধ্যে ছড়িয়ে পড়ার শঙ্কা নেই। তবে অন্য প্রাণীর দেহে তা ছড়াচ্ছে কিনা তা গভীরভাবে পর্যবেক্ষণ জরুরি। আর যেসব প্রাণী আক্রান্ত হয়েছে সেগুলোকে দ্রুত চিকিৎসা এবং যেগুলো আক্রান্ত হয়নি সেগুলোকে টিকা দেয়ার ব্যবস্থা করতে হবে। কেননা একটা খামারকে অর্থনৈতিকভাবে ধসিয়ে দেয়ার জন্য এফএমডি বা খুরা রোগের চেয়ে অনেক বেশি ভয়ংকর হিসেবে ধরা হয় এলএসডিকে।",
    "লন্ডন থেকে নিউইয়র্ক যাচ্ছেন প্রধানমন্ত্রী": "প্রধানমন্ত্রী শেখ হাসিনা প্রয়াত রানী দ্বিতীয় এলিজাবেথের শেষকৃত্যে যোগদান শেষে আজ সোমবার রাতে লন্ডন ত্যাগ করবেন। জাতিসংঘ সাধারণ পরিষদের (ইউএনজিএ) ৭৭তম অধিবেশনে যোগ দিতে তিনি নিউইয়র্ক যাবেন।\n\nপ্রধানমন্ত্রীকে বহনকারী বিমান বাংলাদেশ এয়ারলাইন্সের ভিভিআইপি চার্টার্ড ফ্লাইট সোমবার রাত ৯টায় স্ট্যানস্টেড আন্তর্জাতিক বিমানবন্দর ত্যাগ করার কথা রয়েছে। ইউএনজিএ’র ৭৭তম অধিবেশনে যোগ দিতে প্রধানমন্ত্রীকে বহনকারী ফ্লাইটটি একই দিনে নিউইয়র্ক সময় রাত ১০:৩০টায় জেএফকে আন্তর্জাতিক বিমানবন্দরে পৌঁছার কথা রয়েছে।\n\nওয়াশিংটনে বাংলাদেশের রাষ্ট্রদূত মুহাম্মদ ইমরান এবং জাতিসংঘে বাংলাদেশের স্থায়ী প্রতিনিধি মুহাম্মদ আবদুল মুহিত বিমানবন্দরে প্রধানমন্ত্রীকে অভ্যর্থনা জানাবেন।\n\nযুক্তরাজ্য ত্যাগ করার আগে সন্ধ্যায় প্রধানমন্ত্রীর বাকিংহাম প্যালেসে বিশ্বের বিভিন্ন দেশের প্রেসিডেন্ট, প্রধানমন্ত্রী ও রাজাদের সম্মানে রাজা তৃতীয় চার্লস অয়োজিত সংবর্ধনায় যোগ দেওয়ার কথা রয়েছে।\n\nশেখ হাসিনার ২০ সেপ্টেম্বর জাতিসংঘ মহাসচিব আন্তোনিও গুতেরেস আয়োজিত একটি সংবর্ধনা সভায় যোগদান এবং জাতিসংঘের সাধারণ পরিষদের ৭৭তম অধিবেশনের উদ্বোধনী অনুষ্ঠানে যোগদানের কথা রয়েছে। তিনি ইউএনএইচসিআর’র ফিলিপ্পো গ্র্যান্ডি এবং স্লোভেনিয়ার প্রেসিডেন্ট বোরুত পাহোরের সঙ্গে দ্বিপক্ষীয় বৈঠক করবেন।\n\nপ্রধানমন্ত্রী ইউএনজিএ প্ল্যাটফর্ম অব উইমেন লিডারসেও যোগ দেবেন। দিন শেষে তিনি মার্কিন প্রেসিডেন্ট জো বাইডেনের সংবর্ধনা অনুষ্ঠানেও যোগ দেবেন।\n\nএছাড়া তিনি ২১ সেপ্টেম্বর সহ-আয়োজক বাংলাদেশ, বতসোয়ানা, স্লোভাক রিপাবলিক ও ইউএন হ্যাবিট্যাট আয়োজিত টেকসই আবাসন সংক্রান্ত একটি উচ্চ-পর্যায়ের সাইড ইভেন্টে যোগ দেবেন। একই দিনে তিনি ডব্লিউইএফ’র নির্বাহী পরিচালক প্রফেসর শোয়াব ক্লাউসের সাথে একটি দ্বিপক্ষীয় বৈঠক করবেন এবং গ্লোবাল ক্রাইসিস রেসপন্স গ্রুপ (জিসিআরজি) চ্যাম্পিয়নস মিটিংয়ে যোগ দেবেন।\n\nওই দিন বিকালে প্রধানমন্ত্রী জাতিসংঘ সদরদপ্তরে পদ্মা সেতুর আলোকচিত্র প্রদর্শনী পরিদর্শন করবেন এবং এরপর কসোভোর প্রেসিডেন্ট ড. ভিয়োসা ওসমানী-সাদ্রিউ, ইকুয়েডরের প্রেসিডেন্ট গিয়ারমো লাসো মেন্ডোজা এবং ইউএসজি ওএইচআরএলএসএস’র রাবাব ফাতিমার সঙ্গে দ্বিপক্ষীয় বৈঠক করবেন।\n\nপ্রধানমন্ত্রী অ্যান্টিমাইক্রোবিয়াল রেজিস্ট্যান্স (এএমআর)’র ওপর একটি প্রাতঃরাশ বৈঠকের মাধ্যমে ২২ সেপ্টেম্বর দিনটি শুরু করবেন এবং আইওএম মহাপরিচালক আন্তোনিও ভিতোরিনোর সাথে সৌজন্য সাক্ষাৎ করবেন। তিনি ইউএস বাংলাদেশ বিজনেস কাউন্সিলের সাথে একটি উচ্চ পর্যায়ের পলিসি গোলটেবিল বৈঠকেও যোগ দেবেন।\n\nপরে তিনি কম্বোডিয়ার প্রধানমন্ত্রী সামদেচ আক্কা মোহা সেনা পাদেই টেকো হুন সেন এবং আইসিসির প্রসিকিউটর নিক ক্লেগ এবং করিম খানের সাথে দ্বিপক্ষীয় বৈঠক করবেন।\n\n২৩ সেপ্টেম্বর প্রধানমন্ত্রী জাতিসংঘ সাধারণ পরিষদের ৭৭তম অধিবেশনের সাধারণ বিতর্কে ভাষণ দেবেন। এছাড়া ২৪ সেপ্টেম্বর তিনি প্রবাসী বাংলাদেশিদের দেওয়া নাগরিক সংবর্ধনায় যোগ দেবেন।\n\nপ্রসঙ্গত, রানীর শেষকৃত্যে অংশ নিতে গত ১৫ সেপ্টেম্বর সরকারি সফরে লন্ডনে পৌঁছান প্রধানমন্ত্রী শেখ হাসিনা। (বাসস)\n\nএএইচ",
    "ঢাকা ওয়াসার পানিতে ভর্তুকি দেওয়া হবে না: স্থানীয় সরকার মন্ত্রী": "ঢাকার ওয়াসার পানিতে ভর্তুকি দেওয়া হবে না বলে জানিয়েছেন স্থানীয় সরকার, পল্লী উন্নয়ন ও সমবায় মন্ত্রী মো. তাজুল ইসলাম।\n\nআজ শুক্রবার রাজধানীর প্রেস ইনস্টিটিউট বাংলাদেশের (পিআইবি) মিলনায়তনে 'নগর সাংবাদিকতায় প্রশিক্ষণ কর্মশালা'র উদ্বোধনী অনুষ্ঠানে প্রধান অতিথির বক্তব্যে তিনি এ কথা জানান।\n\nমন্ত্রী আরও জানান, রাজধানীতে জোনভিত্তিক পানির দাম নির্ধারণ করে বস্তিতে বসবাসরত নিম্ন আয়ের মানুষকে কম দামে পানি দেওয়ার ব্যবস্থা করা হবে।\n\n'ঢাকা শহরে বসবাসরত বেশিরভাগ মানুষই বিত্তবান' উল্লেখ করে দরিদ্রদের কাছ থেকে রাজস্ব আদায় করে সেই টাকা দিয়ে ধনীদের ভর্তুকি দেওয়া নৈতিকভাবে কতটা সমর্থনযোগ্য, তা নিয়ে প্রশ্ন তোলেন মন্ত্রী।\n\nতিনি বলেন, 'গুলশান-বনানীতে বসবাসকারীরা যে হারে পানির বিল দেন, বস্তিতে থাকা অথবা যাত্রাবাড়ীতে থাকা মানুষ কেন সমান পানির মূল্য পরিশোধ করবে।'\n\nএ প্রসঙ্গে তিনি আরও বলেন, 'ঢাকায় জোন ভিত্তিক পানির দাম আলাদা করে বাড়ানো হবে। গুলশান-বনানীর অভিজাত এলাকায় পানির দাম বেশি থাকবে। নিম্ন আয়ের মানুষ যেসব এলাকায় বসবাস করে, সেখানে পানির দাম অপেক্ষাকৃত কম থাকবে। তবে ঢাকা শহরে পানিতে ভর্তুকি দেওয়া হবে না।'\n\nশুধু পানি নয়, হোল্ডিং ট্যাক্স, গ্যাস, বিদ্যুৎসহ অন্যান্য ইউটিলিটি সার্ভিসের মূল্য জোনভিত্তিক নির্ধারিত হওয়া উচিত বলে মন্তব্য করেন তিনি।\n\nমন্ত্রী তাজুল ইসলাম বলেন, 'বর্তমান বৈশ্বিক প্রেক্ষাপটে পৃথিবীর অন্যান্য দেশের তুলনায় মানুষ ভালো আছে। এ কথা অস্বীকার করার সুযোগ নেই। করোনা মহাসংকটের পর ইউক্রেন-রাশিয়ার যুদ্ধের কারণে বিশ্বে একটি অস্থিতিশীল পরিস্থিতি সৃষ্টি হয়েছে। এর প্রভাব আমাদের দেশেও পড়েছে। জ্বালানির দাম বাড়ায় খাদ্যপণ্যের মূল্য বৃদ্ধি পেয়েছে, যে কারণে মানুষ অসুবিধায় আছে। সরকার এটা অস্বীকার করছে না। বরং মানুষকে ভালো রাখার জন্য যা যা করা দরকার সরকার তার সবই করছে।'\n\nতিনি আরও বলেন, 'ইউরোপসহ পৃথিবীর অনেক দেশ বর্তমানে খারাপ অবস্থায় আছে। এটা না বলে সরকারের ব্যর্থতার কারণে শুধু যদি বাংলাদেশের মানুষ খারাপ আছে এটা বলা কতটা যৌক্তিক। এটা বলে কি মানুষের ভুল তথ্য উপস্থাপন করা হচ্ছে না?'\n\nমো. তাজুল ইসলাম বলেন, 'অনেক পরিশ্রমের ফলে ড্যাপ গেজেট প্রকাশ হয়েছে। এখন বাস্তবায়ন করতে হবে। এজন্য সকলের সহযোগিতা প্রয়োজন। ঢাকাকে বাসযোগ্য, আধুনিক ও দৃষ্টিনন্দন করে গড়ে তুলতে এটি সহায়ক ভূমিকা পালন করবে।'\n\nডেঙ্গু নিয়ন্ত্রণ অনেক দেশের তুলনায় বাংলাদেশ সফল উল্লেখ করে মন্ত্রী বলেন, 'সিটি করপোরেশনসহ সংশ্লিষ্ট সবার সহযোগিতা এবং সাধারণ মানুষের অংশগ্রহণে এই সফলতা অর্জিত হয়েছে।'\n\nএ সময় সাংবাদিকদের এক প্রশ্নের জবাব মন্ত্রী বলেন, 'ক্ষমতায় যাওয়ার মূল শক্তি হলো জনগণ। গণতান্ত্রিক দেশে রাজনৈতিক দলের আন্দোলন করার অধিকার আছে। নির্বাচনে যাওয়া না যাওয়ার সিদ্ধান্ত নেওয়ার অধিকারও তাদের আছে। কিন্তু আন্দোলনের নামে সহিংসতা, জ্বালাও পোড়াও করবেন, আইনশৃঙ্খলার বিঘ্ন ঘটাবেন, রাষ্ট্র তো এটা করতে দেবে না। জনগণের জানমালের নিরাপত্তা নিশ্চিত করা আইনশৃঙ্খলা বাহিনীর দায়িত্ব। তারা সে দায়িত্ব পালন করবেই।'\n\nসিটি রিপোর্টার্স ফোরাম আয়োজিত এ কর্মশালায় ফোরামের সভাপতি আদিলুর রহমানের সভাপতিত্বে উপস্থিত ছিলেন পিআইবির মহাপরিচালক জাফর ওয়াজেদ, বাংলাদেশ ফেডারেল সাংবাদিক ইউনিয়নের (বিএফইউজে) মহাসচিব দীপ আজাদ, ঢাকা রিপোর্টার্স ইউনিটি (ডিআরইউ) সভাপতি নজরুল ইসলাম মিঠু প্রমুখ।",
    "ফ্রান্সে প্রবাসী সাংবাদিকদের আনন্দের একদিন": "‘সবুজের সঙ্গে ফেনায়িত ঢেউ দূর বহুদূর–মেঘ শুধু মিলিয়েছে হাত আর কিছু সুর’, এই স্লোগান নিয়ে উৎসাহ উদ্দীপনায় প্যারিস–বাংলা প্রেসক্লাব ফ্রান্সের আনন্দ ভ্রমণ অনুষ্ঠিত হয়েছে।\n\nরোববার ফ্রান্সের অদূরে সমুদ্র কন্যা প্লাজো দো এতরেতেতে দিনব্যাপী এ আনন্দ ভ্রমণের আয়োজন করা হয়।\n\nপাহাড় আর সমুদ্রের ঢেউয়ের যৌথ সম্মিলনে তালে-তালে নেচে, গেয়ে এবং খেলাধুলায় মেতে উঠে সারা দিন উপভোগ করেন ফ্রান্সের প্রবাসী বাংলাদেশি গণমাধ্যমকর্মীরা।\n\nআরও পড়তে পারেন : নেতিবাচক প্রচার মোকাবিলায় ‘অভিবাসী কূটনীতি’ চালু করছে সরকার\n\nআনন্দ ভ্রমণ উপলক্ষে কুইজসহ বিভিন্ন রকম প্রতিযোগিতা আয়োজন করা হয় এবং বিজয়ীদের পুরষ্কৃত করা হয় ।\n\nপ্যারিস বাংলা প্রেস ক্লাব ফ্রান্সের আহ্বায়ক ও এনটিভি ফ্রান্স প্রতিনিধি আবুল কালাম মামুনের সভাপতিত্বে ও সদস্য সচিব রাসেল আহমদের পরিচালনায় পুরস্কার বিতরণে প্রধান অতিথি ছিলেন তৃতীয় বাঙলা ডটকমের সম্পাদক এনায়েত হোসেন সোহেল।\n\nআরও পড়তে পারেন : ইতালিতে পাসপোর্ট সংশোধনের দাবিতে বাংলাদেশিদের মানববন্ধন\n\nএ সময় অন্যদের মধ্যে বক্তব্য দেন প্রেস ক্লাবের যুগ্ম আহ্বায়ক শাহ সুহেল আহমদ, সদস্য মোহাম্মদ মুনির হোসেন, মো. মাহমুদুল হাসান, ইকবাল মোহাম্মদ জাফর, দেলোয়ার হোসাইন, সাদিক তাজিন, বাদল পাল, তাইজুল ইসলাম, এম আলী চৌধুরী, আফরোজ হোসেন লাভলু, তানভীর তালুকদার।\n\nআকাশযাত্রার ফেসবুক পেইজ যুক্ত হতে চাইলে এখানে ক্লিক করার অনুরোধ"
}