{
    "লেবানন: নিরাপত্তা না থাকায় ব্যাংক বন্ধ থাকবে": "লেবানন: নিরাপত্তা না থাকায় ব্যাংক বন্ধ থাকবে\n\n২২ সেপ্টেম্বর ২০২২\n\nছবির উৎস, Getty Images ছবির ক্যাপশান, চরম আর্থিক সংকটের ভেতর দিয়ে যাচ্ছে লেবানন।\n\nনিরাপত্তা না থাকায় লেবাননের ব্যাংকগুলো 'অনির্দিষ্টকালের জন্য' বন্ধ থাকবে বলে বলে জানিয়েছে দেশটির ব্যাংক এসোসিয়েশন।\n\nগত সপ্তাহে লেবাননে বেশ কয়েকটি ব্যাংকে কয়েকজন গ্রাহক আটকে থাকা সঞ্চয়ের অর্থ তোলার জন্য নানাভাবে ঘেরাও করেছে। সে প্রেক্ষাপটে লেবাননের ব্যাংক এসোসিয়েশন এ সিদ্ধান্ত নিয়েছে।\n\nব্যাংক এসোসিয়েশন বলছে, তাদের কর্মীরা ঝুঁকির মধ্যে রয়েছে এবং এই ঝুঁকি কমানোর জন্য সরকার কোন পদক্ষেপ নেয়া হয়নি।\n\nগত সপ্তাহে তিনদিন ব্যাংক বন্ধ থাকার পর বৃহস্পতিবার থেকে ব্যাংক খোলার কথা ছিল।\n\nকারণ তার পরিবারের একজন সদস্য হাসপাতালে ছিলেন এবং তিনি হাসপাতালের বিল পরিশোধ করতে পারছিলেন না।\n\nসঞ্চয়ের টাকা তোলার জন্য এ ধরণের ঘটনা আরো ঘটেছে। গত শুক্রবার একদিনেই এ ধরণের পাঁচটি ঘটনা ঘটে।\n\nলেবানন এখন চরম আর্থিক সংকটের ভেতর দিয়ে যাচ্ছে। দেশটির ৮০ শতাংশ মানুষ খাদ্য এবং ঔষধ কেনার জন্য সংগ্রাম করছে।\n\nমানুষজন তদের সঞ্চয়ের অর্থ ফেরত পাবার জন্য যেভাবে ব্যাংকের ভেতরে গিয়ে অবস্থান নিয়েছে, সেটি সমর্থন করছে সাধারণ মানুষ।\n\nব্যাপক হতাশা এবং ক্ষোভ থেকে সাধারণ মানুষ এসব কাজ করছে বলে মনে করা হয়।\n\nএসব মানুষ আগে কখনো অপরাধ করেনি এবং ব্যাংক থেকে অর্থ তুলতে না পারার কারণে তারা নানা ধরনের বিল পরিশোধ করতে পারছে না।\n\n২০১৯ সাল থেকে ব্যাংকগুলো ডলার উত্তোলনের ক্ষেত্রে সর্বোচ্চ সীমা নির্ধারণ করে দিয়েছে। কারণ তখন থেকেই লেবাননের মুদ্রা পাউন্ডের ব্যাপক দরপতন হয় এবং জিনিসপত্রের দাম ব্যাপক বেড়ে যায়।\n\nগত অগাস্ট মাসে এক ব্যক্তি অস্ত্র নিয়ে একটি ব্যাংকের ভেতরে অবস্থান নেন এবং তার সঞ্চয়ের টাকা দাবি করেন।\n\nএক পর্যায়ে ব্যাংক কর্তৃপক্ষ সেটি দিতে বাধ্য হয় এবং তিনি নিজের সঞ্চয়ের ৩৫ হাজার পাউন্ড নিয়ে বেরিয়ে আসেন।\n\nসেই ঘটনা অনেকের দৃষ্টি যেমন আকর্ষণ করেছে, তেমনি জনসমর্থনও পেয়েছে। তার বিরুদ্ধে কোন মামলা করা হয়নি।",
    "লেবাননের অভিবাসনপ্রত্যাশীদের নৌকা ডুবিতে বহু লোকের প্রাণহানি, শোকে বিহ্বল পরিবারগুলো": "এই সপ্তাহের শুরুর দিকে লেবানন থেকে যাত্রা করার পর সিরিয়ার উপকূলে অভিবাসন প্রত্যাশীদের একটি নৌকা ডুবে কমপক্ষে ৭১ জন প্রাণ হারিয়েছেন। লেবাননের পরিবহন মন্ত্রী বলেন, শুক্রবারও অনুসন্ধান অভিযান অব্যাহত রয়েছে।\n\nলেবাননে ক্রমবর্ধমান অর্থনৈতিক হতাশার কারণে অনেকে ইউরোপে পৌঁছানোর আশায় প্রায়শই অনিরাপদ এবং জনাকীর্ণ নৌকায় যান তবে লেবানন থেকে এখন পর্যন্ত এই ধরণের নৌ-যাত্রায় এটাই সবচাইতে মারাত্মক দূর্ঘটনা।\n\nসিরিয়ার কর্তৃপক্ষ বৃহস্পতিবার বিকেলে টার্টাস উপকূলে মরদেহের সন্ধান পেতে শুরু করে। সিরিয়ার পরিবহন মন্ত্রক বেঁচে যাওয়া ব্যক্তিদের বরাত দিয়ে জানিয়েছে, মঙ্গলবার লেবাননের উত্তরাঞ্চলীয় মিনিয়েহ অঞ্চল থেকে নৌকাটি ১২০ থেকে ১৫০ জন যাত্রী নিয়ে ইউরোপের উদ্দেশে রওনা হয়।\n\nসিরিয়ার সাথে সীমান্ত পারাপারের স্থানে যেখানে মৃতদেহগুলি পরে নিয়ে আসার কথা ছিল সেখানে মানুষ-জন জড়ো হয় এই আশংকায় যে নিহতদের মধ্যে তাদেরও আত্মীয়-স্বজন হয়ত থেকে থাকতে পারে।\n\nলেবাননের পরিবহন মন্ত্রী আলী হামিয়ে বলেন, বেঁচে যাওয়া ২০ জনকে সিরিয়ার হাসপাতালে চিকিৎসা দেওয়া হচ্ছে। সিরিয়ার প্রায় ১০ লাখ নাগরিক শরণার্থী হিসেবে লেবাননে বসবাস করছেন।\n\nউত্তরাঞ্চলের একটি শরণার্থী শিবিরে বসবাসরত ফিলিস্তিনিরা জানিয়েছেন, তাদের ক্যাম্পের কয়েক ডজন যাত্রী ঐ নৌকোটিতে ছিল।\n\nসিরিয়ার বন্দর মহাপরিচালক সামির কুব্রুসলি বলেন, শুক্রবারও উদ্ধার অভিযান অব্যাহত রয়েছে।\n\nগত তিন বছরে লেবাননের আর্থ-ব্যবস্থা ধসে পড়ার ফলে এই ধরনের নৌযাত্রা অতিরিক্ত বেড়ে গিয়েছে। লেবাননের অর্থনৈতিক অবস্থা বিশ্বব্যাপী রেকর্ড করা সবচেয়ে খারাপের মধ্যে একটি। প্রায় ৬৫ লক্ষ জনসংখ্যার মধ্যে দারিদ্র্যের হার দাঁড়িয়েছে আকাশ ছোঁয়া।\n\nজাতিসংঘের শরণার্থী সংস্থা রয়টার্সকে জানিয়েছে ২০২০ সালের তুলনায় ২০২১ সালে সমুদ্রপথে লেবানন ছেড়ে যাওয়া বা লেবানন ছাড়ার চেষ্টা করা মানুষের সংখ্যা প্রায় দ্বিগুণ হয়েছে ।\n\nগত বছর একই সময়ের তুলনায় ২০২২ সালে তা আবার ৭০ শতাংশের বেশি বেড়েছে।\n\nগত এপ্রিলে লেবাননের ত্রিপোলির কাছ থেকে ছেড়ে আসা অভিবাসন প্রত্যাশীদের একটি নৌকা লেবাননের নৌবাহিনী আটক করার চেষ্টা করলে তা উপকূলে ডুবে যায়।\n\nনৌ-যানটিতে প্রায় ৮০ জন লেবাননী, সিরিয়ো ও ফিলিস্তিনি অভিবাসী ছিলেন যাদের মধ্যে প্রায় ৪০ জনকে উদ্ধার করা হয়। সাতজন প্রাণ হারায় এবং প্রায় ৩০ জন নিখোঁজ রয়েছেন।",
    "লেবানন: 'পিস্তল' নিয়ে ব্যাংকে নারী, তুলে নিলেন সঞ্চিত অর্থ, কেন এই কাণ্ড?": "লেবানন: 'পিস্তল' নিয়ে ব্যাংকে নারী, তুলে নিলেন সঞ্চিত অর্থ, কেন এই কাণ্ড?\n\nআপনার ডিভাইস মিডিয়া প্লেব্যাক সমর্থন করে না\n\nলেবানন: 'পিস্তল' নিয়ে ব্যাংকে নারী, তুলে নিলেন সঞ্চিত অর্থ, কেন এই কাণ্ড?\n\n১৬ সেপ্টেম্বর ২০২২\n\nলেবাননের বৈরুতে বাণিজ্যিক ব্যাংক ব্লুম ব্যাংকের একটি শাখায় সম্প্রতি নারী পিস্তল সদৃশ বস্তু নিয়ে ঢুকে পড়েন।\n\nব্যাংক কর্মকর্তাদের জিম্মি করে তার পরিবারের সঞ্চয় থেকে অর্থ দাবি করেন তিনি।\n\nসালি হাফিজ নামে ওই নারী সামাজিক যোগাযোগ মাধ্যমে লাইভ করেছিলেন।\n\nভিডিওতে তিনি বলেন, “হাসপাতালে চিকিৎসাধীন আমার মৃত্যুপথযাত্রী বোনের ডিপোজিটের টাকা নিতে যান তিনি।\"\n\nওই ঘটনার সময় ব্যাংকের বাইরে আরো আমানতকারীরা জড়ো হয়ে বিক্ষোভ করেন।\n\nচরম অর্থনৈতিক সংকটে ভোগা লেবানেন এরকম ঘটনা গত কয়েক সপ্তাহে বেশ কয়েকবার ঘটেছে।\n\nদেশটির ৮০ শতাংশেরও বেশি মানুষ দারিদ্র্য সীমায় বসবাস করছে। জীবনধারণের জন্য খাদ্য ও ওষুধের যোগানও তাদের জন্য কঠিন হয়ে পড়েছে।",
    "নিরাপত্তার অভাবে লেবাননে অনির্দিষ্টকালের জন্য ব্যাংক বন্ধ": "",
    "লেবানন টু ইউরোপ : মাল্টা উপকূল থেকে উদ্ধার ২৫০ অভিবাসী": "লেবানন থেকে একটি নৌকায় যাত্রা করা ২৫০ অভিবাসীকে ইউরোপের দেশ মাল্টা উপকূল থেকে উদ্ধার করা হয়েছে। গত মঙ্গলবার ইতালি কোস্টগার্ড এই উদ্ধার অভিযান পরিচালনা করে। এই অভিবাসীরা বেশ কিছুদিন ধরে উদ্ধারের অপেক্ষায় মাল্টা উপকূলে অপেক্ষমান ছিল।\n\nলেবাননের এনজিও লিগ্যাল এজেন্ডা টুইটারে উদ্ধারের বিষয়টি নিশ্চিত করে জানায়, “দীর্ঘ অপেক্ষার পর অবশেষে অভিবাসীদেরকে ইতালিয় কর্তৃপক্ষ উদ্ধার করেছে।”\n\nআরও পড়তে পারেন : রোমানিয়া থেকে হাঙ্গেরিতে অনুপ্রবেশের সময় ২০ বাংলাদেশি আটক\n\nলেবানন, সিরীয় এবং ফিলিস্তিনি অভিবাসীদের বহনকারী নৌকাটি সেপ্টেম্বরের প্রথম সপ্তাহে লেবাননের উত্তরের আবদে সৈকত থেকে ছেড়েছিল। কিন্তু যাত্রার এক পর্যায়ে জ্বালানি শেষ হয়ে গেলে নৌকাটি মূল গন্তব্য ইতালিতে পৌঁছাতে ব্যর্থ হয়ে মাল্টা উপকূলে থেমে যেতে বাধ্য হয়।\n\nএনজিও লিগ্যাল এজেন্ডা আরও জানায়, “জ্বালানি শেষ হওয়ার যাত্রীদের কাছে থাকা পানীয় জল এবং খাবারও ফুরিয়ে যায়।”\n\nউদ্ধার অভিযানের শুরুতে ইতালিয় কর্তৃপক্ষ প্রথমে নৌকায় থাকা শিশুদের একটি লাইফবোটে স্থানান্তরিত করে। তারপর প্রাপ্তবয়স্কদের উদ্ধার করে ইতালির দিকে রওনা দেয়। পরবর্তীতে সব অভিবাসীরা মঙ্গলবার সন্ধ্যায় সেখানে পৌঁছান।\n\nআরও পড়তে পারেন : সাগরেই মানবেতর জীবন কাটছে ৯৯ অভিবাসনপ্রত্যাশীর\n\nতবে, নৌকাটি লেবানন থেকে যাত্রার পরে সেখানে থাকা এক অভিবাসীর মৃত্যুর খবর সামাজিক যোগাযোগ মাধ্যমে ছড়িয়ে পড়লেও এ নিয়ে বিস্তারিত কোন তথ্য জানতে এখনও সক্ষম হয়নি এনজিও লিগ্যাল এজেন্ডা।\n\nগত সপ্তাহে, ৪ সেপ্টেম্বর, লেবানন থেকে প্রায় ৬০ জন অভিবাসীর একটি দলকে উদ্ধার করে ক্রিটে নিয়ে যেতে হয়েছিল, তাদের নৌকা আটকে যাওয়ার পরে। যাত্রাপথে গুরুতর অসুস্থ হয়ে এক শিশুর মৃত্যু হয়েছে।\n\nলেবাননে গুরুতর অর্থনৈতিক সংকটের ফলে চরম দারিদ্র্য দেখা দিয়েছে, যার ফলে দেশটিতে অবস্থানরত বহু অভিবাসী ইউরোপের দিকে যাত্রা করছে।\n\nলেবাননের কর্তৃপক্ষ প্রায়ই অভিবাসীদের তার আঞ্চলিক জলসীমা ছেড়ে যেতে বাধা দেয়। এপ্রিলে, লেবাননের নৌবাহিনীর একটি জাহাজের সাথে সংঘর্ষের পর 80 অভিবাসী বহনকারী একটি নৌকা ত্রিপোলির উপকূলে ডুবে যায়।\n\nআগের খবর: লেবাননে নৌকাডুবিতে ছয়জনের মৃত্যু, ত্রিপোলিতে অস্থিরতা\n\nজাতিসংঘের শরণার্থী সংস্থা ইউএনএইচসিআর এর মতে, চলতি বছরের প্রথমার্ধে সমুদ্রপথে ইটালিতে আগত প্রায় দুই শতাংশ অভিবাসী লেবানন উপকূল থেকে যাত্রা করে৷ পাশাপাশি ইটালিতে পৌঁছানো অভিবাসী নৌকাগুলোর মধ্যে ৫৫ শতাংশ লিবিয়া থেকে এবং ২১ শতাংশ তুরস্ক থেকে এসেছে৷\n\nইউরোপীয় কর্তৃপক্ষ ক্রমবর্ধমান আক্রমনাত্মক সীমান্ত নীতির সাথে লেবানন, তুরস্ক এবং লিবিয়ার মতো রাজ্য থেকে অভিবাসীদের আগমনের প্রতিক্রিয়া জানিয়েছে। মানবাধিকার গোষ্ঠীগুলি গ্রিসের মতো অনেক ইইউ সীমান্ত রাষ্ট্র দ্বারা গৃহীত পুশব্যাক নীতির সমালোচনা করেছে।\n\nআকাশযাত্রার ফেসবুক পেইজ যুক্ত হতে চাইলে এখানে ক্লিক করার অনুরোধ",
    "লেবাননে শিরিনা ও তার দুই সন্তানকে পরিকল্পিতভাবে হত্যার দাবি মনোয়ারার": "লেবাননে আমার মেয়ে শিরিনা ও তার দুই সন্তানকে পরিকল্পিতভাবে বিষ খাওয়ানো হয়েছে। তার স্বামী রাজুর ওরফে বেচুর পূর্ব পরিকল্পনায় এ হত্যাকাণ্ডের ঘটনা ঘটেছে। গতকাল দুপুরে দেবিদ্বারে একটি রেস্তরাঁয় সংবাদ সম্মেলনে এমন দাবি করেছেন নিহত শিরিনের মা মোসা. মনোয়ারা বেগম। লিখিত বক্তব্যে তিনি এ ঘটনার সুষ্ঠু তদন্ত ও বিচার দাবি করেন। এ সময় শিরিনের ছোট ভাই মো. আক্তারুজ্জামান ও রাজুর প্রতারণার শিকার ভুক্তভোগী মো. আবু ইউসুফসহ ধামতী গ্রামের লোকজন উপস্থিত ছিলেন। সংবাদ সম্মেলনে লিখিত বক্তব্যে মনোয়ারা বেগম বলেন, আমার মেয়ে শিরিনা লেবাননে ব্যবসা করতো। তার দুটি দোকান ছিল। যা থেকে প্রতিমাসে বিপুল পরিমাণ অর্থ আয় হতো। ব্যবসা দেখাশুনা করার জন্য নোয়াখালীর টিটু নামে এক লোক ঠিক করে দেয়। ওই টিটু রাজুর বিশ্বস্ত লোক।\n\nবিজ্ঞাপন\n\nরাজু যা নির্দেশ করতো টিটু তাই করতো। রাজুর নির্দেশেই টিটু হত্যাকাণ্ডের ঘটনা ঘটিয়েছে। মনোয়ারা বেগম আরও দাবি করেন, রাজু বিভিন্ন মানুষকে লেবাননে কাজ দিবে বলে জাল ভিসা দিয়ে প্রায় ৯০ লাখ টাকা হাতিয়ে নিয়েছে। ধামতী গ্রাম থেকেও প্রায় ৩২ লাখ টাকা হাতিয়ে নিয়েছে। এরমধ্যে আবু ইউসুফের ৫টি ভিসার জন্য ২৫ লাখ, ধামতী গ্রামের কাশেম হুজুরের কাছ থেকে ৩ লাখ, একই গ্রামের আবুল হোসেনের কাছ থেকে ৪ লাখ টাকা নিয়েছে। এই টাকার জন্য লোকজন আমাকে চাপ দিচ্ছে। আমি এখন দিশাহারা হয়ে পড়েছি। ঘটনার বিবরণে জানা গেছে, গত ১৬ই আগস্ট লেবাননের বৈরুতে বাংলাদেশি অধ্যুষিত সাবরা বাজার এলাকার একটি বাসা থেকে শিরিন ও তাই দুই সন্তানকে বিষক্রিয়া অবস্থায় উদ্ধার করে প্রতিবেশীরা। পরে চিকিৎসাধীন অবস্থায় শিরিনা ও তার ৫ বছরের শিশু সন্তান খাদিজা মারা যায়। বিষক্রিয়া কম থাকায় অপর নাতি মাহমুদ বেঁচে যায়। মাহমুদ বর্তমানে লেবাননে এক প্রতিবেশীর আশ্রয়ে রয়েছে। নিহত শিরিনা দেবিদ্বার উপজেলার ধামতী গ্রামের মৃত আনোয়ার হোসেন আসু মিয়ার মেয়ে। গত ১২ বছর পূর্বে মায়ের সঙ্গে লেবাননে যান তিনি। সেখানে রাজুর সঙ্গে শিরিনার পরিচয় ও বিয়ে হয়। অভিযুক্ত রাজু নোয়াখালী জেলার সেনবাগ উপজেলার দক্ষিণ কাঁদরা ৪নং ওয়ার্ডের দ্বীন মোহাম্মদ মৌলভী বাড়ীর আব্দুল খালেকের ছেলে। আজ লেবানন দূতাবাসের সহযোগিতায় শিরিনের লাশ বাংলাদেশে আসার কথা রয়েছে। এদিকে, গতকাল সকালে শিরিনার মা বাদী হয়ে কুমিল্লা আদালতে রাজু, তার বড় বোন খালেদা আক্তার রানু, ভাই রাজিব ও টিটুকে আসামি করে একটি হত্যা মামলা দায়ের করেছেন। অপরদিকে, প্রতারণার শিকার আবু ইউসুফ মুন্সী রাজুসহ ৫ জনের নাম উল্লেখ করে আরেকটি মামলা দায়ের করেন।",
    "লেবাননের সমুদ্র সীমা থেকে গ্যাস নিতে জোর প্রস্তুতি ইসরায়েলের": "হিজবুল্লাহের সঙ্গে উত্তেজনার মধ্যেই লেবাননের সীমানায় ভূমধ্যসাগরের বিতর্কিত গ্যাসক্ষেত্র থেকে গ্যাস নিতে জোর প্রস্তুতি শুরু করেছে ইসরায়েলের জাতীয় গ্যাস নেটওয়ার্ক। উত্তোলন করা এ গ্যাস ইউরোপে রফতানি করলে পশ্চিমাদের সঙ্গে পুরনো সম্পর্ক অনন্য উঁচ্চতায় যাবে দেশটির।\n\nগত সপ্তাহে ইসরায়েলের জ্বালানি মন্ত্রণালয় জানায়, প্রতিবেশী দেশ লেবাননের কারিশ সমুদ্রের গভীরে অংশে নোঙ্গর ফেলা হয়েছে এবং প্রাকৃতিক গ্যাস স্থানান্তরের পদ্ধতি নিয়ে পরীক্ষা করা হবে। আগামী মঙ্গলবার লন্ডনের তালিকাভুক্ত কোম্পানি এনার্জিয়ান কার্যক্রম শুরু করবে বলে ধারণা করা হচ্ছে।\n\nকোম্পানিটি বলেছে, কারিশ উন্নয়ন প্রকল্প থেকে এক সপ্তাহের মধ্যে প্রথম গ্যাস সরবরাহ করা হবে।\n\n২০১৩ সালে তারিন গ্যাসক্ষেত্রের পাশাপাশি কারিশ ছোট গ্যাসক্ষেত্রটি আবিষ্কার হয়। এ খনি থেকে দুই থেকে তিন কিউবিক ফুট প্রাকৃতিক গ্যাস ও ৪৪ মিলিয়ন ব্যারেল লিকুইড তোলার ধারণা করা হয়।\n\nইউক্রেনে রাশিয়ার অভিযানের পর বিশ্বব্যাপী জ্বালানি সংকট সমাধানে সেখান থেকে একটি অংশ দ্রুত রফতানি করা হবে।\n\nলন্ডনের তালিকাভুক্ত কোম্পানি ও ইসরায়েলের এমন পদক্ষেপকে পশ্চিমা ও তাদের মিত্ররা স্বাগত জানাচ্ছে বলে মনে হচ্ছে। তারা রাশিয়ার গ্যাস সরবরাহ বন্ধ হওয়ায় দাম বাড়ার কারণে বিকল্প খুঁজছে।\n\nএদিকে, কৌশলগতভাবে ইসরায়েলের সঙ্গে লেবাননের যুদ্ধ চলছে। লেবানন দাবি করছে, কারিশ অংশের গ্যাসক্ষেত্র তাদের।\n\nগ্রীষ্মকালে বেশ কয়েকটি ঘটনা নাটকীয় মোড় নেয়। গত জুনে বইরুতের নিষেধাজ্ঞা সত্ত্বেও এনার্জিয়ান কোম্পানির উৎপাদন জাহাজ আসে গ্যাসক্ষেত্রে। এ নিয়ে মার্কিন যুক্তরাষ্ট্রের মধ্যস্ততায় সমুদ্রের সীমানা নিয়ে ২০২০ সাল থেকে আলোচনা চলছে। তবে এতে কোনো উন্নতি হয়নি।\n\nঅন্যদিকে, এনার্জিয়ান কোম্পানির জাহাজ গ্যাসক্ষেত্র সীমানায় আসায় গত ২ জুলাই ড্রোন পাঠায় হিজবুল্লাহ। তবে ইসরায়েলের প্রতিরক্ষা বাহিনী সেগুলো বিধ্বস্ত করে দিয়েছে।\n\nহিজবুল্লাহ সতর্ক করে বলছে, ইসরায়েল যদি বিতর্কিত এলাকায় গ্যাস উত্তোলনের চেষ্টা করে তবে হামলা চালানো হবে।\n\nহিজবুল্লাহের নেতা হাসান নাসরুল্লাহ বলেন, কারিশ থেকে ইসরায়েলের গ্যাস উত্তোলনে রেড লাইনের মধ্যে রয়েছে। অথচ মার্কিন মধ্যস্ততায় সমুদ্রের সীমানা বৈঠক আমরা সফল করতে চেয়েছিলাম।\n\nতিনি আরো বলেন, আমরা এখনো আলোচনার মধ্য দিয়ে আছি। তবে কারিশে আমাদের চোখ ও কামান লক্ষ্যবস্তু করে রাখা আছে। গ্যাস তোলার আগ পর্যন্ত সমাধানের চেষ্টা আছে বলেও জানান এ ধর্মীয় নেতা।\n\nএনার্জিয়ান বলছে, ইসরায়েলের কাছ থেকে নিরাপত্তা নিশ্চয়তা পেয়ে আমরা সমুদ্রের ভূপৃষ্টের গ্যাস উত্তোলনের ঝুঁকি নিচ্ছি। সূত্র- দ্য গার্ডিয়ান।",
    "সিরিয়া উপকূলে অভিবাসীবাহী নৌকাডুবির ঘটনায় নিহত বেড়ে ৯৪": "﻿সিরিয়ার উপকূলে অভিবাসীদের বহনকারী একটি নৌকাডুবির ঘটনায় নিহতের সংখ্যা বেড়ে দাঁড়িয়েছে ৯৪ জনে। গত সপ্তাহে লেবানন থেকে অভিবাসীদের বহনকারী এই নৌকাটি যাত্রা শুরু করেছিল এবং পরে সিরীয় উপকূলে সেটি ডুবে যায়।\n\n\n\nমূলত নৌকাডুবির ঘটনার পর ভূমধ্যসাগরে সিরিয়ার বানিয়াস উপকূল থেকে আরও মৃতদেহ উদ্ধারের পর নিহতের সংখ্যা একশোর কাছাকাছি পৌঁছায়। শনিবার (২৪ সেপ্টেম্বর) এক প্রতিবেদনে এই তথ্য জানিয়েছে বার্তাসংস্থা রয়টার্স।\n\nপ্রতিবেদনে বলা হয়েছে, ভূমধ্যসাগরে সিরিয়ার বানিয়াস উপকূল থেকে আরও মৃতদেহ উদ্ধারের পর সিরিয়ার উপকূলে নৌকাডুবির ঘটনায় মৃতের সংখ্যা বেড়ে ৯৪ জনে দাঁড়িয়েছে বলে সিরিয়ার রাষ্ট্রীয় টিভি শনিবার জানিয়েছে। ডুবে যাওয়া ওই নৌকাটি লেবানন থেকে যাত্রা শুরু করেছিল।\n\nএছাড়া এই ঘটনায় সেসময় আরও ২০ জনকে জীবিত উদ্ধার করা হয়েছিল। উদ্ধারকৃত এসব অভিবাসীদের তার্তুসের বাসেল হাসপাতালে চিকিৎসা দেওয়া হয়। গত সপ্তাহে সিরিয়ার পরিবহন মন্ত্রণালয় বেঁচে যাওয়া ব্যক্তিদের উদ্ধৃত করে জানায়, গত মঙ্গলবার লেবাননের উত্তর মিনিয়েহ অঞ্চল থেকে নৌকাটি যাত্রা শুরু করে এবং এটিতে ১২০ থেকে ১৫০ জনের মধ্যে আরোহী ছিল।\n\nকিছু লেবানিজ, সিরিয়ান এবং ফিলিস্তিনিদের মধ্যে সংকট-বিধ্বস্ত লেবানন থেকে সমুদ্রপথে ইউরোপে পালিয়ে যাওয়ার চেষ্টা ক্রমেই বাড়ছে এবং অবৈধ এই যাত্রা পথে এটিই সবচেয়ে মারাত্মক ঘটনা।\n\nঅর্থনৈতিক সংকটের কারণে শুধু লেবাননেই হাজার হাজার লোক তাদের চাকরি হারিয়েছে এবং লেবানিজ পাউন্ডের মূল্য ৯০ শতাংশেরও বেশি কমে গেছে। এছাড়া হাজার হাজার পরিবার তাদের ক্রয় ক্ষমতা হারিয়েছে এবং এখন তারা কার্যত চরম দারিদ্র্যের মধ্যে বসবাস করছে।\n\nসিরিয়ার রাষ্ট্রীয় গণমাধ্যম আগেই জানিয়েছিল, ডুবে যাওয়া নৌকাটিতে বিভিন্ন দেশের মানুষ ছিল।\n\nআলজাজিরা বলছে, হাজার হাজার লেবানিজ, সিরিয়ান এবং ফিলিস্তিনি গত কয়েক মাস ধরে ইউরোপে আরও ভালো জীবনের আশায় নৌকায় করে লেবানন ছেড়েছে। লেবাননের জনসংখ্যা ৬০ লাখ, যার মধ্যে ১০ লাখ সিরীয় শরণার্থী রয়েছে।\n\n২০১৯ সালের শেষের দিক থেকে দেশটি গুরুতর অর্থনৈতিক মন্দার কবলে পড়ে যা জনসংখ্যার তিন-চতুর্থাংশেরও বেশি মানুষকে দারিদ্র্যের দিকে টেনে নিয়েছে।",
    "⚡চরম আর্থিক সংকটে লেবানন।": "নিজেদের জমানো টাকা ফেরত পেতে একদল আমানতকারী মধ্য বেইরুটের একটি ব্যাংকের সকলকে পণবন্দী করে রাখল। আমানতকারীদের মধ্যে একজন সশস্ত্র অবস্থায় ছিল।",
    "তুরস্ক উপকূলে অভিবাসন প্রত্যাশীদের নৌকা ডুবে ৬ মৃত্যু": "তুরস্কের দক্ষিণপশ্চিমাঞ্চলে অভিবাসন প্রত্যাশীদের বহনকারী একটি নৌকা ডুবে শিশুসহ অন্তত ছয় জনের মৃত্যু হয়েছে।\n\nমঙ্গলবার তুরস্কের কোস্টগার্ড জানিয়েছে, নৌকাটি লেবানন থেকে অভিবাসন প্রত্যাশীদের নিয়ে ইতালির পথে রওনা হয়েছিল।\n\nএক বিবৃতিতে তারা জানায়, মঙ্গলবার চারটি লাইফ বোট থেকে মোট ৭৩ জন অভিবাসন প্রত্যাশীকে উদ্ধার করা হয়েছে, আরও পাঁচ জন নিখোঁজ রয়েছে আর তাদের খোঁজে দুটি নৌকা ও একটি হেলিকপ্টার যোগে উদ্ধার অভিযান চালানো হচ্ছে।\n\nএক নারী, তিন শিশু ও দুটি ছোট বাচ্চা মারা গেছে বলে বিবৃতিতে বলা হয়েছে। তবে তারা কোন দেশের নাগরিক তা প্রকাশ করেনি তুরস্কের কোস্টগার্ড।",
    "সৌদি আরবে ৪ কোটি ৭০ লাখ অ্যাম্ফিটামিন মাদক জব্দ": "ছবি :জব্দকৃত অ্যামফিটামিন। (সূত্র :সৌদি গ্যাজেট)\n\nসৌদি আরবের নিরাপত্তা বাহিনী প্রায় চার কোটি ৭০ লাখ অ্যাম্ফিটামিন ট্যাবলেট জব্দ করেছে। দেশটির মাদকদ্রব্য নিয়ন্ত্রণ অধিদপ্তরের দাবি, এটি একক অভিযানে ধরা পড়া সবচেয়ে বড় অ্যাম্ফিটামিন চোরাচালান। আজ বুধবার সংস্থাটি এক ঘোষণায় এ তথ্য জানিয়েছে।\n\nসৌদি প্রেস এজেন্সি প্রকাশিত এক বিবৃতিতে মাদকদ্রব্য নিয়ন্ত্রণ অধিদপ্তরের মুখপাত্র মেজর মোহাম্মদ আল-নুজাইদি বলেছেন, ‘অভিযানে আটার ব্যাগের চালানে লুকিয়ে রাখা চার কোটি ৬৯ লাখ ১৬ হাজার ৪৮০টি অ্যাম্ফিটামিন ট্যাবলেট জব্দ করা হয়েছে।\n\nবিজ্ঞাপন\n\nসেই সাথে চোরাচালানে জড়িত আট সৌদি নাগরিককে গ্রেপ্তার করা হয়েছে। ’\n\nআল-নুজাইদির তথ্য মতে, অ্যাম্ফিটামিনের চালানটি সৌদি আরবের রিয়াদ শুষ্ক বন্দরে পৌঁছনোর পর গুদামে স্থানান্তরিত করা হয়েছিল।\n\nনিরাপত্তা বাহিনী গুদামটিতে অভিযান চালিয়ে আটজন সৌদি নাগরিক, ছয়জন সিরিয়ার নাগরিক এবং দুই পাকিস্তানিকে আটক করে। তাদের বিরুদ্ধে আইনি ব্যবস্থা নেওয়া হবে বলে জানানো হয়েছে।\n\nআল-নুজাইদি আরো জানিয়েছে, একক চোরাচালান অভিযানে এটিই সবচেয়ে বড় আটক।\n\nসৌদি কর্তৃপক্ষ দেশটিতে মাদকপাচারের বিরুদ্ধে তাদের পদক্ষেপ বাড়িয়েছে। ক্যাপ্টাগন এবং অ্যাম্ফিটামিন ট্যাবলেটের বেশ কয়েকটি চালান নিয়মিতভাবে জব্দ করা হয়েছে। জানা গেছে সেগুলোর উৎস প্রধানত সিরিয়া এবং লেবানন।\n\nচোরাচালান বন্ধে দেশটি ২০২১ সালে লেবাননের ফল এবং সবজি আমদানি নিষিদ্ধ করেছিল। সৌদি কাস্টমস ডালিমের ভেতর ঠাসা ক্যাপ্টাগনের ৫০ লাখ ট্যাবলেট জব্দ করার পর এই সিদ্ধান্ত নেওয়া হয়েছিল।\n\nলেবাননে সৌদি আরবের রাষ্ট্রদূত ওয়ালিদ আল-বুখারি মঙ্গলবার বলেছেন, ২০১৫ সাল থেকে সৌদি আরব লেবানন থেকে পাচার করা ৭০ কোটি মাদকের বড়ি এবং কয়েক শ কিলোগ্রাম হাশিশ জব্দ করেছে।\n\nসূত্র : আল অ্যারাবিয়া।",
    "সিরীয় উপকূলে নৌকাডুবি, মৃতের সংখ্যা বেড়ে ৯৪": "ভূমধ্যসাগরে সিরিয়ার বানিয়াস উপকূল থেকে আরও মৃতদেহ উদ্ধারের পর নোকাডুবিতে মৃতের সংখ্যা বেড়ে ৯৪ জনে পৌঁছায় বলে শনিবার সিরীয় টেলিভিশনের দেয়া খবরের বরাত দিয়ে জানিয়েছে বার্তা সংস্থা রয়টার্স।\n\nমঙ্গলবার নৌকাটি সিরিয়ার পশ্চিমাঞ্চলীয় বন্দর শহর তারতুসের উপকূলে ডুবে যায়। এর আগে লেবাননের উত্তরের মিনেহ অঞ্চল থেকে ইউরোপের উদ্দেশ্যে ছেড়ে আসে।\n\nবৃহস্পতিবার উদ্ধার অভিযান শুরুর পর শুক্রবার পর্যন্ত ৬১ জনের মৃত্যুর খবর নিশ্চিত করেছিল কর্তৃপক্ষ।\n\nযাত্রা শুরুর সময় নৌকাটিতে ১২০ থেকে দেড়শ জন ছিলেন বলে জীবিত উদ্ধারদের উদ্ধৃত করে জানিয়েছে সিরিয়ার পরিবহন মন্ত্রণালয়।\n\nতুমুল অর্থনৈতিক সংকটে বিপর্যস্ত লেবানন থেকে অনেকেই এখন ইউরোপে পাড়ি জমাতে ভঙ্গুর, উপচে পড়া ভিড়ের নৌকায় বিপজ্জনক যাত্রাকে বেছে নিচ্ছেন। স্থানীয়দের পাশাপাশি দেশটিতে থাকা সিরীয় ও ফিলিস্তিনিরাও অভিবাসন প্রত্যাশীদের কাতারে আছেন।\n\nএপ্রিলে ত্রিপোলির কাছ থেকে অভিবাসন প্রত্যাশীদের নিয়ে রওনা হওয়া একটি নৌকা উপকূলে লেবাননের নৌবাহিনীর তাড়া খেয়ে পালিয়ে যাওয়ার সময় ডুবে যায়।\n\nওই নৌকায় প্রায় ৮০ জন লেবাননি, সিরীয় ও ফিলিস্তিনি ছিল। তাদের মধ্যে প্রায় ৪০ জনকে উদ্ধার করা গেলেও সাত জন ডুবে মারা যায় এবং ৩০ জন নিখোঁজ হয়ে যায় বলে দেশটির সরকারি ভাষ্যে বলা হয়েছে।\n\nবাংলাদেশ জার্নাল/এমএম",
    "সাইয়্যেদ হাসান নাসরুল্লাহর নাম টুইটারে ট্রেন্ডিং + ছবি": "তেহরান (ইকনা): লেবাননের সামাজিক নেটওয়ার্ক ব্যবহারকারীরা \"#নাসরুল্লাহ_ সাইয়্যেদ_আল-ইনতিসারাত\" হ্যাশট্যাগ চালু করার মাধ্যমে লেবাননের হিজবুল্লাহ মহাসচিবের প্রতি তাদের সমর্থন ঘোষণা করেছে।\n\nলেবাননের সামাজিক নেটওয়ার্ক ব্যবহারকারীরা \"#নাসরাল্লাহ_ সাইয়্যেদ _আল-ইনতিসারাত\" (নাসরুল্লাহ, বিজয়ীদের সাইয়্যেদ) হ্যাশট্যাগ চালু করে তার প্রতি\n\nব্যাপক সমর্থন ঘোষণা করেছেন।\n\nদুর্নীতি ও মার্কিন নিষেধাজ্ঞার কারণে অর্থনৈতিক ও রাজনৈতিকভাবে কঠিন সময়ের মধ্য দিয়ে যাচ্ছে লেবানন। ইহুদিবাদী শাসনের সাথে বিতর্কিত ক্ষেত্র থেকে গ্যাস উত্তোলনের প্রয়োজনীয়তার উপর লেবাননের হিজবুল্লাহর জোর দেওয়া এবং বর্তমান সংকট থেকে উত্তরণের একমাত্র পথ হিসেবে লেবাননের সম্পদের ব্যবহারকে সে দেশের জনগণ স্বাগত জানিয়েছে। 4086581",
    "শান্তিরক্ষা মিশন পরিদর্শনকে নৈতিক দায়িত্ব মনে করে সংসদীয় কমিটি": "জাতিসংঘ শান্তিরক্ষা মিশনে একাধিকবার পরিদর্শনে যাওয়া সংসদীয় কমিটি আগামীতে অন্তত আরও তিনটি মিশন পরিদর্শনে যেতে চায়। সশস্ত্র বাহিনী বিভাগ থেকে দক্ষিণ সুদানে পরিদর্শনের প্রস্তুতি নিলেও সংসদীয় কমিটি আগে কুয়েত যেতে চায়। এরপর তারা দক্ষিণ সুদান ও লেবানন মিশনে যেতে চায়। বিভিন্ন শান্তিরক্ষা মিশন দেখতে যাওয়াকে সংসদীয় কমিটি তাদের নৈতিক দায়িত্ব বলেও মনে করে।\n\nপ্রতিরক্ষা মন্ত্রণালয় সম্পর্কিত সংসদীয় কমিটির ২০ জুলাইয়ের বৈঠকের কার্যবিবরণী থেকে এসব তথ্য জানা গেছে। বুধবার অনুষ্ঠিত সংসদীয় কমিটির অপর বৈঠকে এ কার্যবিবরণী অনুমোদন দেওয়া হয়।\n\nজানা গেছে, শান্তিরক্ষা মিশনে যেতে গত বছর থেকে সুপারিশ করে এলেও করোনাভাইরাসের কারণে তা স্থগিত হয়ে যায়। করোনা সংক্রমণ কমে যাওয়ায় কমিটি নতুন করে মিশনে যেতে তোড়জোর শুরু করছে।\n\nএর আগের বৈঠকে কমিটির সদস্য নাসির উদ্দিন দক্ষিণ সুদান সফরে সেনাবাহিনীর চিঠি পাঠানোর কথা তুলে ধরে প্রথমে কুয়েত যাওয়ার অভিমত ব্যক্ত করেন। সদস্য ইলিয়াস উদ্দিন মোল্লাহ্ও তার সঙ্গে একমত পোষণ করে বলেন, প্রথমে কুয়েত ওকেপি পরিদর্শনের ব্যাপারে সিদ্ধান্ত নেওয়া যেতে পারে। পর্যায়ক্রমে দক্ষিণ সুদান এবং লেবাননে শান্তিরক্ষা মিশন পরিদর্শনে যাওয়া যেতে পারে।\n\nকমিটির সভাপতি মেজর জেনারেল (অব.) সুবিদ আলী ভূঁইয়া বলেন, সংসদীয় কমিটি বিদেশে বাংলাদেশ শান্তিরক্ষা বাহিনীর সদস্যদের কার্যক্রম পরিদর্শন করলে তাদের সুযোগ, সুবিধা এবং সমস্যা নির্ধারণ করা সহজতর হবে। পরিদর্শনের ক্ষেত্রে শুধু জাতিসংঘ শান্তিরক্ষা মিশন হতে হবে এমন কোনও বাধ্যবাধকতা নেই।\n\nকুয়েতে বাংলাদেশ সশস্ত্র বাহিনীর অনেক সদস্য কাজ করছেন উল্লেখ করে তিনি বলেন, কুয়েত পুনর্গঠন এবং জাতিসংঘ শান্তিরক্ষা মিশনে নিয়োজিত বাংলাদেশ সশস্ত্র বাহিনীর সদস্যদের দেখতে যাওয়া আমাদের নৈতিক দায়িত্ব।\n\nপরে বিষয়টি ওই বৈঠকে সুপারিশ আকারে আসে। এতে বলা হয়- সংসদীয় কমিটি কুয়েত ওকেপি এবং দক্ষিণ সুদান ও লেবাননে জাতিসংঘ মিশন পর্যায়ক্রমে পরিদর্শন করবে। কমিটিতে আলোচনা মোতাবেক প্রতিনিধি দল গঠন ও সফরের বিষয়ে প্রয়োজনীয় কার্যক্রম গ্রহণ করতে হবে মর্মে সুপারিশ করা হয়। বুধবারের বৈঠকে এই সুপারিশের অগ্রগতি প্রতিবেদনে বলা হয়- জাতিসংঘ শান্তিরক্ষা মিশন এলাকা পরিদর্শনের সংশ্লিষ্ট ফিল্ড মিশনসহ জাতিসংঘ সদর দফতরের অনুমোদনের প্রয়োজন হয়। এ ক্ষেত্রে ফিল্ড মিশনের সার্বিক নিরাপত্তা পরিস্থিতি, হোস্ট কান্ট্রির অনুমোদন ইত্যাদি বিবেচনায় নিতে হয়। এসকল দিক বিবেচনায় নিয়ে কুয়েত পরিদর্শনের পরিকল্পনা প্রক্রিয়াধীন রয়েছে। এ ব্যাপারে সেনা সদর ও বিএমসি সদর দফতর, ‍কুয়েতের সমন্বয়ে একটি সফর পরিকল্পনা শিগগরিই পাঠানো হবে।\n\nপ্রসঙ্গত, সংসদীয় কমিটি এর আগে ২০১৭ সালে লেবানন ও কুয়েত এবং ২০১৯ সালে গণপ্রজাতন্ত্রী কঙ্গো পরিদর্শন করেছে। এই তিনটি মিশন পরিদর্শনের আগেও সংসদীয় কমিটির সদস্যরা অন্য শান্তিরক্ষা মিশন পরিদর্শনে গেছেন। কমিটির সদস্যরা দুটি ভাগে বিভক্ত হয়ে ২০১৫ সালে আইভরি কোস্ট (ইউনোসি) এবং কঙ্গো (মোনুসকো) এলাকায় জাতিসংঘ শান্তিরক্ষা মিশন পরিদর্শন করেন।\n\nএদিকে বৈঠকে প্রতিরক্ষা মন্ত্রণালয়ের পক্ষ থেকে জানানো হয়, জাতিসংঘ মিশনে আহত ও নিহত সদস্যদের পুনর্বাসনে সরকার অনুমোদিত ট্রুপস কস্ট এর অবশিষ্ট অংশ এবং শান্তিরক্ষীদের ঝুঁকি বিবেচনায় জাতিসংঘ হতে প্রদত্ত অর্থের অংশ বিশেষ নিয়ে সশস্ত্র বাহিনী বিভাগের পক্ষ হতে একটি ‘প্রধানমন্ত্রীর শান্তিরক্ষী কল্যাণ তহবিল’ গঠনের কার্যক্রম প্রক্রিয়াধীন আছে।\n\nকমিটির সভাপতি সুবিদ আলী ভূঁইয়ার সভাপতিত্বে বৈঠকে কমিটি সদস্য মোতাহার হোসেন, নাসির উদ্দিন, মহিবুবুর রহমান এবং বেগম নাহিদ ইজাহার খান অংশ নেন।",
    "সংক্ষিপ্ত বিশ্ব সংবাদ: ২৩ সেপ্টেম্বর ২০২২": "আমাদের চারপাশে অসংখ্য ঘটনা ঘটছে প্রতিদিনই। এর মধ্যে হয়তো আলোচনায় আসে হাতেগোনা কিছু। তবে সময় ও পরিস্থিতির পরিপ্রেক্ষিতে গুরুত্বপূর্ণ হয়ে ওঠে বেশকিছু বিষয়। এগুলো জানা না থাকলে অনেক ক্ষেত্রেই পিছিয়ে পড়তে হয়। এ কারণে বিশ্বের বিভিন্ন প্রান্তে ঘটে যাওয়া নানা ঘটনা থেকে সংক্ষেপে গুরুত্বপূর্ণ কিছু সংবাদ থাকছে জাগো নিউজের পাঠকদের জন্য-\n\nকাবুলে মসজিদে বিস্ফোরণ, নিহত অন্তত ৪\n\nআফগানিস্তানের রাজধানী কাবুলে একটি মসজিদের কাছে বিস্ফোরণে অন্তত চারজন প্রাণ হারিয়েছেন। আহত হয়েছেন আরও ১০ জন। শুক্রবার (২৩ সেপ্টেম্বর) বিকেলে নামাজ শেষে মুসল্লিরা মসজিদ থেকে বেরোনোর সময় এ বিস্ফোরণ ঘটে। কাবুল পুলিশের মুখপাত্র খালিদ জাদরান বলেন, নামাজের পর মুসল্লিরা মসজিদ থেকে বেরিয়ে আসার সময় বিস্ফোরণ ঘটে। হতাহতদের সঠিক সংখ্যা এখনো স্পষ্ট নয়। তারা সবাই বেসামরিক নাগরিক।\n\nহংকংকে ছাড়িয়ে এশিয়ার শীর্ষ অর্থনৈতিক কেন্দ্র সিঙ্গাপুর\n\nহংকংকে ছাড়িয়ে এশিয়ার শীর্ষ অর্থনৈতিক ও বিশ্ববাণিজ্যের তৃতীয় কেন্দ্র হয়ে উঠলো সিঙ্গাপুর। যেখানে এই র্যাঙ্কিংয়ে নিউইয়র্ক এবং লন্ডনকে প্রথম ও দ্বিতীয় স্থানে রাখা হয়েছে। গ্লোবাল ফিনান্সিয়াল সেন্টার ইনডেক্সের (জিএফসিআই) তালিকায় হংকং করোনা মহামারি ও বিদেশ ভ্রমণে বিধিনিষেধের কারণে এবার চতুর্থ স্থানে রয়েছে। এই তালিকায় সান ফ্রান্সিসকো শীর্ষ পাঁচের মধ্যে জায়গা করে নিয়েছে।\n\nপ্লেনে ক্রুর মাথায় ঘুষি, আজীবন নিষিদ্ধ যাত্রী\n\nপ্লেনে ক্রুর মাথায় ঘুষি মারায় লস এঞ্জেলেস আন্তর্জাতিক বিমানবন্দর থেকে এক যাত্রীকে গ্রেফতার করা হয়েছে। এরপর বৃহস্পতিবার (২২ সেপ্টেম্বর) আলেকজান্ডার তুং কু লে নামের ওই ব্যক্তিকে আদালতে হাজির করার প্রক্রিয়া শুরু হয়। জানা গেছে, মেক্সিকো থেকে যুক্তরাষ্ট্রে যাচ্ছিল প্লেনটি। এসময় প্লেনের ক্রুর মাথার পেছন দিকে ঘুষি মারতে দেখা যায় তাকে। এ ধরনের একটি ভিডিও সামাজিক যোগাযোগমাধ্যমেও ছড়িয়ে পড়েছে।\n\nমূল্যস্ফীতি মোকাবিলায় ধনীদের ওপর কর বসাচ্ছে স্পেন\n\nউচ্চ মূল্যস্ফীতির প্রভাব মোকাবিলায় ধনীদের ওপর কর আরোপ করছে স্পেন। দেশটিতে এখন বামপন্থি সরকার ক্ষমতায়। তারা মধ্যবিত্ত ও গরিবদের ওপর থেকে বোঝা কমাবার জন্য এই অভিনব পরিকল্পনা হাতে নিয়েছে। স্পেনের অর্থমন্ত্রী মারিয়া জেসাস মন্টেরো বলেছেন, আমরা মিলিওনিয়ারদের কথা বলছি। তারাই দেশের এক শতাংশ মানুষ, যাদের হাতে প্রচুর অর্থ আছে।\n\nভারতের বৈদেশিক মুদ্রার রিজার্ভ নিম্নমুখী\n\nভারতের বৈদেশিক মুদ্রার রিজার্ভ কমেছে উল্লেখযোগ্য হারে। রিজার্ভ ব্যাংক অব ইন্ডিয়ার প্রকাশিত তথ্য অনুযায়ী, ১৬ সেপ্টেম্বর শেষ হওয়া সপ্তাহে ভারতের বৈদেশিক মুদ্রার রিজার্ভ ৫ দশমিক ২২ বিলিয়ন ডলার কমে ৫৪৫ দশমিক ৬৫ বিলিয়ন ডলারে দাঁড়িয়েছে। প্রতিবেদনে বলা হয়, একই সময়ে ভারতের ফরেন কারেন্সি অ্যাসেট বা বৈদেশিক মুদ্রার সম্পদ ৪ দশমিক ৭০ বিলিয়ন ডলার কমে ৪৮৪ দশমিক ৯০ বিলিয়ন ডলারে দাঁড়িয়েছে। তাছাড়া স্বর্ণের রিজার্ভ ৪৫৮ মিলিয়ন ডলার কমে ৩৮ দশমিক ১৯ বিলিয়ন ডলারে দাঁড়িয়েছে।\n\nসিঙ্গাপুরে মূল্যস্ফীতি বেড়ে ১৪ বছরে সর্বোচ্চ\n\nসিঙ্গাপুরে মূল্যস্ফীতির হার বেড়েই চলেছে। চলতি বছরের আগস্টে মূল্যস্ফীতি বেড়ে ১৪ বছরের মধ্যে সর্বোচ্চ হয়েছে দেশটিতে। কারণ খাদ্য ও পরিষেবার খরচ বেড়েছে ব্যাপকভাবে।\n\nবন্যার ধাক্কা সামলাতে ঋণখেলাপির পথে পাকিস্তান\n\nভয়াবহ বন্যার আর্থিক ক্ষতি মোকাবিলায় পাকিস্তানের বৈদেশিক ঋণের কিস্তি পরিশোধ স্থগিত এবং দাতাদের সঙ্গে আলোচনার মাধ্যমে ঋণ পুনর্গঠন করা উচিত বলে মনে করছে জাতিসংঘ। শুক্রবার (২৩ সেপ্টেম্বর) সংস্থাটির একটি নীতিগত স্মারকলিপির বরাতে এ তথ্য জানিয়েছে ব্রিটিশ দৈনিক দ্য ফিন্যান্সিয়াল টাইমস।\n\nআমিরাতের কাছে আকাশ প্রতিরক্ষা ব্যবস্থা বিক্রি করবে ইসরায়েল\n\nসংযুক্ত আরব আমিরাতের কাছে আকাশ প্রতিরক্ষা ব্যবস্থা বিক্রি করতে যাচ্ছে ইসরায়েল। ফলে যেকোনো ধরনের ড্রোন হামলাকে প্রতিহত করতে সক্ষম হবে উপসাগরীয় দেশটি। ধারণা করা হচ্ছে দেশ দুইটির মধ্যে সম্পর্ক ক্রমেই জোরদার হচ্ছে।\n\nসিরিয়া উপকূলে অভিবাসীবাহী নৌকাডুবির ঘটনায় ৬১ জনের প্রাণহানি\n\nসিরিয়ার উপকূলে অভিবাসী ও শরণার্থীবাহী একটি নৌকা ডুবে যাওয়ার ঘটনায় ৬১ জনের প্রাণহানি হয়েছে। নৌকাটি লেবানন থেকে আসছিল। সিরিয়া ও লেবাননের সরকার এ তথ্য নিশ্চিত করেছে। শুক্রবার (২৩ সেপ্টেম্বর) লেবাননের পরিবহনমন্ত্রী বলেন, বৃহস্পতিবারের দুর্ঘটনায় অন্তত ৬১ জনের মৃত্যু হয়েছে।\n\nমেক্সিকোতে বন্দুক হামলায় নিহত ১০\n\nমেক্সিকোর একটি পানশালায় বন্দুকধারীর হামলায় অন্তত ১০ জন নিহত হয়েছেন। গত বুধবার রাতে গুয়ানাজুয়াতো রাজ্যের তারিমোরো শহরে এ হামলার ঘটনা ঘটে। দেশটির আঞ্চলিক প্রসিকিউটর অফিস জানায়, নির্বিচারে গুলি চালিয়ে গুয়ানাজুয়াতো রাজ্যের তারিমোরো শহরে ১০ জনকে হত্যার ঘটনা ঘটে। ঘটনাস্থল থেকে ৯ জনের মরদেহ উদ্ধার হয়। গুরুতর আহত একজনেকে হাসপাতালে নেওয়া হলে সেখানে মারা যান তিনি।\n\nএমএসএম/এএসএম",
    "আগা খান স্থাপত্য পুরস্কার জিতেছে বাংলাদেশের ২ প্রকল্প": "ছবি: একেডিএন\n\nবাংলাদেশের দুটি প্রকল্প বিশ্বব্যাপী স্থাপত্যের অন্যতম বৃহৎ পুরস্কার ‘আগা খান অ্যাওয়ার্ড ফর আর্কিটেকচার (একেএএ)-২০২২’ জিতেছে। এ বছর বিজয়ী হিসেবে ছয়টি প্রকল্পের নাম ঘোষণা করা হয়েছে। খন্দকার হাসিবুল কবির ও সুহেলি ফারজানার ঝিনাইদহের ‘আর্বান রিভার স্পেসেস প্রকল্প’ এবং রিজভি হাসান,খাজা ফাতমি ও সাদ বেন মোস্তফার ‘রোহিঙ্গা রিফিউজি রেস্পন্স প্রোগ্রাম’-এর কমিউনিটি স্পেসের নকশা এই পুরস্কার জিতেছে। উল্লিখিত প্রকল্পগুলো ছাড়াও এবছর ইন্দোনেশিয়া,ইরান, লেবানন ও সেনেগালের চারটি প্রকল্প এই পুরস্কার জয় করেছে। পুরস্কারজয়ী ছয়টি প্রকল্প একেএএ পুরস্কারের ১০ লাখ ডলার ভাগ করে নেবে।\n\nছবি: একেডিএন\n\nঝিনাইদহের আরবান রিভার স্পেসেস নারী ও পিছিয়ে পড়া জনগোষ্ঠীসহ ঝিনাইদহের সর্বস্তরের জনসাধারণের ব্যাপক অংশগ্রহণে নবগঙ্গা নদীর তীরবর্তী এলাকা পরিষ্কার করে নদীতে অভিগম্যতা বাড়ানোর এই প্রকল্পটি আপাতদৃষ্টিতে সহজ ছিল। কিন্তু এর মাধ্যমেই স্থানীয় নির্মাণ কৌশল ও সহজলভ্য উপাদান ব্যবহার করে সুবিবেচনাপূর্ণ ও সাদামাটা প্রকল্পটি গড়ে তোলা হয়; যা স্থানীয়দের কাছে অত্যন্ত আকর্ষণীয় হয়ে ওঠে। নদী তীরবর্তী পরিত্যাক্ত ময়লার ভাগাড়কে একটি আকর্ষণীয় বহুমুখী স্থানে পরিণত করা হয়, যা এরই মধ্যে ঝিনাইদহের মানুষের কাছে ব্যাপক সমাদৃত। এই প্রকল্পের মাধ্যমে পৃথিবীর অন্যতম নদীবহুল দেশের একটি নদী ও নদী তীরবর্তী অঞ্চলে পরিবেশ দূষণ ও স্বাস্থ্য বিপর্যয় যেমন রোধ করা গেছে, তেমনি নদীর স্বাভাবিক বাস্তুসংস্থানেরও উন্নতি হয়েছে। কক্সবাজারের রোহিঙ্গা শরণার্থীদের জন্য কমিউনিটি স্পেস বাংলাদেশে আশ্রয় নেয়া রোহিঙ্গা শরণার্থীদের বিভিন্ন জরুরি চাহিদা পূরণের লক্ষ্যে দক্ষতা ও সংবেদনশীলতার সঙ্গে কাজ করে যাচ্ছে রোহিঙ্গা রিফিউজি রেসপন্স প্রোগ্রামের ছয়টি অস্থায়ী কমিউনিটি স্পেস। বাংলাদেশের কক্সবাজারের স্থানীয় জনগোষ্ঠির মাঝে আশ্রয় নেয়া বিপুল পরিমাল বাস্তুহারা রোহিঙ্গাদের প্রয়োজন তো বটেই, বিশেষ করে নারী ও মেয়ে শিশুদের নিরাপত্তার বিষয়টি গুরুত্ব সহকারে নিশ্চিত করা হচ্ছে। যথাযথ কর্মপরিকল্পনা,জোরালো অংশীদারিত্ব ও অন্তর্ভুক্তিমূলক প্রক্রিয়ার মাধ্যমে স্পেসগুলোর নকশা প্রণয়ন করা হয়েছে। এই নকশা শরণার্থী ও স্থানীয় বাসিন্দাদের দৈনন্দিন কার্যকলাপ এবং স্থানের চাহিদার নিরিখে করা হয়েছে। আরও পড়ুন: ঢাকায় অবস্থিত মুক্তিযুদ্ধ ভিত্তিক স্থাপত্য ও ভাস্কর্য\n\nছবি: একেডিএন\n\nউল্লেখ্য, এর আগেও বাংলাদেশের কয়েকটি প্রকল্প আগা খান স্থাপত্য পুরস্কার জিতেছে। ২০১৯-এ ‘দক্ষিণ কানারচরের আর্কেডিয়া এডুকেশান প্রকল্প’ (স্থপতি সাইফ উল হকের নকশা) এই পুরস্কার জিতেছে এবং একই বছর স্থপতি জুবায়ের হাসান এর করা গাজিপুরে ‘অ্যাম্বার লুম ডেনিম শেড’-এর নকশাটি সংক্ষিপ্ত তালিকায় স্থান পেয়েছিল। ২০১৬ সালের পুরস্কার বিজয়ীদের মধ্যে ছিল স্থপতি মেরিনা তাবাসসুমের নকশা করা ঢাকার ‘বাইত উর রউফ মসজিদ’ ও কাশেফ চৌধুরীর করা গাইবান্ধার ‘ফ্রেণ্ডশিপ সেন্টার’। ১৯৮৯ সালে এই পুরস্কার জিতেছিল ‘গ্রামীণ ব্যাংক হাউসিং প্রোগ্রাম’ ও ‘ন্যাশনাল অ্যাসেম্বলি বিল্ডিং’ এবং ২০০৭ সালে রুদ্রপুরের একটি স্কুল পুরস্কারটি জেতে। এই পাঁচটি ছাড়াও ২০১০ সালে আগা খান পুরস্কারের সংক্ষিপ্ত তালিকায় জায়গা করে নিয়েছিল বাংলাদেশের আরও ২টি প্রকল্প। ১৯৭৭ সালে মহামান্য আগা খান এই স্থাপত্য পুরস্কার প্রবর্তন করেন। এই পুরস্কারের মাধ্যমে এমন নির্মাণ শৈলী চিহ্নিত করে উৎসাহ দেয়া হয়, যাতে মুসলিম অধ্যুষিত জনগোষ্ঠীর আশা-আকাঙ্ক্ষার প্রতিফলন ঘটে। এই পুরস্কারের নির্বাচনী প্রক্রিয়ায় একটি স্থাপনা মানুষের আর্থ-সামাজিক চাহিদা পূরণের সঙ্গে সঙ্গে তাদের সাংস্কৃতিক জীবনে কতটা কার্যকর ভূমিকা রাখে,তাও গুরুত্ব সহকারে দেখা হয়। এই বছর একেএএ এর ৪৫ বছর পূর্ণ হচ্ছে। ২০২২ সালের ফেব্রুয়ারিতে একটি স্বাধীন বিশেষজ্ঞ বিচারক দল ৪৬৩টি প্রকল্পের মধ্য থেকে ২০টি প্রকল্পকে ১৫তম অ্যাওয়ার্ড সাইকেলের (২০২০-২০২২) জন্য সংক্ষিপ্ত তালিকাভুক্ত করা হয়। এরপর একটি বিশেষজ্ঞ দল এই তালিকায় থাকা প্রতিটি প্রকল্প সরেজমিন পর্যবেক্ষণের পর জুরিবোর্ড সেগুলোর মধ্য থেকে ছয়টি প্রকল্পকে পুরস্কারের জন্য নির্বাচিত করেন। এই বিজয়ী প্রকল্পগুলোর সম্মানার্থে ও ত্রিবার্ষিকীর সমাপনী উপলক্ষে পুরস্কার প্রদানের অনুষ্ঠান আয়োজন করা হয় এমন স্থানে যেগুলো স্থাপত্যশৈলীর দিক থেকে ও সাংস্কৃতিকভাবে মুসলিম দুনিয়ায় গুরুত্বপূর্ণ। ২০২২ সালে ওমানের রাজধানী মাসকাটে আগা খান সঙ্গীত পুরস্কারের সাথে একযোগে এই পুরস্কার প্রদান করা হবে। পুরস্কারের সংক্ষিপ্ত তালিকায় ২০টি প্রকল্প মনোনয়নের জন্য গঠিত নয়-সদস্যের স্বাধীন বিশেষজ্ঞ বিচারক দলে ছিলেন বাংলাদেশের ঢাকায় অবস্থিত বেঙ্গল ইন্সটিটিউট ফর আর্কিটেকচার ল্যান্ডস্কেপ অ্যান্ড সেটেলমেন্টসের মহাপরিচালক কাজী খালিদ আশরাফ। আরও পড়ুন: বাংলাদেশের দশটি প্রাচীন মসজিদ: দেশের ঐতিহাসিক স্থাপত্যের নিদর্শন\n\nছবি: একেডিএন",
    "ইরানে বিক্ষোভ দমনে আরও কঠোর হওয়ার বার্তা প্রেসিডেন্টের": "ইরানে পুলিশি হেফাজতে এক তরুণীর মৃত্যুর ঘটনাকে কেন্দ্র করে চলমান বিক্ষোভে শত শত বিক্ষোভকারীকে গ্রেপ্তার করা হয়েছে। এ ছাড়া বিক্ষোভে মৃতের সংখ্যা প্রায় দ্বিগুণ হয়ে ৩৫-এ ঠেকেছে। এ পরিস্থিতিতে বিক্ষোভ দমনে আরও কঠোর হওয়ার বার্তা দিলেন দেশটির প্রেসিডেন্ট ইব্রাহিম রাইসি।\n\nইরানে চলমান বিক্ষোভে মাসহাদ শহরে নিরাপত্তা বাহিনীর এক সদস্য নিহত হন। তাঁর পরিবারের প্রতি সমবেদনা জানাতে আজ শনিবার টেলিফোন করেন প্রেসিডেন্ট রাইসি। এ সময় তিনি বলেন, দেশের শান্তি ও নিরাপত্তাকে যাঁরা আমলে নিচ্ছেন না, তাঁদের পরিকল্পিতভাবে মোকাবিলা করা হবে।",
    "সিরিয়ায় সড়ক দুর্ঘটনায় বেরিয়ে এলো অবৈধ মাদকের বিশাল চালান": "নিষিদ্ধ উত্তেজনা সৃষ্টিকারী ক্যাপ্টাগন বড়ি। (ছবি : এএফপি)\n\nসিরিয়া-লেবানন সীমান্তের কাছে একটি মারাত্মক সড়ক দুর্ঘটনায় অবৈধ মাদকের একটি বিশাল চালান বেরিয়ে এসেছে। সীমান্ত থেকে প্রায় ৯ কিলোমিটার দূরে সিরিয়ার আল-জারাহ গ্রামের কাছে দুর্ঘটনাটি ঘটে। এ ঘটনায় একজন নিহত এবং বেশ কয়েকজন আহত হয়েছে। সিরিয়ান অবজারভেটরি ফর হিউম্যান রাইটস (এসওএইচআর) রবিবার এ তথ্য জানিয়েছে।\n\nবিজ্ঞাপন\n\nখবর আল অ্যারাবিয়ার।\n\nএসওএইচআরের সূত্র জানিয়েছে, এই দুর্ঘটনায় উত্তেজনা সৃষ্টিকারী ক্যাপ্টাগনের প্রায় ৩০ লাখ বড়ি এবং দুই টন গাঁজাসহ বিপুল পরিমাণ মাদকদ্রব্য পাওয়া গেছে। এই ঘটনা লেবানিজ হিজবুল্লাহর নেতৃত্বাধীন ইরান অধিভুক্ত বাহিনীর মাদক দিয়ে সিরিয়াকে প্লাবিত করার চলমান প্রচেষ্টার অংশ বলে এসওএইচআর দাবি করেছে।\n\nঅন্যদিকে মিডল ইস্ট ইনস্টিটিউটের (এমইআই) একটি প্রতিবেদনে বলা হয়েছে, বছরের পর বছর যুদ্ধবিধ্বস্ত দেশটি একটি ‘মাদক-রাষ্ট্র’ হিসেবে আবির্ভূত হচ্ছে এবং জর্দানের গোয়েন্দারা মাদক কারবারে জড়িত হিজবুল্লাহ কর্মীদের আটক করছে।\n\nএসওএইচআর আরো বলেছে, সিরিয়ার শাসক বাহিনী দ্বারা নিয়ন্ত্রিত এলাকায় হিজবুল্লাহর তত্ত্বাবধানে পরিচালিত মাদক উৎপাদন কারখানা রয়েছে। কারখানাগুলোতে অন্যান্য মাদকদ্রব্য ছাড়াও প্রচুর পরিমাণে হাশিশ এবং ক্যাপ্টাগন উৎপাদন করে বলে জানা গেছে। এ ছাড়া বেশি দাম পাওয়ার কারণে ব্যবসায়ীরা প্রায়ই সৌদি আরবসহ ধনী উপসাগরীয় দেশগুলোতে মাদক পাচারের চেষ্টা করে।\n\nএদিকে সৌদি আরবের কর্তৃপক্ষ ৩১ আগস্ট চোরাচালান করা অ্যাম্ফিটামিনের সবচেয়ে বড় চালান জব্দ করেছে। রিয়াদের শুষ্ক বন্দরে আটার ব্যাগের চালানে লুকিয়ে রাখা চার কোটি ৬৯ লাখ ১৬ হাজার ৪৮০টি অ্যাম্ফিটামিন ট্যাবলেট জব্দ হয়। চোরাচালান বন্ধে সৌদি আরব ২০২১ সালে লেবাননের ফল এবং সবজি আমদানি নিষিদ্ধ করেছিল। সৌদি কাস্টমস ডালিমের ভেতর ঠাসা ক্যাপ্টাগনের ৫০ লাখ ট্যাবলেট জব্দ করার পর এই সিদ্ধান্ত নেওয়া হয়েছিল।\n\nমঙ্গলবার সিরিয়ার কর্তৃপক্ষও ২৪ কেজি ক্যাপ্টাগন জব্দ করেছে। সেগুলোকে গুঁড়া করে বাটির মতো আকার দিয়ে পাচার করা হচ্ছিল বলে জানা গেছে।\n\nসূত্র : আল অ্যারাবিয়া।",
    "তরুণ প্রজন্মের জন্য বাঁচাতে হবে রামনাথের স্মৃতি": "সম্প্রতি তারা এর প্রতিশোধ নিতে আরও মরিয়া হয়ে উঠেছে, আওয়ামী লীগে অনুপ্রবেশ করে ক্ষমতার কাছাকাছি থেকে তারা তাদের এসব স্বার্থ হাসিল করছে। ফলে আমরা প্রায়ই দেখছি, সংখ্যালঘু সম্প্রদায়ের ওপর অত্যাচার-নির্যাতন-লুটপাটের তালিকায় আওয়ামী পরিচয়ের লোকজনের নাম উঠে আসছে। রামনাথ বিশ্বাসের ভূমি জবরদখল করা ওয়াহেদও আলবদর পরিবার থেকে এসে আওয়ামী লীগে যোগ দিয়েছিল বলে আমরা গণমাধ্যমসূত্রে জানতে পেরেছি। এভাবেই তারা ধীরে ধীরে আওয়ামী লীগের শরীর থেকেও ধর্মনিরপেক্ষতার ছাপটি তুলে ফেলতে চাইছে।\n\nআমি বিশ্বাস, এই অন্ধকার থেকে আমাদের তুলে আনতে আলোকবর্তিকা নিয়ে দাঁড়াবে আমাদের তরুণেরা। তরুণ প্রজন্মের জন্য সব দেশেই কিছু রোল মডেল দরকার হয়। শিল্প-সাহিত্য-রাজনীতি সব ক্ষেত্রেই নায়কের দরকার হয়। তরুণদের সামনে যদি কোনো নায়ক না থাকে, উদাহরণ না থাকে তাহলে তারা আগ্রহ হারিয়ে ফেলে, তাদের ভেতরের বারুদ কমে যায়। সেই সুযোগ ফাঁক খুঁজে নেয় মৌলবাদ, জঙ্গিবাদ ধ্বংসকামীতা।\n\nতাই তরুণদের হতে হবে মুক্তমনের অধিকারী, তাদের ঘুরতে হবে, অনেক জানতে হবে। সে যত ভ্রমণ করবে তার ততো জ্ঞান বাড়বে। পর্যটনের ক্ষেত্রে আমি মনে করি, রামনাথ বিশ্বাসের মতো এমন বিস্তৃত অভিজ্ঞতা আর বিচিত্র কর্মের ভাণ্ডার বাংলায় কেনো গোটা ভারতবর্ষে আর কারও নেই। আমার ইচ্ছে ছিল আমি অনেক দেশ ঘুরব, রামনাথ বিশ্বাসের মতো পর্যটকদের ভ্রমণকাহিনী পড়েই আমার মধ্যে ভ্রমণের নেশা আসে।\n\nইতিহাসের প্রয়োজনেই রামনাথ বিশ্বাসের স্মৃতি সংরক্ষণ করা দরকার। এটি এভাবে বেদখল হতে দেয়া যাবে না। এটি সরকারি খাস জমি। সরকার চাইলেই তা নিজেদের আওতায় নিয়ে আসতে পারে। সেই সাথে ট্রাভেল রাইটার্স এসোসিয়েশন এবং নাগরিক সমাজের তার স্মৃতি রক্ষার্থে যে বাইসাইকেল জাদুঘর এবং পাঠাগার করার দাবি জানিয়েছেন সেটিরও প্রতিফলন করাতে পারে। এটি এত কঠিন কাজ না। হবিগঞ্জের জেলা প্রশাসক চাইলেই এটি সংরক্ষণ করতে পারেন।\n\nএর আগেও খুলনায় রবীন্দ্রনাথ ঠাকুরের শ্বশুরবাড়ি সংরক্ষণের ক্ষেত্রে আমরা স্থানীয় প্রশাসন থেকেই উদ্যোগ দেখেছি। রামনাথ বিশ্বাসের বাড়ি সংরক্ষণ করে সেখানে একটি জাদুঘর করা, একটি পাঠাগার গড়ে তোলা এগুলো খুবই মহতী দাবি। এর জন্য খুব বড় বাজেটেরও দরকার হবে না, যেটি দরকার হবে সেটি হচ্ছে সদিচ্ছা। আমি মনে করি, সরকার এবং নাগরিক সমাজ একত্রে কাজ করলে খুব সহজেই রামনাথ বিশ্বাসের বাড়িটি পুনরুদ্ধার এবং সংরক্ষণ করা সম্ভব।\n\nরামনাথ বিশ্বাসের মতো এমন আরও যেসব কৃতি গুণীজন এদেশ থেকে দেশভাগের পরে ভারতে চলে গেছেন তাদের সবার স্মৃতি আমাদের দায়িত্ব নিয়ে তরুণ প্রজন্মের জন্য সংরক্ষণ করা উচিত। কেননা, তারা আমাদেরই পুর্বপুরুষ, এই মাটিরই সন্তান। এখানেই তারা জ্ঞান-বিজ্ঞান, শিল্প-সাহিত্যের চর্চা করে গেছেন। তাদের স্মৃতি যদি আমরা আমাদের তরুণ প্রজন্মের সামনে তুলে ধরতে পারি, তবে তাদের মধ্যে অনুপ্রেরণা জাগবে, আমাদের ভবিষ্যত সমৃদ্ধ হবে। আর যদি আমরা সেটি না পারি তবে জাতি হিসেবে আমরা হয়ে পড়বো অনুর্বর এবং হতভাগা। দুই দেশের অসংখ্য মানুষ যারা নানা খাতে, নানা শাখায় ছিলেন অসম্ভব জ্ঞানী এবং প্রখর, যারা তাদের কীর্তি দিয়ে আমাদের এই সভ্যতাকে সমৃদ্ধ করেছেন তাদের স্মৃতি এবং কর্ম সংরক্ষণে দুই দেশের সরকারের উদ্যোগী হয়ে একত্রে কাজ করা উচিত।",
    "কুয়েতের সি-ফুড রেস্তোরাঁ ব্যবসায় প্রবাসীরা": "",
    "মধ্যপ্রাচ্যে যুদ্ধের মেঘ! দামাস্কাস বিমানবন্দরে ভয়াবহ হামলা ইজরায়েলের": "সংবাদ প্রতিদিন ডিজিটাল ডেস্ক: ফের মধ্যপ্রাচ্যে ঘনাল যুদ্ধের মেঘ। এবার সিরিয়ার দামাস্কাস বিমানবন্দরে ভয়াবহ হামলা চালাল ইজরায়েলের যুদ্ধবিমান। বোমাবর্ষণে মৃত্যু হয়েছে ৫ সিরীয় সেনার। ক্ষতি হয়েছে বিমানবন্দরের। শনিবার এই তথ্য প্রকাশ করেছে সিরিয়ার প্রতিরক্ষামন্ত্রক।\n\nসিরিয়া প্রশাসনকে উদ্ধৃত করে রয়টার্স জানিয়েছে, দামাস্কাস বিমানবন্দরের পাশাপাশি সিরিয়ার আরও বেশ কয়েকটি জায়গায় হামলা চালিয়েছে ইজরায়েলী বিমানগুলি। তবে সিরীয় সেনাবাহিনীর মিসাইল ডিফেন্স সিস্টেমের পালটা হামলায় অধিকাংশ ক্ষেপণাস্ত্র ধ্বংস হয়েছে। কেন এই হামলা? ইজরায়েলী সেনা সূত্রে খবর, দামাস্কাস বিমানবন্দরের মাধ্যমে সিরিয়া ও লেবাননকে হাতিয়ার দিচ্ছে ইরান। শুধু তাই নয়, লেবানিজ জেহাদি সংগঠন হেজবোল্লাকেও অস্ত্র পাঠাচ্ছে তেহরান। সেই জোগান বন্ধ করতেই বিমানবন্দর ও অস্ত্রের গোদামে হামলা চালানো হয়েছে।\n\nউল্লেখ্য, বিগত কয়েক দশক ধরে লেবাননে অঘোষিত সরকার চালাচ্ছে ইরানের (Iran) মদতপুষ্ট শিয়া মিলিশিয়া (সশস্ত্র সংগঠন) হেজবোল্লা। ইজরায়েলের বিরুদ্ধে জেহাদ, তাদের জীবনশক্তি এবং জীবিকা দুই-ই। লেবাননের নির্বাচিত সরকার থাকলেও ক্ষমতার রাশ বরাবরই সংগঠনটির প্রধান হাসান নাসরুল্লাহর হাতে। মাঝে মাঝেই ইজরায়েলের ভূখণ্ডে রকেট হামলা চালায় হেজবোল্লা।\n\nপ্রসঙ্গত, ২০২১ সালের মে মাসে জেরুজালেমের আল আকসা মসজিদে ইহুদি ও মুসলিম সম্প্রদায়ের অনুগামীদের মধ্যে সংঘাত শুরু হয়। তারপর তা ক্রমে ভয়াবহ আকার নেয়। রমজানের নমাজ পড়তে জেরুজালেমের আল আকসা মসজিদে জড়ো হয়েছিলেন হাজার হাজার মুসলমান। সেখান থেকেই সংঘাতের সূত্রপাত। প্রায় ১১ দিন ধরে হামাস ও ইজরায়েলী সেনাবাহিনীর মধ্যে যুদ্ধ হয়। ওই সংঘর্ষে ২৫৬ জন প্যালেস্তানীয়র মৃত্যু হয়। তারপরই জুন মাসে হেজবোল্লার সঙ্গে গোপন বৈঠক করে প্যালেস্তাইনের জঙ্গি সংগঠন হামাস। ওই বৈঠকে আলোচনার বিষয়বস্তু ছিল গাজায় ইজরায়েলের (Israel) হামলা। লেবানন পৌঁছন হামাসের শীর্ষনেতা ইসমাইল হানিয়েহ। এখানে লেবাননের প্রেসিডেন্ট মিশেল আউন ও স্পিকার নাভিহ বেররির সঙ্গে সাক্ষাৎ করেন তিনি। তারপর লেবানিজ জেহাদি সংগঠন হেজবোল্লার প্রধান হাসান নাসরাল্লার সঙ্গে দেখা করেন তিনি। তারপর থেকেই গোটা ঘটনাবলির উপর নজর রাখছিল ইজরায়েল। গোপনে হামাসকে অস্ত্র জোগান দিচ্ছে হেজবোল্লা বলেও অভিযোগ।",
    "ইরানের ইন্টারনেট–সেবার ওপর নিষেধাজ্ঞা শিথিল করল যুক্তরাষ্ট্র": "ইরানে ইন্টারনেট–সেবার ওপর নিষেধাজ্ঞা শিথিল করার ঘোষণা দিয়েছে যুক্তরাষ্ট্র। দেশটিতে চলমান বিক্ষোভ দমাতে ইন্টারনেট–সেবা নিয়ন্ত্রিত করেছে কর্তৃপক্ষ। মূলত তেহরানের এই পদক্ষেপের জবাবে এমন সিদ্ধান্ত নিয়েছে ওয়াশিংটন। খবর বিবিসির\n\nযুক্তরাষ্ট্রের পররাষ্ট্রমন্ত্রী অ্যান্টনি ব্লিঙ্কেন বলেন, ‘ইরানি জনগণ যাতে বিচ্ছিন্ন ও অন্ধকারে না থাকে, তা নিশ্চিত করতে আমরা সাহায্য করতে যাচ্ছি। সফটওয়্যার নিয়ন্ত্রণ শিথিল করার ফলে আমেরিকান প্রযুক্তি প্রতিষ্ঠানগুলো ইরানে তাদের ব্যবসা সম্প্রসারণ করতে পারবে।’\n\nএ দিকে ইরানে পুলিশি হেফাজতে থাকা অবস্থায় এক তরুণীর মৃত্যুকে কেন্দ্র করে বিক্ষোভ অব্যাহত রয়েছে। গতকাল শুক্রবার পর্যন্ত ইরানের ৮০টি শহরে বিক্ষোভ ছড়িয়ে পড়ে। বেশ কিছু শহরে বিক্ষোভকারীরা পুলিশ ও সরকারপন্থীদের সঙ্গে সংঘর্ষে জড়িয়ে পড়েন। এসব সংঘর্ষে এখন পর্যন্ত অন্তত ৩৫ জন নিহত হয়েছেন বলে বিবিসির প্রতিবেদনে বলা হয়।",
    "গঠিত হচ্ছে প্রধানমন্ত্রীর শান্তিরক্ষী কল্যাণ তহবিল": "জাতিসংঘ মিশনে আহত ও নিহত সেনা সদস্যদের পুনর্বাসনের জন্য সশস্ত্র বাহিনী বিভাগের পক্ষ থেকে ‘প্রধানমন্ত্রীর শান্তিরক্ষী কল্যাণ তহবিল’ গঠনের কার্যক্রম প্রক্রিয়াধীন রয়েছে।\n\nপ্রতিরক্ষা মন্ত্রণালয় সম্পর্কিত সংসদীয় স্থায়ী কমিটির বৈঠকে এ তথ্য জানানো হয়েছে। বৈঠকে সশস্ত্র বাহিনীর পক্ষ থেকে শান্তিরক্ষা কার্যক্রমের হালনাগাদ তথ্যাদি, সাম্প্রতিক অর্জন, নিরাপত্তাঝুঁকি, ভবিষ্যৎ পরিকল্পনা এবং সম্ভাবনা সম্পর্কে বিস্তারিত একটি প্রতিবেদন উপস্থাপন করা হয়।\n\nবুধবার জাতীয় সংসদ ভবনে কমিটির এই বৈঠক অনুষ্ঠিত হয়। কমিটির সভাপতি মেজর জেনারেল (অব.) মোহাম্মদ সুবিদ আলী ভূঁইয়া এতে সভাপতিত্ব করেন। বৈঠকে কমিটি সদস্য মো. মোতাহার হোসেন, মো. নাসির উদ্দিন, মো. মহিবুবুর রহমান ও বেগম নাহিদ ইজাহার খান এবং সংশ্লিষ্ট কর্মকর্তারা উপস্থিত ছিলেন।\n\nবৈঠকের কার্যবিবরণী থেকে পাওয়া তথ্যে এ সম্পর্কে বলা হয়েছে, ‘জাতিসংঘ মিশনে আহত ও নিহত সদস্যদের পুনর্বাসনের জন্য বিশেষ কোনো নীতিমালা নেই। তবে এ ব্যাপারে সরকার অনুমোদিত ট্রুপস কস্টের অবশিষ্টাংশ এবং শান্তিরক্ষীদের ঝুঁকি বিবেচনায় জাতিসংঘ থেকে প্রদত্ত অর্থের অংশবিশেষ নিয়ে সশস্ত্র বাহিনী বিভাগের পক্ষ থেকে একটি ‘প্রধানমন্ত্রীর শান্তিরক্ষী কল্যাণ তহবিল’ গঠনের কার্যক্রম প্রক্রিয়াধীন রয়েছে।\n\nকার্যবিবরণীতে আরও বলা হয়, ‘জাতিসংঘ শান্তিরক্ষা মিশনের দায়িত্ব পালনে হতাহতের সম্ভাব্য ঝুঁকিগুলো মোকাবেলায় বাংলাদেশ সশস্ত্র বাহিনী সর্বদা সচেষ্ট থাকে। এ পরিপ্রেক্ষিতে মিশন এলাকার ঝুঁকি অনুযায়ী বাংলাদেশ সশস্ত্র বাহিনী আধুনিক সরঞ্জামাদি মোতায়েন করে থাকে। এছাড়া শান্তিরক্ষীরা মিশনে মোতায়েনের আগে মিশন এলাকায় ঝুঁকির ধরনের ওপর ভিত্তি করে দেশে সব সদস্যকে বাধ্যতামূলক প্রশিক্ষণ প্রদান করা হয়।’\n\nবৈঠকে জানানো হয়, ১৯৮৮ সালে ইরাক-ইরান সামরিক মিশনে ১৫ জন মিলিটারি পর্যবেক্ষক নিয়ে জাতিসংঘের অধীনে বাংলাদেশের শান্তিরক্ষা কার্যক্রম শুরু হয়। এ পর্যন্ত ৪০টি দেশের ৫৪টি শান্তিরক্ষা মিশনে বাংলাদেশ সশস্ত্র বাহিনীর ১ লাখ ৮৩ হাজার ৬৭৯ জন সদস্য অংশগ্রহণ করেন। বর্তমানে বিশ্বের ৮টি দেশের ৯টি শান্তিরক্ষা মিশনে বাংলাদেশ সশস্ত্র বাহিনীর ৬ হাজার ৮৩২ জন সদস্য শান্তিরক্ষা কার্যক্রমে নিয়োজিত রয়েছেন।\n\nইতোমধ্যে বাংলাদেশ সশস্ত্র বাহিনীর ৭০১ জন নারী শান্তিরক্ষী সাফল্যের সঙ্গে তাদের দায়িত্ব সম্পন্ন করেছেন। এবং বর্তমানে ৩৭২ জন নারী শান্তিরক্ষী শান্তিরক্ষা কার্যক্রমে কর্মরত রয়েছেন। বিশ্ব শান্তিরক্ষায় এ পর্যন্ত বাংলাদেশ সশস্ত্র বাহিনীর মোট ১৩৯ জন জীবন বিসর্জন দিয়েছেন এবং ২৪২ জন আহত হয়েছেন। কার্যবিবরণীতে আরও বলা হয়, বর্তমানে শান্তিরক্ষী পাঠানোর দিক থেকে বিশ্বে বাংলাদেশের অবস্থান প্রথম। ২০২০ সালে ১৩তম বারের মতো বাংলাদেশ জাতিসংঘে শীর্ষ শান্তিরক্ষী প্রেরণকারী দেশ হওয়ার গৌরব অর্জন করে।\n\nকুয়েত, দক্ষিণ সুদান এবং লেবাননে যেতে চান সংসদীয় কমিটির সদস্যরা : এদিকে শান্তিরক্ষা কার্যক্রম সরেজমিন দেখার আগ্রহ প্রকাশ করেছেন সংসদীয় কমিটির সদস্যরা। তারা কুয়েত, দক্ষিণ সুদান এবং লেবানন যাবেন। প্রাথমিকভাবে যাওয়ার সিদ্ধান্ত হয়েছে। তবে দিন-তারিখ এবং কতজন সদস্য যাবেন, তা এখনো ঠিক হয়নি। বৈঠকের কার্যবিবরণী থেকে এ তথ্য পাওয়া গেছে।\n\nকমিটি সূত্র জানায়, বৈঠকে প্রতিরক্ষা ক্রয় মহাপরিদপ্তরকে আধুনিকায়নের লক্ষ্যে গৃহীত পদক্ষেপগুলোর বিষয়ে বিস্তারিত আলোচনা হয়। আলোচনায় ক্রয় মহাপরিদপ্তরকে ডিজিটালাইজ ও সেবার মান বাড়ানোর প্রতি গুরুত্বারোপ করা হয়। কমিটির পক্ষ থেকে গৃহীত পদক্ষেপগুলোর সুষ্ঠু বাস্তবায়নে যথাযথ ব্যবস্থা গ্রহণের সুপারিশ করা হয়।\n\nএছাড়া বৈঠকে মিলিটারি ইঞ্জিনিয়ার সার্ভিসেসের (এমইএস) সার্বিক কার্যক্রম নিয়ে আলোচনা হয়। বৈঠকের কার্যবিবরণী থেকে জানা গেছে, এর আগের বৈঠকে কমিটির সভাপতি মেজর জেনারেল (অব.) সুবিদ আলী ভূঁইয়া বলেন, জাতিসংঘ শান্তিরক্ষা মিশনসহ বিদেশে বিভিন্ন মিশনে বাংলাদেশ সশস্ত্র বাহিনীর সদস্যরা দায়িত্ব পালন করছেন। সংসদীয় কমিটি বিদেশে বিভিন্ন মিশনে নিয়োজিত বাংলাদেশ শান্তিরক্ষা বাহিনীর সদস্যদের কার্যক্রম পরিদর্শন করলে তাদের সুযোগ-সুবিধা এবং সমস্যাগুলো নির্ধারণ করা সহজতর হবে।",
    "আরবাইনের পদযাত্রা একটি অলৌকিক ঘটনা এবং ইরাকিদের আতিথেয়তা একটি ঐতিহাসিক অনুষ্ঠান": "তেহরান (ইকনা): লেবাননের ইসলামি প্রতিরোধ আন্দোলন হিজবুল্লাহর মহাসচিব বলেছেন: ইরাকের আরবাইন পদযাত্রায় ২০ মিলিয়ন জিয়ারতকারীর উপস্থিতি অনন্য এবং একটি অলৌকিক ঘটনার মতো এবং ইরাকিদের আতিথেয়তা একটি মহান ঐতিহাসিক দৃশ্য।\n\nইমাম হোসাইন (আ) এর শাহাদাতের চেহলাম বার্ষিকী উপলক্ষে আয়োজিত এক শোকানুষ্ঠানে লেবাননের ইসলামি প্রতিরোধ আন্দোলন হিজবুল্লাহর মহাসচিব সাইয়্যেদ হাসান নাসরুল্লাহ এ কথা বলেন।\n\nতিনি আরও বলেছেন, ইহুদিবাদী ইসরাইলি শত্রুদের মোকাবেলার একমাত্র পথ হচ্ছে প্রতিরোধ সংগ্রাম।\n\nসাইয়্যেদ হাসান নাসরাল্লাহর গতকালের ভাষণের কয়েকটি দিক রয়েছে। তবে এর মধ্যে গুরুত্বপূর্ণ মাত্রা ছিল দখলদার জেরুজালেম শাসক গোষ্ঠীর অপরাধের প্রতি দৃষ্টি নিবদ্ধ করা। এসময় তিনি জোর দিয়ে বলেন, প্রতিরোধই এই শত্রুর অপরাধ মোকাবেলার একমাত্র উপায়।\n\nসাইয়্যেদ হাসান নাসরুল্লাহ তার ভাষণে প্রথম যে বিষয়টি উল্লেখ করেন তা হলো সাবরা ও শাতিলার অপরাধ। প্রায় ৪০ বছর আগে সংঘটিত এই অপরাধের সঙ্গে ইহুদিবাদী শাসক গোষ্ঠী ওতপ্রোতভাবে জড়িত ছিল। তারা ফিলিস্তিনি উদ্বাস্তু এবং লেবাননের জনগণ উভয়কেই টার্গেট করেছিল যেখানে ৩,৫০০ ফিলিস্তিনি ছাড়াও ১৯০০ লেবাননি নাগরিকও শহীদ হয়েছে। সাইয়্যেদ হাসান নাসরুল্লাহর মতে, \"সাবরা ও শাতিলার অপরাধটি আরব এবং ইহুদিবাদী শাসকদের মধ্যে সংগ্রামের ইতিহাসে সবচেয়ে বড় এবং জঘন্য অপরাধ। অথচ ইহুদিবাদী ও লেবাননের অপরাধীদের এখনও এর জন্য শাস্তি দেওয়া হয়নি।\n\nতাই ফিলিস্তিনি এমনকি লেবাননি নাগরিকদের বিরুদ্ধে ইহুদিবাদী শাসকগোষ্ঠীর অপরাধ অব্যাহত থাকার অন্যতম কারণ হচ্ছে একদিকে যেমন জঘন্যতম অপরাধ সংঘটিত করার জন্য ইহুদিবাদী গোষ্ঠীকে এর জন্য শাস্তি দেওয়া হচ্ছে না অন্যদিকে দেশদ্রোহী শক্তি যারা ওই শাসক গোষ্ঠীকর সঙ্গে আতাত করে তাদেরকে সহযোগিতা করছে তাদেরকে শাস্তি দেয়া হচ্ছে না। বরং ইহুদিবাদী এবং পশ্চিমা সমর্থকদের সমর্থনে তারা এখনও রাজনৈতিক দৃশ্যপটে উপস্থিত রয়েছে।\n\nহাসান নাসরুল্লাহ জোর দিয়ে বলেন, যতদিন এ ধরনের পরিস্থিতি বিরাজ করবে ততদিন ইহুদিবাদী শাসক গোষ্ঠীর অপরাধের অবসান হবে না এবং লেবাননের মতো দেশগুলো রাজনৈতিক ও নিরাপত্তা স্থিতিশীলতা অর্জন করতে পারবে না।\n\nসাইয়্যেদ হাসান নাসরাল্লাহ তার গতকালের বক্তৃতায় আরেকটি গুরুত্বপূর্ণ বিষয় উল্লেখ করেছেন তা হলো আমেরিকা লেবানন ও ফিলিস্তিনের দেশগুলোকেই একদিকে সমর্থন দেবে এবং অন্যদিকে ইহুদিবাদীদের অপরাধের অবসানের গ্যারান্টি দেবে। তবে এর কোনোটির ওপরই বিশ্বাস করা যায় না। লেবাননের হিজবুল্লাহ মহাসচিবের মতে \"আমেরিকার গ্যারান্টিকে মেনে নেয়ার অর্থ হচ্ছে নিজেকে ক্ষতির মুখে ঠেলে দেয়া।\"\n\nএ প্রসঙ্গে তিনি আরো বলেন: \"যে কেউ আমেরিকার গ্যারান্টি মেনে নেয় সে যেনো তার নারী, পুুরুষ ও শিশুদের কসাইখানায় নিয়ে যাচ্ছে।\" মূলত, মার্কিন নীতি হচ্ছে ইহুদিবাদী অপরাধ বিশেষ করে ফিলিস্তিনিদের বিরুদ্ধে এই শাসক গোষ্ঠীর অপরাধ অব্যাহত রাখা।। তিনি বলেন, কথিত আব্রাহাম চুক্তি বা শতাব্দীর চুক্তি যা সাবেক মার্কিন সরকার দ্বারা পরিকল্পিত এবং বাস্তবায়িত হয়েছিল সেখানে স্পষ্টতই দখলদার শাসকদের স্বার্থ রক্ষা করা হয়েছে এবং তা ফিলিস্তিনিদের স্বার্থের বিরুদ্ধে কাজ করেছে। এর ফলে ফিলিস্তিনিদের বিরুদ্ধে সহিংসতার মাত্রা বাড়িয়ে দিতে ইহুদিবাদী শাসকগোষ্ঠী আসকারা পেয়েছিল ।",
    "নেপালকে হারিয়েও গোল ব্যবধানে কপাল পুড়লো বাংলাদেশের": "এএফসি অনূর্ধ্ব-২০ এশিয়ান কাপের মূল পর্বে খেলার লক্ষ্য পূরণ হলো না বাংলাদেশের যুবাদের। শেষ ম্যাচ জিতলেও সবমিলিয়ে গোল ব্যবধানে পিছিয়ে থাকায় খালি হাতেই দেশে ফিরতে হচ্ছে বাংলাদেশ অনূর্ধ্ব-২০ দলকে। বাংলাদেশের গ্রুপ থেকে মূল পর্বের টিকিট পেয়েছে শুধুমাত্র কাতার।\n\nবাহরাইনের মাঠে বি গ্রুপে নিজেদের শেষ ম্যাচে নেপালকে ৩-০ গোলে হারিয়েছে বাংলাদেশ। পরে অপেক্ষা ছিল কাতার-বাহরাইন ম্যাচে স্বাগতিকদের পরাজয়। সেটিও হয়েছে, কাতার জয় পেয়েছে ২-০ গোলে। কিন্তু সবমিলিয়ে ঠিকই এগিয়ে রয়েছে বাহরাইন। অবশ্য তারাও পায়নি মূল পর্বের টিকিট।\n\nএশিয়ার দলগুলোকে দশটি ভিন্ন গ্রুপে ভাগ করে হয়েছে এ বাছাইপর্বের খেলা। আয়োজক দেশ উজবেকিস্তান, দশ গ্রুপের দশটি চ্যাম্পিয়ন দল ও দশ গ্রুপের সেরা পাচ রানার্সআপ দল- মোট এই ১৬ দলকে নিয়ে আগামী বছরের মার্চে হবে অনূর্ধ্ব-২০ এশিয়ান কাপের মূল আসর।\n\nবি গ্রুপের সব ম্যাচ শেষে চার ম্যাচে পূর্ণ ১২ পয়েন্ট নিয়ে সরাসরি টিকিট পেয়েছে কাতার। বাংলাদেশ ও বাহরাইনের ঝুলিতে রয়েছে সমান ৭ পয়েন্ট। দুই দলই জিতেছে দুইটি করে ম্যাচ, ড্র করেছে নিজেদের মুখোমুখি লড়াইয়ে ও হেরেছে কাতারের কাছে।\n\nএই চার ম্যাচে পাঁচ গোল দিয়ে চারটি হজমও করেছে বাংলাদেশ। ফলে গোল ব্যবধান রয়েছে মাত্র +১। অন্যদিকে আট গোল দিয়ে তিন গোল হজম করায় +৫ গোল ব্যবধান নিয়ে গ্রুপে দ্বিতীয় হয়েছে বাহরাইন। ফলে তৃতীয় হওয়ায় সেরা অন্য নয় গ্রুপের রানার্সআপ দলগুলোর সঙ্গে কোনো বিবেচনায়ই আসেনি বাংলাদেশ।\n\nএই গ্রুপে রানার্সআপ হয়েও বাহরাইনের কোনো লাভ হয়নি। কেননা দশ গ্রুপের রানার্সআপের মধ্য থেকে সেরা পাঁচ দল বাছাইয়ের বেলায়, একেক গ্রুপে দলসংখ্যা একেকরকম হওয়ায়, যেসব গ্রুপে পাঁচ দল রয়েছে সেই গ্রুপের পঞ্চম দলের বিপক্ষে ম্যাচের ফলাফল বিবেচনায় আনা হয়নি।\n\nবি গ্রুপের পঞ্চম দল নেপালের বিপক্ষে ৬-০ গোলের বড় ব্যবধানে জিতেছিল বাহরাইন। এই ম্যাচের ফল বিবেচনার বাইরে চলে যাওয়ায় রানার্সআপ দলগুলোর মধ্যে সেরা পাঁচে থাকা হয়নি বাহরাইনের। বরং এ তালিকায় তারা রয়েছে সবার নিচে।\n\nবাছাইপর্বে এখন পর্যন্ত নয়টি গ্রুপের খেলা শেষ হয়েছে। এই নয় গ্রুপে চ্যাম্পিয়ন হিসেবে মূল আসরের টিকিট পেয়েছে সৌদি আরব, কাতার, জাপান, জর্ডান, দক্ষিণ কোরিয়া, ইন্দোনেশিয়া, ওমান, তাজিকিস্তান ও ইরান।\n\nস্বাগতিক হিসেবে উজবেকিস্তান আগে থেকেই রয়েছে মূল পর্বে। তবে তারাও খেলেছে বাছাইপর্বে। এ গ্রুপে চার ম্যাচের সবকয়টিই জিতেছে উজবেকিস্তান। অবশ্য পয়েন্ট র‍্যাংকিং করার সময় উজবেকিস্তানের ম্যাচগুলো বিবেচনায় রাখা হয়নি। তাই এ গ্রুপে চ্যাম্পিয়ন হয়েছে সৌদি আরব।\n\nআর নয় গ্রুপের রানার্সআপ দলগুলো হলো যথাক্রমে ভিয়েতনাম, কিরগিজিস্তান, চীন, সিরিয়া, থাইল্যান্ড, লেবানন, ইয়েমেন, মঙ্গোলিয়া ও বাহরাইন। এদের মধ্যে প্রথম তিনটি দল এরই মধ্যে নিশ্চিত করেছে মূল পর্বের টিকিট। পরের দুইটি দলের ভাগ্য নির্ভর করছে বাকি থাকা এইচ গ্রুপের খেলা শেষ হওয়ার পর।\n\nআগামী মাসের ১৪ থেকে ১৮ অক্টোবরের মধ্যে হবে এইচ গ্রুপের সব খেলা। এই গ্রুপে রয়েছে অস্ট্রেলিয়া, ইরাক, ভারত ও কুয়েত। এই গ্রুপের সেরা দল সরাসরিই পাবে মূল আসরের টিকিট। রানার্স আপ দলকে অন্তত ছয় পয়েন্টের সঙ্গে গোল ব্যবধান রাখতে হবে তিনের বেশি।\n\nএসএএস/জিকেএস",
    "এবার গ্রিসে বাংলাদেশি নারী খুন": "এবার গ্রিসের রাজধানী এথেন্সে কিপসেলি পুলিশ স্টেশনের পাশের রাস্তায় ছুরিকাঘাতে মারা গেছেন রুনা আক্তার (৩৬) নামে এক বাংলাদেশি নারী। রোববার বিকালে এথেন্সের কিপসেলির তেনেদু রোডে এ ঘটনা ঘটে। নিহত রুনা আক্তার নারায়ণগঞ্জ জেলার জনৈক রিপন মিয়ার স্ত্রী। ঘটনাস্থল থেকে এক বাংলাদেশি পুরুষকে (৪০) গ্রেফতার করেছে গ্রিক পুলিশ।\n\nএর আগে গত ২৮ আগস্ট দক্ষিণ আফ্রিকার পুমালাঙ্গা প্রদেশের লাইডেনবার্গে শান্তা ইসলাম নামে এক বাংলাদেশি নারী খুন হন। শান্তা ইসলামকে খুনের অভিযোগে স্বামী সুমন আহমেদকে গ্রেফতার করেছে দক্ষিণ আফ্রিকার পুলিশ।\n\nগ্রিসের বিভিন্ন গণমাধ্যম সূত্রে জানা যায়, কিপসেলির একটি রাস্তায় বাংলাদেশি ওই নারীকে ছুরিকাঘাতে গুরুতর জখম অবস্থায় পাওয়া যায়। স্থানীয় লোকজন পুলিশে খবর দেয়। তবে ঘটনাস্থলেই ওই নারীর মৃত্যু ঘটে।\n\nপুলিশ ঘটনাস্থল থেকে বাংলাদেশি এক ব্যক্তিকে গ্রেফতার করেছে। তিনি রুনা আক্তারকে রাস্তার মাঝখানে বারবার ছুরিকাঘাত করে হত্যার কথা স্বীকার করেছেন এবং পুলিশের কাছে ৬৪ ধারায় জবানবন্দি দিয়েছেন।\n\nপুলিশ রুনা আক্তারের স্বামীকেও জিজ্ঞাসাবাদের জন্য থানায় নিয়ে গেছে। এছাড়া হত্যায় ব্যবহৃত ছুরিটি ঘটনাস্থলের পাশের একটি আবর্জনার পাত্র থেকে উদ্ধার করেছে পুলিশ।\n\nনিহত রুনা পাঁচ বছর আগে লেবানন থেকে গ্রিসে আসেন। দেশে তার পরিবারের পক্ষ থেকে নারায়ণগঞ্জ থানায় মামলা করা হয়েছে বলে জানা গেছে।",
    "ইসলামোফোবিয়ার পথপরিক্রমা": "পশ্চিমা দুনিয়া অন্য মানবসমাজ থেকে স্বতন্ত্র কোথায়? তার স্বাতন্ত্র্য শুধু ভৌগোলিক ও সাংস্কৃতিক নয়, কিংবা নয় কেবল বস্তু ও প্রযুক্তিগত বিচারে, বরং তা বৌদ্ধিক ও মনস্তাত্ত্বিক বিচারেও। পশ্চিমের বৌদ্ধিক ও মনস্তাত্ত্বিক সমস্যার প্রতিফলিত রূপ দেখা যায় ‘আমরা’ ও ‘তারা’র বিভাজনে। আমরা বলতে যারা ও যা কিছু পশ্চিমা, তারা বলতে যারা ও যা কিছু অপশ্চিমা। ‘আমরা’ হাজির হয়, যা কিছু ভালো, তা নিয়ে। ‘তারা’ হাজির হয় বিপরীতভাবে।\n\nএই যে আমরা ও তারা, এর সবচেয়ে প্রকট প্রকাশ ঘটে ইসলাম প্রশ্নে। ইসলাম প্রশ্ন পশ্চিমের সবচেয়ে দীর্ঘস্থায়ী মানসিক অসুস্থতা।\n\nএর কারণ ধর্ম, সংস্কৃতি, মূল্যবোধ ও আচরণের ক্ষেত্রে মুসলমানরা তাদের থেকে ভিন্ন; অন্য দিকে উভয়ের মধ্যে হাজার বছর ধরে বয়ে গেছে দ্বন্দ্বের স্রোত।\n\nইসলামোফোবিয়া জন্ম নিয়েছে সেই শত্রুতার গর্ভ থেকে। ইসলাম প্রশ্নে পশ্চিমের মনে যে ঘৃণা, ভয় ও জিঘাংসা, তারই রক্তজল থেকে এর বিকাশ ও বিস্তার। ইসলামোফোবিয়া ইসলাম ধর্ম বা সাধারণভাবে মুসলমানদের বিরুদ্ধে ভীতির চর্চা করে, ঘৃণা ও কুসংস্কার ছড়ায়। বিশেষভাবে এটি করে মুসলিমদের একটি ভূ-রাজনৈতিক শক্তি বা সন্ত্রাসবাদের উৎস হিসেবে দেখানোর মধ্য দিয়ে। বহুকাল ধরে পশ্চিমা মনে ইসলামপ্রশ্ন যে একান্ত লালিত গোপন রোগের আকারে ক্রিয়াশীল, সে ধারাবাহিকতায় সমসাময়িক ইসলামোফোবিয়া হলো জৈবিক বা সাংস্কৃতিক বর্ণবাদের সাথে মুসলমানদের বিরুদ্ধে বিদ্বেষ তৈরির এক প্রকরণ।\n\nআজকের দুনিয়ায় জ্ঞানক্ষেত্রে ‘ইসলামোফোবিয়া’ বহুল উচ্চারিত। তুলনামূলকভাবে সাম্প্রতিক এই শব্দটি পাশ্চাত্যের সাথে ইসলামের বিশেষ সম্পর্ককে বোঝায়। শব্দটি সাইকোপ্যাথলজি থেকে আংশিকভাবে ধার করা, যা ইসলামের ব্যাপারে রুগ্ণ ‘ভয়’ বা ‘বিদ্বেষে’র প্রতিনিধিত্ব করে। এর অতীত ইতিহাসের পুরনো অধ্যায় বটে, কিন্তু এর ধারাবাহিকতা কখনো থামেনি বরং প্রবলভাবে জীবন্ত।\n\nপাশ্চাত্য ও ইসলামের মধ্যে অশান্ত সম্পর্কের দীর্ঘ এক পরিক্রমার ফলে পশ্চিমা মানসিকতায় ইসলামোফোবিয়া একটি স্থির বিষয় হয়ে দাঁড়ায়, যা দাবি করে, ইসলাম হলো পাশ্চাত্যজাত সবকিছুরই প্রতিপক্ষ।\n\nসমকালীন সময়ে ইসলামোফোবিয়াকে তাত্তি¡ক পাহারা দেয়ার কাজে প্রধান প্রভাবক আমেরিকান লেখক স্যামুয়েল হান্টিংটনের ‘দ্য ক্ল্যাশ অব সিভিলাইজেশন’ গ্রন্থটি, যা আমেরিকার চেয়ে ইউরোপে প্রভাব ফেলছে অনেক বেশি। ইসলাম এবং পাশ্চাত্যের মধ্যে সাংস্কৃতিক সংঘর্ষের ঘটনা জড়িয়ে পড়ার ফলে ইউরোপ যে ভয় ও আতঙ্কের সম্মুখীন হচ্ছে, তাতে প্রধান লক্ষ্যবস্তু হয়ে উঠছেন মুসলিম অভিবাসীরা। বুদ্ধিজীবীদের অনেকেই একুশ শতককে পাশ্চাত্য ও ইসলামের ব্যাপক সাংস্কৃতিক সঙ্ঘাতের ক্ষেত্র বলে মনে করেন। নাইন-ইলেভেনের ঘটনা বিশ্বে ইসলামোফোবিয়া বৃদ্ধিতে গভীর প্রভাব ফেলে; বিশেষত মার্কিন যুক্তরাষ্ট্র ও ইউরোপে মুসলমানরা সন্দেহ, হয়রানি এবং বৈষম্যের লক্ষ্যবস্তু হয়ে ওঠেন। ইসলামোফেবিয়ার বুদ্ধিজীবিতা দাবি করে, ইসলামই এ পরিস্থিতির জন্য একমাত্র দায়ী।\n\nইসলামোফোবিয়াকে যদি আমরা তার উদ্ভব, ক্রমবিকাশ ও আজ অবধি এগিয়ে আসার ধাপগুলোসহ বুঝতে চাই, তাহলে তার পথপরিক্রমাকে কয়েকটি ধাপে প্রত্যক্ষ করা যায়। যেমন-\n\nএক. রাসূল সা:-এর যুগ থেকে ইসলামের বিস্তৃতি শুরু। পরবর্তী কয়েক শতকে মুসলমানরা রোমানদের পরাজিত করে, তাদের বিশাল সাম্রাজ্য ধ্বংস করে। ১৬ হিজরিতে (৬৩৬ খ্রি.) ইয়ারমুক যুদ্ধে রোমকদের পরাজয় ছিল এক সিদ্ধান্তমূলক ঘটনা। এর ফলে রোমানরা আরব অঞ্চলে কর্তৃত্ব হারায়। এ ধারায় পরবর্তী রোমান উত্তরসূরিদের মধ্যে ইসলাম ও মুসলমানদের প্রতি ভয় ও বিদ্বেষ তৈরি হয়। সে বিদ্বেষের আগুন আরো প্রজ্বলিত হয়, যখন মুসলমানরা স্বয়ং পশ্চিমের ভূমিতে বিজয়ী হয়ে প্রবেশ করেন এবং শাসন প্রতিষ্ঠা করেন। সেটা ঘটে দ্রুতই। ৯১ হিজরি/ ৭১১ খ্রি. এ স্পেন বিজয়, ১১৪ হিজরি/ ৭৩২ খ্রি. এ টুর্সের যুদ্ধ, ২১২ হিজরি/৮২৭ খ্রি. এ সিসিলি -পালের্মো বিজয়, ৮৫৭ হিজরি/ ১৪৫৩ খ্রি. এ ওসমানীদের হাতে কনস্টান্টিনোপল বিজয়- ইত্যাদি পশ্চিমা দুনিয়াকে বহুমাত্রিক আশীর্বাদে ঋদ্ধ করলেও এর ফলে খ্রিষ্টীয় অভিঘাত ছিল ভয়াবহ।\n\nমুসলিম সংস্কৃতির উত্থান ও দ্রুত সম্প্রসারণ এবং ইসলামী সভ্যতার বিকাশকে ধর্মীয় ও রাজনৈতিক-উভয় দিক থেকেই বিপদ হিসেবে দেখে পশ্চিমা বিশ্ব। ইসলাম ও খ্রিষ্টান ধর্মের মাঝে ধর্মতাত্ত্বিক মিল (আসমানী ধর্ম) থাকার কারণে উভয়ের সম্পর্কে মেরুকরণ তৈরি হয়। মুসলিমদের মতো খ্রিষ্টধর্মের অনুসারীরাও বিশ্বাস করতে থাকে যে, তাদের ধর্ম শেষ ও শ্রেষ্ঠ ধর্ম।\n\nখ্রিষ্টানরা নিজেদের ধর্মকে প্রাধান্য দেয়, ইসলামকে করতে থাকে হেয়। ইসলামে ঈসা মসিহ ও হজরত মরিয়ম আ. পরম শ্রদ্ধায় বরিত হলেও খ্রিষ্টান দুনিয়ায় মহানবীর সা: প্রতি নিন্দা ও অপমানের ঝড় বইতে থাকে। গির্জার মতে, ইসলাম হলো ধর্মচ্যুতির নমুনা। এ ধর্মের প্রচার করে গেছেন এক ‘বিভ্রান্ত’ নবী; তার আদর্শ খ্রিষ্টবাদের নকল, খ্রিষ্টবাদের জন্য হুমকি।\n\nইতালীয়-আমেরিকান বুদ্ধিজীবী জন এসপোসিতো (জন্ম : ১৯৪০-) দেখান, ‘এর ফলে ভয় ও অজ্ঞতা তাদের মাঝে এমন পৌরাণিক ভাবনা তৈরি করে, যা নিতান্তই অমূলক ও নিরর্থক : মুসলমানরা মূর্তি পূজা করে, মিথ্যা ট্রিনিটির উপাসনা করে। মুহাম্মদ একজন জাদুকর; তিনি রোমের চার্চের অন্যতম প্রধান। পোপ হওয়ার উচ্চাকাক্সক্ষা ব্যর্থ হলে বিদ্রোহ করেন এবং আরবে পালিয়ে যান। সেখানে নিজের জন্য একটি ব্যক্তিগত চার্চ প্রতিষ্ঠা করে।’ যার ফসল হলো ইসলাম!\n\nদুই. একাদশ শতাব্দীজুড়ে ইউরোপ নতুন যুগের সম্ভাবনার দিকে পথ পাড়ি দিচ্ছিল। যার চূড়ান্ত পরিণতি ছিল ক্রুসেড। তখন ক্রুসেডীয় ভাবনার অন্যতম কেন্দ্রে ছিল প্রথম সহস্রাব্দের শেষে বিশ্বের সমাপ্তি। গির্জা প্রচার করছিল দুঃখের অবসানের পন্থা। সেখানে পরিত্রাণের জন্য জেরুসালেমে তীর্থযাত্রা ছিল একটি কেন্দ্রীয় বিষয়। আসলেই তখন পশ্চিম ইউরোপের ক্যাথলিকদের মাঝে জেরুসালেমে তীর্থযাত্রার হার বৃদ্ধি পায়। কিন্তু তা ক্যাথলিক প্রোপাগান্ডার এমন এক প্যাটার্ন তৈরি করে, যা ইসলাম ও মুসলমানদের বিরুদ্ধে তাদের হিস্টিরিয়াজাত আবেগমত্ততার মোহনায় মিলিত হয়। তারা চায় খ্রিষ্টের জন্মভূমি ও সমাধিভূমি মুসলমানদের হাতে না থাকুক। ক্যাথলিক গির্জা এ ক্রান্তিলগ্নে নিজেকে ত্রাণকর্তা মনে করে। তারা মুসলিম ‘বর্বর’দের হাত থেকে জেরুসালেমের ‘মুক্তির’ প্রতিনিধিত্ব নিজ হাতে তুলে নেয়। তখন ইউরোপীয় মানসিকতা মুসলমানদের প্রতি তাদের স্বাভাবিক শত্রুতার গণ্ডি পেরিয়ে হিস্টিরিয়াজাত উন্মত্ত বিদ্বেষে ফেনায়িত হয়।\n\nফলে প্রথম ক্রুসেড আক্রমণে খ্রিষ্টানদের যে সাড়া, তার সুস্পষ্ট কারণ আমরা নির্ধারণ করতে পারি। এতে শুধু ইসলাম ও মুসলমানদের বিরুদ্ধে ক্রমাগত বিদ্বেষই ছিল না, বরং ছিল প্রোপাগান্ডা ও ভুল বুঝাবুঝি; ছিল ইসলাম ও ইসলামের নবীর বিরুদ্ধে অলীক ও পৌরাণিক কাহিনীর প্রসার। মহানবী হজরত মুহাম্মাদ সা:-কে নিয়ে ক্রুসেড যেসব প্রপাগান্ডা ছড়াতো, তার কেন্দ্রে ছিল কয়েকটা গালি। যেমন ‘চরমপন্থী’, ‘সন্ত্রাসী’ ‘ভণ্ডনবী ও ‘নারীকামুক’ ইত্যাদি। এসব গালি জন্ম নেয় ক্রুসেড যুগের পৌরাণিক কল্পকাহিনীর গর্ভ থেকে। আজ যখন ক্রুসেড আবারো মাথা তুলতে চায়, তখন সেসব গল্প ও গালি গর্ত থেকে বেরিয়ে আসছে। ইসলামোফেবিয়া এগুলোকে নবজীবন দিচ্ছে, বৈশ্বিক বিস্তার দিচ্ছে। অতীতের ক্রুসেডের মতো আজও ইসলামোফোবিয়ার মূল ভিত্তি প্রোপাগান্ডা, মুসলিমের চরিত্র হত্যা ও বিভিন্ন মিথ্যার জোড়াতালি।\n\nতিন. ১৯৮৯ সালে হাজির হয় একটি অনাকাক্সিক্ষত প্রেক্ষাপট। তখন জার্মানির বার্লিন প্রাচীরের পতন হয়েছে। মুসলিম বিশ্বে সালমান রুশদিকে নিয়ে দেখা দিয়েছে অস্থিতিশীলতা, একই সময়ে ফ্রান্সে শুরু হয় হিজাব বিতর্ক। তখন বেশ কয়েকটি ঘটনায় ইউরোপীয় মুসলিম সংখ্যালঘুরা চলে আসছে হিংসাদৃষ্টির কেন্দ্রে। তাদের বিশ্বাস ও স্বতন্ত্র পরিচয় নিয়ে চলতে থাকে চর্চা। ডেমোগ্রাফিতে মুসলমানদের হার বৃদ্ধির কারণে বিষয়টিকে ‘অভিবাসন-সঙ্কট’ হিসেবে দেখানো হয়নি শুধু, বরং সেখানেও হাজির করা হয় ষড়যন্ত্র তত্ত্ব।\n\nসমগ্র ইউরোপে মুসলমানদের সংখ্যা ২৩ মিলিয়ন, যা মোট জনসংখ্যার ৫ শতাংশ। এর সাথে যদি তুরস্কের মুসলমানদের যোগ করা তবে সে হার বেড়ে দাঁড়ায় ১৫ শতাংশ। বিষয়টিকে ডানপন্থী-উগ্রবাদীরা ‘ইউরোপের ইসলামীকরণ’ হিসেবে অভিহিত করে। ফলে অনেকের মাঝে ইসলাম ও মুসলমানদের প্রতি তাদের বিদ্বেষ অনেকটা ন্যায্যতা পায়।\n\nচার. ইসলাম সম্পর্কে পশ্চিমা চিন্তকদের বিকৃত প্রচারের অন্ধ অনুবর্তন ইসলামোফোবিয়ার ক্ষেত্রে প্রভাবক হিসেবে কাজ করছে। সেসব চিন্তকের মাঝে আছেন অত্যন্ত প্রভাবশালী দার্শনিক ও বুদ্ধিজীবী। যেমন, আধুনিক বিশ্বে চিন্তক হিসেবে তিনি অগ্রগণ্য ভলতেয়ার (১৬৯৪-১৭৭৮)। তিনি একটি বই লেখেন, Le fanatisme, ou Mahomet le Prophète নামে, শুদ্ধ বাংলায়, ‘সহিংসতা বা নবী মোহাম্মাদ!’ আর্নেস্ট রেনান (১৮২৩-১৮৯২) জ্ঞান, বুদ্ধি ও প্রগতিকে ইসলামের সাথে সমন্বয়হীন বলে সাব্যস্ত করেন। ইসলাম সম্পর্কে বিভিন্ন একাডেমিক মহলে চলছে এ ধরনের বিকৃতি, বিদ্বেষ বা অজ্ঞতার চর্চা। ফলে এমন প্রজন্ম তৈরি হতে থাকে, ইসলাম সম্পর্কে যাদের জানার শুরু ও শেষ হলো- এটি প্রতিক্রিয়াশীলতা, নারীবৈরিতা, বর্বরতা ও সন্ত্রাসবাদ!\n\nপাঁচ. ইসলাম সম্পর্কে ইউরোপের যে ভীতি, তার মূলে হয় অজ্ঞতা আছে, নয় আছে বর্ণবাদী মন। কারণ ইসলামের যে চেহারা তারা তুলে ধরেন, তা প্রকৃত ইসলামী শিক্ষা ও সংস্কৃতির পরিপন্থী। এ ধারা আজও কেন চলমান? পাশ্চাত্যের নেতৃত্বে বিশ্ব এখন বিশ্বায়নের মধ্যদুপুরে। জাতিসমূহকে জানা, পারস্পরিক আদান-প্রদান, সভ্যতা-সংস্কৃতির বিনিময়, পুরনো অজ্ঞতা অতিক্রম করে জ্ঞানালোকের ভিত্তিতে সহাবস্থান বিশ্বায়নের দাবি। শুধু ইসলামের প্রশ্নে সেটা হবে না কেন?\n\nউল্টো বরং পশ্চিমা দুনিয়ায় বসবাসরত মুসলিম কমিউনিটি বিভিন্ন সঙ্কটের মুখে পড়ছে। ফ্রান্সে হিজাব-বুরকিনি বিতর্ক, সুইজারল্যান্ডে মিনার নির্মাণে নিষেধাজ্ঞা, ডেনমার্কে নবীর ব্যঙ্গচিত্র, ব্রিটেন-কানাডায় মসজিদে আক্রমণ, আমেরিকায় পদ্ধতিগত মুসলিম বিতাড়ন ইত্যাদির মধ্যে সেই সঙ্কটের স্বরূপ স্পষ্ট। তার পরও অনেক চিন্তক ও রাজনৈতিক ব্যক্তিত্ব আছেন, যারা ইসলাম নিয়ে অধ্যয়ন করেছেন এবং সঠিক উপলব্ধি তাদেরকে ইসলামে নিয়ে এসেছে। এদের মধ্যে আছেন মরক্কোর জার্মান রাষ্ট্রদূত মুরাদ হফম্যান (১৯৩১-২০২০), প্রসিদ্ধ ফরাসি চিন্তক রজার গারুদি (১৯৩৩-২০১২), টনি ব্লেয়ারের শ্যালিকা লরেন বুথসহ (১৯৬৭- ) অনেকেই।\n\nপশ্চিমা দুনিয়ায় ইসলাম সম্পর্কে অজ্ঞতার চিত্র ধরা পড়ে নাইন-ইলেভেনের পর কুরআন অধিক ক্রয়কৃত গ্রন্থের তালিকায় উঠে আসার প্রেক্ষাপটে। কারণ, লোকেরা মনে করত কুরআনে এ আক্রমণের কারণ ও প্রেক্ষাপট খুঁজে পাওয়া যাবে।\n\nছয়. প্রাচ্যবাদ ও ইসলাম বিকৃতি এ ফোবিয়ার জমি তৈরিতে বিশেষভাবে কাজ করে। বিপুল সংখ্যক প্রাচ্যবিদ ইসলাম ও মুসলমানদের নেতিবাচকভাবে উপস্থাপন করেন। কখনো ইচ্ছেকৃতভাবে তারা নিজেদের উপস্থাপিত তথ্যের আলোকে উপসংহার সাজায়, কখনো ঐতিহাসিক বিকৃতির মাধ্যমে মুসলমানদের অতীতকে বিকৃতভাবে উপস্থাপন করে। মুসলিম সংস্কৃতির হীন ও হেয় চিত্রায়নে বুদ্ধিবৃত্তিক প্রয়াস চালায়। ইসলামের অকাট্য ও মৌলিক বিষয়গুলোতে সন্দেহ উত্থাপন করে এবং তার যথাযথ অবস্থান ক্ষুণ্ণ করতে চায়।\n\nসাত. বার্নার্ড লুইস (১৯১৬-২০১৮) ও ‘ইসলামী ঝুঁকি’র সমীকরণ গুরুত্বপূর্ণ। ইহুদি বংশোদ্ভূত এ চিন্তাবিদ পাশ্চাত্যকে ইসলামের সাথে সাংঘর্ষিকভাবে উপস্থাপন করার ক্ষেত্রে স্যামুয়েল হান্টিংটনের পথিকৃৎ। তিনি মিথ্যা ‘ইসলামী ঝুঁকি’ ও ‘ইউরোবিয়া’ (ইউরোপের আরবিকরণ) নিয়ে দীর্ঘ সময় ধরে প্রচার চালান। জোরেশোরে এক কল্পিত সম্ভাবনাকে রাষ্ট্র করেন যে, একুশ শতাব্দীর শেষে ইউরোপ হয়ে উঠবে মুসলিম সংখ্যাগরিষ্ঠ। বার্নার্ড লুইস জনপ্রিয় হন। তার জনপ্রিয়তার পেছনে ছিল দুই কারণ।\n\n১. তিনি ইতিহাসকে আংশিকভাবে নিজের অনুমান ও যুক্তির অনুক‚লে ব্যবহারে অনেকটা পারঙ্গম।\n\n২. ইসলামী অনুপ্রবেশের ভয় ছড়ানো এবং মুসলমানদের ইউরোপ থেকে বিতাড়িত করার ব্যাপারে সব মহলের কাছে তার প্রস্তাবনা।\n\nআট. মুসলিমদের নানা প্রান্তিকতা, আচরণের সমস্যা, স্থানীয় সংস্কৃতির চর্চা ইত্যাদির মাধ্যমে ইসলামকে বোঝা ও বোঝানোর চেষ্টা পশ্চিমা দুনিয়ায় ইসলাম হিসেবে এমন কিছুকে উপস্থাপন করে, যা ইসলাম নয়। পাকিস্তান-জর্দান-লেবানন ইত্যাদির বিভিন্ন গোত্রে অনার কিলিং বা সম্মান রক্ষার জন্য হত্যার কুসংস্কার রয়েছে। নারীরাই হয় এর প্রধান শিকার। এ জন্য দায়ী করা হয় ইসলামকে। ইসলামের সাথে যার কোনো যোগসূত্র নেই। ভারতে হিন্দু সমাজে, আমেরিকা, ইংল্যান্ড, ফ্রান্স ও জার্মানির মতো দেশে খ্রিষ্টান সমাজে এর চল এখনো নিঃশেষিত হয়নি।\n\nনয়. ইসলামকে প্রধানত সেভাবেই দেখা হচ্ছে, মিডিয়া যেভাবে দেখাচ্ছে। এর ফলে ইসলাম সম্পর্কে অজ্ঞ থাকার চেয়ে বিপজ্জনক হয়ে উঠছে ইসলাম সম্পর্কে ভুল জানা।\n\nপলিটিকস ফার্স্ট ম্যাগাজিনের প্রতিষ্ঠাতা এবং সম্পাদক মারকাস পাপাদোপুলাসের মত হচ্ছে, ব্রিটেন এবং পশ্চিমা দেশে ইসলাম সম্পর্কে অজ্ঞতা খুব স্বাভাবিক ঘটনা। প্রেস টিভিকে দেওয়া এক সাক্ষাৎকারে তিনি বলেন, ব্রিটেনের লোকজন ইসলামের বিষয়গুলো নিয়ে দ্বিধান্বিত। কারণ তারা ইসলামকে সঠিকভাবে জানে না। মনে করে ইরাক ও সিরিয়ায় প্রভাব বিস্তারকারী ইসলামিক স্টেট যা কিছু বলে, সেটাই ইসলামের সত্য। ফলে সভ্যতা, মানবতা ও শান্তির প্রতিপক্ষ হিসেবে তারা একে ভাবতে শেখে।\n\nদশ. বর্তমান যুগে বিশ্বজুড়ে ইসলামোফোবিয়া বৃদ্ধির অন্যতম টার্নিং পয়েন্ট নাইন-ইলেভেন। বরং তাকে সামগ্রিক বিশ্বব্যবস্থার পরিবর্তনের পেছনে দায়ী করা যায়। নাইন-ইলেভেন পরবর্তী পশ্চিমা রাজনীতির পর্যায়গুলো পর্যবেক্ষণ করলে দেখা যায়, ‘ইসলামী চরমপন্থা’ রোধের নামে উল্টো নিজেরাই চরমপন্থা অবলম্বন করছে। মুসলমানদের ওপর পর্যবেক্ষণ ও নজরদারি চালিয়ে তাদের নাগরিক অধিকার সঙ্কুচিত করেছে, সেগুলোকে সংজ্ঞায়িত করেছে বিভিন্ন পরিভাষায়। তারা মুসলমানদের বিভাজিত করছে চরমপন্থী ও মধ্যমপন্থী হিসেবে। তারা যাতে পশ্চিমা ব্যবস্থার বিকল্পে দাঁড়াতে না পারে, সেজন্য প্রণয়ন করছে লিবারেল ইসলাম; সে জন্য ব্যয় করছে বিরাট অঙ্কের বাজেট।\n\nহান্টিংটনের ভাষায় মুসলমানদের আছে আদর্শিক দৃঢ়তা, জাতিগত স্বাতন্ত্র্য ও সামরিক দক্ষতা। বিষয়টি যদি এরূপই হয়, তবে আমেরিকা এ শত্রæর মোকাবেলায় সবকিছুই করবে। তাতে নীতি-নৈতিকতা ও সত্য-মিথ্যার প্রভেদ থাকবে না। তাদের পদক্ষেপ হবে সামরিক, সাংস্কৃতিক, বুদ্ধিবৃত্তিক, নৈতিক- সব ক্ষেত্রে। এখান থেকেই ইউরোপ ও আমেরিকার ইসলাম-বিরোধিতার নতুন যুগের সূত্রপাত।\n\nদেখা যাচ্ছে, যে তীব্রতায় ইসলামোফোবিয়া বাড়ছে, তা সহসা-উদ্ভূত নয়, বরং এক ঐতিহাসিক ও বুদ্ধিবৃত্তিক প্রক্রিয়ার কাঠামোর মধ্যে বেড়ে উঠেছে। বর্তমানে এর রয়েছে বৈশ্বিক নেটওয়ার্ক। এর সাথে প্রবলভাবে যুক্ত হয়েছে রাজনীতি, সরকার, থিংকট্যাংক, ইনস্টিটিউট, মিডিয়া হাউজ, চলচ্চিত্র, এমনকি শিল্প-সাহিত্যের মতো ক্ষেত্র। যা সব পথ ধরে ইসলাম প্রশ্নে বিদ্বেষ ও বিনাশের মন তৈরি করছে।\n\nএটি বোঝা এবং এর মোকাবেলা করা শুধু মুসলিমদের জন্য নয়, বিশ্বশান্তির জন্য জরুরি।\n\nলেখক : কবি, গবেষক\n\n71.alhafij@gmail.com",
    "আন্তর্জাতিক শান্তি দিবসে যুদ্ধের বিরোধিতা এবং শান্তির প্রত্যাশা": "আন্তর্জাতিক শান্তি দিবসে যুদ্ধের বিরোধিতা এবং শান্তির প্রত্যাশা\n\nসেপ্টেম্বর ২০: গত শুক্রবার ৪১তম আন্তর্জাতিক শান্তি দিবস উপলক্ষে জাতিসংঘ তার বার্ষিক শান্তি ঘণ্টা বাজানো অনুষ্ঠানের আয়োজন করেছে। ১৯৮১ সালে জাতিসংঘ সাধারণ পরিষদ প্রতিবছর ২১শে সেপ্টেম্বরকে আন্তর্জাতিক শান্তি দিবস হিসেবে ঘোষণা করে। এই ২৪ ঘণ্টা সহিংসতা ও যুদ্ধ বন্ধ করতে সবদেশকে আহ্বান জানিয়ে বিশ্ব শান্তির দৃষ্টিভঙ্গি প্রদর্শন করা হয়। বৈশ্বিক বিরোধের মাঝেই চলতি বছর জাতিসংঘ তার নির্ধারিত সময়ের আগে ঘণ্টা বাজানো অনুষ্ঠান করেছে।\n\n\n\nরীতি অনুযায়ী, যুক্তরাষ্ট্রের নিউইয়র্কে জাতিসংঘ সদর দপ্তরের পিস গার্ডেনে অনুষ্ঠানটি অনুষ্ঠিত হয়। এই সময় জাতিসংঘ সাধারণ পরিষদের নতুন সভাপতি এবং হাঙ্গেরীয় কূটনীতিক কাসাবা করোসি শান্তি ঘণ্টা বাজিয়ে ঘটনাস্থলে এক বক্তৃতা করেন। তিনি বলেছিলেন যে সারা বিশ্বে শান্তি বিপদে রয়েছে। স্নায়ুযুদ্ধের অবসানের পর যে কোনো সময়ের তুলনায় এখন বিশ্বে সশস্ত্র সংঘাতের সংখ্যা বেশি।\n\nঅনুষ্ঠানে জাতিসংঘ মহাসচিব আন্তোনিও গুতেরেসও উপস্থিত ছিলেন। তিনি সতর্ক করে বলেন, ‘আজ আমরা অনুষ্ঠান পালন করার সময় হামলার মুখে পড়েছে শান্তি। যুদ্ধের বিষ আমাদের বিশ্বকে দূষিত করছে।’\n\nতিনি আরও বলেন, সংঘাত বিশ্বকে একটি অভিন্ন লক্ষ্য থেকে আরও দূরে নিয়ে যাচ্ছে। যুদ্ধক্ষেত্রে একে অপরের সাথে লড়াই করার পরিবর্তে, দারিদ্র্য, ক্ষুধা, বৈষম্য এবং বর্ণবাদের হুমকির পাশাপাশি জলবায়ু পরিবর্তন, জীব-বৈচিত্র্যের ক্ষতি এবং মহামারীসহ নানা চ্যালেঞ্জ মোকাবেলার জন্য মানবতার ঐক্যবদ্ধ হওয়া উচিত।\n\nবিংশ শতাব্দীর ৯০-এর দশকে, স্নায়ুযুদ্ধের সমাপ্তি একটি সম্পূর্ণ নতুন বিশ্ব নিরাপত্তা পরিবেশ গঠন করেছিল। তার পর সূচিত সকল যুদ্ধই ছিল গৃহযুদ্ধ। একবিংশ শতাব্দীর গোড়ার দিকে নতুন বৈশ্বিক হুমকি আবির্ভূত হয়। ২০০১ সালের ১১ই সেপ্টেম্বর, যুক্তরাষ্ট্রের বিরুদ্ধে সন্ত্রাসী হামলা স্পষ্ট করেছে যে সন্ত্রাসবাদ আন্তর্জাতিক সম্প্রদায়কে চ্যালেঞ্জ করেছে।\n\nসাম্প্রতিক বছরগুলোতে সন্ত্রাসবাদ এবং চরমপন্থা ব্যাপক হারে ছড়িয়ে পড়ার ফলে শান্তির প্রতি মানুষের আহ্বান আরও শক্তিশালী হয়ে ওঠেছে। আমি ভাবছি, প্রতিটি আন্তর্জাতিক শান্তি দিবসে আমাদের ভাবা উচিত যে যুদ্ধ কি একবারের জন্য সব সমস্যার সমাধান করতে পারে, নাকি সীমাহীন কষ্ট সৃষ্টি করতে পারে?\n\n২০০১ সালের পর যুক্তরাষ্ট্র ‘সন্ত্রাস-বিরোধী’ যুদ্ধের নামে বিশ্বের প্রায় ৮০টি দেশে সামরিক অভিযান চালিয়েছে, ৮ লাখেরও বেশি লোককে হত্যা করেছে এবং আফগানিস্তান, ইরাক, সিরিয়া এবং অন্যান্য দেশের কোটি কোটি মানুষকে গৃহহারা করেছে।\n\nসম্প্রতি মার্কিন সাংবাদিক নোটোন সেদেশের কংগ্রেশনাল রিসার্চ সার্ভিসের রিপোর্টের বরাত দিয়ে জানান, স্নায়ুযুদ্ধের পর যুক্তরাষ্ট্রের সামরিক হস্তক্ষেপের অভিযান ব্যাপক হারে বেড়েছে। বৈশ্বিক আধিপত্য এবং আগ্রাসী বৈদেশিক নীতির উপর ভিত্তি করে যুক্তরাষ্ট্র বিশ্বের জন্য সীমাহীন সামাজিক অশান্তি এবং ভয়াবহ মানবিক বিপর্যয় নিয়ে এসেছে।\n\nঅন্ধকার অন্ধকারকে দূর করতে পারে না; কেবল আলোই তা করতে পারে। যুদ্ধ নয়-ভালোবাসাই পারে সব সমস্যার সমাধান করতে।\n\nশান্তির জন্য প্রয়োজন বাস্তব অভিযান, প্রচেষ্টা ও ত্যাগ। বিশ্ব শান্তি রক্ষায় চীন কখনোই অনুপস্থিত নয়। দক্ষিণ সুদান, লেবানন, ও দারফুরে চীনের শান্তিরক্ষী বাহিনী শান্তির প্রয়োজনে কাজ করছে। চীন ১৯৯০ সালে জাতিসংঘ শান্তিরক্ষা কার্যক্রমে অংশগ্রহণ শুরু করেছে। গত ৩০ বছরেরও বেশি সময়ের মধ্যে মোট ১৬ জন চীনা শান্তিরক্ষী দায়িত্ব পালনের সময় মারা গেছেন। চীনা শান্তিরক্ষী সৈন্যদের অংশগ্রহণে এক একটি শান্তিরক্ষার কার্যক্রম দায়িত্বশীল দেশ হিসেবে চীনের ভাবমূর্তি প্রদর্শন করেছে এবং জনগণের অসংখ্য প্রশংসাও অর্জন করেছে।\n\nপৃথিবী রঙিন এবং বৈচিত্র্যময়। প্রত্যেকেরই শান্তির অধিকার রয়েছে। যুদ্ধের নয়, বরং শান্তি ও উন্নয়ন মানব সমাজের চিরন্তন লক্ষ্য হওয়া উচিত। লিলি/এনাম/রুবি",
    "বলিউডের মোস্ট ফেভারিট! পুজোয় 'ট্রেন্ডিং' পোশাক শারারার ইতিহাস কী?": "© এই সময় এর দ্বারা সরবরাহকৃত\n\nপৃথা মুখোপাধ্যায় | এই সময় ডিজিটাল এক্সক্লুসিভ\n\nপুজো মানেই শপিং। পাঁচদিন নিত্যনতুন সাজে প্যান্ডেলে হপিং করতে হবে যে! এ বছর পুজোর ফ্যাশনে জায়গা করে নিয়েছে শারারা। বর্তমানে ফিল্ম এবং টিভি শোর কল্যাণে আবারও ট্রেন্ডিং এই পোশাক। ভারতীয় ফিল্ম ইন্ডাস্ট্রির নায়িকারাও আকছার এই পোশাক পরছেন। ফ্যাশন ডিজাইনাররাও দিচ্ছেন গুরুত্ব। সেই কারণেই দুর্গাপুজোর ফ্যাশনেও এই পোশাক বেশ ট্রেন্ডিং। রশ্মিকা মন্দনা থেকে দীপিকা পাড়ুকোন, হুমা কুরেশি থেকে তামান্না ভাটিয়া, প্রত্যেকেই শারারাকে দুর্দান্ত কেতায় ক্যারি করছেন। কিছুদিন আগে 'ব্রহ্মাস্ত্র' ছবির প্রমোশনের দরুন আলিয়া ভাটও এই পোশাক পরেছিলেন। তিনি শারারার কুর্তার পিঠের দিকে 'বেবি অন বোর্ড' লিখিয়েছিলেন। সাংবাদিকদের বিষয়টি দেখিয়েওছিলেন। ফলে ঝড়ের গতিতে ভাইরাল হয়েছিল আলিয়ার শারারা পরিহিত ভিডিয়ো।\n\nতবে এই পোশাক কিন্তু আচমকা আবিষ্কার হয়নি। বিগত দশকের নায়িকারাও এই পোশাক বেশ পছন্দ করতেন। 'পাকিজা' কিংবা 'বহু বেগম' ছবিতে মীনা কুমারী এই পোশাক পরে হাজারো দর্শকের মন কেড়ে নিয়েছেন। পরবর্তীতেও মাধুরী দীক্ষিত, শিল্পা শেট্টি, রানি মুখোপাধ্যায়রা এই পোশাক পরেছেন। 'হাম আপকে হ্যায় কৌন' ছবিতে হিমানি শিবপুরীও এই পোশাক পরেছিলেন। Jodha Akbar, Bazirao Mastani -র মতো ঐতিহাসিক ছবিগুলিতেও শারারা এবং ঘরারা পরেছেন নায়িকারা। তাছাড়া 'কবুল হ্যায়', 'যোধা আকবর'-এর মতো সিরিয়ালও কিন্তু এই পোশাককে সাধারণের শপিং লিস্টে ফিরিয়ে আনার ক্ষেত্রে সাহায্য করেছে।\n\n94404643\n\nআসলে বলি নায়িকারা বরাবরই ফ্যাশন দুনিয়াকে প্রভাবিত করেছেন। বর্তমানে সারা আলি খান, কৃতি শ্যানন, জাহ্নবী কপুররাও এই পোশাক পরছেন। দীপিকা পাড়ুকোন থেকে সইফ আলি খানের মতো অভিনেতাদের ফ্যাশন লেবেলও এই পোশাক তৈরি করছে। সেই কারণেই হয়তো বেলবটম প্যান্ট, আনারকলি সালোয়ারের মতো শারারা পরার ট্রেন্ডও কামব্যাক করেছে।\n\n94144815\n\nএই পোশাকের ইতিহাস কিন্তু অনেক পুরনো। এই পোশাক লেবানন বংশোদ্ভুত বলে দাবি করেন অনেকেই। যদিও ইয়েমেনের হামেদান ট্রাইব এই পোশাক পরত। ষোড়শ শতকে মুঘলরা ভারতে আসার পর এই দেশে Sharara-র জনপ্রিয়তা বাড়ে।\n\n94387477\n\nএদিকে লখনউয়ের আওয়াধি নবাবদের বেগমরা ঘরারা পরতেন। উনিশ শতক থেকে ভারতের মুসলিম ধর্মাবলম্বী মহিলারা এই পোশাক পরতে শুরু করে। বিংশ শতাব্দী ফাতিমা জিন্নাহ এবং বেগম রানা লিয়াকত আলি খানের মতো রাজনৈতিক ব্যক্তিত্বরাও এই পোশাক পরতেন। এই সময় থেকেই আন্তর্জাতিক স্তরে এই পোশাক খ্যাতিলাভ করে।\n\n93611880\n\nযদিও অতীতে কেবল মুসলিম ধর্মাবলম্বী নারীরাই এই পোশাক পরতেন। ফিল্মেও মুসলমান নারী বোঝানোর ক্ষেত্রে এই পোশাক ব্যবহার করা হতো। তবে এখন গ্লোবাল হয়ে গিয়েছে এই পোশাক। বলা চলে, বলিউড এবং ফ্যাশনের দুনিয়া ধর্মের ব্যবধান ঘুচিয়ে দিয়েছে। তাই হিন্দু কিংবা খ্রিস্ট ধর্মাবলম্বী মহিলারাও এই ফ্যাশন ক্যারি করতে পিছপা হচ্ছেন না। দুর্গাপুজোর আগেও লাখ লাখ কন্যে এই পোশাক কিনে ফেলেছেন 'ফ্যাশন গোলস' পূরণ করার জন্য।",
    "আরবাইনের দিনে ইমাম হোসাইনের (রা.) মাজারে লাখ লাখ মুসলিম": "",
    "সৌদিতে ফের বিপুল পরিমাণ অ্যাম্ফিটামিন মাদক জব্দ": "সৌদি কর্তৃপক্ষের জব্দ করা অ্যাম্ফিটামিন বড়ি। (ছবি : সৌদি প্রেস এজেন্সি)\n\nসৌদি আরবের কর্তৃপক্ষ চোরাকারবারীদের কাছ থেকে ২ লাখ ৪৯ হাজার ৭৭৯টি অ্যাম্ফিটামিন বড়ি এবং ২৫ কেজি হাশিশ জব্দ করেছে। রবিবার সৌদি প্রেস এজেন্সি এ তথ্য জানিয়েছে। খবর আল অ্যারাবিয়ার।\n\nজানা গেছে, মাদকদ্রব্য নিয়ন্ত্রণ অধিদপ্তরের কর্মকর্তারা এক সৌদি নাগরিকের কাছ থেকে বড়িগুলো জব্দ করেছে।\n\nবিজ্ঞাপন\n\nতিনি সেগুলো হাইড্রোলিক ড্রিলিং সরঞ্জামের মধ্যে লুকিয়ে জেদ্দার বন্দর দিয়ে সৌদিতে পাচারের চেষ্টা করছিল।\n\nঅভিযুক্ত ব্যক্তিকে গ্রেপ্তার করা হয়েছে এবং পরবর্তী আইনি পদক্ষেপের জন্য সরকারি আইনজীবীর কাছে পাঠানো হয়েছে বলে জানিয়েছে কর্তৃপক্ষ।\n\nসৌদি কর্তৃপক্ষ প্রতিবেশী দেশগুলো থেকে চোরাকারবারীদের মাদক আনার প্রচেষ্টাকে নিয়মিতভাবে ব্যাহত করছে।\n\nএকটি পৃথক ঘটনায়, ইয়েমেনের দক্ষিণ সীমান্তের কাছে সৌদি আরবের নাজরানের সাকাম এলাকায় সৌদি সীমান্তরক্ষীরা এক চোরাকারবারীর কাছ থেকে ২৫ কেজি হাশিশ জব্দ করেছে। সেগুলো সৌদিতে পাচারের চেষ্টা করা হচ্ছিল। পাচারকারীকে আটক করে তার বিরুদ্ধে প্রয়োজনীয় আইনগত ব্যবস্থা নেওয়া হয়েছে বলে জানিয়েছে কর্তৃপক্ষ।\n\nঅন্যদিকে সৌদি আরবের কর্তৃপক্ষ ৩১ আগস্ট চোরাচালান করা অ্যাম্ফিটামিনের সবচেয়ে বড় চালান জব্দ করেছিল। রিয়াদের শুষ্ক বন্দরে আটার ব্যাগের চালানে লুকিয়ে রাখা চার কোটি ৬৯ লাখ ১৬ হাজার ৪৮০টি অ্যাম্ফিটামিন ট্যাবলেট জব্দ করে দেশটির নিরাপত্তা বাহিনী।\n\nআরো পড়ুন : সৌদি আরবে ৪ কোটি ৭০ লাখ অ্যাম্ফিটামিন মাদক জব্দ\n\nআরো জানা গেছে, জব্দকৃত অনেক মাদকের উৎপত্তি সিরিয়া এবং লেবানন। সেখানকার পাচারকারীরা বেশি দাম পাওয়ার কারণে প্রায়ই সৌদি আরবসহ ধনী উপসাগরীয় দেশগুলোতে মাদক পাচারের চেষ্টা করে। চোরাচালান বন্ধে সৌদি আরব ২০২১ সালে লেবাননের ফল এবং সবজি আমদানি নিষিদ্ধ করেছিল। সৌদি কাস্টমস ডালিমের ভেতর ঠাসা ক্যাপ্টাগনের ৫০ লাখ বড়ি জব্দ করার পর এই সিদ্ধান্ত নেওয়া হয়েছিল।\n\nসূত্র : আল অ্যারাবিয়া।",
    "বিদেশে ৮ লাখ শ্রমিকের অনেকে সমস্যায়": "বাইরের কয়েকটি দেশে কর্মসংস্থান বাড়তে থাকায় দেশ থেকে শ্রমিক যাওয়ার হারও বাড়ছে। চলতি বছরের প্রথম ৮ মাসে নারী-পুরুষ মিলিয়ে প্রায় ৮ লাখ শ্রমিক বিদেশে পাড়ি জমিয়েছেন। তবে তাদের অনেকেই রয়েছেন নানা সমস্যায়। এর মধ্যে সৌদি আরব, দুবাই ও একক ভিসায় ইউরোপে পাড়ি জমানো কর্মীরা বেশি সমস্যায় আছেন বলে অভিযোগ রয়েছে।\n\nএ দিকে মধ্যপ্রাচ্যের কয়েকটি দেশে শ্রমিক যাওয়া এখনো বন্ধ রয়েছে। এরপরও সম্প্রতি নানা নাটক শেষে বাংলাদেশের দ্বিতিয় বৃহত্তম শ্রমবাজার মালয়েশিয়ায় শ্রমিক যাওয়া শুরু হলেও গমনের হার একেবারে নিম্নমুখী। রিক্রুটিং এজেন্সি মালিকদের অভিযোগ, মালয়েশিয়ায় শ্রমিক কম যাওয়ার অন্যতম কারণ হাইকমিশনের অসহযোগিতা।\n\nজনশক্তি প্রেরণের সাথে সম্পৃক্ত একজন ব্যবসায়ী গতকাল শনিবার নয়া দিগন্তকে বলেন, মালয়েশিয়ায় শ্রমিক পাঠাতে যে ২৫ রিক্রুটিং এজেন্সি দায়িত্ব পেয়েছে তারা ঠিকমতো কর্মী পাঠানোর প্রসেসিং করতে পারছেন না। তা ছাড়া তাদের অফিস রেইটও অনেক। একজন কর্মীর বিপরীতে কোনো কোনো এজেন্সি তিন লাখ ৬০ হাজার টাকা ডিমান্ড করছে। তিনি বলেন, এর মধ্যে আবার শুনছি মালয়েশিয়া সরকার নতুন করে আরো ২৫ রিক্রুটিং এজেন্সিকে অন্তর্ভুক্ত করেছে। নতুন এজেন্সির কাজকাম শুরু হলে শ্রমিক যাওয়ার খরচ কমবে। এখন আমরা অনেকেই সেই এজেন্সিগুলো আশার অপেক্ষায় আছি।\n\nচলতি বছরের জানুয়ারি থেকে আগস্ট পর্যন্ত ৮ মাসে প্রায় ৮ লাখ কর্মী বিদেশে গেছে। এ প্রসঙ্গে জানতে চাইলে ওই ব্যবসায়ী পাল্টা প্রশ্ন রেখে বলেন, তাদের মধ্যে খারাপ কতজন আছেন সেটার খবর নেন? তার মতে, আট লাখের মধ্যে ৫০-৬০ হাজার থেকে লাখো শ্রমিক আকামাসহ নানাবিধ সমস্যার মধ্যে আছে। এর মধ্যে সবচেয়ে বেশি সমস্যায় আছে সৌদি আরব ও দুবাইতে।\n\nজনশক্তি কর্মসংস্থান ও প্রশিক্ষণ ব্যুরো (বিএমইটি) থেকে ছাড়পত্র নিয়ে যাওয়ার পরও শ্রমিকরা কেন বেকার থাকাসহ নানা সমস্যায় রয়েছেন- এমন প্রশ্নের জবাবে ওই ব্যবসায়ীর উত্তর, নন-অ্যাটাস্টেড ভিসায় বহির্গমন ছাড়পত্র নিয়ে বিদেশ যাওয়া কর্মীরাই বেশি সমস্যায় আছে। তবে এসব সমস্যায় থাকা লোকদের জন্য সেখানে একটি গ্রুপ কাজ করে। তারা টাকা দিলে কাজের ব্যবস্থা করে দেয়। তিনি ক্ষোভ প্রকাশ করে বলেন, একক ভিসায় বহির্গমন ছাড়পত্র দিতে বিএমইটির বহির্গমন বিভাগের কর্মকর্তাদের যোগসাজশ রয়েছে। তারা আন্ডারহ্যান্ডিলিংয়ের মাধ্যমে এসব অনিয়ম করছেন। মন্ত্রণালয় থেকে তদন্ত করলেই এটি বের হয়ে আসবে কাদের মাধ্যমে শ্রমিকরা এই প্রক্রিয়ায় বিদেশে গেছেন।\n\nসমস্যা জর্জরিত শ্রমিক শুধু সৌদি, আর দুবাইতে নয়, বিএমইটিতে গড়ে ওঠা সিন্ডিকেটের মাধ্যমে ইউরোপের কয়েকটি দেশেও একক ভিসায় শ্রমিকরা গিয়ে এখন বিপদে আছে। পারলে তাদের খবর নেন। শুনেছি, চিলিসহ কয়েকটি দেশে তারা গেলেও চাকরি পায়নি। তাদের টার্গেট হচ্ছে ওই সব দেশের সীমান্ত পাড়ি দিয়ে ইউরোপের দেশ ইতালিসহ অন্য দেশে প্রবেশ করা, যা খুবই ঝুঁকিপূর্ণ।\n\nবিদেশে পাড়ি জমানো শ্রমিকদের ভিসাসহ অন্যান্য সমস্যা ও বহির্গমণ ছাড়পত্র দিতে অনিয়মের বিষয়ে বিএমইটির মহাপরিচালক শহীদুল আলমকে গতকাল সন্ধ্যার আগে একাধিকবার টেলিফোন করার পরও তিনি ধরেননি।\n\nপ্রসঙ্গত, এ বছরের জানুয়ারি থেকে আগস্ট মাস পর্যন্ত সাত লাখ ৮৩ হাজার ৯২৫ জন শ্রমিক বৈধভাবে বিদেশে, গেছেন। এর মধ্যে সৌদি আরবে চার লাখ ৯২ হাজার ৫৯৬ জন, দুবাই ৭৬ হাজার, কুয়েতে ১১ হাজার, ওমানে এক লাখ ১৭ হাজার, কাতার ১৫ হাজার। তবে বাহরাইন, লেবানন, লিবিয়া ও মালয়েশিয়ায় কর্মী যাওয়ার পরিসংখ্যান খারাপ।\n\nমালয়েশিয়ার শ্রমবাজারে সিন্ডিকেট করার নেপথ্যের একজন গতকাল নয়া দিগন্তকে নাম না প্রকাশের শর্তে বলেন, শ্রমিক যাওয়ার গতি কম থাকার জন্য মালয়েশিয়ায় বাংলাদেশ হাইকমিশন দায়ী। তাদের লেবার ডিপার্টমেন্টের অসহযোগিতার কারণে এমনটি হচ্ছে বলে তিনি মনে করেন। তার দাবি, ৯০ হাজার অ্যাপ্রুভাল সিস্টেমে ঢুকে গেছে। কিন্তু হাইকমিশন থেকে সত্যায়িত করা হচ্ছে খুবই স্লোভাবে, যার কারণে মালয়েশিয়াতে শ্রমিক গেছে ৭০০-৮০০। সত্যায়িত না হওয়ার কারণ জানতে চাইলে ওই মালিক বলেন, এটা হাইকমিশন ভালো বলতে পারবে। আমার কাছে মনে হচ্ছে তাদের স্লো হওয়ার সুযোগে নেপালসহ অন্যান্য দেশের শ্রমিক দেশটিতে বেশি ঢুকছে। এটা আমাদের জন্য পরে বুমেরাং হতে পারে।",
    "‘ইসরায়েলি সেনার অনিচ্ছাকৃত গুলিতে নিহত হতে পারেন সাংবাদিক শিরিন আকলেহ’": "প্রত্যক্ষদর্শী ও আল–জাজিরা কর্তৃপক্ষের বক্তব্য এবং জাতিসংঘ, মানবাধিকার সংগঠন ও বিভিন্ন সংবাদ সংস্থার বিভিন্ন তদন্ত প্রতিবেদনে দেখা গেছে, এক ইসরায়েলি সেনা আবু আকলেহকে গুলি করেছেন।\n\nইসরায়েলি তদন্ত প্রতিবেদনে বলা হয়েছে, ঘটনাস্থলে ফিলিস্তিনি যোদ্ধারা তাঁদের দিকে গুলি ছুড়েছিল, তবে জাতিসংঘসহ বিভিন্ন সংস্থার তদন্ত প্রতিবেদনে বলা হয়েছে, আকলেহ নিহত হওয়ার সময় ঘটনাস্থলে কোনো ফিলিস্তিনি উপস্থিত ছিলেন না।\n\nগতকাল সোমবার ইসরায়েলি তদন্ত প্রতিবেদনে বলা হয়, যে গুলিতে আবু আকলেহ নিহত হয়েছেন, সেটির উৎস কোথায় ছিল, তা পরিষ্কার করে বলা সম্ভব নয়। এ ঘটনা নিয়ে বিশদ পরীক্ষা–নিরীক্ষা শেষে এবং প্রাপ্ত তথ্যের ভিত্তিতে মিলিটারি অ্যাডভোকেট জেনারেল এখানে অপরাধমূলক কিছু সন্দেহ করছেন না, যার জন্য সামরিক পুলিশ তদন্ত দরকার পড়বে।\n\nতদন্ত প্রতিবেদন প্রকাশের আগে এক সংবাদ সম্মেলনে জ্যেষ্ঠ ইসরায়েলি সেনা কর্মকর্তারা বলেন, ওই সেনাসদস্যের সঙ্গে তাঁদের সাক্ষাৎ হয়েছে। যদি ওই সেনাসদস্যের গুলিতেই আকলেহ নিহত হয়ে থাকেন, তবে তিনি তা ভুল করে করেছেন।\n\n",
    "গণতন্ত্রে সংখ্যাগুরু, সংখ্যালঘু—এ আবার কী কথা": "১৮ আগস্ট, জন্মাষ্টমী উপলক্ষে, ঢাকায়, বাঙ্গময় সমাজের একাংশ আর সাংবাদিকদের সঙ্গে একান্ত আলাপচারিতায়, বাংলাদেশের প্রধানমন্ত্রী শেখ হাসিনার বার্তা, বার্তায় উচ্চারিত ভাবাবেগ— গণতন্ত্রের একটি আবশ্যিক শর্তকে স্মরণ করিয়ে দিয়েছে। পরিপ্রেক্ষিত অবশ্যই বাংলাদেশ এবং সে দেশের প্রত্যাশিত অভিমুখ। তা হচ্ছে এই যে, এক নাগরিকের সঙ্গে আরেক নাগরিকের তফাৎ নেই, ধর্মাচরণে, ভাষা ব্যবহারে সবার একই অধিকার। দ্বিতীয়ত, কেউ সংখ্যালঘু নয়। সংখ্যাগুরুও নয়। সবাই দেশের নাগরিক। সাম্প্রদায়িক পরিচয়ে, সংখ্যার আয়তনে, কেউ সবল, কেউ দুর্বল হতে পারেন, তাই বলে তাঁদের প্রতি রাষ্ট্রের দায়িত্বের তারতম্য থাকা অসঙ্গত।\n\nবিশ্বে গণতন্ত্রের বয়স কম হল না, তার ডালপালা সবদেশেই ছড়াচ্ছে। যে সব দেশ সেরা গণতন্ত্র আর বৃহত্তম কিংবা প্রাচীনতম গণতান্ত্রিকতার দাবি করে, সে সব দেশের শাসনতন্ত্রে সবার জন্মগত অধিকারের পূর্ণ বিকাশ, এখনও, সূর্যোদয়ের দিকে তাকিয়ে আছে। পশ্চিমের দাবি, তাদের পরীক্ষা-নিরীক্ষা অনেকটা সফল, শিল্প বিপ্লব আর রেঁনেসার সদর্থক ছায়াপাত, দুই মহাযুদ্ধের বিভীষিকা পেরিয়ে বহুদিন, বহু বছর, বহুযুগ জুড়ে, সব দেশ গণতন্ত্রের পূর্ণাঙ্গ নির্মাণে উজ্জ্বল প্রভাতের ছবি এঁকে রেখেছে। পশ্চিমের দুর্ভাগ্য, তারা পূর্বের দিকে তাকিয়ে নিজেদের সাফল্যের মূল্যায়ন করে, নিজের চারপাশে, মনের ভেতরে আর বাইরে, যে অন্ধকার, যে বৈষম্য, যে শ্রেণী বিভাজন এবং সাম্প্রদায়িক অহমিকা তাদের ঘিরে রেখেছে, তা তারা দেখতে পায় না। বড়ো গাছ ছোট গাছকে ওপর থেকে দেখে, ধনীরা নির্ধনের শূণ্যতাই শুধু দেখতে পায়, অন্যের ক্ষুদ্রতায় সে বিস্মিত বোধ করে, এ নিয়ে নিন্দায়, উপহাসে সে অভ্যস্ত, নিজের শূণ্যতা, দুর্বলতা, ক্ষীণদৃষ্টি থেকে চোখ সরিয়ে নেয়।\n\nপাশ্চাত্যের এ অসুখ তার গণতান্ত্রিকতাকে খন্ডিত করে রেখেছে। না হলে, বর্ণবৈষম্য, ইসলামফোবিয়া তাকে গ্রাস করার সাহস পেত না। ব্রিটেন, আমেরিকা, জার্মানি, কানাডার মতো কিছু সংখ্যক দেশে, সাহিত্যে, চলচ্চিত্রে, চিত্রকর্মে, রাষ্ট্রীয় প্রশাসনে, গণতন্ত্রের সত্যচর্চা যতটা স্বতঃস্ফূর্ত, যতটা প্রসারিত, সমাজে তার প্রতিচ্ছায়া কোথায়? গণতান্ত্রিক উত্তরণের পথে কালোচিহ্ন এখনও মাঝে মাঝে দাঁত নখ বের করে ধেয়ে আসে। পশ্চিমীদের স্বভূমিতে গণতন্ত্রে দূষণ যদি ছড়িয়ে পড়ে, পূর্বেও তার দৃষ্টিপাত পড়বে।\n\nএশিয়ার বহু দেশে গণতন্ত্র এখনও দূরবর্তী ভাবাদর্শ। চিন থেকে মধ্য এশিয়া, পশ্চিম এশিয়া পর্যন্ত বিস্তৃত ভূখণ্ডে গণতন্ত্র স্থাপনের চেষ্টা সুদূর স্বপ্নমাত্র। পশ্চিম এশিয়ায় নাম কা ওয়াস্তে ভোট হয়, রাজতন্ত্র, দলতন্ত্র, শিয়াতন্ত্র বহাল তবিয়তে টিঁকে আছে। প্রতিটি ধর্মীয় সম্প্রদায়ের অংশগ্রহণ আজও গর্ভস্থ, সন্তান কবে ভূমিষ্ঠ হবে কে জানে? সাদ্দাম জামানার ইরাক একটু ব্যতিক্রম ছিল। স্বৈরতান্ত্রিকতা সত্ত্বে খ্রিস্টান ও শিয়াদের মনোনয়ন বা ক্ষমতার অংশ হতে বাধা ছিল না। লেবাননে মুসলিম ও শিয়াদের জনসংখ্যার বিশেষ তারতম্য নেই। একসময় রাজনৈতিক অধিকারকে ঘিরে দুপক্ষের সংঘর্ষ বহু রক্তক্ষয়ের কারণ হয়ে ওঠে। পরে ফিলিঞ্জিস্ট (খ্রিস্টান) আর মুসলিমরা শাসনপর্বকে নিজেদের মধ্যে ভাগ করে নেয়। এরকম দুর্ভাগ্যজনক ভাগাভাগি পরিস্থিতিকে জটিল করেছে। ইরানের মদতপুষ্ট হিজবুল্লাহ ফ্রান্সের একদা উপনিবেশে উড়ে এসে জুড়ে বসেছে। আরব খ্রিস্টানদের অধিকারকে যারা আমল দেয় না,সুন্নিদের শাসন ক্ষমতাকেও স্বীকার করে না। তবু লেবানন ছাড়া, পশ্চিম এশিয়া আর উপসাগরীয় অঞ্চলের একটি দেশও মিলবে না, যে-সব দেশে, শাসনকর্মে, সমাজ কর্মে বহুমত, বহুভাষিকতা স্বতঃস্ফূর্তভাবে স্বীকৃত। গণতন্ত্র বিকশিত বা স্থাপিত হলে, এ ব্যাপারে শাসকের চেতনার উদ্রেক হত।\n\nপ্রসঙ্গত বলা দরকার, হজরত মহম্মদের ধর্মাদর্শ গণতন্ত্র আর সব ধর্মের মানুষের অধিকারকে খর্ব করেনি। এ ব্যাপারে, আমাদের আত্মপক্ষ সমর্থনের প্রশ্ন ওঠে না। আমরা এখানে নৈর্ব্যক্তিক। যথাসম্ভব ইতিহাসনিষ্ঠ। ইতিহাসের সত্য-- ইসলাম পূর্ব আরবে ইহুদি, খ্রিস্টান, প্রকৃতিবাদীরা পাশাপাশি বসবাস করতেন। কোনও ধরণের সংঘর্ষ গোত্রপ্রধান সমাজকে সাম্পÌদায়িকতা দুষ্ট করার সুযোগ পায়নি। এক গোত্রের সঙ্গে আরেক গোত্রের লড়াই হত। গোত্রপ্রধান অথবা সর্বমান্যরা মীমাংসায় বসতেন। যৌবনে হজরত মহাম্মদকেও এরকম সমস্যার মীমাংসা করতে দেখা গেছে। পৌত্তলিকতাকে অস্বীকার করে যখন কৃষিনির্ভর মদিনায় আশÌয় নিলেন, তাঁকে, তাঁর সহগামীদের আশিÌতের সম্মান দিয়েছেন ওখানকার ইহুদি আর প্রকৃতি উপাসক আরবরা। মদিনায় যখন সমাজ পরিচালনার (রাষ্ট্র নয়, তখনও মূল আরব ভূখণ্ডে রাষ্ট্রের ধারণা তৈরি হয়নি) জন্য বৃহত্তর সঙ্ঘ গঠন করলেন, সে সঙ্ঘে মুসলিম, খ্রিস্টান, ইহুদি ও প্রকৃতি উপাসকদের সমগুরুত্ব দেওয়া হল। পশ্চিম বহুধর্মীয় আরবদের এ উত্থানকে সুনজরে দেখেনি। বাইজেনটাইন আর পারস্য সাম্রাজ্য ওই আরবজাগরণকে গুড়িয়ে দিতে চাইল। প্রতিক্রিয়ায় আরবরাও সংহত হয়ে উঠল।\n\nবানিজ্য নির্ভর ইসলাম, তরবারির জোরে নয়, তার অন্তরের বাণী সাজিয়ে এমন একটি আদর্শ স্থাপন করল যার ভিত্ একেশ্বরবাদ, সাম্যচিন্তা আর বানজ্যিক আদানপ্রদান। যুদ্ধ নয়। বৈষম্য নয়। মানুষের সঙ্গে মানুষের সংযোগ রচনাই ইসলামের ইহজাগতিক গন্তব্য হয়ে উঠল। হজরত মুহাম্মদের (দঃ) উত্তরণের পথে, যুদ্ধের ভূমিকা নেই, ধর্মীয় বিভাজনের চিহ্ন নেই। কোরান আর হদিসের কোথায় ধর্ম বা ভাষার নিরিখে, মানুষকে সংখ্যালঘু, সংখ্যাগুরু ( আকলিয়ত, আকসরিয়ত) আখ্যা দেওয়া হয়নি। মক্কায় শেষ ভাষণে, পরিষ্কার ভাষায় নবি বলেছেন, ভাষা বা অন্য কোনও নিরিখে মানুষকে ভাগ করা চলবে না, বৈষম্য চলবে না। সমাজ পরিচালনায় কাউকে বঞ্চিত করা চলবে না, সবার অধিকারকে সমান গুরুত্ব দিতে হবে।পয়গাম্বরের আদর্শকেই বাংলাদেশের মাননীয় প্রধানমন্ত্রী, জন্মাষ্ঠমির আগে অনুচ্চারিত ইঙ্গিতে মনে করিয়ে দিলেন বাংলাদেশের মানুষকে। বিশ্ব তার বার্তাকে কতটা গুরুত্ব দিয়েছে, সচেতন সমাজকে এবার্তা কীভাবে ভাবাচ্ছে, তা ভেবে দেখা দরকার। দরকার ইতিহাসের পরিপ্রেক্ষিতে তার বার্তাটির আনুপূর্বিক পর্যালোচনা।\n\n১৯৫২-র ভাষা আন্দোলন থেকে ৭১ এর মুক্তিযুদ্ধ পর্যন্ত, প্রতিটি মহিমান্বিত অধ্যায়ে, বাংলাদেশের আলোড়নে, সব ভাষিকের, সব ধর্মীয় সমাজের সংযোগে কোথাও কোন বিয়োগ নেই। নেতৃত্বের, লড়াইয়ের অঙ্গীকারের লক্ষ্য ছিল একটিই—শোষণমুক্ত, বৈষম্যমুক্ত, সুবিচারের আশায় উদ্দীপ্ত দেশ গঠন। এটি এমন একটি ভাবাদর্শ, দেশভাগের প্রায় সঙ্গে সঙ্গে পাকিস্তানবাদী, সংখ্যাগুরুবাদী সংঙ্কীর্ণতাকে নাকচ করে ভবিষ্যতের বহুত্ববাদিতার ভিত আর একের পর এক সিড়ি রচনা করে গেছেন পূর্বতন পূর্ববঙ্গের লেখক, কবি, চিত্রকর, সাংবাদিক, রাষ্ট্রবিজ্ঞানী ও জনমুখী রাজনীতিকরা।\n\nষাটের দশকের গোড়ার দিকে, প্রগাঢ় প্রজ্ঞার গবেষক আনিসুজ্জামানের ‘মুসলিম মানস ও বাংলা সাহিত্য’ শীর্ষক গবেষণা সন্দর্ভের পরীক্ষক ঐতিহাসিক নীহাররঞ্জন রায় আপ্লুত চিত্তে লক্ষ্য করেছিলেন যে পূর্ববঙ্গে উজ্জ্বল, দীপ্তময় গবেষক আর বুদ্ধিজীবীদের উত্থান তাকে প্রবল আশান্বিত করে তুলেছে। নীহাররঞ্জনের ওই পর্যবেক্ষণে কোথাও কোনও অতিরঞ্জন নেই। পরের, একের পর এক গণজাগরণ, গণতন্ত্রের লড়াই এবং বঙ্গবন্ধু শেখ মুজিবর রহমান, তাজউদ্দিন আহমেদ, মানিক মিঁয়াসহ প্রদীপ্ত, স্বপ্নময়--- স্বাধীন দেশ গড়ার কারিগরদের ত্যাগ আর সংগ্রাম, বাস্তব বোধ আর দূরদৃষ্টির প্রয়োগ প্রমাণ করেছে, বাংলাদেশ যান্ত্রিক রাষ্ট্র নয়, আধুনিক দেশ হতে চেয়েছিল। ধর্মহীন সেকুলার রাষ্ট্র নয়, ধর্মনিষ্ঠ মানুষের, সব সম্প্রদায়ের ভাব আর ভাবাবেগের মানবজমিন হয়ে ওঠার ভেতর বাইরের সাধনাকে, প্রস্ত্ততিপর্বেই অশেষ গুরুত্ব দিয়েছিল। ধর্মময়, নিরপেক্ষ এবং সহিষ্ণুতা চর্চার মানবজমিন হওয়ার স্বপ্ন ছিল তার অভীষ্ট। ১৯৭২ সালে, সংবিধানের খসড়া প্রস্তাব পেশ করে বঙ্গবন্ধু বলেছিলেন, বাংলাদেশে সামাজিক বৈষম্য থাকবে না, প্রতিটি সম্প্রদায় নিজ নিজ ধর্ম পালন করবে, মন্দিরে থাকবে, মসজিদ থাকবে। ধর্মের ব্যাপারে রাষ্ট্র হস্তক্ষেপ করবে না। প্রশাসনের চোখে সবাই সমান।\n\nযে সর্বজনীন অঙ্গীকার নিয়ে বাংলাদেশ গঠনের প্রস্তুতি শুরু হয়েছিল, যে সর্বাত্মক অংশগ্রহণ তার আন্দোলনের ভিতকে শক্তপোক্ত করেছিল, যে লোকায়তিক আদর্শকে ঘিরে বাংলাদেশের উত্থান ও বিজয়ের প্রারম্ভিক সূচনা, তা আবেগদীপ্ত ভাষণে দেশবাসীকে, বিশ্বকেও স্মরণ করিয়ে দিয়েছিলেন রাজনীতির অন্যতম মহানায়ক। দেশদ্রোহীরা সময় দেয়নি। হত্যা করেছে তাকে, তাঁর স্বপ্নকে। সে স্বপ্নের পূনর্জন্মের সমূহ লক্ষণ ভেসে উঠছে। বাংলাদেশ ঘুমিয়ে পড়েনি। কতিপয় অন্তর্ঘাত স্বত্ত্বেও তার বৃহৎ সত্ত্বা, তার জনপ্রবাহ, চিন্তাপ্রবাহ জাগ্রত। এসব পর্যবেক্ষণ করেই সম্ভবত শেখ হাসিনা বলেছেন, কেউ সংখ্যাগুরু নয়, সংখ্যালঘু নয়। সবাই বাংলাদেশের নাগরিক। তার এ আশ্বাস বিশ্বাসের বাস্তব, প্রতিজ্ঞার দৃঢ়তা সমাজকে আশান্বিত করছে। প্রকারান্তরে স্মরণ করিয়ে দিচ্ছে গণতন্ত্র আর আধুনিকতার অন্যতম মৌলিক শর্ত—সবার উপরে মানুষ সত্য, তাহার উপরে নাই।\n\nলেখক : ভারতীয় সাংবাদিক",
    "ইরানে পুলিশি হেফাজতে তরুণীর মৃত্যু, সমালোচনার ঝড়": "এ বিধির আওতায় ইরানের ‘নৈতিকতা–সংক্রান্ত’ পুলিশ দল গত মঙ্গলবার মাহসা আমিনিকে তেহরান থেকে আটক করে। আমিনি তাঁর পরিবারের সঙ্গে তেহরান সফরে গিয়েছিলেন। গ্রেপ্তারের পরই তিনি অসুস্থ হয়ে পড়লে হাসপাতালে ভর্তি করা হয়। শুক্রবার চিকিৎসাধীন অবস্থায় তাঁর মৃত্যু হয়।\n\nইরানের রাষ্ট্রীয় টেলিভিশনের প্রতিবেদনে বলা হয়, দুর্ভাগ্যজনকভাবে তিনি মারা গেছেন। তাঁর লাশ পরীক্ষা-নিরীক্ষার জন্য সংশ্লিষ্ট চিকিৎসকের কার্যালয়ে পাঠানো হয়েছে।\n\nআমিনির পরিবারের বরাতে ইরান ওয়্যার ওয়েবসাইট, শার্গ সংবাদপত্রসহ কয়েকটি পারসি ভাষার সংবাদমাধ্যমের প্রতিবেদনে বলা হয়, আটকের আগে আমিনি শারীরিকভাবে সুস্থ ছিলেন। আটক হওয়ার কয়েক ঘণ্টা পরই তাঁকে দ্রুত হাসপাতালে ভর্তি করা হয়। এখন তিনি মৃত।\n\nথানায় পৌঁছানো ও হাসপাতালের উদ্দেশে রওনা করার মাঝামাঝি সময়ের মধ্যে তাঁর সঙ্গে কী ঘটেছিল, তা নিশ্চিত হওয়া যায়নি। ইরানে নিয়ম লঙ্ঘনের ঘটনাগুলো তদন্ত করে থাকে ফিফটিন হান্ড্রেড তাভসির চ্যানেল। তাদের এক প্রতিবেদনে বলা হয়, আমিনি মাথায় আঘাত পেয়েছিলেন।\n\n",
    "বাগ্‌দত্তা পরীক্ষায় ফেল করবে ভেবে স্কুলে আগুন": "স্কুলে লাগানো আগুন দ্রুত নেভাতে সক্ষম হন ফায়ার সার্ভিসের কর্মীরা। আগুনের ঘটনায় কেউ হতাহত হননি বলে জানায় পুলিশ। তবে আগুনে স্কুলের অধ্যক্ষের কার্যালয় ও কেন্দ্রীয় প্রশাসনিক ভবনের ব্যাপক ক্ষতি হয়েছে। প্রসিকিউশনের বিবৃতি অনুযায়ী, আগুনে স্কুলের কিছু ছাত্রের রেকর্ড পুড়ে গেছে।\n\nপ্রত্যক্ষদর্শীদের ভাষ্যমতে, স্কুলের কন্ট্রোল রুমে আগুন দেওয়ার পর যুবক ঘটনাস্থল থেকে পালিয়ে যান। তিনি তাঁর গ্রামের পাশে কোথাও লুকিয়েছিলেন।",
    "আরবাইনে যোগ দিতে কারবালায় লাখো মানুষ": "",
    "মোকতাদা আল-সদরের রাজনীতি ছাড়ার ঘোষণায় রণক্ষেত্র বাগদাদ, নিহত ২০": "প্রভাবশালী ইরাকি শিয়া নেতা মোকতাদা আল-সদরের রাজনীতি ছাড়ার ঘোষণায় রাজধানী বাগদাদে ব্যাপক সহিংসতা ছড়িয়ে পড়েছে। গতকাল সোমবারের এ সহিংসতায় প্রায় ২০ জন নিহত হয়েছেন। সরকারি ভবনগুলোতে চড়াও হয়েছেন বিক্ষোভকারীরা। পরিস্থিতি নিয়ন্ত্রণে কারফিউ ঘোষণা করা হয়েছে।\n\nরয়টার্স ও আল-জাজিরার প্রতিবেদনে বলা হয়, রাত নামতেই বাগদাদের সুরক্ষিত গ্রিনজোন এলাকায় মেশিনগানের গুলির শব্দ শোনা যায়। এ এলাকায় সরকারি সদর দপ্তর ও দূতাবাসগুলো অবস্থিত। কয়েক বছরের মধ্যে এটি রাজধানীতে সবচেয়ে মারাত্মক সংঘর্ষের ঘটনা।\n\nএর আগে সদর রাজনৈতিক কর্মকাণ্ড থেকে নিজেকে সরিয়ে নেওয়ার ঘোষণা দেন। দুর্নীতিগ্রস্ত ও ক্ষয়িষ্ণু সরকারি ব্যবস্থা সংস্কারে অন্য শিয়া নেতা ও দলগুলোর ব্যর্থতার কারণে তিনি এ ঘোষণা দেন বলে মনে করা হচ্ছে। সদরের ঘোষণার পর রাজপথে নেমে আসেন তাঁর সমর্থকেরা। তাঁরা গ্রিনজোনে সরকারি ভবনগুলোতে ঢোকার চেষ্টা করেন। এ সময় সদরের নিয়ন্ত্রিত মিলিশিয়াসহ তাঁর অনুসারীরা ইরান–সমর্থিত আধা সামরিক বাহিনী ও নিরাপত্তা বাহিনীর সঙ্গে সংঘর্ষে জড়ান।",
    "রাশিয়ায় পৌঁছেছে ইরানি সামরিক ড্রোনের প্রথম চালান": "দুই ধরনের সামরিক ড্রোনের প্রথম চালান রাশিয়ায় পাঠিয়েছে ইরান। তেহরানের কাছে শত শত ড্রোনের অর্ডার দিয়েছে মস্কো। এই অর্ডারের অংশ হিসেবে এই মাসে প্রথম চালানের অস্ত্র পাঠানো হয়েছে। নাম প্রকাশে অনিচ্ছুক ইরান সরকারের এক উপদেষ্টা এবং মার্কিন প্রশাসনের দুই কর্মকর্তার বরাত দিয়ে এই খবর জানিয়েছে মার্কিন সংবাদমাধ্যম নিউ ইয়র্ক টাইমস।\n\nমার্কিন কর্মকর্তারা বলেছেন, ইরানের তৈরি ড্রোনগুলো ইউক্রেনের বিরুদ্ধে যুদ্ধে ব্যবহার করতে পারে রাশিয়া। আকাশ থেকে ভূমিতে হামলা, ইলেক্ট্রনিক হামলা চালাতে এবং লক্ষ্যবস্তু শনাক্ত করতে এসব ড্রোন ব্যবহার হতে পারে বলে জানিয়েছে তারা।\n\nইরান আনুষ্ঠানিকভাবে দাবি করে আসছে, এই যুদ্ধে কোনও পক্ষকেই তারা সামরিক সরঞ্জাম সরবরাহ করবে না। তবে ইউক্রেনে আগ্রাসন শুরুর আগেই ড্রোন সরবরাহ করতে মস্কোর সঙ্গে সামরিক চুক্তি করার কথা জানায় রাশিয়া।\n\nআগস্ট মাসের বেশ কয়েক দিন ধরে ইরানের একটি বিমান ঘাঁটি থেকে ড্রোন সামগ্রী বহনকারী রাশিয়ার পরিবহন বিমান মস্কোর উদ্দেশে ছেড়ে যায়। তবে ইরানের সরবরাহ করা প্রথম চালানের ড্রোনে যান্ত্রিক ত্রুটি ছিল বলে জানিয়েছেন মার্কিন কর্মকর্তারা।\n\nইরানের সরবরাহ করা ড্রোনগুলো মোহাজের-৬ এবং শহীদ সিরিজের। ইরান সরকারের এক উপদেষ্টা জানিয়েছেন, এই ড্রোনগুলো পরিচালনার প্রশিক্ষণ ইরানে গ্রহণ করছে রাশিয়ার অপারেটররা।\n\nমোহাজের-৬ সিরিজের ড্রোনগুলোর নজরদারির সক্ষমতা রয়েছে। আর শহীদ সিরিজকে ইরানের সবচেয়ে ক্ষমতাধর সামরিক ড্রোন বিবেচনা করা হয়।\n\nড্রোন প্রযুক্তিতে অগ্রদূতদের মধ্যে অন্যতম ইরান। অন্তত চার দশক ধরে দেশটির নকশা এবং উৎপাদনের অভিজ্ঞতা রয়েছে। ইয়েমেন, ইরাক, সিরিয়া, লেবানন ও গাজায় বিভিন্ন গ্রুপের কাছে সামরিক ড্রোন সরবরাহ করেছে তেহরান।",
    "চাঁদপুরে ব্যাংকগুলোর রেমিটেন্স অর্জন ১৬১ কোটি টাকা": "চাঁদপুরে চলতি অর্থবছরের ২০২২-২৩ বছরের জুলাই-আগস্ট এ দু’মাসে মাসে ৩ লাখ ৬৫ হাজার প্রবাসী থেকে ১৬১ কোটি ১০ লাখ টাকার বৈদেশিক রেমিট্যান্স অর্জন করেছে ।\n\nসংশ্লিষ্ট চাঁদপুরের ৫ রাষ্ট্রায়ত্ত্ব ব্যাংকের আঞ্চলিক অফিস থেকে প্রাপ্ত তথ্যে ৮ সেপ্টেম্বর এ তথ্য জানা গেছে ।\n\nপ্রাপ্ত তথ্য মতে,সোনালী ব্যাংকের ২০টি শাখায় ২০২২-২৩ সালের ২ মাসে ৪০ কোটি টাকার বৈদেশিক রেমিট্যান্স, জনতা ব্যাংকের ১৫ টি শাখায় ২৯ কোটি ৭৬ লাখ টাকার বৈদেশিক রেমিট্যান্স, অগ্রণী ব্যাংকের ২১টি শাখায় ৩৯ কোটি ৮৮ লাখ টাকা, বাংলাদেশ কৃষি ব্যাংকের ২৮টি শাখায় ২৫ কোটি ১৭ লাখ টাকা, রূপালী ব্যাংকের ১৩ টি শাখায় ২৬ কোটি ২৯ লাখ টাকার রেমিট্যান্স অর্জন করে ।\n\nচাঁদপুরে চলতি অর্থবছরে স্থাপিত রূপালী ব্যাংকের সিনিয়র কর্মকর্তা চাঁদপুরের রেমিটেন্স অর্জন সম্পর্কে বলেন,‘আমাদের দেশের অর্থনৈতিক উন্নয়নের চাবিকাঠি হলো রেমিটেন্স। এতে ব্যাংকের রিজার্ভ বাড়ছে। মানুষের আর্থিক সচ্ছলতা বৃদ্ধির পাশাপাশি দৈনন্দিন জীবনে বৈদেশিক রেমিটেন্স একটি গুরুত্বপূর্ণ ভূমিকা পালন করে আসছে। চাঁদপুরসহ দেশের সার্বিক অর্থনৈতিক উন্নয়নে রেমিটেন্টেসর ভূমিকা অপরিহার্য ।’\n\nতিনি আরোও বলেন,‘বিশেষ করে চাঁদপুরের গ্রামে-গঞ্জে প্রবাসীদের পাঠানো অর্থের কারণে প্রতিটি বাড়িতে দৃষ্টিনন্দন ভবন দেখা যাচ্ছে । রুপালী ব্যাংক তাদের সার্বিক লেনদেনের জন্য যথেষ্ট আন্তরিকতার সহিত কাজ করে থাকে।’\n\nপ্রসঙ্গত, চাঁদপুরের প্রবাসীদের শ্রমের বিনিময়ে পাঠানো রেমিটেন্স জেলার প্রায় দু’শতাধিক ব্যাংক শাখা ও কয়েক শ’শপিংমলে অর্থের তারল্য সৃষ্টি করছে। জেলায় প্রবাসীদের নিজ নিজ বাড়ি বা ভবন,ব্যবসা-বাণিজ্যে,শিক্ষা, কৃষি,স্ব-স্ব এলাকায় অবকাঠামোর উন্নয়ন,মসজিদ,মাদ্রাসা ও এতিমখানার অবকাঠামোগত ব্যাপক উন্নয়ন ক্ষেত্রে চিত্র পাল্টে দিয়েছে প্রবাসীদের বৈদেশিক র‌্যামিটেন্স ।\n\nসম্প্রতি চাঁদপুর জনশক্তি ও কর্মসংস্থান ব্যুরোর তথ্যে জানা গেছে, পৃথিবীর ১৬২টি দেশে ১ কোটি ২০ লাখ বাংলাদেশি প্রবাসী রয়েছে। প্রবাসীর বেলায় দেশের অন্যান্য জেলার মধ্যে চাঁদপুরের অবস্থান ৬ষ্ঠ ।\n\nচাঁদপুরের জনশক্তি ও কর্মসংস্থান কার্যালয় সূত্র মতে,মধ্যপ্রাচ্যসহ পৃথিবীর বিভিন্ন দেশে চাঁদপুরের বৈধ ৩ লাখ ৬৫ হাজার শ্রমজীবী নিজ নিজ কর্মস্থল থেকে তাদের নিকটতম স্বজনদের কাছে ব্যাংক ও অন্যান্য এজেন্সির মাধ্যমে র‌্যামিটেন্স প্রেরণ করেন। অবৈধ বা বিকাশ বা অন্যান্যভাবে রয়েছে আরো অসংখ্য র‌্যামিটেন্স অর্জন যার কোনো পরিসংখ্যান জানা সম্ভব হয়নি।\n\nবাংলাদেশের সবচেয়ে বড় শ্রম বাজার সৌদি আরব। এর পরের স্থান হলোকুয়েত,কাতার,\n\nবাহরাইন,লেবানন,জর্ডান ও লিবিয়া। নদীমাতৃক চাঁদপুরের জন্য এটি একটি বিশাল প্রাপ্তি মনে করছেন সংশ্লিষ্টরা। তবে চাঁদপুরের প্রবাসীদের বেশিরভাগই মধ্যপ্রাচ্য তথা আরব দেশগুলোতে শ্রম ব্যয় করছেন। মালয়েশিয়া, ইতালি, ফ্রান্স, সিংগাপুর, জাপান,দক্ষিণ কোরিয়াসহ অনেক বিশ্বের বিভিন্ন দেশে চাঁদপুরের প্রবাসী কর্মজীবী রয়েছে। তাঁরাই এসব রেমিট্যান্স পাঠাচ্ছেন।\n\nচাঁদপুরের প্রবাসীরা প্রতি মাসে বিভিন্ন অর্থলগ্নী আন্তর্জাতিক ও বাংলাদেশ ব্যাংকের অনুমোদিত এজেন্সির মাধ্যমে এসব র‌্যামিটেন্স প্রেরণ করে থাকে । কোনো কোনো ব্যাংক কেবলমাত্র গোপন একটি পিন নাম্বারের মাধ্যমে অর্থ লেনদেন করছেন। অনেক প্রবাসী গ্রাহক তাদের ব্যক্তিগত হিসাবেও অর্থ প্রেরণ করেন।\n\nএদিকে চাঁদপুরের উত্তরা,ফার্মাস,মার্কেন্টাইল, প্রাইম,ডাচ-বাংলা,সিটি,ন্যাশানাল,ইউনাইটেড কমার্শিয়াল,ট্রাস্ট প্রভৃতি ব্যাংকগুলো প্রবাসীদের প্রেরিত অর্থ লেনদেন করলেও চাঁদপুরে এসব ব্যাংকের নিয়ন্ত্রণকারী বিভাগীয় অফিস কুমিল্লা থাকায় এবং বিকাশ লেন-দেন তথ্য দিতে অপারগতা প্রকাশ করায় এ প্রতিবেদনে তা’ উল্লেখ করা সম্ভব হয়নি বলে চাঁদপুর টাইমসের এ প্রতিবেদনে যুক্ত হয়নি।\n\nপ্রবাসীদের পাঠানো বৈদেশিক রেমিট্যান্স দেশের রিজার্ভ বাড়ছে। কর্মসংস্থান সৃষ্টি ও আর্থ-সামাজিক অবস্থার ব্যাপক উন্নয়ন হচ্ছে। কোনো কোনো ব্যাংকের প্রতিটি বৈদেশিক রেমিট্যান্স ডেস্ক ও হেলপ ডেস্ক আলাদাভাবে সেবা প্রদানের জন্যে খোলা হয়েছে। ব্যাংক শাখা এ ক্ষেত্রে সব্বোর্চ সেবা প্রদানে বদ্ধপরিকর ।\n\nপ্রবাসীরা টাকা প্রেরণের কয়েক মিনিটের মধ্যেই ব্যাংক তার গ্রাহককে কাংখিত অংকের টাকা প্রদান করতে সক্ষম। বাংলাদেশ ব্যাংকের অনুমোদিত বিভিন্ন অর্থলগ্নি এজেন্সির মাধ্যমে বাংলাদেশি প্রবাসীরা তাদের নিজ নিজ কর্মস্থল থেকে ওই অর্থ প্রেরণ করেন।\n\nআবদুল গনি,\n\nচাঁদপুর টাইমস , ১০ সেপ্টেম্বর ২০২২",
    "সামাজিক মাধ্যমে পোস্টের কারণে সৌদি নারীর ৪৫ বছরের কারাদণ্ড": "সৌদি কর্তৃপক্ষের কাছ থেকেও এ বিষয়ে তাৎক্ষণিক কোনো মন্তব্য পাওয়া যায়নি।\n\nনুরাহ সম্পর্কে খুব বেশি কিছু জানা যায়নি। তাঁকে ২০২১ সালের জুলাইয়ে গ্রেপ্তার করা হয়। তিনি দেশটির বিশেষায়িত ফৌজদারি আদালতে দোষী সাব্যস্ত হন। চলতি মাসে আপিলে তাঁর গুরুদণ্ড হয়।\n\nডিএডব্লিউএনের উপসাগরীয় অঞ্চলের গবেষণা পরিচালক আবদুল্লাহ আলাউদ বলেন, চলতি মাসেই সৌদিতে সালমা আল-শেহাব নামের এক নারীর ৩৪ বছরের কারাদণ্ড হয়। এ ঘটনার কয়েক সপ্তাহের ব্যবধানে নুরাহর ৪৫ বছরের কারাদণ্ড হলো।\n\nসৌদি আরবে সমালোচকদের বিরুদ্ধে কর্তৃপক্ষের দমনপীড়নের অভিযোগ আছে।",
    "সংক্ষিপ্ত বিশ্বসংবাদ": "ছেলেধরা সন্দেহে\n\nভারতের মহারাষ্ট্রে ছেলেধরা সন্দেহে চার জন সাধুকে মারধরের অভিযোগ উঠেছে। মঙ্গলবার রাজ্যের সাংলি জেলার লাভানা গ্রামে এই ঘটনা ঘটে। ঘটনার ভিডিওতে দেখা গেছে, একটি মুদি দোকানের বাইরে লাঠি হাতে বেশ কয়েকজন স্থানীয় মানুষ ওই সাধুদের মারধর করছেন। পুলিশ জানিয়েছে, তারা এই বিষয়ে কোনও অভিযোগ পাননি। সাংলির পুলিশ সুপার দীক্ষিত গেদাম বলেন, ‘আমরা কোনও অভিযোগ পাইনি। তবে ভাইরাল ভিডিওগুলো খতিয়ে দেখে সত্যতা যাচাই করা হচ্ছে। এএনআই।\n\n\n\nসিসি কাতারে\n\n২০১৭ সালে সউদী জোটের কাতারবিরোধী অবরোধের পর প্রথমবারের মতো দেশটিতে সফরে গেলেন মিসরের প্রেসিডেন্ট আবদেল ফাত্তাহ আল সিসি। দুই দিনের সফরের মঙ্গলবার দেশটিতে পৌঁছান তিনি। পারস্পরিক সম্পর্ক জোরদারে দুই দেশের উদ্যোগের মধ্যেই এ সফরে যান জেনারেল সিসি। কাতারি বিমানবন্দরে অবতরণের পর দেশটির আমির শেখ তামিম বিন হামাদ আল থানির সঙ্গে সাক্ষাৎ করেন তিনি। সফরে দ্বিপাক্ষিক সম্পর্কের কিভাবে আরও উন্নয়ন ঘটানো যেতে পারে সে ব্যাপারে দুই দেশের মধ্যে আলোচনা হতে পারে। রয়টার্স।\n\n\n\nতুরস্ক উপক‚লে\n\nতুরস্কের দক্ষিণ-পশ্চিমাঞ্চলে অভিবাসন প্রত্যাশীদের বহনকারী একটি নৌকা ডুবে শিশুসহ অন্তত ছয় জনের মৃত্যু হয়েছে। মঙ্গলবার তুরস্কের কোস্টগার্ড জানিয়েছে, নৌকাটি লেবানন থেকে অভিবাসন প্রত্যাশীদের নিয়ে ইতালির পথে রওনা হয়েছিল। এক বিবৃতিতে তারা জানায়, মঙ্গলবার চারটি লাইফ বোট থেকে মোট ৭৩ জন অভিবাসন প্রত্যাশীকে উদ্ধার করা হয়েছে, আরও পাঁচ জন নিখোঁজ রয়েছে আর তাদের খোঁজে দুটি নৌকা ও একটি হেলিকপ্টার যোগে উদ্ধার অভিযান চালানো হচ্ছে। এক নারী, তিন শিশু ও দুটি ছোট বাচ্চা মারা গেছে বলে বিবৃতিতে বলা হয়েছে। রয়টার্স।\n\n\n\nপাঞ্জশিরে নিহত ৪০\n\nআফগানিস্তানের উত্তরাঞ্চলীয় পাঞ্জশির প্রদেশে বিদ্রোহী বাহিনীর ৪০ সদস্য নিহত হয়েছে বলে জানিয়েছে তালেবান। এদের মধ্যে চারজন কমান্ডারও রয়েছে। ২০২১ সালের সেপ্টেম্বরে ওই প্রদেশে জয়ী হওয়ার দাবি করে তালেবান। তার কয়েক সপ্তাহ আগেই রাজধানী কাবুল দখলের মাধ্যমে পুরো দেশের নিয়ন্ত্রণ নেয় তারা। এর আগে বিদ্রোহী গোষ্ঠীগুলো দাবি করেছিল যে, তারা ওই অঞ্চলে অভিযান চালাচ্ছে এবং তালেবানের সঙ্গে সংঘর্ষ চলছে। অপরদিকে বড় ধরনের লড়াইয়ের বিষয়টি অস্বীকার করেছিল তালেবান। তারা পুরো দেশ নিয়ন্ত্রণের দাবি করে আসছে। কিন্তু এখন পরিস্থিতি নিজেদের নিয়ন্ত্রণে রয়েছে বলে দাবি করছে তালেবান। রয়টার্স।\n\n\n\nখায়েশ\n\nইসরাইলের সাবেক প্রধানমন্ত্রী বেনিয়ামিন নেতানিয়াহু বলেছেন, আমি পুনরায় ইসরাইলের প্রধানমন্ত্রী নির্বাচিত হলে ইউক্রেন যুদ্ধ বন্ধে কার্যকর পদক্ষেপ নেব। ইউক্রেনের প্রধান রাব্বি (ইহুদি ধর্মযাজক) রিউভেন আসমানের সঙ্গে এক ভিডিও কনফারেন্সে আলোচনার সময় এ কথা বলেন। এক সপ্তাহ আগে তিনি ইউক্রেনের এই প্রধান রাব্বির সঙ্গে দেশটিতে সফরে গিয়ে সাক্ষাৎ করেন। ইসরাইলের লিকুদ পার্টির চেয়ারম্যান নেতানিয়াহু বলেন, আসন্ন সংসদ নির্বাচনে তিনি প্রধানমন্ত্রী পদে জয়ী হতে পারলে ইউক্রেন-রাশিয়া যুদ্ধ বন্ধ করে দেবেন। আনাদোলু।\n\n\n\nজর্ডানে নিহত ৫\n\nজর্ডানের রাজধানী আম্মানে মঙ্গলবার চারতলা একটি আবাসিক ভবনধসে পাঁচজন নিহত এবং সাতজন আহত হয়েছেন। প্রত্যক্ষদর্শী ও স্থানীয় গণমাধ্যমগুলো জানিয়েছে, ভবনের নিচে আটকা পড়েছেন অনেক মানুষ। আম্মানের জাবাল আল-ইউবদেহ এলাকায় ওই ভবনধসের ঘটনা ঘটে বলে দেশটির জননিরাপত্তা বিভাগ জানিয়েছে। জর্ডানের প্রধানমন্ত্রী বিশের আল-খাসনেহ এবং সরকারের ঊধ্বতন কর্মকর্তারা ঘটনাস্থল পরিদর্শন করেছেন। আনাদোলু।\n\n\n\nআস্তানায় ফিরছে\n\nআগের নামে ফিরে যাচ্ছে কাজাখস্তানের রাজধানী। মাত্র তিন বছরের ব্যবধানে দেশটির রাজধানীর নতুন নামকরণ হচ্ছে। ‘নুরসুলতান’ বদলে আস্তানা নামেই বিশ্ববাসীর কাছে পরিচিতি পাবে। স¤প্রতি এ সংক্রান্ত একটি প্রস্তাবের সমর্থন জানিয়েছেন কাজাখস্তানের প্রেসিডেন্ট কাসিম জোমার্ত তোকায়েভ। খবরে বলা হয়, ২০১৯ সালে প্রেসিডেন্ট নুরসুলতান নাজারবায়েভের পদত্যাগের পর তার প্রতি সম্মান রেখে প্রেসিডেন্ট কাসিম জোমার্ত তোকায়েভের বেশ কিছু কার্যক্রমের মধ্যে একটি ছিল কাজাখস্তানের রাজধানী আস্তানার পরিবর্তে নুরসুলতান করা। ডেইলি সাবাহ।"
}