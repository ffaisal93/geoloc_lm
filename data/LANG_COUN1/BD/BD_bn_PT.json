{
    "স্পেনকে হারিয়েই ফাইনালসে যেতে চান পর্তুগাল কোচ": "‘এ’ লিগের দুই নম্বর গ্রুপে পাঁচ ম্যাচে তিন জয় ও এক ড্রয়ে ১০ পয়েন্ট নিয়ে শীর্ষে আছে প্রথম আসরের চ্যাম্পিয়ন পর্তুগাল। ৮ পয়েন্ট নিয়ে স্পেন আছে দুই নম্বর স্থানে। শেষ হয়ে গেছে পরের দুটি স্থানে থাকা সুইজারল্যান্ড ও চেক রিপাবলিকের ফাইনালসের আশা।\n\nআগামী মঙ্গলবার স্পেন ও পর্তুগালের ম্যাচটা তাই হয়ে গেছে ভীষণ গুরুত্বপূর্ণ। পয়েন্টে এগিয়ে থাকায় কিছুটা সুবিধাজনক অবস্থানে আছে পর্তুগাল। তবে এটাকে মোটেও বড় করে দেখছেন না সান্তোস। ম্যাচের আগের দিন সোমবার সংবাদ সম্মেলনে তিনি বললেন, ইতিবাচক ফলাফলের জন্যই খেলবেন তারা।",
    "চেক রিপাবলিককে উড়িয়ে শীর্ষে পর্তুগাল": "পাঁচ ম্যাচে তিন জয় ও এক ড্রয়ে ১০ পয়েন্ট নিয়ে ‘এ’ লিগের দুই নম্বর গ্রুপের শীর্ষে উঠেছে পর্তুগিজরা। গ্রুপের অন্য ম্যাচে সুইজারল্যান্ডের বিপক্ষে ২-১ গোলে হারা স্পেন ৮ পয়েন্ট নিয়ে আছে দুইয়ে।\n\nরোনালদোর হাত ধরে ম্যাচের শুরুটা দারুণ হতে পারত পর্তুগালের। তবে ষষ্ঠ মিনিটে ডান দিক থেকে ব্রুনো ফের্নান্দেসের ডি-বক্সে বাড়ানো বলে প্রতিপক্ষের চ্যালেঞ্জের মুখে শটই নিতে পারেননি তিনি।\n\nআট মিনিট পর তার ম্যাচ শেষ হতে বসেছিল। সতীর্থের উঁচু করে বাড়ানো বলে হেড করতে লাফিয়ে ওঠেন রোনালদো, একই সময়ে এগিয়ে এসে পাঞ্চ করতে যান গোলরক্ষক। তার হাতে পর্তুগাল অধিনায়ক নাকে প্রচণ্ড আঘাত পান, নাক দিয়ে রক্ত পড়তে দেখা যায়। তবে কিছুক্ষণ চিকিৎসা নেওয়ার পর ফের খেলা শুরু করেন তিনি।",
    "বিশ্বকাপে সৌরভ ছড়ানোর ইঙ্গিত পর্তুগালের": "নবেম্বর-ডিসেম্বরে এশিয়ার দেশ কাতারে বসতে যাচ্ছে বিশ্ব ক্রীড়াঙ্গনের সবচেয়ে জনপ্রিয় ও আকাক্সিক্ষত আসর বিশ্বকাপ ফুটবল। এই মুহূর্তে বিশ্বকাপের টিকেট পাওয়া দলগুলো নিজেদের ঝালিয়ে নিতে ব্যস্ত। উয়েফা নেশন্স কাপেও ইউরোপের জায়ান্টরা বিশ্বকাপের প্রস্তুতি হিসেবে নিয়েছে। সেখানে দুর্দান্ত পারফর্মেন্স প্রদর্শন করে বিশ্বকাপে সৌরভ ছড়ানোর ইঙ্গিত দিচ্ছে সুপারস্টার ক্রিশ্চিয়ানো রোনাল্ডোর দল পর্তুগাল। শনিবার রাতে ‘এ-২’ গ্রুপের ম্যাচে স্বাগতিক চেক প্রজাতন্ত্রকে ৪-০ গোলে উড়িয়ে দিয়েছে নেশন্স লীগের প্রথম আসরের চ্যাম্পিয়ন পর্তুগাল। ইউরোপের ব্রাজিল খ্যাত দলটির হয়ে জোড়া গোল করেন দিয়াগো ডালোট। বাকি গোল দুটি করেন ব্রুনো ফার্নান্দেজ ও দিয়াগো জোটা। এই ম্যাচের শুরুর দিকে চেক গোলরক্ষক টমাস ভাক্লিকের সঙ্গে সংঘর্ষে নাকে আঘাত পান পর্তুগীজ অধিনায়ক রোনাল্ডো। এরপর তার নাক দিয়ে রক্ত ঝরতে দেখা যায়। এরপরও সি আর সেভেন পুরো ৯০ মিনিট ম্যাচটি খেলেন। গ্রুপের আরেক ম্যাচে ঘরের মাঠে সফরকারী সুইজারল্যান্ডের কাছে ২-১ গোলে হেরে গেছে স্বাগতিক স্পেন। স্পেনের জারাগোজায় অনুষ্ঠিত ম্যাচে ২১ মিনিটে ম্যানুয়েল আকাঞ্জির গোলে এগিয়ে যায় সুইসরা। বিরতির পর ৫৫ মিনিটে জর্ডি আলবার গোলে সমতা ফেরায় স্প্যানিশরা। কিন্তু তিন মিনিট পরই আরেকটি কর্নার থেকে ব্রিল এমবোলো গোল করে সুইজারল্যান্ডের জয় নিশ্চিত করেন।\n\nএর ফলে সর্বশেষ চার বছরের মধ্যে নিজেদের মাঠে প্রথম হারের তেতো স্বাদ পেয়েছে স্প্যানিশরা। আর সুইজারল্যান্ডের বিরুদ্ধে ১৯ বারের দেখায় এটি দ্বিতীয় হার স্পেনের। প্রথম হার ছিল ২০১০ বিশ্বকাপে তাদের প্রথম ম্যাচে। মজার বিষয় হচ্ছে, দক্ষিণ আফ্রিকায় অনুষ্ঠিত সেই বিশ্বকাপে শেষ পর্যন্ত নিজেদের ইতিহাসের প্রথম বিশ্বকাপ জিতেছিল স্পেন। বর্তমানে ‘এ-২’ গ্রুপে পাঁচ ম্যাচ খেলে ১০ পয়েন্ট নিয়ে সবার ওপরে অবস্থান করছে পর্তুগাল। দুইয়ে থাকা স্পেনের পয়েন্ট ৮। গ্রুপের শীর্ষে থেকে চার দলের ফাইনাল রাউন্ডে খেলতে হলে এখন শেষ ম্যাচে পর্তুগীজদের হারানোর বিকল্প নেই স্প্যানিশদের জন্য। কাজটি মোটেও সহজ নয়। আরও কঠিন হবে ভেন্যুর কারণে। কেননা আগামী বুধবার ম্যাচটি হবে পর্তুগালের মাঠে। ম্যাচে রোনাল্ডোর দল হার এড়ালেই শিরোপা নির্ধারণী রাউন্ডে খেলার সুযোগ পাবে।\n\nবিশ্বকাপের আগে পর্তুগাল দলে একের পর এক বেরিয়ে আসছে বিকল্প খেলোয়াড়। দিয়াগো ডালোট এর মধ্যে অন্যতম। আগামীর এই তারকা চেকদের বিরুদ্ধে দুই গোল করে নিজেকে প্রমাণ করেছেন। পর্তুগাল জাতীয় দলের হয়ে এই প্রথমবার গোলের দেখা পেয়েছেন তিনি। ম্যাচের ৩৩ মিনিটে রাফায়েল লিয়াওর এ্যাসিস্টে এই রাইট-ব্যাক নিজেকে সেন্টার ফরোয়ার্ড পজিশনে নিয়ে গিয়ে গোল আদায় করে নেন। এর পরপরই ব্যবধান দ্বিগুণ করার সুযোগ হাতছাড়া করেন রোনাল্ডো। প্রথমার্ধের যোগ করা সময়ে (৪৫+২) ফার্নান্দেজ ব্যবধান দ্বিগুণ করেন।\n\nইনজুরি টাইমের ষষ্ঠ মিনিটে রোনাল্ডোর হ্যান্ডবলে পেনাল্টি আদায় করে নেয় চেক প্রজাতন্ত্র। কিন্তু প্যাট্রিক শিকের স্পট কিক বারের ওপর দিয়ে গেলে হতাশ হতে হয় স্বাগতিকদের। বিরতির পর ৫২ মিনিটে ডালোটের দুর্দান্ত কার্লিং শটে পর্তুগাল ৩-০ গোলের লিড পায়। ৮২ মিনিটে কর্নার থেকে অনেকটাই ফাঁকায় দাঁড়ানো জোটা হেডে পর্তুগালের হয়ে চার নম্বর গোল করেন। ম্যাচ শেষে জোড়া গোল করা ডালোট বলেন, ফলাফলই সব কিছু বলে দিচ্ছে।\n\nআমরা একটি দুর্দান্ত ম্যাচ খেলেছি। এই জয় আমাদের প্রাপ্য ছিল। দেশের হয়ে কিছু করতে পারার অনুভূতিই ভিন্ন।\n\nসুইজারল্যান্ডের বিরুদ্ধে বল দখলের লড়াইয়ে যথারীতি এগিয়ে ছিল স্পেন। ম্যাচের ৭০ শতাংশ সময় বল ছিল তাদের পায়েই। কিন্তু খেলায় ছিল না খুব একটা ধার। খুব বেশি হয়নি কার্যকর আক্রমণ। ছিল না গতি ও সাঁড়াশি আক্রমণ। দেখা যায়নি খুব একটা সৃষ্টিশীলতাও। তরুণ দুই মিডফিল্ডার গাভি ও পেড্রি ছিলেন নিষ্প্রভ। সবমিলিয়ে বড় পরীক্ষায় পড়তে হয়নি সুইস ডিফেন্সকে। এ কারণেই অস্বস্তির হার নিয়ে মাঠ ছাড়তে হয়েছে স্প্যানিশদের। ম্যাচ শেষে দলটির কোচ লুইস এনরিকে বলেন, আমরা ছিলাম দিশাহীন; ভীষণ এলোমেলো। এই দলকে কোচিং করানোর শুরুর পর থেকে এতটা বাজে খেলতে দেখেছি বলে মনে পড়ে না। দ্রুতই এসব শুধরে নিতে হবে আমাদের। কারণ সামনে প্রতিপক্ষ পর্তুগাল। সেখানে গিয়ে আমাদের জিততেই হবে। বিকল্প কিছুই নেই।",
    "Portugal Health Minister Resign: মৃত্যু গর্ভবতী ভারতীয় মহিলা পর্যটকের, পদত্যাগ পর্তুগালের স্বাস্থ্যমন্ত্রীর": "\n\nনয়াদিল্লি: ভারতীয় পর্যটকের মৃত্যুর জের। পদত্যাগ করতে হল পর্তুগালের স্বাস্থ্যমন্ত্রী (Health Minister of Portugal) মার্তা তেমিদো-কে (Marta Temido)। মঙ্গলবার, পর্তুগালে এক ভারতীয় মহিলা পর্যটক (Indian Tourist) মারা যান। তিনি গর্ভবতী ছিলেন। সংবাদ সংস্থার খবর অনুসারে। সেদেশে প্রসূতি বিভাগে তাঁকে ভর্তি নিতে চাওয়া হয়নি। তারপরেই মারা যায় ওই ভারতীয় পর্যটক। এক হাসপাতাল থেকে অন্য হাসপাতালে নিয়ে যাওয়ার সময় তাঁর হার্ট অ্যাটাক হয় বলে সংবাদ সংস্থা সূত্রের খবর।\n\n\n\nকী ঘটেছিল:\n\nস্থানীয় সংবাদ মাধ্যমের খবর অনুসারে, ওই মহিলা গর্ভবতী ছিলেন। শ্বাসকষ্টের সমস্যা হচ্ছিল। সেই অবস্থায় তাঁকে সান্তা মারিয়া হাসপাতালে (Santa Maria Hospital) নিয়ে যাওয়া হয়। এই হাসপাতাল পর্তুগালের অন্যতম বড় চিকিৎসা পরিষেবা কেন্দ্র। সেখানে তাঁকে সাময়িক স্থিতাবস্থায় আনা হয়। কিন্তু নিওনাটাল বিভাগের কোনও শয্যা ছিল না। সেই কারণে তাঁকে সাও ফান্সিসকো জেভিয়ার (Sao Francisco Xavier) হাসপাতালে স্থানান্তরিত করার সিদ্ধান্ত নেওয়া হয়। তার মাঝেই আচমকা হার্ট অ্যাটাকে মৃত্যু হয় ওই মহিলার। তার মাঝেই সি-সেকশন (C-Section) হয় ওই মহিলার, তাঁর সন্তান নিওনেটাল কেয়ার ইউনিটে ভর্তি করা হয়েছে। সেই সন্তান আপাতত সুস্থ রয়েছে বলেই জানা গিয়েছে।\n\nকোন সিদ্ধান্তে তরজা:\n\nগরমের ছুটির সময় ডাক্তার কম থাকায় বেশ কিছু সিদ্ধান্ত নিয়েছিল পর্তুগাল প্রশাসন (Portuguese government)। বেশ কিছু আপৎকালীন প্রসূতি বিভাগ বন্ধ করার সিদ্ধান্ত নেওয়া হয়েছিল। এই সিদ্ধান্ত নিয়ে ক্ষোভের সঞ্চারও হয়েছিল সেদেশে। তীব্র বিরোধিতা করেছিল পর্তুগালের (Portugal) বিরোধী রাজনৈতিক দলগুলি। তাঁদের দাবি ছিল, এই সিদ্ধান্তের ফলে কোনও গর্ভবতী মহিলাকে বাধ্য হয়ে দূরের কোনও হাসপাতালে যেতে হবে, তাতে বিপদে পড়তে পারেন গর্ভবতী এবং তাঁর সন্তান। ভারতীয় মহিলা পর্যটকের ক্ষেত্রেও প্রায় একই ঘটনা ঘটেছে। শয্যা না পেয়ে অন্য একটি হাসপাতালে নিয়ে যাওয়ার মাঝেই হার্ট অ্যাটাক হয় তাঁর।\n\nতেমিদোর পদত্যাগপত্র গ্রহণ করেছেন পর্তুগালের প্রধানমন্ত্রী অ্যান্তোনিও কোস্টা (Antonio Costa)। ২০১৮ সাল থেকে ওই পদের দায়িত্ব সামলেছেন তেমিদো। পর্যটক মৃত্যুর ঘটনায় তদন্ত শুরু করেছে সেদেশের প্রশাসন। কোভিডের সময় সেদেশের টিকাকরণের কাজে তাঁর ভূমিকার জন্য প্রশংসিত হয়েছিলেন মার্তা তেমিদো।\n\nআরও পড়ুন: আপনার ফোন কি জিও, এয়ারটেলের ৫জি পরিষেবা সাপোর্ট করবে ? এই সহজ কৌশলে পেয়ে যান উত্তর",
    "পর্তুগাল ছাত্রলীগের পূর্ণাঙ্গ কমিটি ঘোষণা": "বাংলাদেশ ছাত্রলীগের পর্তুগাল শাখার পূর্ণাঙ্গ কমিটি ঘোষণা করা হয়েছে। এতে সভাপতি হিসেবে জাহিদ হাসান সোহাগ ও সাধারণ সম্পাদক হিসেবে শাহীন দর্জীর নাম বহাল রয়েছে।\n\nসোমবার (১৯ সেপ্টেম্বর) রাতে ছাত্রলীগের কেন্দ্রীয় কমিটির সভাপতি আল নাহিয়ান খান জয় ও সাধারণ সম্পাদক লেখক ভট্টাচার্যের সই করা এক বিজ্ঞপ্তিতে পর্তুগাল ছাত্রলীগের এ পূর্ণাঙ্গ কমিটি ঘোষণা করা হয়।\n\nএতে সহ-সভাপতি পদ পেয়েছেন মো. মোস্তাকিম রহমান আমিন, নোমান হোসেন, পাপলু আহমেদ, জিয়াউদ্দিন ( শাকিল) , নাজমুল হাসান রিমন, মৌসুম আরিফ, দ্বীন ইসলাম রাজন, খায়রুল ইসলাম জুবেল, খায়রুল কবির (শিমুল), জামাল আহমেদ, আরমান হোসেন, কামরুল ইসলাম লিজু, আরিফ মজুমদার, কামরুল ইসলাম দিদার, আব্দুল গনি সোয়েব, আকন্দ পলাশ, রঞ্জু আহমেদ, সাদ্দাম খান ও আহমেদ রুবেল।\n\nযুগ্ম সাধারণ সম্পাদকের পদ পেয়েছেন রাফি আদনান আকাশ, মোহাম্মদ নুরুদ্দীন ইসলাম, সাদনান রহমান, হোসাইন বিন জাফর, মোহাম্মেদ অরণ্য, মো. ওয়াদুদ ভূঁইয়া, তুমান মাঝি, মো. সালাউদ্দিন।\n\nসংগঠনিক সম্পাদকের পদ পেয়েছেন মোহাম্মদ সোহেল রানা, ওমর ফারুক মানিক, ইফতেকার আহমেদ চৌধুরী রাহী, তারেক আফসার, মো. জাহিদুল ইসলাম, মাজহারুল ইসলাম। প্রচার সম্পাদক নাঈম খান, উপ-প্রচার সম্পাদক এনামুল হাসান। দপ্তর সম্পাদক রাধা কান্ত বিশ্বাস, উপ-দপ্তর সম্পাদক রুবেল হোসাইন। গ্রন্থনা ও প্রকাশনা সম্পাদক রুবেল কাজী, উপ-গ্রন্থনা ও প্রকাশনা সম্পাদক একরাম হোসাইন। অর্থ বিষয়ক সম্পাদক গিয়াস উদ্দিন হৃদয়, উপ-অর্থ বিষয়ক সম্পাদক মাহি আহমেদ।\n\nআইন সম্পাদক আরিফ খান, উপ-আইন সম্পাদক নাঈম রেজা। পরিবেশ বিষয়ক সম্পাদক রাজদ্বীপ সাহা শান্ত, উপ-পরিবেশ বিষয়ক সম্পাদক লিমন শেখ। সংস্কৃতি বিষয়ক সম্পাদক আবু হোজাইফা তপু, উপ-সংস্কৃতি বিষয়ক সম্পাদক এম এ আবিদ। সমাজসেবা বিষয়ক সম্পাদক ইব্রাহীম খলিল, উপ সমাজসেবা বিষয়ক সম্পাদক মো.খায়রুল কবির সরকার। আপ্যায়ন বিষয়ক সম্পাদক বাবলু রহমান, উপ-আপ্যায়ন বিষয়ক সম্পাদক সামিউল আল রশিদ। ক্রীড়া বিষয়ক সম্পাদক মামুন আহমেদ, উপ-ক্রীড়া বিষয়ক সম্পাদক সাহাব উদ্দিন। ধর্ম বিষয়ক সম্পাদক সোহেল রানা, উপ-ধর্ম বিষয়ক সম্পাদক আল মামুন।\n\nসহ সম্পাদকের পদ পেয়েছেন মো.আরিফুজ্জামান, মো.জিয়াউর রহমান, একরাম হোসাইন, বাবুল রহমান চৌধুরী। এছাড়া সদস্য হিসেবে আছেন নাঈম আহমেদ শেখ, মো. মহি আহমেদ, সজিব মিয়া, রাজ আহমেদ।\n\nএর আগে ২০২০ সালের ১৫ ডিসেম্বর জাহিদ হাসান সোহাগকে সভাপতি ও শাহীন দর্জীকে সাধারণ সম্পাদক ঘোষণা করে পর্তুগাল ছাত্রলীগের কমিটি দেয় কেন্দ্রীয় ছাত্রলীগ। গতকাল পূর্নাঙ্গ কমিটি ঘোষণা করা হলো।\n\nপর্তুগাল ছাত্রলীগের সভাপতি জাহিদ হাসান সোহাগ বলেন, দেশের বাইরের নতুন প্রজন্মের মধ্যে বঙ্গবন্ধুর আদর্শকে ছড়িয়ে দিতে পর্তুগাল ছাত্রলীগ কাজ করবে। বিদেশের মাটিতে আমাদের ছাত্রলীগের অভিভাবক প্রধানমন্ত্রী শেখ হাসিনার উন্নয়ন কর্মকাণ্ডকে তুলে ধরবো। এছাড়া দেশ ও বিদেশে বিভিন্ন সামজিক ও সহায়তামূলক কার্যক্রমের মাধ্যমে মানুষের পাশে দাঁড়ানোর চেষ্টা করবো।\n\nনাহিদ হাসান/জেএস/জেআইএম",
    "পর্তুগালে কম আয়ের প্রত্যেকে পাবেন প্রণোদনা": "",
    "পর্তুগালের সর্বোচ্চ গোলদাতার পুরস্কারে সম্মানিত হলেন ক্রিশ্চিয়ানো রোনাল্ডো": "।। প্রথম কলকাতা ।।\n\nপর্তুগালের হয়ে অতুলনীয় পারফরম্যান্সের জন্য ২০২২ গালা কুইনাস ডি ওরোতে সেরা স্কোরার পুরস্কার জিতলেন ম্যানচেস্টার ইউনাইটেড তারকা ক্রিশ্চিয়ানো রোনাল্ডো। ৩৭ বছর বয়সী এই তারকা ফুটবলার পর্তুগালের সর্বকালের সর্বোচ্চ গোল স্কোরার। ১৮৯ ম্যাচে ১১৭ গোল করেছেন সিআরসেভেন। অনুষ্ঠানটির আয়োজক ছিল পর্তুগিজ ফুটবল ফেডারেশন।\n\nরোনাল্ডোর নেতৃত্বে পর্তুগাল ইউরো ২০১৬ চ্যাম্পিয়ন হয় এবং আসন্ন কাতার বিশ্বকাপে জাতীয় দলকে নেতৃত্ব দিতে প্রস্তুত। পর্তুগিজ সুপারস্টার এদিন বলেন, “আমি যে দেশের জন্য ভালোবাসি তার জন্য সেরা জাতীয় গোলদাতার পুরস্কার জিততে পেরে গর্বিত!” ইনস্টাগ্রামে পোস্ট করা একটি বার্তায় রোনাল্ডো বলেছেন, “আমার সমস্ত সতীর্থ, কোচ, আমার পরিবার, বন্ধুবান্ধব এবং আমার সমস্ত ভক্তদেরকে আবারও ধন্যবাদ যারা আমাকে এই দুর্দান্ত অর্জনে সহায়তা করেছেন! একসঙ্গে আমরা সম্ভাব্য সব রেকর্ড ভাঙতে থাকব! আপনাকে ধন্যবাদ।”\n\nঅভিজ্ঞ এই তারকা তার ক্যারিয়ার জুড়ে যে সমর্থন পেয়েছেন তার জন্য ধন্যবাদ জানিয়েছেন। একটি বক্তৃতাতে তিনি বলেন, “এই বিশালতার পুরস্কার পেয়ে আমি গর্বিত। আমি কখনো ভাবিনি যে, একদিন আমি এটা অর্জন করতে পারব।” “আমি সবাইকে ধন্যবাদ জানাই যারা আমার ক্যারিয়ারে গুরুত্বপূর্ণ ছিল। এটি একটি দীর্ঘ পথ, কিন্তু আমি বলতে চাই যে আমার রাস্তা এখনও শেষ হয়নি।”",
    "‘আমার যাত্রার এখনই শেষ নয়’": "বয়স পেরিয়ে গেছে ৩৭। যার ছাপ পড়তে শুরু করেছে ক্রিস্তিয়ানো রোনালদোর পারফরম্যান্সে। ক্লাব ম্যানচেস্টার ইউনাইটেডে শুরুর একাদশে জায়গা পেতে করতে হচ্ছে সংগ্রাম। তবে আন্তর্জাতিক ফুটবল থেকে এখনই অবসরের কোনো ভাবনা নেই পর্তুগাল অধিনায়কের। কাতার বিশ্বকাপের পর খেলতে চান ২০২৪ সালের ইউরোপিয়ান চ্যাম্পিয়নশিপেও।\n\nউয়েফা নেশন্স লিগে চেক রিপাবলিক ও স্পেনের বিপক্ষে ম্যাচ খেলতে এখন পর্তুগাল দলের সঙ্গে আছেন রোনালদো। গত বছরের সেপ্টেম্বরে ইরানের আলি দাইয়ের ১০৯ গোলের রেকর্ড ভেঙে আন্তর্জাতিক ফুটবলে সর্বোচ্চ স্কোরার হয়ে যান তিনি। এ উপলক্ষে মঙ্গলবার এক অনুষ্ঠানে তাকে সম্মাননা জানায় পর্তুগিজ ফুটবল ফেডারেশন\n\nসেখানেই রোনালদো বলেন, বিশ্বকাপের পর অবসরের ভাবনা নেই তার। একদিন আন্তর্জাতিক ফুটবলে সর্বোচ্চ গোলদাতা হবেন, কল্পনাও করেননি তিনি।",
    "স্পেন-পর্তুগালে হবে ২০৩০ বিশ্বকাপ, নিশ্চিত উয়েফা সভাপতি": "“আমি নিশ্চিত, ২০৩০ বিশ্বকাপ স্পেন ও পর্তুগালে হবে।…আমরা দেশ দুটিকে সম্ভবপর সব ধরনের সহায়তা করব। ফুটবলের প্রতি তারা আবেগপ্রবণ, ফুটবলকে খুব ভালোবাসে এবং তাদের ভালো অবকাঠামো রয়েছে।”\n\n২০৩০ সালে হবে বিশ্বকাপের শতবর্ষী আসর। এর আয়োজক নির্ধারিত হবে ২০২৪ সালে। তবে চলতি বছর থেকেই স্বাগতিক দেশ নির্বাচনের প্রক্রিয়া শুরু করার কথা ফিফার।\n\n১২ শহরের ১৪ স্টেডিয়ামে ম্যাচ আয়োজনের প্রস্তাব দিয়েছে স্পেন ও পর্তুগাল। যেখানে বেশিরভাগ ভেন্যু স্পেনের, ১১টি। তিনটি ভেন্যু থাকবে পর্তুগালের।\n\n১৯৮২ বিশ্বকাপের আয়োজক ছিল স্পেন। এরপর দীর্ঘ সময় ধরে বৈশ্বিক আসর আয়োজনের সুযোগ পাচ্ছে না দেশটি। পর্তুগালের সঙ্গে যৌথভাবে ২০১৮ সালের বিশ্বকাপ আয়োজন করতে চেয়েছিল তারা। কিন্তু সেবার আসরটি হয় রাশিয়ায়।",
    "Cristiano Ronaldo: আত্মপ্রকাশ নয়া জার্সির, কাতার বিশ্বকাপে দেশের নয়া জার্সিতে রোনাল্ডো (দেখুন ছবি)": "কাতার বিশ্বকাপ শুরুর মাস দুয়েক আগে নতুন জার্সি নিয়ে হাজির পর্তুগাল। আর দেশের নতুন জার্সি গায়ে ঝলমলে দেখাল মহাতারকা ফুটবলার ক্রিশ্চিয়ানো রোনাল্ডোকে। রোনাল্ডো-কেই সবার প্রথমে নয়া জার্সি গা চাপিয়ে সামনে আনল পর্তুগাল। আগামী ২৪ নভেম্বর ঘানার বিরুদ্ধে ম্যাচ দিয়ে বিশ্বকাপ অভিযান শুরু করছে পর্তুগাল। গ্রুপ এইচে পর্তুগালের সঙ্গে আছে ঘানা, উরুগুয়ে, দক্ষিণ আফ্রিকা। আরও পড়ুন-প্রাক্তন দক্ষিণ আফ্রিকান খেলোয়াড় মার্ক বুচার হলেন মুম্বাই ইন্ডিয়ান্সের নতুন কোচ\n\nদেখুন টুইট\n\nCristiano Ronaldo in the new Portugal kit for the World-Cup. 🤩 pic.twitter.com/EAmOuYGk84 — The CR7 Timeline. (@TimelineCR7) September 15, 2022\n\n(টুইটার, ইনস্টাগ্রাম এবং ইউটিউব সহ সোশাল মিডিয়া থেকে আপনার কাছে সর্বশেষতম ব্রেকিং নিউজ, ভাইরাল ট্রেন্ডস এবং ইনফরমেশন নিয়ে আসে SocialLY। উপরের পোস্টটি ব্যবহারকারীর সোশাল মিডিয়া অ্যাকাউন্ট থেকে সরাসরি এম্বেড করা হয়েছে এবং লেটেস্টলি এতে কোনও সংশোধন বা সম্পাদনা করেনি। সোশাল মিডিয়া পোস্টের মতামত এবং তথ্য লেটেস্টলি-র মতামতকে প্রতিফলিত করে না। লেটেস্টলি এর জন্য কোনও দায়বদ্ধতা বা দায় গ্রহণ করে না।)",
    "Skeleton of huge dinosaur unearthed in Portugal dgtl - Anandabazar": "বাড়ির বাগানে মাটি খুঁড়ছিলেন এক ব্যক্তি। একটি বিশেষ গন্ধ নাকে আসতেই মনের কোণে সন্দেহ দানা বাঁধল। খোঁড়াখুঁড়ি বন্ধ করে তড়িঘড়ি জীবাশ্মবিদদের খবর দিলেন তিনি। তার পর সেই বাগানের মাটি খুঁড়তেই বেরিয়ে এল ডাইনোসরের কঙ্কাল। দাবি করা হয়েছে, এটিই বিশ্বের সবচেয়ে বড় ডাইনোসরের কঙ্কাল। এর পর, ওই এলাকায় আগামী দিনে আরও খননকাজ চালানো হবে।\n\nসংবাদ সংস্থা সূত্রে খবর, ২০১৭ সালে পর্তুগালে এক ব্যক্তির বাগানে ওই জীবাশ্মের হদিস পাওয়া যায়। এর পর খননকাজ শুরু হয়। অগস্ট মাসের শুরুতে মধ্য পর্তুগালের পোম্বলের কাছে ওই ব্যক্তির বাড়ির বাগানে খোঁড়াখুঁড়ির পর দৈত্যাকার ডাইনোসরের কঙ্কাল উদ্ধার করেন পর্তুগাল ও স্পেনের বিজ্ঞানীরা।\n\nজীবাশ্মবিদদের মতে, ইউরোপে এর আগে এত বড় ডাইনোসরের কঙ্কাল উদ্ধার হয়নি। জানা গিয়েছে, উদ্ধার হওয়া ডাইনোসরের কঙ্কালটি সরোপড প্রজাতির। ডায়নোসরের যত প্রজাতি রয়েছে, তার মধ্যে সরোপড বৃহত্তম।উদ্ধার হওয়া ডাইনোসরের কঙ্কালটির দৈর্ঘ্য ১২ মিটার। উচ্চতা ২৫ মিটার। প্রায় ১৫ কোটি বছর আগে পৃথিবীর বুকে ঘুরে বেড়াত ওই ডাইনোসর।\n\nসংবাদ সংস্থাকে লিসবন বিশ্ববিদ্যালয়ের বিজ্ঞান বিভাগের অধ্যাপক এলিজাবেথ ম্যালাফাইয়া বলেছেন, ‘‘ইউরোপে এই প্রথম সবচেয়ে বড় ডাইনোসরের কঙ্কাল উদ্ধার করা হল। বিশ্বেও সম্ভবত প্রথম।’’",
    "সেই ফ্রান্সকেই অবনমন থেকে রক্ষা করল ক্রোয়েশিয়া!": "রাশিয়ায় প্রথমবারের মতো বিশ্বকাপ জয়ের দারুণ সুযোগ সামনে এসেছিল ক্রোয়েশিয়ার সামনে। কিন্তু ফরাসিদের বিপক্ষে ফাইনালে পেরে ওঠেনি লুকা মদ্রিচের দল। ৪-২ গোলের ব্যবধানে হেরে রানার্সআপ হয়েই সন্তুষ্ট হতে হয় তাদের। সেই দলটিই আগের দিন বড় লজ্জা থেকে বাঁচিয়েছে ফ্রান্সকে!\n\nরোববার রাতে কোপেনহেগেনের পারকেন স্টেডিয়ামে ফ্রান্সকে ২-০ গোলের ব্যবধানে হারায় ডেনমার্ক। তাতে উয়েফা নেশন্স লিগের দ্বিতীয় স্তরে নামার বড় শঙ্কা ছিল বিশ্বচ্যাম্পিয়নদের। কিন্তু তাদের সে লজ্জা পেতে হয়নি। কারণ অস্ট্রিয়াকে হারায় ক্রোয়েশিয়া। ক্রোয়েটরা হারলে বিশ্বচ্যাম্পিয়নদের কি-না খেলতে হতো দ্বিতীয় স্তরে।\n\nসাম্প্রতিক সময়টা খুব একটা ভালো যাচ্ছে না ফ্রান্সের। বিশেষকরে উয়েফা নেসন্স লিগে। আসরে এবার ছয় ম্যাচের তিনটিতে হেরেছে তারা। যার দুটি আবার ডেনমার্কের বিপক্ষে। এই ডেনমার্ক আসন্ন কাতার বিশ্বকাপে তাদের সঙ্গে একই গ্রুপে পড়েছে। জয় মাত্র একটি ম্যাচে। তাও অবনমন হওয়া অস্ট্রিয়ার বিপক্ষে।\n\nক্রোয়েশিয়ার বিপক্ষে আগের অবনমন এড়ানোর লক্ষ্যে নেমেছিল অস্ট্রিয়া। প্রথমার্ধে সমান তালে লড়াইও করে দলটি। তবে দ্বিতীয়ার্ধে লড়াইটা জমাতে পারেনি। এ অর্ধে দুটি গোল হজম করে শেষ পর্যন্ত ৩-১ গোলের হারের অবনমন নিশ্চিত হয়ে যায় তাদের।\n\nচার দলের লড়াইয়ে ৬ ম্যাচে ৫ পয়েন্ট নিয়ে তাই অল্পের জন্য বেঁচে যায় বিশ্বচ্যাম্পিয়নরা। কারণ ৬ ম্যাচে ৪ পয়েন্ট সংগ্রহ করতে পেরেছিল অস্ট্রিয়া। সমান ম্যাচে সর্বোচ্চ ১৩ পয়েন্ট নিয়ে সেরা চারে উঠে গেছে ক্রোয়েশিয়া। ১২ পয়েন্ট নিয়ে দ্বিতীয় হয় ডেনমার্ক।\n\nঅবশ্য এ ম্যাচে নিজেদের সেরা একাদশ মাঠে নামাতে পারেনি ফ্রান্স। পল পগবা, করিম বেনজেমা, জুলস কুন্দে, উগো লরিসরা ইনজুরিতে পড়ে খেলতে পারেননি। সম্পূর্ণ ফিট ছিলেন না উসমান দেম্বেলেও।\n\nনেশন্স লিগে আগের দিন অনুষ্ঠিত হয় আরও দুটি ম্যাচ। সেখানে নিজ নিজ ম্যাচে জয় পেয়েছে নেদারল্যান্ডস ও পোল্যান্ড। বেলজিয়ামকে ১-০ ব্যবধানে হারিয়েছে ডাচরা। আর ওয়েলসকে একই ব্যবধানে হারায় পোলিশরা।",
    "রক্তঝরা নাক নিয়ে পুরো ম্যাচ খেলে বড় জয় পেলেন রোনালদো": "এবিএন/শংকর রায়/জসিম/পিংকি\n\nচেক প্রজাতন্ত্রের বিপক্ষে ৪-০ গোলের বড় জয় নিয়ে মাঠ ছেড়েছে পর্তুগাল। ম্যাচের পুরো সময় জুড়ে নাক দিয়ে রক্ত ঝরছে রোনালদোর। কোন গোল না পেলেও একটি অ্যাসিস্ট করেছেন তিনি। এ জয়ের মাধ্যমেই টেবিলের শীর্ষে উঠে গেছে পর্তুগাল। শনিবার (২৪ সেপ্টেম্বর) ম্যাচের ছয় মিনিটের মাথায় প্রথম গোল মিস করেন রোনালদো। ম্যানচেস্টার ইউনাইটেডের সতীর্থ ব্রুনোর এগিয়ে দেয়া বলে প্রতিপক্ষের রক্ষণের চ্যালেঞ্জের মুখে শটই নিতে পারেননি তিনি। এর দুই মিনিট পরই ঘটে যায় দুর্ঘটনা, রক্ত ঝরতে থাকে রোনালদোর নাক বেয়ে।সতীর্থের উঁচু করে বাড়িয়ে দেয়া বলে হেড করতে লাফিয়ে ওঠেন রোনালদো। সেই বল ক্লিয়ার করতে লাফ দেন চেক প্রজাতন্ত্রের গোলরক্ষক টমাস ভাসলিক। ঘুষিতে বল দূরে সরিয়ে দেন গোলরক্ষক। কিন্তু তার কনুই গিয়ে লাগে রোনালদোর মুখে। সঙ্গে সঙ্গে নাক ফেটে রক্ত পড়তে থাকে। মনে হচ্ছিল ম্যাচের বাকি সময় আর খেলা হবে না পাঁচবারের ব্যালনজয়ী এ তারকার। কিন্তু না! কিছুক্ষণ চিকিৎসা নিয়ে নাকে ব্যান্ডেজ পেঁচিয়ে পুরো ম্যাচই খেলেন রোনালদো। পুনরায় খেলা শুরুর পর ২৪ মিনিটে আবারও দারুণ এক পাস পাস তিনি। কিন্তু এবারও শট নিতে ব্যর্থ হন। এরপর ম্যাচের ৩৩ মিনিটের মাথায় প্রথম গোল করে দককে এগিয়ে নেয় দালাতো। এরপর ব্রুনো ফার্নান্দেসের গোলে এই ব্যাবধান দিগুণ হয়। ম্যাচের ৫২ মিনিটের মাথায় জোড়া গোল পূর্ণ করেন দালোত। দিয়েগো জোটা ৮২তম চেক রিপাবলিকের কফিনে শেষ পেরেক ঠুকে দেন। শেষ গোলটিতে অ্যাসিস্ট করেন ক্রিটিয়ানো রোনালদো। ৫ ম্যাচে ১০ পয়েন্ট নিয়ে গ্রুপের শীর্ষে পর্তুগাল। সমান ম্যাচে ২ পয়েন্ট কম নিয়ে দ্বিতীয় স্থানে স্পেন। ৬ পয়েন্ট নিয়ে তিনে সুইজারল্যান্ড এবং ৪ পয়েন্ট নিয়ে চতুর্থ স্থানে চেক রিপাবলিক।",
    "২০২৪ ইউরোতেও রাশিয়াকে দেখা যাবে না": "২০২৪ ইউরোর আয়োজক জার্মানি। এই টুর্নামেন্টের বাছাইপর্বের ড্র অনুষ্ঠিত হবে ৯ অক্টোবর। উয়েফা বাছাইপর্বের এই ড্রয়ে বেলারুশকে রাখার সিদ্ধান্ত নিয়েছে। তবে আয়োজক দেশ জার্মানি তাতে খুশি হতে পারেনি। বেলারুশ রাশিয়ার সামরিক মিত্র—এই অভিযোগে জার্মানি সরকারের তরফ থেকে বেলারুশকে নিষিদ্ধ করার অনুরোধ জানানো হয়েছে উয়েফার কাছে। বাছাইপর্বে ৫৩ দলের এই ড্রয়ে নিরাপত্তার কারণে দুই প্রতিবেশী দেশ বেলারুশ ও ইউক্রেনের একই গ্রুপে পড়ার কোনো সম্ভাবনা নেই।",
    "ভয়াবহ চোটের শিকার রোনালদো": "ক্রিস্টিয়ানো রোনালদো। ছবি: সংগৃহীত\n\nadvertisement\n\nউয়েফা নেশন্স লিগে চেক রিপাবলিকের বিপক্ষে পর্তুগালের বড় জয়ের ম্যাচে ভয়াবহ চোটের শিকার হয়েছেন ক্রিস্টিয়ানো রোনালদো। তবে দমে যাননি এই তারকা চিকিৎসা নিয়ে মাঠে ফিরেছেন দ্রুতই।\n\nশনিবার রাতে ‘এ’লিগের দুই নম্বর গ্রুপে প্রাগের ফর্চুনা অ্যারেনায় ৪-০ গোলে জিতেছে পর্তুগাল। দলের হয়ে জোড়া গোল করেন দিয়োগো দালোত। অন্য দুই গোলদাতা ব্রুনো ফের্নান্দেস ও দিয়োগো জটা। গোলের অনেক সুযোগ পেয়েও বঞ্চিত থাকেন ম্যানচেস্টার ইউনাইটেড ফরোয়ার্ড রোনালদো।\n\nadvertisement 3\n\nএদিন খেলার ১৩তম মিনিটে চোট পান রোনালদো। সতীর্থের উঁচু করে বাড়ানো বলে হেড করতে লাফিয়ে ওঠেন তিনি, একই সময়ে এগিয়ে এসে পাঞ্চ করতে যান গোলরক্ষক। তার হাতে পর্তুগাল অধিনায়ক নাকে প্রচণ্ড আঘাত পান, নাক দিয়ে রক্ত পড়তে দেখা যায়। তবে কিছুক্ষণ চিকিৎসা নেওয়ার পর ফের খেলা শুরু করেন তিনি।\n\nadvertisement 4\n\nপাঁচ ম্যাচে তিন জয় ও এক ড্রয়ে ১০ পয়েন্ট নিয়ে গ্রুপের শীর্ষে উঠেছে পর্তুগিজরা। গ্রুপের অন্য ম্যাচে সুইজারল্যান্ডের বিপক্ষে ২-১ গোলে হারা স্পেন ৮ পয়েন্ট নিয়ে আছে দুইয়ে। চার দলের ফাইনালসে ওঠার লক্ষ্যে আগামী মঙ্গলবার স্পেনের মুখোমুখি হবে পর্তুগিজরা। সেদিন ড্র করলেই লক্ষ্য পূরণ হবে রোনালদোদের।",
    "বিশ্বকাপে মেসিদের ভালো সম্ভাবনা দেখছেন বুসকেতস": "যেভাবে দুর্বার গতিতে ছুটছে আর্জেন্টিনা, তাতে কাতার বিশ্বকাপে দলটিকে ঘিরে প্রত্যাশা অনেক বেশি। অনেকেই মনে করছে, বৈশ্বিক আসরে এবার দারুণ কিছু করে দেখাতে পারে সাবেক বিশ্ব চ্যাম্পিয়নরা। আর্জেন্টিনা অধিনায়ক লিওনেল মেসির সাবেক বার্সেলোনা সতীর্থ সের্হিও বুসকেতসেরও তাই বিশ্বাস। লিওনেল স্কালোনির দলটা বেশ শক্তিশালী বলে মনে করেন এই স্প্যানিশ মিডফিল্ডার।\n\nবার্সেলোনায় ১০ বছরেরও বেশি সময় মেসির সঙ্গে খেলেছেন বুসকেতস। জিতেছেন ক্লাব ফুটবলের সম্ভাব্য সব শিরোপা। দুজনের মধ্যে গড়ে উঠেছে বন্ধুত্ব।\n\nএখন অবশ্য তাদের ঠিকানা ভিন্ন। গত বছর কাতালান ক্লাবটি ছেড়ে পিএসজিতে যোগ দেন মেসি। বুসকেতস আছেন বার্সেলোনাতেই।",
    "সম্পদ বিক্রি নিয়ে বার্সাকে সতর্ক করলেন খেলাইফি": "দেনার পরিমাণ বিলিয়ন ইউরোরও বেশি। যে কারণে নতুন খেলোয়াড় কিনা অসম্ভব ছিল বার্সেলোনার জন্য। পরে নানা দাগে ক্লাবের কিছু সম্পদ বিক্রি করে নতুন স্বাক্ষরের জন্য অর্থ সংগ্রহ করে ক্লাবটি। দারুণ সব খেলোয়াড়ও টানে। তাতে মাঠের পারফরম্যান্স গিয়েছে বদলে। তবে এ সকল বিষয় ভালো লাগছে না পিএসজি মালিক নাসের আল খেলাইফির। বার্সেলোনাকে বর্তমান নয়, ভবিষ্যৎ নিয়ে ভাবতে বলেন তিনি।\n\nসম্প্রতি ইস্তাম্বুলে সাধারণ সমাবেশের আয়োজন করে ইউরোপীয় ক্লাব অ্যাসোসিয়েশন। অংশ নেন এ অ্যাসোসিয়েশনের সদস্য পিএসজি প্রেসিডেন্ট নাসের আল খেলাইফিও। সেখানেই তার বক্তব্যের মূল অংশ জুড়ে ছিলেন আর্থিক ফেয়ার প্লে পুনঃপ্রবর্তন নিয়ে। তার এক পর্যায়ে বার্সেলোনাকে সতর্ক করেন পিএসজির কর্ণধার। এছাড়া চ্যাম্পিয়ন্স লিগ জয়ের পর রিয়াল মাদ্রিদের উদযাপনও ভালো লাগেনি বলে জানান তিনি।\n\nবার্সাকে খোঁচা মেরে খেলাইফি বলেন, 'আর্থিক কাঠামোর নতুন নিয়ম একটি ইতিবাচক উন্নয়ন। নিয়মগুলো খরচ এবং ব্যয়কে নিয়ন্ত্রণ করে। তারা বিনিয়োগ এবং নতুন বিনিয়োগকারীদের উত্সাহিত করে। তারা ভবিষ্যতে ফুটবল টিকে থাকার ব্যাপার নিশ্চিত করতে সহায়তা করবে। তবে আমাদের ঋণের মাত্রার বিষয়ে সতর্ক থাকতে হবে কারণ যাদুকরী উপায়ে পুঁজি বিনিয়োগ করা একটি টেকসই উপায় নয়। আমাদের দীর্ঘমেয়াদী চিন্তা করতে হবে, স্বল্পমেয়াদী নয়।'\n\nবার্সেলোনার তরফ থেকে কোনো জবাব না দিলেও এর উপযুক্ত জবাব দিয়ে দিয়েছে লা লিগা প্রধান হ্যাভিয়ের তেবাস, 'এখানে কোনো জাদু নেই। বার্সেলোনা তাদের সম্পদের কিছু অংশ বিক্রি করেছে তাদের লোকসান মেটাতে। অন্যদিকে পিএসজিতে আপনারা 'গ্যাস চালু করেছেন'। একটি টেকসই ফুটবল বিশ্বের জন্য, প্রথম জিনিসটি হলো যা পাওনা আছে তা পরিশোধ করা। তাই না?'\n\nখেলোয়াড় কেনার জন্য প্রথমে নিজেদের ঘরোয়া টিভিস্বত্বের ১০ শতাংশ বিনিয়োগকারী প্রতিষ্ঠান সিক্সথ স্ট্রিটের কাছে বিক্রি করে বার্সেলোনা। গত জুলাইয়ে সিক্সথ স্ট্রিটের কাছে টিভিস্বত্বের আরও ১৫ শতাংশ বিক্রি করে তারা। বিক্রি করে বার্সার স্টুডিওর ২৪.৫ শতাংশও। মূলত এ সব খাত থেকেই অর্থ পায় ক্লাবটি। যা খরচ করে দারুণ খেলোয়াড় এনে এবার লিগে ভালো অবস্থানে রয়েছে তারা।\n\nসম্পদ বিক্রি করে নতুন স্বাক্ষর করানোয় মাঠের ফলাফলের সঙ্গে সঙ্গে আর্থিকভাবেপ লাভের মুখ দেখেছে বার্সেলোনা। ২০২১-২২ মৌসুমে ৯ কোটি ৮০ লাখ ইউরো লাভ করে ক্লাবটি। এই মৌসুমে লাভের অঙ্কটা আরও বেশি হওয়ার আশা করছে তারা। যা হতে পারে প্রায় ২৭ কোটি ১০ লাখ ইউরো। অথচ ২০২০-২১ মৌসুমে ৪০ কোটি ইউরো লোকসান গুনেছিল কাতালানরা।",
    "Cristiano Ronaldo: ক্রিশ্চিয়ানো রোনাল্ডোর চোখ জুড়োনো ১০ গোল, PHOTOS": "Cristiano Ronaldo Top 10 Goals: তারকা ফুটবলার ক্রিশ্চিয়ানো রোনাল্ডো (Cristiano Ronaldo) আন্তর্জাতিক ফুটবলে ১০৯টি গোল করে ফেলেছেন। শুধু আন্তর্জাতিক ফুটবল নয়, ক্লাব ফুটবলেও বিভিন্ন ক্লাব মিলিয়ে প্রচুর গোল করার রেকর্ড রয়েছে তাঁর। ম্যাঞ্চেস্টার ইউনাইটেডে (Manchester United) ফিরে আসার পর যদিও খুব বেশি গোল করতে দেখা যায়নি সিআর সেভেনকে। দেখে নেওয়া যাক ক্রিশ্চিয়ানো রোনাল্ডোর করা সেরা দশ গোল",
    "টিভি সূচি (শনিবার, ২৪ সেপ্টেম্বর ২০২২)": "রোমাঞ্চের নানা বাঁক পেরিয়ে ৩-৩ গোলে ড্র হলো দুই সাবেক বিশ্ব চ্যাম্পিয়ন দলের লড়াই।",
    "খেলা বিভাগের সর্বোচ্চ পঠিত": "বাংলানিউজটোয়েন্টিফোর.কম'র প্রকাশিত/প্রচারিত কোনো সংবাদ, তথ্য, ছবি, আলোকচিত্র, রেখাচিত্র, ভিডিওচিত্র, অডিও কনটেন্ট কপিরাইট আইনে পূর্বানুমতি ছাড়া ব্যবহার করা যাবে না।",
    "মেসি একাই তিন দেশের সমান": "ছবি- সংগৃহীত\n\n‘মেসি একাই তিন দেশের সমান’- না আচমকা লিওনেল মেসি আকার-আকৃতিতে বেঢপ ফুলে যাননি। অবশ্য বদলালেও মেসি তিন দেশ দূরে থাক, একজন মানুষের চেয়েও বেশি হতে পারবেন না।\n\nতবে মেসি কীভাবে তিন দেশের সমান হলেন? বিশ্ব ফুটবলের অন্যতম মহাতারকা তার ফুটবলীয় কীর্তিতে তিনটি দেশের সমান হয়েছেন। বিশ্ব ফুটবলের সবচেয়ে মর্যাদাপূর্ণ পুরস্কার ব্যালন ডি’অর জেতার ক্ষেত্রে মেসি একাই তিনটি ভিন্ন দেশের সমান হয়েছেন।\n\nবিশ্ব ফুটবলের ইতিহাসে ব্যালন ডি’অর জেতার ক্ষেত্রে মেসিই একমাত্র ফুটবলার যিনি সপ্তম স্বর্গে স্পর্শ করতে পেরেছেন। এই আর্জেন্টাইন প্রথম ফুটবলার হিসেবে জিতেছেন সাতটি ব্যালন ডি’অর।\n\nএকটি নির্দিষ্ট দেশের ফুটবলারদের মোট ব্যালন ডি’অর জেতার ক্ষেত্রেও এই ‘৭’-ই সর্বোচ্চ। দেশ হিসেবে জার্মানি, নেদারল্যান্ডস, পর্তুগাল এবং আর্জেন্টিনার ফুটবলাররা ৭টি করে ব্যালন ডি’অর জিতেছে। যেখানে আর্জেন্টিনার পক্ষে মেসিই একা জিতেছেন ৭টির সবকটি।\n\nঅন্য দেশের মধ্যে জার্মানির ফুটবলাররা ৭টি ব্যালন ডি’অর জিতেছেন ৫জন মিলে। দেশটির পক্ষে ফ্রাঞ্জ বেকেনবাওয়ার, কার্ল হেইঞ্জ রুবেনিজ্ঞে, গার্ড মুলার, লোথার ম্যাথিউজ, ম্যাথিয়াস স্যামার জিতেছেন ব্যালন ডি’অর।\n\nনেদারল্যান্ডস এবং পর্তুগালের তিনজন করে ফুটবলার মিলে জিতেছেন ৭টি করে ব্যালন ডি’অর। এরমধ্যে পর্তুগালের ক্রিশ্চিয়ানো রোনালদো একাই জিতেছেন ৫টি। পর্তুগালের অন্য দুটি ব্যালন জিতেছেন ইউসেবিও এবং লুইস ফিগো।\n\nএছাড়াও নেদারল্যান্ডসের পক্ষে ইয়োহান ক্রুইফ, রুদ খুলিত এবং মার্কো ভ্যান বাস্তেন তিনজন মিলে জিতেছেন ৭টি ব্যালন ডি’অর। অন্য দেশগুলোর মধ্যে ফ্রান্সের ৪ ফুটবলার মিলে মর্যাদাপূর্ণ এই পুরস্কারটি জিতেছে মোট ৬বার।\n\nএছাড়াও ইতালি, ব্রাজিল এবং ইংল্যান্ডের ফুটবলাররা ৫ বার করে জিতেছেন ব্যালন ডি’অরের পুরস্কার। ফুটবল বিশ্বের অন্যতম শক্তিধর সাবেক দেশ সোভিয়েত ইউনিয়নের ফুটবলাররা জিতেছেন ৩টি ব্যালন ডি’অর। সমান ৩টি জিতেছে স্পেনের ফুটবলাররা। যার দুটি কিংবদন্তি আলফ্রেডো ডি স্টেফানো এবং অন্য নামটি চমক জাগানিয়া, লুইস সুয়ারেজ।",
    "রূপান্তরিত নারী মডেলের সঙ্গে প্রেম করছেন এমবাপ্পে?": "এ তো গেল ফুটবল বিষয়ক আলোচনা বা শিরোনামের কথা। মাঠের বাইরেও খুব একটা ভালো সময় কাটছে না এমবাপ্পের। এর মধ্যেই আবার গুঞ্জন উঠেছে তাঁর প্রেম আর প্রেমিকা নিয়ে। সম্প্রতি সামাজিক যোগাযোগমাধ্যমে এক নারীর সঙ্গে তাঁর কিছু ছবি ছড়িয়ে পড়েছে। ধারণা করা হচ্ছে, ওই নারী এমবাপ্পের প্রেমিকা।\n\nএমন গুঞ্জন ওঠার পরই প্রশ্ন ওঠে—কে এই নারী। খুব বেশি খোঁজাখুঁজি করতে হয়নি। এমবাপ্পের সঙ্গে ছবির ওই নারী আর কেউ নন, প্লেবয় সাময়িকীতে প্রথম ট্রান্সজেন্ডার মডেল হিসেবে প্রচ্ছদে জায়গা পাওয়া ইনেস রাউ। ছেলে হিসেবে জন্ম নেওয়া রাউ পরবর্তীতে নিজেকে নারীতে রূপান্তরিত করেছেন।",
    "উয়েফার বিরুদ্ধে মামলা করবেন লিভারপুলের ২০০০ সমর্থক": "রিয়ালের বিপক্ষে এ বছরের ২৮ মে চ্যাম্পিয়নস লিগ ফাইনাল দেখতে প্যারিসে যাওয়া লিভারপুল সমর্থকদের জন্য দিনটি ছিল কষ্টের, একই সঙ্গে আতঙ্কেরও। সেই ফাইনালে রিয়াল মাদ্রিদের কাছে হেরে গিয়েছিল লিভারপুল।\n\nতবে মাঠের ফলের আগেই মন ভেঙে গিয়েছিল লিভারপুলের সমর্থকদের। স্তাদ দি ফ্রান্সে ঢোকার সময় নিরাপত্তাকর্মীদের হাতে হেনস্তার শিকার হয়েছিলেন তাঁরা।\n\nপুলিশের লাঠিচার্জ আর কাঁদানে গ্যাসের আতঙ্ক তো ছিলই, অনেকে শারীরিক নিগ্রহ আর ছিনতাইয়ের কবলেও পড়েছিলেন। আতঙ্ক ছড়ানো সেই পরিস্থিতির মানসিক আঘাত এখনো ভুলতে পারছেন না বলে অভিযোগ ভুক্তভোগী দর্শকদের।",
    "নারী ফুটবলারদের প্রতি সামান্য করলে অসামান্য ফল পাবেন": "তাজুল ইসলাম: নারী ফুটবল দলের সাফ জয় আমাদের প্রাপ্য ছিল। এই জয় একদিনে আসেনি। দীর্ঘদিন পরিশ্রমের ফসল এই সাফ জয়। এই জয় আমাদের বহুমাত্রায় আত্মবিশ্বাস বাড়াবে। আমাদের এই বিজয় চিন্তার ক্ষেত্রেও একটা পরিবর্তন আনবে।\n\nসাফ নারী দলের প্রতিটি খেলোয়াড়ের মধ্যে দেশকে কিছু একটা দেওয়ার ক্ষুধা ছিল, সেই ক্ষুধা থেকেই এই জয় এসেছে বলে আমি বিশ্বাস করি। আমাদের শুধু সেই ইচ্ছাটাকেই জাগ্রত করতে হবে।",
    "পর্তুগালে ভোগান্তিতে প্রবাসী বাংলাদেশিরা": "",
    "বিকেলের ময়দানের খাসখবর (২৫/৯/২০২২)": "খেলার দুনিয়ার এ সমস্ত টাটকা খবর দিচ্ছেন শান্তি রায়চৌধুরী।\n\nফুটবলারদের জন্য নতুন অ্যাপ চালু করছে ফিফা\n\n- Advertisement -\n\nকাতার বিশ্বকাপের জন্য কতই-না নতুন নতুন প্রযুক্তি ব্যবহার করছে কর্তৃপক্ষ। এর আগে জানানো হয়েছিল, বিশ্বকাপে মাঠে বসে খেলা দেখতে হলে লাগবে ‘হায়া কার্ড’। এবার এক নতুন অ্যাপই চালু করতে যাচ্ছে ফিফা। কী থাকছে এই অ্যাপে? ফিফা সভাপতি জিয়ান্না ইনফান্তিনোর ২০২২-২৩ ভিশন সামনে রেখে ফুটবলের প্রযুক্তিগত উন্নয়নের জন্য ‘ফিফা প্লেয়ার অ্যাপ’ বানানো হয়েছে। এই অ্যাপের মাধ্যমে মাঠের পারফরম্যান্স তৎক্ষণাৎ জানতে পারবেন ফুটবলাররা। ফিফপ্রোর সঙ্গে সম্মিলিতভাবে এই অ্যাপ বানিয়েছে বিশ্ব ফুটবলের অভিভাবক সংস্থা। কাতার বিশ্বকাপেই এ অ্যাপ ব্যবহার করা যাবে।\n\nথামল স্পেনের জয়যাত্রা, শীর্ষে রোনালদোর পর্তুগাল\n\nউয়েফা নেশন্স লিগে ঘরের মাঠে শেষবার ২০১৮ সালের অক্টোবরে হেরেছিল স্পেন। সময়ের হিসেবে প্রায় চার বছর এবং ম্যাচ হিসেবে স্প্যানিশরা অপরাজিত ছিল ২২ ম্যাচ। নিজেদের আঙিনায় তাদের সেই অপরাজেয় যাত্রা নেশন্স লিগে থামিয়ে দিয়েছে সুইজারল্যান্ড। গতকাল তারা সুইজারল্যান্ডের কাছে ২-১এ হেরেছে।\n\nঅন্যদিকে, চেক রিপাবলিকের বিপক্ষে ৪-০ গোলের বড় জয়ে টেবিলের শীর্ষে উঠেছে পর্তুগাল।\n\nআজ লিগে যাত্রা শুরু মহমেডানের\n\nএ বারের ডুরান্ডে কাপে ভালো পারফরমেন্স দেখিয়েও ট্রফি পাইনি মোহামেডান। মহমেডানের নজরে এ বার ঘরোয়া লিগ। আজ রবিবার লীগের প্রথম ম্যাচে তারা মুখোমুখি হচ্ছে এরিয়ান্স ক্লাবের।\n\nম্যাচের আগেই রবিবার সকালে অনুশীলনে বিরাটরা\n\nসময় কম থাকায় শনিবার অনুশীলনে নামতে পারেননি রোহিতরা। তাই রবিবার সন্ধেয় খেলতে নামার আগে সকালে অপশনাল অনুশীলনের আয়োজন করা হয়েছিল। নাগপুরেও বৃষ্টির জন্য অনুশীলন বাতিল করতে হয়েছিল ২ দলকেই। ম্যাচের দিন অর্থাৎ আজ সকালে নেট সেশনে নেমেছিল ২ দল।\n\nকেমন হবে আজকের পিচ ও আবহাওয়া\n\nহায়দরাবাদের পিচ বরাবরই ফ্ল্যাট। ব্যাটারদের জন্য স্বর্গ বলা যেতে পারে। হাইস্কোরিং গ্রাউন্ড হিসেবেই মানা হয় এই মাঠকে। কোনও বৃষ্টির পূর্বাভাস নেই। এছাড়াও সারাদিন রোদের দেখা মিলবে। বিকেলের পর দিয়ে একটু গরম বাড়বে।\n\nআজ নির্ণায়ক ম্যাচে মুখোমুখি রোহিত-ফিঞ্চ বাহিনী, কখন, কোথায় দেখবেন ম্যাচ?\n\nভারতীয় সময় অনুযায়ী সন্ধ্যা ৭.৩০টা নাগাদই ভারত-অস্ট্রেলিয়া ম্যাচটি শুরু হবে। স্টার স্পোটর্স নেটওয়ার্কে দেখা যাবে এই ম্যাচটি। এছাড়া অনলাইনে হটস্টার অ্যাপে দর্শকরা ভারত-অস্ট্রেলিয়া এই ম‍্যাচটি দেখতে পারবেন।\n\nবাংলাদেশ-আয়ারল্যান্ড ফাইনাল আজ\n\nসেমিফাইনালে থাইল্যান্ডকে ১১ রানে হারিয়ে টি-২০ বিশ্বকাপের চূড়ান্তপর্ব নিশ্চিত করেছে বাংলাদেশ মহিলা ক্রিকেট দল। নিগার সুলতানাদের সঙ্গী হয়েছে আয়ারল্যান্ড। আইরিশ মহিলা দল ফাইনালের উঠতে ৪ রানে হারায় জিম্বাবুয়েকে। ভারতীয় সময় রাত ৭.৩০ মি. আবুধাবি শেখ আবু জায়েদ ক্রিকেট স্টেডিয়ামে ফাইনালে বাংলাদেশ মুখোমুখি হবে আয়ারল্যান্ডের।\n\nমেসির জোড়া গোল, হন্ডুরাসের বিরুদ্ধে দুরন্ত জয় আর্জেন্তিনার\n\nকাতার বিশ্বকাপে মাঠে নামার আগে ফর্মে ফিরলেন লিওনেল মেসি। দেশের জার্সিতে মাঠে নেমে হন্ডুরাসের বিরুদ্ধে জোড়া গোল করলেন আর্জেন্তাই সুপারস্টার। গোটা ম্যাচেই একাধিপত্য দেখিয়েছে নীল-সাদা জার্সিধারীর। মিয়ামির হার্ড রক স্টেডিয়ামে ৬০ হাজার দর্শকাসন বিশিষ্ট স্টেডিয়াম। সেখানেই আরো একবার জ্বলে উঠলেন মেসি। হন্ডুরাসকে ৩-০ গোলে হারিয়ে দিল আর্জেন্টিনা দুটি গোল করেন মেসি।",
    "টিভিতে রোববারের খেলা": "",
    "তরুণদের নিয়ে বিশ্বকাপ জয়ের স্বপ্ন দেখছেন সুয়ারেস": "লাতিন আমেরিকার ফুটবলে সমীহ জাগানিয়া দল হলেও লম্বা সময় ধরে নেই তেমন কোনো সাফল্য। আসছে বিশ্বকাপে উরুগুয়েকে নিয়ে বাজি ধরার লোকের সংখ্যা তাই খুব বেশি হওয়ার নয়। লুইস সুয়ারেস অবশ্য আশাবাদীদের দলে। অভিজ্ঞ এই স্ট্রাইকারের বিশ্বাস, চ্যাম্পিয়ন হওয়ার সামর্থ্য আছে তার দলের।\n\nদক্ষিণ আমেরিকা অঞ্চলের বাছাইয়ে তৃতীয় স্থানে থেকে কাতার বিশ্বকাপের টিকিট পেয়েছে উরুগুয়ে।\n\nবিশ্বসেরার মঞ্চে ‘এইচ’ গ্রুপে পর্তুগাল, দক্ষিণ কোরিয়া ও ঘানার মুখোমুখি হবে উরুগুয়ে।\n\nএবার দিয়ে টানা চতুর্থবারের মতো বিশ্বকাপ খেলতে যাচ্ছেন সুয়ারেস। গত জুলাইয়ে উরুগুয়ের ক্লাব নাসিওনালে ফ্রি এজেন্ট হিসেবে যোগ দেন ৩৫ বছর বয়সী এই ফুটবলার। ক্লাবটির সঙ্গে তার চুক্তির মেয়াদ শেষ হবে আগামী নভেম্বরে।\n\nবিশ্বকাপের ১৯৩০ ও ১৯৩৮ আসরে চ্যাম্পিয়ন হয়েছিল উরুগুয়ে। এরপর তাদের সেরা সাফল্য ২০১০ আসরে সেমি-ফাইনালে খেলা। সুয়ারেসের প্রথম বিশ্বকাপ ছিল সেটি।",
    "রোনালদিনিওকে নাটমেগ করলেন টিকটক তারকা": "রোনালদিনিওর জাদুতে লম্বা একটা সময় আচ্ছন্ন হয়ে ছিল ফুটবল–বিশ্ব। ড্রিবলিংয়ের জাদুতে এই ব্রাজিলিয়ান তারকা শাসন করেছিলেন ফুটবলকে। তাঁর পায়ে বল মানেই অসামান্য কোনো মুহূর্তের জন্ম। নিজের খেলোয়াড়ি জীবনে অসংখ্য ফুটবলারকে নাটমেগ (দুই পায়ের মাঝ দিয়ে বল বের করে দেওয়া) করেছেন।\n\nতবে সেই রোনালদিনিও নিজেই এবার নাটমেগের শিকার হলেন! তা–ও আবার কোনো নামীদামি ফুটবলারের কাছে নয়, দুই টিকটকারের কাছে। একটি ঘটনায় অবশ্য বেশ ক্ষিপ্ত হতেও দেখা গেছে তাঁকে।",
    "সাইকেল চালাতে চালাতে স্পেনের দল ঘোষণা করলেন কোচ": "উয়েফা নেশন্স লিগে পর্তুগাল ও সুইজারল্যান্ডের বিপক্ষে ২৫ সদস্যের স্কোয়াড ঘোষণা করেছে স্পেন। বিশ্বকাপের আগেই এই দুইটি ম্যাচই দেশটির সর্বশেষ আন্তর্জাতিক ম্যাচে।\n\nভিন্ন এক পদ্ধতীতে এই স্কোয়াড ঘোষণা করে আলোচনায় এসেছেন স্প্যানিশ কোচ লুইস এনরিকে। স্প্যানিশ ফুটবল ফেডারেশনের অফিশিয়াল টুইটার পেজে দেওয়া এক ভিডিওতে দেখা যায় সাইকেল চালাতে চালাতে দল ঘোষণা করছেন তিনি।\n\nএকনজরে স্পেনের স্কোয়াড:\n\nগোলরক্ষক: উনাই সিমন, রবের্ত সানচেজ, দাভিদ রায়া\n\nডিফেন্ডার: দানি কার্ভাহাল, এরিক গার্সিয়া, জর্দি আলবা, সেসার আজপিলিকুয়েতা, দিয়েগো লরেন্তে, পাও তোরেস, হোসে গায়া, হুগো গুইলার্ন।\n\nমিডফিল্ডার: হার্নান্দেজ, সের্হিও বুসকেতস, কোকে, পাবলো গাভি, সোলার, পেদ্রি রদ্রিগেজ, মার্কোস লরেন্তে।\n\nফরোয়ার্ড: আলাভারো মোরাতা, বোর্জা ইগলেসিয়াস, ফেরান তরেস, পাবলো সারাবিয়া, নিকো উইলিয়ামস, মার্কো আসেনসিও ও ইমেরি পিনা।\n\nবাংলাদেশ সময়: ১৫৪১ ঘণ্টা, সেপ্টেম্বর ১৭, ২০২২\n\nআরইউ",
    "যে সফরটা ভুলবেন না সেরেনা": "",
    "Cristiano Ronaldo-Georgina Rodriguez: লাল ড্রেসে মোহময়ী জর্জিনা, গুনগুনিয়ে উঠলেন রোনাল্ডো": "উল্লেখ্য, সপ্তাহান্তে রোনাল্ডোর সঙ্গে একান্তে বেশ কিছুটা সময় কাটিয়েছেন জর্জিনা। একখানা রুফটপ সুইমিং পুল থেকে বেশ কিছু ছবি ইন্সটাগ্রামে শেয়ার করেছেন রোনাল্ডোর বান্ধবী। যেখানে বিশেষ নজর কেড়েছে জর্জিনার হাতের নতুন ট্যাটু। যাতে লেখা রয়েছে, 'মামা'। (ছবি-জর্জিনা রদ্রিগেজ ইন্সটাগ্রাম)",
    "Brazil vs Ghana, Live Streaming: সরাসরি বিনামূল্য কীভাবে দেখবেন ব্রাজিল-ঘানা ম্যাচ": "Neymar. (Photo Credits: Twitter)\n\nপ্যারিস, ২৩ সেপ্টেম্বর: কাতার বিশ্বকাপের বাদ্যে বেজে গিয়েছে। নভেম্বরে শুরু হয়ে যাচ্ছে ফিফা বিশ্বকাপ ২০২২। তার আগে ক্লাব ফুটবলের বিরতিতে বিশ্বকাপের প্রস্তুতিতে নেমে পড়ছে বিভিন্ন দেশ। আজ, শুক্রবার রাতে নেমে পড়ছে ব্রাজিল-ও। ফ্রান্সের হেভেরি আয়োজিত প্রীতি ম্যাচে ব্রাজিলের প্রতিপক্ষ ঘানা। যে ঘানাকে আফ্রিকার ব্রাজিল হিসেবে ডাকা হয়।\n\nবিশ্বকাপের যোগ্যতা নির্ণয়ক পর্বে রেকর্ড সংখ্যাক পয়েন্ট পেয়ে কাতার বিশ্বকাপের মূলপর্বে উঠে চমকে দেয় তিতে-নেইমারদের দল। নিজেদের দেশের মাটিতে কোপা আমেরিকা ফাইনালে আর্জেন্টিনার কাছে হারের পর থেকে ব্রাজিল বেশ ভাল ফুটবল খেলছে। ঘানাকে হারিয়ে ছন্দ ধরে রাখতে মরিয়া পেলের দেশ। আরও পড়ুন- সরাসরি কীভাবে দেখবেন ভারত-অস্ট্রেলিয়া নাগপুর টি-২০ ম্যাচ\n\nকাতার বিশ্বকাপে ব্রাজিলের গ্রুপ আছে সার্বিয়া, সুইজারল্যান্ড ও ক্যামেরুন। অন্যদিকে ঘানা পড়েছে পর্তুগাল, উরুগুয়ে, দক্ষিণ কোরিয়ার সঙ্গে এক গ্রুপে।\n\nব্রাজিল-ঘানা ম্যাচ কবে কোথায় আয়োজিত হবে\n\nভারতীয় সময় অনুয়ায়ী রাত ১২টা থেকে ২৪ সেপ্টেম্বর, শনিবার শুরু হবে এই প্রীতি ম্যাচ। ফ্রান্সের হাভরের স্টাডে ওসেয়ানাতে হবে এই খেলা।\n\nকোন টিভি চ্যানেলে সরাসরি দেখা যাবে ম্যাচ\n\nভারতের কোনও টিভি চ্যানেলে সরাসরি দেখানো হবে না এই খেলা।\n\nঅনলাইনে কীভাবে দেখা যাবে খেলা\n\nব্রাজিল ফুটবল ফেডারেশনের অফিসিয়াল ইউ টিউব চ্যানেলে সরাসরি স্ট্রিমিং করা হবে এই ম্যাচ।",
    "এক দিনে হেরে ৬৭ বছরের পুরোনো স্মৃতি ফেরাল ইন্টার, জুভ, রোমা ও এসি মিলান": "কী একটা দিন কাটল সিরি ‘আ’তে!\n\nরোববারের ছুটির দিনটা যে এক করে দিল ইন্টার মিলান, জুভেন্টাস, রোমা আর এসি মিলানের সমর্থকদের। ইতালিয়ান ফুটবলের বড় চারটি ক্লাবই যে হেরেছে কাল।\n\nদিনটা শুরু হয় ইন্টার মিলানের হার দিয়ে। দুপুরে দিনের প্রথম ম্যাচে উদিনেসের মাঠে ৩–১ গোলে হারে ইন্টার। বিকেল নবাগত মনৎসার কাছে ১–০ গোলে হেরে যায় জুভেন্টাস। সন্ধ্যায় এএস রোমা ঘরের মাঠে হেরেছে আতালান্তার কাছে। আর রাতে দিনের শেষ ম্যাচে সান সিরোতে নাপোলির কাছে ২–১ গোলে হার মানে বর্তমান চ্যাম্পিয়ন এসি মিলান।\n\nমিলানের হারটা ইতিহাসের পাতা থেকে তুলে এনেছে ১৯৫৫ সালের ১৩ ফেব্রুয়ারিকে। ইন্টার মিলান, এসি মিলান, জুভেন্টাস ও রোমা গতকালের আগে সর্বশেষ যে একই দিনে হেরেছিল ৬৭ বছর আগের সেই দিনেই।",
    "পাঠ্যপুস্তকে বাবর আজমের কাভার ড্রাইভ": "ক্রিকেট শট এখন ধ্রুপদ ও তাৎক্ষণিক উদ্ভাবনের নান্দনিক সমন্বয়। কোনো শট আপনাকে চিরায়ত সৌন্দর্যের আলোয় ভাসিয়ে নেবে, আবার কোনো শট তাৎক্ষণিকভাবে মুগ্ধ করবে।\n\nটি–টোয়েন্টি ক্রিকেটের উত্থানের পর ক্রিকেটে উদ্ভাবিত হয়েছে বিস্ময় জাগানো সব শট। তবে ক্রিকেটে যেসব শটকে ধ্রুপদি ধারার সৌন্দর্যের প্রতীক ধরা হয়, সেসবের মধ্যে সম্ভবত সবচেয়ে বেশি আসবে কাভার ড্রাইভই।",
    "গোলের রেকর্ড গড়ে প্রিমিয়ার লিগের মাসসেরা হলান্ড": "ইংলিশ প্রিমিয়ার লিগে স্বপ্নের মতো শুরু পেয়েছেন আর্লিং হলান্ড। বরুসিয়া ডর্টমুন্ড থেকে ম্যানচেস্টার সিটিতে আসার পর প্রথম মাসেই বইয়ে দিয়েছেন গোলবন্যা, যার স্বীকৃতিও পেয়ে গেলেন দ্রুতই। লিগের আগস্ট মাসের সেরা খেলোয়াড় নির্বাচিত হয়েছেন এই স্ট্রাইকার।\n\nকমিউনিটি শিল্ডের লড়াই দিয়ে ইংলিশ ফুটবলে আনুষ্ঠানিক যাত্রাটা শুরু করেছিলেন হলান্ড। সেই ম্যাচে একাধিক সুযোগ হাতছাড়া করে সমালোচিতও হয়েছিলেন তিনি। অনেকেই ভবিষ্যদ্বাণী করে বলেছিলেন, প্রিমিয়ার লিগের যাত্রাটা কঠিনই হবে হলান্ডের জন্য। সেই ভবিষ্যদ্বাণীকে অমূলক প্রমাণ করতে খুব বেশি সময় নেননি নরওয়েজীয় তারকা। লিগে নিজের প্রথম ম্যাচেই করেন জোড়া গোল। যদিও সেটা ছিল শুধুই শুরু।\n\nদ্বিতীয় ম্যাচে গোল না পেলেও তৃতীয় ম্যাচে আবার লক্ষ্যভেদ করেন হলান্ড।",
    "Bangla Soccer League: বাইচুংয়ের উজ্জ্বল উপস্থিতি, বাংলা সকার লিগে চ্যাম্পিয়ন বর্ণালী সংঘ": "চ্যাম্পিয়ন দলের হাতে তুলে দেওয়া হয় ১ লক্ষ টাকা। রানার্স টিম পায় ২৫ হাজার টাকা। টুর্নামেন্টের সেরা ফুটবলার নির্বাচিত হলেন বিশ্বজিৎ সাহা। সবচেয়ে বেশি গোল করে সোনার বুট জিতলেন সাহিল সর্দার।(নিজস্ব চিত্র)",
    "ছাদখোলা বাসে চোট পেলেন ঋতুপর্ণা চাকমা, লাগল তিন সেলাই": "তবে আর কোনো সমস্যা না থাকায় ঋতুপর্ণাকে চিকিৎসার পরই ছেড়ে দেওয়া হয়। অ্যাম্বুলেন্সে করেই তিনি বাফুফে ভবনের দিকে রওনা দেন।\n\nসাফ জয়ের পর আজ বেলা ১টা ৪৫ মিনিটে হজরত শাহজালাল বিমানবন্দরে নেমেছে নারী দল। সেখান থেকে ছাদখোলা বাসে খেলোয়াড়দের নিয়ে শোভাযাত্রা বের করা হয়। বিমানবন্দর থেকে মেয়েদের বহনকারী বাস কাকলী, জাহাঙ্গীর গেট, প্রধানমন্ত্রীর কার্যালয়, বিজয় সরণি, তেজগাঁও, মৌচাক, কাকরাইল, আরামবাগ, মতিঝিল শাপলা চত্বর হয়ে যাচ্ছে বাফুফে ভবনে।",
    "ছাগলনাইয়ায় মুক্তিপণ দিয়ে ৭২ ঘণ্টায়ও উদ্ধার হয়নি প্রবাসী": "মুক্তিপণ দিয়েও নিখোঁজের ৭২ ঘণ্টা পর খোঁজ মিলছে না ফেনীর ছাগলনাইয়া উপজেলার পর্তুগাল প্রবাসী গোলাম কিবরিয়া খোকনের। এই নিয়ে নিখোঁজ খোকনের স্বজনদের মধ্যে উদ্বেগ-উৎকণ্ঠা বেড়েই চলছে।\n\nজানা গেছে, উপজেলার রাধানগর ইউনিয়নের দক্ষিণ কহুমা গ্রামের সফিকুর রহমানের ছেলে পর্তুগাল প্রবাসী গোলাম কিবরিয়া খোকন ছাগলনাইয়া পৌরসভার সুবেদারীতে জামাল ভূঁইয়া ভবনে স্ত্রীসহ দুই ছেলেমেয়ে নিয়ে ভাড়া থাকেন। আগামী মাসে তার পর্তুগাল ফিরে যাওয়ার কথা ছিল। গত শুক্রবার সকাল সাড়ে ৭টার দিকে শহরের বাসা থেকে বাজারের উদ্দেশে বের হয়ে আর ফেরেননি খোকন। এ ঘটনায় ওই রাতেই খোকনের স্ত্রী রেহানা আক্তার মুক্তা ছাগলনাইয়া থানায় জিডি করেন।\n\nনিখোঁজ খোকনের ছেলে নবম শ্রেণীর ছাত্র মিনহাজ আহমেদ মাহিম জানান, তার বাবার ব্যবহৃত মোবাইল নাম্বারটিও (০১৮৮০৩৮৫৬৩১) বন্ধ পাওয়া যায়। সম্ভাব্য সব জায়গায় খোঁজ করেও তার সন্ধান পাওয়া যায়নি। শনিবার ভোর ৪টা ৫৫ মিনিটের দিকে তার বাবার নাম্বার থেকে অজ্ঞাত একজন ফোন করে মুক্তিপণ দাবি করে। ফোনের অপর প্রান্ত থেকে বলা হয়, খোকন তাদের হেফাজতে আছে। তাকে ফিরে পেতে হলে দ্রুত ২৫ হাজার টাকা ‘নগদ’ নম্বরে পাঠাতে হবে। টাকা দিলে ১০ মিনিটের মধ্যেই তার বাবাকে মুক্তি দেবে তারা। খোকনকে ফিরে পেতে সরল বিশ্বাসে ০১৯৮২৩১৭৬৮৯ নম্বরে ২৫ হাজার টাকা পাঠানো হয়। টাকা পাঠানোর পর থেকেই নম্বরটি বন্ধ পাওয়া যায়।\n\nগোলাম কিবরিয়া খোকনের স্ত্রী রেহানা আক্তার মুক্তা জানান, তার স্বামীর সাথে কারো কোনো বিরোধ নেই। দ্রুত স্বামীকে অক্ষত অবস্থায় ফিরে পেতে প্রশাসনের হস্তক্ষেপ কামনা করেন তিনি।\n\nএ ব্যাপারে জানতে চাইলে ছাগলনাইয়া থানার ওসি শহীদুল ইসলাম জানান, নিখোঁজ খোকনের মোবাইল ফোনের কল লিস্ট যাচাই-বাছাই করে ওই প্রবাসীকে উদ্ধারে তারা সর্বাত্মক চেষ্টা চালাচ্ছেন।",
    "ইংল্যান্ডের অবনমন, জার্মানির শেষ উয়েফা স্বপ্ন": "ইউয়েফা নেশন্স লিগে চমক যেন থামছেই না। টুর্নামেন্টের শুরুতে হাঙ্গেরিকে নিয়ে যেমনটা ভাবা হয়েছিলো, ফল হয়েছে তার একদমই উল্টো। গ্রুপের ৩ জায়ান্ট জার্মানি-ইতালি-ইংল্যান্ডকে পেছনে ফেলে সেমিফাইনালের দৌড়ে সবচেয়ে বেশি এগিয়ে রয়েছে হাঙ্গেরি। গতকাল জার্মানিকে ১-০ করে পরাজিত করে ১৯৫৪ সালের পর কোনও প্রতিযোগিতামুলক ম্যাচে জার্মানির বিপক্ষে জয় পেল হাঙ্গেরি। হাঙ্গেরির হয়ে জয়সূচক গোলটি করেন অ্যাডাম শালাই।\n\nশুক্রবার রাতে লাইপজিগের রেড বুল অ্যারেনায় উয়েফা নেশন্স লিগে ‘এ’ লিগের তিন নম্বর গ্রুপের ম্যাচে জার্মানির মুখোমুখি হয় হাঙ্গেরি। ম্যাচের ১৭তম মিনিটে চমৎকার গোলে হাঙ্গেরিকে ১-০ গোলে এগিয়ে নেন শালাই। কর্নার থেকে উড়ে আসা বল দারুণ বুদ্ধিমত্তায় সাইড ফুট ভলিতে দূরের পোস্ট দিয়ে জার্মানির জালে বল পাঠান বাসেল ফরোয়ার্ড। ৩৯তম মিনিটে টমাস মুলারের সেই হেড অবশ্য অনায়াসেই ধরে ফেলেন হাঙ্গেরি গোলরক্ষক। ১-০ গোলে পিছিয়ে থেকে বিরতিতে যায় জার্মানরা।\n\nবিরতির পর আক্রমণাত্মক শুরু করে জার্মানি। ৫১তম মিনিটে দারুণ সুযোগও পায় তারা। তবে ইকার গুন্ডুগানের পাস পেয়ে লেরয় সানের দুরূহ কোণ থেকে নেয়া শট কোনোমতে ঠেকিয়ে দেন হাঙ্গেরি গোলরক্ষক। দু্ই মিনিট পর জালে বল পাঠান জার্মানির ইয়োনাস হফমান; কিন্তু অফসাইডে ছিলেন তিনি। ফলে গোল বাতিল হয়।\n\nএরপর সমতায় ফিরতে আরো মরিয়া হয়ে ওঠে জার্মানি। আরো বেশি সময় বল দখলে রেখে আক্রমণ করতে থাকে তারা। তবে গোলটাই যে আদায় করতে পারেনি তারা। হাঙ্গেরি ১-০ গোলের চমক জাগানিয়া জয় নিয়ে মাঠ ছাড়ে। হাঙ্গেরির ফুটবল ইতিহাসে নতুন দিনের জানান দেয়া দলটির অর্জনের খাতায় যোগ হয় আরেকটি স্মরণীয় জয়।\n\nপাঁচ ম্যাচে তিন জয় ও এক ড্রয়ে ১০ পয়েন্ট নিয়ে শীর্ষে হাঙ্গেরি। দিনের আরেক ম্যাচে ইংল্যান্ডকে একই ব্যবধানে হারানো ইতালি ২ পয়েন্ট কম নিয়ে আছে দ্বিতীয় স্থানে। আগামী বছরের শিরোপা লড়াইয়ের মঞ্চে জায়গা করে নেয়ার মিশনে আগামী সোমবার মুখোমুখি হবে হাঙ্গেরি ও ইতালি। শেষ ম্যাচে ইতালিকে রুখে দিতে পারলেই মিলে যাবে অবিস্মরণীয় ফল; তিন জায়ান্টকে পেছনে ফেলে হাঙ্গেরি উঠে যাবে সেমিফাইনালে। একইসাথে ঘরের মাঠে এই হারে শিরোপা লড়াইয়ে যাওয়ার আশা শেষ হয়ে গেল জার্মানির। ৬ পয়েন্ট নিয়ে এখন তিনে তারা।\n\nঅপর দিকে গ্রুপের অন্য ম্যাচে জিয়াকোমো রাসপাদোরির একমাত্র গোলে ইংল্যান্ডের বিপক্ষে ১-০ গোলে জিতেছে রবের্তো মানচিনির দল। এই হারে উয়েফা নেশন্স লিগের ‘এ’ লিগ থেকে অবনমন হলো ইংল্যান্ডের। ৫ ম্যাচ শেষে দুই ড্র আর তিন হারে দুই পয়েন্ট নিয়ে অবনমন নিশ্চিত হয়ে গেল ইংলিশদের। তাই শেষ ম্যাচে জার্মানির সাথে জিতলেও আদতে কোনো লাভ হবেনা তাদের। পরের সিজনে উয়েফা নেশন্স লিগের ‘বি’ লিগে খেলতে হবে সাবেক একবারের বিশ্ব চ্যাম্পিয়নদের।\n\nআজ রাতেও ইউয়েফা নেশন্স লীগের গুরুত্বপূর্ণ সব ম্যাচ। লিগ-এ গ্রুপ ২-এর ম্যাচে আজ সুইজারল্যান্ডের মুখোমুখি হবে সাবেক বিশ্বচ্যাম্পিয়ন স্পেন। অন্যদিকে চেক রিপাবলিকের মুখোমুখি হবে ক্রিস্টিয়ানো রোনালদোর পর্তুগাল।",
    "আজ টিভিতে যা দেখবেন (১১ সেপ্টেম্বর ২০২২)": "এশিয়া কাপ ফাইনাল আজ, মুখোমুখি শ্রীলঙ্কা ও পাকিস্তান। বাংলাদেশ সময় রাত ২টায় শুরু হবে ইউএস ওপেনের পুরুষ এককের ফাইনাল।",
    "মার্কিন প্রেসিডেন্টের অভ্যর্থনায় প্রধানমন্ত্রী": "মার্কিন প্রেসিডেন্ট জো বাইডেন আয়োজিত অভ্যর্থনা অনুষ্ঠানে প্রধানমন্ত্রী শেখ হাসিনা যোগ দিয়েছেন।\n\nজাতিসংঘ সাধারণ পরিষদের ৭৭তম অধিবেশনে অংশ নেওয়ার জন্য নিউইয়র্কে আসা রাষ্ট্র ও সরকার প্রধানদের সম্মানে মার্কিন প্রেসিডেন্ট ও তার স্ত্রী ফার্স্ট লেডি জিল বাইডেন এ অনুষ্ঠানের আয়োজন করেন।\n\nগতকাল বুধবার সন্ধ্যায় আমেরিকান মিউজিয়াম অব ন্যাচারাল হিস্টোরিতে অভ্যর্থনা অনুষ্ঠানের আয়োজন করা হয়।\n\nনিউইয়র্কে হোটেল লটেতে সংবাদ ব্রিফিংয়ে পররাষ্ট্রমন্ত্রী ড. একে আব্দুল মোমেন সাংবাদিকদের বলেন, ‘বাইডেন ও ফার্স্ট লেডি অনুষ্ঠানে শেখ হাসিনাকে উষ্ণ অভ্যর্থনা জানান।’\n\nআকাশযাত্রার ফেসবুক পেইজ যুক্ত হতে চাইলে এখানে ক্লিক করার অনুরোধ\n\nতিনি আরও বলেন, ‘সে সময় উভয় নেতা বেশ কিছু বিষয় নিয়ে কথা বলেন।’\n\nতবে, পররাষ্ট্রমন্ত্রী তাৎক্ষণিকভাবে সে ব্যাপারে কিছু উল্লেখ করেননি।\n\nতিনি জানান, প্রধানমন্ত্রী শেখ হাসিনা বাংলাদেশ সফরে জো বাইডেনকে আমন্ত্রণ জানিয়েছেন।\n\n২৩ সেপ্টেম্বর প্রধানমন্ত্রী জাতিসংঘ সাধারণ পরিষদের ৭৭তম অধিবেশনে ভাষণ দেবেন। ২৪ সেপ্টেম্বর তিনি প্রবাসী বাংলাদেশিদের নাগরিক সংবর্ধনায় যোগ দেবেন।\n\nজাতিসংঘ সাধারণ পরিষদের ৭৭তম অধিবেশনে অংশ নিতে গত সোমবার লন্ডন থেকে নিউইয়র্ক যান প্রধানমন্ত্রী। লন্ডনে তিনি রানি দ্বিতীয় এলিজাবেথের শেষকৃত্যানুষ্ঠানে যোগ দেন।",
    "খেলোয়াড় বিক্রি যাদের ব্যবসা": "এ ছাড়া বিশ্বের বিভিন্ন দেশ থেকে সম্ভাবনাময় এবং প্রতিভাবান খেলোয়াড় বাছাই করে আনার জন্য শক্তিশালী একটা নেটওয়ার্কও আছে বেনফিকার। যার মাধ্যমে তারা আর্জেন্টিনা থেকে আনহেল দি মারিয়া ও পাবলো আইমার, ব্রাজিল থেকে দাভিদ লুইজের মতো ফুটবলারদের খুব কম ফিতে তুলে নিয়ে এসেছিল।\n\nএখন প্রশ্ন হচ্ছে, আরও অনেক ক্লাবই তো আছে ইউরোপের অন্য দেশগুলোতে, বিশেষ করে শীর্ষ পাঁচ লিগের দেশে। সেখানকার চেয়ে পর্তুগিজ ক্লাবে কেন বেশি আসে দক্ষিণ আমেরিকানরা? মূলত পর্তুগালের জলবায়ু, সংস্কৃতি আর ফুটবল স্টাইলের বাড়তি কিছু সুবিধা আছে। দক্ষিণ আমেরিকানদের আটলান্টিক পাড়ি দিয়ে পর্তুগালে আসতে বেশি কিছু ভাবতে হয় না।\n\nব্রাজিলের তো ভাষাই পর্তুগিজ। আবার বিদেশি হিসেবে পর্তুগালে খেলার সুযোগ পাওয়াও সহজ। যে কারণে খেলার সুযোগ করে দিতে পারার সুবিধা নিয়ে কম টাকায় ব্রাজিল-আর্জেন্টিনার তরুণদের দলে ভিড়িয়ে ফেলে বেনফিকা। ওই তরুণেরাও ধরে নেন, পর্তুগাল তাঁদের ক্যারিয়ারের জন্য ট্রানজিট পয়েন্ট।\n\nইউরোপের কিছু ছোট ছোট দেশ, যেমন সার্বিয়া, স্লোভেনিয়া ও সুইডেনের প্রতিভাবান ফুটবলারদের গড়ে তোলায়ও সুনাম আছে বেনফিকার। যেমন স্লোভেনিয়ান গোলরক্ষক ইয়ান ওবলাককে তারা চার মিলিয়ন ইউরোয় কিনেছিল এনকে অলিম্পিয়া থেকে, পরে আতলেতিকোয় বিক্রি করে দেয় ১৬ মিলিয়নে।",
    "নেশনস লিগের ম্যাচসহ টিভিতে খেলার সূচি": "",
    "রানির জন্য শোক পেলে-ফেদেরারের": "বিশ্ব অ্যাথলেটিকস ফেডারেশনের প্রেসিডেন্ট সেবাস্তিয়ান কো বলেছেন, ‘২০১২ লন্ডন অলিম্পিক ও প্যারা অলিম্পিক সফলভাবে আয়োজনে রানির নিজেকে নিবেদন করার স্মৃতি আমি কখনো ভুলব না। আমরা সবাই তাকে মিস করব।’\n\nইংলিশ প্রিমিয়ার লিগের সব ক্লাব রানির মৃত্যুতে শোক প্রকাশ করেছে। প্রতিযোগিতাটির পক্ষ থেকে বলা হয়েছে, রানির মৃত্যুতে ‘গভীরভাবে শোকাহত। রাজ পরিবারের প্রতি সহর্মমিতা রইল।’",
    "রোনালদোকে ছাড়িয়ে যে সিংহাসন এখন মেসির": "রোনালদোকে ছাড়িয়ে যে সিংহাসন এখন মেসির\n\nবয়সে ত্রিশের ঘর ছাড়িয়ে গেছেন দুজনই, তবুও তাদের মাঠের দাপট থামছেই না। রেকর্ডবুকে আধিপত্য করা লিওনেল মেসি-ক্রিস্টিয়ানো রোনালদোর একে অন্যকে ছাপিয়ে যাওয়ার লড়াই বইছে সমানতালেই। লড়াইয়ে একটি গুরুত্বপূর্ণ সিংহাসনে সিআর সেভেনকে পেছনে ঠেলে নিজের নাম লিখেছেন আর্জেন্টাইন মহাতারকা।\n\nআন্তর্জাতিক ও ক্লাব মিলিয়ে পেশাদার ফুটবলে এতদিন পেনাল্টি ছাড়া গোল করার তালিকায় যৌথভাবে শীর্ষে ছিলেন দুজনে। লিগ ওয়ানে লিওনের বিপক্ষে ম্যাচজয়ী গোলে সেই তালিকায় এক নম্বরে উঠে গেছেন মেসি। যা আবার চিরপ্রতিদ্বন্দ্বীর থেকে ১৫০ ম্যাচ কম খেলেই। পিএসজি তারকা মেসির গোলসংখ্যা এখন ৬৭২, এক গোল কম নিয়ে তালিকার দুইয়ে পর্তুগিজ মহাতারকা।\n\nক্যারিয়ারের পেনাল্টি ছাড়া গোলে রোনালদোকে ছাড়িয়ে গেলেও চ্যাম্পিয়ন্স লিগ ও জাতীয় দলের হয়ে পিছিয়ে আছেন মেসি। পেনাল্টি ছাড়া গোল করার তালিকায় আর্জেন্টিনা জার্সিতে ৬৭ বার জালের দেখা পেয়েছেন এমএলটেন। সেখানে ১০১টি গোল রোনালদোর।\n\nঅন্যদিকে, চ্যাম্পিয়ন্স লিগে মেসির ১০৮ গোলের বিপরীতে রোনালদোর আছে ১২২ গোল। তবে লিগ, অল টাইম ক্লাবের হয়ে তালিকায় এগিয়ে আছেন মেসি। জাল খুঁজে নেয়ার ক্ষেত্রেও রোনালদোর চেয়ে কম সময় খরচ করেছেন পিএসজি ফরোয়ার্ড।\n\nঅবশ্য রেকর্ডের খাতায় লিও’র চেয়ে বেশি জায়গায় দাপট দেখিয়েছেন পর্তুগিজ ফরোয়ার্ড। আর্জেন্টাইন অধিনায়কও কম যাননি। আন্তর্জাতিক থেকে ক্লাব হয়ে সবখানে দুজনে লড়েছেন পাশাপাশি থেকে। রেকর্ডে এবার মেসি ছাড়িয়ে গেলে অন্যবার সিংহাসন দখলে নিয়েছেন রোনালদো। একযুগ ধরে এভাবেই চলছে তাদের মহারণে।\n\nপর্তুগাল জার্সিতে ১৮৯ ম্যাচ খেলা ম্যানচেস্টার ইউনাইটেড ফরোয়ার্ড খেলেছেন চারটি বিশ্বকাপ, পাঁচটি ইউরোপিয়ান চ্যাম্পিয়নশিপ, একটি নেশনস লিগ ফাইনাল এবং একটি কনফেডারেশন কাপ। ঝুলিতে আছে একটি নেশনস লিগ ও ইউরোর শিরোপা।\n\nবিপরীতে, ১৬২ ম্যাচে মেসি খেলেছেন চারটি বিশ্বকাপ, ছয়টি কোপা আমেরিকা। যেখানে আর্জেন্টাইন অধিনায়কের ঝুলিতে আছে একটি আন্তর্জাতিক শিরোপা। জাতীয় দলের হয়ে সর্বকালের সেরা গোলস্কোরার রোনালদো গোল পেয়েছেন প্রতি ১৪৯ মিনিটে। বিপরীতে মেসির অপেক্ষা করতে হয়েছে ২০০ মিনিট। নন পেনাল্টি গোলের তালিকায়ও মেসিকে ছাড়িয়ে রোনালদো। পর্তুগিজদের হয়ে ১০১ বার জালে বল জড়িয়েছেন তিনি, সেখানে পেনাল্টি ছাড়া ৬৭টি গোল পেয়েছেন মেসি।\n\nপাঁচবারের ব্যালন ডি’অর জয়ী রোনালদো চলতি ক্লাব মৌসুমে ধুঁকতে থাকলেও মেসি আছেন উড়ন্ত ফর্মে। মৌসুমে এপর্যন্ত একবার মাত্র জালের দেখা পেয়েছেন ইউনাইটেড ফরোয়ার্ড। বিপরীতে পিএসজির হয়ে ১১ ম্যাচে ৬টি গোল পেয়ে গেছেন মেসি, ম্যাচের পর ম্যাচে করে চলেছেন অ্যাসিস্টও।",
    "সর্ব ইউরোপিয়ান সমন্বয় কমিটি ও ইতালি আ.লীগের মতবিনিময়": "শেখ হাসিনার বিশেষ সহকারী ও আওয়ামী লীগের প্রচার ও প্রকাশনা সম্পাদক বীর মুক্তিযোদ্ধা ড. আব্দুস সোবাহান গোলাপকে সর্ব ইউরোপিয়ান আওয়ামী লীগ সমন্নয় কমিটি এবং ইতালি আওয়ামী লীগের নেতাকর্মীরা সংবর্ধনা দেন। ১৭ সেপ্টেম্বর শনিবার সর্ব ইউরোপীয়ান আওয়ামী লীগ সমন্বয়ের আয়োজনে লন্ডনের একটি হলে এ সংবর্ধনা দেওয়া হয়।\n\nঅনুষ্ঠানে বিশেষ অতিথি ছিলেন সর্ব ইউরোপ আওয়ামী লীগের কো-অর্ডিনেটর বজলুর রশিদ বুলু, সিনিয়র সহ-সভাপতি কেএম লোকমান হোসেন, সদস্য সচিব সমন্বয়ক কমিটি মোহাম্মদ আলী লিংকন মোল্লা। এ সময় উপস্থিত ছিলেন ইতালি আওয়ামী লীগ ২৮ নভেম্বর সম্মেলনে নির্বাচিত সভাপতি বীর মুক্তিযোদ্ধা মাহতাব হোসেন, ভারপ্রাপ্ত সাধারণ সম্পাদক এমএ রব মিন্টু প্রমুখ।\n\nএছাড়াও সভায় জার্মান, ফ্রান্স, সুইডেন, স্পেন, ডেনমার্ক, ইউকে, পর্তুগালসহ ইউরোপের বিভিন্ন দেশের নেতাকর্মীরা উপস্থিত ছিলেন। সভায় বিপুলসংখ্যক আওয়ামী লীগ নেতাকর্মী সংগঠনের বর্তমান কমিটির কার্যক্রম ও পূর্ববর্তী কমিটিসহ ইউরোপে অনিয়মের চিত্র তুলে ধরেন।\n\nএ সময় ড. গোলাপ বলেন, প্রধানমন্ত্রী গত ২৮ নভেম্বর ইতালি আওয়ামী লীগের সম্মেলন সম্পর্কে জানেন। পাশাপাশি কেন্দ্রীয় আওয়ামী লীগ বিষয়টি অবগত আছে। তিনি বলেন, এ ব্যাপারে প্রধানমন্ত্রীর বিশেষ দিকনির্দেশনা আসছে।\n\nসংবর্ধনা অনুষ্ঠানে স্পেন আওয়ামী লীগের প্রতিষ্ঠাতা সভাপতি শাকিল খান পান্না, সাবেক সভাপতি আতাউর রহমান আতা, পর্তুগাল আওয়ামী লীগের সিনিয়র সহ-সভাপতি মহসিন ভূইয়া, জার্মান আওয়ামী লীগ নেতা হাফিজ আলম, মিজানুর রহমান, নজরুল ইসলাম খালেদ, সুইডেন যুবলীগের সভাপতি মিজানুর রহমান, আয়ারল্যান্ড আওয়ামী লীগের রফিক আলম, ফিরোজ খান, ফ্রান্স আওয়ামী লীগের আশরাফ, ইতালি আওয়ামী লীগের সাবেক সহসভাপতি আব্দুস সাত্তার, সাবেক যুগ্ম সাধারণ সম্পাদক আতিয়ার রসুল কিটন, ফখরুল আলম, রোম মহানগর আওয়ামী লীগের সিনিয়র সহ-সভাপতি স্বপন হাওলাদার প্রমুখ উপস্থিত ছিলেন।\n\n",
    "ফেদেরার–নাদালের কান্না আর ফেল্‌প্‌সের ঝটিকা প্যারিস সফর": "",
    "ওপেনার বাবরকে নিয়ে এত কথা কেন, প্রশ্ন সালমান বাটের": "পাকিস্তানের হয়ে ২৪ টি-টোয়েন্টি খেলা সালমান মনে করেন, সব সময় ওপেনিং পজিশন নিয়ে একটু বেশিই কাটাছেঁড়া হয়, ‘আমি যখন খেলতাম, তখন মিডল অর্ডার পরিবর্তন করা হতো না, শুধু ওপেনিং পজিশনেই পরিবর্তন আসত। আমার খেলা ৭৮ ওয়ানডেতে মনে হয় ১৫ জনের সঙ্গে ওপেন করেছি। ওপেনিং ব্যাট করা সবচেয়ে কঠিন, অথচ সেই জায়গাটাই সবাই পরিবর্তন করতে চাচ্ছে। কেউ তো মিডল অর্ডার নিয়ে কথা বলে না। গত তিন বছরে মিডল অর্ডার আমাদের কয়টা ম্যাচ জিতিয়েছে।’"
}