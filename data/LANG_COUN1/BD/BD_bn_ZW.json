{
    "অস্ট্রেলিয়ার মাটিতে অস্ট্রেলিয়াকে হারিয়ে ইতিহাস জিম্বাবুয়ের": "ওয়ানডে মেজাজেই। যে কারণে দলের ৬৪ রানের মধ্যেই তাঁর ফিফটি, শেষ পর্যন্ত তোলা ১৪১ রানের মধ্যে ৯৪। শতাংশের হিসাবে ওয়ানডে ইতিহাসে এটি দ্বিতীয় সর্বোচ্চ। ১৯৮৪ সালে ইংল্যান্ডের বিপক্ষে ওয়েস্ট ইন্ডিজের ২৭২ রানের মধ্যে অপরাজিত ১৮৯ রান করেছিলেন স্যার ভিভ রিচার্ডস, যা মোট রানের ৬৯.৪৮ শতাংশ। ওয়ার্নারের আজকের রান তাঁর দলের ৬৬.৬৬।\n\nতবে ওয়ার্নার নন, অস্ট্রেলিয়ান ইনিংসের মূল আলোটা কেড়ে নেন জিম্বাবুইয়ান স্পিনার রায়ান বার্ল, তাঁর ওপর ভর করে দিন শেষে স্মরণীয় জয়ও পেল দল। ১৯৯২ থেকে ২০২২—অস্ট্রেলিয়ার মাটিতে ৩০ বছরের সফরে যা এই প্রথম জয় জিম্বাবুয়ের।",
    "জিম্বাবুয়ের বিশ্বকাপ দলে ফিরলেন আরভিন": "চোট থেকে ফেরাদের পাশাপাশি জিম্বাবুয়ের বিশ্বকাপ দলে আছেন অভিজ্ঞ সিকান্দার রাজা, শেন উইলিয়ামস আর রেজিস চাকাভা। টানা তিনটি ওয়ানডে সিরিজ ভাঙাচোরা দল নিয়ে খেলে বাংলাদেশের বিপক্ষে দুটি এবং অস্ট্রেলিয়ার বিপক্ষে একটি ম্যাচে জয় পেয়েছে জিম্বাবুয়ে।\n\nঅস্ট্রেলিয়া সিরিজের দলে থাকাদের মধ্যে ভিক্টর নুয়াচি, ক্লাইব মাদানদে, ইনোসেন্ট কাইয়া, তাকুদজানাশে কাইতানো এবং তাদিওয়ানাশে মারুমানিদের অবশ্য বিশ্বকাপ দলে রাখা হয়নি।",
    "জিম্বাবুয়ে আগেভাগে ‘ছুটি’ দেওয়ায় নেট অনুশীলনে অস্ট্রেলিয়া": "টাউনসভিলে সিরিজের দ্বিতীয় ওয়ানডেতে মাত্র ৯৬ রানে অলআউট হয় জিম্বাবুয়ে। ২১২ বল হাতে রেখে ৮ উইকেটের জয়ে এক ম্যাচ হাতে রেখে সিরিজও নিজেদের করে নিয়েছে অস্ট্রেলিয়া।\n\nদুই ইনিংস মিলিয়ে খেলা হয়েছে মাত্র ৪২.৩ ওভার। ম্যাচ দ্রুত শেষ হয়ে যাওয়ায় অবসরটুকু কাজে লাগিয়েছে অ্যারন ফিঞ্চের দল। ম্যাচ শেষেই নেট অনুশীলন করতে দেখা গেছে অস্ট্রেলিয়া দলের কিছু খেলোয়াড়কে। হলুদ জার্সি পরেই নেটে নেমে যান কয়েক ক্রিকেটার, যেন জিম্বাবুয়ের বিপক্ষে এত অল্প সময় খেলে গা গরম হয়নি!",
    "জিম্বাবুয়ে ও নিউ জিল্যান্ড সিরিজ শেষ মার্শের": "মার্শের চোট যদিও গুরুতর নয় বলে জানিয়েছে ক্রিকেট অস্ট্রেলিয়া। তবে টি-টোয়েন্টি বিশ্বকাপের কথা মাথায় রেখে তাকে নিয়ে ঝুঁকি নিতে চায় না দল। অস্ট্রেলিয়ার সবশেষ টি-টোয়েন্টি বিশ্বকাপ জয়ে বড় অবদান ছিল তার। ফাইনালে হয়েছিলেন ম্যাচ সেরা।\n\nআগামী অক্টোবর-নভেম্বরে ঘরের মাঠের বিশ্বকাপের আগে ভারত সফরে তিনটি টি-টোয়েন্টি খেলবে অস্ট্রেলিয়া। সিরিজটি শুরু ২০ সেপ্টেম্বর। ওই সিরিজে মার্শকে পুরোপুরি ফিট পাওয়ার আশায় আছে তারা।\n\nমার্শের বদলি হিসেবে কিপার-ব্যাটসম্যান জশ ইংলিসকে দলে ডেকেছে অস্ট্রেলিয়া। দা হানড্রেডে লন্ডন স্পিরিটের হয়ে খেলছিলেন তিনি গ্লেন ম্যাক্সওয়েলের বদলি হিসেবে।",
    "ইংল্যান্ডের ব্যালান্সকে জিম্বাবুয়ে দলে স্বাগত জানাবেন হাটন": "তিন ম্যাচের ওয়ানডে সিরিজ খেলতে এখন অস্ট্রেলিয়া সফরে আছে জিম্বাবুয়ে। প্রথম ম্যাচে হেরে পিছিয়ে থাকা দলটি বুধবার মাঠে নামবে দ্বিতীয় ওয়ানডেতে। আগের দিন সংবাদমাধ্যমের মুখোমুখি হয়ে ব্যালান্সকে নিয়ে নিজের ভাবনা তুলে ধরেন হাটন।\n\n“গ্যারিকে তার ছোটবেলা থেকে চিনি এবং তার সঙ্গে আমার নিয়মিত কথা হয়। আমার মনে হয় না, ফিরে এসে জিম্বাবুয়ের হয়ে খেলার বিরুদ্ধে থাকবে সে। তবে ইংল্যান্ডে এখনও তার কিছু বিষয় গুছানোর আছে।”\n\n“আমার মনে হয়, তার সম্ভবত এখনও আট থেকে নয় বছর আছে (ক্রিকেটকে দেওয়ার মতো)। সে যদি ফিরতে চায়, আমরা নিশ্চিতভাবে তাকে ফিরিয়ে দেব না।”\n\nব্যালান্সের সঙ্গে হাটনের পারিবারিক সম্পর্কও আছে। হাটনের স্ত্রী ব্যালান্সের বাবার কাজিন।",
    "জলবায়ু পরিবর্তনের কারণে আড়াই হাজার বন্যপ্রাণীকে স্থানান্তর করেছে জিম্বাবুয়ে": "খরা থেকে রক্ষা করার জন্য, জিম্বাবুয়ে আড়াই হাজারেরও বেশি বন্যপ্রাণীকে দক্ষিণের একটি সংরক্ষিত বনাঞ্চল থেকে উত্তরের একটি বনে স্থানান্তর করা শুরু করেছে। বন্যপ্রাণীদের জন্য জলবায়ু পরিবর্তন সংক্রান্ত বিপর্যয় এখন চোরা-শিকারের চেয়ে বড় হুমকী হয়ে দেখা দিয়েছে। এমন প্রেক্ষাপটে ঐ বন্যপ্রাণীদের সরিয়ে নেওয়া হচ্ছে।\n\nগত ৬০ বছরের মধ্যে এই প্রথম জিম্বাবুয়ে এমন ব্যাপকভাবে বন্যপ্রাণীদের অভ্যন্তরীণ স্থানান্তর শুরু করেছে। ১৯৫৮ সাল থেকে ১৯৬৪ সালের মধ্যে, যখন দেশটি ছিল শ্বেতাঙ্গ-সংখ্যালঘু শাসিত রোডেশিয়া, তখন ৫ হাজারেরও বেশি প্রাণীকে স্থানান্তরিত করা হয়েছিল। ঐ কার্যক্রমের নাম ছিল “অপারেশন নোয়া”। জলবিদ্যুৎ কেন্দ্র স্থাপনের জন্য জাম্বোজি নদীর ওপর একটি বিশাল বাঁধ নির্মাণের ফলে, ক্রমাগতভাবে বাড়তে থাকা জলরাশি থেকে বন্যপ্রাণীদের রক্ষা করতে ঐ কার্যক্রম নেওয়া হয়েছিল। ঐ বাঁধের ফলে বিশ্বের বৃহত্তম মানবসৃষ্ট হ্রদগুলোর মধ্যে একটি অর্থাৎ কারিবা হ্রদের সৃষ্টি হয়েছিল।\n\nজিম্বাবুয়ে ন্যাশনাল পার্কস এন্ড ওয়াইল্ডলাইফ ম্যানেজমেন্ট অথরিটির মুখপাত্র টিনাশে ফারাও বলেছেন, এবার জলের অভাব দেখা দেওয়ায়, বন্যপ্রাণীদের স্থানান্তর করা জরুরি হয়ে পড়েছে। কারণ দীর্ঘ খরার কারণে তাদের আবাসস্থল শুকিয়ে গেছে।\n\nজিম্বাবুয়ের স্থানান্তরিত প্রাণীদের নতুন আবাসস্থলের মধ্যে একটি হলো, সাপি সংরক্ষিত বন। বেসরকারিভাবে পরিচালিত ২ লাখ ৮০ হাজার একরের বনটি মানা পুলস ন্যাশনাল পার্কের পূর্বদিকে অবস্থিত। এটি একটি ইউনেস্কোর বিশ্বঐতিহ্য স্থান। এই বনটি জাম্বেজি নদীর তীরের এক চমৎকার স্থাপনা হিসেবে পরিচিত। আর জাম্বেজি হলো জাম্বিয়ার সাথে জিম্বাবুয়ের সীমান্ত বিভাজনকারী নদী।\n\nগ্রেট প্লেইন্সের প্রধান নির্বাহী কর্মকর্তা ডেরেক জুবার্ট ফাউন্ডেশনের ওয়েবসাইটে বলেছেন, “১৯৫০ সাল থেকে, ২০১৭ সালে আমরা দায়িত্ব গ্রহণ না করা পর্যন্ত, কয়েক দশক ধরে চলা শিকার, সাপি সংরক্ষিত বনের প্রাণীরা ধংসের মুখে গিয়ে পড়েছিল । আমরা এখানকার বন্যতাকে পুনরুজ্জীবিত করছি এবং পুনরুদ্ধার করছি। নিয়ে যাচ্ছি আগের অবস্থায়।”",
    "ভঙ্গুর জিম্বাবুয়ে আজ আনন্দের গল্প, অন্যদিকে বাংলাদেশ…": "ছবি- ক্রিকইনফো\n\nসময়টা ২০১৯ সালের মাঝামাঝি। নির্দিষ্ট করে বললে জুলাইয়ের ১৯ তারিখ। আচমকা সংবাদমাধ্যমের হট-টপিক, ক্রিকেট থেকে নিষেধাজ্ঞা দেওয়া হয়েছে জিম্বাবুয়েকে। দেশটির ক্রিকেট বোর্ডে সরকারের হস্তক্ষেপের কারণে এমন সিদ্ধান্ত নিতে বাধ্য হয়েছিল আইসিসি।\n\nএর বেশ কিছু বছর আগে থেকে ক্রিকেটে জিম্বাবুইয়ানরা কেবল পড়তির পথেই ছিল। সেই নিষেধাজ্ঞা দলটিকে পিছিয়ে দিয়েছিল আরও বেশ পিছে। দলটিও টানা দুটি বিশ্বকাপ খেলতে পারেনি। তবে এরপর নিষেধাজ্ঞা কাটিয়ে আবার ক্রিকেটে ফেরে জিম্বাবুইয়ানরা।\n\nসেই ফেরার পর দলটি কেবল ক্রিকেটে নিজেদের অস্তিত্ব জানান দেওয়ার চেষ্টায় সম্ভব সব করে যাচ্ছে। ২০২০ সালের শুরু থেকে এখন পর্যন্ত টানা ৩ ফরম্যাট মিলিয়ে দলটি ৭৩ ম্যাচ খেলে ২১টি জয় তুলে নিয়েছে। যার সর্বশেষটি এলো আজ (৩ সেপ্টেম্বর) অজিদের বিপক্ষে তাদেরই মাঠে ইতিহাস গড়ে।\n\nএ ছাড়াও দলটি আসন্ন টি-টোয়েন্টি বিশ্বকাপেও নিজেদের জায়গা নিশ্চিত করেছে বাছাইপর্ব পেরিয়ে। কেবল এই দুটি ঘটনা দিয়েই জিম্বাবুয়ের নতুন শুরুর গল্প লেখাই যায়। তবে এর মাঝেও জিম্বাবুইয়ানরা বড় দল বধ করেছে সুযোগ পেলেই।\n\nএর মধ্যে পাকিস্তানকে টি-টোয়েন্টিতে হারানোর মতো ঘটনা রয়েছে। শ্রীলঙ্কাকে ওয়ানডেতে বধ করেছে। নিজেদের সামর্থ্যের সর্বোচ্চ দিয়ে সর্বশেষ ঘরের মাঠে বাংলাদেশকে ওয়ানডে এবং টি-টোয়েন্টি সিরিজ হারিয়েছে। বাংলাদেশের বিপক্ষে জেতা ম্যাচগুলোতে রীতিমতো দাপট দেখিয়ে জিতেছে জিম্বাবুইয়ানরা।\n\nভেঙে পড়া জিম্বাবুয়ের নতুন এই শুরুতে, অস্ট্রেলিয়ার বিপক্ষে জয়ের নতুন এই ইতিহাসে দেশটি জুড়ে আজ কেবল আনন্দের গল্পই লেখা হচ্ছে, হবে।\n\nঅন্যদিকে বাংলাদেশের ক্রিকেট আবেগ, পাগলামির গল্প এখন বিশ্বজুড়ে। দেশটির ক্রিকেট বোর্ডও বিশ্বের পঞ্চম ধনী ক্রিকেট বোর্ড; যাদের ডিপোজিটে কত টাকা আছে, আর কত টাকা আসতে পারে সে নিয়ে মাঝে মাঝে আর্টিকেল প্রকাশিত হয়। সেই বাংলাদেশের ক্রিকেট দুঃখ সময়ের সঙ্গে যেন বেড়েই যাচ্ছে।\n\n২০১৯ ক্রিকেট বিশ্বকাপে সাকিবের অতিমানবীয় পারফরম্যান্স, দক্ষিণ আফ্রিকার মাটিতে প্রথমবারের মতো ওয়ানডে সিরিজ জয় কিংবা নিউজিল্যান্ডের মাউন্ট মঙ্গানুইয়ে টেস্টে জয় ছাড়া বাংলাদেশের এই সময়ে বলার মতো নেই তেমন কোনো কিছু।\n\n২০২০ সালের জানুয়ারি থেকে ৮৫ ম্যাচে ৩৭ জয় পেয়েছে বাংলাদেশ। যেখানে জিম্বাবুয়ের বিপক্ষেই দশটি জয়। এছাড়াও ঘরের মাঠে পিচের মধ্যে স্পিনের মাইন পুতে নিউজিল্যান্ড এবং অস্ট্রেলিয়ার বিপক্ষে জয় রয়েছে। বিপরীতে যে ৪৫টি হার রয়েছে তার অনেকগুলোতে খুব বাজেভাবে হার দেখেছে বাংলাদেশ।\n\nবিদেশের মাটিতে গিয়ে টেস্টে কোনঠাসা হয়ে থাকা। টপ অর্ডারদের নিয়মিত ব্যর্থতা, সর্বশেষ টি-টোয়েন্টি বিশ্বকাপে অসহায় আত্মসমর্পণ কিংবা চলমান এশিয়া কাপেও হার নিয়ে ফেরা বাংলাদেশের নিত্যসঙ্গী।\n\nওয়ানডেতে সমীহ জাগানিয়া একটি অবস্থান ছাড়া টেস্ট এবং টি-টোয়েন্টির খেলার ধরণই যেন বুঝতে পারে না বাংলাদেশ। গত দুই বছরে ক্রিকেটাররা ভালো করে দলে আসার চেয়েও অন্য ক্রিকেটাররা খারাপ করার কারণে বেশি দলে এসেছেন।\n\nমাঝে মাঝে তো সিনিয়র-জুনিয়র কিংবা ক্রিকেটার-কোচের মধ্যকার দ্বন্দ্বের কথাও শোনা যায়। কেবল মাঠের খেলায় শ্রেষ্ঠত্বের গল্প লেখার বেলায় লেখা ধরা দিয়েও যেন ধরা দিতে চায় না।\n\nএশিয়া কাপে শ্রীলঙ্কার বিপক্ষে হার ছিল বাংলাদেশের শেষ হার। যে ম্যাচ শুরুর আগে দুই পক্ষের মধ্যে কথার যুদ্ধ চলেছিল অনেক। যার ফলে বাংলাদেশকে হারানোর পর লঙ্কান স্পিনার মাহেশ থিকসানা টুইটারে এক পোস্ট করেছিলেন,\n\n‘তোমার দলে বিশ্বমানের কোনো বোলার দরকার নেই যখন কিনা তোমার দলে ১১টা ভাই থাকবে।’\n\nএই ১১ ভাই মিলে জিম্বাবুয়েকে জিতিয়ে দেয়, এই ১১ ভাই শ্রীলঙ্কাকেও জেতাতে পারে স্নায়ুক্ষয়ী ম্যাচ। বাংলাদেশের বোর্ডের ঝনঝনানি, কর্তাব্যক্তিদের হম্বিতম্বি সরে গিয়ে টাইগার একাদশের এই ১১ ভাই কখন থেকে এক হবে, জিম্বাবুয়ের মতো আনন্দের গল্পের ভাগীদার কবে হতে পারবে টাইগার ক্রিকেট ভক্তরা! অপেক্ষা আর কতদিনের!",
    "বিশ্বকাপে যাওয়ার ম্যাচে বাংলাদেশের প্রতিপক্ষ থাইল্যান্ড": "যে কোনো ফ্র্যাঞ্চাইজি যে কোনো সময় যত জন ইচ্ছা বিদেশি ক্রিকেটারের সঙ্গে চুক্তি করতে পারবে।",
    "সিরিজের দ্বিতীয় ওয়ানডেতে ভোরে অস্ট্রেলিয়ার বিপক্ষে মাঠে নামবে জিম্বাবুয়ে": "তিন ম্যাচ সিরিজের দ্বিতীয় ওয়ানডেতে ভোরে অস্ট্রেলিয়ার বিপক্ষে মাঠে নামবে জিম্বাবুয়ে। টাউনস ভিলে ম্যাচটি শুরু হবে বুধবার ভোর ৫টা ৪০ মিনিটে।\n\nদীর্ঘ বিরতির পর ওয়ানডে সিরিজ খেলেছে অস্ট্রেলিয়া। তিন ম্যাচ সিরিজের প্রথম ম্যাচ জিতে দারুন শুরু করেছে অজিরা। জিম্বাবুয়ের বিপক্ষে ৫ উইকেটের সহজ জয় পেয়েছে অ্যারন ফিঞ্চের দল। এই ম্যাচ জিতে সিরিজ নিশ্চত করতে চায় স্বাগতিক অস্ট্রেলিয়া। ইনজুরির কারনে এই ম্যাচে দেখা যাবে না মিচেল মার্শকে। অন্যদিকে টপ অর্ডারদের ব্যাটিং ব্যর্থতায় সিরিজের প্রথম ম্যাচ হারতে হয়েছে জিম্বাবুয়েকে। সিরিজে টিকে থাকতে এ ম্যাচে জয়ের বিকল্প নেই সফরকারীদের।",
    "বাংলাদেশকে হারিয়ে রাজার ইতিহাস": "ছবি- সংগৃহীত\n\nসময়টা বড় পয়মন্ত যাচ্ছে জিম্বাবুয়ের অভিজ্ঞ অলরাউন্ডার সিকান্দার রাজার। আগস্টে ঘরের মাঠে বাংলাদেশের বিপক্ষে ওয়ানডে এবং টি-টোয়েন্টি সিরিজে একের পর এক অবিশ্বাস্য পারফরম্যান্সে দলকে জিতিয়েছেন।\n\nএবার আগস্ট মাসের সেরার স্বীকৃতিও বাগিয়ে নিলেন এই জিম্বাবুইয়ান। নিউজিল্যান্ডের মিচেল স্যান্টনার এবং ইংল্যান্ডের বেন স্টোকসকে হারিয়ে আগস্টের সেরা হয়েছেন সিকান্দার রাজা। প্রথম জিম্বাবুইয়ান ক্রিকেটার হিসেবে এই ইতিহাস গড়লেন ৩৬ বছর বয়সী এই অলরাউন্ডার।\n\nবাংলাদেশের বিপক্ষে অপরাজিত ১৩৫ রানের ম্যাচ জেতানো ইনিংস খেলার জন্য এই পুরস্কার পাচ্ছেন রাজা। দুই দলের মধ্যকার প্রথম ওয়ানডেতে ৬২ রানের মধ্যে ৩ উইকেট হারায় জিম্বাবুয়ে। অথচ লক্ষ্য ছিল ৩০৪ রানের। এরপর এই ক্রিকেটারের ১০৯ বলে ১৩৫ রানের ইনিংসে জয় তুলে নেয় জিম্বাবুয়ে।\n\nপরের ম্যাচেও ২৯২ রান তাড়া করতে নেমে ৪৯ রানের মধ্যে ৪ উইকেট হারায় জিম্বাবুয়ে। সেখান থেকে ১১৭ রানের অপরাজিত ইনিংস খেলে দলকে জিতিয়ে মাঠ ছাড়েন রাজা।\n\nআগস্ট মাসে মোট তিনটি সেঞ্চুরির দেখা পেয়েছেন রাজা। এরমধ্যে বাংলাদেশের বিপক্ষে তিন ম্যাচের ওয়ানডে সিরিজে ম্যাচ জেতানো টানা দুটি শতক রয়েছে। এছাড়াও ভারতের বিপক্ষে হাঁকিয়েছেন অন্য শতকটি। ৯৫ বলে ১১৫ রান করে ম্যাচ প্রায় জিতিয়ে দিচ্ছিলেন ভারতকে। যদিও সতীর্থদের যোগ্য সঙ্গ না পাওয়াতে হার নিয়ে মাঠ ছাড়তে হয় এই ক্রিকেটারকে।\n\nপ্রথম জিম্বাবুইয়ান হিসেবে আইসিসির পক্ষ থেকে মাস সেরার স্বীকৃতি পেয়ে কৃতজ্ঞতা প্রকাশ করে রাজা বলেন, ‘আমি অবিশ্বাস্যরক সম্মানিত এবং বিনয় অনুভব করছি আইসিসির পক্ষ থেকে মাস সেরার স্বীকৃতি পেয়ে। আমি সবচেয়ে বেশি আনন্দিত কারণ প্রথম জিম্বাবুইয়ান হিসেবে এমন কীর্তি গড়তে পেরেছি।\n\nগত তিন-চার মাস ধরে যাদের সঙ্গে আমি খেলে গেছি সবাইকে ধন্যবাদ জানাতে চাই। এছাড়াও চেঞ্জিং রুমে যে সকল টেকনিকাল স্টাফ এবং ক্রিকেটার ছিল সবার প্রতি কৃতজ্ঞ। তাদের ছাড়া এই স্বীকৃতি পাওয়া আমার পক্ষে সম্ভব হতো না।\n\nশেষে আমি জিম্বাবুয়ে এবং বাইরে থাকা সকল ভক্ত-সমর্থকদের কাছে আমার কৃতজ্ঞতা পৌঁছিয়ে দিতে চাই।’",
    "বিশ্বকাপের জন্য জিম্বাবুয়ের দল ঘোষণা": "",
    "বাংলাদেশ, ভারতের বিপক্ষে পারফরম্যান্স দিয়ে আইসিসির মাসসেরার মনোনয়নে রাজা": "বাংলাদেশের বিপক্ষে টানা দুটি অপরাজিত শতকে ভূমিকা রেখেছিলেন তিনি সিরিজ জয়ে, এরপর ভারতের বিপক্ষে আরেকটি শতকে দলকে নিয়ে গিয়েছিলেন জয়ের খুব কাছে। দুর্দান্ত সময় কাটানো সিকান্দার রাজার পারফরম্যান্সের স্বীকৃতি দিল আইসিসিও। আগস্টে ছেলেদের মাসসেরা ক্রিকেটারের সংক্ষিপ্ত তালিকায় ইংল্যান্ড টেস্ট অধিনায়ক বেন স্টোকস ও নিউজিল্যান্ড অলরাউন্ডার মিচেল স্যান্টনারের সঙ্গে আছেন এ জিম্বাবুইয়ান অলরাউন্ডার। গত মাসে মেয়েদের সেরা ক্রিকেটারের মনোনয়ন পেয়েছেন কমনওয়েলথ গেমসে সোনাজয়ী অস্ট্রেলিয়া দলের বেথ মুনি ও তালিয়া ম্যাকগ্রা, রুপাজয়ী ভারতের জেমিমা রদ্রিগজ।\n\nঅস্ট্রেলিয়ার বিপক্ষে সর্বশেষ সিরিজে তেমন কিছু করতে না পারলেও রাজা তার আগের দুটি সিরিজে ছিলেন দারুণ ফর্মে। বাংলাদেশের বিপক্ষে প্রথম ওয়ানডেতে ৩০৪ রান তাড়ায় চতুর্থ উইকেটে ১৯২ রানের জুটি গড়েন ইনোসেন্ট কাইয়ার সঙ্গে, নিজে ১০৯ বলে ১৩৫ রান করে অপরাজিত থাকেন তিনি।",
    "জিম্বাবুয়ের ঐতিহাসিক জয়ের দিন স্টার্কের বিশ্বরেকর্ড": "একদিনের আন্তর্জাতিক ক্রিকেট ম্যাচে অস্ট্রেলিয়ার মাটিতেই তাদেরকে হারিয়ে দিয়ে ঐতিহাসিক এক জয় তুলে নিয়েছে জিম্বাবুয়ে। তবে হেরে যাওয়া এই ম্যাচেই ব্যক্তিগতভাবে এক অনন্য নজির স্থাপন করেছেন অজি গতিতারকা মিচেল স্টার্ক। ওয়ানডে ইতিহাসের সবচেয়ে দ্রুততম ২০০ উইকেট তুলে নেওয়ার বিশ্বরেকর্ডটি স্টার্ক করে নিয়েছেন নিজের নামে। বিগত ২৩ বছর ধরে যা ছিলো পাকিস্তানি স্পিনার সাকালায়েন মোস্তাকের দখলে।\n\nস্টার্ক ২০০ উইকেট তুলে নেয়ার রেকর্ডটি গড়েছেন সবচেয়ে কম ম্যাচ এবং বল উভয় দিক থেকেই। ২০০ উইকেটের এই কীর্তি গড়তে স্টার্ককে খেলতে হয়েছে ১০২ ম্যাচ আর বল করতে হয়েছে ৫ হাজার ২৪০টি। সাকলায়েনের রেকর্ডটি ছিল ১০৪ ম্যাচে আর ৫ হাজার ৪৫৭ বলে।\n\nস্টার্কের আগে ক্যাঙ্গারুদের হয়ে ওয়ানডেতে সবচেয়ে কম ম্যাচে ২০০ উইকেটের রেকর্ড গড়েছিলেন বিঙ্গা এক্সপ্রেস খ্যাত ব্রেট লি। ২০০ উইকেট নিতে সাবেক এই গতিতারকা খেলেছিলেন ১১২টি ওয়ানডে। অন্যসব অজি বোলারদের মধ্যে কিংবদন্তি শেন ওয়ার্ন ১২৫ ম্যাচ, মিচেল জনসন ১২৯ ম্যাচ এবং গ্লেন ম্যাকগ্রা ১৩৩ ম্যাচ খেলে ওয়ানডেতে ২০০ উইকেটের দেখা পেয়েছিলেন।\n\nশুধু ২০০ উইকেটই নয়, ওয়ানডে ক্রিকেটে ১০০ উইকেট প্রাপ্তির রেকর্ডটিও একসময় ছিল স্টার্কের দখলেই। পরে অবশ্য আফগান লেগ স্পিনার রশিদ খান তার চেয়ে ৮ ম্যাচ কম খেলেই এই রেকর্ডটি নিজের করে নেন।\n\nএদিকে, ওয়ানডেতে ২০০ উইকেট পাওয়া অস্ট্রেলিয়ানদের মধ্যে শুধুমাত্র গ্লেন ম্যাকগ্রার ওডিআই বোলিং গড় স্টার্কের চেয়ে ভাল। স্টার্কের গড় যেখানে ২২.৩০, ম্যাকগ্রার গড় ছিল ২২.০২।\n\nক্রিকেট বিশ্ব স্টার্কের এই রেকর্ডটির দেখা পেতে পারতো আরো অনেকদিন আগেই, তবে বিগত এক বছর যাবত ওয়ানডে ম্যাচ খুব বেশি না খেলায় এতোটা পরে এসে রেকর্ডটি নিজের করে নিলেন ২০১৫ ওয়ানডে বিশ্বকাপে অস্ট্রেলিয়ার চ্যাম্পিয়ন হওয়ার বড় এই কারিগর। সেই বিশ্বকাপের সেরা প্লেয়ার হওয়ার পর ২০১৯ বিশ্বকাপে স্টার্ক ভেঙ্গেছিলেন ম্যাকগ্রার আরো একাটি রেকর্ড। এক বিশ্বকাপ আসরে ম্যাকগ্রার পাওয়া ২৬ উইকেটের রেকর্ড ভেঙ্গে স্টার্ক নিয়েছিলেন ২৭ উইকেট।",
    "‘বন্ধু’ চলে গেছে, তাই বিশ্বকাপে সেরাটা দেওয়ার আশা হাসান মাহমুদের": "চোটের সঙ্গে হাসান মাহমুদের সখ্য সেই বয়সভিত্তিক ক্রিকেট থেকেই। চোট, পুনর্বাসনের পর খেলায় ফেরা—এই চক্রেই চলছে তরুণ পেসারের ক্যারিয়ার। ২০২০ সালের মার্চে অভিষেক হওয়া হাসান তাই ওয়ানডে ও টি-টোয়েন্টি মিলিয়ে ম্যাচ খেলেছেন মাত্র ৮টি।\n\nতবে যতবারই জাতীয় দলের জার্সি গায়ে মাঠে নেমেছেন, ততবারই হাসানকে বাকিদের থেকে আলাদাই মনে হয়েছে। গতি, সুইং ও নিয়ন্ত্রণের সহজাত দক্ষতা দেখে জাতীয় দলের সাবেক পেস বোলিং কোচ ওটিস গিবসন হাসানকে বলেছেন বাংলাদেশ পেস বোলিংয়ের ভবিষ্যৎ। বর্তমান পেস বোলিং কোচ অ্যালান ডোনাল্ডও তাঁকে প্রথম দেখায় দলে নিতে চেয়েছিলেন।",
    "এক রাতেই বাংলাদেশের তিন ম্যাচ": "দেশের ক্রীড়াপ্রেমীদের জন্য দারুণ এক রাত অপেক্ষা করছে আজ। কেননা আজ একইসময়ে মাঠে নামছে বাংলাদেশের তিনটি দল। রাত ৮টায় শুরু হবে বাংলাদেশ ও আরব আমিরাতের মধ্যকার দুই ম্যাচ সিরিজের প্রথম টি-টোয়েন্টি। একইসময় রোড সেফটি সিরিজে ভারতীয় লিজেন্ডস দলের বিপক্ষে খেলবে বাংলাদেশ লিজেন্ডস দল। রাত ৯টায় নারী টি২০ বিশ্বকাপের বাছাইপর্বের ফাইনালে আয়ারল্যান্ডের মুখোমুখি হবে বাংলাদেশ।\n\n\n\nবিশ্বকাপের বাছাইপর্বে চ্যাম্পিয়ন হয়ে মূল পর্বে যাওয়া প্রথম লক্ষ্য ছিল বাংলাদেশের। সেই লক্ষ্য পূরণের খুব কাছে এখন বাংলাদেশ নারী দল। বিশ্বকাপ নিশ্চিত হওয়ার পাশাপাশি বাছাইপর্বের ফাইনালে উঠেছে বাংলাদেশ। ফাইনালে জিতলেই গ্রুপ চ্যাম্পিয়নের তকমা নিয়ে খেলা হবে মূল পর্বে।\n\nগত টি২০ বিশ্বকাপ থেকেই আমিরাতে ভালো করতে পারছে না বাংলাদেশ। বিশ্বকাপ ও এশিয়া কাপ মিলে টানা ৭ ম্যাচ হেরেছে। পরাজয়ের বৃত্ত ভাঙার মোক্ষম সুযোগ আমিরাতের বিপক্ষে সিরিজ জিতে।\n\nগত এক বছরে দেশে-বিদেশে একটিও সিরিজ জিততে পারেনি তারা। সবচেয়ে বড় ধাক্কা লেগেছে জিম্বাবুয়ের কাছে ২-১ ব্যবধানে সিরিজ হার, আফগানিস্তান ও শ্রীলঙ্কার কাছে পরাজিত হয়ে এশিয়া কাপের গ্রুপ পর্ব থেকে বিদায় নেওয়ায়। নতুন কোচ শ্রীধরন শ্রীরাম চেষ্টা করছেন খেলোয়াড়দের আত্মবিশ্বাসের তলানি থেকে টেনে তুলতে, 'ইমপ্যাক্ট ব্যাটিং' স্লোগান সামনে রেখে ব্যাটারদের আক্রমণাত্মক মানসিকতায় নিয়ে যেতে। এশিয়া কাপে যেটা হয়নি, আমিরাতের বিপক্ষে সেটাই করতে চান ক্রিকেটাররা।\n\nনিয়মিত অধিনায়ক সাকিব আল হাসান সিপিএল খেলতে ওয়েস্ট ইন্ডিজে থাকায় জিম্বাবুয়ে সিরিজের মতো আমিরাতের বিপক্ষেও দলের নেতৃত্ব দেবেন সোহান। সেদিক থেকে পঞ্চপাণ্ডববিহীন টাইগারদের প্রথম সিরিজ এটি।\n\nদুই জাতীয় দলের বাইরে ভারতের আমন্ত্রণমূলক রোড সেফটি ওয়ার্ল্ড সিরিজে ভারতীয় লিজেন্ডস দলের মুখোমুখি হবে মোহাম্মদ শরীফের নেতৃত্বাধীন বাংলাদেশ লিজেন্ডস দল। এখন পর্যন্ত তিন ম্যাচ খেলে তিনটিই হেরেছে বাংলাদেশ লিজেন্ডস।",
    "সেমিফাইনালে কাল থাইল্যান্ডের মুখোমুখি বাংলাদেশ নারী দল": "আবু ধাবি, ২২ সেপ্টেম্বর, ২০২২ (বাসস) : নারী টি-টোয়েন্টি বিশ্বকাপ বাছাই পর্বের সেমিফাইনালে কাল থাইল্যান্ডের মুখোমুখি হবে বাংলাদেশ । টানা তিন ম্যাচ জিতে গ্রুপ চ্যাম্পিয়ন হয়েই টুর্নামেন্টের দ্বিতীয় সেমিফাইনাল খেলতে নামবে নিগার সুলতানার দল।\n\nগতরাতে গ্রুপ-‘এ’তে নিজেদের তৃতীয় ও শেষ ম্যাচে বাংলাদেশ ৫৫ রানে হারিয়েছে যুক্তরাষ্ট্র নারী দলকে।\n\nআবু ধাবির শেখ জায়েদ স্টেডিয়ামে টস জিতে প্রথমে ব্যাটিং করতে নামে বাংলাদেশ। চতুর্থ ওভারেই ওপেনার শামিমা সুলতানাকে হারায় বাংলাদেশ। ১৭ বলে ১০ রান করেন শামিমা।\n\nএরপর শক্ত হাতে দলের হাল ধরেন আরেক ওপেনার মুরশিদা খাতুন ও অধিনায়ক নিগার। ৯৮ বল খেলে দ্বিতীয় উইকেটে দলের জন্য ১৩৮ রান তুলেন মুরশিদা-নিগার জুটি। দু’জনের হাফ সেঞ্চুরিতে ২০ ওভারে ১ উইকেটে ১৫৮ রানের সংগ্রহ পায় বাংলাদেশ।\n\n৯টি চারে ৬৪ বলে অপরাজিত ৭৭ রান করেন মুরশিদা। ৪০ বলে অপরাজিত ৫৬ রান করেন নিগার। ইনিংসে ৬টি চার ও ১টি ছক্কা মারেন তিনি।\n\nযুক্তরাষ্ট্রকে ১৫৯ রানের টার্গেট দিয়ে দারুন বোলিং করে বাংলাদেশের বোলাররা। নিয়ন্ত্রিত বোলিংয়ে যুক্তরাষ্ট্রের ব্যাটারদের মারমুখী হতে দেননি তারা। এতে ২০ ওভারে ৩ উইকেটে ১০৩ রান করে ম্যাচ হারে যুক্তরাষ্ট্র। ৮টি চারে ৭১ বলে অপরাজিত ৭৪ রান করেও দলের হার এড়াতে পারেননি অধিনায়ক সিন্ধু শ্রীহার্সা।\n\nবল হাতে বাংলাদেশের সালমা খাতুন ও নাহিদা আকতার ১টি করে উইকেট নেন। ম্যাচ সেরা হন মুরশিদা।\n\nগ্রুপ পর্বে নিজেদের প্রথম ম্যাচে আয়ারল্যান্ডকে ১৪ রানে এবং দ্বিতীয় ম্যাচে স্কটল্যান্ডকে ৬ উইকেটে হারায় বাংলাদেশ। ফলে ৩ ম্যাচে ৩ জয়ে ৬ পয়েন্ট নিয়ে টেবিলের শীর্ষে থেকে সেমিফাইনাল নিশ্চিত করে তারা। এই গ্রুপ থেকে ৩ ম্যাচে ৪ পয়েন্ট নিয়ে দ্বিতীয় হয় আয়ারল্যান্ড।\n\n‘বি’ গ্রুপ চ্যাম্পিয়ন হয়েছে জিম্বাবুয়ে, রানার্স-আপ থাইল্যান্ড। আগামীকালই প্রথম সেমিফাইনালে মুখোমুখি হবে জিম্বাবুয়ে-আয়ারল্যান্ড। আর দ্বিতীয় সেমিফাইনালে লড়বে বাংলাদেশ-থাইল্যান্ড। দ্বিতীয় সেমির ম্যাচটি শুরু হবে বাংলাদেশ সময় রাত ৯টায়।",
    "মেহেদী-পারভেজদের বাদ পড়া, নাজমুলের দলে আসার ‘কারণ’": "মাহমুদউল্লাহর বাদ পড়ার খবরে আড়ালে চলে গেছে বাকি সব। নইলে টি-টোয়েন্টি বিশ্বকাপের জন্য ঘোষিত বাংলাদেশ দলে চমক ছিল আরও। মাহমুদউল্লাহ দলে থাকলে হয়তো সেসব নিয়েই বেশি আলোচনা হতো। যেমন মেহেদী হাসান, পারভেজ হোসেন, এনামুল হক, মোহাম্মদ নাঈমদের বাদ পড়া কিংবা নাজমুল হোসেনের দলে আসা।\n\nএক বছরের মধ্যে আরেকটি টি-টোয়েন্টি বিশ্বকাপে বাংলাদেশ যাচ্ছে সাতটি পরিবর্তন নিয়ে। সর্বশেষ এশিয়া কাপের দলেও এসেছে ছয়টি পরিবর্তন। লিটন দাস, ইয়াসির আলী, নুরুল হাসান ও হাসান মাহমুদ—চারজনই দলে ফিরেছেন চোট কাটিয়ে। মুশফিকুর রহিম অবসর নিয়েছেন, আর মাহমুদউল্লাহর বাদ পড়া নিয়ে আলোচনা হয়েছে অন্য জায়গায়।\n\nবাকিরা কেন ও কীভাবে বাদ পড়লেন, তা নিয়ে প্রশ্ন উঠতেই পারে। দুই নির্বাচক—মিনহাজুল আবেদীন ও হাবিবুল বাশার এবং টেকনিক্যাল কনসালট্যান্ট শ্রীধরন শ্রীরামের সংবাদ সম্মেলনে যার কিছু উত্তর পাওয়া গেছে, কিছু যায়নি।",
    "বিশ্বকাপের উদ্বোধনী ম্যাচে বাংলাদেশের প্রতিপক্ষ অস্ট্রেলিয়া": "প্রথমবারের মতো অনুষ্ঠিত হতে যাচ্ছে অনূর্ধ্ব-১৯ নারী টি-টোয়েন্টি বিশ্বকাপ। আগামী বছরের শুরুতে দক্ষিণ আফ্রিকার বেনোনি ও পচেফস্ট্রুমে অনুষ্ঠিত হবে আসরটি।\n\nএর আগে ২০২০ সালে এই দুটি শহরেই আয়োজিত হয়েছিল ছেলেদের অনূর্ধ্ব-১৯ বিশ্বকাপ।\n\n১৪ জানুয়ারি বিশ্বকাপ শুরু হয়ে ২৯ জানুয়ারি ফাইনালের মধ্য দিয়ে শেষ হবে। ১৫ দিনে মোট ৪১টি ম্যাচ হবে। গ্রুপ লিগে প্রতিদিন ৪টি করে ম্যাচ অনুষ্ঠিত হবে। উদ্বোধনী ম্যাচে বাংলাদেশের প্রতিপক্ষ অস্ট্রেলিয়া।\n\nটুর্নামেন্টে আইসিসির ১১টি পূর্ণ সদস্য দলের সঙ্গে ৫টি সহযোগী দল খেলবে। আয়োজক দক্ষিণ আফ্রিকা ছাড়াও বিশ্বকাপে অংশ নেবে- অস্ট্রেলিয়া, ইংল্যান্ড, নিউজিল্যান্ড, ভারত, পাকিস্তান, বাংলাদেশ, শ্রীলংকা, ওয়েস্ট ইন্ডিজ, জিম্বাবুয়ে, আয়ারল্যান্ড, স্কটল্যান্ড, আরব আমিরাত, যুক্তরাষ্ট্র, ইন্দোনেশিয়া ও রুয়ান্ডা।\n\n১৬টি দল চারটি গ্রুপে ভাগ হয়ে খেলবে\n\nএ-গ্রুপ: অস্ট্রেলিয়া, বাংলাদেশ, শ্রীলংকা ও যুক্তরাষ্ট্র।\n\nবি-গ্রুপ: ইংল্যান্ড, পাকিস্তান, জিম্বাবুয়ে, রুয়ান্ডা।\n\nসি-গ্রুপ: নিউজিল্যান্ড, ওয়েস্ট ইন্ডিজ, আয়ারল্যান্ড ও ইন্দোনেশিয়া।\n\nডি-গ্রুপ: ভারত, দক্ষিণ আফ্রিকা, স্কটল্যান্ড ও আরব আমিরাত।\n\nবাংলাদেশের খেলার সূচি\n\n১৪ জানুয়ারি উদ্বোধনী ম্যাচে বাংলাদেশ খেলবে অস্ট্রেলিয়ার বিপক্ষে। ১৬ ও ১৮ জানুয়ারি শ্রীলংকা ও যুক্তরাষ্ট্রের বিপক্ষে খেলবে বাংলাদেশ।",
    "আমিরাতকে হারাতেই ঘাম ছুটে যাওয়ায় ভাবাচ্ছে যা": "আইসিসি সহযোগী সদস্য দেশ হওয়ায় হরহামেশা বড় দলগুলোর বিপক্ষে খেলারই সুযোগ পায় না সংযুক্ত আরব আমিরাত। সেই আমিরাতের বিপক্ষেও জিততে বিস্তর পেরেশান হতে হলো নুরুল হাসান সোহানদের। বিশ্বকাপের আগে দলের এমন অবস্থায় ঘাটতির জায়গাগুলোও প্রকাশ্য।\n\nএর আগে আর কেবল একবারই বাংলাদেশের বিপক্ষে খেলেছিল আমিরাত। ২০১৬ সালের এশিয়া কাপে মিরপুরের সে ম্যাচ বাংলাদেশ জিতেছিল অনায়াসে। আমিরাতের সেই দলটির কেউই নেই এবাররের দলে। নতুন আদলের দলটি বাংলাদেশকে প্রায় ভড়কেই দিয়েছিল।\n\n১৫৯ রানের লক্ষ্য আর একটু হলেই পেরিয়ে গিয়েছিল তারা। শেষ ওভারে গিয়ে পাওয়া ৭ রানের জয়ে বাংলাদেশ স্বস্তির নিঃশ্বাস ফেললেও গভীরে জমা হওয়া চিন্তাগুলোও নাড়া দিবে বিস্তর। চলতি বছর ১১টি টি-টোয়েন্টি খেলে এই নিয়ে মাত্র তৃতীয় জয় আসল। সেই জয়টিও প্রায় হাতছাড়া হওয়া দশা হয়েছিল।\n\nব্যাটিং সংকট\n\nএশিয়া কাপে কিছুতেই কিছু হচ্ছে না দেখে মেইক শিফট ওপেনার হিসেবে খেলানো হয়েছিল মেহেদী হাসান মিরাজ ও সাব্বির রহমানকে। মিরাজের ফাটকা সেদিন কাজে লাগলেও সাব্বির ছিলেন ব্যর্থ। চোট কাটিয়ে দলের সেরা ব্যাটারদের একজন লিটন দাস ফিরে এলেও আমিরাতের বিপক্ষে তাকে ওপেনে নামানো হয়নি। মেইক শিফটেই রাখা হয় ভরসা।\n\nতবে সেটা যে সমাধান নয় তা বোধহয় কিছুটা খোলাসা হয়েছে। পেস বলে নিজের দুর্বলতা দেখিয়েছেন মিরাজ, ধুঁকেছেন পুরোটা সময়। ১৪ বল খেলে আউট হয়েছেন ১২ রান করে। সাব্বির খুলতে পারেননি রানের খাতাই। শর্ট বলে পুল শট যেভাবে ব্যাটে নিতে পারেননি তাতে তার পজিশন হয়েছে প্রশ্নবিদ্ধ।\n\nলিটন তিনে নেমে তিন চার মেরে আউট হয়ে যান। কিন্তু সাম্প্রতিক সময়ে বাংলাদেশের সবচেয়ে রান করা ব্যাটারকে ওপেনিং পজিশনে ফেরানো না হলে সমস্যা একটা থেকেই যাবে।\n\nটপ অর্ডারের মতো মিডল অর্ডারেও আফিফ হোসেন ছাড়া ভরসা ছবি ছিল না। লম্বা সময় পর ফেরা ইয়াসির আলি জড়তা কাটাতে পারেননি, মোসাদ্দেক হোসেন সৈকত এশিয়া কাপের ছন্দ নিয়ে আসতে পারেননি। একাদশ ওভারে ৭৭ রানে ৫ উইকেট পড়ে গিয়েছিল। ব্যক্তিগত ২ রানে আফিফ জীবন না পেলে বিব্রতকর পরিস্থিতিই ছিল অপেক্ষায়।\n\nম্যাচ জিতে এসে আফিফ অবশ্য জানালেন, শুরুতে উইকেট ছিল কঠিন। সেকারণেই ভুগেছেন ব্যাটাররা, 'প্রথমে উইকেট কঠিন ছিল। বল গ্রিপ করছিল। টপ অর্ডার ভাল করতে পারেনি। পরের ম্যাচে করবে। এটা কোন সমস্যা না।'\n\nমোস্তাফিজ-সাইফুদ্দিনে দুশ্চিন্তা\n\nঅনেকদিন ধরেই নিজের চেনা ছন্দে নেই মোস্তাফিজুর রহমান। ঘরের বাইরে তিনি একদমই সাদামাটা। এমনকি আমিরাতের বিপক্ষে করেছেন গড়পড়তা বোলিং। দুই উইকেট পেলেও ছিল না ঝাঁজ। ৪ ওভারে দিয়েছে ৩১ রান। মাঝের ওভারে বল করতে এসে প্রয়োজন মেটাতে পারেননি। এক সময় স্লগ ওভারে বল করতেন। এখন তাকে সেই সময়টায় বল দেওয়ার সাহসই করেন না অধিনায়করা।\n\nতাসকিন আহমেদ, ইবাদত হোসেন, হাসান মাহমুদদের টপকে একাদশে রাখা হয়েছিল সাইফুদ্দিনকে। আলগা বোলিং করে প্রতিপক্ষের হাতে ম্যাচই প্রায় তুলে দিয়েছিলেন তিনি। ৪ ওভারে তার বল থেকে খসেছে ৪০ রান। বিশ্বকাপ স্কোয়াডে না থাকা শরিফুল ইসলাম তুলনায় ভাল করেছেন। ২১ রানে ধরেছেন তিন শিকার। মোস্তাফি-সাইফুদ্দিনের নির্বিষ বোলিং বিশ্বকাপের আগে বাংলাদেশের জন্য স্বস্তির খবর নয়।\n\nবাজে ফিল্ডিংয়ের মহড়া\n\nরান বাড়ায় শিশির বাড়ছিল, বল ধরা একটু কঠিন ছিল। তবে বাংলাদেশের ফিল্ডিং তবুও বলতে হয় দৃষ্টি কটু। এক রানের জায়গায় দুই রান এসেছে, মিস ফিল্ডিংয়ে বেরিয়েছে একাধিক বাউন্ডারি। ভীষণ গুরুত্বপূর্ণ পরিস্থিতিতে ক্যাচ ফসকেছেন মোসাদ্দেক ও সাইফুদ্দিন। তাদের ফসকে যাওয়া ক্যাচগুলো ম্যাচের নির্ধারক হয়ে যেতে পারত আর একটুর জন্য।\n\nঅনেকের বাজে ফিল্ডিংয়ের বিপরীতে মিরাজকে পাওয়া গেছে উজ্জ্বল ব্যতিক্রম। মোস্তাফিজের একটি উইকেটের বড় কৃতিত্ব তো মিরাজের। আমিরাত অধিনায়ক সিপি রিজওয়ানের ক্যাচ পয়েন্টে চিতার ক্ষিপ্রতায় হাতে জমান তিনি। পরে নিজের বলে ঝাঁপিয়েও নেন রিটার্ন ক্যাচ। এমনকি গ্রাউন্ড ফিল্ডিংয়েও মিরাজ ছিলেন নজরকাড়া।\n\nমঙ্গলবার দ্বিতীয় ম্যাচে নিজেদের ভুল থেকে বাংলাদেশ বেরিয়ে আসতে পারে কিনা দেখার বিষয়।",
    "বিশ্বকাপে সবচেয়ে শক্তিশালী স্কোয়াড গড়লো কোন দল?": "",
    "টিভি সূচি (শুক্রবার, ২৩ সেপ্টেম্বর ২০২২)": "রোমাঞ্চের নানা বাঁক পেরিয়ে ৩-৩ গোলে ড্র হলো দুই সাবেক বিশ্ব চ্যাম্পিয়ন দলের লড়াই।",
    "নিউজিল্যান্ড সফর ও বিশ্বকাপ নিয়ে এখনই ভাবতে রাজি নন সোহান": "জিম্বাবুয়ে সফরে অধিনায়ক হিসেবে হাতের আঙ্গুলে ব্যাথা পেয়ে আহত হয়ে মাঠ ছেড়েছিলেন। আবার ফিরে এসেও ভারপ্রাপ্ত অধিনায়ক হলেন নুরুল হাসান সোহান।\n\nআগামী ২৫ ও ২৭ সেপ্টেম্বর দুবাই স্টেডিয়ামে আরব আমিরাতের বিপক্ষে যে দুই ম্যাচের টি-টোয়েন্টি সিরিজ খেলবে বাংলাদেশ, তাতে টাইগারদের ক্যাপ্টেন সোহান। সাকিব আল হাসানের অনুপস্থিতিতে দল পরিচালনা করে আহত হয়ে মাঠের বাইরে ছিটকে পড়া আর ফিরে এসেও সাকিব আল হাসান না থাকায় নেতৃত্ব ফিরে পাওয়া- এটাকে কাকতালীয় ঘটনা না বলে উপায় কি?\n\nনুরুল হাসান সোহান তাই নিজেকে সৌভাগ্যবান ভাবতেই পারেন। খানিক পুলক অনুভব করতেই পারেন। অন্য যে কেউ হলে তাই ভাবতেন। হয়তো বলতেন, সত্যিই নিজেকে সৌভাগ্যবান মনে হচ্ছে। ব্যাথা পেয়ে যখন মাঠ ছাড়ি তখনো ক্যাপ্টেন ছিলাম আর এবার ইনজুরি কাটিয়ে সুস্থ হয়ে দলে ফিরেও নেতৃত্ব ফিরে পেলাম।\n\nকিন্তু শুনে অবাক হবেন নুরুল হাসান সোহান তেমন কিছু ভাবার পাত্র নন। তার চিন্তায় ওসব নেই। আজ বৃহস্পতিবার পড়ন্ত বিকেলে দুবাই যাওয়ার আগে একবারের জন্যও তেমন চিন্তা মাথায় আসেনি সোহানের।\n\nদুপুরে জাগো নিউজের সঙ্গে একান্ত আলাপে তার সোজা-সাপ্টা কথা, ‘আমার মাথায় ওসব নেই। জিম্বাবুয়ে সফরে মাঠ থেকে যখন হাতের আঙ্গুলে ব্যাথা পেয়ে বেরিয়ে আসি, তখনও অধিনায়ক ছিলাম। আবার অধিনায়ক হয়েই ফিরছি। এসব কোনো চিন্তা আমার মাথায় নেই। আমি পুরো ব্যাপারটি অন্যভাবে দেখছি। আমার ভাবনায় শুধু মাঠে ফেরা। প্রায় ২ মাস বাইরে ছিলাম। আল্লাহর রহমতে আবার মাঠে ফিরতে যাচ্ছি। সেটাই আমার কাছে বড়। অধিনায়ক হয়ে নাকি সহ-অধিনায়ক হিসেবে, সেটা বড় কথা নয়।’\n\nএখন আপনার ইনজুরি অবস্থা কি? আঙ্গুলের ব্যাথা কি পুরোপুরি কমেছে? সোহানের জবাব, ‘আমার ইনজুরি মোটামুটি ভাল। তবে একটু-আধটু ব্যাথা আছে। তা নিয়ে খেলতে পারবো ইনশাল্লাহ। অসুবিধা হবে না। আবার দলে ফিরে আসতে পেরেছি। সেটাই আসল কথা। অন্য কিছু নিয়ে ভাবছি না।’\n\nতাহলে আপনার ভাবনা এখন মূলতঃ কী নিয়ে? সোহানের জবাব, ‘আমার চিন্তা হলো মাঠে পারফর্ম করা। আমি দলের উপকারে আসে এমন পারফর্ম করতে চাই। সব সময় ইমপ্যাক্ট প্লেয়ার হতে চাই। আমার কোনো সময়ই বড় ইনিংস আর লম্বা চওড়া ইনিংস খেলার নির্দিষ্ট লক্ষ্য থাকে না। হাফ সেঞ্চুরি করবো, শতরান হাঁকাবো এবং দীর্ঘ ইনিংস সাজাবো- এমন চিন্তার চেয়ে সবসময় ভাবি কিভাবে দলকে হেল্প করা যায়। দলের উপকারে আসে এমন পারফর্ম করা যায়। সেটা যদি ১০-১৫ রানও হয় আমার কাছে সেটাই বড়। আমি লম্বা চওড়া ইনিংস খেললাম কিন্তু দল জেতাতে পারলাম না। ওই ইনিংস দলের কোনো উপকারেই আসলো না। তা আমার পছন্দ নয়। আমার লক্ষ্য হলো দলের জয়ে ভূমিকা রাখা। সেটা যখন যেমন প্রয়োজন, তখন তেমন করেই আমি চেষ্টা করি। কোনো সময় সিচুয়েশন ডিমান্ড করলে ফিফটি বা বড় ইনিংস আর তা না হয়ে যদি ১০ বলে ১৫ রান দরকার পড়ে তবে সেটা করাই আমার মূল লক্ষ্য থাকে। আমি সেটাই করতে চাই।’\n\nনিউজিল্যান্ড সফর ও বিশ্বকাপ নিয়ে আপনার লক্ষ্য কি? এমন প্রশ্নের জবাবে সোহান বলেন, ‘আপাততঃ এতদূর ভাবতে চাই না আমি। এখন মাঠে ফেরাই প্রথম ও প্রধান লক্ষ্য। দুবাইতে আরব আমিরাতের বিপক্ষে ২ ম্যাচ নিয়েই যত ভাবনা আমার।’\n\n‘তারপরও সময় আসলে দেখা যাবে। স্টেপ বাই স্টেপ ভাবতে চাই। এখনই নিউজিল্যান্ডের ৩ জাতি আসর আর বিশ্বকাপ নিয়ে ভাবছি না। আমার এখনকার লক্ষ্য আরব আমিরাতের বিপক্ষে ২ ম্যাচের সিরিজ। সেখানে মাঠে ফিরতে মুখিয়ে আছি। আমার লক্ষ্য নিজেকে মেলে ধরা। সেরাটা দেয়া। পরিবেশ-পরিস্থিতি যা ডিমান্ড করবে তা ফুলফিল করা।’\n\nআপনিতো উইকেটরক্ষক কাম ব্যাটার। দলে ব্যাটার আছেন বেশ কজন। আপনার ব্যাটিং পজিশন কী হবে? ‘তা এখনও জানি না। সেটা বসে টিম ম্যানেজমেন্টের সঙ্গে কথা বলে ঠিক করবো।’\n\nনতুন টেকনিক্যাল অ্যাডভাইজারের সঙ্গে কি কথা হলো? আপনাকে নিয়ে তার ভাবনা কী? সোহানের উত্তর, ‘আমি যেহেতু দলের বাইরে ছিলাম। তাই সেভাবে এখনো কথা হয়নি। তিনি আমার কাছে কী চান? তার লক্ষ্য ও পরিকল্পনা কী? তা দুবাই গিয়ে প্র্যাকটিসে কথা হবে আশা করি।’\n\nদুবাইতে আপনার নেতৃত্বে দল দুটি টি-টোয়েন্টি খেলবে। তা নিয়ে বিশেষ কোন পরিকল্পনা? ‘নাহ! বিশেষ কোন ভাবনা নেই। আমার মনে হয় দুবাইতে প্র্যাকটিস ও ২টি ম্যাচ খেলা আমাদের প্রস্তুতিতে যথেষ্ঠ কাজ দেবে। আমরা আবার প্র্যাকটিস করতে পারবো। পাশাপাশি ম্যাচ খেলাও হবে। আমার বিশ্বাস দলটি বেশ সাজানো গোছানো। কজন বেশ ভাল পারফরমার আছে। সব মিলে আমি আশাবাদি আমরা ভাল করতে পারবো।’\n\nএআরবি/আইএইচএস",
    "কোহলিকে পেছনে ফেলে বাবরকে ধরলেন রিজওয়ান": "গত বছর এপ্রিলে হারারেতে জিম্বাবুয়ের বিপক্ষে ৫২তম ইনিংসে আন্তর্জাতিক টি-টোয়েন্টিতে ২ হাজার রানের মাইলফলকের দেখা পান বাবর। তখন থেকে এই সংস্করণে বাবরই দ্রুততম ২০০০ রান সংগ্রাহক। কাল বাবরের এই রেকর্ডে ভাগ বসিয়েছেন তাঁরই সতীর্থ রিজওয়ান। তিনিও নিজের ৫২তম ইনিংসে এসে এই সংস্করণে ২০০০ রানের মাইলফলকের দেখা পান। ব্যক্তিগত ৫৭ রানে মাইলফলকটির দেখা পান রিজওয়ান। অর্থাৎ, আন্তর্জাতিক টি-টোয়েন্টিতে বাবর ও রিজওয়ান এখন যৌথভাবে দ্রুততম ২০০০ রান সংগ্রাহক। সেটি অবশ্য ইনিংসসংখ্যা বিচারে।",
    "টি-টুয়েন্টি ক্রিকেটে টানা ব্যর্থতার দায় ক্রিকেটারদের দিতে নারাজ খন্দকার জামিল উদ্দিন": "টি-টুয়েন্টি ক্রিকেটে টানা ব্যর্থতার দায় ক্রিকেটারদের দিতে নারাজ বিসিবির সাবেক পরিচালক খন্দকার জামিল উদ্দিন। বিপর্যয়ে সুষ্ঠ পরিকল্পনার অভাবকে দায়ী করছেন তিনি। ২০২৩ বিশ্বকাপের পর প্রিয় ফরম্যাট ওয়ান ডেতেও বাংলাদেশের কঠিন সময় অপেক্ষা করছে বলে মনে করেন বিসিবি’র এই সাবেক পরিচালক। ক্রিকেটারদের অবসরের বিষয়ে বিসিবি’র ইতিবাচক দৃষ্টিভঙ্গির আশা তার।\n\nটি-টুয়েন্টি ক্রিকেটের আবির্ভাবের পর এই ফরম্যাটের জনপ্রিয়তা বেড়েছে তরতর করে। টি-টুয়েন্টি মানেই চার-ছক্কার ফুলঝুরি, স্বল্প সময়ে খেলা শেষ, টান-টান উত্তেজনা; মোট কথা বিনোদনের অন্যতম এক প্যাকেজ।\n\nতবে, বাংলাদেশের অবস্থান বিপরীত। টি-টুয়েন্টিতে প্রতিনিয়ত নিজেদের হারিয়ে খুঁজছে টাইগাররা। যদিও সে দায়টা পুরোপুরি ক্রিকেটারদের দিতে নারাজ বিসিবির সাবেক পরিচালক খন্দকার জামিল উদ্দিন।\n\nশুধুই কি পরিকল্পনার অভাব? বাংলাদেশ দলটাই যেন একটা লোকাল বাস। কে কখন এই বাহনের কতটুকু পথের যাত্রী হবে তা বলা কঠিন। এই যেমন নাজমুল শান্ত। নিয়মিত পারফর্ম না করেও একাদশে আছেন বিশ্বকাপের মতো বৈশ্বিক আসরে।\n\nটি-টুয়েন্টিতে ব্যর্থতার ষোলকলা পূর্ণের পর এবার চোখ রাঙানি দিচ্ছে প্রিয় ফরম্যাট- ওয়ানডেতেও। যার সবশেষ উদাহরণ জিম্বাবুয়ে সিরিজ। ২০২৩ বিশ্বকাপের পর তামিম, মুশফিক ও রিয়াদ অবসরে গেলে বাংলাদেশ ক্রিকেটে নেমে আসতে পারে ঘোর অমানিষা।\n\nঅথচ এই তামিম, মুশফিকদের বিদায় হয় রঙহীন, নিষ্ফলা। অবসর বলতে বেছে নেন সামাজিক যোগাযোগ মাধ্যমকে। এ বিষয়ে বিসিবির ইতিবাচক দৃষ্টি চান বিসিবির সাবেক পরিচালক খন্দকার জামিল উদ্দিন।",
    "বাংলাদেশ টি-টোয়েন্টি দলের চিকিৎসা কী": "দুর্ভাগ্য, এনামুল-নাঈম জুটিও ব্যর্থ। এক এক করে ওপেনার হারিয়ে বাংলাদেশ যখন কোনো উপায় খুঁজে পাচ্ছিল না, তখন সাব্বির রহমান ও মেহেদী হাসান মিরাজকে উদ্বোধনে খেলায়। ফাটকা লেগেও যায়। শ্রীলঙ্কার বিপক্ষে বাংলাদেশ দল পাওয়ার প্লেতে পেয়েছে ৫৫ রান। কিন্তু এই বাজি যে প্রতিদিন কাজে আসবে না সেটা টিম ম্যানেজমেন্টও জানে। প্রতিপক্ষ শ্রীলঙ্কার মূল পেসারদের কেউই খেলেননি। মূল বোলাররা খেললে যে পাওয়ারপ্লে রানের সংখ্যাটা যে আরও কমে আসত, সেটি বুঝতে ক্রিকেটবোদ্ধা হওয়ার প্রয়োজন নেই।\n\nএবার একবার ভেবে দেখুন, এমন ঘোর বিপদের শুরুটা সেই গত বছরের বাজে উইকেট থেকে। যার পরিণতি সাব্বির-মিরাজের ‘অবিশ্বাস্য’ যুগলবন্দী। কোথাকার পানি কোথায় গড়ায়! কাল সাকিব যেমন হতাশা থেকেই বলছিলেন এমন অদ্ভুত সিদ্ধান্ত নেওয়ার পেছনের কারণ, ‘মিরাজ সব সময় ওপেনিংয়ের চিন্তায় ছিল, যেহেতু আমরা তেমন কার্যকর কাউকে পাচ্ছিলাম না।’",
    "বিদায় বলার আগে কী দিয়ে গেলেন মুশফিক": "\n\nঘোষণাটি দিলেন এমন সময়ে, যার এক দিন আগে বাংলাদেশ দল দুবাই থেকে ঢাকা ফিরেছে এশিয়া কাপের গ্রুপ পর্ব থেকে বাদ পড়ার হতাশা নিয়ে।\n\nঘোষণাটি দিলেন এমন মুহূর্তে, যখন আন্তর্জাতিক টি-টোয়েন্টিতে সময়ের হিসাবে সবচেয়ে বেশি ১৫ বছর ২৮১ দিনের ক্যারিয়ার তাঁর।\n\nআজ সামাজিক যোগাযোগমাধ্যমে দেওয়া বার্তায় মুশফিকুর রহিম জানিয়ে দিয়েছেন, তিনি আর আন্তর্জাতিক টি-টোয়েন্টিতে খেলবেন না।",
    "টিভিতে আজকের খেলা": "বাংলানিউজটোয়েন্টিফোর.কম'র প্রকাশিত/প্রচারিত কোনো সংবাদ, তথ্য, ছবি, আলোকচিত্র, রেখাচিত্র, ভিডিওচিত্র, অডিও কনটেন্ট কপিরাইট আইনে পূর্বানুমতি ছাড়া ব্যবহার করা যাবে না।",
    "আগামীকাল আয়ারল্যান্ডের মুখোমুখি বাংলাদেশ": "আগামীকাল থেকে আবু ধাবিতে শুরু হচ্ছে আইসিসি নারী টি-টোয়েন্টি বিশ্বকাপের বাছাইপর্ব। আসরের প্রথম দিনই আয়ারল্যান্ডের বিপক্ষে মাঠে নামছে বাংলাদেশ। বাংলাদেশ সময় রাত ৯টায় শুরু হবে ম্যাচটি।\n\nএবারের বিশ্বকাপের বাছাই পর্বে গ্রুপ ‘এ’তে রয়েছে নিগার সুলতানা জ্যোতির দল। বাংলাদেশের কালকের ম্যাচের প্রতিপক্ষ আয়ারল্যান্ড ছাড়া গ্রুপের অন্য দুই প্রতিপক্ষ স্কটল্যান্ড ও যুক্তরাষ্ট্র।\n\nএছাড়া বাছাইপর্বের ‘বি’ গ্রুপে রয়েছে জিম্বাবুয়ে, থাইল্যান্ড, পাপুয়া নিউ গিনি ও সংযুক্ত আরব আমিরাত। ১৮ থেকে ২৫ সেপ্টেম্বর পর্যন্ত আবু ধাবিতে অনুষ্ঠিত হবে টি-টোয়েন্টি বিশ্বকাপের বাছাইপর্ব।\n\nআগামীকাল আয়ারল্যান্ডের বিপক্ষে খেলতে নামার আগে আজ একমাত্র প্রস্তুতি ম্যাচে আরব আমিরাতের বিপক্ষে ৫৪ রানের জয় পেয়েছে বাংলাদেশ দল। লতা মন্ডলের ৫ উইকেটে বেশ সহজেই স্বাগতিকদের হারিয়েছে বাংলার বাঘিনীরা। তাই কালকের ম্যাচে মাঠে নামার আগে বেশ আত্মবিশ্বাসী থাকার কথা বাংলাদেশ দলের।\n\nতবে কাল আয়ারল্যান্ডের বিপক্ষে প্রথম খেলতে নামার আগে একটা বড় ধাক্কাও খেয়েছে বাংলাদেশ দল। ইঞ্জুরির কারণে বিশ্বকাপ বাছাই পর্ব থেকে ছিটকে গেছেন দলের দুই নির্ভরযোগ্য পারফরমার ব্যাটার ফারজানা হক ও পেসার জাহানারা আলম।\n\nঅনুশীলনে ডান-হাতে চোট পেয়ে বাছাইপর্ব থেকে ছিটকে গেছেন জাহানারা। অন্যদিকে, করোনা আক্রান্ত হয়ে দলের বাইরে আসতে হয়েছে ফারজানাকে।তাদের দুজনের বদলি হিসেবে আজ দলের সাথে যোগ দেয়ার কথা রয়েছে বাঁ-হাতি পেসার ফারিহা ইসলাম তৃষ্ণা ও স্পিন অলরাউন্ডার সোহেলি আক্তারের।\n\nবাছাই পর্বের প্রথম দিন বাংলাদেশ-আয়ারল্যান্ড ছাড়াও আরও তিনটি ম্যাচ রয়েছে। সেখানে লড়বে সংযুক্ত আরব আমিরাত-থাইল্যান্ড, জিম্বাবুয়ে-পাপুয়া নিউ গিনি এবং স্কটল্যান্ড-যুক্তরাষ্ট্র।\n\nর‍্যাংকিংইয়ের নিচের সারির দলগুলোকে নিয়েই বাছাই পর্বের দলগুলোকে নিয়েই অনুষ্ঠিত হচ্ছে বাছাইপর্ব। মোট আটটি দল দুই গ্রুপে ভাগ হয়ে বাছাই পর্বে খেলবে। দুই গ্রুপের সেরা দুই দল সেমিফাইনালে খেলবে। সেমিফাইনালের বিজয়ী দুই দল ফাইনাল খেলবে। ফাইনালের দুই দলই আগামী বিশ্বকাপে খেলার সুযোগ পাবে। আগামী বছরের ৯ ফেব্রুয়ারি থেকে দক্ষিণ আফ্রিকায় বসবে নারী টি-টোয়েন্টি বিশ্বকাপের অষ্টম আসর।\n\nআইসিসি র‍্যাংকিংয়ের উপরের দিকের থাকায় সরাসরি বিশ্বকাপ খেলবে স্বাগতিক দক্ষিণ আফ্রিকা, অস্ট্রেলিয়া, ভারত, নিউজিল্যান্ড, ইংল্যান্ড, ওয়েস্ট ইন্ডিজ, পাকিস্তান ও শ্রীলঙ্কা।",
    "পুরানের নেতৃত্বে নতুন উইন্ডিজ": "৩টি ওয়ানডে খেলেছেন ক্যারিয়াহ, রেইফার ৩টি টেস্ট ও ৫টি ওয়ানডে। চলতি সিপিএলে ব্যাট হাতে ৪ ইনিংসে ১৪৩.৬৯ স্ট্রাইক রেটে ১৭১ রান করেছেন রেইফার।\n\nসিপিএলের পারফরম্যান্স দিয়ে জায়গা করেছেন জনসন চার্লসও। ২০১৬ সালের ডিসেম্বর সর্বশেষ আন্তর্জাতিক টি-টোয়েন্টি খেলা চার্লস সিপিএলে খেলা ৬ ইনিংসে ১৩৬.৪৭ স্ট্রাইক রেটে তুলেছেন ২২৭ রান।\n\nঅন্যদিকে সিপিএলে ব্যর্থতার কারণেই সম্ভবত জায়গা হয়নি রাসেলের। চার ইনিংসে রান করেছেন ৩৪, উইকেট মাত্র ১টি। রাসেলের মতো জাতীয় দলের হয়ে খেলার আগ্রহ দেখিয়েছিলেন ফ্যাবিয়েন অ্যালেনও। পারিবারিক কারণ দেখিয়ে দল থেকে সরে যাওয়া এই বোলারকেও রাখা হয়নি বিশ্বকাপে।",
    "সেপ্টেম্বরে বিশ্বকাপ বাছাইয়ে খেলবে বাংলাদেশের নারীরা": "দক্ষিণ আফ্রিকায় অনুষ্ঠিতব্য আইসিসি নারী ওয়ানডে বিশ্বকাপে খেলতে হলে বাছাই পর্ব উৎরাতে হবে বাংলাদেশ নারী ক্রিকেট দলকে। সেই বাছাই পর্বের সূচিই ঘোষণা করেছে আইসিসি। আরব আমিরাতের আবুধাবি শেখ জায়েদ স্টেডিয়ামে সেপ্টেম্বরের তৃতীয় সপ্তাহে অনুষ্ঠিত হবে নারী বিশ্বকাপ ক্রিকেটের বাছাই পর্বে। যেখানে বাংলাদেশসহ মোট আটটি দেশ অংশ নেবে দুটি জায়গা নিশ্চিত করার জন্য।\n\n১৮ থেকে ২৫ সেপ্টেম্বর অনুষ্ঠিত হবে এই বাছাই পর্ব। বাংলাদেশছাড়াও এ পর্বে অংশ নেবে স্কটল্যান্ড, জিম্বাবুয়ে, আরব আমিরাত, যুক্তরাষ্ট্র, পাপুয়া নিউগিনি, আয়ারল্যান্ড এবং থাইল্যান্ড।\n\nআটটি দলকে ভাগ করা হয়েছে দুই গ্রুপে। বাংলাদেশ রয়েছে ‘এ’ গ্রুপে। বাংলাদেশের সঙ্গী বাকি তিনটি দেশ হচ্ছে আয়ারল্যান্ড, স্কটল্যান্ড এবং যুক্তরাষ্ট্র। বি গ্রুপে রয়েছে থাইল্যান্ড, জিম্বাবুয়ে, পাপুয়া নিউগিনি এবং আরব আমিরাত।\n\nবাংলাদেশের জন্য কঠিন গ্রুপই বলা যায়। ১৮, ১৯ এবং ২১ সেপ্টেম্বর অনুষ্ঠিত হবে গ্রুপ পর্বের খেলা। ২৩ সেপ্টেম্বর অনুষ্ঠিত হবে সেমিফাইনাল এবং ২৫ সেপ্টেম্বর ফাইনাল। ফাইনালে প্রতিযোগী দুই দলই সুযোগ পাবে দক্ষিণ আফ্রিকায় অনুষ্ঠিতব্য টি-টোয়েন্টি বিশ্বকাপে খেলার।\n\nএরই মধ্যে টি-টোয়েন্টি বিশ্বকাপের মূল পর্বে খেলার যোগ্যতা অর্জন করেছে স্বাগতিক দক্ষিণ আফ্রিকা, বর্তমান চ্যাম্পিয়ন অস্ট্রেলিয়া, ইংল্যান্ড, ভারত, পাকিস্তান, শ্রীলঙ্কা, ওয়েস্ট ইন্ডিজ এবং নিউজিল্যান্ড।\n\nআইএইচএস/",
    "বাংলাদেশের বিশ্বকাপ প্রস্তুতি আফগানিস্তান ও দ. আফ্রিকার সঙ্গে": "আগামী মাসে অস্ট্রেলিয়ায় হতে যাওয়া টি-টোয়েন্টি বিশ্বকাপের জন্য ১৬ দলের প্রস্তুতি ম্যাচের সূচি চূড়ান্ত করেছে আইসিসি। আসন্ন প্রতিযোগিতায় বাংলাদেশ সরাসরি সুপার টুয়েলভে অংশ নেবে, এর আগে ১৭ ও ১৯ অক্টোবর দুটি প্রস্তুতি ম্যাচ খেলবে তারা।\n\nব্রিসবেনের অ্যালান বোর্ডার ফিল্ডে বাংলাদেশ প্রথম ম্যাচ খেলবে আফগানিস্তানের বিপক্ষে। দুই দিন পর একই মাঠে সাকিব আল হাসানদের প্রতিপক্ষ দক্ষিণ আফ্রিকা, একই দলের বিপক্ষে মূল পর্বেও সাকিবরা খেলবেন ২৭ অক্টোবর । দুটি ম্যাচই তারা খেলবে স্থানীয় সময় সন্ধ্যা ৬টায়।\n\nসুপার টুয়েলভ নিশ্চিত করা দলগুলো ১৭ ও ১৯ অক্টোবর প্রস্তুতি ম্যাচ খেলবে। আর প্রথম রাউন্ডের দলগুলো প্রস্তুতি ম্যাচ খেলবে ১০ থেকে ১৩ অক্টোবর।\n\nপ্রথম প্রস্তুতি ম্যাচ হবে ১০ অক্টোবর জাংশন ওভালে ওয়েস্ট ইন্ডিজ ও সংযুক্ত আরব আমিরাতের মধ্যে। একই দিন স্কটল্যান্ড ও নেদারল্যান্ড একই ভেন্যুতে খেলবে এবং ওই দিনই শ্রীলঙ্কা ও জিম্বাবুয়ের ম্যাচ হবে মেলবোর্ন ক্রিকেট গ্রাউন্ডে।\n\nপরের দিন নামিবিয়া ও আয়ারল্যান্ড মুখোমুখি হবে মেলবোর্ন ক্রিকেট গ্রাউন্ডে। ১২ অক্টোবর ওয়েস্ট ইন্ডিজ একই ভেন্যুতে খেলবে নেদারল্যান্ডসের বিপক্ষে। ১৩ অক্টোবর জাংশন ওভালে জিম্বাবুয়ে ও নামিবিয়া, শ্রীলঙ্কা ও আয়ারল্যান্ড একে অন্যের সঙ্গে লড়বে। একই দিন মেলবোর্ন ক্রিকেট গ্রাউন্ডে স্কটল্যান্ড ও আমিরাতের খেলা দিয়ে শেষ হবে প্রথম রাউন্ডের সব দলের প্রস্তুতি ম্যাচ।\n\nবর্তমান চ্যাম্পিয়ন অস্ট্রেলিয়া ১৭ অক্টোবর প্রস্তুতি শুরু করবে গ্যাবায় ভারতের বিপক্ষে। অ্যালান বোর্ডার ফিল্ডে ওই দিনই নিউ জিল্যান্ড ও দক্ষিণ আফ্রিকা খেলবে। গ্যাবায় ইংল্যান্ডের প্রতিপক্ষ পাকিস্তান। বাংলাদেশ খেলবে আফগানিস্তানের বিপক্ষে।\n\n১৯ অক্টোবর আফগানিস্তান ও পাকিস্তান মুখোমুখি হবে গ্যাবায়। বাংলাদেশ-দক্ষিণ আফ্রিকা যখন অ্যালান বোর্ডার ফিল্ডে খেলবে, তখন গ্যাবায় ভারতের সঙ্গে ঘাম ঝরাবে নিউ জিল্যান্ড।\n\nপ্রস্তুতি ম্যাচগুলোতে থাকবে না কোনও দর্শক। অবশ্য গ্যাবায় চার প্রস্তুতি ম্যাচ সরাসরি সম্প্রচার করবে আইসিসির গ্লোবাল ব্রডকাস্টার পার্টনার স্টার স্পোর্টস।\n\nভিক্টোরিয়ায় শ্রীলঙ্কা ও নামিবিয়ার ম্যাচ দিয়ে ১৬ অক্টোবর মূল পর্ব শুরু হবে। বাংলাদেশের প্রথম ম্যাচ ২৪ অক্টোবর, প্রতিপক্ষ প্রথম রাউন্ডের ‘এ’ গ্রুপের দ্বিতীয় সেরা দল, যেখানে আছে নেদারল্যান্ডস, নামিবিয়া, শ্রীলঙ্কা ও আমিরাত।\n\nএদিকে বিশ্বকাপের আগে অ্যাডিলেডে বাংলাদেশ দলের ১০ দিনের ক্যাম্প করার পরিকল্পনা করেছিল বিসিবি। কিন্তু সেটি আর হচ্ছে না। সরাসরি নিউ জিল্যান্ড ও পাকিস্তানের সঙ্গে ত্রিদেশীয় সিরিজ খেলেই বিশ্বকাপে অংশ নেবে তারা।\n\n১৬ দলের প্রস্তুতি ম্যাচের চূড়ান্ত সূচি\n\n১০ অক্টোবর- ওয়েস্ট ইন্ডিজ বনাম আমিরাত, জাংশন ওভাল\n\n১০ অক্টোবর- স্কটল্যান্ড বনাম নেদারল্যান্ডস, জাংশন ওভাল\n\n১০ অক্টোবর- শ্রীলঙ্কা বনাম নামিবিয়া, এমসিজি\n\n১১ অক্টোবর- নামিবিয়া বনাম আয়ারল্যান্ড, এমসিজি\n\n১২ অক্টোবর- ওয়েস্ট ইন্ডিজ বনাম নেদারল্যান্ডস, এমসিজি\n\n১৩ অক্টোবর- জিম্বাবুয়ে বনাম নামিবিয়া, জাংশন ওভাল\n\n১৩ অক্টোবর- শ্রীলঙ্কা বনাম আয়ারল্যান্ড, জাংশন ওভাল\n\n১৩ অক্টোবর- স্কটল্যান্ড বনাম আমিরাত, এমসিজি\n\n১৭ অক্টোবর- অস্ট্রেলিয়া বনাম ভারত, গ্যাবা\n\n১৭ অক্টোবর- নিউ জিল্যান্ড বনাম দক্ষিণ আফ্রিকা, অ্যালান বোর্ডার ফিল্ড\n\n১৭ অক্টোবর- ইংল্যান্ড বনাম পাকিস্তান, গ্যাবা\n\n১৭ অক্টোবর- আফগানিস্তান বনাম বাংলাদেশ, অ্যালান বোর্ডার ফিল্ড\n\n১৯ অক্টোবর- আফগানিস্তান বনাম পাকিস্তান, গ্যাবা\n\n১৯ অক্টেবার- বাংলাদেশ বনাম দক্ষিণ আফ্রিকা, অ্যালান বোর্ডার ফিল্ড\n\n১৯ অক্টোবর- নিউ জিল্যান্ড বনাম ভারত, গ্যাবা",
    "আফগান-পরীক্ষায় সাকিবদের এশিয়া কাপ শুরু আজ": "এশিয়া কাপে ভারত-পাকিস্তান ম্যাচ নিয়ে উত্তেজনার পারদ ছিল তুঙ্গে। রোববার ভারতের জয় দিয়ে প্রথম মহারণের সমাপ্তি হয়েছে। টি ২০ ক্রিকেটে বাংলাদেশ-আফগানিস্তান ম্যাচের প্রতিদ্বন্দ্বিতার ঝাঁজও ভারত-পাকিস্তান ম্যাচের কাছাকাছি। এ দুদেশের ক্রিকেটীয় প্রেক্ষাপট এমন অবস্থায় দাঁড় করিয়ে দিয়েছে। এশিয়া কাপের তৃতীয় ম্যাচে আজ শারজায় মুখোমুখি হবে সাকিব আল হাসান ও মোহাম্মদ নবীর দল। প্রথম ম্যাচে শ্রীলংকাকে উড়িয়ে দিয়ে আত্মবিশ্বাসের রসদ পেয়ে গেছে আফগানরা। তবে বড় মঞ্চে আফগানিস্তানের বিপক্ষে সাফল্য বেশি বাংলাদেশেরই। আজ জিতলেই সুপার ফোরে চলে যাবে আফগানিস্তান। অন্যদিকে জয় দিয়ে এশিয়া কাপ শুরু করতে পারলে সুপার ফোরে এক পা দিয়ে রাখবে বাংলাদেশ। ম্যাচটি শুরু হবে বাংলাদেশ সময় রাত ৮টায়। অধিনায়ক হিসাবে নতুন যাত্রা এবং আন্তর্জাতিক টি ২০তে ১০০ ম্যাচের মাইলফলক ছোঁয়ার উপলক্ষ্য জয়ে রাঙাতে প্রস্তুত সাকিব।\n\nজিম্বাবুয়ে সফরে টি ২০ সিরিজ হেরে এশিয়ার মঞ্চে গেছে বাংলাদেশ। তবে দলের ম্যানেজমেন্টে পরিবর্তন এসেছে অনেক। জিম্বাবুয়ে সফরে ছিলেন না দেশসেরা ক্রিকেটার সাকিব। এবার এশিয়া কাপে সেই সাকিবই অধিনায়ক। জিম্বাবুয়ের বিপক্ষে সিরিজে ছিলেন না মুশফিকুর রহিমও। মাহমুদউল্লাহ খেলেছিলেন একটি ম্যাচ। এই দুই অভিজ্ঞ ক্রিকেটার দলের গভীরতা বাড়িয়েছে। সবচেয়ে বড় পরিবর্তন কোচিং স্টাফে। নেই কোনো প্রধান কোচ। রাসেল ডমিঙ্গোকে অব্যাহতি দেওয়া হয়েছে টি ২০র কোচিং থেকে। টেকনিক্যাল কনসালটেন্ট হিসাবে দলের প্রধান সমন্বয়কারীর কাজ করবেন ভারতের শ্রীধরন শ্রীরাম।\n\nপরিবর্তন আসতে পারে মাঠের খেলায়ও। দলীয় আত্মবিশ্বাস থেকেই আফগানদের মোকাবিলা করবে টাইগাররা। এশিয়া কাপ শুরুর আগে আয়ারল্যান্ডের বিপক্ষে পাঁচ ম্যাচের সিরিজে হেরেছে আফগানিস্তান। তারাই উদ্বোধনী ম্যাচে শ্রীলংকাকে রীতিমতো উড়িয়ে দেয়। ৫৯ বল বাকি রেখেই জেতে আট উইকেটে। শারজা কার্যত আফগানদের হোম ভেন্যু। সেখানেই অনুশীলন ক্যাম্প চালায়। একই সঙ্গে আক্রমণাত্মক মনোভাব বাংলাদেশের চেয়ে এগিয়ে রাখছে নবীদের। টি ২০ ফরম্যাটে মুখোমুখি লড়াইয়ে আফগানদের জয় পাঁচটি, বাংলাদেশের তিনটি।\n\nবাংলাদেশের ভয় নতুন বলে। পাওয়ার প্লের ছয় ওভার। সেই জায়গায় আবার দুই আফগান পেসার ফজলহক ফারুকি ও নাভিন-উল-হক নতুন বলের সুবিধা দারুণভাবে কাজে লাগিয়েছেন। তাদের দুই ওপেনার হজরতউল্লাহ জাজাই ও রহমানউল্লাহ গুরবাজ পাওয়ার প্লে’তে ফায়দা লুটেছেন। বাংলাদেশের স্পিনার মেহেদী হাসান মিরাজ বলেন, ‘তাদের বল কীভাবে ভেতরে ঢোকে, কীভাবে খেলতে হবে সেই প্রস্তুতি ভালোভাবে নিয়েছে বাংলাদেশের ব্যাটাররা।’\n\nনিজেদের যে শক্তি রয়েছে তার যথার্থ ব্যবহার ও অভিজ্ঞতা কাজে লাগিয়ে আফগান-বধ করতে চায় বাংলাদেশ। পেস অলরাউন্ডার মোহাম্মদ সাইফউদ্দিন ফেরায় ব্যাটিং অপশন বেশি থাকছে। দীর্ঘদিন পর দলে ফেরানো হয়েছে সাব্বির রহমানকেও। শারজাতে ব্যবধান গড়ে দিতে পারে টস। এখানে গত এক বছরে প্রথমে ব্যাটিং করা দলের গড় ১৪৩ রান। গরম আবহাওয়া কিছুটা চ্যালেঞ্জিং। শারজার উইকেটে পেসারদের চেয়ে স্পিনাররাই বেশি সুবিধা পাচ্ছে। দুদলেরই স্পিন আক্রমণ ভালো। সাকিব আল হাসানের সঙ্গে একাদশে থাকতে পারেন মেহেদী হাসান ও নাসুম আহমেদ। আফগান দলে আছেন মোহাম্মদ নবী, রশিদ খান ও মুজিব উর রেহমান। তিন অলরাউন্ডার থাকায় বাংলাদেশ দলের ব্যাটিং গভীরতা অনেক। সাকিবের নতুন করে টি ২০র অধিনায়কত্ব শুরু হবে দারুণ এক মাইলফলক দিয়ে। মাহমুদউল্লাহ ও মুশফিকের পর বাংলাদেশের তৃতীয় ক্রিকেটার হিসাবে শততম টি ২০ ম্যাচ জয়েই রাঙাতে চাইবেন নিশ্চয়।",
    "ফিটনেস বাড়াতে বলা হয়েছে সাইফউদ্দিনকে": "﻿সৌম্য সরকাররা যখন নেটে ঝড় তোলেন, মোহাম্মদ সাইফউদ্দিন তখন 'শাটল রান' করতে ব্যস্ত। সেটের পর সেট দৌড়েই চলেন। সাইফউদ্দিনের একার লড়াই এটা। কারণ টিম ম্যানেজমেন্ট থেকে ফিটনেস বাড়াতে বলা হয়েছে তাঁকে। কোচ শ্রীধরন শ্রীরাম পুরো ফিট সাইফউদ্দিনকে দলে চান। ২৫ বছর বয়সী এ অলরাউন্ডার সে চেষ্টাই করছেন। জিম, দৌড়ের পাশাপাশি ব্যাটিং-বোলিং নিয়েও কাজ করছেন তিনি।\n\n২০২১ সালের টি২০ বিশ্বকাপের পর খেলায় ছিলেন না সাইফউদ্দিন। বিপিএলের মতো টুর্নামেন্ট মিস করেছেন। ঢাকা প্রিমিয়ার লিগের পর চোটের কারণে খেলার বাইরে যেতে হয়েছিল আবারও। লন্ডন থেকে উন্নত চিকিৎসা নিয়ে দেশে ফেরার পর চোট পরিচর্যা করে নিজেকে সুস্থ ঘোষণা করলেও ফিটনেসে ঘাটতি থাকায় ওয়েস্ট ইন্ডিজ এবং জিম্বাবুয়ে সফরে নেওয়া হয়নি তাঁকে। নুরুল হাসান সোহানদের জিম্বাবুয়ে সফরের আগে সাইফউদ্দিনকে ভারতের দিল্লিতে পাঠানো হয়েছিল ব্যথানাশক ইনজেকশন নিতে।\n\nপ্রায় এক বছর পর এশিয়া কাপ দিয়ে জাতীয় দলে ফেরেন ডান হাতি এ অলরাউন্ডার। ফিটনেস কম থাকায় পুরো ছন্দে বোলিং করতে পারেননি তিনি। যেটা চোখ এড়ায়নি কোচ শ্রীরামের। বিশ্বকাপ দলে নেওয়ার পরই সাইফউদ্দিনকে ফিটনেস বাড়ানোর নির্দেশ দেন কোচ। জাতীয় নির্বাচক প্যানেল এবং ট্রেনাররা নজর রাখছেন সাইফউদ্দিনের ওপর। একজন ট্রেনার জানান, এই কয়দিনে ফিটনেসে কিছুটা উন্নতি হয়েছে জাতীয় দলের এ বোলারের। আরব আমিরাতের বিপক্ষে টি২০ সিরিজ খেলার আগে ফিটনেসে শতভাগ উন্নতি দেখাতে হবে তাঁকে। ২২ সেপ্টেম্বর রাতে দুবাই যাবেন তাঁরা।",
    "টিভিতে আজকের খেলা (২১ সেপ্টেম্বর ২০২২)": "",
    "বিপিএলের পারফরম্যান্সে বিশ্বকাপ দলে শান্ত": "জিম্বাবুয়ে সফরে তেমন কিছু করতে না পারায় বাদ পড়েন এশিয়া কাপের দল থেকে। মাঝের সময়ে ছিল না কোনো খেলা, স্বাভাবিকভাবে তাই কিছু করার সুযোগও হয়নি নাজমুল হোসেন শান্তর। তবুও বাঁহাতি এই টপ অর্ডার ব্যাটসম্যান জায়গা পেয়ে গেলেন টি-টোয়েন্টি বিশ্বকাপ দলে। তাকে নেওয়ার পেছনে যুক্তি হিসেবে প্রধান নির্বাচক মিনহাজুল আবেদীন বললেন, বিপিএলের পারফরম্যান্সের কথা।\n\nসংযুক্ত আরব আমিরাতে গত টি-টোয়েন্টি বিশ্বকাপের পর বাংলাদেশ পরিবর্তনের পথে হাঁটা শুরু করলে দলে ফেরেন শান্ত। গত নভেম্বরে পাকিস্তানের বিপক্ষে তিন ম্যাচের সিরিজে করেন মোটে ৫২ রান, একবারই স্পর্শ করতে পারেন দুই অঙ্ক। খেলেন ৪০ রানের ইনিংস।\n\nবিবর্ণ এই পারফরম্যান্সে জায়গা হয়নি আফগানিস্তান ও ওয়েস্ট ইন্ডিজের বিপক্ষে পরের দুটি সিরিজে। জুলাই-অগাস্টে জিম্বাবুয়ের বিপক্ষে তিন ম্যাচে করেন ৭২ রান। প্রথম ম্যাচে ২৫ বলে করেন ৩৭, ৯ ম্যাচের ছোট্ট ক্যারিয়ারে যা তার সবচেয়ে আগ্রাসী ইনিংস। পরের দুই ম্যাচে ২১ বলে করেন অপরাজিত ১৯ এবং ২০ বলে ১৬।",
    "আজ টিভিতে যা দেখবেন (৩ সেপ্টেম্বর ২০২২)": "",
    "সকালের ময়দানের খাস খবর (২৪/৯/২০২২)": "খেলার দুনিয়ার এ সমস্ত টাটকা খবর দিচ্ছেন শান্তি রায় চৌধুরী।\n\nআজ ঝুলনের বিদায়কে স্মরণীয় করে রাখতে সিএবির উদ্যোগ\n\n- Advertisement -\n\nআজ শনিবার জীবনের শেষ আন্তর্জাতিক ক্রিকেট ম্যাচ খেলতে নামছেন ঝুলন গোস্বামী। লন্ডনের লর্ডসে ইংল্যান্ডের বিরুদ্ধে চলতি সিরিজ়ের তৃতীয় তথা শেষ ম্যাচ খেলেই অবসর নেবেন ঝুলন। এই মুহূর্ত যাতে সবাই স্মরণীয় করে রাখতে পারে, তার জন্য উদ্যোগী হয়েছে বাংলার ক্রিকেটের নিয়ামক সংস্থা সিএবি। ভারতীয় সময় শনিবার বিকেল সাড়ে তিনটেয় খেলা শুরু। এই ম্যাচ যাতে বড় পর্দায় দেখা যায়, তার ব্যবস্থা করেছে সিএবি। দুপুর আড়াইটে থেকে আইনক্স ফোরামে এই খেলা দেখা যাবে।\n\nমাঠে নামছে ব্রাজিল ও আর্জেন্টিনা\n\nকাতার বিশ্বকাপের আগে নিজেদের ঝালিয়ে নিতে আন্তর্জাতিক প্রীতি ম্যাচে খেলতে নামছে ব্রাজিল ও আর্জেন্টিনা। ভারতীয় সময় শুক্রবার (২৩ সেপ্টেম্বর) রাত সাড়ে ১২টায় ফ্রান্সের স্তাদে ওসেয়ানে ঘানার মোকাবিলায় মাঠে নেমেছে নেইমাররা। অন্যদিকে শনিবার (২৪ সেপ্টেম্বর) ভোর সাড়ে ৫টায় যুক্তরাষ্ট্রের হার্ড রক স্টেডিয়ামে মাঠে নামবে মেসিরা।\n\nবিশ্বকাপের আগে বোলিং কোচ নিয়োগ দিল জিম্বাবুয়ে\n\nআগামী মাসে অস্ট্রেলিয়ায় অনুষ্ঠিতব্য টি-টোয়েন্টি বিশ্বকাপ সামনে রেখে নতুন বোলিং কোচ নিয়োগ দিয়েছে জিম্বাবুয়ে। কাউন্টি চ্যাম্পিয়নশিপের সাবেক ক্রিকেটার স্টিভ কার্বি এ দায়িত্ব পেয়েছেন। কাউন্টিতে একাধিক ক্লাবের হয়ে খেলেছেন এই পেসার, শিরোপা জিতেছেন ইয়র্কশায়ারের হয়ে।\n\nএশিয়া কাপ: প্রথম দিনে কাদের মুখোমুখি হবেন হরমনপ্রীতরা?\n\n১ অক্টোবর থেকে ১৫ অক্টোবর পর্যন্ত এশিয়া কাপ টুর্নামেন্ট আয়োজিত হবে। টুর্নামেন্টের প্রথম দিনেই মাঠে নামছে ভারতীয় মহিলা ক্রিকেট দল। শ্রীলঙ্কার মুখোমুখি হবেন হরমনপ্রীত কৌররা। থাইল্যান্ড এবং বাংলাদেশের ম্যাচ দিয়েই শুরু হবে এবারের এশিয়া কাপের মহারণ। ১১ অক্টোবর পর্যন্ত চলবে এই টুর্নামেন্টের গ্রুপ পর্ব।\n\n৪০ বছর পর্যন্ত খেলে যেতে চান সিলভা; প্রেরণার নাম ইব্রাহিমোভিচ\n\nবয়সকে তুড়ি মেরে উড়িয়ে এখনও প্রতিযোগিতামূলক ফুটবল খেলে যাচ্ছেন সুইডিশ তারকা জ্লাটান ইব্রাহিমোভিচ। তার বন্ধু ব্রাজিলের তারকা ডিফেন্ডার থিয়াগো সিলভা এখন ৩৮এ পা দিয়েছেন। সামনেই কাতার বিশ্বকাপ। অনেকের মতে, ওই আসরের পরই ফুটবলকে বিদায় জানাবেন সিলভা। কিন্তু ব্রাজিল তারকার মাথায় অবসরের কোনো চিন্তাই নেই। তিনি ইব্রার থেকে প্রেরণা নিয়ে খেলা চালিয়ে যেতে চান।\n\nসৌরভ, কল্যাণের পর হকির মসনদেও প্রাক্তন খেলোয়াড়\n\nভারতীয় ক্রিকেট বোর্ডের মসনদে সৌরভ গঙ্গোপাধ্যায়, সর্বভারতীয় ফুটবল ফেডারেশন সভাপতি কল্যাণ চৌবে। দু’জনেই প্রাক্তন খেলোয়াড়। এ বার হকি ইন্ডিয়ার প্রেসিডেন্ট নির্বাচিত হলেন প্রাক্তন ভারত অধিনায়ক দিলীপ তিরকে। তাঁর বিপক্ষে আরও দুই প্রার্থী মনোনয়ন জমা দিয়েছিলেন। সেই দুই প্রার্থী নাম প্রত্যাহার করতেই বিনা প্রতিদ্বন্দ্বিতায় সর্বভারতীয় হকি ফেডারেশনের সভাপতি হয়ে গেলেন দিলীপ তিরকে।\n\nডিসেম্বরেই আবার হতে পারে আইপিএলের নিলাম!\n\nসব ঠিক থাকলে আগামী ১৬ ডিসেম্বর আইপিএলের নিলাম আয়োজন করা হবে। তবে এটি ‘মিনি নিলাম’ হতে চলেছে। কোথায় আয়োজিত হবে, তা এখনও ঠিক হয়নি। সম্প্রতি আইপিএল দলের মালিকদের বেসরকারি ভাবে এ কথা জানিয়ে দেওয়া হয়েছে।\n\nমার্চের চতুর্থ সপ্তাহ থেকে হোম এবং অ্যাওয়ে ফরম্যাটে আইপিএল শুরু করার ভাবনা রয়েছে বিসিসিআইয়ের। নিলামে প্রতিটি দল ৯৫ কোটি টাকা নিয়ে নামতে পারবে, যা গত বারের থেকে পাঁচ কোটি বেশি।\n\nদ্বিতীয় টি-টোয়েন্টি ম্যাচে ভারত হারালো অস্ট্রেলিয়াকে\n\nদ্বিতীয় টি-টোয়েন্টি ম্যাচে ভারত অস্ট্রেলিয়াকে হারিয়ে তিন ম্যাচের সিরিজে সমতা ফেরালো। বৃষ্টিতে বিঘ্নিত ম্যাচটি ছিল ৮ ওভারের। অস্ট্রেলিয়া প্রথমে ব্যাট করে ৫ উইকেটে ৯০। ভারত এই রান করে চার উইকেটে। রোহিত শর্মা করেন কুড়ি বলে ৪৬ ও অস্ট্রেলিয়ার ম্যাথু ওয়েভ করেন কুড়ি বলে ৪৩ রান।",
    "‘সবাই কোহলির পাশে ছিল, সে মিথ্যা বলেছে’": "সংবাদ সম্মেলনে কোহলি বলেছেন, ‘টেস্টে অধিনায়কত্ব ছাড়ার পর মাত্র একজন মানুষের কাছ থেকে আমি বার্তা পেয়েছিলাম, যাঁর সঙ্গে আমি আগে খেলেছি—এম এস ধোনি। অনেকেই টিভিতে অনেক পরামর্শ দিয়েছেন। তাঁদের অনেকের কাছেই আমার ফোন নম্বর আছে। কেউ একটু খোঁজও নেননি। আপনি যদি সারা দুনিয়াকে সামনে রেখে পরামর্শ দেন, আমার কাছে সেটার কোনো মূল্য নেই। আমার উন্নতির জন্য কিছু বলতে চাইলে আলাদাভাবে আমার সঙ্গে কথা বলুন, এমনটাই আমি চাই।’",
    "সহ-অধিনায়ক হিসেবে সোহান যা করতে চান": "জিম্বাবুয়ে সিরিজে টি-টোয়েন্টির অধিনায়কত্ব হারান মাহমুদউল্লাহ রিয়াদ। তার জায়গায় অধিনায়ক করা হয় নুরুল হাসান সোহানকে। কিন্তু দুই ম্যাচ পরই ইনজুরি আক্রান্ত হয়ে দল থেকে ছিটকে গেছেন। এমনকি খেলতে পারেননি এশিয়া কাপেও। তবে ইনজুরি কাটিয়ে এই তরুণ টি-টোয়েন্টি বিশ্বকাপ দলে সুযোগ পেয়েছেন। পাশাপাশি সাকিব আল হাসানের ডেপুটি হিসেবেও দায়িত্ব পেয়েছেন তিনি। বৃহস্পতিবার ঐচ্ছিক অনুশীলন শেষে সংবাদ মাধ্যমের মুখোমুখি হয়ে বলেছেন, সংক্ষিপ্ততম ফরম্যাটে দল হিসেবে ভালো করা গুরুত্বপূর্ণ।\n\nসোহান ডেপুটি হিসেবে দায়িত্ব পালন করবেন আগামী টি-টোয়েন্টি বিশ্বকাপ পর্যন্ত। বিশ্বকাপের আগে আরব আমিরাতের বিপক্ষে দুটি টি-টোয়েন্টি ম্যাচ খেলবে বাংলাদেশ। সেখানে সাকিবের পরিবর্তে দলকে নেতৃত্ব দিতে হবে তাকেই। এরপর নিউজল্যিান্ডে ত্রিদেশীয় সিরিজ ও টি-টোয়েন্টি বিশ্বকাপে সাকিবের সঙ্গে সহ অধিনায়ক হিসেবে দায়িত্ব পালন করবেন। নিজের ভাবনার কথা জানাতে গিয়ে সোহান বলেছেন, ‘ওভাবে চিন্তা করিনি, দেখিওনি। বেশ কিছুদিন ধরে টি-টোয়েন্টিতে ভালো করতে পারছি না। মনে হয় যে দল হিসেবে ভালো করা খুব গুরুত্বপূর্ণ। আর আমরা যে খুব খারাপ খেলেছি তাও নয়। কিন্তু ক্লোজ ম্যাচ যেগুলো আমাদের দিকে আসতে পারতো, এই জায়গাটায় হেরে যাচ্ছি। ৫০-৫০ বা ৬০-৪০ চান্স যে ম্যাচগুলো, সেখানে উন্নতি করার একটা জায়গা আছে আমাদের।’\n\nত্রিদেশীয় সিরিজের আগে সংযুক্ত আরব আমিরাতে দুটি ম্যাচ খেলবে বাংলাদেশ দল। সেই ম্যাচগুলো কতটা কাজে লাগবে- এমন প্রশ্নে সোহানের কথা, ‘আমরা যত ম্যাচ খেলবো, তত ম্যাচ টেম্পারমেন্ট বুঝে ওঠার জন্য ভালো হবে। অভিজ্ঞতাও হবে। আমার কাছে মনে হয় যে, নিউজিল্যান্ড যাওয়ার আগে একটা ক্যাম্প করতে পারছি, প্রস্তুতি ম্যাচ খেলতে পারছি, সেটা খুব ভালো।’\n\nবিগত অনেক দিনই দেখা গেছে তিরে এসে তরী ডুবছে বাংলাদেশের। ম্যাচ জয়ের কাছে থেকেও হার নিয়ে মাঠ ছাড়তে হয়েছে। এক্ষেত্রে সোহান মনে করছেন, ‘যখন একটা দল জেতার অবস্থায় থাকে, তখন দলের পরিস্থিতি বদলে যায়। আমরা ক্লোজ কিছু ম্যাচ হেরেছি, যেহেতু হেরে যাওয়া দলে ছিলাম, এটা অনেক সময় প্যানিক তৈরি করে। এক-দুটা ম্যাচ জিতলে এই জায়গা থেকে উন্নতি হবে। অবশ্যই বিশ্বাস করি যে, দল হিসেবে আমরা ভালো। কিন্তু সেরাটা হয়তো দিতে পারছি না, তবে জয়ের দিকে থাকলে বদলে যাবো।’\n\nএশিয়া কাপে আফগানিস্তানের বিপক্ষে প্রথম ম্যাচ হেরেছিল শ্রীলঙ্কা। সেই দলটিই কিনা এশিয়া কাপের চ্যাম্পিয়ন। বাংলাদেশের কী লঙ্কানদের কাছ থেকে কিছু শেখার আছে? সোহানের উত্তর, ‘বেশ কিছুদিন ধরে শ্রীলঙ্কা ভালো করছিল না। কিন্তু এশিয়া কাপে যেভাবে তারা কামব্যাক করেছে, সেটা অবশ্যই অনুপ্রাণিত হওয়ার মতো। শুধু শ্রীলঙ্কা না, সব দল থেকেই কিছু না কিছু শেখার আছে। মনে করি, আমরা খুব ভালো দল কিন্তু মাঠে ফলটা আনতে হবে। এজন্য আমাদের কাছে প্রসেসটা গুরুত্বপূর্ণ। বিশ্বকাপের আগে যদি কয়েকটি ম্যাচ জিততে পারি, তাহলে আমাদের দলটাও বদলে যাবে।’",
    "আন্তর্জাতিক ক্রিকেট থেকে অবসরে গ্র্যান্ডহোম": "ইনজুরি এবং জাতীয় দলে তিন ফরম্যাটেই ম্যাচের সংখ্যা অতিমাত্রায় বৃদ্ধির কারণ দেখিয়ে আন্তর্জাতিক ক্রিকেট থেকে অবসর নিলেন নিউজিল্যান্ড ক্রিকেট দলের অলরাউন্ডার কলিন ডি গ্র্যান্ডহোম। কিউই ক্রিকেটারের একটি বিবৃতি প্রকাশ করেছে নিউজিল্যান্ড ক্রিকেট।\n\nবিবৃতিতে গ্র্যান্ডহোম বলেন, ‘আমার বয়স কমছে না তা আমি স্বীকার করি। বিশেষ করে ইনজুরির কারণে অনুশীলন করাটা কঠিন হয়ে যাচ্ছে। আমার একটি পরিবার আছে। ক্রিকেট পরবর্তী জীবনে আমার ভবিষ্যৎ কি কী তা বোঝার চেষ্টা করছি। গত কয়েক সপ্তাহ ধরে আমার মনে এসব চিন্তাই আসছে।’\n\n‘আমি যথেষ্ট ভাগ্যবান। ২০১২ সালে অভিষেকের পর থেকে ব্ল্যাক ক্যাপসের হয়ে খেলার সুযোগ পেয়েছি। আমার আন্তর্জাতিক ক্যারিয়ার নিয়ে আমি গর্বিত। তবে আমি মনে করি, এটাই ক্যারিয়ার শেষ করার সঠিক সময়।’\n\n‘আমি গত এক দশক ধরে এই দলের অংশ হতে পেরে নিজেকে ধন্য মনে করেছি। আমরা একসঙ্গে যে অভিজ্ঞতাগুলো ভাগাভাগি করেছি, তার জন্য কৃতজ্ঞ। আমি সতীর্থ, কোচিং স্টাফ এবং প্রতিপক্ষের অনেকের সঙ্গে টেকসই বন্ধুত্ব গড়েছি। আমার বাকি জীবনের জন্য এই স্মৃতিগুলোকে মূল্যবান করে রাখব।’\n\nনিউজিল্যান্ডের হয়ে সব ফরম্যাট মিলিয়ে ১১৫টি আন্তর্জাতিক ম্যাচ খেলেছেন গ্র্যান্ডহোম। নিয়ন্ত্রিত মিডিয়াম পেস বোলিং এবং ব্যাটিংয়ে হার্ড হিটিং করার সক্ষমতার কারণে তিনি দলে প্রায় নিয়মিত সদস্য ছিলেন। ২০২১ সালে ভারতকে হারিয়ে টেস্ট চ্যাম্পিয়নশিপের শিরোপা জয়ী দলের সদস্য ছিলেন ৩৬ বর্ষী ক্রিকেটার। ২০১৯ বিশ্বকাপের ঐতিহাসিক ফাইনালে সুপার ওভারে ইংল্যান্ডের কাছে হেরে যাওয়া ম্যাচেও খেলেছিলেন এই কিউই অলরাউন্ডার।\n\n১৯৮৬ সালে জিম্বাবুয়ের হারারেতে জন্মগ্রহণ করেন গ্র্যান্ডহোম। সেখানেই তার প্রথম শ্রেণি ও লিস্ট এ ক্রিকেটে অভিষেক হয়েছিল। ২০০৪ সালে বাংলাদেশে অনুষ্ঠেয় অনূর্ধ্ব-১৯ বিশ্বকাপে তিনি জিম্বাবুয়ের প্রতিনিধিত্ব করেছিলেন। পরে তিনি ২০০৬ সালে জিম্বাবুয়ে ছেড়ে যান। ২০১২ সালে নিউজিল্যান্ডের জার্সিতে তিনি টি-টুয়েন্টি ক্রিকেট দিয়ে আন্তর্জাতিক ক্যারিয়ার শুরু করেন। কাকতালীয়ভাবে সেই জিম্বাবুয়ের বিপক্ষেই তার অভিষেক হয়।\n\n২৯ টেস্টে ২ সেঞ্চুরি ও ৮ হাফ সেঞ্চুরিসহ ৩৮.৭০ গড়ে তার সংগ্রহ ১,৪৩২ রান। বল হাতে নিয়েছেন ৪৯ উইকেট। ২০১৬ সালে পাকিস্তানের বিপক্ষে অভিষেক টেস্টে ৪১ রান দিয়ে নিয়েছিলেন ৬ উইকেট। সাদা পোশাকের ক্রিকেটে এটিই তার সেরা বোলিং ফিগার হয়ে রইল।\n\nএছাড়া ৪৫ ওয়ানডেতে ৪ ফিফটিসহ ১০৫.১৫ স্ট্রাইক রেটে করেছিলেন ৭৪২ রান। বোলার হিসেবে ঝুলিতে পুরেছিলেন ৩০ উইকেট।\n\nডি গ্র্যান্ডহোমের আন্তর্জাতিক ক্রিকেট থেকে অবসরের বিষয়ে হতাশা প্রকাশ করেছেন নিউজিল্যান্ডের প্রধান কোচ গ্যারি স্টেড। তার ভাষ্য, ‘সে দলের কিছু সেরা অর্জনে অবদান রেখেছে। ব্যাট হাতে তার অসীম শক্তি এবং বোলিংয়ের দক্ষতা তাকে সত্যিকারের ম্যাচ উইনার বাজিয়েছিল। যেকোনো দলের জন্য নিজেকে বড় সম্পদ হিসেবে গড়ে তুলেছিল। কলিন (ডি গ্র্যান্ডহোম) একজন দুর্দান্ত টিম-ম্যান।’\n\n‘আমরা অবশ্যই ড্রেসিংরুমের চারপাশে তাকে মিস করব। তাকে চলে যেতে দেখাটা দুঃখজনক। সে তার ক্যারিয়ারের এমন একটি পর্যায়ে রয়েছে, যেখানে সে অন্যদিকে যেতে চাইছে। আমরা এটিকে সম্মান করি। আমরা তার ভবিষ্যতের জন্য শুভকামনা জানাই। আশা করি, তাকে নিউজিল্যান্ডের ঘরোয়া ক্রিকেটে দেখা যাবে।’\n\nগ্র্যান্ডহোম নিউজিল্যান্ডে ঘরোয়া ক্রিকেটে খেলা চালিয়ে যাওয়ার ইচ্ছার কথা জানিয়েছেন। নর্দাণ ডিস্ট্রিক্টের হয়ে খেলার বিষয়ে আলোচনাও করবেন।",
    "টানটান উত্তেজনার ম্যাচে অজিদের হারিয়ে সমতায় ফিরল ...": "",
    "বাকি রইলেন সাকিব মাহমুদুল্লাহ": "বাংলাদেশের ক্রিকেটে পাঁচ কাণ্ডারির কারো অজানা নয়। মাশরাফি বিন মুর্তজা, তামিম ইকবাল, মুশফিকুর রহমী, মাহমুদুল্লাহ রিয়াদ ও সাকিব আল হাসান। সময়ের পরিবর্তনে ভাঙন ধরেছে এই বহরে। কিছুটা অভিমানে, কিছুটা আক্ষেপে, কিছুটা টিকতে না পেরে নিজের সাথে নিজের প্রতিশোধে এসব সিদ্ধান্ত। ভাঙনের শুরুটা মাশরাফিকে দিয়ে। এরপর তামিম, এবার তালিকায় যোগ হলেন মুশফিক। বাকি রইলেন সাকিব ও রিয়াদ। অবসরের পথে অনেকটা রয়েছেন রিয়াদ। সাকিবই কেবল থাকছেন ক্রিকেটের সব ফরম্যাটে।\n\nসবার বিদায় তিক্ততা আর অভিমানে ভরা। যার শুরুটা করেছিলেন মাশরাফি। ২০১৭ সালের এপ্রিলে শ্রীলঙ্কা সফরে হুট করে সংক্ষিপ্ত এই ফরম্যাট থেকে সরে দাঁড়ানোর ঘোষণা দেন। ২০২০ সালে ইতি টানেন ওয়ানডে থেকেও। টেস্ট থেকে অবসরের ঘোষণা দেয়ার সময় মূলতই তিনি পাননি। মাশরাফি সর্বশেষ টেস্ট খেলেছিলেন ২০০৯ সালে কিংসটাউনে ক্যারিবীয়দের বিরুদ্ধে। সব মিলিয়ে অবসর নেয়ার প্রক্রিয়াটা সুখকর ছিল না। কেমন যেন তালগোল পাকিয়ে গিয়েছিল সবকিছু। বিসিবি বনাম মাশরাফি একটা ফ্যাক্টর ছিল।\n\nতামিম ইকবাল টি-২০ থেকে আনুষ্ঠানিক অবসরে গেছেন মাস দুয়েক হলো। যার গোড়াপত্তন অবশ্য গত বছর থেকেই। জিম্বাবুয়ে সফরে খেলা হলো না ইনজুরির কারণে। আরব আমিরাতে টি-২০ বিশ্বকাপের স্কোয়াডে ছিলেন তিনি। কিন্তু পর্যাপ্ত প্রস্তুতি না থাকার অজুহাত দিয়ে নিজেকে সরিয়ে রাখেন। যদিও কারণ ছিল ভিন্ন। বিশ্বকাপে তামিমকে না রাখার পক্ষে ছিলেন হেড কোচ রাসেল ডোমিঙ্গো ও ক্যাপ্টেন মাহমুদুল্লাহ রিয়াদ। সেই অভিমানে এই ফরম্যাটের ক্রিকেটকে বিদায় জানান ড্যাশিং এই ওপেনার। বিসিবি ব্যাপারটা বুঝেও তামিমকে ফেরানোর কোনো ঈঙ্গিত দেয়নি।\n\nমুশফিক অবশ্য টি-২০তে রানের মধ্যে নেই অনেকদিন। সম্প্রতি এশিয়া কাপের দুই ম্যাচে তার রান ৪ ও ১। ফলে সমালোচনা হচ্ছিল বেশ জোরেশোরেই। সব সমালোচনা এক দমকায় বন্ধ করে দিলেন। গতকাল টি-২০ ক্রিকেটকেই বিদায় বললেন অভিজ্ঞ এই ব্যাটার। নিজের ভেরিফায়েড ফেসবুক পেজে মুশফিক গতকাল লিখেন, ‘টি-২০ আন্তর্জাতিক ক্রিকেট ক্যারিয়ার থেকে আমি অবসর নিচ্ছি। তবে, বাংলাদেশের হয়ে টেস্ট এবং ওয়ানডে খেলা চালিয়ে যাবো। আশা করছি, এই দুই ফরম্যাটে আরো কিছু আনতে পারব দেশের জন্য।’\n\nচার বছরের বেশি সময় ধরে টি-২০তে ব্যাট হাতে মুশফিকের পারফরম্যান্স ভালো নয়। ২০১৮ সালের মার্চে শ্রীলঙ্কায় নিদাহাস ট্রফিতে পরপর দুই ম্যাচে তিনি খেলেছেন অপরাজিত ৭২ রানের দু’টি ইনিংস। এরপর থেকে ৩৫ ইনিংসে হাফ সেঞ্চুরির দেখা পেয়েছেন মাত্র দু’বার। সবশেষ ছয় ইনিংসে পাঁচবারই আউট দুই অঙ্ক ছোঁয়ার আগে।\n\nবাংলাদেশের হয়ে ১০০ টি-২০ খেলা তিন ক্রিকেটারের একজন মুশফিক। ১০২ ম্যাচে ১৯.৪৮ গড়ে তার রান ১ হাজার ৫০০। স্ট্রাইক রেট ১১৫.০৩। ফিফটি আছে ৬টি। সর্বোচ্চ ইনিংস ৭২। এমন পারফরম্যান্সের পর সমালোচনা হওয়াটাই স্বাভাবিক। হলোও তাই। অস্ট্রেলিয়ায় হতে যাওয়া টি-২০ বিশ্বকাপে তিনি জায়গা পাবেন কি পাবেন না, তা নিয়ে বিস্তর সংশয় ছিল। সে কারণেই হয়তো আগেভাগে নিজেকে গুটিয়ে নিলেন মুশফিক। ২০০৬ সালের ২৮ নভেম্বরে খুলনায় জিম্বাবুয়ের বিপক্ষে আন্তর্জাতিক টি-২০তে অভিষেক হয় মুশফিকের। দেশের তৃতীয় ক্রিকেটার হিসেবে ১০০ ম্যাচ খেলেছেন তিনি। ৬টি হাফ সেঞ্চুরিতে ১৯.৪৮ গড়ে ১৫০০ রান করেছেন মুশফিক।\n\nমাহমুদুল্লাহ রিয়াদও টি-২০তে শেষের শুরু দেখছেন। তার নেতৃত্বে গত বিশ্বকাপের মূল পর্বে বাংলাদেশ জয়ের কোনো দেখা পায়নি। যে কারণে জিম্বাবুয়ে সফরে তাকে বিশ্রামে রাখে টিম ম্যানেজমেন্ট। নতুন অধিনায়ক করা হয় নুরুল হাসান সোহানকে। যদিও শেষ ম্যাচে ইনজুরির কারণে ছিলেন না সোহান। সেই ম্যাচে আবার রিয়াদকে ফিরিয়ে আনে টিম ম্যানেজমেন্ট। এরপর এশিয়া কাপে সাকিবের কারণেই জায়গা পান রিয়াদ। প্রথম ম্যাচে আফগানিস্তানের বিরুদ্ধে ২৭ বলে ২৫ রান। দ্বিতীয় ম্যাচে শ্রীলঙ্কার বিরুদ্ধে করেন ২২ বলে ২৭। বয়স, স্ট্রাইক রেটসহ সব মিলিয়ে এই ফরম্যাটে রিয়াদ থাকছেন ঝুঁকিতেই।\n\nবাকি থাকছেন সাকিব আল হাসান। যার পারফরম্যান্স নিয়ে খুব বেশি সমালোচনা না হলেও মাঠের বাইরে তিনি বেশ সমালোচিত। ইতোমধ্যে তিনি টেস্ট ও টি-২০-এর অধিনায়ক। অনেক সমালোচনার জবাব দেন ব্যাট ও বল হাতে। একটা সময় সাকিবকেও বিদায় নিতে হবে। তবে সেটি যেন বিদায়ের আগে বিদায় না হয়।",
    "অস্ট্রেলিয়াকে হারিয়ে পাকিস্তানের রেকর্ড ভাঙলো ভারত": "সিল্কসিটিনিউজ ডেস্কঃ\n\nরোববার রাতে ভিন্ন তিন দেশে জয় পেয়েছে তিন প্রতিবেশী দেশ বাংলাদেশ, ভারত ও পাকিস্তান। তিনটি ম্যাচই ছিল তুমুল উত্তেজনাপূর্ণ। শেষ পর্যন্ত লড়েই তিন প্রতিবেশি দেশ জয় নিয়ে মাঠ ছেড়েছে। আরব আমিরাতকে বাংলাদেশ, অস্ট্রেলিয়াকে ভারত ও ইংল্যান্ডকে হারিয়েছে পাকিস্তান।\n\nঅসিদের হারিয়ে তিন ম্যাচের সিরিজটি ২-১ ব্যবধানে জিতেছে ভারত। এ জয়ের সুবাদে পাকিস্তানের এক বছরে সর্বোচ্চ জয়ের রেকর্ডও নিজেদের করে নিয়েছে রোহিত শর্মার দল। চলতি বছর ভারতের এটি ২১তম টি-টোয়েন্টি জয়। যা কি না এক বছরে সর্বোচ্চ জয়ের বিশ্বরেকর্ড।\n\n২০২১ সালে কুড়ি ওভারের আন্তর্জাতিক ক্রিকেটে ২৯ ম্যাচ খেলে ২০টি জিতেছিল পাকিস্তান। এর আগে ২০১৮ সালে তারা জিতেছিল ১৭ ম্যাচ। চির প্রতিদ্বন্দ্বী দেশের রেকর্ড ভাঙতে ঠিক ২৯ ম্যাচই খেলেছে ভারত। এই ২৯ ম্যাচে তারা জিতেছে ২১টি, হেরেছে সাতটি আর ফল আসেনি এক ম্যাচে।\n\nচলতি বছর দক্ষিণ আফ্রিকার বিপক্ষে তিন ম্যাচের টি-টোয়েন্টি সিরিজ ও টি-টোয়েন্টি বিশ্বকাপের সুপার টুয়েলভে অন্তত পাঁচ ম্যাচ- অর্থাৎ আরও অন্তত আটটি ম্যাচ খেলবে ভারত। তাই তাদের সামনে সুযোগ রয়েছে এক ম্যাচে সর্বোচ্চ জয়ের রেকর্ড আরও বাড়িয়ে নেওয়ার।\n\nএক বছরে সর্বোচ্চ টি-টোয়েন্টি জয়ের রেকর্ড\n\n১/ ভারত – ২৯ ম্যাচে ২১ জয় (২০২২)\n\n২/ পাকিস্তান – ২৯ ম্যাচে ২০ জয় (২০২১)\n\n৩/ পাকিস্তান – ১৯ ম্যাচে ১৭ জয় (২০১৮)\n\n৪/ উগান্ডা – ২২ ম্যাচে ১৬ জয় (২০২১)\n\n৫/ ভারত – ২১ ম্যাচে ১৫ জয় (২০১৬)\n\nভারতের রেকর্ড গড়ার দিন নতুন মাইলফলক স্পর্শ করেছে পাকিস্তানও। ইংল্যান্ডের বিপক্ষে ৩ রানে জেতা ম্যাচটি ছিল পাকিস্তানের ২০০তম টি-টোয়েন্টি। এই ২০০ ম্যাচে তারা জিতেছে ১২২টি। এ তালিকায় দুই নম্বরে থাকা ভারত ১৮২ ম্যাচ খেলে জিতেছে ১১৬টি।\n\nআন্তর্জাতিক টি-টোয়েন্টিতে সর্বোচ্চ ম্যাচের রেকর্ড\n\n১/ পাকিস্তান – ২০০ ম্যাচে ১২২ জয়\n\n২/ ভারত – ১৮২ ম্যাচে ১১৬ জয়\n\n৩/ ওয়েস্ট ইন্ডিজ – ১৭১ ম্যাচে ৭০ জয়\n\n৪/ নিউজিল্যান্ড – ১৭০ ম্যাচে ৮৭ জয়\n\n৫/ অস্ট্রেলিয়া – ১৬৫ ম্যাচে ৮৬ জয়\n\n৬/ শ্রীলঙ্কা – ১৬৫ ম্যাচে ৭৪ জয়\n\n৭/ ইংল্যান্ড – ১৫৮ ম্যাচে ৮১ জয়\n\n৮/ দক্ষিণ আফ্রিকা – ১৫৭ ম্যাচে ৯১ জয়\n\n৯/ বাংলাদেশ – ১৩৪ ম্যাচে ৪৬ জয়\n\n১০/ আয়ারল্যান্ড – ১৩৪ ম্যাচে ৫৫ জয়\n\n১১/ জিম্বাবুয়ে – ১১২ ম্যাচে ৩৩ জয়\n\n১২/ আফগানিস্তান – ১০৪ ম্যাচে ৬৮ জয়\n\nসূত্রঃ জাগো নিউজ",
    "টি-স্পোর্টসে আজকের খেলা": "বাংলাদেশের প্রথম স্পোর্টস চ্যানেল টি-স্পোর্টস। দেশের খেলাধুলার পাশাপাশি এই চ্যানেল সার্বক্ষণিকভাবে সম্প্রচার করে চলেছে বিভিন্ন ক্রীড়া ইভেন্ট।\n\nবাংলানিউজটোয়েন্টিফোর.কম'র প্রকাশিত/প্রচারিত কোনো সংবাদ, তথ্য, ছবি, আলোকচিত্র, রেখাচিত্র, ভিডিওচিত্র, অডিও কনটেন্ট কপিরাইট আইনে পূর্বানুমতি ছাড়া ব্যবহার করা যাবে না।",
    "মুজিব-রশিদ ঘূর্ণির পর দুই জাদরানে বাংলাদেশের হার": "অন্য দলগুলোর মতো বাংলাদেশও এত দিন অনুশীলন করেছে দুবাইয়ে। তবে প্রথম ম্যাচ খেলতে হচ্ছে শারজায়। ক্রিকেটের বিখ্যাত এ ভেন্যুর স্পিন সহায়ক উইকেট ও ছোট বাউন্ডারি আলোচনায় আছে আগে থেকেই। গতকাল ঝটিকা সফরে শারজার কন্ডিশন দেখতে গিয়েছিলেন টিম ডিরেক্টর খালেদ মাহমুদ ও টেকনিক্যাল কনসালট্যান্ট শ্রীধরন শ্রীরাম।\n\nশারজা থেকে প্রথম আলোর প্রতিনিধি মোহাম্মদ জুবাইর লিখেছেন, ‘এই মাঠের প্রেসবক্সটাও অদ্ভুত। ডানহাতি ব্যাটসম্যানের জন্য লং অফ বাউন্ডারিটা পার হলেই সাংবাদিকদের বসার ব্যবস্থা। সামনে কোনো কাচের দেয়াল নেই। সেখানে বসে খুব একটা নিরাপদ বোধ করার কথা না কারোরই। মোটামুটি টাইমিং হলেই ক্রিকেট বলটা লং অফ বাউন্ডারি ছাড়া করে বল আসতে পারে প্রেসবক্সের দিকে।’",
    "লিপুর পোস্টমর্টেম: ম্যাচের আগেই তো পিছিয়ে ছিল বাংলাদেশ!": "আফগানিস্তানের কাছে কোথায় হারলো বাংলাদেশ? গতকাল মঙ্গলবার রাতে খেলা শেষ হওয়ার পর থেকে ভক্ত, সমর্থক সবার মনেই নানাধরনের প্রশ্ন উকি ঝুঁকি দিচ্ছে। দেশের ক্রিকেটের নামী ও জনপ্রিয় ক্রিকেট ব্যক্তিত্ব গাজী আশরাফ হোসেন লিপু জাগো নিউজের পাঠকদের সে সব কৌতুহলি প্রশ্নের জবাব দিয়েছেন।\n\nগাজী আশরাফ হোসেন লিপু মাঠে বাংলাদেশের তিন পেসারের শেষ দিকে বেশি রান দেয়াকে খুব দোষের মনে করছেন না। জাতীয় দলের সাবেক অধিনায়ক ও ক্রিকেট বোর্ডের সাবেক কর্মকর্তা লিপুর কথায় পরিষ্কার, ‘আসলে মাঠের লড়াই শুরুর আগে থেকেই আফগানদের চেয়ে বাংলাদেশ পিছিয়ে ছিল। সেটা শুধু মানসিকভাবে নয়, লক্ষ্য, পরিকল্পনা, চিন্তা, ভাবনা, দল নির্বাচন, ক্রিকেটার বাছাই ও একাদশ নির্বাচন কোন জায়গায়ই দক্ষতা ও দুরদর্শিতার ছাপ ছিল না। বরং অদক্ষ ও অদুরদর্শি কাজকর্মই ছিল সঙ্গী।’\n\nলিপু যোগ করেন, ‘মাঠে দল পরিচালনার মানও সন্তোষজনক ছিল না।’\n\nসাকিবের ক্যাপ্টেন্সির ঢালাও সমালোচনা না করলেও টিম বাংলাদেশের প্রথম ওয়ানডে অধিনায়কের বিবেচনায় সাকিবের অধিনায়কত্ব বিশেষ করে বোলার ব্যবহারটা আরও দুরদর্শি হওয়া বাঞ্চনীয় ছিল। সে সঙ্গে ম্যাচের অতি গুরুত্বপূর্ণ সময় মোস্তাফিজের মত পরিণত ও আন্তর্জাতিক অভিজ্ঞতাসম্পন্ন পেসারের চরম ব্যর্থতাও লিপুকে করেছে হতাশ। তার ধারনা এসব মিলেই ঘটেছে এ পরাজয়।\n\nলিপুর কথা, ‘আসলে আমরা আগে থেকেই পিছিয়ে। মানসিকভাবে পিছিয়ে। লক্ষ্য, পরিকল্পনা স্থির করা থেকে শুরু দল সাজানো ক্রিকেটার নির্বাচন এবং একাদশ বিন্যাস সব জায়গায়ই ভুলে ভরা।’\n\nশুধু সাকিবকে অধিনায়ক করা ছিল গুড ম্যুভ। টি-টোয়েন্টি ফরম্যাটে সাকিবের নেতৃত্ব এবং তার দলে থাকা অনেক পজিটিভ ইমপ্যাক্ট আছে। সেই সিদ্ধান্তটি ঠিল সময়োচিত ও সঠিক।\n\nলিপু মনে করেন, এর বাইরে আর এমন কোন পদক্ষেপ নেয়া হয়নি যাতে করে দল হিসেবে বাংলাদেশের উন্নতি হয় এবং ক্রিকেটাররা মনের দিক থেকে চাঙ্গা হতে পারেন। দল হিসেবে আমরা উপকৃত, সমৃদ্ধ ও উজ্জীবিত হই।\n\nজিম্বাবুয়ে সফর থেকে আবার ‘ইউটার্ন’ নেয়ার সমালোচনা করেছেন লিপু। তার কথা, ‘একটা নতুন লক্ষ্য ও পরিকল্পনা নিয়ে জিম্বাবুয়ে গিয়েছিলাম। লক্ষ্য ছিল টি-টোয়েন্টি ফরম্যাটে ভাল করতে অতীতের ব্যর্থতার বৃত্ত ভেদ করে সামানে এগুতে চাই তারুণ্যের ঝলকানি। নতুনের আবাহন এবং বলা হলো ভয়ডরহীন ক্রিকেট খেলতে। সেটা খুবই ভাল একটা বার্তা ছিল। উত্তরণের জন্য সেটাই ছিল পারফেক্ট ম্যাসেজ; কিন্তু হায় জিম্বাবুয়ে সফরের পরপরই আবার সেখান থেকে ইউটার্ন নিলো। আবার পিছিয়ে পুরো অতীতে সেই সিনিয়র, অভিজ্ঞ ও পরিণতদের ওপর আস্থায় ফিরলো।\n\nতারপর দল নির্বাচনেও এতটুকু দক্ষতা আর দুরদর্শিতা খুঁজে পাননি লিপু। ‘আমরা একটা ওপেনিং জুটিই তৈরি করতে পারলাম না। বরং ওপেনিং জুটি ঠিক করতে গিয়েই ভুল পথে হাঁটলাম। প্রথমতঃ ওয়ানডে ফরম্যাটে ভাল করা বিজয়কে টি-টোয়েন্টিতে নেয়া হলো। ৩০০ বলে খেলা এক ওপেনারের কাঁধে দেয়া হলো ১২০ বলের ম্যাচের দায়িত্ব। সাথে রাখা হলো তরুণ পারভেজ ইমনকে। কিন্তু শেষ পর্যন্ত এই তরুণের ওপরও আস্থা রাখা হলো না। হঠাৎ কোথা থেকে ‘এ’ দলের হয়ে এক সেঞ্চুরি করায় উড়িয়ে আনা হলো নাইম শেখকে। মোট কথা একটি অগোছালো ও লক্ষ্যহীন দল নির্বাচন। আসলে আমরা কার কাছ থেকে কি চাই? কার কি ভূমিকা, দায়িত্ব ও কর্তব্য? তাও ঠিক বাতলে দেয়া হয়নি। আমরা মনে হয় তা জানিও না।’\n\nমঙ্গলবারের ম্যাচের ব্যবচ্ছেদ করতে গিয়ে ব্যাটিং-বোলিং নিয়ে কথা বলার আগে দেশের ক্রিকেটের এক সময়ের অন্যতম শীর্ষ তারকা ও সফল অধিনায়কের মনে হয়েছে, শেষ দিকে অন্তত এক ওভার যদি সাকিব বল করতেন, তাহলে পরিণতি ভিন্ন হতে পারতো।\n\nলিপুর প্রশ্ন, ‘আচ্ছা! সাকিবের জায়গায় আর কেউ ক্যাপ্টেন থাকলে তিনি কি সাকিবের মত বোলারকে ১২ ওভারের মধ্যে শেষ করে দিতেন? অন্তত এক ওভার কি রাখতেন না? আমি হলে রাখতাম এবং আমি বিশ্বাস করি তাতে একটা ইতিবাচক ফলও আসার সম্ভাবনা থাকতো। ১২৭ রান নিয়ে জেতা কঠিন। তারপরও আমার মনে হয় আমরা কেউই যারযার দায়িত্বটা সময়মত যথাযথভাবে পালন করতে পারিনি।’\n\n‘মোস্তাফিজের কথা বলি। এ বাঁ-হাতি পেসার নট আপ টু দ্য মার্ক। জাদরানরা দেখিয়ে দিয়েছেন তারা ডেড ওভারে কি করতে পারেন? আর আমরা অসহায়ের মত দেখলাম কঠিন পরিস্থিতিতে মোস্তাফিজ আসলে কতটা অকার্যকর?’\n\nএআরবি/আইএইচএস",
    "একসঙ্গে দুই ‘রোনালদো’": "",
    "আর কোন পরীক্ষা নিরীক্ষা চান না গাভাস্কার": "নয়া দিল্লি, ৮ সেপ্টেম্বর ২২০২২ (বাসস) : এশিয়া কাপের ১৫তম আসরের সুপার ফোর থেকেই বিদায় নিলো বর্তমান চ্যাম্পিয়ন ভারত। সুপার ফোরে টানা দুই ম্যাচ হেরে যাওয়ায়, ফাইনালে উঠতে ব্যর্থ ভারত। ভারতের এমন পারফরমেন্সে ক্ষুব্ধ দেশটির সাবেক অধিনায়ক সুনীল গাভাস্কার। দলের এমন ভরাডুবিতে রোহিত-দ্রাবিড়দের কাছ থেকে কোন ধরনের অজুহাত শুনতে চান না গাভাস্কার।\n\nভারতের সংবাদমাধ্যমকে গাভাস্কার জানান, এশিয়া কাপে জাতীয় দলের এমন পারফরমেন্স খুবই হতাশার। কোন রকম ওয়ার্কলোড ম্যানেজমেন্ট বা বিশ^কাপকে লক্ষ্য করেই দলকে যাচাই বাচাই করা হচ্ছে, এমন কোন অজুহাত রোহিত-দ্রাবিড়ের কাছে থেকে আর শুনতে রাজি না।\n\nগত বছরের টি-টোয়েন্টি বিশ^কাপের সুপার টুয়েলভ থেকেই বিদায় নিয়েছিলো ভারত। এরপর ভারতীয় দলে ব্যাপক রদবদল হয়েছে। অধিনায়ক হিসেবে দলকে শিরোপা এনে দিতে পারেন না বিরাট কোহলি, এমন অজুহাতে সেচ্ছায় অধিনায়কত্ব ছাড়তে বাধ্য হন তিনি। এরপর কোচের পদ থেকে সরে দাঁড়ান রবি শাস্ত্রীও। এতে কোহলি-শাস্ত্রীর পরিবর্তে দলের দায়িত্ব পান রোহিত ও দ্রাবিড়।\n\nআগামী অক্টোবর-নভেম্বরে অস্ট্রেলিয়ায় অনুষ্ঠেয় টি-টোয়েন্টি বিশ^কাপকে সামনে রেখে দলকে ঢেলে সাজাতে শুরু করেন রোহিত ও দ্রাবিড়। কিন্তু বিভিন্ন সিরিজে দলে ব্যাপক পরিবর্তন করেছেন রোহিত-দ্রাবিড় জুটি।\n\n‘ওয়ার্কলোড ম্যানেজমেন্ট’ বিবেচনায় এক একটি সিরিজে ভিন্ন-ভিন্ন দল নিয়েছে খেলেছে ভারত। তাই এসব ভিন্ন-ভিন্ন সিরিজে অধিনায়কও হয়েছে ভিন্ন-ভিন্ন। গত টি-টোয়েন্টি বিশ্বকাপের পর বিভিন্ন ফরম্যাটে সাত অধিনায়কের অধীনে খেলেছে ভারত। যা নিয়ে সমালোচনা হলেও, এসব বিষয়কে বিশ^কাপের পরিকল্পনার অংশ হিসেবেই দেখিয়েছেন রোহিত-দ্রাবিড়।\n\nকিন্তু এশিয়া কাপের ফাইনালে উঠতে না পারার ব্যর্থতায়, এসব অজুহাত শুনতে চান না গাভাস্কার। তার পরামর্শ, আর কোন পরীক্ষা-নিরীক্ষা না করে বিশ্বকাপের কথা মাথায় রেখে শক্তিশালী একটি দল চূড়ান্ত করা।\n\nতিনি বলেন, ‘গত এক বছরে একই দল খেলানো হয়নি। যখন এক দল দীর্ঘ দিন ধরে খেলে, তখন ক্রিকেটারদের মধ্যে ভাল বোঝাপড়া তৈরি হয়। পরীক্ষা-নিরীক্ষা করার মধ্যে কোন ভুল নেই। কিন্তু সেটা করতে গিয়ে, বারবার দল পরিবর্তন করা হচ্ছে। কোনও ক্রিকেটার দলের সাথে মানিয়ে নিতে পারছে না। তার আগেই সেই ক্রিকেটারের জায়গায় অন্য কেউ চলে আসছে।’\n\nএশিয়া কাপের আগে সর্বশেষ জিম্বাবুয়ে সিরিজে বেশিরভাগ সিনিয়রা বিশ্রামে ছিলেন। জিম্বাবুয়ের বিপক্ষে ওয়ানডে খেলা, মাত্র দু’জন এশিয়া কাপের দলে ছিলেন। ভারতীয় টিম ম্যানেজমেন্টের এমন চিন্তা-ভাবনা মোটেও পছন্দ হয়নি গাভাস্কারের। তিনি বলেন, ‘আমি ভেবেছিলাম, এশিয়া কাপের আগে জিম্ববুয়েতে সিনিয়রা খেলতে যাবে। কিন্তু এশিয়া কাপের দলে থাকা বেশির ভাগ ক্রিকেটার এ সিরিজে খেললো না। সেখানে গিয়ে যারা ভাল খেললো তারা এশিয়া কাপের দলে সুযোগ পেল না। তাহলে কিভাবে দলের মধ্যে বোঝাপড়া তৈরি হবে?’\n\nদলের এমন অবস্থায় কিছুটা চিন্তিত গাভাস্কার। তবে গাভাস্কারকে আশা দিচ্ছে, বিশ^কাপের আগে ঘরের মাঠে অস্ট্রেলিয়া-দক্ষিণ আফ্রিকার বিপক্ষে ভারতের ৩টি করে টি-টোয়েন্টি সিরিজ । এছাড়া প্রোটিয়াদের সাথে তিন ম্যাচের ওয়ানডে সিরিজও আছে টিম ইন্ডিয়ার।\n\nগাভাস্কার বলেন, ‘হ্যাঁ, কিছুটা চিন্তিত। তবে আমি খুব বেশি চিন্তিত নই, কারণ টি-টোয়েন্টি বিশ্বকাপের আগে ঘরের মাঠে আমাদের বেশ কয়েকটি ম্যাচ রয়েছে। আমি আশা করি, ঐ দু’টি সিরিজে কোন পরীক্ষা-নিরীক্ষা হবে না।’\n\nতিনি আরও বলেন, ‘অস্ট্রেলিয়ায় টি-টোয়েন্টি বিশ^কাপ খেলতে যাওয়া দলই বেছে নেয়া হবে। ওয়ার্কলোড ম্যানেজমেন্টের অজুহাত ও পরীক্ষা-নিরিক্ষার কোন দরকার নেই। ভারতের হয়ে খেলার সময় কোন কাজের চাপ থাকে না। আসন্ন ম্যাচগুলি থেকে ভারতের সেরা দল বের করতে হবে।’\n\n",
    "পাকিস্তান ম্যাচের আগেই কোচকে ফিরে পেলেন কোহলিরা": "দ্রাবিড় বিশ্রামে থাকায় জিম্বাবুয়ে সফরে ভারতের কোচের দায়িত্ব পালন করেন লক্ষণ। লোকেশ রাহুলের নেতৃত্বে তিন ম্যাচের ওয়ানডে সিরিজটি ভারত জিতে নেয় ৩-০ তে। এর আগে আয়ারল্যান্ড সফরেও এই দায়িত্ব পালন করেন লক্ষণ। তখন ভারতের লাল বলের দল এজবাস্টনে ইংল্যান্ডের বিপক্ষে টেস্টের প্রস্তুতি নিচ্ছিল।\n\nজিম্বাবুয়ে সফরের পর লক্ষণের ভারতে ফেরার কথা ছিল। কিন্তু দ্রাবিড় কোভিড আক্রান্ত হওয়ায় হারারে থেকেই দুবাইয়ে চলে যান তিনি।\n\nছয় দলের এশিয়া কাপে ভারত আছে ‘এ’ গ্রুপে। সেখানে তাদের আরেক প্রতিপক্ষ বাছাই পেরিয়ে আসা হংকং। দুই গ্রুপের শীর্ষ দুটি করে দল যাবে সুপার ফোর পর্বে।\n\nএশিয়া কাপের পর ঘরের মাঠে অস্ট্রেলিয়া ও দক্ষিণ আফ্রিকার বিপক্ষে খেলবে ভারত। এরপর অস্ট্রেলিয়ায় টি-টোয়েন্টি বিশ্বকাপে নিজেদের প্রথম ম্যাচে ২৩ অক্টোবর আবার পাকিস্তানের মুখোমুখি হবে তারা।",
    "লিটনের ভাবনায় বিশ্বকাপ নেই, আছে চোট": ""
}