{
    "ডেনমার্কের কাছে হেরেও বিপদ এড়ালো ফ্রান্স": "ফ্রান্সের দুর্দশা যেন কাটছেই না। উয়েফা নেশনস লিগে নিজেদের ষষ্ঠ ম্যাচে তৃতীয় হারের লজ্জায় পুড়ল বিশ্ব চ্যাম্পিয়নরা।\n\nলিগ 'এ' এর এক নম্বর গ্রুপের ম্যাচে গতকাল রোববার রাতে ডেনমার্ক ২-০ গোলে হারিয়েছে ফরাসিদের। প্রথমার্ধেই দুই গোলে এগিয়ে যায় ডেনিশরা। গোল দুটি করেন ক্যাসপার ডলবার্গ এবং আন্দ্রেস ওলসেন। ম্যাচে ফ্রান্সের ঘুরে দাঁড়ানোর যে কয়টি সুযোগ ছিল তা এসেছিল কিলিয়ান এমবাপ্পের নৈপুণ্যে। কিন্তু কাজে লাগানো সম্ভব হয়নি।\n\nচার মাসে এ নিয়ে দুইবার ২০১৮ বিশ্বকাপজয়ীদের হারালেও পুরোপুরি স্বস্তিতে নেই ডেনমার্ক। কারণ রাতের আরেক ম্যাচে অস্ট্রিয়াকে ১-৩ গোলে হারিয়ে ফাইনালসে উঠেছে ক্রোয়েশিয়া। ৬ ম্যাচে ১৩ পয়েন্ট নিয়ে গ্রুপের শীর্ষে উঠে গেছে লুকা মদ্রিচের দল। অন্যদিকে ১ পয়েন্ট কম নিয়ে দুইয়ে ডেনমার্ক। ফ্রান্স ৬ ম্যাচে ৫ পয়েন্ট নিয়ে কোনোমতে রেলিগেশন এড়ালো। আর ৪ পয়েন্ট নিয়ে রেলিগেশনের খাঁড়ায় পড়লো অস্ট্রিয়া।\n\nরাতের অন্য ম্যাচে নেদারল্যান্ডস ১-০ গোলে হারিয়েছে বেলজিয়ামকে। একমাত্র গোলটি করেছেন লিভারপুল তারকা ভার্জিল ফন ডাইক। এই জয়ে গ্রুপের শীর্ষে থেকে নেশনস লিগের ফাইনালসে পৌঁছে গেছে ডাচরা। অন্যদিকে পোল্যান্ডের কাছে হেরে রেলিগেটেড হয়ে গেছে ওয়েলস।\n\nবাংলাদেশ সময়: ১৪০১ ঘণ্টা, সেপ্টেম্বর ২৬, ২০২২\n\nএমএইচএম",
    "এমবাপেকে বিশ্রাম দিন, পিএসজি কোচকে ফ্রান্স বস": "বিশ্বকাপ দুয়ারে, তারকাদের ফিটনেস থাকা ও পর্যাপ্ত বিশ্রামের বিষয়টি এখন বেশ গুরুত্বপূর্ণ। কোচরা সেটি গুরুত্ব দিয়ে ভাবছেনও। ক্লাব ফুটবলের ব্যস্ততায় অনেকেরই মিলছে না বিশ্রাম। ফ্রান্সের কোচ দিদিয়ের দেশমকে বিষয়টি বেশ ভাবাচ্ছে। স্ট্রাইকার কাইলিয়ান এমবাপেকে বিশ্রাম দেয়ার জন্য তাই পিএসজি কোচ ক্রিস্তোফ গালতিয়েরকে অনুরোধও করেছেন।\n\nকাতার বিশ্বআসরের জন্য নভেম্বর-ডিসেম্বরে ক্লাব ফুটবল বন্ধ থাকবে। তার আগে ক্লাবগুলোকে যেতে হচ্ছে ব্যস্ত সূচির মধ্য দিয়ে। ফুটবলাররা সবাই ফিট থাকবেন কিনা, সেটিই কোচদের দুশ্চিন্তার কারণ। দেশমও ব্যতিক্রম নন। শিরোপা ধরে রাখার মিশন তার সামনে।\n\nএমবাপে এমৌসুমে ৯ ম্যাচে ১০ গোল করেছেন। কেবল একটি ম্যাচেই মাঠে নামেননি। এপর্যন্ত পিএসজির দুটি চ্যাম্পিয়ন্স লিগ খেলা, গ্রুপপর্বের সেই দুটি ম্যাচেই ৯০ মিনিট করে খেলেছেন। ফ্রান্সের হয়ে উয়েফা নেশনস লিগের দুটি ম্যাচ খেলেছেন। ২৩ বর্ষী ফ্রেঞ্চ স্ট্রাইকার টানা খেলার মধ্যে আছেন।\n\nসেই সূত্র ধরে দেশম বলছেন, ‘গালতিয়ের যে এখনো এমবাপেকে খেলাতে চাইছেন, সেটি আমি জানি। তবে খানিকটা দম নেয়ার জন্য হলেও সময় মতো তাকে বিশ্রাম দেয়া দরকার। এমনটা হলে এমবাপে ব্যর্থ হবে না, বরং তার উল্টোটাই হবে।’\n\nএদিকে নেশনস লিগে ডেনমার্কের বিপক্ষে ২-০ গোলে হেরেছে ফ্রান্স। হারের পর দেশম বলেছেন, সতীর্থদের থেকে আরও সমর্থন প্রয়োজন এমবাপের।\n\n‘কাইলিয়ান (এমবাপে) অনেক ভালো করেছে। সে এমন কয়েকজন খেলোয়াড়ের একজন, যারা তিন দিনের ব্যবধানে দুই ম্যাচে ৯০ মিনিটই খেলেছে।’\n\n‘সে একাই নিজে সব করতে পারবে না। তিন দিন আগে পুরো দলের মতো সেও অনেক সিদ্ধান্ত নেয়। এটা আমাকে চিন্তিত করে না। তার ব্যাপারে চিন্তাই করতে চাচ্ছি না। তারও অন্যদের সহযোগিতা প্রয়োজন।’",
    "ফ্রান্সে বাংলাদেশি শিক্ষার্থীদের সংবর্ধনা": "",
    "গ্যাসকে ‘যুদ্ধাস্ত্র’ হিসেবে ব্যবহার করছে রাশিয়া: ফ্রান্স": "ফরাসি জ্বালানি কোম্পানি ‘এনজি’ জানিয়েছে, চুক্তি সংক্রান্ত বিরোধের কারণে মঙ্গলবার থেকেই তারা রাশিয়ার কাছ থেকে কম গ্যাস পাবে। এই বিরোধের কারণ কী সে বিষয়ে সুনির্দিষ্ট করে কিছু জানায়নি কোম্পানিটি।\n\nফরাসি জ্বালানি কোম্পানি এঞ্জিতে রাশিয়ার গ্যাস সরবরাহ কমতে কমতে মাসে মাত্র ১ দশমিক ৫ টেরাওয়াটে এসে ঠেকেছে, ২০২১ সালে যা ছিল ১২১ টেরাওয়াট। গ্যাস সরবরাহ এতটা কমে যাওয়ার প্রেক্ষিতেই মঙ্গলবার ফ্রান্স ইন্টার রেডিওতে দেশটির জ্বালানিমন্ত্রী রাশিয়ার বিরুদ্ধে ওই অভিযোগ তোলেন।\n\nফ্রান্স অবশ্য জার্মানির মতো দেশগুলোর তুলনায় রাশিয়ার গ্যাসের ওপর কম নির্ভরশীল। তারপরও রাশিয়ার গ্যাস সরবরাহ কমার মুখে দেশটি অন্য সরবরাহকারীদের কাছ থেকে আমদানি বাড়িয়ে বিকল্প পথ খুঁজতে শুরু করেছে।",
    "বিদ্যুৎ বাঁচাচ্ছে ফ্রান্স, অন্ধকারে আইফেল টাওয়ার": "রাশিয়া-ইউক্রেন যুদ্ধের পরিপ্রেক্ষিতে বিদ্যুতের দাম লাফিয়ে বাড়ছে। তাই পরিস্থতি সামাল দিতে বিদ্যুতের ব্যবহার কমাতে উঠে পড়ে লেগেছে ফ্রান্স।\n\nসাধারণত রাত একটা পর্যন্ত আলোকিত থাকত আইফেল টাওয়ার। মায়াবী আলোয় আইফেল টাওয়ারের সৌন্দর্যে মোহিত হতেন পর্যটকরা। কিন্তু এখন ১১টা ৪৫ মিনিটেই বন্ধ করে দেওয়া হবে সেই আলো। পর্যটকদের হতাশ করে, আপাতত খরচ সামলানোর দিকে নজর দিয়েছে কর্তৃপক্ষ। তবে নিরাপত্তার খাতিরে রাস্তার আলো বন্ধ করা হচ্ছে না।\n\nমেয়র জানিয়েছেন, প্যারিসে বিদ্যুতের খরচ এক কোটি ইউরো বেড়ে গেছে। এই ধাক্কা সামলাতেই ঠিক হয়েছে, শহরে অন্তত ১০ শতাংশ বিদ্যুৎ কম খরচ করা হবে। আইফেল টাওয়ারে আলো আগে বন্ধ করে দিয়ে চার শতাংশ বিদ্যুৎ বাঁচবে।\n\nমেয়র জানিয়েছেন, আগামী ২৩ সেপ্টেম্বর থেকে বিদ্যুৎ সংযমের পরিকল্পনা পুরোপুরি চালু হয়ে যাবে।\n\nএছাড়া সুইমিংপুলে তাপমাত্রা এক ডিগ্রি এক ডিগ্রি কমানো হবে। আগে তা ২৬ ডিগ্রি সেলসিয়াসে থাকত, এবার ২৫ ডিগ্রিতে থাকবে। সরকারি বাড়িতে হিটিংও কমানো হবে। তা ১৮ ডিগ্রি সেলসিয়াসে রাখা হবে। আগামী ২৩ সেপ্টেম্বর থেকে এই পরিকল্পনা পুরোপুরি কার্যকর হবে।\n\nইইউ এখন রাশিয়ার গ্যাসের ওপর থেকে নির্ভরতা কমাচ্ছে। তবে জার্মানি বা অন্য ইইউ দেশের তুলনায় রাশিয়ার গ্যাসের ওপর ফ্রান্সের নির্ভরতা কম। তা সত্ত্বেও তারা পরিস্থিতি সামলাতে এই ব্যবস্থা নিয়েছে।\n\nসূত্র: ডয়চে ভেলে\n\nবাংলাদেশ সময়: ১৮০৪ ঘণ্টা, সেপ্টেম্বর ১৪, ২০২২\n\nইআর",
    "এমবাপ্পের সঙ্গে লাগতে গেল না কেএফসি": "আইনি ব্যবস্থা নেওয়ার হুমকি দিয়েছিলেন কেএফসি ফ্রান্সের সহসভাপতি অ্যালেইন বেরাল। স্পোর্ট বিজনেস ক্লাব ওয়েবসাইটে তিনি বলেছিলেন, কেএফসি ফ্রান্স আইনি ব্যবস্থা নেওয়ার কথা ভাবছে। তবে এ ব্যবস্থা কিলিয়ান এমবাপ্পে, নাকি ফ্রান্স ফুটবল ফেডারেশনের বিরুদ্ধে নেওয়া হবে, সে বিষয়ে স্পষ্ট করে কিছুই বলেননি তখন।\n\nপরে কেএফসি ফ্রান্স জানায়, এই জ্যেষ্ঠ নির্বাহীর কথায় প্রতিষ্ঠানের দৃষ্টিভঙ্গির প্রতিফলন ঘটেনি। অর্থাৎ, অ্যালেইন বেরালের মন্তব্যটা ব্যক্তিগত, কেএফসি ফ্রান্স এর দায় নেবে না।",
    "ফ্রান্স-ব্রিটেনের পর বিশ্বের সবচেয়ে গভীর টানেল নির্মাণ করছে ডেনমার্ক ও জার্মানি": "",
    "সাকিব না পেলেও বিপিএলে দলের মালিকানায় মাশরাফি": "এবিএন/শংকর রায়/জসিম/পিংকি\n\nবাংলাদেশ প্রিমিয়ার লিগের (বিপিএল) পরবর্তী তিন আসরের জন্য দল কেনার কথা ছিল সাকিব আল হাসানের ব্যাবসায়িক প্রতিষ্ঠান মোনার্ক লেজেন্ড ইন্ডাস্ট্রির। কিন্তু বাংলাদেশ ক্রিকেট বোর্ডের (বিসিবি) প্রকাশিত ফ্র্যাঞ্চাইজির চূড়ান্ত তালিকায় দেখা গেল সাকিবের মোনার্ক দল পায়নি। দল পেয়েছেন মাশরাফি বিন মর্তুজা, কয়েকজন বন্ধু মিলে ফিউচার স্পোর্টসের মালিকানায় দল গঠন করেছেন তিনি। মোনার্ক পদ্মা নামে বিপিএলের ফ্র্যাঞ্চাইজির মালিকানায় আসার কথা ছিল সাকিব আল হাসানের। তবে শেয়ার কেলেঙ্কারিতে নাম জড়ানোয় অন্তত তিন বছরের জন্য সে স্বপ্ন পূরণ হচ্ছে না এই অলরাউন্ডারের।সাত ফ্র্যাঞ্চাইজির ছয়টি পুরনো। তারা কখনো না কখনো বিপিএলের সঙ্গে ছিল। নতুন কেবল ফিউচার স্পোর্টস। যারা পেয়েছে সিলেটের মালিকানা। যার সঙ্গে জড়িয়ে সাবেক অধিনায়ক মাশরাফি বিন মর্তুজা নাম। সাকিব না পেলেও মাশরাফিকে দেখা যাবে ওনারস লিস্টে। আর গত আসরে সিলেট সানরাইজার্সের দায়িত্বে থাকা প্রগতি গ্রিন অটো রাইস মিলস এবার রাজধানীর মালিকানায়। প্রগতি ঢাকা নামে দল গড়বে তারা। সবচেয়ে সফলতম দল কুমিল্লা ভিক্টোরিয়ান্স, আরেক সাবেক চ্যাম্পিয়ন রংপুর রাইডার্স, চট্টগ্রাম চ্যালেঞ্জার্স, খুলনা টাইগারস, ফরচুন বরিশাল থাকছে বিপিএলের নবম আসরে। থাকবে অন্তত টানা তিন বছর। দল কিনতে আগ্রহী হলেও বাদ পড়ার তালিকায় জায়গা হয়েছে রুপা ও বৈশাখী গ্রুপের। তবে ফ্র্যাঞ্চাইজিগুলোর আনুষ্ঠানিকতা এখনও বাকি। ক্রিকেটারদের পারিশ্রমিকের নিরাপত্তা বাবদ সাড়ে আট কোটি টাকা আর ফ্র্যাঞ্চাইজি ফি বাবদ দিতে হবে আরও দেড় কোটি টাকা। সব মিলে ১০ কোটি টাকা জমা দিতে হবে বিসিবির দেয়া ডেটলাইনের আগে। ৫ জানুয়ারি শুরু হবে বিপিএলের নবম আসর। ফাইনাল ১৬ ফেব্রুয়ারি। টি-টোয়েন্টি বিশ্বকাপের পর আর ভারতের বিপক্ষে হোম সিরিজের আগেই হবে প্লেয়ার্স ড্রাফট। দল পাওয়া ফ্র‍্যাঞ্চাইজিগুলো হলো— বরিশাল (ফরচুন বরিশাল স্পোর্টস লিমিটেড), খুলনা (মাইন্ডট্রি লিমিটেড), ঢাকা (প্রগতি অটো রাইস মিল লিমিটেড), সিলেট (ফিউচার স্পোর্টস লিমিটেড, রংপুর (টগি স্পোর্টস লিমিটেড-বসুন্ধরা গ্রুপ), চট্টগ্রাম (ডেল্টা স্পোর্টস লিমিটেড) ও কুমিল্লা (কুমিল্লা লেজেন্ডস লিমিটেড)।",
    "বিদ্যুৎ নিয়ে ভুল করে ফেলল ফ্রান্স, ব্রিটেন ও স্পেনকে জরুরি অ্যালার্ট": "",
    "ফরাসি ফুটবলে স্বর্ণযুগ শুরু হয়েছিল যার হাতে": "",
    "ফ্রান্স ফুটবল প্রধানের বিরুদ্ধে ক্রীড়ামন্ত্রীর তদন্তের নির্দেশ": "(১ সপ্তাহ আগে) ১৭ সেপ্টেম্বর ২০২২, শনিবার, ২:৫০ অপরাহ্ন\n\nসর্বশেষ আপডেট: ১২:৩৯ পূর্বাহ্ন\n\nচলতি বছরের সেপ্টেম্বরে প্যারিসে বসবে রাগবি বিশ্বকাপ আসর। এরপর ২০২৪ সালে অলিম্পিক। কিন্তু একের পর এক যৌন হেনস্তার খবরে টালমাটাল ফ্রান্সের ক্রীড়াঙ্গন। এবার ফ্রান্স ফুটবল ফেডারেশন (এফএফএফ)-এর প্রেসিডেন্টের বিরুদ্ধে তদন্তের নির্দেশ দিলেন দেশটির ক্রীড়ামন্ত্রী এমিলি ওদেয়া-কাস্তেরা।\n\nবোমা ফাটিয়েছিল ফ্রান্সের একটি ম্যাগাজিন। ছয় পৃষ্ঠার এক প্রতিবেদনে তারা তুলে ধরে, কীভাবে ফ্রান্স ফুটবলে দিনের পর দিন যৌন হয়রানিকে প্রশ্রয় দেয়া হয়েছে। কীভাবে ফ্রান্স ফুটবল ফেডারেশন (এফএফএফ)-এর বর্তমান প্রেসিডেন্ট নোয়েল লা গ্রায়েতের ছত্রছায়ায় এসব কর্মকাণ্ড চলেছে। কিন্তু সবকিছু ধামাচাপা দিয়ে তিনি সাধু সেজেছেন। বিষয়টি নিয়ে নড়েচড়ে বসে ফ্রান্সের ক্রীড়া মন্ত্রণালয়। শুক্রবার ফ্রান্সের ক্রীড়ামন্ত্রী এমিলি ওদেয়া-কাস্তেরা ফুটবল ফেডারেশনের বিরুদ্ধে তদন্তের নির্দেশ দেন।\n\nফ্রান্সের ‘সো ফুট ম্যাগাজিন’ ছয় পৃষ্ঠার প্রতিবেদনে ফুটবল ফেডারেশনের সাবেক ও বর্তমান কর্মীদের মন্তব্য তুলে ধরা হয়েছে। নাম প্রকাশ না করার শর্তে নারী কর্মীরা বলেন, বিভিন্ন সময় ফেডারেশনের প্রধানের কাছ থেকে আপত্তিকর টেক্সট মেসেজ পেতেন তারা।\n\nবিজ্ঞাপন\n\nফেডারেশনের বিভিন্ন কোচের বিরুদ্ধেও খেলোয়াড়দের, বিশেষ করে অপ্রাপ্তবয়স্কদের যৌন হয়রানি করার আলামত পাওয়া গেছে। অভিযোগ উঠেছে, এসব করেও তারা বিনা বিচারে পার পেয়ে গিয়েছেন। তবে সব অভিযোগ উড়িয়ে দেয় ফ্রান্স ফুটবল ফেডারেশন। সো ফুট ম্যাগাজিনের বিরুদ্ধে আইনী ব্যবস্থা নেয়ার কথাও জানায় তারা। ঠিক একদিন পরই (শুক্রবার) নোয়েল লা গ্রায়েতের সঙ্গে সাক্ষাত করেন ফ্রান্সের ক্রীড়ামন্ত্রী। এরপর আসে তদন্তের ঘোষণা।\n\n৮০ বছর বয়সী লা গ্রায়েত যৌন হয়রানির অভিযোগ নিয়ে সরাসরি কোনো প্রতিক্রিয়া দেখাননি। এই সপ্তাহে সংবাদমাধ্যম লে’কিপকে দেয়া সাক্ষাতকারে তিনি বলেছিলেন, ‘আমার শরীর যদি সুস্থ থাকে তাহলে পদ ছাড়ার কোনো কারণ নেই। আমি ভালোভাবেই সব সামলাতে পারছি।’ লা গ্রায়েতের বর্তমান মেয়াদ শেষ হবে ২০২৪ সালে। এর আগে খেলোয়াড়দের প্রতি শারীরিক ও মানসিক হেনস্তার অভিযোগে ফ্রান্সের ক্রীড়ামন্ত্রী বরখাস্ত করেন আসন্ন রাগবি বিশ^কাপের প্রধান নির্বাহীর দায়িত্বে থাকা ক্লাউদি অ্যাটচারকে।\n\n",
    "UEFA Nations League 2022: জয় পেল বিশ্বকাপ জয়ী ফ্রান্স এবং রানার্স ক্রোয়েশিয়া, ব্যর্থ লেওয়ানডোস্কির পোল্যান্ড": "ক্রোয়েশিয়া বনাম ডেনমার্ক:\n\nনেশনস লিগের ম্যাচে ডেনমার্কে ২-১ গোলে পরাজিত করে ক্রোয়েশিয়া। তিনটি গোলই আসে দ্বিতীয়ার্ধে। বিশ্বকাপের রানার্স দলের হয়ে ৪৯ মিনিটে প্রথম গোল করেন বোরনা সোসা। ৭৭ মিনিটে জোয়াকিম মাহেলার পাস থেকে ক্রিস্টিয়ান এরিকসন গোল করে সমতায় ফেরান ডেনমার্ককে। ৭৯ মিনিটে মিসলাভ ওরসিচের পাস থেকে প্রতিআক্রমণে গোল তুলে ক্রোয়েশিয়ার জয় নিশ্চিত করেন লোভরো মাজের।\n\nবেলজিয়াম বনাম ওয়েলস:\n\nওয়েলসকে ২-১ ব্যবধানে পরাজিত করেছে বেলজিয়াম। রোমেলু লুকাকু এ দিন বেলজিয়ামের প্রথম একাদশে ছিলেন না, অন্য দিকে গ্যারেথ বেলকে রিজার্ভে রেখেই প্রথম একাদশ নামান ওয়েলসের কোচ। ম্যাচের ১০ মিনিটের মাথায় মিচি বাতসুয়ায়ির পাস থেকে কেভিন ডি ব্রুইনের গোলে এগিয়ে যায় বেলজিয়াম। ২৭ মিনিটে ডি ব্রুইনের পা, থেকে গোল করে বেলজিয়ামকে দুই গোলের লিড এনে দেন বাতসুয়ায়ি। দ্বিতীয়ার্ধের শুরুর দিকে ব্রেনন জনসনের পাস থেকে কিফার মুর গোল করে ওয়েলের পক্ষে ব্যবধান কমান। ৬৪ মিনিটে মুরের পরিবর্তে গ্যারেথ বেলকে নামালেও ম্যাচে সমতা ফেরাতে পারেনি ওয়েলস।\n\nফ্রান্স বনাম অস্ট্রিয়া:\n\nডেভিড আলবার অস্ট্রিয়াকে ২-০ গোলে পরাজিত করে ফ্রান্স। প্রথমার্ধে কোনও গোল হয়নি। দ্বিতীয়ার্ধেই আসে দু'টি গোল। অলিভার জিরুর পাস থেকে কিলিয়ান এমবাপের গোলে ৫৬ মিনিটে এগিয়ে যায় ফ্রান্স। এই গোলের নয় মিনিটের মধ্যে অ্যান্টোনিও গ্রিজম্যানের পাস থেকে জিরু দ্বিতীয় গোলটি করেন ফ্রান্সের হয়ে।\n\nপোল্যান্ড বনাম নেদারল্যান্ডস:\n\nরবার্ট লেওয়ানডস্কির পোল্যান্ড ০-২ গোলে পরাস্ত হয়েছে নেদরল্যান্ডসের বিরুদ্ধে। লেওয়ানডস্কিকে গোলের বল জোগানোর ফুটবলারই এ দিন চোখে পড়েনি পোল্যান্ড দলে। ১৩ মিনিটে ডেনজেল ডামফ্রিসের গোলে এগিয়ে যায় নেদারল্যান্ডস। ৬০ মিনিটের মাথায় ভিনসেন্ট জনসনের পাস থেকে নেদারল্যান্ডসের হয়ে দ্বিতীয় গোলটি করেন স্টিভেন বার্জউইন।",
    "শান্তির ক্ষেত্রে হুমকি উ. কোরিয়া : ফ্রান্স": "সম্প্রতি নিজেদের পারমাণবিক অস্ত্রধারী রাষ্ট্র হিসেবে ঘোষণা করেছে উত্তর কোরিয়া। এই ঘটনার নিন্দা জানিয়েছে ফ্রান্স। পিয়ংইয়ং এরই মধ্যে এ সম্পর্কিত একটি আইন পাস করেছে। ওই নতুন আইনে বলা হয়েছে, দেশের আত্মরক্ষার জন্য উত্তর কোরিয়া আগেই পারমাণবিক হামলা চালাতে পারবে। এদিকে দেশটির এমন পদক্ষেপের সমালোচনা করে শুক্রবার ফ্রান্সের পক্ষ থেকে বলা হয়েছে, উত্তর কোরিয়ার প্রতিরোধমূলক পারমাণবিক হামলা চালানোর প্রস্তুতি ‘আন্তর্জাতিক এবং আঞ্চলিক শান্তি ও নিরাপত্তার জন্য হুমকি’। ফরাসি পররাষ্ট্র মন্ত্রণালয়ের মুখপাত্র এক বিবৃতিতে জানিয়েছে, উত্তর কোরিয়ার এমন পদক্ষেপ আন্তর্জাতিক এবং আঞ্চলিক শান্তি ও নিরাপত্তার জন্য হুমকি হয়ে উঠেছে। ওই বিবৃতিতে বলা হয়, উত্তর কোরিয়ার ক্রমবর্ধমান আক্রমণাত্মক পদক্ষেপকে অত্যন্ত উদ্বেগের সঙ্গে দেখছে ফ্রান্স। পিয়ংইয়ংয়ের এমন পদক্ষেপ কার্যকরভাবে পারমাণবিক নিরস্ত্রীকরণ আলোচনার সম্ভাবনাকে দূরে ঠেলে দেবে। কারণ দেশটির সর্বোচ্চ নেতা কিম জং উন বলেছেন, পারমাণবিক রাষ্ট্র হিসেবে তার দেশের মর্যাদা এখন ‘অপরিবর্তনীয়’। উত্তর এবং দক্ষিণ কোরিয়ার মধ্যে চলমান উত্তেজনার মধ্যে পারমাণবিক অস্ত্রধারী রাষ্ট্র হিসেবে ঘোষণা করলো পিয়ংইয়ং। সম্প্রতি করোনাভাইরাসের প্রাদুর্ভাবের জন্য সিউলকে দায়ী করেছে উত্তর কোরিয়া। একই সঙ্গে একের পর এক অস্ত্র পরীক্ষা চালিয়ে যাচ্ছে দেশটি। পারমাণবিক নিরস্ত্রীকরণের বিষয়ে কোনো ধরনের আলোচনার সম্ভাবনাও নাকচ করে দিয়েছেন কিম জং উন। এএফপি।",
    "ইন্দো-প্যাসিফিক অঞ্চলে ফ্রান্স ও জার্মানির যুদ্ধবিমান": "চীনের সঙ্গে ক্রমবর্ধমান উত্তেজনার মধ্যে ইন্দো-প্যাসিফিক অঞ্চলে যুদ্ধবিমান পাঠিয়েছে ফ্রান্স ও জার্মানি। ভারতের সংবাদ মাধ্যম দ্য প্রিন্টের এক প্রতিবেদনে এই তথ্য জানানো হয়েছে।\n\nএদিকে জার্মানি সংবাদ মাধ্যম ডয়চে ভেলে এক প্রতিবেদনে জানায়, ইন্দো-প্যাসিফিক অঞ্চলে অস্ট্রেলিয়ার সঙ্গে যৌথ মহড়ায় ১৩টি সামরিক বিমান পাঠাচ্ছে জার্মানি। এটি দেশটির বিমান বাহিনীর বৃহত্তম শান্তিকালীন স্থাপনার মধ্যে একটি।\n\nএদিকে ইউরোপ থেকে তার বিদেশি ভূখণ্ড নিউ ক্যালেডোনিয়ায় বিমান পাঠিয়েছে ফ্রান্স। বিমানবাহিনীর দলটি ১৬ হাজার ৬০০ কিলোমিটার পথ পারী দেওয়ার মাঝে বিরতি হিসেবে কিছু সময় অতিবাহিত করেছিল ভারতে।\n\nভারতে নিযুক্ত ফরাসি রাষ্ট্রদূত ইমানুয়েল লেনাইন বলেছেন, ফ্রান্স ইন্দো-প্যাসিফিকের একটি নিজস্ব শক্তি। এই উচ্চাভিলাষী দীর্ঘ দূরত্বের আকাশ নিরাপত্তা এই অঞ্চল ও তাদের অংশীদারদের প্রতি তাদের দেওয়া প্রতিশ্রুতির কথা জানিয়ে দেয়।\n\nডয়চে ভেলে এক প্রতিবেদনে বলছে, ভারত, জাপান, নিউজিল্যান্ড ও দক্ষিণ কোরিয়ার বাহিনীর সাথে 'পিচ ব্ল্যাক' প্রশিক্ষণ অনুশীলনে অংশগ্রহণ করবে ফ্রান্সের বিমানটি।\n\nএছাড়াও ছয়টি ইউরোফাইটার জেট সোমবার (২৯ আগস্ট) দক্ষিণ-পূর্ব জার্মানির রাজ্য বাভারিয়ার নিউবার্গ এ ডার ডোনাউ এর একটি ঘাঁটি থেকে উড্ডয়ন করেছে। এর প্রায় ৩০ মিনিট আগে তিনটি এ৩৩০ ট্যাঙ্কার ও চারটি এ৪০০এম ট্রান্সপোর্টার কোলোন থেকে যাত্রা শুরু করেছিল।\n\nজার্মানিতে অস্ট্রেলিয়ার রাষ্ট্রদূত ফিলিপ গ্রিন বলেছেন, চীনের এই মহড়াকে অস্থিতিশীল হিসেবে দেখার কোনো কারণ নেই। তারা এমন একটি অঞ্চল খুঁজছে যা হবে স্থিতিশীল, শান্তিপূর্ণ ও সমৃদ্ধ। যেখানে প্রতিটি দেশ তাদের নিজস্ব সার্বভৌম পছন্দ বেছে নিতে পারে।",
    "ফ্রান্সের ৬০ শতাংশ মানুষ রাশিয়ার ওপর নিষেধাজ্ঞা চান না": "ফ্রান্সের ৬০ শতাংশ মানুষ রাশিয়ার ওপর মার্কিন নেতৃত্বাধীন পশ্চিমা নিষেধাজ্ঞা চান না।\n\nরুশবিরোধী নিষেধাজ্ঞার ফলে ফ্রান্সের ওপরে যে অর্থনৈতিক নেতিবাচক প্রভাব পড়েছে, মূলত তার কারণেই ফরাসি জনগণ এ নিষেধাজ্ঞাবিরোধী হয়ে উঠেছে। খবর প্রেসটিভির।\n\nএরই মধ্যে ফ্রান্স রেকর্ড পরিমাণ মুদ্রাস্ফীতির কবলে পড়েছে। এ ছাড়া দীর্ঘমেয়াদি অর্থনৈতিক মন্দার মুখোমুখি অবস্থায় রয়েছে ফ্রান্স। রুশবিরোধী নিষেধাজ্ঞার ফল এখন এতটাই পরিষ্কার হয়ে উঠেছে যে, ফ্রান্সের কেউ এখন আর এ কথা অস্বীকার করতে পারছেন না যে, এই নিষেধাজ্ঞা হিতেবিপরীত হয়েছে।\n\nসম্প্রতি ফরাসি টেলিভিশন পরিচালিত এক জরিপ ফলে দেখা গেছে- বেশিরভাগ ফরাসি নাগরিক ইউক্রেন যুদ্ধের ব্যাপারে হতাশ হয়ে পড়েছেন। এ ছাড়া নিত্যপণ্যের উচ্চমূল্যের কারণে তারা সরকারের ওপর ক্ষুব্ধ।\n\nজরিপে দেখা যায়, ৬০ শতাংশ ফরাসি নাগরিক রাশিয়ার ওপর থেকে নিষেধাজ্ঞা প্রত্যাহারের পক্ষে, অথবা নিষেধাজ্ঞা কমানোর পক্ষে মতামত দিয়েছেন।\n\nফরাসিরা বলেছেন, রুশবিরোধী নিষেধাজ্ঞার কারণে তাদের গড় ক্রয়ক্ষমতার ওপর বড় রকমের নেতিবাচক প্রভাব পড়েছে।\n\nজরিপে অংশ নিয়ে ৭৫ শতাংশ ফরাসি নাগরিক বলেছে যে, ইউরোপীয় ইউনিয়নের দেওয়া নিষেধাজ্ঞার প্রভাব রাশিয়ার ওপর পড়েনি।\n\nএ ছাড়া ইউক্রেনকে সামরিক ও অর্থনৈতিক সহযোগিতা দেওয়ার ব্যাপারে ফ্রান্সের জনগণ ঠিক সমানভাবে দ্বিধাবিভক্ত।",
    "জাতিসংঘ ও ফ্রান্সকে কটাক্ষ মালির প্রধানমন্ত্রীর": "রাশিয়ার সাথে ‘দৃষ্টান্তমূলক’ সহযোগিতার প্রশংসা করার পাশপাশি অবনতিশীল নিরাপত্তা পরিস্থিতির জন্য ফ্রান্স এবং জাতিসংঘকে কটাক্ষ করেছেন মালির প্রধানমন্ত্রী আবদৌলায়ে মাইগা। শনিবার জাতিসংঘ সাধারণ পরিষদের ৭৭ তম অধিবেশনে ভাষণ দেয়ার সময়, মালির দুই বারের অভ্যুত্থান নেতা আসমি গোইতার সাথে সম্পর্কের অবনতি হওয়ার কারণে প্রতিবেশী নাইজারে তার অবশিষ্ট সৈন্যদের স্থানান্তর করার জন্য ফ্রান্সের ‘একতরফা সিদ্ধান্তের’ সমালোচনা করেন তিনি।\n\nদুই বছর আগে সামরিক শক্তির মাধ্যমে গোইতা এবং তার সহযোগীরা গণতান্ত্রিকভাবে নির্বাচিত যে প্রেসিডেন্টকে উৎখাত করেছিরেন, মালির প্রধানমন্ত্রী তার ৩০ মিনিটের বক্তৃতায় তাকে বারবার ‘ফরাসি জান্তা’ উল্লেখ করেন। ‘ঔপনিবেশিক অতীত থেকে এগিয়ে যান এবং আফ্রিকার শহর ও গ্রামাঞ্চল থেকে যে রাগ, হতাশা, প্রত্যাখ্যান আসছে তা শুনুন এবং বুঝুন যে এই আন্দোলন অমার্জনীয়,’ গত মাসে প্রধানমন্ত্রী নিযুক্ত হয়ো মাইগা বলেছিলেন। ‘আপনাদের ভীতি প্রদর্শন এবং ধ্বংসাত্মক কর্মকাণ্ড শুধুমাত্র তাদের মর্যাদা রক্ষার সাথে সংশ্লিষ্ট আফ্রিকানদের পদমর্যাদা বৃদ্ধি করেছে,’ তিনি যোগ করেছেন।\n\nমালির প্রধানমন্ত্রী জাতিসংঘ শান্তিরক্ষা মিশনের একটি ভয়াবহ মূল্যায়নও দিয়েছেন, যা মিনুসমা নামে পরিচিত। তিনি খোলাখুলিভাবে ‘মালি ও রাশিয়ার মধ্যে অনুকরণীয় এবং ফলপ্রসূ সহযোগিতা’ এবং ওয়াগনার গ্রুপের ভাড়াটেদের প্রভাবের প্রশংসা করেন। ‘আমাদের অবশ্যই স্বীকার করতে হবে যে, এটির প্রতিষ্ঠার প্রায় ১০ বছর পরে, যে উদ্দেশ্যগুলির জন্য মিনুসমা মালিতে মোতায়েন করা হয়েছিল তা অর্জন করা হয়নি,’ মাইগা বলেছিলেন, ‘এটি নিরাপত্তা পরিষদের অনেক প্রস্তাব সত্ত্বেও।’\n\nফ্রান্স ২০১৩ সালে মালিতে সামরিক হস্তক্ষেপ করেছিল, সশস্ত্র গোষ্ঠীগুলিকে উত্তর মালিয়ান শহরগুলির নিয়ন্ত্রণ থেকে সরিয়ে দেয়ার প্রচেষ্টার নেতৃত্ব দেয় যা তারা দখল করেছিল। গত নয় বছরে, প্যারিস সশস্ত্র গোষ্ঠীগুলির দ্বারা বারবার আক্রমণের মধ্যে দেশকে স্থিতিশীল করার জন্য তার উপস্থিতি অব্যাহত রেখেছিল। আগস্টে ফরাসি সেনা প্রস্থান নতুন উদ্বেগ উত্থাপন করেছে যে, সেই যোদ্ধারা এখন আবার মালিয়ান সামরিক বাহিনীর বিুরদ্ধে যুদ্ধ শুরু করতে পারে।\n\nওয়াগনার গ্রুপ, ভাড়ায় জন্য যোদ্ধা সরবরাহকারী একটি রাশিয়ান নেটওয়ার্ক বিতির্কত হওয়া সত্ত্বেও মালিতে কাজ করার অনুমতি পেয়েছে। মালির প্রধানমন্ত্রী ৪৬ জন আটক আইভোরিয়ান সৈন্যের উপর মালি এবং আইভরি কোস্টের মধ্যে স্থবিরতার বিষয়ে সাম্প্রতিক মন্তব্যের জন্য জাতিসংঘের মহাসচিব আন্তোনিও গুতেরেসেরও সমালোচনা করেছেন।\n\n‘যেহেতু বন্ধুত্ব আন্তরিকতার উপর ভিত্তি করে, আমি আপনার সাম্প্রতিক মিডিয়া উপস্থিতির সাথে আমার গভীর অসম্মতি প্রকাশ করতে চাই, যেখানে আপনি একটি অবস্থান নিয়েছেন ৪৬ আইভোরিয়ান ভাড়াটেদের ক্ষেত্রে নিজেকে প্রকাশ করেছেন,’ তিনি গুতেরেসকে লক্ষ্য করে মন্তব্যে বলেছিলেন। এ বিষয়ে মন্তব্য করা ‘জাতিসংঘের মহাসচিবের দায়িত্বের মধ্যে পড়ে না’, তিনি যোগ করেন। সূত্র : আল-জাজিরা।",
    "ফ্রান্সে জাতির পিতার একান্ত সহচর আব্দুল জব্বারের মৃত্যুবার্ষিকী পালিত": "জাতির পিতা বঙ্গবন্ধু শেখ মুজিবুর রহমানের একান্ত সহচর আব্দুল জব্বারের ৩০তম মৃত্যুবার্ষিকী উপলক্ষে সোমবার আলোচনা সভা ও দোয়া মাহফিল আয়োজন করা হয়।\n\nমরহুম আব্দুল জব্বার স্মৃতি সংসদ ফ্রান্সের উদ্যোগে আয়োজিত উক্ত সভায় সভাপতিত্ব করেন সংগঠনের আহবায়ক ও ফ্রান্স আওয়ামী লীগের সহ-সভাপতি হাসান সিরাজ।\n\nপারভেজ আহমদের পরিচালনায় প্রধান অতিথি ছিলেন ফ্রান্স আওয়ামী লীগের সভাপতি সুনাম উদ্দীন খালেক। প্রধান বক্তা ছিলেন ফ্রান্স আওয়ামী লীগের সাধারণ সম্পাদক নজরুল ইসলাম চৌধুরী।\n\nএ সময় আশরাফুল ইসলাম সহ-সভাপতি ফ্রান্স আওয়ামী লীগ, হাজী জহিরুল হক, নুরুল আবেদীন শাহজান শাহী, আমিন খান হাজারী, শহীদ মিয়া, মাহবুব উল হক কয়েছ, জয়নাল আবেদীন, সিদ্দিকী, আজিজুর রহমান, মাহমুদুল হক, অধীর সুত্রধর, আলফু মিয়া, আব্দুল হক, বাচ্ছু সিদ্দিকী, রফিক মিয়া, কয়ছর আহমদ, দিলাওর খান, নাজমুল ইসলাম, অনোয়ার হুসেন, আতিক আল হাসানসহ যুবলীগ-ছাত্রলীগ ও সামাজিক সংগঠনের বিপুলসংখ্যক নেতাকর্মী উপস্থিত ছিলেন।\n\n",
    "ফ্রান্স-জার্মানি-ব্রিটেন যাচ্ছেন অস্ট্রেলিয়ার প্রতিরক্ষামন্ত্রী": "সম্পর্ক জোরদার করার লক্ষ্যে চলতি সপ্তাহে ইউরোপের ফ্রান্স, জার্মানি, ব্রিটেন সফরে যাচ্ছেন অস্ট্রেলিয়ার প্রতিরক্ষামন্ত্রী রিচার্ড মার্লেস। রোববার (২৮ আগস্ট) তিনি এ সফরের ঘোষণা দিয়ে বলেন, ইউক্রেন যুদ্ধ সমমনা দেশগুলোর সঙ্গে সহযোগিতার গুরুত্ব বাড়িয়েছে।\n\nজানা গেছে, তার সফরের সময়সূচি হচ্ছে ২৯ আগস্ট থেকে ১ সেপ্টেম্বর। গত মে মাসে সাধারণ নির্বাচনের পর মধ্য-বাম লেবার পার্টি অস্ট্রেলিয়ায় ক্ষমতা গ্রহণের পর এটি ইউরোপে প্রতিরক্ষামন্ত্রীর প্রথম সফর।\n\nফ্রান্সের সঙ্গে সম্পর্ক পুনরুদ্ধার ও দ্বিপাক্ষিক সম্পর্ক আরও গভীর করার জন্য অস্ট্রেলিয়ার সরকারের এমন পদক্ষেপ বলে জানা গেছে।\n\nএশিয়ায় চীনের ক্রমবর্ধমান সামরিক প্রভাব প্রতিহত করার লক্ষ্যে দ্বিপাক্ষিক প্রতিরক্ষা সহযোগিতার প্রসারের জন্য মার্লেস গত জুনে জাপান সফর করার পর তার এই সফর।\n\nসূত্র: রয়টার্স\n\nএসএনআর/এমএস",
    "উচ্চশিক্ষার জন্য ফ্রান্সে যেতে যা জানা প্রয়োজন": "উচ্চশিক্ষার জন্য আন্তর্জাতিক শিক্ষার্থীদের পছন্দের তালিকায় বেশ উপরের দিকেই রয়েছে ইউরোপের দেশ ফ্রান্স। প্রতিবছর বাংলাদেশ থেকেও অসংখ্য শিক্ষার্থী ফ্রান্সে উচ্চশিক্ষার জন্য যেয়ে থাকে। শিল্প সাহিত্যের আঁতুড়ঘর ফ্রান্সের বিশ্ববিদ্যালয়গুলোয় সাহিত্য, শিক্ষা, বিজ্ঞান, প্রকৌশলসহ নানা বিষয়ে অধ্যয়নের সুযোগ রয়েছে।\n\nফ্রান্সের বিশ্ববিদ্যালয় ও শিক্ষার মাধ্যম\n\nফ্রান্সেরআন্তর্জাতিক মানের অনেক বিশ্ববিদ্যালয় রয়েছে যেখানে আপনি লিটারেচার, হিস্ট্রি, ল’, স্যোশাল সাইন্স, বিজনেস এডমিনিস্ট্রেশন, ফিজিক্স, ম্যাথেমাটিকস, ইঞ্জিনিয়ারিং, ট্যুরিজম, ডিজাইন ক্রাফট, থিয়েটার ও ফিল্ম, ইন্সট্রুমেন্টাল মিউজিক, স্কাপচার, ড্রয়িং, পেইন্টিং, ফ্যাশন ডিজাইনিংসহ নানাবিধ বিষয়ে পড়তে পারবেন।\n\nবেশির ভাগ বিশ্ববিদ্যালয়ের পড়ানোর মাধ্যম ফ্রেঞ্চ। তাই, এদেশে পড়তে চাইলে আপনাকে অব্যশই জানতে হবে ফেঞ্চ ভাষা। তবে, শুধু ফেঞ্চ নয়, অল্প পরিসরে হলেও ইংরেজিতেও এদেশে কোর্স অফার করা হয়ে থাকে। তাই আবেদনের সময় খেয়াল করবেন কোন ভাষায় পাঠদান করা হয়ে থাকে।\n\nফ্রান্সে পড়ার যোগ্যতা\n\nআপনি ফ্রান্সে ব্যাচেলর, মাস্টার্স অথবা পিএইচডি যেকোনো প্রোগ্রামের জন্য পাড়ি জমাতে পারবেন। ব্যাচেলর প্রোগ্রামের জন্য অবশ্যই এইচ.এস.সি আর মাস্টার্সের জন্য ব্যাচেলর এবং পিএইচডি প্রোগ্রামের জন্য অবশ্যই আপনার মাস্টার্স ডিগ্রী থাকতে হবে।\n\nদেশটিতে আপনার কোর্স যদি ফ্রেঞ্চ ভাষায় হয়ে থাকে তাহলে আপনাকে ফ্রেঞ্চ ভাষায় দক্ষতার প্রমাণপত্র দিতে হবে। আর এজন্য আপনার যোগাযোগ করতে হবে Alliance Francaise -এ। আর সেখান থেকে করে ফেলতে হবে ফ্রেঞ্চ ভাষার ওপর কোর্স।\n\nইংরেজি ভাষার কোর্সের জন্য আপনাকে আইইএলটিএস/টোয়েফল সনদ দিতে হবে। ব্যাচেলরে আবদনের জন্য আইইএলটিএস স্কোর ন্যূনতম ৫.৫ চাওয়া হলেও ৬.০ থাকলে আপনার আবেদন গৃহীত হওয়ার সম্ভবনা বেশি থাকে। আর মাস্টার্স প্রোগ্রামে আবেদন করতে ৬.০ প্রয়োজন পড়বে সেক্ষেত্রে ৬.৫ থাকলে আপনার ভিসা ও অন্যান্য সুবিধা পেতে সুবিধা হবে। আর টোয়েফল দিয়ে আবেদন করতে আপনাকে ব্যাচেলরে আবেদনের জন্য ৫৫০ আর মাস্টার্সের জন্য ৬০০ স্কোর অর্জন করতে হবে। তবে আপনার স্কোর বেশি থাকলে ভিসা আবেদনে আপনি এগিয়ে থাকবেন।\n\nঅনেক সময় বিশ্ববিদ্যালয়গুলো ইংরেজি পারদর্শিতা যাচাই করার জন্য অনলাইন টেস্ট বা স্কাইপিতে ইন্টারভিউ নিয়ে থাকে।\n\nবিশ্ববিদ্যালয়ে আবেদন প্রক্রিয়া\n\nফ্রান্সের বিশ্ববিদ্যালয়গুলোতে সাধারণত নভেম্বর থেকে ফেব্রুয়ারি পর্যন্ত আবেদনের সময়সীমা নির্ধারিত থাকে। এখানে বছরে তিনটি সেমিস্টার পড়ানো হয়ে থাকে।\n\nফ্রান্সের বিশ্ববিদ্যালয়ে আবেদনের জন্য প্রয়োজনীয় কাগজপত্র\n\nআবেদন পত্র\n\nসকল একাডেমিক পরীক্ষার মূল সনদ ও মার্কশিট এর কপি\n\nজন্মনিবন্ধন, জাতীয়তা সনদ ও পাসপোর্ট- এর কপি\n\nআইইএলটিএস/টোয়েফল এবং ফ্রেঞ্চ ভাষায় দক্ষতার সনদ\n\nমোটিভেশন লেটার/ রেফারেন্স লেটার/ সিভি (প্রযোজ্য ক্ষেত্রে)\n\nএই সকল ডকুমেন্টস বিশ্ববিদ্যালয়ের ওপর নির্ভরশীল। তাই, আবেদনের পূর্বে অবশ্যই বিশ্ববিদ্যালয়ের ওয়েবসাইট ভালোভাবে দেখে নিতে ভুলবেন না।\n\nটিউশন ফি\n\n২০১৯ সালের তথ্য ও উপাত্ত অনুযায়ী, ফ্রান্সের লাইসেন্সড বিশ্ববিদ্যালয়গুলোতে ব্যাচেলর কোর্সে পড়তে আনুমানিক ২৭৭০ ইউরো/ প্রতি বছর আবার, মাস্টার্স কোর্সে পড়তে প্রয়োজন পড়বে ৩৭৭০ ইউরো / প্রতি বছর। ডক্টোরাল কোর্সের জন্য লাগবে ৩৮০ ইউরো/ প্রতি বছর। তবে এই হিসাব নিকাষ বিশ্ববিদ্যালয় ভেদে ভিন্ন ভিন্ন হয়ে থাকে।\n\nআপনার আবেদন গৃহীত হলে আপনাকে বিশ্ববিদ্যালয়ের নির্ধারিত টিউশন ফি প্রদান করতে হবে।\n\nস্কলারশিপ\n\nফ্রান্সে সরকারি ও বিশ্ববিদ্যালয়ভিত্তিক বিভিন্ন স্কলারশিপের সুযোগ রয়েছে। এসব স্কলারশিপে আংশিক বা পুরো টিউশন ফি মওকুফ হতে পারে। কিছু কিছু স্কলারশিপে মাসিক ভাতাও প্রদান করা হয়ে থাকে।\n\nব্যাংক সলভেন্সি\n\nফ্রান্সে ভিসার ক্ষেত্রে ব্যাংকে আপনাকে ১০ থেকে ১৫ হাজার ইউরো দেখাতে হবে। যে ব্যক্তি আপনাকে ব্যাংক স্পন্সরশিপ বহন করবেন, সে যদি প্রথম রক্তের সম্পর্কের অভিভাবক হন, তাহলে ভিসার ক্ষেত্রে আপনি সুবিধা পাবেন। এছাড়া অন্য যেকোনো অভিভাবক আপনাকে স্পন্সর করতে পারবে। কিন্তু সেক্ষেত্রে আপনাকে সঠিক কাগজপত্র ও প্রমাণাদি এম্বাসিতে জমা করতে হবে। আপনি চাইলে নিজের নামেও ব্যাংকে টাকা দেখাতে পারেন। ভিসা পাবার পর আপনি চাইলে এই টাকা যেকোনো সময় তুলে নিতে পারবেন। তবে মনে রাখবেন, ফ্রান্সে প্রবেশকালে ইমিগ্রেশনে আপনাকে ব্যাংক সলভেন্সি পেপার দেখানোর জন্য অনুরোধ করতে পারে। সুতরাং, যাত্রার সময় সলভেন্সি পেপার আপনার সঙ্গেই রাখবেন।\n\nভিসা আবেদন\n\nভিসার জন্য প্রথমে এম্বাসিতে ই-মেইল করে এপোয়েনমেন্ট নিতে হবে। সকল কাগজপত্র সহকারে এম্বাসিতেতে উপস্থিত হলে ওই দিনই দ্বিতীয়বারের জন্য আরেকটি এপন্টমেন্ট দেওয়া হবে। ভিসার সকল কাগজপত্র জমা দেওয়ার পর আপনাকে কমপক্ষে তিন সপ্তাহ অপেক্ষা করতে হবে ভিসা পাবার জন্য।\n\nভিসার জন্য প্রয়োজনীয় কাগজপত্র\n\nসাধারণত যে সকল কাগজপত্র ভিসার জন্য জমা করতে হবে তা নিচে দেওয়া হল। তবে এম্বেসিতে যোগাযোগ করে আপনাকে অবশ্যই চেকলিস্টটা আরেক বার দেখে নিতে হবে, কারণ এম্বেসি অনেক সময় তাদের চেকলিস্ট পরিবর্তন করে থাকে।\n\nপাসপোর্ট (অবশ্যই ৬ মাসের অধিক মেয়াদ থাকতে হবে)\n\nঅ্যাপ্লিকেশন ফর্ম ও পাসপোর্ট সাইজের ২ কপি\n\nফ্লাইট বুকিং টিকেট (এটা করতে কোনো টাকা লাগে না, শুধু বুকিং দিবেন)\n\nভিসা অ্যাপ্লিকেশান ফি বা স্কলারশিপ লেটার (যদি পেয়ে থাকেন। স্কলারশিপ প্রাপ্তদের ফি লাগে না)\n\nহেলথ ইস্যুরেন্স (যতদিন এর কোর্স ততদিনের করতে হবে)\n\nজন্ম নিবন্ধন\n\nসিভি\n\nসকল একাডেমিক ডকুমেন্টস\n\nইউনিভার্সিটির অফার লেটার\n\nব্যাংক স্টেটমেন্ট, সল্ভেন্সি (যিনি আপনার সকল খরচ বহন করবেন তার অর্থাৎ স্পন্সরের)\n\nহাউজিং সার্টিফিকেট/ ডকুমেন্ট (যদি ফ্রান্সে কোন আত্মীয়ের বাসাকে হাউজিং এর জন্য দেন তাহলে ঐ শহরের স্থানীয় কর্তৃপক্ষ কর্তৃক সত্যায়িত উনার/উনাদের বাসার সকল কন্ট্রাক্ট পেপার দেখাতে হবে)\n\nস্পন্সরের জন্ম নিবন্ধন সার্টিফিকেট কপি, যা দ্বারা আপনার সঙ্গে তার সম্পর্ক কি টিউশন ফি পরিশোধের কপি/প্রমাণপত্র\n\nআইইএলটিএস/টোয়েফল এবং ফ্রেঞ্চ ভাষায় দক্ষতার সনদ\n\nট্রেনিং সার্টিফিকেট (যদি লাগে)\n\nকাজের অভিজ্ঞতার সার্টিফিকেট (যদি লাগে)\n\nআবাসন ও জীবনযাত্রার ব্যয়\n\nফ্রান্সে থাকার জন্য বিশ্ববিদ্যালয়ের নিজস্ব হোস্টেল রয়েছে। আপনি চাইলে পেইং গেস্ট অথবা শেয়ারিং এপার্টমেন্ট থাকতে পারবেন। এদেশে থাকা খাওয়ার জন্য আপনাকে মাসে খরচ করতে হবে ৪০০-৬০০ ইউরো। তবে এই খরচ পুরোটাই আপনার ওপর নির্ভর করে। মেডিকেল ইনস্যুরেন্স বাবদ আপনার খরচ করতে হবে ৪২ ইউরো/ প্রতি জন/ প্রতি মাস।\n\nপার্ট টাইম জব\n\nফ্রান্সে বিদেশি শিক্ষার্থী হিসেবে আপনি সপ্তাহে ২০ ঘণ্টা কাজ করার সুযোগ পাবেন। প্রচলিত নিয়ম অনুযায়ী, ফ্রেঞ্চ সরকার বিদেশি নাগরিকদের বছরে ৯৬৪ ঘণ্টা কাজ করার অনুমতি প্রদান করে।\n\nফ্রান্সে স্থায়ী বসবাসের সুযোগ\n\nপড়াশুনা শেষ করার পর আপনি ফান্সে ১ বছর চাকরি খোঁজার জন্য সময় পাবেন। আর আপনি যদি হয়ে থাকেন তরুণ গবেষক, কোম্পানির প্রতিষ্ঠাতা বা ইনোভেটিভ ইকোনমিক প্রোজেক্টের ডিজাইনার, ফ্রেঞ্চ টেক প্রোগ্রামের অংশ গ্রহণকারী, আর্টিস্ট, উচ্চ পর্যায়ের অ্যাথলেট তাহলে আপনার জন্য ইস্যু করা হবে Plurennial Residence Card (“Passeport Talent”) – এই কার্ডটির আওতায় আপনি ও আপনার পরিবারকে ৪ বছরের ভিসা দেওয়া হবে, আর এই সময়ে আপনি চাকরি করতে পারবেন।\n\nফান্সে একটানা ৫ বছর বৈধভাবে থাকার পর শর্ত সাপেক্ষে স্থায়ী বসবাসের (পিআর) জন্যে আবেদন করতে পারবেন। সব শর্ত রক্ষিত হলে পেয়ে যাবেন ফ্রান্সের নাগরিকত্ব।",
    "জিরুর বুড়ো হাড়ের ভেলকি": "প্রথম চার ম্যাচে ধরা দেয়নি জয়। উয়েফা নেশন্স লিগে শিরোপা ধরে রাখার আশা আগেই শেষ হয়ে গেছে ফ্রান্সের। পঞ্চম ম্যাচে হারলে নেশন্স লিগের শীর্ষ স্তর থেকে অবনমন নিশ্চিত হয়ে যেত বিশ্বচ্যাম্পিয়নদের।\n\nএমন কোণঠাসা পরিস্থিতিতে জ্বলে উঠলেন দলের সবচেয়ে বড় তারকা কিলিয়ান এমবাপ্পে। অলিভিয়ের জিরু দেখালেন বুড়ো হাড়ের ভেলকি। তারুণ্য ও অভিজ্ঞতার ঝলকে অস্ট্রিয়াকে হারিয়ে শীর্ষ স্তরে টিকে থাকার আশা বাঁচিয়ে রাখল ফ্রান্স। বৃহস্পতিবার প্যারিসে বাঁচা-মরার ম্যাচে ২-০ গোলে জিতেছে দিদিয়ের দেশমের দল। এই জয়ে পাঁচ ম্যাচে পাঁচ পয়েন্ট নিয়ে ‘এ’ লিগের এক নম্বর গ্রুপের তলানি থেকে তিনে উঠে এসেছে ফ্রান্স।\n\nশেষ ম্যাচে ডেনমার্ককে হারাতে পারলেই শীর্ষ স্তরে টিকে যাবে তারা। গ্রুপের অপর ম্যাচে ডেনমার্ককে ২-১ গোলে হারিয়ে শীর্ষে উঠে এসেছে ক্রোয়েশিয়া। ‘এ’ লিগের চার গ্রুপ চ্যাম্পিয়ন খেলবে চূড়ান্ত পর্বে। গত পরশু রাতে রবার্ট লেওয়ানডোস্কির পোল্যান্ডকে ২-০ গোলে হারিয়ে চার নম্বর গ্রুপের শীর্ষস্থান প্রায় পাকা করে ফেলেছে নেদারল্যান্ডস। দ্বিতীয় স্থানে থাকা বেলজিয়াম ২-১ গোলে হারিয়েছে ওয়েলসকে।\n\nচোটের দরুন পল পগবা ও করিম বেনজেমা দর্শক হয়ে গেলেও ঘরের মাঠে দারুণ আক্রমণাত্মক ফুটবল উপহার দিয়েছে ফ্রান্স। ৫৬ মিনিটে জিরুর পাস ধরে গতির ঝড়ে অস্ট্রিয়ার রক্ষণকে নাকাল করে চোখধাঁধানো গোলে ফ্রান্সকে এগিয়ে দেন এমবাপ্পে। ৬৫ মিনিটে গ্রিজমানের ক্রস থেকে হেডে ব্যবধান দ্বিগুণ করেন জিরু। আর দুই গোল করলেই ফ্রান্সের জার্সিতে সর্বোচ্চ গোলদাতা থিয়েরি অঁরিকে (৫১) ধরে ফেলবেন জিরু (৪৯)। ফ্রান্সের জার্সিতে সবচেয়ে বেশি বয়সে গোলের রেকর্ড এরই মধ্যে নিজের করে নিয়েছেন জিরু (৩৫ বছর ৩৫৭ দিন)।\n\nএকনজরে ফল\n\nফ্রান্স ২ : ০ অস্ট্রিয়া\n\nক্রোয়েশিয়া ২ : ১ ডেনমার্ক\n\nনেদারল্যান্ডস ২ : ০ পোল্যান্ড\n\nবেলজিয়াম ২ : ১ ওয়েলস",
    "France to invite 200,00 indian student by 2025, says French Foreign Minister Catherine Colonna dgtl - Anandabazar": "আগামী তিন বছরের মধ্যে উচ্চশিক্ষার জন্য অন্তত ২০,০০০ ভারতীয় পড়ুয়া যাতে ফ্রান্সকেই বেছে নেয়, সেই লক্ষ্য রয়েছে সে দেশের সরকারের। বুধবার ফ্রান্সের বিদেশমন্ত্রী ক্যাথেরিন কলোনা জানিয়েছেন, ২০১৫ সালের মধ্যে ফ্রান্সে কমপক্ষে ২০,০০০ ভারতীয় পড়ুয়াকে আমন্ত্রণ জানানো হবে। এই লক্ষ্যমাত্রাকে উচ্চাশী আখ্যা দিলেও তা পূরণ করা সম্ভব বলে মনে করছে ফরাসি সরকার।\n\nতিন দিনে ভারত সফরে দিল্লিতে এসেছেন ক্যাথেরিন। বুধবার রাজধানীর একটি বেসরকারি কলেজের পড়ুয়াদের সঙ্গে দেখাসাক্ষাৎ করেন তিনি। এর পর সংবাদমাধ্যমে ক্যাথেরিন বলেন, ‘‘২০২৫ সালের মধ্যে ফ্রান্সে উচ্চশিক্ষার জন্য এ দেশের ২০,০০০ পড়ুয়াকে আমন্ত্রণ জানানো হবে। চলতি বছরে পাঁচ হাজার পড়ুয়াকে আমন্ত্রণ জানানোর লক্ষ্যমাত্রা রয়েছে আমাদের। এটি অত্যন্ত উচ্চাশী লক্ষ্য, তবে ভারত এবং ফ্রান্সের মধ্যে যে দ্বিপাক্ষিক সম্পর্ক রয়েছে, তার প্রেক্ষিতে বলা যায় যে এ ক্ষেত্রে অপার সুযোগ রয়েছে।’’ক্যাথেরিন জানিয়েছেন, অতিমারির আগে ২০১৯ সালে পাঁচ হাজারের বেশি ভারতীয় পড়ুয়া ফ্রান্সে থেকে তাঁদের উচ্চশিক্ষা শেষ করেছেন। চলতি বছরেরও একই সংখ্যক পড়ুয়া যাতে ফ্রান্সে আসেন, তা-ই চায় ফরাসি সরকার।\n\nপ্রসঙ্গত, এই মুহূর্তে ৬৫,০০০ ভারতীয় অভিবাসী ফ্রান্সে বসবাস করছেন বলে রিপোর্টে দাবি। তাঁদের মধ্যে উচ্চশিক্ষার জন্য সে দেশে রয়েছেন হাজার ছয়েক পড়ুয়া। যদিও উচ্চশিক্ষার ক্ষেত্রে ব্রিটেন বা আমেরিকা-সহ বিশ্বের অন্যান্য দেশের তুলনায় ফ্রান্স-যাত্রার ঝোঁক কম বলে দাবি। মূলত, ভাষার সমস্যাই সে ক্ষেত্রে বড় বাধা হয়ে দাঁড়ায় বলে মনে করা হচ্ছে। কারণ, ফ্রান্সের কলেজগুলিতে ভর্তি হতে গেলে সংশ্লিষ্ট পড়ুয়ার ফরাসি ভাষা জানা জরুরি। সে জন্য তাঁকে টিসিএফ এবং সিইফ পরীক্ষা দিতে হয়। যদিও উচ্চশিক্ষার জন্য অর্থাৎ ফ্রান্সের ৮২টি সরকারি বিশ্ববিদ্যালয়ে স্নাতক, স্নাতকোত্তর এবং পিএইচডি লাভের জন্য সে বাধ্যবাধকতা নেই। সে ক্ষেত্রে পড়ুয়ার ইংরেজি ভাষায় দখল থাকলেই হবে।\n\nসূত্রের খবর, স্নাতক এবং স্নাতকোত্তর স্তরে ফ্রান্সে পড়াশোনার জন্য মোটামুটি ভাবে বছরে যথাক্রমে ১৩,৫০০ ও ২১,০০০ টাকা টিউশন ফি লাগে। অন্য দিকে, ইঞ্জিনিয়ারিং ডিগ্রি পেতে হলে তা দাঁড়ায় ফি-বছরে কমপক্ষে ৫০,০০০ টাকা। মেডিক্যাল ডিগ্রির ক্ষেত্রে তা প্রতি বছরে ৩৬,৫০০ টাকা।",
    "প্যারিস-বাংলা প্রেস ক্লাব ফ্রান্সের আনন্দ ভ্রমণ": "বিপুল উৎসাহ আর আনন্দঘন উচ্ছ্বাসের মধ্য দিয়ে প্যারিস-বাংলা প্রেস ক্লাব ফ্রান্সের আনন্দ ভ্রমণ অনুষ্ঠিত হয়েছে। রোববার প্রেস ক্লাব নেতাদের সরব উপস্থিতিতে ফ্রান্সের অদূরে সমুদ্রকন্যা প্লাজো দো এতরেতেতে দিনব্যাপী এ আনন্দ ভ্রমণ অনুষ্ঠিত হয়।\n\nসবুজের সাথে ফেনায়িত ঢেউ দূর বহুদূর- মেঘ শুধু মিলায়েছে হাত আর কিছু সুর, এই স্লোগানে সামনে রেখে প্যারিসের গার দো লিস্ট থেকে সকালে ৮টায় প্রেস ক্লাব সদস্যরা যাত্রা শুরু করেন।\n\nপাহাড় আর সমুদ্রের ঢেউয়ের যৌথ সম্মিলনে তালে-তালে নেচে, গেয়ে এবং বিভিন্ন রকম খেলাধুলায় মেতে উঠে সারা দিন উপভোগ করেন ফ্রান্সের সাংবাদিকদের পরিবারখ্যাত প্যারিস-বাংলা প্রেস ক্লাব ফ্রান্সের গণমাধ্যম কর্মীরা।\n\nআনন্দ ভ্রমণ উপলক্ষে বিভিন্ন ধরনের প্রতিযোগিতা, মধ্যাহ্নভোজ এবং কুইজ প্রতিযোগিতার আয়োজন করা হয়।\n\nপরে প্যারিস বাংলা প্রেস ক্লাব ফ্রান্সের আহ্বায়ক এবং এনটিভি ফ্রান্স প্রতিনিধি আবুল কালাম মামুনের সভাপতিত্বে ও সদস্য সচিব রাসেল আহমদের পরিচালনায় পুরস্কার বিতরণীতে প্রধান অতিথি হিসেবে উপস্থিত ছিলেন তৃতীয় বাঙলা ডটকমের সম্পাদক বিশিষ্ট সাংবাদিক এনায়েত হোসেন সোহেল।\n\nএ সময় বক্তব্য রাখেন- প্রেস ক্লাবের যুগ্ম আহ্বায়ক শাহ সুহেল আহমদ, সদস্য মোহাম্মদ মুনির হোসেন, মাহমুদুল হাসান, ইকবাল মোহাম্মদ জাফর, দেলোয়ার হোসাইন ,সাদিক তাজিন, বাদল পাল, তাইজুল ইসলাম, এম আলী চৌধুরী, আফরোজ হোসেন লাভলু, তানভীর তালুকদার প্রমুখ৷\n\nপরে অতিথিরা আয়োজিত প্রতিযোগিতায় বিজয়ীদের মধ্যে পুরস্কার প্রদান করেন।",
    "অভিবাসন প্রত্যাশী ১৯০ জনকে উদ্ধার করেছে ফ্রান্স": "চ্যানেল পাড়ি দেওয়ার চেষ্টার সময় ফ্রান্স প্রায় ১৯০ জন অভিবাসন প্রত্যাশীকে উদ্ধার করেছে। ইংল্যান্ডের দক্ষিণাঞ্চল এবং ফ্রান্সের উত্তরাঞ্চলীয় জলসীমা থেকে তাদের উদ্ধার করা হয়।\n\nকর্তৃপক্ষ এ খবর জানিয়ে এক বিবৃতিতে বলেছে, শনিবার নৌ-টহলবাহিনী ৬০ জনকে এবং পরে আরও ৫০ জনকে উদ্ধার করে। এ ছাড়া ফ্রান্সের আধাসামরিক বাহিনী প্রথমে ৪৭ জন এবং পরে আরও ২৯ জনকে উদ্ধারে সক্ষম হয়।\n\nওই বিবৃতিতে আরও বলা হয়েছে, ২৪ ঘণ্টারও কম সময়ের মধ্যে প্রায় ১৯০ জনকে উদ্ধার করা হয়েছে।\n\nহাতে বানানো নৌকা নিয়ে বিপজ্জনক চ্যানেল পাড়ি দিয়ে ইংল্যান্ডে অভিবাসন প্রত্যাশীর সংখ্যা দিনদনই বাড়ছে। কর্তৃপক্ষ নিরাপত্তা জোরদার করে তা ঠেকানোরও চেষ্টা করছে।\n\nফ্রান্সের স্বরাষ্ট্র মন্ত্রণালয়ে এক হিসেবে বলা হয়েছে, চলতি বছর ১ জানুয়ারি থেকে ১৩ জুন পর্যন্ত ২০ হাজার লোক চ্যানেল পাড়ি দেওয়ার উদ্যোগ নেয়। এ সংখ্যা গত বছরের একই সময়ের তুলনায় ৬৮ শতাংশ বেশি। ব্রিটিশ সরকারও গত মাসে একই তথ্য প্রকাশ করেছে।",
    "ফ্রান্সে ধর্মঘট, বিপর্যয়ের মুখে ইউরোপের ফ্লাইট": "প্যারিস বিমানবন্দর. (ছবি : গেটি ইমেজেস)\n\nফ্রান্সে এয়ার ট্রাফিক নিয়ন্ত্রকদের ধর্মঘটের কারণে শুক্রবার ইউরোপে ফ্লাইট বিপর্যয় দেখা দিয়েছে। প্যারিস বিমানবন্দরের এবং বিমানবন্দরের ওপর দিয়ে উড়ে যাওয়া সব ফ্লাইটের প্রায় অর্ধেক বাতিল করতে বাধ্য হয়েছে এয়ারলাইনসগুলো। খবর রয়টার্সের।\n\nএ ছাড়া গত কয়েক মাসে ধর্মঘট এবং কর্মীদের ঘাটতিতে এয়ারলাইনসগুলো হাজার হাজার ফ্লাইট বাতিল করতে বাধ্য হয়েছে বলে জানা গেছে।\n\nবিজ্ঞাপন\n\nফরাসি এয়ার ট্রাফিক কন্ট্রোল ইউনিয়ন এসএনসিটিএ এক বিবৃতিতে বলেছে, তাদের সদস্যরা মুদ্রাস্ফীতির প্রভাব এবং কর্মী সংকটের কারণে ধর্মঘট করছে।\n\nঅন্যদিকে রায়ানএয়ার এয়ারলাইনস বলেছে, 'এটি ব্যাখ্যাতীত যে তাদের ধর্মঘটের কারণে হাজার হাজার ইউরোপীয় নাগরিক/ভ্রমণকারীর ভ্রমণ পরিকল্পনা ব্যাহত হবে। '\n\nকানাডিয়ান ভ্রমণকারী সেড্রিক জুট্রা বলেছেন, 'এতে ধকল হচ্ছে, আমাদের খুব দ্রুত একটি সমাধান খুঁজে বের করতে হবে। কারণ আমাদের অন্য জায়গায় হোটেলে বুকিং করা আছে। '\n\nবুধবার এয়ার ফ্রান্স বলেছিল, তারা সংক্ষিপ্ত এবং মাঝারি দূরত্বের ফ্লাইটের মাত্র ৪৫ শতাংশ এবং দীর্ঘ দূরত্বের ৯০ শতাংশ ফ্লাইট পরিচালনা করবে।\n\nআইরিশ এয়ারলাইনস জানিয়েছে, ধর্মঘটের কারণে ফ্রান্সের ওপর দিয়ে উড়ে যাওয়া ৪২০ টি ফ্লাইট বাতিল করা হয়েছে। ফলে ৮০ হাজার যাত্রীর ভ্রমণ পরিকল্পনা প্রভাবিত হয়েছে। এবং স্বল্প খরচের এয়ারলাইনস ইজিজেট জানিয়েছে, তারা ধর্মঘটের কারণে ৭৬টি ফ্লাইট বাতিল করেছে।\n\n\n\nবার্সেলোনাগামী ফ্লাইটের একজন স্প্যানিশ যাত্রী জাভিয়ের ভিয়ানুয়েভুয়া বলেছেন, 'আমি আজ সকালে জানতে পারি যে আমার ফ্লাইটটি বাতিল করা হয়েছে। আমি পুনরায় বুকিং করতে পেরেছি, কিন্তু এটি সুখকর নয়। কারণ এভাবে দিনের শুরু বেশ কঠিন। '\n\nকিছু স্থানীয় বিমানবন্দর সাময়িকভাবে বন্ধ থাকায় বিমান চলাচল কর্তৃপক্ষ ডিজিএসি এয়ারলাইনগুলোকে তাদের ফ্লাইটের সময়সূচী অর্ধেক করতে বলেছিল। এছাড়া মন্টপেলিয়ার এবং রেনেসসহ দেশের অন্যান্য বিমানবন্দরগুলোতে 'উল্লেখযোগ্য বিলম্ব' দেখা গেছে।\n\nএদিকে প্যারিস বিমানবন্দর অপারেটর গ্রুপ এডিপির একজন মুখপাত্র বলেছেন, 'সবকিছু খুবই শান্ত, কারণ যাত্রীদের আগে থেকেই সতর্ক করা হয়েছিল এবং তারা বিমানবন্দরে যাননি। '\n\nব্রিটিশ এয়ারওয়েজ জানিয়েছে, তারা স্বল্প-দূরত্বের সময়সূচীতে অল্প সংখ্যক পরিবর্তন করেছে। যেসব যাত্রীদের ফ্লাইট বাতিল করা হয়েছে তাদের পুনরায় বুকিং অথবা অর্থ ফেরত নেওয়ার সুযোগ দেওয়া হয়েছে।\n\nপ্রতিবেশী দেশগুলোর প্রধান বিমানবন্দরগুলোতেও ধর্মঘটের প্রভাব পড়েছে বলে জানা গেছে। স্প্যানিশ বিমানবন্দর অপারেটর এইএনএ জানিয়েছে, তারা ৬৫ টি ফ্লাইট বাতিল করতে বাধ্য হয়েছে৷\n\nসূত্র : রয়টার্স।",
    "সাজেদা চৌধুরীর আত্মার শান্তি কামনায় ফ্রান্সে দোয়...": "",
    "গোপালগঞ্জ জেলা অ্যাসোসিয়েশন ফ্রান্সের ৫১ সদস্যবিশিষ্ট কমিটি গঠন": "ঐক্য, শৃঙ্খলাবোধ এবং ভ্রাতৃত্ববোধ- এই স্লোগানকে সামনে রেখে ফ্রান্সে গোপালগঞ্জ জেলা অ্যাসোসিয়েশনের ৫১ সদস্যবিশিষ্ট কমিটি গঠন করা হয়েছে।\n\nরোববার প্যারিসের বাঙালি অধ্যুষিত এলাকা ক্যাথসীমার স্থানীয় একটি হলরুমে ফ্রান্স প্রবাসী গোপালগঞ্জবাসীদের স্বতঃস্ফূর্ত অংশগ্রহণে এক মতবিনিময় সভায় পূর্ণাঙ্গ কমিটি ঘোষণা করা হয়।\n\nঅনুষ্ঠানের শুরুতে পবিত্র কুরআন থেকে তেলাওয়াত করা হয়। পরে শেখ আল মামুনের পরিচালনায় ও শেখ মোহাম্মদ আলীর সভাপতিত্বে বক্তব্য রাখেন- শেখ পারভেজ, শেখ টমাস, সোহেল শিকদার, কামরুল কাবুল, রিপন মজুমদার, লিটু ভূঁইয়া, আনিছুর রহমান আনিচসহ অনেকে।\n\nনতুন কমিটিতে সভাপতি হয়েছেন এসএম মাসুদ রানা, সাধারণ সম্পাদক শেখ মো. মহিউদ্দিন, সাংগঠনিক সম্পাদক তৌহিদুর রহমান চৌধুরী, প্রচার সম্পাদক লিপন মোল্লা, কোষাদক্ষ মানব বালা। সংগঠনের প্রধান উপদেষ্টা হয়েছেন বীর মুক্তিযোদ্ধা শেখ মোহাম্মদ আলী।\n\nদায়িত্ব পাওয়া নতুন নেতারা বলেন, ফ্রান্সে গোপলাগঞ্জ জেলাবাসীকে ঐক্যবদ্ধ করাই তাদের মূল লক্ষ্য। বিদেশ বিভুইয়ে একে অপরের পাশে থাকার দৃঢ়প্রত্যয় নিয়ে এ সংগঠন সবার জন্য কাজ করবে। বিশেষ করে প্রবাসী মৃতদেহ দেশে প্রেরণ, বিভিন্ন উৎসব পার্বণে সবাইকে নিয়ে উদযাপন, ফ্রান্সে আসা নতুন ব্যক্তিকে সঠিক গাইডলাইন ও কাজের ব্যবস্থাসহ বিভিন্ন সামাজিক কর্মকাণ্ডে অংশগ্রহণই হবে এ সংগঠনের প্রধান উদ্দেশ্য।\n\nএ সময় নির্বাচিত নতুন নেতারা উপস্থিত গোপলাগঞ্জের ফ্রান্স প্রবাসীদের অভিনন্দন জানান এবং তাদের সব ধরনের সহযোগিতার আশ্বাস দেন।\n\n",
    "নিজের ডান পা বদলে ফেলতে চান এই রিয়াল তারকা": "রিয়াল মাদ্রিদের হয়ে গত মৌসুমেই দারুণ নৈপুণ্য দেখিয়ে আলোচনায় আসেন এদুয়ার্দো কামাভিঙ্গা। বদলি হিসেবে নেমে একাধিক ম্যাচে নিজের ছাপও রাখেন ১৯ বছর বয়সী এই মিডফিল্ডার।\n\nএখন আন্তর্জাতিক বিরতিতে জাতীয় দল ফ্রান্সের সঙ্গে আছেন কামাভিঙ্গা। যেখানে জিকিউ ম্যাগাজিনের মুখোমুখি হয়ে তুলে ধরেছেন নিজের ব্যক্তিগত জীবনের নানা দিক, পছন্দ-অপছন্দ এবং ফুটবল নিয়ে ভাবনা। কামাভিঙ্গা বলেছেন, নিজের ডান পা নিয়ে তিনি এতটাই বিরক্ত যে পারলে বদলে নিতে চান পা–টাকে!\n\nফ্রান্স দলে আগামী দিনের তারকা হিসেবে যাঁদের বিবেচনা করা হচ্ছে, কামাভিঙ্গা তাঁদের অন্যতম। নিজেকে মেলে ধরতে বিশ্বকাপের মতো বড় মঞ্চকেই বেছে নিতে চাইবেন তিনি। তবে ব্যক্তিগত জীবনে আনন্দপ্রিয় কামাভিঙ্গা চাপ খুব একটা নিতে পছন্দ করেন না।",
    "ফ্রেঞ্চ ফ্রাইয়ের জন্ম ফ্রান্সে নয়": "হোক সেটা হোটেল অথবা বাসা, সবার পছন্দের একটি খাবার ফ্রেঞ্চ ফ্রাই। দক্ষিণ ফোরিডার একটি রিপোর্ট অনুযায়ী, আমেরিকায় মোট উৎপন্ন আলুর ২৫ শতাংশ ফ্রেঞ্চ ফ্রাই তৈরিতে ব্যবহৃত হয়। ফ্রেঞ্চ ফ্রাই বিক্রির জন্য বিখ্যাত ম্যাকডোনাল্ডস প্রতি দিন চার কোটি ৮২ হাজার ৩৩১ কেজি ওজনের ফ্রেঞ্চ ফ্রাই বিক্রি করে। আবার আমেরিকার প্রত্যেক বাসিন্দা প্রতি বছর ১৩ কেজি ফ্রেঞ্চ ফ্রাই খান। কিন্তু এই সুস্বাদু ফ্রেঞ্চ ফ্রাইয়ের উৎপত্তি কোথায়? নামের সাথে একটি দেশের নাম জড়িয়ে আছে বলে অনেকে ভাবেন ফ্রান্স থেকেই এই খাবারের উৎপত্তি। তথ্যটি আসলে সত্যি নয়।\n\nবিবিসির তথ্য অনুযায়ী, ১৬৮০ সাল থেকেই ফ্রেঞ্চ ফ্রাইয়ের সাথে পরিচিতি ঘটে মানুষের। মূলত বেলজিয়ামের নামুর শহরের অধিবাসীরা মাছ ভাজা বা ফ্রায়েড ফিশ খেতে খুব পছন্দ করতেন। কিন্তু শীতের সময় নদীর পানি জমে যাওয়ায় তাদের মাছে টান পড়ে। ফলে তারা মাছের বিকল্প খোঁজার চেষ্টা করতে থাকেন। তখনই মাছের বিকল্প হিসেবে আলুর কথা তাদের মাথায় আসে। আলু সহজলভ্য। খুব সহজে রান্নাও করা যায়। নামুরের বাসিন্দারা আলুকে সরু করে কেটে তা তেলে ভেজে রান্না করলেন। ঠিক যেমন তাদের প্রিয় খাবার ফ্রায়েড ফিশ রান্না করতেন, অনেকটা সেই ধাঁচে। এই খাবার মুখে দিয়ে তারা দেখেন, ফ্রায়েড ফিশকে টেক্কা দিচ্ছে এই আলু। সাধারণত আলুকে সরু করে কেটে তেলে ভেজে অথবা ওভেনে রান্না করার পদ্ধতিকে ‘ফ্রেঞ্চিং’ বলা হয়। আর ভাজার কারণে এর নাম দেয়া হয়েছে ফ্রাই। দুটো মিলে হয়েছে ‘ফ্রেঞ্চ ফ্রাই’। ইন্টারনেট।",
    "ফ্রান্সের বিমান বন্দরে এমপি বাহারকে অভ্যর্থনা": "কুমিল্লা সদর আসনের এমপি, কুমিল্লা মহানগর আওয়ামী লীগের সভাপতি বীর মুক্তিযোদ্ধা হাজী আ.ক.ম বাহা উদ্দিন বাহারের ফ্রান্স আগমনে প্যারিসের শার্ল দ্যু গোল বিমান বন্দরে ফুলের অভ্যর্থনা জানিয়েছেন ফ্রান্সে বসবাসরত বৃহত্তর কুমিল্লার নেতৃবৃন্দ।\n\nবৃহস্পতিবার (১ সেপ্টেম্বর) সকাল ৯টা ৪৪ মিনিটে আমিরাতের ইকে ৭১ এর একটি ফ্লাইটে প্যারিসের চার্জ্য দ্যা গুল বিমান বন্দরে অবতরণ করেন আ ক ম বাহা উদ্দিন বাহার।\n\nএসময় বিমান বন্দরে তিনি জানান, ইউরোপে ১৫ দিনের এই সফরে তিনি ফ্রান্সের প্যারিসসহ ইতালীর বিভিন্ন শহরে ভ্রমন করবেন এবং প্রবাসী বাংলাদেশীদের দেয়া সংবর্ধনা ও আলোচনা সভায় অংশগ্রহণ করবেন।\n\nবিশেষ করে অন্য কোন নাম নয় কুমিল্লা নামেই বিভাগ চাই এই স্লোগান ও প্রতিপাদ্যকে সামনে রেখে এমপি বাহারের সফর কে কেন্দ্র করে প্রবাসে অবস্থানরত বৃহত্তর কুমিল্লাবাসীদের মধ্যে উৎসব মূখর পরিবেশ বিরাজ করছে।\n\nবিমান বন্দরে উপস্থিত ছিলেন, কুমিল্লা বিভাগ বাস্তবায়ন পরিষদের আহ্বায়ক মোহাম্মদ আলী ভুট্ট, পৃষ্টপোষক সাত্তার আলী সুমন শাহ আলম, পৃষ্ঠপোষক হাসান মাহমুদ দুলাল, এক সময়ের তুখোড় ছাত্র নেতা শরিফুল ইসলাম মাসুদ, বিশষ্ট ব্যবসায়ী জামাল হোসেন খান, ওবায়েদ উল্লাহ, শাহীন আরমান, কাজী শাহজান লিটন, অধ্যাপক অপু আলম, নজরুল ইসলাম চৌধুরী, ইমন এনামুল, আকরাম হোসেন মিন্টু, আলামিন চৌধুরী, শাকিল সরকার প্রমূখ।\n\nআগামী ৪ সেপ্টেম্বর এক অনাড়ম্বর অনুষ্ঠানের মাধ্যমে কুমিল্লা সদর আসনের এমপির সাথে বৃহত্তর কুমিল্লাবাসীর আলোচনা সভা ও সাংস্কৃতিক অনুষ্ঠান হওয়ার কথা রয়েছে।\n\nএসি",
    "Denmark beat France by 2-0 in Nations League": "পরাস্ত হল ফ্রান্স। রবিবার উয়েফা নেশন্স লিগে ডেনমার্কের মুখোমুখি হয়েছিল দিদিয়ের দেশচ্যাম্পসের প্রশিক্ষণাধীন দলটি। এই দিন একাধিক ড্যানিশদের বিরুদ্ধে ২-০ গোলে পরাস্ত হয়ে মাঠ ছাড়েন কিলিয়ন এমবাপে-এনটনী গ্রিজম্যান’রা।\n\nম্যাচের শুরু থেকেই আক্রমণাত্মক ছন্দে দেখা যাচ্ছিল ফরাসি ফুটবলারদের। নিজেদের মধ্যে একাধিক পাস খেলে আক্রমণে উঠে আসছিলেন এমবাপে’রা। কিন্তু গোল করতে পারেননি তাঁরা। উল্টে ৩৩ মিনিট নাগাদ একটি গোল হজম করেন ফরাসিরা (০-১)। মাঠের বাঁদিক থেকে মিকেল ডামসগার্ডের পাসে ডি-বক্সে ছুটে গিয়ে স্লাইড করে বলটি জালে প্রবেশ করান কাসপের ডলবার্গ। সমতায় ফেরার বদলে বিরতিতে যাওয়ার আগে ফের এক গোল খায় ফ্রান্স (০-২)। কর্নার থেকে আসা বল অরলিয়েঁ চুয়ামেনিরা ক্লিয়ার করতে ব্যর্থ হলে ডি বক্সে থাকা ওলসেন সুযোগ পেয়ে যান। এর পর জোরালো শটে বলটিকে জালে জড়িয়ে ব্যবধান দ্বিগুণ করেন তিনি। এই সুবাদে প্রথমার্ধের শেষের ম্যাচের ফলাফল দাঁড়ায় ০-২ গোলের।\n\nআরও পড়ুন: East Bengal: রিজার্ভ দলের গোলরক্ষক কোচ হিসেবে দায়িত্ব দেওয়া হল সংগ্রামকে\n\nআরও পড়ুন: Birendra Krishna Bhadra: ফুটবলের ধারাভাষ্য করতে গিয়ে হাসির পাত্র হয়েছিলেন বাঙালির আবেগের বীরেন্দ্রকৃষ্ণ ভদ্র\n\nদ্বিতীয়ার্ধে ফিরে এসেও খেলার ধরণ পরিবর্তন করেননি এমবাপে’রা। প্রথমার্ধের মতো এই অর্ধেও একাধিক সুযোগ পান পিএসজি তারকা। কিন্তু বিপক্ষের গোলরক্ষক ক্যাসপার স্মিচেল’কে ব্যর্থ প্রমান করতে পারেননি তাঁরা। এই সুবাদে ফ্রান্স গোলমুখ খুলতে ব্যর্থ হয়। তবে ম্যাচের অধিকাংশ সময় বল দখলের লড়াইয়ে এগিয়ে থাকে ফরাসি দলটি। গোল লক্ষ্য করে ১৭টি শট নেয় তারা। যার মধ্যে ১০টিই গোলের বাইরে চলে যায়। বাকি ৭টি শট গোলে পৌঁছালেও তা ডেনমার্কের রক্ষণ দুর্গের শেষ প্রহরীকে (গোলরক্ষক স্মিচেল) ব্যর্থ করে জালে প্রবেশ করতে পারেনি। ফলস্বরূপ দুই গোলের লিড নিয়ে মাঠ ছাড়েন ক্রিশ্চিয়ান এরিকসেন’রা। অন্যদিকে, রবিবারের রাতে ফ্রান্সের সঙ্গী হয় ব্যর্থতা। এই দিন পরাস্ত হওয়ার ফলে নেশন্স লিগের লিগ ওয়ান গ্রুপ এ-র তৃতীয় স্থানেই রয়ে গেল ফ্রান্স। ছয় ম্যাচে মাত্র একটি জয় এবং দুটি ড্র নিয়ে ৫ পয়েন্ট সংগ্ৰহ করল বিশ্বচ্যাম্পিয়নরা।",
    "দেশমের জন্য জীবন দিতে পারবেন পাভার": "বাকিরা না চিনলেও দেশম চিনেছিলেন ভালোমতোই। প্রীতি ম্যাচের পর রাশিয়া বিশ্বকাপের ২৩ জনের দলেও রেখে দেন রাইটব্যাকে খেলা এই ডিফেন্ডারকে। বিশ্বকাপের দ্বিতীয় রাউন্ডে আর্জেন্টিনার বিপক্ষে ফ্রান্সের ৪–৩ ব্যবধানের জয়ের ম্যাচে দারুণ এক গোল করেন পাভার, যা শেষ পর্যন্ত ওই বিশ্বকাপের সেরা গোলের স্বীকৃতি পায়। মনোনয়ন পায় বছরসেরা গোলের পুসকাস অ্যাওয়ার্ডেও। বিশ্বকাপ সাফল্যের সুবাদে ফ্রান্স ফুটবলে পরিচিত ও নিয়মিত মুখ হয়ে ওঠেন।\n\n২০১৯ সালে স্টুটগার্ট ছেড়ে বায়ার্ন মিউনিখে যোগ দেন পাভার। এখনো খেলছেন মিউনিখের ক্লাবটিতেই। সামনেই উয়েফা নেশনস লিগের ব্যস্ততা আছে ফ্রান্স জাতীয় দলের। নভেম্বরে আছে কাতার বিশ্বকাপ। এমন সময় চ্যাম্পিয়নস লিগে বার্সেলোনার বিপক্ষে পাওয়া চোটের কারণে পুনর্বাসনে আছেন।",
    "ফ্রান্সে বাংলাদেশি শিক্ষার্থীদের সংবর্ধনা দিলো বিসিএফ": "ফ্রান্সে বাংলাদেশি শিক্ষার্থীদের সংবর্ধনা। ছবি: সংগৃহীত\n\nadvertisement\n\nফ্রান্সে বিভিন্ন পর্যায়ে অনার্স এবং মাস্টার্স উত্তীর্ণ শিক্ষার্থীদের সংবর্ধনা দিয়েছে সামাজিক সংগঠন বাংলাদেশ কমিউনিটি ইন ফ্রান্স (বিসিএফ)। গতকাল শনিবার প্যারিসের একটি অভিজাত মিলনায়তনে বাক পর্বে ১৪ জন, অনার্স পর্বে ৪ জন এবং মাস্টার্স পর্বে ৮ জন উত্তীর্ণ শিক্ষার্থীদের সংবর্ধনা ও ক্রেস্ট প্রদান করা হয়।\n\nবিসিএফের পঞ্চমবারের মতো এই আয়োজনে প্রধান অতিথি ছিলেন ইনালকো বিশ্ববিদ্যালয়ের বাংলা বিভাগের অধ্যাপক ড. ফিলিপ বেনোয়া। বিশেষ অতিথি হিসেবে উপস্থিত ছিলেন হাসনাত জাহান, ডা. উত্তম বড়ুয়া, সাবিনা মিয়া, ইমরান চৌধুরী, ইঞ্জিনিয়ার মাহবুব আলম এবং ড. শামীম আহমেদ।\n\nadvertisement 3\n\nভায়োলিনের চমৎকার সূরে বাংলাদেশ এবং ফ্রান্সের জাতীয় সংগীত পরিবেশনের মাধ্যমে শুরু হয় অনুষ্ঠান। ভায়োলিনে মুগ্ধকর সূর তোলেন অরশী বড়ুয়া।\n\nadvertisement 4\n\nসাংবাদিক ইমরান মাহমুদ এবং ফাতেমা-তুজ-জোহরার যৌথ সঞ্চালনায় এই অনুষ্ঠানে বাক পাস করা ৮ জন শিক্ষার্থীকে ক্রেস্ট প্রদান করা হয়। তারা হলেন, মোহাম্মদ রহমান, নিবিড় হোসেন, আদিল আহনাফ খান ,দাস সৌরভ, আহমেদ সুজন, মাদাম কয়েছ, রোসানা ফারুক ,আফসানা খানম, মিয়া লাবিব, মেহজাবীন আলম এবং প্রজয় বড়ুয়া। এদের হাতে ক্রেস্ট তুলে দেন যথাক্রমে সাবিনা মিয়া, ইমরান চৌধুরী এবং ইঞ্জিনিয়ার মাহবুব আলম।\n\nঅনার্স পর্বে ক্রেস্ট প্রদান করা হয় মোহাম্মদ মিকায়েল, দাস শান্ত, খান আনিন ,আলম শাহীনকে । ক্রেস্ট প্রদান করেন ডা. উত্তম বড়ুয়া এবং ডা. হাবীবা জেসমিন।\n\nমাস্টার্স পর্বে মোট ৮ জনকে ক্রেস্ট প্রদান করা হয়। তারা হলেন, সজিব সালেক আহমেদ, প্রিয়তি সাদিয়া আক্তার, আলম রোজানা, হক মোহাম্মদ মাহফুজুল, , দাস শুভ, খান মাজহারুল, নাজমীন নাহার এবং মাস্টার্স শেষ করে বার পরীক্ষায়ও পাস করা মোহাম্মদ হেলাল আকাশ। মাস্টার্স পাস করা শিক্ষার্থীদের হাতে ক্রেস্ট তুলে দেন ড. ফিলিপ বেনোয়া, হাসনাত জাহান এবং ড. শামীম আহমেদ।\n\nঅনুষ্ঠানে ফ্রান্সে পেশা ক্ষেত্রে বিশেষ অবদান রাখায় ডা. উত্তম বড়ুয়া, সাবিনা মিয়া এবং ইমরান চৌধুরীকে বিশেষ ক্রেস্ট প্রদান করা হয়। অনুষ্ঠানে বিসিএফের পক্ষ থেকে ফ্রান্সে বিপুল সংখ্যাক বাংলাদেশিকে কাজের ব্যবস্থা করার জন্য বিসিএফ এক্সিকিউটিভ মেম্বার ইমরান হোসেন এবং তার নেটওয়ার্ককে পুরস্কৃত করা হয়। এই নেটওয়ার্কে প্রায় ১০০ ব্যক্তি রয়েছেন যারা বিপুলসংখ্যক চাকুরীর ব্যবস্থা করেছেন।\n\nঅনুষ্ঠানের দ্বিতীয়পর্বে ছিলো মনোজ্ঞ সাংস্কৃতিক অনুষ্ঠান। এই পর্ব পরিচালনা করেন রানা আহমেদ। সাংস্কৃতিক অনুষ্ঠানে বক্তব্য দেন, সোমা দাস, ইমতিয়াজ রনি, মৌসুমি চক্রবর্তী, রাজীব এবং শান্ত। নৃত্য পরিবেশন করে শরীফুল ইসলাম, পম্মা রয়, দেবশ্রী চ্যাটার্জী। অনুষ্ঠানে ফ্রান্সে বসবাসরত বিপুল সংখ্যক বাংলাদেশি পরিবার ও কমিউনিটির নানাস্তরের মানুষ উপস্থিত ছিলেন।",
    "ফ্রান্স-জার্মানসহ ১০ দেশে কম খরচে উচ্চশিক্ষার সুযোগ": "জুমবাংলা ডেস্ক : উন্নত ক্যারিয়ার গড়ার আশা দেশের সব শিক্ষার্থীর। তাদের অনেকের ভাবনায় থাকে কম খরচে বিদেশে পড়াশোনা। বিশ্বমানের শিক্ষাব্যবস্থা ও উন্নতজীবনের সঙ্গে খরচের হিসাব মিলে গেলেই উচ্চশিক্ষার জন্য অন্য দেশে পাড়ি জমানো যায়।\n\n\n\nএশিয়া ও ইউরোপের বেশ কয়েকটি দেশ বিদেশিদের কম খরচে পড়ার সুযোগ দেয়। আর্থিক সংকুলান না হলে আছে স্কলারশিপের ব্যবস্থা। এতে টিউশন ফিসহ থাকা-খাওয়ার খরচ অনেকটাই পুষিয়ে নেওয়া যায়।\n\nএই প্রতিবেদনে এমন কয়েকটি দেশের কথা বলা হয়েছে যেখানে টিউশন ফি ও জীবনযাত্রার খরচের সঙ্গে মানিয়ে নিয়ে অনেক বিদেশি পড়াশোনা করছেন। কম খরচে দেশের বাইরে পড়ার জন্য বাংলাদেশি শিক্ষার্থীদের সেরা ১০ গন্তব্য।\n\nযে ১০ দেশে বাংলাদেশি শিক্ষার্থীরা কম খরচে উচ্চশিক্ষা নিতে পারেন\n\nজার্মানি\n\nবিদেশে উচ্চশিক্ষার জন্য শিক্ষার্থীদের প্রথম পছন্দ জার্মানি। সে দেশের অধিকাংশ শিক্ষাপ্রতিষ্ঠান রাষ্ট্রীয় খরচে চলে। ব্যাচেলর কোর্স ও বেশিরভাগ মাস্টার্স কোর্সের জন্য সাধারণত ফি নেই। কিছু মাস্টার্স প্রোগ্রামে টিউশন ফি থাকলেও তা অন্যান্য দেশের তুলনায় কম।\n\nতবে শিক্ষা প্রতিষ্ঠানে খরচ বলতে আছে সেমিস্টার কন্ট্রিবিউশন ফি। এর সঙ্গে টিউশন ফির সম্পর্ক নেই। এটি শিক্ষার্থীদের কল্যাণে পাবলিক পরিবহন, ক্রীড়া, অনুষদ/বিভাগীয় ছাত্র সংগঠন ও প্রশাসনিক ফির খরচ বহন করে। এই ফি প্রতিষ্ঠান ভেদে পরিবর্তিত হয় এবং সাধারণত ১০০ থেকে ৩৫০ ইউরোর (প্রায় ৯ হাজার ৬৫০ থেকে ৩৩ হাজার ৭৩০ টাকা) মধ্যে থাকে।\n\nআন্তর্জাতিক শিক্ষার্থীদের জীবনযাত্রার খরচ সাধারণত প্রতি মাসে ৭২৫ ইউরোর (প্রায় ৬৯ হাজার ৯০০ টাকা) মতো হয়ে থাকে। বাসস্থান, খাবার, পোশাক ও বিনোদন এতে অন্তর্ভুক্ত।\n\nনরওয়ে\n\nএ দেশের পাবলিক বিশ্ববিদ্যালয়গুলোও আন্তর্জাতিক শিক্ষার্থীদের জন্য টিউশন ফি মুক্ত রেখেছে। প্রতি সেমিস্টারে শুধুমাত্র শিক্ষার্থী ইউনিয়ন ফি দিতে হয়, যা ৩০ থেকে ৬০ ইউরোর (প্রায় ২ হাজার ৮৯০ থেকে ৫ হাজার ৭৮০ টাকা) মধ্যে। এর মাধ্যমে পাবলিক পরিবহন, জাদুঘর পরিদর্শন, সাংস্কৃতিক অনুষ্ঠান, স্বাস্থ্যসেবা ও ক্রীড়াসহ বেশকিছু সুবিধা থাকে।\n\nনরওয়েতে জীবনযাত্রার জন্য প্রতি মাসে গড়ে ৮০০ থেকে ১ হাজার ৪০০ ইউরোর (প্রায় ৭৭ হাজার থেকে ১ লাখ ৩৪ হাজার ৯০০ টাকা) মতো খরচের জন্য প্রস্তুত থাকতে হবে।\n\nবড় শহরগুলোয় স্বাভাবিকভাবেই খরচ বেশি। ছোট শহরে ৮০০ থেকে এক হাজার ইউরোর (প্রায় ৭৭ হাজার থেকে সাড়ে ৯৬ হাজার টাকা) মধ্যেই থাকা-খাওয়া ও চলাফেরার খরচ হয়ে যায়।\n\nফ্রান্স\n\nবিশ্বসেরা বিশ্ববিদ্যালয়ের স্বর্গ বলা যেতে পারে ফ্রান্সকে। শুধু পড়াশোনার জন্যই নয়, বৈশ্বিক অর্থনীতি ও ইউরোপীয় বাজারে তাদের অভিজাত পদচারণা আছে। স্নাতকের পর বিদেশি শিক্ষার্থীরা সেখানে ব্যবসায়িক খাতে আকর্ষণীয় কাজের সুযোগ পেতে পারেন।\n\nসুস্বাদু খাবার থেকে শুরু করে ঐতিহাসিক ল্যান্ডমার্ক, ফ্যাশন, শিল্প-সাহিত্য ও জীবনধারা—প্রায় সবকিছুর আনন্দদায়ক মিশ্রণ পাওয়া যায় ফ্রান্সে।\n\nএখানে লাইসেন্স (স্নাতক) স্তরে বছরে খরচ হতে পারে ২ হাজার ৭৭০ ইউরো (প্রায় ২ লাখ ৬৭ হাজার টাকা)। মাস্টার লেভেলে বছরে খরচ হতে পারে ৩ হাজার ৭৭০ ইউরো বা ৩ লাখ ৬৩ হাজার ৪০০ টাকা।\n\nজীবনযাত্রার জন্য প্যারিস, নিস, লিয়ন, ন্যান্টেস, বোর্দো বা টুলুজের মতো অভিজাত শহরগুলো বাদ দিয়ে ছোট শহর বেছে নিলে ৬৫০ ইউরোর (প্রায় ৬২ হাজার ৬৫০ টাকা) কমে থাকা যাবে।\n\nঅস্ট্রিয়া\n\nইউরোপের প্রাণকেন্দ্র অস্ট্রিয়া যে কোনো শিক্ষার্থীর স্বপ্ন পূরণে আকর্ষণীয় স্থান হতে পারে। ইইউ (ইউরোপিয়ান ইউনিয়ন)/ইইএ (ইউরোপিয়ান ইকোনোমিক এরিয়া) দেশগুলোর শিক্ষার্থীদের জন্য এ দেশের পাবলিক বিশ্ববিদ্যালয়গুলোর টিউশন ফি একদম ফ্রি।\n\nকিন্তু, নন-ইউ/ইইএ দেশগুলোর শিক্ষার্থীদের জন্য এখানকার পাবলিক বিশ্ববিদ্যালয়গুলো প্রতি সেমিস্টারে ২০ ইউরো (প্রায় ১ হাজার ৯২৭ টাকা) ছাড়াও টিউশন ফি বাবদ গড়ে ৭২৬ ইউরো (প্রায় ৭০ হাজার টাকা) ধার্য করে।\n\nতবে, বাংলাদেশের মতো উন্নয়নশীল দেশের শিক্ষার্থীদের জন্য অস্ট্রিয়ার অনেক পাবলিক বিশ্ববিদ্যালয় টিউশন ফি মুক্ত।\n\nএ তালিকায় আছে ভিয়েনা বিশ্ববিদ্যালয়, ভিয়েনা মেডিকেল বিশ্ববিদ্যালয়, ইনসব্রুক বিশ্ববিদ্যালয়, জোহানেস কেপলার ইউনিভার্সিটি লিঞ্জ, গ্রাজ বিশ্ববিদ্যালয় ও লিওবেন বিশ্ববিদ্যালয়।\n\nঅপরূপ এ দেশটিতে জীবনযাত্রার খরচ ইউরোপের অন্যান্য দেশের তুলনায় কম। প্রতি মাসে ৯০০ থেকে ১ হাজার ৩০০ ইউরোয় (প্রায় ৮৬ হাজার ৭০০ থেকে ১ লাখ ২৫ হাজার ২৩০ টাকা) ভিয়েনা ও সালজবার্গে আবাসন, খাবার, সামাজিক কর্মসূচি ও গণপরিবহণসহ সব খরচ মেটানো যেতে পারে।\n\nঅন্যান্য জনপ্রিয় স্টুডেন্ট লোকেশনের মধ্যে লিনজ বা গ্রাজে সাধারণত ৯০০ থেকে এক হাজার ইউরোর (প্রায় ৮৬ হাজার ৭০০ থেকে ৯৬ হাজার ৫০০ টাকা) মধ্যে মাসিক খরচ হয়ে যায়।\n\nতাইওয়ান\n\nআন্তর্জাতিক শিক্ষার্থীদের জন্য প্রযুক্তি, ইতিহাস, রান্না, সংস্কৃতি, ভাষা ও প্রাকৃতিক সম্পদসহ অনেক বিষয়ে অভিজ্ঞতা নেওয়ার সুযোগে ভরপুর এশিয়ার স্বঘোষিত এই দ্বীপদেশটি। এখানে বেশি কয়েকটি বিশ্ববিদ্যালয়ে বিদেশি শিক্ষার্থীরা ইংরেজিতে পড়ছেন।\n\nবহুসাংস্কৃতিক ও ইতিহাসসমৃদ্ধ তাইওয়ান বিদেশি শিক্ষার্থীদের আন্তরিকভাবে স্বাগত জানায়। এখানে সাবলীলভাবে চলাফেরা করা যায়। বেশ কয়েক বছর ধরে তাইওয়ানের উচ্চশিক্ষা ব্যবস্থা বেশ জনপ্রিয়।\n\nতাইওয়ানের বিশ্ববিদ্যালয়গুলোয় পড়ার খরচ প্রতি বছর ৬৭৫ থেকে ১২ হাজার ৭০০ ইউরো (প্রায় ৬৫ হাজার টাকা থেকে ১২ লাখ ২৪ হাজার টাকা)। এখানে প্রতি মাসে কমপক্ষে প্রায় ৬৮০ থেকে ৮৮০ ইউরো (প্রায় ৬৫ হাজার ৫৪০ থেকে ৮৪ হাজার ৮২০ টাকা) খরচ করতে হবে।\n\nতুরস্ক\n\nএশিয়া ও ইউরোপকে স্পর্শ করে গড়ে ওঠা তুরস্ক স্থাপত্য বিস্ময় ও হট এয়ার বেলুন ট্রিপের জন্য বিখ্যাত। এখানকার যে বিষয়টি বিদেশি শিক্ষার্থীদের নজর কাড়ে তা হলো এর মানসম্পন্ন শিক্ষা ব্যবস্থা।\n\nদেশটি ইউরোপীয় উচ্চশিক্ষা অঞ্চলের অংশ যা ‘বোলোগনা প্রক্রিয়া’ হিসেবে পরিচিত। এ কারণে তুরস্কের বিশ্ববিদ্যালয়গুলোর ডিপ্লোমা বা অন্যান্য ডিগ্রি ইউরোপে স্বীকৃত।\n\nতুরস্কের পাবলিক বিশ্ববিদ্যালয়গুলো সাশ্রয়ী। একজন শিক্ষার্থীকে সাধারণত প্রতি শিক্ষাবর্ষে ১০০ থেকে ৪ হাজার ইউরোর (প্রায় ৯ হাজার ৬৪০ থেকে ৩ লাখ ৮৫ হাজার ৫২৬ টাকা) মতো খরচ করতে হয়।\n\nঅন্যান্য দেশের তুলনায় সাশ্রয়ী তুরস্কে একজন বিদেশি শিক্ষার্থী প্রতি মাসে ৪০০ থেকে ৬৫০ ইউরো খরচ করে (৩৮ হাজার ৫৬০ থেকে ৬২ হাজার ৬৫০ টাকা) থাকতে পারেন।\n\nপোল্যান্ড\n\nসাড়ে ৪০০-র বেশি শিক্ষা প্রতিষ্ঠানের দেশ পোল্যান্ড ইউরোপের দ্বিতীয় প্রাচীনতম বিশ্ববিদ্যালয়কে ধারণ করে আছে। এ দেশের বিশ্ববিদ্যালয়গুলোয় ভর্তি পরীক্ষা না থাকায় বিদেশি শিক্ষার্থীরা এখানে অনেক স্বাচ্ছন্দ্য বোধ করেন।\n\nআন্ডারগ্রাজুয়েশনের জন্য অন্তত প্রয়োজন হবে মাধ্যমিক শিক্ষার শংসাপত্র, আর্থিক কার্যকারিতা শংসাপত্র ও ইংরেজি বা পোলিশ ভাষায় দক্ষতা।\n\nপ্রথম, দ্বিতীয় ও দীর্ঘ-চক্র অধ্যয়নের জন্য টিউশন ফি ২ হাজার ৩৬৮ ইউরো (প্রায় ২ লাখ ২৮ হাজার ১১০ টাকা)। পোল্যান্ড স্থিতিশীল অর্থনীতির ইউরোপীয় দেশ। বাইরের শিক্ষার্থীদের জীবনযাত্রার খরচ এখানে প্রতি মাসে ৩৫০ থেকে ৫৫০ ইউরো (প্রায় ৩৩ হাজার ৭৩৪ থেকে ৫৩ হাজার টাকা)। শহর ভেদে এই বাজেটের তারতম্য ঘটে থাকে।\n\nমালয়েশিয়া\n\n২০২১ সালে মালয়েশিয়ার সরকারি ও বেসরকারি শিক্ষাপ্রতিষ্ঠানে পিএইচডি প্রোগ্রামের জন্য মোট ১১ হাজার ১৬১ বিদেশি শিক্ষার্থী অংশ নিয়েছিলেন। দেশের সবচেয়ে মর্যাদাপূর্ণ পাবলিক প্রতিষ্ঠান ইউনিভার্সিটি মালায়া ২০২২ সালে এশিয়ার শীর্ষ ৫০ বিশ্ববিদ্যালয়ের তালিকায় স্থান পেয়েছে।\n\nএখানকার পাবলিক বিশ্ববিদ্যালয়ে ব্যাচেলর ডিগ্রিতে প্রতি বছর খরচ হয় ২ হাজার থেকে সাড়ে ৪ হাজার ইউরো (১ লাখ ৯২ হাজার ৭৬০ থেকে ৪ লাখ ৩৩ হাজার ৭২০ টাকা)।\n\nস্নাতকোত্তর ডিগ্রিতে প্রতি বছর ৫০০ থেকে ৪ হাজার ইউরো (প্রায় ৪৮ হাজার ১৯০ থেকে ৩ লাখ ৮৫ হাজার ৫২৬ টাকা) লেগে যায়।\n\nজীবনযাত্রার খরচের জন্য প্রতি মাসে ৪৫০ থেকে ৮০০ ইউরো (প্রায় ৪৩ হাজার ৩৭২ থেকে ৭৭ হাজার টাকা) প্রয়োজন হয়।\n\nগ্রিস\n\nভূমধ্যসাগরের তীরবর্তী গ্রিস শুধু সাংস্কৃতিক ও ঐতিহাসিক উত্তরাধিকার নিয়েই গর্ব করে না, তারা উন্নত শিক্ষাব্যবস্থার জন্যও গর্বিত। গ্রিক বিশ্ববিদ্যালয় ইংরেজিতে পড়ার সুবিধা রেখেছে।\n\nইইউভুক্ত দেশ হিসেবে গ্রিস ‘বোলোগনা প্রক্রিয়া’র সদস্য। শিক্ষার্থীরা ইউরোপের যে কোনো বোলোগনা সদস্য দেশের যে কোনো বিশ্ববিদ্যালয়ে ক্রেডিট স্থানান্তর করতে পারেন।\n\nনন-ইউ/ইইএ শিক্ষার্থীদের জন্য বেশিরভাগ ব্যাচেলর ও স্নাতকোত্তর ডিগ্রির জন্য প্রতি শিক্ষাবর্ষে দেড় হাজার থেকে ২ হাজার ইউরোর (১ লাখ ৪৪ হাজার ৬০০ থেকে ১ লাখ ৯২ হাজার ৭৭০ টাকা) মতো অর্থ খরচ করতে হয়।\n\nগ্রিসের সাশ্রয়ী পরিবেশে বেশিরভাগ শিক্ষার্থীর প্রতি মাসে ৪৫০ থেকে ৭৫০ ইউরো (প্রায় ৪৩ হাজার ৩৭২ থেকে ৭২ হাজার ২৮৭ টাকা) প্রয়োজন হয়। এটি স্পেন, জার্মানি বা ইতালির তুলনায় বেশ সাশ্রয়ী।\n\nহাঙ্গেরি\n\nবৈচিত্র্য ও বহুসংস্কৃতির চমৎকার মেলবন্ধন চোখের পড়বে হাঙ্গেরিতে ঘুরতে গেলে। এ দেশের বিশ্ববিদ্যালয়গুলো বিদেশি শিক্ষার্থীদের দৃষ্টি আকর্ষণে সক্ষম। পাবলিক বিশ্ববিদ্যালয়গুলো টিউশন ফির দিক থেকে পশ্চিমের সমকক্ষদের তুলনায় অনেক সাশ্রয়ী।\n\nএকজন বিদেশি শিক্ষার্থীকে প্রতি বছর ১ হাজার ২০০ থেকে ৫ হাজার ইউরোর (প্রায় ১ লাখ ১৫ হাজার ৬৬০ থেকে ৪ লাখ ৮১ হাজার টাকা) প্রস্তুতি নিতে হয়।\n\nএ ছাড়া, বসবাসের জন্য প্রয়োজন ৩৭৫ থেকে ৭০০ ইউরো (প্রায় ৩৬ হাজার ১৪০ থেকে ৬৭ হাজার ৪৭০ টাকা)। এটি অবশ্যই শহর ভেদে ভিন্ন হয়।\n\nআবাসন, খাবার, পরিবহনসহ আনুষঙ্গিক বিষয় বিবেচনা করে রাজধানী বুদাপেস্টে থাকতে গেলে প্রতি মাসে ৬০০ ইউরোর (প্রায় ৫৭ হাজার ৮৩০ টাকা) প্রয়োজন। ছোট শহরে প্রতি মাসে ৬০০ ইউরোর (প্রায় ৪৮ হাজার ২০০ টাকা) প্রয়োজন হতে পারে।\n\nশেষ কথা\n\nকম খরচে দেশের বাইরে পড়ার সিদ্ধান্ত নেওয়ার পর চাহিদা, সামর্থ্য ও অন্যান্য বিষয়ের সঙ্গে সামঞ্জস্য রেখে স্কলারশিপের চেষ্টা করা উচিত। এর জন্য বিশ্ববিদ্যালয়ের স্কলারশিপ প্রক্রিয়া সম্পর্কে ভালোভাবে জানা দরকার।\n\nবিশ্ববিদ্যালয়ের ওয়েবসাইট, সেখানকার অধ্যয়ন উপদেষ্টার সঙ্গে স্কলারশিপ বা স্টুডেন্ট লোনের ব্যাপারে কথা বলা ভালো। বিদেশে স্নাতক পড়ার জন্য আর্থিক সহায়তার মধ্যে আছে ফেডারেল অনুদান, ফেডারেল ও ব্যক্তিগত ঋণ। এর বাইরে আছে বেসরকারি সংস্থার বৃত্তি।",
    "জাপানের উদ্দেশে পারমাণবিক জ্বালানি নিয়ে যাত্রা করেছে ফ্রান্সের দুই জাহাজ": "(১ সপ্তাহ আগে) ১৮ সেপ্টেম্বর ২০২২, রবিবার, ১২:৩০ অপরাহ্ন\n\nসর্বশেষ আপডেট: ৬:০১ অপরাহ্ন\n\nজাপানের উদ্দেশ্যে পারমাণবিক জ্বালানির শিপমেন্ট পাঠিয়েছে ফ্রান্স। দুটি জাহাজে ভরে পারমাণবিক জ্বালানি নিয়ে এই চালান শনিবার সকালে উত্তর ফ্রান্স থেকে যাত্রা শুরু করেছে। তবে পরিবেশবিষয়ক কর্মীদের এ নিয়ে কড়া সমালোচনা আছে। তা উপেক্ষা করেই এই চালান পাঠানো হয়েছে। বার্তা সংস্থা এএফপির একজন ফটোগ্রাফার এ কথা বলেছেন। এই জ্বালানি নিয়ে জাহাজ দুটির এ মাসের শুরুর দিকে ফ্রান্সের উত্তরে বন্দরনগরী চারবার্গ থেকে ছেড়ে আসার কথা ছিল। কিন্তু এতে যে সরঞ্জাম বোঝাই করা হয়েছে তাতে গলন দেখা দেয়ায় যাত্রা বিলম্বিত করা হয়। পরিবেশবাদীরা এত উচ্চ মাত্রায় তেজষ্ক্রিয় পদার্থ পরিবহনের নিন্দা জানিয়ে একে দায়িত্বহীনের কাজ বলে উল্লেখ করেছেন।\n\nএর আগে ২০২১ সালে জাপানে পাঠানো হয় এমওএক্স জ্বালানি। তার প্রেক্ষিতে গ্রিনপিস সহ পরিবেশবাদীরা কড়া প্রতিবাদ জানায়। এমওএক্স হলো প্লুটোনিয়াম এবং ইউরেনিয়ামের পুনঃপ্রক্রিয়াজাত একটি মিশ্রণ।\n\nবিজ্ঞাপন\n\nনিজস্ব পারমাণবিক চুল্লি থেকে বর্জ্য ব্যবস্থাকরণে ঘাটতি আছে জাপানের। তাই তারা এসব বর্জ্য বিদেশে পাঠায়। বিশেষ করে এমন দেশের মধ্যে আছে ফ্রান্স।\n\nওয়ার্ল্ড নিউক্লিয়ার এসোসিয়েশনের মতে, পারমাণবিক বর্জ্য থেকে পুনঃপ্রক্রিয়াজাত করে জ্বালানি আলাদা করার প্রক্রিয়ায় ব্যবহার করা হয় ব্যবহৃত তেজষ্ক্রিয় জ্বালানি। এর মধ্যে ইউরেনিয়াম এবং প্লুটোনিয়াম থেকে জ্বালানি আলাদা করে ফ্রেস জ্বালানি তৈরি করা হয়। শনিবার ফ্রান্সের পারমাণবিক প্রযুক্তি বিষয়ক গ্রæপ ওরানো বলেছে, বৃটিশ কোম্পানি পিএনটিএলের মালিকানাধীন দুটি বিশেষায়িত জাহাজ প্যাসিফিক হেরন এবং প্যাসিফিক ইগ্রেট ১৭ই সেপ্টেম্বর চারবার্গ বন্দর ছেড়ে গেছে। তারা জাপানের কাছে এমওএক্স পারমাণবিক জ্বালানি পরিবহন করছে। জাপানের একটি বিদ্যুৎ কেন্দ্রে এই জ্বালানি ব্যবহার করা হবে। এই শিপমেন্ট নভেম্বর নাগাদ গিয়ে পৌঁছাতে পারে। ওরানো বলেছে, অপারেশন সফলভাবে সম্পন্ন হয়েছে।",
    "ককপিটে কলার ধরে হাতাহাতি, এয়ার ফ্রান্সের ২ পাইলট বরখাস্ত": "(৪ সপ্তাহ আগে) ২৯ আগস্ট ২০২২, সোমবার, ১:৪৫ অপরাহ্ন\n\nসর্বশেষ আপডেট: ১০:৪৫ পূর্বাহ্ন\n\nজেনেভা-প্যারিস ফ্লাইটের ককপিটে লড়াই করার জেরে এয়ার ফ্রান্সের দুই পাইলটকে বরখাস্ত করা হয়েছে। এয়ার ফ্রান্সের এক কর্মকর্তা জানিয়েছেন। এই ঘটনা প্রসঙ্গে এয়ার ফ্রান্সের মুখপাত্র বলেছেন, ‘‘এ ধরনের আচরণ একেবারেই কাম্য নয়। ’তবে পাইলটদের মধ্যে মারামারির ঘটনায় বিমান পরিষেবা বিঘ্নিত হয়নি বলে তাঁর দাবি।দ্রুততার সঙ্গেই তাঁদের ঝগড়া থামানো হয় বলে জানান তিনি। ফলে যাত্রী সুরক্ষায় ব্যাঘাত ঘটেনি। সুইজারল্যান্ডের লা ট্রিবিউন রিপোর্ট করেছে যে পাইলট এবং সহ-পাইলটের মধ্যে টেকঅফের কিছুক্ষণ পরেই বিবাদ বেঁধেছিল এবং দুই পাইলট একে অপরকে রীতিমতো কলার ধরে করেছিল। এক পাইলট অপর জনকে লক্ষ্য করে ব্রিফকেস ছুড়ে মারেন বলেও অভিযোগ। ককপিটে অস্বাভাবিক আওয়াজ শুনে ভিতরে এসে দুই পাইলটের মারপিট থামান বিমানের এক ক্রু সদস্য। ফ্রান্সের এয়ার ইনভেস্টিগেশন এজেন্সি, BEA এই লড়াইয়ের খবর প্রকাশ করে বলেছে যে এয়ার ফ্রান্স পাইলটদের মধ্যে নিরাপত্তার মতো গুরুত্বপূর্ণ বিষয়টি নিয়ে গাফিলতি রয়েছে। এর আগেও ২০২০ সালের ডিসেম্বরে কঙ্গো প্রজাতন্ত্রের ব্রাজাভিল থেকে প্যারিস যাওয়ার সময়ে এয়ার ফ্রান্সের একটি ফ্লাইটে জ্বালানি লিক করেছিলো।\n\nবিজ্ঞাপন\n\nযত তাড়াতাড়ি সম্ভব বিমানটিকে অবতরণ করে সেযাত্রায় বিপদ এড়ানো গিয়েছিলো। কিন্তু তদন্ত রিপোর্টে বলা হয়েছিল একটু দেরি হলে ইঞ্জিনে আগুন লেগে যেতে পারতো। ২০১৭এবং ২০২২ সালের মধ্যে তিনটি অনুরূপ মামলার উল্লেখ করে পাইলট নিরাপত্তা প্রোটোকলের ওপর আরো বেশি করে জোর দেয়া হয়েছে ।এয়ার ফ্রান্স বলেছে যে তারা প্রতিক্রিয়া হিসাবে একটি নিরাপত্তা নিরীক্ষা চালাচ্ছে। তারা BEA এর সুপারিশগুলি অনুসরণ করার প্রতিশ্রুতি দিয়েছে, যার মধ্যে রয়েছে পাইলটদের তাদের ফ্লাইটগুলি অধ্যয়ন করার অনুমতি দেওয়া এবং প্রশিক্ষণ ম্যানুয়ালগুলিকে কঠোর করা। এদিকে এয়ারলাইনটি উল্লেখ করেছে যে এটি প্রতিদিন হাজার হাজার ফ্লাইট পরিচালনা করছে এবং এর মধ্যে মাত্র চারটি নিরাপত্তার বিঘ্নিত হওয়ার ঘটনা ঘটেছে। এয়ার ফ্রান্সের পাইলট ইউনিয়নগুলি জোর দিয়ে বলেছে যে নিরাপত্তা সব পাইলটদের জন্য সর্বাপেক্ষা গুরুত্বপূর্ণ।\n\nসূত্র : গার্ডিয়ান\n\n",
    "France footballer Paul Pogba may not play FIFA World Cup as Juventus confirm knee surgery dgtl - Anandabazar": "ফুটবল বিশ্বকাপ শুরু হতে এখনও আড়াই মাস বাকি। তার আগেই বড় ধাক্কা খেল ফ্রান্স। গত বারের বিশ্বচ্যাম্পিয়নরা এ বার নাও পেতে পারেন পল পোগবাকে। হাঁটুর অস্ত্রোপচার হবে তাঁর। পোগবার ক্লাব জুভেন্টাস জানিয়েছে জানুয়ারি মাস পর্যন্ত খেলতে পারবেন না তিনি।\n\n২৯ বছরের মিডফিল্ডার চার বছর আগে রাশিয়া বিশ্বকাপে নজর কেড়েছিলেন। কাতারেও ফ্রান্স দলের বড় ভরসা ছিলেন পোগবা। মরসুমের শুরুতে চোট ছিল তাঁর। মনে করা হয়েছিল এই মাসের মধ্যে সুস্থ হয়ে উঠবেন তিনি। সোমবার অনুশীলন করার সময় বোঝা যায় যে তাঁর চোট এখনও সারেনি। হাঁটুতে অস্ত্রোপচার প্রয়োজন। জুলাই মাসে ম্যাঞ্চেস্টার ইউনাইটেড থেকে জুভেন্টাসে ফিরে আসেন পোগবা।\n\nজুভেন্টাসের কোচ মাসিমিলিয়ানো অ্যালেগ্রি বলেন, “জানুয়ারি মাসে পাওয়া যাবে পোগবাকে। অনুশীলন করার সময় পোগবা ব্যথা অনুভব করে। তখনই সিদ্ধান্ত নেওয়া হয় অস্ত্রোপচারের। বিশ্বকাপ আমার চিন্তার কারণ নয়, জুভেন্টাসের জন্য চিন্তা এটাই যে জানুয়ারি মাসের আগে পোগবাকে পাওয়া যাবে না।”\n\nজুলাই মাসে ম্যাঞ্চেস্টার ইউনাইটেড থেকে জুভেন্টাসে ফিরে আসেন পোগবা। —ফাইল চিত্র\n\nফ্রান্সের তরফে এখনও পর্যন্ত পোগবাকে পাওয়া বা না পাওয়া নিয়ে কোনও মন্তব্য করা হয়নি। অস্ত্রোপচার হলে পোগবার পক্ষে ম্যাচ খেলা কঠিন বলেই মনে করা হচ্ছে। অক্টোবরের শেষে দল ঘোষণা করতে পারে ফ্রান্স। ১৩ নভেম্বর পর্যন্ত সময় রয়েছে দল ঘোষণা করার। ২০ নভেম্বর থেকে শুরু হবে কাতার বিশ্বকাপ। ফ্রান্সের প্রথম ম্যাচ অস্ট্রেলিয়ার বিরুদ্ধে। ২২ নভেম্বর হবে সেই ম্যাচ।",
    "রাষ্ট্রদূতের সঙ্গে বৈঠকের পর কর্মসূচি প্রত্যাহার": "(৪ সপ্তাহ আগে) ২৯ আগস্ট ২০২২, সোমবার, ৫:৩১ অপরাহ্ন\n\nপাসপোর্ট সংক্রান্ত জটিলতা নিরসনে রাষ্ট্রদূতের সঙ্গে আনুষ্ঠানিক বৈঠক করেছে ভুক্তভোগী প্রবাসীরা। গত শুক্রবার বিকেলে দূতাবাসে এ বৈঠক অনুষ্ঠিত হয়। বৈঠকের পর ফ্রান্সের ভুক্তভোগী প্রবাসী বাংলাদেশিরা তাদের শান্তিপূর্ণ মানববন্ধন কর্মসূচি থেকে সরে আসে। দীর্ঘদিন থেকে ফ্রান্সে বসবাসরত হাজারো অনিয়মিত প্রবাসী পাসপোর্টের জন্য বৈধ হতে পারছেন না বলে অভিযোগ করে আসছেন। ফ্রান্স সহ ইউরোপের বিভিন্ন দেশে বয়স সংশোধনকে কেন্দ্র করে ঘনীভূত হতে থাকা প্রবাসীদের সমস্যার প্রেক্ষিতে ফ্রান্স বাংলাদেশ দূতাবাস গত শুক্রবার এ বৈঠকের আয়োজন করে।\n\nভুক্তভোগী প্রবাসীরা প্রবাস জীবনে তাদের দুঃখ-কষ্টের কথা এবং নানা জটিলতায় পাসপোর্ট অধিদপ্তরে আটকে থাকা হাজারও প্রবাসীর আবেদনের কথা উল্লেখ করেন বৈঠকে। তারা জানান, কেউ নতুন পাসপোর্টের আবেদন করেছেন। কেউ সংশোধন চেয়েছেন। বৈধ কিংবা অবৈধ উপায়ে ইউরোপে পাড়ি জমিয়েছিলেন তারা। নানা চ্যালেঞ্জ মোকাবিলার পর ওইসব দেশে বৈধভাবে অবস্থানের সুযোগ পেলেও পাসপোর্ট না থাকায় দেশে আসতে পারছেন না এই প্রবাসীরা। জটিলতা নিরসনের কোনো দৃশ্যমান উদ্যোগও নেই।\n\nবিজ্ঞাপন\n\nভুক্তভোগীরা বলছেন, পরিবারের সচ্ছলতা ফিরিয়ে আনতে মৃত্যুর হাতছানি উপেক্ষা করে ফ্রান্সে এসে পাড়ি জমিয়েছেন। এ দেশে তারা বৈধভাবে বসবাসের সুযোগ পেলেও বাংলাদেশি হিসেবে পরিচয় দিতে পারছেন না।\n\nফ্রান্সে এ রকম ৩/৪ হাজার প্রবাসী বাংলাদেশি রয়েছেন পাসপোর্ট জটিলতায়। পাসপোর্ট না পেয়ে চরম দুর্ভোগ এবং হতাশায় নিমজ্জিত রেমিট্যান্স যোদ্ধারা। দেশে অনেকের পরিবার ঋণগ্রস্ত। অনেকের বাবা-মা গুরুতর অসুস্থ। কারো কারো মা-বাবার মৃত্যু ঘটেছে দেখারও সুযোগ পায়নি। পাসপোর্ট না থাকায় বৈধ পথে তারা রেমিট্যান্স পাঠাতে পারছেন না। অনেকে কাজ-কর্ম হারিয়ে দিন দিন বেকার হয়ে পড়ছেন। এর প্রভাব পড়ছে দেশে থাকা পরিবারের ওপর। অভাবের কারণে অনেকের ছেলেমেয়ে ও ছোট ভাইবোনের লেখাপড়া বন্ধ হয়ে গেছে । রাষ্ট্রদূত প্রবাসীদের দুঃখ কষ্টের অভিযোগগুলো মনোযোগ সহকারে শোনেন এবং তাদের সান্ত্বনা দেয়ার চেষ্টা করেন এবং পাশাপাশি তিনি এটাও ব্যাখ্যা করেন যে দূতাবাস বা তার পক্ষে ভুক্তভোগী প্রবাসীদের পাসপোর্ট দেয়ার সক্ষমতা নেই। পাসপোর্টের আবেদন দূতাবাস গ্রহণ করে এবং সেগুলো ঢাকাতে প্রেরণ করার পর পাসপোর্ট অধিদপ্তর এই- পাসপোর্ট দিয়ে থাকে। কিন্তু বর্তমানে ফ্রান্সে যারা পাসপোর্ট জটিলতায় ভুগছেন বা পাসপোর্ট পাওয়ার জন্য দাবি করছেন এই দাবিটি তাৎক্ষণিকভাবে পূরণ করা সরকারের নির্বাহী আদেশ ছাড়া সম্ভব না। তবে পাসপোর্ট প্রাপ্তি সংক্রান্ত জটিলতা সরকারের সংশ্লিষ্ট মহলে তুলে ধরার আশ্বাস দেন ফ্রান্সে নিযুক্ত বাংলাদেশের রাষ্ট্রদূত খন্দকার এম তালহা।\n\nতথ্য সংশোধন জটিলতায় পাসপোর্ট না পাওয়ার বিষয়টি বৈঠকে উপস্থিত প্রবাসীরা রাষ্ট্রদূতের পাশাপাশি ফ্রান্স আওয়ামী লীগের নেতৃবৃন্দের দৃষ্টি আকর্ষণ করেন। ফ্রান্স আওয়ামী লীগের সভাপতি এম এ কাশেম এবং সাধারণ সম্পাদক দেলোয়ার হোসেন কয়েছ প্রবাসীদের সান্ত্বনা দেন এবং আগামী ১৫ই সেপ্টেম্বর প্রধানমন্ত্রী লন্ডনে আসছেন এবং তারা এ বিষয়ে প্রধানমন্ত্রীকে জানাবেন এবং সমাধানের জন্য তাদের রাজনৈতিক অবস্থান থেকে সর্বাত্মক চেষ্টা করবেন । বৈঠকে উপস্থিত একজন পাসপোর্ট ভুক্তভোগী তার দুঃখ কষ্টের কথা বলতে গিয়ে বলেন, তিনি আত্মহত্যা করতে চেয়েছিলেন। এসব কথা বলতে গিয়ে ঐ ভুক্তভোগীর কান্না থামছিল না তাই তাকে সান্তনা দিতে পাশে গিয়ে দাঁড়িয়ে ছিলেন তাৎক্ষণিকভাবে দূতাবাসের হেড অফ চ্যান্সারি ওয়ালিদ বিন কাসেম। এসময় উপস্থিত সবার চোখের পানি ঝরে পড়ছিল এবং ভুক্তভোগীকে আশ্বস্ত করেন সর্বাত্মক সহযোগিতা করা হবে।\n\nদূতাবাসের হেড অফ চ্যান্সারি ওয়ালিদ বিন কাসেমে এর পরিচালনায় অনুষ্ঠিত এ মতবিনিময় সভায় এসময় রাষ্ট্রদূত তালহা উপস্থিত প্রত্যেক ভুক্তভোগীর কথা মনোযোগ সহকারে শোনেন এবং পাসপোর্ট প্রদান প্রক্রিয়ায় দূতাবাসের আইনি সীমাবদ্ধতা পূনর্ব্যক্ত করেন। রাষ্ট্রদূত আরও বলেন, প্রবাসীদের পাসপোর্ট সমস্যার কথা দূতাবাস নিয়মিতভাবে সরকারের বিভিন্ন পর্যায়ে অবহিত করে। রাষ্ট্রদূত তাদের ভোগান্তির কথা সরকারের যথাযথ কর্তৃপক্ষের নিকট পুনরায় তুলে ধরবেন মর্মে আশ্বাস দেন। এসময় দূতাবাসের সকল কর্মকর্তার পাশাপাশি ফ্রান্সের বিভিন্ন রাজনৈতিক ও সামাজিক সংগঠনের নেতা-কর্মীবৃন্দ ও সাংবাদিক নেতৃবৃন্দ উপস্থিত ছিলেন।\n\nএদিকে ২৯ আগস্ট ভুক্তভোগীরা বিক্ষোভ মানববন্ধন কর্মসূচির ডাক দিলে সেই প্রসঙ্গে রাষ্ট্রদূত বলেন, প্রতিবাদ তারা করতে পারে তিনি বাধা দেবেন না। প্রবাসীরা রাষ্ট্রদূতকে বারবার অনুরোধ করেন তাদের এই পাসপোর্ট জটিলতার নিরসন দ্রুত সময়ের মধ্যে করার জন্য এবং প্রধানমন্ত্রীর হস্তক্ষেপ কামনা করার জন্য। কারণ ইতালিতে এই-পাসপোর্টের বিক্ষোভে দূতাবাসে ভাঙচুরের ঘটনা ঘটেছে ফ্রান্সে এমন ঘটনা এড়ানোর জন্যই তারা চেষ্টা করছেন এবং কর্মসূচি থেকে সরে এসেছেন বলে সিদ্ধান্ত নিয়েছেন।",
    "France put pressure on India over Russia-Ukraine War - Anandabazar": "ইউক্রেনে যুদ্ধ চালিয়ে যাওয়ার তীব্র নিন্দা করে রাশিয়াকে একঘরে করার জন্য ভারতের উপর চাপ তৈরি করল ফ্রান্স। বুধবার ভারত এবং ফ্রান্সের বিদেশমন্ত্রীর বৈঠকের পর এমনটাই জানা গিয়েছে।\n\nআজ যৌথ সাংবাদিক সম্মেলন করেছেন ভারতের বিদেশমন্ত্রী এস জয়শঙ্কর এবং ফ্রান্সের বিদেশমন্ত্রী ক্যাথরিন কোলোনা। কোলোনা সেখানে বলেন, “রাশিয়ার ইউক্রেন হামলা শুধু ইউক্রেনবাসীর কাছে নয়, গোটা বিশ্বের কাছেই গভীর উদ্বেগের বিষয়। রাষ্ট্রপুঞ্জের নিরাপত্তা পরিষদের স্থায়ী সদস্যের কাছ থেকেই এই আক্রমণ এল। তারা আন্তর্জাতিক সহাবস্থান ও শান্তির নীতিকে দুর্বল করছে। বিশ্ববাসীর কাছে বিষয়টি অত্যন্ত গুরুত্বপূর্ণ। ভারত এবং রাশিয়ার সম্পর্কের ইতিহাস আমরা জানি। কিন্তু কার্যকারণ ব্যাখ্যা করে আমরা দেখতেই পারি, কী ভাবে এই যুদ্ধ বন্ধ করা যায়।” জয়শঙ্কর ভারতর অবস্থান তুলে ধরে এই প্রসঙ্গে বলেন, “আমরা ইউক্রেন পরিস্থিতি নিয়ে বিশদে আলোচনা করেছি। হিংসা বন্ধ করে অবিলম্বে আলোচনা এবং কূটনীতির রাস্তায় ফিরে আসার কথা ধারাবাহিক ভাবে বলে আসছি।”\n\nরাশিয়ার পাশাপাশি অবশ্য ভারত-প্রশান্ত মহাসাগরীয় অঞ্চলে গা-জোয়ারি নীতির জন্য চিনকেও তীব্র ভাষায় আক্রমণ করেছেন কোলোনা। বলেছেন, “আমরাও ভারত-প্রশান্ত মহাসাগরীয় অঞ্চলের অংশ এবং চিন আমাদের সবার উদ্বেগ বাড়াচ্ছে। তারা ভারসাম্য নষ্ট করার চেষ্টা করছে।”\n\nভারত এবং ফ্রান্সের তরফে পারস্পরিক কৌশলগত সহযোগিতার পরিধি বাড়িয়ে আন্তর্জাতিক ক্ষেত্রে দ্বিপাক্ষিক সম্পর্ককে আরও অর্থবহ করে তোলার চেষ্টা হবে বলে আজ জানানো হয়েছে। বিশ্বে তৈরি হওয়া খাদ্যসঙ্কটের মোকাবিলাতেও ভারত এবং ফ্রান্স সদর্থক ভূমিকা নেবে। প্রধানমন্ত্রী নরেন্দ্র মোদীর সঙ্গেও দেখা করেছন কোলোনা। মোদী কোলোনার সঙ্গে একটি ছবি টুইট করে দ্বিপাক্ষিক সম্পর্ক আরও মজবুত করার বার্তা দিয়েছেন। কোলোনার মাধ্যমে শুভেচ্ছা জানিয়েছেন ‘বন্ধু’, ফ্রান্সের প্রেসিডেন্ট ইমানুয়েল মাকরঁকেও।",
    "এমবাপ্পের ক্ষতি করতে ডাকিনীবিদ্যার দ্বারস্থ হইনি": "স্প্যানিশ সংবাদমাধ্যম ‘মার্কা’ জানিয়েছে, পল পগবা আত্মপক্ষ সমর্থন করে বলেছেন, ডাকিনীবিদ্যার চর্চা করে এমন একজনের কাছে তিনি গিয়েছিলেন, কিন্তু সেটি ছিল একটি মানবতাবাদী সংগঠনকে সাহায্য করার জন্য। ফ্রান্স জাতীয় দলের সতীর্থ এমবাপ্পেকে জাদু করে চোটে ফেলার কোনো উদ্দেশ্য তাঁর ছিল না।\n\nফ্রান্সের হয়ে বিশ্বকাপজয়ী এই মিডফিল্ডারের অভিযোগ, অপরাধী চক্রের চাপে পড়ে তাঁর ভাই এমন সব মিথ্যা অভিযোগ তুলছেন। ফরাসি সংবাদমাধ্যম ‘ফ্রান্সটিভিইনফো’ জানিয়েছে, সাম্প্রতিক সময়ে দুবার ফোন নম্বর পাল্টেও চাঁদাবাজ চক্রের হাত থেকে রেহাই পাননি জুভেন্টাস মিডফিল্ডার।",
    "Ukraine war: ইউক্রেনের একাংশে গণভোটের সিদ্ধান্ত রাশিয়ার, নিন্দা আমেরিকা, জার্মানি, ফ্রান্স এবং নেটোর": "Ukraine war: ইউক্রেনের একাংশে গণভোটের সিদ্ধান্ত রাশিয়ার, নিন্দা আমেরিকা, জার্মানি, ফ্রান্স এবং নেটোর\n\nইউক্রেনের সঙ্গে রাশিয়ার বিরোধ চলতি সপ্তাহে আরও জটিল ও তীব্র হতে চলেছে। রাশিয়া পরিকল্পনা করেছে আগামী শুক্রবার থেকে ইউক্রেনের যে এলাকাগুলিতে রাশিয়াপন্থী বিচ্ছিন্নতাবাদীরা সক্রিয়, সেখানে গণভোট আয়োজিত হবে। এই এলাকাগুলির মধ্যে রয়েছে পূর্ব ডোনেৎস্ক, লুহানস্ক, খেরসন ও জাপোরিঝঝিয়া। এই এলাকাগুলিকে রাশিয়ার সঙ্গে সংযুক্ত করতে গণভোটের পরিকল্পনা চূড়ান্ত করেছে রাশিয়া।\n\nরাশিয়া বনাম ইউক্রেনের যুদ্ধ আসন্ন শীতে যে আরও ভয়াবহ আকার ধারণ করবে ইতিমধ্যেই এসম্পর্কে পূর্বাভাস দিয়েছে ওয়াকিবহাল মহল। যদিও রাশিয়ার সেনাবাহিনীকে দখল করা কিছু এলাকা থেকে ইতিমধ্যে হঠিয়ে দিয়েছে ইউক্রেনীয় সেনা। রাশিয়ার দখলে থাকা এলাকাগুলির একাংশ ফের নিজেদের দখলে এনেছে ইউক্রেন। এদিকে, মস্কো এখনও ইউক্রেনের পূর্ব ডোনেৎস্ক, লুহানস্ক, খেরসন ও জাপোরিঝঝিয়া নিজেদের এলাকা হিসেবে দাবি করে আসছে।\n\nএরপর ক্রেমলিন গণভোট করানোর সিদ্ধান্ত নেওয়ার পরে পরিস্থিতি আরও জটিল হয়েছে। আন্তর্জাতিক মহলে নতুন করে নিন্দিত রাশিয়া। সূত্রের খবর, গণভোটের যে পরিকল্পনা নিয়েছে রাশিয়া, তার তীব্র বিরোধিতা করেছে ওয়াশিংটন, বার্লিন এবং প্যারিস। এ ব্যাপারে তাদের মত অভিন্ন। গণভোটের ফলাফল আন্তর্জাতিক কূটনৈতিক স্তরে গ্রাহ্য হবে না বলে সাফ জানিয়ে দেওয়া হয়েছে।\n\nগণভোট প্রসঙ্গে অভিমত জানিয়েছে নেটোও। তাদের আশঙ্কা, গণভোটের ফলে রাশিয়া-ইউক্রেনের যুদ্ধ ভবিষ্যতে আরও ভয়াবহ আকার নেবে। যে পশ্চিমী দেশগুলি রাশিয়ার গণভোটের পরিকল্পনার নিন্দা করেছে, ইউক্রেনের প্রেসিডেন্ট জেলেনস্কি তাদের স্বাগত জানিয়েছেন। জেলেনস্কির অভিযোগ, রাশিয়া যে গণভোটের পরিকল্পনা গ্রহণ করেছে তা আদতে ছদ্ম গণভোট।\n\nবুধবার ভিডিও সংযোগের মাধ্যমে রাষ্ট্রপুঞ্জের সাধারণসভায় বক্তব্য পেশ করার কথা জেলেনস্কির। এদিন তিনি ফের গণভোটের বিরোধিতা করবেন বলেই মনে করছে ওয়াকিবহাল মহল। কেননা জেলেনস্কি জানিয়েছেন, এদিন রাষ্ট্রপুঞ্জের সামনে রুশ সেনার নৃশংসতা সম্পর্কে বিশদে জানাবেন।",
    "ব্যালন ডি’অরে যোগ হলো নতুন পুরস্কার": "ব্যালন ডি’অর আয়োজক কর্তৃপক্ষ জানিয়েছে, মানবহিতৈষী কাজের জন্য এ বছর নতুন একটি পুরস্কার চালু করা হবে। ব্রাজিলের প্রয়াত কিংবদন্তি মিডফিল্ডার সক্রেটিসের নামে এ পুরস্কারের নাম হবে ‘সক্রেটিস অ্যাওয়ার্ড’।\n\nচিকিৎসাবিদ্যায় ডিগ্রি নেওয়া সক্রেটিস ফুটবল খেলার পাশাপাশি রাজনীতিসচেতন ও মানুষের কল্যাণে কাজ করেছেন। তাঁর নামে এ পুরস্কার চালুর কথা গতকাল বুধবার জানায় ব্যালন ডি’অর কর্তৃপক্ষ।",
    "এমবাপের প্রশংসায় পঞ্চমুখ মেসি": "প্যারিস সেন্ট জার্মেইতে (পিএসজি) নাকি একা হয়ে পড়েছেন কিলিয়ান এমবাপে। মেসি-নেইমারের সঙ্গে তার সম্পর্কে নাকি ভাটা পড়েছে অনেকটাই, এমন গুঞ্জন বাতাসে।\n\nসম্প্রতি এমবাপে এক সাক্ষাৎকারে বলেন, ফ্রান্স জাতীয় দলে তাকে বাড়তি স্বাধীনতা দেওয়া হয়। পিএসজির তুলনায় এখানে ভিন্ন কিছু করার কথা বলা হয় তাকে।\n\nএমবাপের এমন কথাতেও অনেকে আন্দাজ করছেন, আসলেই পিএসজিতে সুখী নন এই স্ট্রাইকার। মেসি-নেইমারের সঙ্গে বোধ হয় তার সম্পর্কটা ভালো যাচ্ছে না সত্যিই।\n\nতবে মেসির কথা শুনে কিন্তু তেমন কিছু মনে হচ্ছে না। সামনে কাতার বিশ্বকাপ। ফ্রান্স জাতীয় দলের শিরোপা ধরে রাখার মিশন কতটা সফল হবে, তার অনেকটাই নির্ভর করছে এমবাপের ওপর। তার আগে পিএসজি সতীর্থকে রীতিমত প্রশংসায় ভাসালেন মেসি।\n\n'টিইউডিএন'কে দেওয়া এক সাক্ষাৎকারে মেসি বলেন, ‘কিলিয়ান এক ভিন্নধর্মী খেলোয়াড়। সে পশুর মতো (শক্তিশালী)। ওয়ান অন ওয়ানে সে খুবই শক্তিশালী। সে ফাঁক খুঁজে বের করতে পারে এবং খুবই দ্রুতগতিতে।’\n\nএমবাপে ভবিষ্যতে সেরাদের কাতারেই থাকবেন, মনে করছেন মেসি। সাতবারের ব্যালন ডি'অরজয়ী তারকা বলেন, ‘সে অনেক গোল করবে। সে একজন পরিপূর্ণ খেলোয়াড়, বছরের পর বছর এটা দেখিয়ে যাচ্ছে। আগামী কয়েক বছরে সে সেরাদের মধ্যে থাকবে, কোনো সন্দেহ নেই।’\n\nএমএমআর/জিকেএস",
    "পারমাণবিক চুক্তি নিয়ে ইসরাইলের পক্ষাবলম্বন ব্রিটেন ফ্রান্স জার্মানির": "ইরানের পারমাণবিক চুক্তি পুনর্বহালে ব্রিটেন, ফ্রান্স ও জার্মানি যৌথ বিবৃতি দিয়েছে গত শনিবার। বিবৃতিতে দেশগুলো ইসরাইলের পক্ষ নিয়ে চুক্তি পুনর্বহাল চেষ্টার সমালোচনা করেছে। ইসরাইলের পক্ষাবলম্বন করায় ইরানের পররাষ্ট্র মন্ত্রণালয় ওই বিবৃতির কঠোর সমালোচনা করেছে।\n\nইরানের পররাষ্ট্র মন্ত্রণালয়ের মুখপাত্র নাসের কানানি বলেছেন, ইউরোপীয় তিন দেশ ইসরাইলের মতো একই লাইনে কথা বলছে। তিনি দেশগুলোকে সতর্ক করে দিয়ে বলেন, ২০১৫ সালের পারমাণবিক চুক্তি পুনরুজ্জীবিত করার জন্য আলোচনা ব্যর্থ হলে দেশগুলো দায়ী থাকবে। ইসরাইলকে ইরানের চিরশত্রু এবং কট্টর প্রতিপক্ষ আখ্যা দিয়ে কানানি বলেন, এটা দুঃখজনক যে, তিনটি ইউরোপীয় দেশ ইসরাইলকে অনুসরণ করে বিবৃতি দিয়েছে। ইসরাইলের মতো তারাও চাচ্ছে আলোচনাকে বানচাল করতে। ‘হুমকি ও নিষেধাজ্ঞা’ দিয়ে ইরানি জনগণের অধিকারকে কেড়ে নেয়া যাবে না।\n\nগত সপ্তাহে ইরান ২০১৫ সালের পরমাণু চুক্তিটি পুনরুজ্জীবিত করার লক্ষ্যে ইউরোপীয় ইউনিয়নের খসড়া প্রস্তাবের ওপর মার্কিন মন্তব্যের সবশেষ প্রতিক্রিয়া জানিয়েছে। প্রতিক্রিয়ায় খসড়াটিকে গঠনমূলক বলে বর্ণনা করেছে ইরান। তার আগে ইসরাইলকে হুঁশিয়ার করে দিয়েছিলেন ইরানের প্রেসিডেন্ট ইব্রাহিম রাইসি। ক্ষমতাগ্রহণের প্রথম বছর উপলক্ষে সংবাদ সম্মেলনে ওই হুঁশিয়ারি দেন তিনি। ২০১৫ সালে যুক্তরাষ্ট্রসহ ছয় বিশ্বশক্তির সাথে ইরানের পরমাণু চুক্তি ‘জেসিপিওএ’ স্বাক্ষরিত হয়। চুক্তির ফলে ইরান পারমাণবিক কর্মসূচির পরিধি কমাতে বাধ্য হয়, বিনিময়ে ইরানের ওপর থেকে অর্থনৈতিক নিষেধাজ্ঞা তুলে নেয়া হয়। কিন্তু ২০১৮ সালে সাবেক মার্কিন প্রেসিডেন্ট ডোনাল্ড ট্রাম্প চুক্তি থেকে যুক্তরাষ্ট্রকে প্রত্যাহার করে নেয়। এর পর থেকে ইরান চুক্তির শর্ত ভেঙে পারমাণবিক প্ল্যান্টে ইউরোনিয়াম সমৃদ্ধকরণ শুরু করে। বিশেষজ্ঞরা মনে করেন, ইরান বর্তমানে পারমাণবিক অস্ত্র তৈরিতে সক্ষম দেশে পরিণত হয়েছে। তবে ইরানের দাবি, তাদের পারমাণবিক কর্মসূচি শান্তিপূর্ণ উদ্দেশ্যে পরিচালিত হচ্ছে।",
    "জ্যামাইকার বিপক্ষে ৫ পরিবর্তনের কথা ভাবছেন আর্জেন্টিনা কোচ": "প্রীতি ম্যাচ হলেও বিশ্বকাপের আগে নিজেদের শেষ আন্তর্জাতিক ম্যাচ। যাচাই বাছাই করে নেওয়ার শেষ সুযোগ আর্জেন্টাইন কোচ লিওনেল স্কালোনির সামনে। সবশেষ হন্ডুরাসের বিপক্ষে খেলা ম্যাচ থেকে এ ম্যাচে পাঁচ পরিবর্তনের কথা ভাবছেন এ কোচ। এমন সংবাদই প্রকাশ করেছেন ক্রীড়াভিত্তিক আর্জেন্টাইন সংবাদমাধ্যম টিওয়াইসি স্পোর্টস।\n\nবুধবার বাংলাদেশ সময় ভোর ৬টায় জ্যামাইকার বিপক্ষে মাঠে নামছে আর্জেন্টিনা। এ ম্যাচকে সামনে রেখে মঙ্গলবার নিউজার্সির রেড বুল অ্যাকাডেমি ট্রেইনিং ফিল্ডে স্থানীয় সময় রাত ৯টায় অনুশীলন করবে দলটি।\n\nতবে এর আগে এদিন দলের কিছু খেলোয়াড়দের নিয়ে আলোচনা করেছেন কোচ স্কালোনি। সেখানেই পরবর্তী ম্যাচের জন্য নিজের পরিকল্পনার কথা জানান তিনি। টিওয়াইসি স্পোর্টসের সূত্র অনুযায়ী, বিশ্বকাপের আগে নিয়মিত খেলোয়াড়দের আরও একবার ঝালাই করে দেখতে চান আর্জেন্টাইন কোচ। হন্ডুরাসের বিপক্ষে বেশ কিছু খেলোয়াড়কে পাননি তিনি।\n\nএ ম্যাচে গোলবারে ফিরতে পারেন এমিলিয়ানো মার্তিনেজ। শেষ ম্যাচে খেলেছিলেন জেরোনিমো রুল্লি। লেফটব্যাক পজিশনে মার্কোস আকুনার ফেরার সম্ভাবনা প্রবল। সেক্ষেত্রে জায়গা ছাড়তে হবে নিকোলাস তাগলিয়াফিকোকে। সেন্টার ব্যাক পজিশনে দেখা যেতে পারে ক্রিস্তিয়ান রোমেরো ও নিকোলাস ওতামেন্দি জুটিকে। হন্ডুরাসের বিপক্ষে খেলেছিলেন লেসেন্দ্রো মার্তিনেজ ও হেরমান পেজ্জেলা।\n\nমাঝ মাঠে আগের দিনের মতো লিয়ান্দ্রো পারেদেস, রদ্রিগো দি পল ও জিওভানি লো সেলসোর থাকা অনেকটাই নিশ্চিত। আক্রমণভাগে লিওনেল মেসি ও লাউতারো মার্তিনেজের সঙ্গে আগের ম্যাচে খেলেছেন পাপু গোমেজ। জ্যামাইকার বিপক্ষে তার জায়গায় ফিরতে পারেন আনহেল দি মারিয়া।\n\nসম্ভাব্য একাদশ: এমিলিয়ানো মার্তিনেজ, মার্কাস আকুনা, নিকোলাস ওতামেন্দি, ক্রিস্তিয়ান রোমেরো, নাহুয়েল মলিনা, লিয়ান্দ্রো পারেদেস, জিওভানি লো সোলসো, রদ্রিগো দি পল, লিওনেল মেসি, লাউতারো মার্তিনেজ ও আনহেল দি মারিয়া।",
    "জাতিসংঘে ইউক্রেনে রুশ হামলার কড়া সমালোচনা জার্মানি এবং ফ্রান্সের": "জাতিসংঘের সাধারণ পরিষদের অধিবেশনে ইউক্রেনে রুশ হামলার কড়া সমালোচনা জানিয়েছে জার্মানি এবং ফ্রান্স।\n\nকাতারভিত্তিক সংবাদমাধ্যম আল-জাজিরার এক প্রতিবেদনে এ তথ্য উল্লেখ করা হয়।\n\nগতকাল মঙ্গলবার নিউ ইয়র্কে জাতিসংঘে জার্মানির চ্যান্সেলর ওলাফ শলৎস বলেন, ‘‘ইউক্রেনে সামরিক আগ্রাসন পরিচালনায় রাশিয়ার হামলার কোনো ভিত্তি নেই। এটি সাম্রাজ্যবাদ।‘’\n\nতার মতে, পুতিনের এ সিদ্ধান্ত শুধুমাত্র ইউরোপেই বিপর্যয় নিয়ে আসবে না। বরং বিশ্বে রুল-বেজড অর্ডার বজায়ে প্রভাব রাখবে।\n\nফ্রান্সের প্রেসিডেন্ট এমানুয়েল মাখোঁ বলেন, ইউক্রেনে রুশ হামলায় রাশিয়ার নিন্দা জানানোর ক্ষেত্রে কোনো দেশের নিরপেক্ষ থাকা উচিত নয়। যারা বর্তমানে নিশ্চুপ রয়েছে, তারা নতুন একটি সাম্রাজ্যবাদ গড়ে ওঠার উঠার ক্ষেত্রে সহায়তা করছে।\n\nঅন্যদিকে কাতার, সেনেগাল এবং তুরস্ক দ্রুত শান্তি আলোচনা শুরুর আহ্বান জানিয়েছে। আর ইউক্রেনে মস্কোর নৃশংসতার বিচারের দাবিতে একটি যুদ্ধাপরাধ ট্রাইবুন্যাল প্রতিষ্ঠার আহ্বান জানিয়েছে লিথুয়ানিয়া।\n\nগত ২৪ ফেব্রুয়ারি ইউক্রেনে সামরিক আগ্রাসন শুরু করে রাশিয়া। চলতি মাসে রাশিয়া-ইউক্রেন যুদ্ধের সাত মাস হয়েছে।\n\nরাশিয়ার সামরিক অভিযানের পর জাতিসংঘের সাধারণ পরিষদে ভোটাভুটি অনুষ্ঠিত হয়েছিল। তখন ১৪০টি দেশ রুশ হামলার নিন্দা জানানোর পাশাপাশি অবিলম্বে ইউক্রেনের ভূখণ্ড থেকে সেনা প্রত্যাহারের আহ্বান জানিয়েছিল। যদিও ৩০ টির বেশি দেশ রাশিয়ার সমালোচনা থেকে বিরত ছিল। এদের মধ্যে ভারত, চীন এবং দক্ষিণ আফ্রিকাও রয়েছে।\n\n(ঢাকাটাইমস/২১সেপ্টেম্বর/আরআর)",
    "বিশ্বকাপ দলগুলোয় কার দাপট থাকবে—রিয়াল নাকি বার্সার": "বিশ্বকাপের দামামা বাজতে আর দুই মাসও বাকি নেই। ২০ নভেম্বর থেকে কাতারে শুরু হবে ফুটবলের এই মহাযজ্ঞ। এর আগে চলমান আন্তর্জাতিক বিরতিতে জাতীয় দলের ম্যাচ দিয়ে স্কোয়াড বাছাইয়ের কাজও চালিয়ে যাচ্ছে দলগুলো। নিজেদের শক্তি-দুর্বলতা বিবেচনায় নিয়েই খেলোয়াড় বাছাইয়ের কাজ করছেন কোচরা।\n\nবিশ্বকাপ কিংবা বড় কোনো টুর্নামেন্টের আগে বিশেষভাবে চোখ থাকে স্পেন দলের ওপর। দুই চিরপ্রতিদ্বন্দ্বী ক্লাব রিয়াল মাদ্রিদ ও বার্সেলোনা থেকে কারা সুযোগ পাচ্ছেন, তা নিয়ে চলতে থাকে নানা হিসাব-নিকাশ।\n\nতবে কেবল স্পেন দলেই নয়, অন্য জাতীয় দলগুলোতেও এই দুই ক্লাবে ব্যাপক আধিপত্য থাকে। বিশ্বকাপ দলগুলো রিয়াল-বার্সা থেকে কারা জায়গা পেতে পারেন, সম্ভাব্য সেই নামগুলো জেনে নেওয়া যাক।"
}