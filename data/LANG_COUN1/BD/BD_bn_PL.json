{
    "ট্রাকে লুকিয়ে পোল্যান্ড যাওয়ার সময় বাংলাদেশিসহ ৭০ অভিবাসী আটক": "তিনটি পণ্যবাহী ট্রাকে লুকিয়ে রোমানিয়া থেকে পোল্যান্ড যাওয়ার সময় বাংলাদেশিসহ ৭০ জন অভিবাসন প্রত্যাশীকে আটক করা হয়েছে। শুক্রবার আরাদ বর্ডার পুলিশ এ তথ্য জানিয়েছে।\n\nপুলিশ জানিয়েছে, আটককৃতদের বাংলাদেশ, ইথিওপিয়া, সিরিয়া, শ্রীলঙ্কা ও তুরস্কের ৭০ জন অভিবাসন প্রত্যাশী তিনটি ট্রাকে করে রোমানিয়া থেকে পোল্যান্ডে যাচ্ছিল। নাডলাক-২ চেকপয়েন্ট থেকে তাদের আটক করা হয়েছে। প্রথম ট্রাকটিতে ৩৭ জন শ্রীলঙ্কার অভিবাসন প্রত্যাশী ছিল। দ্বিতীয় ট্রাকটিতে রেফ্রিজারেটর পরিবহন করা হচ্ছিল। সীমান্তরক্ষীদের পোষা কুকুর সন্দেহজনক বস্তুর উপস্থিতি থাকার সঙ্কেত দিলে গাড়িটিতে তল্লাশি চালানো হয়। পরে সেখান থেকে ২০ জন অভিবাসীকে উদ্ধার করা হয়। এরা সবাই সিরিয়া ও তুরস্কের নাগরিক।\n\nতৃতীয় ট্রাকটিতে ইতালি থেকে আনা অটো যন্ত্রাংশ পরিবহন করা হচ্ছিল সীমান্ত পুলিশ মালামালের মধ্যে লুকিয়ে থাকা বাংলাদেশ ও ইথিওপিয়া ১৫ জন নাগরিককে উদ্ধার করে। এদের বয়স ১৯ থেকে ৪২ বছরের মধ্যে। অবশ্য এদের মধ্যে কত জন বাংলাদেশি রয়েছে তা জানায়নি সীমান্ত পুলিশ।",
    "পোল্যান্ডকে হারিয়ে গ্রুপ শ্রেষ্ঠত্বের পথে নেদারল্যান্ডস": "দুই দলেরই কেবল দুটি করে শট থাকল লক্ষ্যে। পোল্যান্ড সেভাবে পরীক্ষাই নিতে পারল না ডাচ গোলরক্ষকের। তবে নেদারল্যান্ডস ঠিকই খুঁজে নিল ঠিকানা। প্রত্যাশিত জয়ে উয়েফা নেশন্স লিগের শিরোপার মূল লড়াইয়ে ওঠার সম্ভাবনা জোরাল করল তারা।\n\nগ্রুপ পর্বের লড়াইয়ে বৃহস্পতিবার রাতে ২-০ গোলে জিতেছে নেদারল্যান্ডস। কোডি গাকপো দলকে এগিয়ে নেওয়ার পর ব্যবধান দ্বিগুণ করেন স্টিভেন বের্গভিন।\n\n‘এ’ লিগের ৪ নম্বর গ্রুপের ম্যাচে এই জয়ে শীর্ষস্থান সুসংহত করেছে লুইস ফন খালের দল। আগামী রোববার বেলজিয়ামের বিপক্ষে হার এড়ালেই গ্রুপ সেরা হয়ে নেশন্স লিগ ফাইনালসে খেলা নিশ্চিত করবে নেদারল্যান্ডস।",
    "জার্মানির জন্য ক্ষতি এক দশমিক তিন ট্রিলিয়ান: পোল্যান্ড – DW – 02.09.2022": "বৃহস্পতিবার পোল্যান্ডের পার্লামেন্টে রক্ষণশীল ল অ্যান্ড জাস্টিস (পিআইএস) দলের নেতা জারোস্ল সংসদীয় কমিটির একটি রিপোর্ট প্রকাশ করেন। সেখানে বলা হয়েছে, দ্বিতীয় বিশ্বযুদ্ধের সময়, জার্মানি পোল্যান্ড দখল করে নেয়। জার্মানির আগ্রাসন ও দখল করে নেয়ার ফলে পোল্যান্ডের এক দশমিক তিন ট্রিলিয়ান ডলারের আর্থিক ক্ষতি হয়েছে। এক ট্রিলিয়ান মানে এক লাখ কোটি টাকা। পোল্যান্ড এখন সেই ক্ষতিপূরণ চাইবে বলেও তিনি জানিয়েছেন।\n\nএরপর জার্মানি জানিয়ে দেয়, তারা মনে করে ক্ষতিপূরণের বিষয়টি বন্ধ অধ্যায়।\n\nক্ষতিপূরণের যে অঙ্কটা দেয়া হয়েছে, তা জার্মানির বর্তমান জিডিপি-র এক তৃতীয়াংশ, আর যুদ্ধের সময় বিশ্বের মোট জিডিপি-র ছয় ভাগের এক ভাগ। এর আগে পোল্যান্ডের হিসাব ছিল, তাদের ক্ষতি হয়েছে ৮৫০ বিলিয়ান ডলার। এবার ক্ষতির পরিমাণ অনেকটাই বেশি বলে জানিয়েছে তারা। জারোস্ল অবশ্য দাবি করেছেন, তারা যে পদ্ধতিতে হিসাব করেছেন, তা সবচেয়ে সাবধানী পন্থায়। না হলে ক্ষতির পরিমাণ আরো বাড়ত। রিপোর্ট প্রকাশের অনুষ্ঠানে প্রধানমন্ত্রীও ছিলেন।\n\n১৯৩৯ সালের ১ সেপ্টেম্বর পোল্যান্ড আক্রমণ করে জার্মানি। সেই সময়টাকেই দ্বিতীয় বিশ্বযুদ্ধের সূচনা বলে ধরে নেয়া হয়। দুই সপ্তাহ পরে সোভিয়েত ইউনিয়নও পূর্ব দিক থেকে পোল্যান্ড আক্রমণ করে। হিটলারের জার্মানি ও স্ট্যালিনের সোভিয়েত ইউনিয়ন পূর্ব ইউরোপ নিয়ে গোপন সমঝোতা করেছিল।\n\nযুদ্ধে পোল্যান্ডের ৩০ লাখ ইহুদি সহ ৬০ লাখ মানুষ মারা যান। ওয়ারশ ধুলোয় মিশে যায়।\n\nজার্মানি এর আগেই জানিয়েছে, ক্ষতিপূরণের বিষয়টির ফয়সালা আগের চুক্তিগুলিতে হয়ে গেছে। কিন্তু পোল্যান্ডের পিআইএস দল মাঝেমধ্যেই ক্ষতিপূরণের বিষয়টি তোলে।\n\nসম্প্রতি বিষয়টি আবার তোলা হচ্ছে। রাশিয়ার ইউক্রেনে আগ্রাসনের পর পোল্যান্ড আবার জার্মানির সমালোচনা শুরু করেছে। তারা বলছে, ইউক্রেনকে অস্ত্র দিতে জার্মানি দেরি করছে। তারা রাশিয়ার উপর গ্যাস নিয়ে নির্ভরতা কমাতে পারেনি।\n\nবৃহস্পতিবার পোল্যান্ডের প্রেসিডেন্ট ডুডা বলেছেন, যুদ্ধ হলো পোল্যান্ডের ইতিহাসে শোচনীয় ঘটনা।\n\nপোল্যান্ডের বিরোধী দলগুলির অভিযোগ, সরকার ঘরোয়া রাজনীতিতে সুবিধা পেতে এই বিষয়টি তুলছে। সাবেক প্রধানমন্ত্রী ডনাল্ড টাস্ক দাবি করেছেন, জার্মান-বিরোধী প্রচার করে পোল্যান্ডের মানুষের সমর্থন পেতে চাইছেন পিআইএস নেতারা।\n\nজিএইচ/এসজি (এএফপি, ডিপিএ, রয়টার্স)",
    "পোল্যান্ড রাশিয়ার আরেক মাথাব্যথা": "ইউক্রেন ও পোল্যান্ড একটি কনফেডারেশন করার সিদ্ধান্ত নিয়েছে। রাশিয়া মনে করে এই কনফেডারেশন তার বিরুদ্ধে একটি সামরিক জোট। উভয় দেশ যেসব কথাবার্তা বলছে তাতে দেখা যায়, দু’টি দেশ কনফেডারেশনকে ‘জনমের বন্ধনে’ পরিণত করতে চায়। পোল্যান্ড ইউক্রেনে এখনো কোনো অভিযান শুরু করেনি, তবে রাশিয়া পোল্যান্ড সীমান্তে সেনা সমাবেশ করেছে।\n\nনেতারা আশা করেছিলেন, পোলিশ ও ইউক্রেনীয়রা ‘একসাথে পারস্পরিক শ্রদ্ধা, ভ্রাতৃত্ববোধ, সহযোগিতা ও সত্যিকারের সংহতির ওপর ভিত্তি করে একটি ভবিষ্যৎ তৈরি করবে।’ জেলেনস্কি বলেছেন, ‘আমাদের জাতিগুলো ভাই ভাই। আমাদের দেশগুলো বোন, আমরা আত্মীয় ও আমাদের মধ্যে কোনো সীমানা বা বাধা থাকা উচিত নয়।’\n\nপোল্যান্ডের সংবিধান দিবসে ৩ মে ডুডা বলেন, ‘আমি আশা করি, ইউক্রেন পোল্যান্ড প্রজাতন্ত্রের একটি ভ্রাতৃত্বপূর্ণ রাষ্ট্র হবে।’ জেলেনস্কি আরো বলেন, ‘তাদের ও আমাদের মধ্যে কোনো সীমানা থাকবে না; এই মাটিতে আমরা একসাথে বাস করব, আমরা সুখ ও শক্তি পুনরুদ্ধার করব।’ ইউক্রেন যে এখন মৃত্যুর গহ্বরে পড়েছে সেটিই জেলেনস্কির এই আর্তনাদে প্রমাণিত হচ্ছে।\n\nসমালোচকরা বলছেন, এটি পোল্যান্ড ও ইউক্রেনকে তুরস্ক এবং আজারবাইজানের মতো ‘এক জাতি-দুই রাষ্ট্র’-এর মতো থাকবে। আরো বলা হচ্ছে, ‘একটি স্বাধীন ইউক্রেন ছাড়া, কোনো স্বাধীন পোল্যান্ড হতে পারে না।’ ডুডা, এই কনফেডারেশনে ইউক্রেনের পোলিশ ‘বড় ভাই’ হিসেবে প্রতিনিধিত্ব করছেন। ডুডা তার জনগণের জন্য পোপ দ্বিতীয় জন পলের কথা উদ্ধৃত করেছেন, যাতে কনফেডারেশনের ধর্মীয় ও ভাগ্যবাদী মাত্রা শক্তিশালী হয়।\n\nরাশিয়া সম্পর্কে অনেক কথা বলার পর, ডুডা প্রতিশ্রুতি দিয়েছিলেন, তিনি ইউক্রেন পূর্ণ অর্থে ইউরোপীয় ইউনিয়নের সদস্য না হওয়া পর্যন্ত ব্যক্তিগতভাবে বিশ্রাম নেবেন না। এরপর তিনি একটি নতুন সুসম্পর্ক ও পারস্পরিক প্রতিবেশী সম্পর্ক-চুক্তির ধারণা ঘোষণা করেন।\n\nডুডা ওয়ারশ ও কিয়েভের মধ্যে একটি উচ্চগতির স্ট্যান্ডার্ড রেলপথের প্রস্তাব দিয়ে, সড়কের মতো অন্যান্য সংযোগ অবকাঠামোর ব্যাপক উন্নতির পরিকল্পনার কথা বলেছেন। এটি স্পষ্ট নয়, এই সব কিছুর জন্য কত হাজার কোটি ডলার ব্যয় হতে পারে, তবে তিনি বিশ্বাস করেন, পোলিশ-ইউক্রেনীয় সীমান্তকে একত্রিত করা দরকার, বিভক্ত করা নয়।\n\nপোলিশ নেতার চূড়ান্ত প্রস্তাবটি হলো ইউক্রেনকে ওয়ারশ-নেতৃত্বাধীন থ্রি-সিজ, তিন সাগর ইনিশিয়েটিভে যোগদান করতে হবে যা মূলত মধ্য ও পূর্ব ইউরোপজুড়ে (সিইই) তার দেশের পরিকল্পিত ‘প্রভাবের গোলক’ হিসেবে কাজ করবে। ডুডা যা কিছু প্রস্তাব করেছিলেন তা মূলত ইউক্রেনকে কনফেডারেশনের মাধ্যমে কার্যত পোলিশ আধিপত্যের অধীনে আনার লক্ষ্যে চালিত। তিনি ও জেলেনস্কি কেবল অনানুষ্ঠানিকভাবে এই বন্ধন তৈরিতে সম্মত হয়েছিলেন। এর মধ্যে স্পষ্ট সীমাবদ্ধতা রয়েছে, যেমন- পোল্যান্ড ইউক্রেনের পুনর্গঠনের জন্য অর্থ প্রদান করবে না এবং কোনো দেশের নাগরিকরা সম্ভবত অন্যটিতে রাজনৈতিক কাজকর্ম করতে পারবে না। তবে এটি স্পষ্ট যে, তারা একটি কনফেডারেট রাষ্ট্রে একীভূত হওয়ার পথে রয়েছে।\n\nতাদের লোকেরা ‘শিক্ষা, চিকিৎসাসেবা ও সামাজিক গ্যারান্টি’ গ্রহণ করার সময় একে অপরের অঞ্চলে অবাধে যাতায়াত, বসবাস ও কাজ করতে পারবে। শেনজেন জোনের জনগণ এসব সুবিধা ভোগ করে আসছে। যদিও ইইউতে এই দু’টিকে পরিচালনা করার জন্য এখনো কোনো সুপারন্যাশনাল বডি তৈরি হয়নি, তবে এটি আসলেই প্রয়োজন হয় না কারণ পোল্যান্ড স্থানীয় আইনগুলো কী-কেমন তা নিয়ে চিন্তা করে না এবং যতক্ষণ না কিয়েভ ওয়ারশের কাছে তার প্রতিরক্ষা, অর্থনৈতিক ও বিদেশী নীতিগুলো আত্মসমর্পণ করে ততক্ষণ পর্যন্ত তার আইন প্রয়োগকারী-বিচারিক বিষয়গুলো মাইক্রোম্যানেজিং করতে আগ্রহী নয়।\n\nবিশাল কৌশলগত প্রেক্ষাপট এমন যে পোল্যান্ড ও ইউক্রেনের অনানুষ্ঠানিক একত্রীকরণের মাধ্যমে যে ডি ফ্যাক্টো কনফেডারেশনের সৃষ্টি হয়েছিল এটি শান্তিরক্ষী সামরিক বাহিনী প্রেরণের রূপলাভ করেছে। পশ্চিম ইউক্রেনে একটি রেড লাইন অঙ্কিত হয়েছে, যাতে সেই দিকে রাশিয়ার সামরিক অগ্রাভিযান বন্ধ করা যায়। তবে বিষয়টি অত সহজ নয়।\n\nপোল্যান্ড ইউক্রেনীয় সশস্ত্র বাহিনীর জন্য দ্বিতীয় সবচেয়ে গুরুত্বপূর্ণ অস্ত্র সরবরাহকারী হয়ে উঠেছে। পোলিশ প্রধানমন্ত্রীর মতে, ওয়ারশ কর্তৃক কিয়েভকে সরবরাহ করা অস্ত্রের মূল্য ১.৮ বিলিয়ন ডলার ছাড়িয়ে গেছে। প্রতিবেদনে বলা হয়েছে, এর মধ্যে গত আট বছরে সরবরাহ করা অন্যান্য অস্ত্র অন্তর্ভুক্ত নয়।\n\nট্যাংকগুলো ইউক্রেনের প্রচেষ্টায় একটি প্রধান ভূমিকা পালন করেছে যাতে রাশিয়ার অগ্রাভিযান, দখলদারিত্ব ও কিয়েভের মতো গুরুত্বপূর্ণ শহরগুলো দখল করার প্রচেষ্টা বন্ধ হয়ে যায়। টি-৭২ যুদ্ধ ট্যাংক ছাড়াও, পিওরুন ম্যানপ্যাড হলো ইউক্রেনকে দেয়া পোল্যান্ডের সবচেয়ে পরিচিত ও বহুল ব্যবহৃত অস্ত্র। মানপ্যাডগুলো এসইউ-২৫ ও সু-৩৪ বা কেএ-৫২ এবং এমআই-২৪ হেলিকপ্টারের মতো বেশ কয়েকটি রাশিয়ান বিমান ভূপাতিত করতে সফল হয়েছে বলে জানা যায়।\n\nইউক্রেনের প্রতি পোলিশ সরকারের সমর্থন মস্কোতে একটি বড় বিপর্যয় সৃষ্টি করেছে, পুতিনের শীর্ষ সহযোগীরা পোল্যান্ডের বিরুদ্ধে যুদ্ধের আহ্বান জানিয়েছেন। পুতিনের রাজনৈতিক দলের এক শীর্ষ সদস্য, ক্রেমলিনের সহযোগী ওলেগ মোরোজোভ বলেছেন, পোল্যান্ডকে ‘ইউক্রেনের পর সিংহাসনচ্যুতির জন্য প্রথম সারিতে রাখতে হবে। মোরোজভের এই মন্তব্য রাশিয়ার প্রেসিডেন্ট ভ্লাদিমির পুতিনের ইউক্রেনকে ‘বিতাড়িত’ করার লক্ষ্যে কাজ করার প্রতিধ্বনি বলে মনে হচ্ছে। ইউক্রেন যুদ্ধের মধ্যে রাশিয়া ও ইউরোপের মধ্যে এইসব মন্তব্য আরো উত্তেজনা সৃষ্টি করেছে। পোল্যান্ড ন্যাটোর ৩০টি সদস্য দেশের মধ্যে একটি, যার অর্থ হচ্ছে পোলান্ডকে লক্ষ্যবস্তুতে পরিণত করার রাশিয়ার সম্ভাব্য প্রচেষ্টা ন্যাটোর সম্মিলিত প্রতিক্রিয়ার সূচনা করবে। পুতিন ভবিষ্যতে পোল্যান্ডে হামলা চালাতে পারেন কি না সে বিষয়ে তেমন কোনো ইঙ্গিত পাওয়া যায়নি। তবে পোল্যান্ডের উপ-পররাষ্ট্রমন্ত্রী পাভেল জেবলনস্কি বলেছেন, পুতিন যে পোল্যান্ডে হামলা চালাতে চান, এটি একপ্রকার নিশ্চিত।\n\n২০১৮ সালের সেপ্টেম্বরে ডুডা ওয়াশিংটন সফরের সময় পোল্যান্ডে স্থায়ী সামরিক ঘাঁটি স্থাপনের জন্য ট্রাম্পকে অনুরোধ জানিয়েছিলেন। তখন থেকেই পোল্যান্ডে তিন হাজার মার্কিন সেনা মোতায়েন রয়েছে। সে সংখ্যা ইদানীং বেড়েছে। রাশিয়ার গোয়েন্দা তথ্য মতে, সেখানে পাঁচ হাজারের বেশি মার্কিন সেনা রয়েছে।\n\nপূর্ব ইউরোপে যুক্তরাষ্ট্রের স্থায়ী সামরিক উপস্থিতি ন্যাটো ও রাশিয়ার মধ্যে আরো উত্তেজনায় ইন্ধন জোগাবে। পোল্যান্ড ২০১৯ সালে হাঙ্গেরি ও চেক প্রজাতন্ত্রের সাথে ন্যাটোতে যোগ দেয়। তখন রাশিয়ান সীমান্তের তিনটি বাল্টিক রাষ্ট্রও পশ্চিমা সামরিক জোটে যোগ দেয়। ট্রাম্প পোলিশ নাগরিকদের ভিসা মওকুফের কর্মসূচিতেও সম্মতি দিয়েছিলেন।\n\nতবে, পোল্যান্ড-ইউক্রেন সা¤প্রতিক কনফেডারেশন স্বল্পস্থায়ী হবে বলে মনে করা হচ্ছে। ওয়ারশ হঠাৎ বুঝতে পেরেছে যে, অনির্দিষ্টকালের জন্য কিয়েভ ও তার শরণার্থীদের অর্থায়ন করা এক দুরূহ বিষয়। মে মাসের শেষের দিকে মিডিয়ায় বক্তব্যের সময় ডুডা ও জেলেনস্কি সব কিছু রঙিন চিত্রের মতো নিখুঁত মনে করেছিলেন। কনফেডারেশন কাগজ-কলমে ভালো বলে মনে হলেও পোল্যান্ড দ্রুত বুঝতে পারে যে, তাদের বাজেট এমন উচ্চাভিলাষী ভূ-রাজনৈতিক প্রকল্প বহন করতে পারবে না।\n\nপোল্যান্ড দাবি করেছিল, ইউক্রেনের পুনর্গঠনের জন্য জাতিসঙ্ঘের দফতরটি তাদের দেশে থাকা উচিত। ইউক্রেনের শহরগুলো এখন মনুষ্যবিহীন, ভুতুড়ে। বিধ্বস্ত ঘরবাড়ি, আর যুদ্ধ দিন দিন তীব্র হচ্ছে। ডুডা মনে করেছিলেন, জাতিসঙ্ঘের এমন পদক্ষেপ তার দেশকে আর্থিকভাবে লাভবান করবে।\n\nতারা আশা করেছিল, ব্রাসেলস তার প্রতিশ্রুত শরণার্থী সহায়তা বাবদ ১৫০ মিলিয়ন ইউরো অর্থায়ন করবে, যা এখনো হয়নি। শরণার্থীদের ঢল সামলাতে পোল্যান্ড আরো বিলিয়ন বিলিয়ন সহায়তা দাবি করছে। কিন্তু বাস্তবে তা হচ্ছে না। ইইউ পোল্যান্ডকে কোভিড পুনরুদ্ধার কর্মসূচির অংশ হিসেবে প্রায় ৩৫ বিলিয়ন ইউরো অনুদান ও ঋণ অনুমোদন করেছে, তবে বিচার বিভাগের সংস্কার না হওয়ায় এই সহায়তাটি আটকে আছে।\n\nসম্প্রতি উদ্বেগ দেখা দিয়েছে, পোল্যান্ড সেখানে শান্তিরক্ষী পাঠানোর অজুহাতে পশ্চিম ইউক্রেনে সামরিকভাবে হস্তক্ষেপ করার পরিকল্পনা করছে। গত জুলাই মাসের শেষের দিকে রাশিয়ার বিদেশী গুপ্তচর প্রধান সের্গেই নারিশকিন এটি মিডিয়ায় ছবিসহ প্রকাশ করেন। চলতি আগস্ট মাসে পোল্যান্ড মহড়ার নামে বড় আকারের সামরিক প্রস্তুতি সম্পন্ন করেছে।\n\nপোল্যান্ড কেন ইউক্রেনে সামরিকভাবে হস্তক্ষেপ করার সিদ্ধান্ত নিয়েছে তার কয়েকটি কারণ রয়েছে। প্রথমত, এর ফলে পশ্চিম ইউক্রেনে মার্কিন যুক্তরাষ্ট্রের পারমাণবিক ছাতার এক রেড লাইন তৈরি হবে যা পোলিশ বাহিনীকে রক্ষা করবে। দ্বিতীয়ত, ইউক্রেনীয় সশস্ত্র বাহিনী শিগগিরই ভেঙে পড়তে পারে, এ ক্ষেত্রে পোল্যান্ড সীমান্ত অঞ্চলে আইনশৃঙ্খলা বজায় রাখার অজুহাতে হস্তক্ষেপ করতে পারে এবং তৃতীয়ত, এই পরিস্থিতিতে আরেকটি বিশাল শরণার্থী ঢল বন্ধ করার চেষ্টা করতে হবে। ইউক্রেনীয় শরণার্থীর ভারে পোল্যান্ড এমনিতেই বিপর্যস্ত হয়ে পড়েছে। পোল্যান্ডে ইউক্রেনের সেনাবাহিনী ও প্যারা মিলিটারিকে মার্কিন বাহিনী নিয়মিত প্রশিক্ষণ দিয়ে থাকে।\n\nএই পরিস্থিতি সম্পর্কে পর্যবেক্ষকদের সবচেয়ে বড় উদ্বেগের বিষয় হলো- এটি ইউক্রেনের মাধ্যমে রাশিয়ার বিরুদ্ধে ন্যাটো নেতৃত্বাধীন প্রক্সিযুদ্ধকে পোল্যান্ড রাশিয়া বা ন্যাটো রাশিয়া যুদ্ধে পরিণত করতে পারে। মার্কিন সেনাবাহিনীর কর্নেল ডগলাস ম্যাকগ্রেগর এই সতর্কবাণী উচ্চারণ করেছেন।\n\nসাবেক রুশ প্রেসিডেন্ট ও নিরাপত্তা পরিষদের বর্তমান ডেপুটি চেয়ারম্যান দিমিত্রি মেদভেদেভ পোল্যান্ডের সংবিধান দিবসে পোলিশ প্রেসিডেন্ট আন্দ্রেজ ডুডাকে বলেছেন, ইউক্রেনের সাথে তার দেশের সীমান্ত শিগগিরই আর আগের মতো নাও হতে পারে। এমন কোনো পরিস্থিতি তৈরি হলে যুক্তরাষ্ট্র, পোল্যান্ড, ইউক্রেন বনাম রাশিয়ার যুদ্ধ তৃতীয় বিশ্বযুদ্ধে রূপ নিতে পারে। এ বিষয়টি পুতিন সঠিকভাবে অনুধাবন করতে পেরে গ্যাস, তেল, খাদ্য সম্পূর্ণ বন্ধ করে পূর্বদিকে ফিরছে। চীন ও উত্তর কোরিয়া সেনাবাহিনী দিয়ে রাশিয়াকে সহায়তা দেয়ার ঘোষণা দিয়েছে।\n\nক্রেমলিনের মুখপাত্র দিমিত্রি পেসকভ বলেছেন, বৈরী লাফঝাপ পোল্যান্ডকে রাশিয়ার হুমকির উৎস বানিয়েছে। পোল্যান্ড ইইউকে নিষেধাজ্ঞা আরো কঠোর করার আহ্বান জানিয়েছে এবং পশ্চিমা ন্যাটো জোটকে ইউক্রেনে আরো বেশি অস্ত্র সরবরাহের অনুরোধ করেছে কারণ এটি তার পূর্ব দিকে রাশিয়ান বাহিনীকে প্রতিহত করার ব্যূহ তৈরিতে শক্তি জোগাবে।\n\nলেখক : অবসরপ্রাপ্ত যুগ্মসচিব ও গ্রন্থকার",
    "বিশ্বকাপে ইউক্রেনেরও অধিনায়ক পোল্যান্ডের লেভা!": "কাতার বিশ্বকাপে ইউক্রেন নেই। আবার আছেও।\n\nবাছাইপর্ব পেরোতে পারেনি ইউক্রেনের জাতীয় ফুটবল দল। তবে ফিফা বিশ্বকাপে দেশটির প্রতিনিধিত্ব থাকছে ঠিকই। আর সেই প্রতিনিধিত্ব করবেন পোল্যান্ড অধিনায়ক রবার্ট লেভানডফস্কি! কী গোলমেলে লাগছে ব্যাপারটা?\n\nবার্সেলোনার পোলিশ স্ট্রাইকার বিশ্বকাপে খেলবেন পোলান্ডের হয়ে, করবেন অধিনায়কত্বও। অধিনায়ক হিসেবে পোল্যান্ডের আর্মব্যান্ড পরবেন, এটা স্বাভাবিক। বাড়তি দায়িত্ব নিয়ে লেভা পরবেন ইউক্রেন অধিনায়কের নীল-হলুদ রঙা আর্মব্যান্ডও!\n\nমঙ্গলবার লেভানডফস্কির হাতে আর্মব্যান্ডটি পরিয়ে দিয়েছেন ইউক্রেনের কিংবদন্তি ফুটবলার ও সাবেক কোচ আন্দ্রেই শেভচেঙ্কো। ২০০৪ সালের ব্যালন ডি’অরজয়ী শেভচেঙ্কোর সঙ্গে লেভার দেখা পোল্যান্ডের ওয়ারশ ন্যাশনাল স্টেডিয়ামে।",
    "Poland: ‘পরজীবী ও গণহত্যাকারী’, আমেরিকার পর পোল্যান্ডে বর্ণবিদ্বেষের শিকার ভারতীয় যুবক": "Poland-র Warsaw-তে বর্ণবিদ্বেষের শিকার ভারতীয় বংশোদ্ভূত যুবক। প্রকাশ্য রাস্তায় তাঁকে লক্ষ্য করে কুমন্তব্য করতে শোনা গেল এক মার্কিনিকে। ভারতীয় যুবককে ‘পরজীবী’ ও ‘গণহত্যাকারী’ বলার পাশাপাশি Poland ছেড়ে যাওয়ার জন্য হুমকি দিতেও দেখা গিয়েছে ওই ব্যক্তিকে। ঘটনার Video ভাইরাল হতেই এই নিয়ে বিশ্বজুড়ে উঠেছে সমালোচনার ঝড়। এর আগে একই ধরনের ঘটনা ঘটেছে আমেরিকার Texas ও California-য়।",
    "ইউক্রেন-পোল্যান্ড সীমান্তে বেলারুশের সামরিক মহড়া ...": "",
    "UEFA Nations League 2022: জয় পেল বিশ্বকাপ জয়ী ফ্রান্স এবং রানার্স ক্রোয়েশিয়া, ব্যর্থ লেওয়ানডোস্কির পোল্যান্ড": "ক্রোয়েশিয়া বনাম ডেনমার্ক:\n\nনেশনস লিগের ম্যাচে ডেনমার্কে ২-১ গোলে পরাজিত করে ক্রোয়েশিয়া। তিনটি গোলই আসে দ্বিতীয়ার্ধে। বিশ্বকাপের রানার্স দলের হয়ে ৪৯ মিনিটে প্রথম গোল করেন বোরনা সোসা। ৭৭ মিনিটে জোয়াকিম মাহেলার পাস থেকে ক্রিস্টিয়ান এরিকসন গোল করে সমতায় ফেরান ডেনমার্ককে। ৭৯ মিনিটে মিসলাভ ওরসিচের পাস থেকে প্রতিআক্রমণে গোল তুলে ক্রোয়েশিয়ার জয় নিশ্চিত করেন লোভরো মাজের।\n\nবেলজিয়াম বনাম ওয়েলস:\n\nওয়েলসকে ২-১ ব্যবধানে পরাজিত করেছে বেলজিয়াম। রোমেলু লুকাকু এ দিন বেলজিয়ামের প্রথম একাদশে ছিলেন না, অন্য দিকে গ্যারেথ বেলকে রিজার্ভে রেখেই প্রথম একাদশ নামান ওয়েলসের কোচ। ম্যাচের ১০ মিনিটের মাথায় মিচি বাতসুয়ায়ির পাস থেকে কেভিন ডি ব্রুইনের গোলে এগিয়ে যায় বেলজিয়াম। ২৭ মিনিটে ডি ব্রুইনের পা, থেকে গোল করে বেলজিয়ামকে দুই গোলের লিড এনে দেন বাতসুয়ায়ি। দ্বিতীয়ার্ধের শুরুর দিকে ব্রেনন জনসনের পাস থেকে কিফার মুর গোল করে ওয়েলের পক্ষে ব্যবধান কমান। ৬৪ মিনিটে মুরের পরিবর্তে গ্যারেথ বেলকে নামালেও ম্যাচে সমতা ফেরাতে পারেনি ওয়েলস।\n\nফ্রান্স বনাম অস্ট্রিয়া:\n\nডেভিড আলবার অস্ট্রিয়াকে ২-০ গোলে পরাজিত করে ফ্রান্স। প্রথমার্ধে কোনও গোল হয়নি। দ্বিতীয়ার্ধেই আসে দু'টি গোল। অলিভার জিরুর পাস থেকে কিলিয়ান এমবাপের গোলে ৫৬ মিনিটে এগিয়ে যায় ফ্রান্স। এই গোলের নয় মিনিটের মধ্যে অ্যান্টোনিও গ্রিজম্যানের পাস থেকে জিরু দ্বিতীয় গোলটি করেন ফ্রান্সের হয়ে।\n\nপোল্যান্ড বনাম নেদারল্যান্ডস:\n\nরবার্ট লেওয়ানডস্কির পোল্যান্ড ০-২ গোলে পরাস্ত হয়েছে নেদরল্যান্ডসের বিরুদ্ধে। লেওয়ানডস্কিকে গোলের বল জোগানোর ফুটবলারই এ দিন চোখে পড়েনি পোল্যান্ড দলে। ১৩ মিনিটে ডেনজেল ডামফ্রিসের গোলে এগিয়ে যায় নেদারল্যান্ডস। ৬০ মিনিটের মাথায় ভিনসেন্ট জনসনের পাস থেকে নেদারল্যান্ডসের হয়ে দ্বিতীয় গোলটি করেন স্টিভেন বার্জউইন।",
    "কক্সবাজার নয়, নাচতে পোল্যান্ডে যাচ্ছেন পারসা ইভানা": "নাচের জন্য পোল্যান্ড যাচ্ছেন অভিনেত্রী পারসা ইভানা। পাঁচ দিনের সফরে আগামী ১৩ সেপ্টেম্বর পোল্যান্ডের উদ্দেশে ঢাকা ত্যাগ করবেন পারসা ইভানা। ঠিক যে সময় ইভানা পোল্যান্ড যাচ্ছেন, ঠিক একই সময় তাঁর অভিনীত ‘ব্যাচেলর পয়েন্ট’ নাটকেও নাচের অনুষ্ঠানে কক্সবাজার যাচ্ছেন।\n\nবিষয়টিকে বেশ মজার হিসেবেই উল্লেখ করলেন ইভানা।\n\nসোমবার আলাপকালে পারসা ইভানা বলেন, ‘পোল্যান্ডে ১২তম লোক উৎসব অনুষ্ঠিত হতে যাচ্ছে। সেখানে সৈয়দা শায়লা আহমেদ লিমার নেতৃত্বে ৯ সদস্যের একটি দল যাচ্ছি। বাংলাদেশ ছাড়াও সেখানে বিভিন্ন দেশ থেকে নৃত্যশিল্পী আসবে। সেখানে ভঙ্গিমা ড্যান্স থিয়েটারের একটি পরিবেশনা থাকবে। আর ব্যাচেলর পয়েন্টের এই পরবর্তী এপিসোডে আমি কক্সবাজার যাচ্ছি নাচের শো করতে, বেশ মজার এবং কাকতালীয়। ’\n\nপারসা ইভানাকে এই মুহূর্তে টেলিভিশন দর্শকরা চেনেন কাজল আরেফিন অমির ব্যাচেলর পয়েন্টের ইভা হিসেবে। শুধু তা-ই নয়, ‘গুডবাজ’ ‘ব্যাডবাজ’ দিয়েও বিশালসংখ্যক মানুষের কাছে পৌঁছে যান ইভানা। তবে ইভানা একজন প্রতিভাবান শিল্পী। ‘চ্যানেল আই সেরা নাচিয়ের ২০১৪’র চ্যাম্পিয়ন হওয়ার গৌরব অর্জন করেছিলেন তিনি।\n\nনাচের জন্য কাতার, ওমান, ভারত, মালয়েশিয়াসহ বিশ্বের বিভিন্ন দেশ ভ্রমণ করেছেন পারসা ইভানা। এবারে ভঙ্গিমা ড্যান্স থিয়েটারের উদ্যোগে ইউরোপের দেশটিতে যাচ্ছেন তিনি। বাংলাদেশ ছাড়াও বিভিন্ন দেশের নৃত্যশিল্পী সেখানে আসবেন। প্রতিটি দল নিজ নিজ দেশের সংস্কৃতি উপস্থাপন করবে।\n\nপারসা ইভানা বলেন, ‘উৎসব হলেও সেখানে থাকছে প্রতিযোগিতা বিভাগ। নৃত্যের পরিবেশনা দেখিয়ে পুরস্কার জেতার সুযোগ আছে। আমরা চেষ্টা করব আমাদের উজ্জ্বল সংস্কৃতিকে প্রকাশ করার। আশা করছি প্রতিযোগিতায় আমরা ভালো করব। ’\n\nপাঁচ দিনের সফর শেষে দেশে ফিরেই অভিনয়ে মনোযোগ দেবেন পারসা ইভানা।",
    "Remains of a vampire woman found in Poland village pinned to ground with sickle dgtl - Anandabazar": "০২ ১৫\n\nপোল্যান্ডের দক্ষিণ-পূর্বে ছোট্ট গ্রাম পিয়েন। গবেষণার স্বার্থেই সেখানকার এক প্রাচীন কবরস্থানে বেশ কিছু দিন ধরে খোঁড়াখুঁড়ি করছিলেন স্থানীয় গবেষকদের একটি দল। তাঁরা যে মহিলার দেহাবশেষ খুঁজে পেয়েছেন, মনে করা হচ্ছে তিনি কোনও সাধারণ নারী ছিলেন না। অনেকে বলছেন, তিনি ছিলেন ‘ভ্যাম্পায়ার’। যে ভঙ্গিতে মাটির নীচে ওই মৃতদেহ পোঁতা হয়েছিল, তা দেখেই এমন ধারণা তৈরি হয়েছে নানা মহলে।",
    "সব সময় প্রস্তুত আর্জেন্টিনা: মেসি": "দুর্দান্ত ফর্মে রয়েছে দুইবারের বিশ্বচ্যাম্পিয়ন আর্জেন্টিনা। এখন পর্যন্ত একটানা ৩৪ ম্যাচে অপরাজিত রয়েছে আলবিসেলেনস্তেরা। বিশ্বকাপের মঞ্চেও জয়ের ধারা অব্যাহত রাখতে চায় বিশ্বকাপের অন্যতম ফেবারিট এই দলটি। আর যেকোনো দলের বিপক্ষে মোকাবিলায় নামতে আর্জেন্টিনা সর্বদা প্রস্তুত বলে জানিয়ে দলনেতা ও সময়ের অন্যতম সেরা তারকা লিওনেল মেসি।\n\nআসন্ন ফিফা বিশ্বকাপে ‘সি’ গ্রুপে অবস্থান আর্জেন্টিনার। সেখানে লিওনেল মেসির দল লড়বে সৌদি আরব, পোল্যান্ড ও মেক্সিকোর বিপক্ষে। গ্রুপপর্ব পার হতে পারলেই আসবে আরও কঠিন প্রতিপক্ষ। তবে সেটা নিয়ে মাথা ব্যথা নেই মেসির।\n\nসম্প্রতি এক টিভি সাক্ষাৎকারে সাতবারের ব্যালন ডি’অর জয়ী এই তারকা ফুটবলার বলেন, ‘আর্জেন্টিনার এই দলটা কারও বিপক্ষে মাঠে নামবে ভয় পায় না। আমরা সর্বদা প্রস্তুত। মাঠে আমাদের কী করতে হবে, সেটা আমাদের জানা আছে। সামনে যারাই থাকুক না কেন, আমরা আপন ছন্দে খেলে যাই।’\n\n(ঢাকাটাইমস/২৬সেপ্টেম্বর/এমএম)",
    "বেলজিয়ামকে হারিয়ে সেমিতে নেদারল্যান্ডস, সঙ্গী ক্রোয়েশিয়াও": "(১৫ ঘন্টা আগে) ২৬ সেপ্টেম্বর ২০২২, সোমবার, ১১:২৪ পূর্বাহ্ন\n\nসর্বশেষ আপডেট: ১:০৭ অপরাহ্ন\n\nডাচদের জয়ের নায়ক ভ্যান ডাইক\n\nভার্জিল ভ্যান ডাইকের করা একমাত্র গোলে বেলজিয়ামকে ১-০তে হারিয়ে নেশনস লীগের সেমিফাইনাল নিশ্চিত করেছে নেদারল্যান্ডস। অন্য ম্যাচে অস্ট্রিয়াকে ৩-১ গোলে উড়িয়ে শেষ চারের টিকিট কেটেছে ক্রোয়েশিয়াও।\n\nরোববার আমস্টারডাম এরেনায় বেলজিয়ামের বিপক্ষে প্রথমার্ধে গোল পায়নি নেদারল্যান্ডস। ৭৩তম মিনিটে ডেডলক ভাঙেন ভ্যান ডাইক। তার গোলে নেশনস লীগে পঞ্চম জয় পায় ডাচরা। ৬ ম্যাচে ১৬ পয়েন্ট নিয়ে এ-৪ গ্রুপ থেকে শেষ চারে পৌঁছেছে প্রথম আসরের রানার্সআপরা। ১০ পয়েন্ট নিয়ে দ্বিতীয় স্থানে থেকে লীগ শেষ করলো গত আসরের সেমিফাইনালিস্ট বেলজিয়াম।\n\nই গ্রুপের অন্য ম্যাচে ওয়েলসকে ১-০ গোলে হারায় রবার্ট লেভানদোভস্কির পোল্যান্ড। ৫৭তম মিনিটে জয়সূচক গোলটি করেন কারোল সুইডারস্কি। ৭ পয়েন্ট নিয়ে এলিট লীগে (এ) টিকে থাকলো পোল্যান্ড। ৬ ম্যাচ থেকে মাত্র এক পয়েন্ট সংগ্রহ করতে পেরেছে ওয়েলস। গ্যারেথ বেলের দল নেমে গেছে ‘বি’ লীগে।\n\nলুকা মদ্রিচ, মার্কো লিভায়া ও দেয়ান লভরেনের গোলে অস্ট্রেলিয়াকে হারায় ক্রোয়েশিয়া।\n\nবিজ্ঞাপন\n\nপ্রথমবার নেশনস লীগের শেষ চারে জায়গা করে নিলো বিশ্বকাপের বর্তমান রানার্সআপরা।\n\nঅস্ট্রিয়ার মাঠে ষষ্ঠ মিনিটেই মদ্রিচের গোলে এগিয়ে যায় ক্রোয়েশিয়া। নবম মিনিটে ক্রিস্তফ বমগার্টনারের গোলে সমতা আনে স্বাগতিকরা। ৬৯তম মিনিটে লিভায়ার গোলে আবার লিড নেয় ক্রোয়েশিয়া। তিন মিনিট বাদে লভরেনের গোল তাদের পৌঁছে দেয় সেমিতে। ৬ ম্যাচে ১৩ পয়েন্ট নিয়ে এ-১ গ্রুপ থেকে সেমিতে উঠেছে ক্রোয়েশিয়া।",
    "আইফেল টাওয়ারের শহরে পারসা ইভানা": "﻿রিয়্যালিটি শো ‘চ্যানেল আই সেরা নাচিয়ের ২০১৪’র চ্যাম্পিয়ন হওয়ার গৌরব অর্জন করেছিলেন পারসা ইভানা। নাচের প্লাটফর্ম থেকে বেরিয়ে টুকটাক অভিনয় করতে করতে অভিনয়ে নিয়মিত হন তিনি। তবে অভিনয়ে নিয়মিত হলেও নাচ ছাড়েননি।\n\nএবার নাচতে পোল্যান্ড গিয়েছেন ইভানা। ভংগিমা ড্যান্স থিয়েটারের উদ্যোগে গত ১৩ সেপ্টেম্বর পোল্যান্ডের যান তিনি। সেখান থেকে ঘুরতে চলে যান আইফেল টাউয়ারের শহর প্যারিসে।\n\nলোহা দিয়ে তৈরী প্যারিসের আইফেল টাওয়ার বিশ্বের সপ্তম আশ্চার্য্যের অন্যতম একটি নিদর্শন। যুগের পর যুগ, বছরের পর বছর মাথা উচু করে দাড়িয়ে আছে এটি। এর সামনে গিয়ে মাথা উচু করে বেশ কিছু স্থিরচিত্র প্রকাশ করেছেন অভিনেত্রী পারসা ইভানা।\n\nপ্যারিসের আইফেল টাওয়ার বিশ্বের সপ্তম আশ্চার্য্যের অন্যতম। সম্প্রতি সামনে দাঁড়িয়ে বেশ কিছু স্থিরচিত্র প্রকাশ করেছেন অভিনেত্রী পারসা ইভানা।\n\n\n\n\n\n",
    "আজ টিভিতে যা দেখবেন (২৫ সেপ্টেম্বর ২০২২)": "দুবাইয়ে আজ বাংলাদেশ ও সংযুক্ত আরব আমিরাতের প্রথম টি-টোয়েন্টি ম্যাচ। ভারত-অস্ট্রেলিয়া ও পাকিস্তান-ইংল্যান্ডও টি-টোয়েন্টি খেলবে আজ।",
    "ইতালির রাজনীতির নতুন সাপুড়ে জর্জিয়া মেলোনি": "জাতীয় নির্বাচন সামনে রেখে ইতালির জনগণের আগ্রহের কেন্দ্রবিন্দু হয়ে ওঠে নানা প্রশ্ন। ইতালির রাজনীতিতে কি পটপরিবর্তন ঘটতে চলেছে, নতুন কোনো মুখ আসছে শাসনব্যবস্থায়, কোন পথে যাচ্ছে ইতালির রাজনীতি—অনেকেই এসব প্রশ্নের উত্তর খুঁজেছেন। অনেকেই জানতে চেয়েছেন রাজনীতির মাঠে আলো ছড়ানো জর্জিয়া মেলোনি ও তার দল ‘ব্রাদার্স অব ইতালি’ সম্পর্কে। এমনকি কট্টর রক্ষণশীল দল কিংবা এই দলের নেতা হিসেবে প্রধানমন্ত্রী নির্বাচিত হয়ে ইতালির জন্য কতটুকু সাফল্য বয়ে আনতে পারবেন মেলোনি, সে সম্পর্কেও জানার তীব্র আগ্রহ ছিল মানুষের। এসব বিষয়ে আমার যুক্তি ছিল সাদামাটা—‘এক্ষেত্রে আমরা কয়েকটি দেশের দিকে তাকাতে পারি; যেমন—হাঙ্গেরি, পোল্যান্ড, ব্রাজিল। এমনকি যুক্তরাজ্যসহ ডোনাল্ড ট্রাম্পের জামানার আমেরিকার উদাহরণও টানা যায় এই আলোচনায়। এসব দেশসহ সাম্প্রতিককালে বহু দেশে ডানপন্থি দলগুলো জয় পাচ্ছে। এবং লক্ষণীয় বিষয় হলো, ডানপন্থিদের জয়ে অবাদান রাখছে ‘জাতীয়তাবাদী চেতনা’—রাষ্ট্রভেদে কমবেশি এর প্রভাব স্পষ্টভাবে দৃশ্যমান। এমতাবস্থায় মেলোনির ডানপন্থি জোট ক্ষমতায় এলে ইতালির রাজনীতির জন্য তা নতুন চমক হবে বটে, কিন্তু বিশ্বরাজনীতিতে ডানপন্থিদের বিজয় এই সময়ের সাধারণ ঘটনামাত্র।’\n\nসব জল্পনা-কল্পনার অবসান ঘটিয়ে ইতালির জাতীয় নির্বাচনে জয়লাভ করেছে রক্ষণশীল জোট। এই জয়ের মধ্য দিয়ে দেশের ইতিহাসে প্রথম মহিলা প্রধানমন্ত্রী হতে চলেছেন ৪৫ বছর বয়সি জর্জিয়া মেলোনি। একই সঙ্গে দ্বিতীয় বিশ্বযুদ্ধের পর প্রথম বারের মতো দেশ পরিচালনার দায়িত্ব উঠল ডানপন্থি জোটের (ফার-রাইট) কাঁধে। ইতালির শাসকগোষ্ঠীর তালিকায় সর্বকনিষ্ঠ প্রধানমন্ত্রী হিসেবে নাম উঠল মেলোনির। এখন দেখার বিষয়, যেভাবে ধূমকেতুর মতো উদয় হয়ে ইতালিয় নাগরিকদের মন জিতে সিংহাসনে বসলেন মেলোনি, ঠিক তেমনিভাবে ডুবতে থাকা ইতালিকে তিনি টেনে তুলতে পারেন কি না।\n\nসিংহাসনে বসতে মেলোনিকে মোটা দাগে দুটি চ্যালেঞ্জ মোকাবিলা করতে হয়েছে। তার প্রথম চ্যালেঞ্জ ছিল, নিজ দল ব্রাদার্স অব ইতালির ভাবমূর্তি ফেরানো। এক্ষেত্রে উল্লেখ করা প্রয়োজন, ফ্যাসিস্ট-পরবর্তী সময়ে কট্টর ডানপন্থি ব্রাদার্স অব ইতালিকে ‘ফ্যাসিবাদী দল’ হিসেবে আখ্যায়িত করত জনগণ, এই মনোভাব থেকে জনগণের দৃষ্টি ঘোরাতে সক্ষম হয়েছেন মেলোনি। এমনকি দলের স্বঘোষিতভাবে ফ্যাসিবাদী কিংবা বেনিটো মুসোলিনির কট্টর ভক্ত হিসেবে পরিচিত রাজনীতিকদের ওপর থেকেও জনগণের মনোভাব পরিবর্তনের ক্ষেত্রে সফলতা দেখিয়েছেন তিনি। মেলোনির জন্য দ্বিতীয় কঠিন কাজ ছিল, সদ্য বিদায়ি প্রধানমন্ত্রী ও কট্টর মধ্য বামপন্থি মারিও দ্রাঘির সরকারের অর্থনৈতিক ব্যর্থতা কাটিয়ে ইতালির অর্থনৈতিকে শক্ত ভিত্তির ওপর দাঁড় করাতে তিনি কী কী পদক্ষেপ গ্রহণ করবেন, জনগণের সামনে তার রূপরেখা তুলে ধরা। এক্ষেত্রে তিনি জনগণকে খুব ভালোভাবেই বোঝাতে সক্ষম হয়েছেন যে, তিনি ফ্যাসিবাদী ধারণার ধার ধারেন না, ইতালির জনগণের কল্যাণ সাধনই তার একমাত্র লক্ষ্য। বাস্তবিক অর্থেই মেলোনি ও তার জোটকে চ্যালেঞ্জের এক জটিল সমীকরণের মুখোমুখি হতে হয় ভোটের আগে। জ্বালানি মূল্যের উল্লম্ফন, ইউক্রেনে যুদ্ধ এবং ইউরো জোনের তৃতীয় বৃহত্তম অর্থনীতি হিসেবে ইতালির মন্দাবস্থা থেকে জনগণকে তিনি কীভাবে উদ্ধার করবেন তার গ্রহণযোগ্য ব্যাখ্যা দিতে হয়েছে মেলোনিকে। এসব চ্যালেঞ্জের বিপরীতে নির্বাচনকালীন জনগণের উদ্দেশে মেলোনি বলেছিলেন, ‘আমাদের যদি এই দেশ শাসনের দায়িত্ব দেওয়া হয়, তাহলে আমরা সফলতার সঙ্গে এসব মোকাবিলা করব এবং আমাদের উদ্দেশ্য হবে সব মানুষকে একতাবদ্ধ করা এবং এক্ষেত্রে যেসব বিষয় আমাদের মধ্যে বিভাজন সৃষ্টি করে, সেগুলোর পরিবর্তে যেগুলো আমাদের একতাবদ্ধ করে, সেগুলোর দিকে আমাদের নজর বেশি থাকবে।’ ঠিক একইভাবে জয়লাভের পর দলের উচ্ছ্বসিত সমর্থকদের উদ্দেশে তাকে বলতে শোনা গেছে, ‘আমাদের মনে রাখতে হবে যে, আমরা শেষ বিন্দুতে নেই, আমরা সূচনা বিন্দুতে পা রেখেছি মাত্র। আগামীকাল থেকেই আমাদের যোগ্যতা প্রমাণ করতে হবে।’\n\nঅল্প বয়সে প্রধানমন্ত্রীর মতো দায়িত্ব কাঁধে তুলে নিলেও রাজনীতিতে কাঁচা নন মেলোনি। লম্বা সময় ধরেই রাজনীতিতে যুক্ত রয়েছেন তিনি। ২০০৮ সালে তিনি তৎকালীন প্রধানমন্ত্রী সিলভিও বার্লুসকোনির অধীনে যুবমন্ত্রী হিসেবে সফলতার সঙ্গে দায়িত্ব পালন করেছেন। তখনকার মন্ত্রিসভার আকার কিংবা তার কাজের পরিধি ছোট ছিল বটে; কিন্তু দিন যত গড়িয়েছে, পরিপক্বতা লাভ করেছেন মেলোনি। বস্তুত, দীর্ঘকাল ধরে ক্ষমতায় আরোহণের জন্য নিজেকে প্রস্তুত করছিলেন মেলোনি। এখন তিনি ইতালির সত্যিকার রাজা। একনায়ক বেনিতো মুসোলিনির পর মেলোনিই হলেন ইতালির কট্টরপন্থি নেতা।\n\nউল্লেখ করা প্রয়োজন, আমি যখন ইতালির অর্থ মন্ত্রণালয়ে কাজ করতাম, তখন মেলোনিকে খুব কাছ থেকে দেখার সুযোগ হয়েছে আমার। তাকে দেখে আমার বরাবরই মনে হয়েছে, আক্ষরিক অর্থেই নিজের জীবনকে রাজনীতিতে উৎসর্গ করেছেন মেলোনি। রাজনীতিকে তিনি শুধু পেশা নয়, বরং তার চেয়ে বেশি কিছু মনে করেন বলেই আমার মনে হয়েছে।\n\n২০২১ সালে মেলোনির আত্মজীবনী প্রকাশিত হয়েছিল। তার আত্মজীবনী পড়েছি আমি। আত্মজীবনী থেকে জানা যায়, কতটা বেদনাদায়ক মেলোনির জীবন, চলার পথ। চরম বেদনাদায়ক জীবনযাপনের মধ্যেও তিনি কীভাবে দলে ধীরে ধীরে গুরুত্বপূর্ণ হয়ে উঠেছিলেন। অকালে বাবাকে হারিয়ে মেলোনিকে একাই জীবনযুদ্ধ চালিয়ে যেতে হয়েছে। তবে সেই কঠিন মুহূর্তে তিনি পাশে পান দলকে; এই শূন্যতা পূরণে এগিয়ে এসেছিল ডানপন্থি ইতালীয় সামাজিক আন্দোলন। এভাবেই পরবর্তী সময়ে তিনি খুঁজে পান ব্রাদার্স অব ইতালিকে। মেলোনি সম্পর্কে বলা যায়, ব্যাটম্যানকে যেভাবে গোথাম শহরের রাস্তায় রাস্তায় ঘুরে বেড়াতে দেখা গেছে, ঠিক একইভাবে ইতালিকে ‘ভিলেনদের’ থেকে মুক্ত করার মিশনে নেমেছেন মেলোনি।\n\nকোনো সন্দেহ নেই, ইতালির রাজনীতিতে মেলোনির উত্থান ঘটল এমন এক সময়ে, যখন অসন্তোষের আগুনে জ্বলছে ইতালি। বিশেষ করে ২০১৩ সালের পর থেকে যে ‘নাজুক ইতালি’কে দেখছে দেশটির জনগণ, তা থেকে তারা বের হয়ে আসতে চাইছে—এ বিষয়টি গভীরভাবে প্রভাব ফেলেছে এবারের নির্বাচনে। সত্যিকার অর্থে মেলোনির হাত ধরে এক নতুন ইতালি দেখতে চায় ইতালীয়রা। এক্ষেত্রে হিসাব-নিকাশ হলো, ৮৬ বছর বয়সি বার্লুসকোনি স্বভাবতই রাজনীতির বাইরে ছিটকে পড়েছেন। সালভিনির শেষ সীমানাও স্পষ্ট হয়ে গেছে—‘রাশিয়াপ্রীতি’ অবস্থান তাকে রাজনৈতিকভাবে দূরে ছুড়ে ফেলেছে; রাশিয়ার প্রেসিডেন্ট ভ্লাদিমির পুতিনের ইউক্রেন আক্রমণের পরে সালভিনির অবস্থান করুণতর হয়েছে স্বাভাবিকভাবেই। অর্থাৎ, হিসাব পরিষ্কার—সামনে লম্বা সময় পাচ্ছেন মেলোনি, এই সময়কালে ইতালির রক্ষণশীল ব্লককে একত্রিত করার মাধ্যমে শক্তিশালী করে গড়ে তুলতে পারেন তিনি।\n\nপ্রধানমন্ত্রী হিসেবে মেলোনির সামনে এখন অনেক কাজ। সাম্প্রতিক সময়ে যেহেতু বিশ্বব্যাপী ডানপন্থিদের নৌকার পালে হাওয়া লেগেছে, সেক্ষেত্রে মেলোনির কাজ ততটা কঠিন হবে বলে মনে হয় না। তবে যেহেতু তিনি ইতালির জনগণকে ‘স্থিতিশীল ইতালি’ উপহার দেওয়ার অঙ্গীকার করে ক্ষমতার চেয়ারে বসেছেন, কাজেই তাকে পা বাড়াতে হবে বেশ বুঝেশুনে। এক্ষেত্রে কাকে কাকে মন্ত্রিসভায় আনবেন তিনি, এসবসহ গুরুত্বপূর্ণ প্রতিটি সিদ্ধান্ত নিতে তাকে মাথা ঠান্ডা রাখতে হবে।\n\nস্মরণে রাখা জরুরি, ইতালির রাজনৈতিক নেতাদের দুর্নীতি ও কেলেঙ্কারির কথা ঘনঘনই শোনা যায়। দেশটিতে যেমন কোনো একটি রাজনৈতিক দলের উত্থান ঘটে খুব দ্রুত, তেমনি খুব অল্প সময়ের মধ্যেই হারিয়ে যায় তার জনপ্রিয়তা। অর্থাৎ, ইউরোপের বড় অর্থনীতির এই দেশে সরকারের পতন ঘটে অতি অল্প সময়ের ব্যবধানে। এবং এ কারণে প্রায়শই নির্বাচন অনুষ্ঠিত হয় দেশটিতে। পরিসংখ্যানমতে, গত ৩০ বছরের ইতিহাসে ইতালিতে ১৯টি সরকারে ১৪ জন প্রধানমন্ত্রী দায়িত্ব পালন করেছেন। গড় হিসাবে, প্রতি দুই বছরে একজন প্রধানমন্ত্রী এবং প্রতি দেড় বছরে দেশটিতে নতুন সরকার গঠিত হয়েছে।\n\nএই পরিস্থিতিতে বিশ্লেষকেরা বলছেন, গত কয়েক দশক ধরে মধ্য বামপন্থি জোট সরকারগুলোর ব্যর্থতার কারণে ভোটাররা সরকার পরিচালনায় বড় ধরনের গুণগত পরিবর্তন আনলেন। বিশেষ করে বিশ্বের বর্তমান অর্থনৈতিক সংকট, জীবনযাত্রার ব্যয় বৃদ্ধি, কোভিড-পরবর্তী পরিস্থিতি এবং ইউক্রেন যুদ্ধের কারণে ভোটাররা এই নির্বাচনকে অনেক বেশি গুরুত্বপূর্ণ হিসেবে বিবেচনা করেছেন। বিশ্লেষকদের মতে, ইতালিতে আগের বেশ\n\nকয়েকটি সরকারই ছিল ‘জোট সরকার’। জোটের ভেতরে বিভিন্ন দলের মধ্যে মতবিরোধের কারণে তারা বড় কোনো সিদ্ধান্ত নিতে পারেননি। তবে এবারের হিসাব বলছে, পার্লামেন্টের দুই কক্ষেই মেলোনির জোট প্রাধান্য বিস্তার করতে পারবে। যদিও জোটের সদস্যদের মধ্যে কিছু গুরুত্বপূর্ণ বিষয় নিয়ে মতভেদ রয়েছে। মেলোনি মূলত তার দলকে যুক্তরাজ্যের কনজারভেটিভ পার্টির মতো মূলধারার রাজনৈতিক দল হিসেবে উপস্থাপন করতে চান। ইউক্রেনে পশ্চিমা নীতিমালার সমর্থক তিনি। এবং ইতালির ভঙ্গুর অর্থনৈতিক পরিস্থিতি থেকে উত্তরণ তার প্রধান লক্ষ্য। এই অবস্থায় দেখার বিষয়, মেলোনি কতটা নিজেকে মেলে ধরতে পারেন—ইতালিকে স্বরূপে ফেরাতে জনগণকে দেওয়া প্রতিশ্রুতি কতটা পূরণ করতে পারেন।\n\nলেখক : ইতালীয় কারেন্ট অ্যাফেয়ার্স ম্যাগাজিন ‘প্যানোরমা’র কলামিস্ট\n\nসিএনএন থেকে ভাষান্তর :সুমৃৎ খান সুজন",
    "পোল্যান্ড-ইউক্রেন সীমান্তে বেলারুশের সামরিক মহড়া": "পোল্যান্ড এবং ইউক্রেন সীমান্তের কাছে অবস্থিত ব্রিস্ট শহরে সামরিক মহড়া শুরু করেছে রাশিয়ার ঘনিষ্ঠ মিত্র বেলারুশ। দেশটি তার ভূখণ্ড ব্যবহার...",
    "টিভি সূচি (রোববার, ২৫ সেপ্টেম্বর ২০২২)": "রোমাঞ্চের নানা বাঁক পেরিয়ে ৩-৩ গোলে ড্র হলো দুই সাবেক বিশ্ব চ্যাম্পিয়ন দলের লড়াই।",
    "রাশিয়া-ইউক্রেন যুদ্ধ: পশ্চিমা বিশ্ব কিয়েভে কী ধরনের যুদ্ধাস্ত্র পাঠাচ্ছে?": "রাশিয়া-ইউক্রেন যুদ্ধ: পশ্চিমা বিশ্ব কিয়েভে কী ধরনের যুদ্ধাস্ত্র পাঠাচ্ছে?\n\n১২ সেপ্টেম্বর ২০২২\n\nছবির উৎস, Getty Images\n\nইউক্রেন যুদ্ধ শুরু হওয়ার পর ছ'মাসেরও বেশি সময় পার হয়ে গেছে। এর মধ্যে রাশিয়ার সামরিক বাহিনী ইউক্রেনের পূর্বাঞ্চলে বিস্তৃত এলাকা দখল করে নিয়েছে। তবে সম্প্রতি ইউক্রেন সেসব অঞ্চলের কিছু কিছু জায়গা পুনর্দখল করেছে।\n\nবলা হচ্ছে ইউক্রেনীয় সৈন্যদের প্রচণ্ড আক্রমণের মুখে রুশ সৈন্যরা পূর্বাঞ্চলীয় প্রধান শহরগুলো থেকে পিছু হটে যাচ্ছে।\n\nইউক্রেনের সামরিক বাহিনী দাবি করেছে সেপ্টেম্বরের শুরুতে পাল্টা আক্রমণ শুরু করার পর রাশিয়ার কাছ থেকে ৩,০০০ বর্গকিলোমিটার এলাকা মুক্ত করেছে।\n\nসামরিক বিশ্লেষকরা বলছেন, দৃশ্যত ইউক্রেনের অগ্রাভিযানে গতি সঞ্চার হয়েছে এবং এসবই সম্ভব হচ্ছে পশ্চিমা দেশগুলোর পক্ষ থেকে কিয়েভকে অত্যাধুনিক সব অস্ত্র ও সামরিক সরঞ্জামাদি দেওয়ার কারণে।\n\nইউক্রেনের প্রতি পশ্চিমা দেশগুলোর এই সামরিক সহায়তা এখনও অব্যাহত রয়েছে।\n\nবিশ্বের ৩০টিরও বেশি দেশ দ্বিতীয় বিশ্বযুদ্ধের পর ইউরোপের বৃহত্তম এই যুদ্ধে অস্ত্রশস্ত্র দিয়ে ইউক্রেনকে সাহায্য করছে।\n\nকোন দেশ কতো সাহায্য দিচ্ছে?\n\nসরাসরি সামরিক সাহায্য দেওয়ার বিচারে এখনও পর্যন্ত সবচেয়ে বেশি সাহায্য দেওয়ার অঙ্গীকার করেছে মার্কিন যুক্তরাষ্ট্র।\n\nঅগাস্ট মাস পর্যন্ত পাওয়া এই হিসেবে দেখা যাচ্ছে ওয়াশিংটনের প্রতিশ্রুত এই সাহায্যের পরিমাণ অন্য যেকোনো দেশের চাইতে কয়েক গুণ বেশি।\n\nতার পরেই দ্বিতীয় অবস্থানে রয়েছে ইউক্রেনের প্রতিবেশি দেশ পোল্যান্ড। ব্রিটেনের অবস্থান তৃতীয়।\n\nছবির উৎস, Getty Images ছবির ক্যাপশান, হাইমার্সে একজন ইউক্রেনীয় সৈন্য।\n\nবিভিন্ন দেশ ২৪শে জানুয়ারি থেকে ৩রা অগাস্ট পর্যন্ত যেসব অস্ত্র ও সরঞ্জামাদি দেওয়ার অঙ্গীকার করেছে তার আর্থিক হিসাব নিচে উল্লেখ করা হলো। জার্মানির একটি গবেষণা প্রতিষ্ঠান কিল ইন্সটিটিউট ফর দ্য ওয়ার্ল্ড ইকোনমি থেকে এই পরিসংখ্যান পাওয়া গেছে।\n\nযুক্তরাষ্ট্র: ৮৭৯ কোটি ডলার, পোল্যান্ড: ১৮৩ বিলিয়ন, ব্রিটেন: ১৩৬ কোটি, কানাডা: ৯৫ কোটি, জার্মানি: ৬৭ কোটি, চেক প্রজাতন্ত্র: ৩৫ কোটি. ডেনমার্ক: ২৭ কোটি, লাটভিয়া: ২৫ কোটি, এস্তোনিয়া: ২৫ কোটি এবং অস্ট্রেলিয়া: ২৪ কোটি ডলার\n\nএর পরেও যুক্তরাষ্ট্র আরো কিছু সামরিক সহযোগিতার কথা ঘোষণা করেছে। ২৪শে অগাস্ট ৩০০ কোটি ডলার, ৯ই সেপ্টেম্বরে আরো ৬৭.৫ কোটি ডলারের অস্ত্র দেওয়ার প্রতিশ্রুতি দিয়েছে ওয়াশিংটন। ফলে সব মিলিয়ে যুক্তরাষ্ট্রের সামরিক সাহায্যের পরিমাণ দাঁড়াচ্ছে প্রায় ১২৫০ কোটি ডলার।\n\nআরো পড়তে পারেন:\n\nব্রিটেনের পক্ষ থেকেও অগাস্ট মাসে ইউক্রেনকে আরো প্রায় সাড়ে ছয় কোটি ডলারের সামরিক সাহায্য দেওয়ার প্রতিশ্রুতি দেওয়া হয়েছে।\n\nইউক্রেনের প্রেসিডেন্ট জেলনস্কি আরো সাহায্যের জন্য আবেদন জানিয়েছেন।\n\nতিনি বলেছেন যুদ্ধ করতে গিয়ে প্রতিরক্ষা খাতে ইউক্রেনের প্রতি মাসে ৫০০ কোটি ডলার খরচ হচ্ছে।\n\nকী ধরনের অস্ত্র দেওয়া হচ্ছে?\n\nসামরিক বিশেষজ্ঞরা বলছেন যুদ্ধক্ষেত্রে কতোটা সাফল্য পাওয়া যাবে সেটা নির্ভর করে বিভিন্ন ধরনের যুদ্ধ-সরঞ্জামাদির ওপর। এর পাশাপাশি প্রশিক্ষণ, কোনো কিছু নষ্ট হয়ে গেলে সেটা চালু রাখার জন্য স্পেয়ার পার্টস এবং অন্যান্য সহযোগিতাও জরুরি।\n\n\"কোনো একটি অস্ত্রই জয়ের জন্য একমাত্র সমাধান নয়,\" বলেছেন যুক্তরাষ্ট্রের জয়েন্ট চিফস অফ স্টাফের চেয়ারম্যান জেনারেল মার্ক মিলি।\n\nতবে সামরিক বিশেষজ্ঞরা মনে করছেন বেশ কয়েকটি অস্ত্র ইউক্রেন-রাশিয়ার এই যুদ্ধে এখনও পর্যন্ত গুরুত্বপূর্ণ ভূমিকা পালন করেছে যার একটি হচ্ছে দীর্ঘ-পাল্লার রকেট।\n\nছবির উৎস, Getty Images ছবির ক্যাপশান, হাইমার্স রকেট লঞ্চার সিস্টেম বা হাই মবিলিটি আর্টিলারি রকেট যুদ্ধে গুরুত্বপূর্ণ ভূমিকা রাখছে- বলছেন সামরিক বিশ্লেষকরা।\n\nদীর্ঘ-পাল্লার রকেট\n\nসামরিক বিশ্লেষকরা বলছেন, ইউক্রেন যাতে তাদের গুরুত্বপূর্ণ এলাকাগুলো ধরে রাখতে পারে সেজন্য তাদের জরুরি-ভিত্তিতে প্রয়োজন অত্যাধুনিক কামান এবং গোলা-বারুদ।\n\nযুক্তরাষ্ট্র এখনও পর্যন্ত ইউক্রেনে অন্তত এক ডজন দীর্ঘ-পাল্লার রকেট লঞ্চার পাঠিয়েছে। ইউরোপের আরো কয়েকটি দেশও কিয়েভে এই একই অস্ত্র পাঠাচ্ছে।\n\nতবে ইউক্রেন বলছে, রাশিয়ার অগ্রগতি ঠেকানোর জন্য এধরনের রকেট তাদের আরো বেশি সংখ্যায় প্রয়োজন।\n\nএই অস্ত্রটির নাম হাইমার্স রকেট লঞ্চার সিস্টেম বা হাই মবিলিটি আর্টিলারি রকেট। যুক্তরাষ্ট্রের সেনাবাহিনীর জন্য ১৯৯০-এর দশকে এই সিস্টেমটি তৈরি করা হয়।\n\nহাইমার্স রকেটের পাল্লা বিভিন্ন দূরত্বের। তবে গড় পাল্লা ৫০ মাইল। ওজন ১৬.২৫ টন। এটি অত্যন্ত দ্রুত গতিতে চলতে পারে। সর্বোচ্চ গতি ঘণ্টায় ৫৩ মাইল। এটি পরিচালনা করতে প্রয়োজন তিনজন ক্রু। এরা হচ্ছেন গানার, চালক এবং লঞ্চার প্রধান।\n\nযুক্তরাষ্ট্রের এম১৪২ হাইমার্স রকেট লঞ্চার থেকে একসঙ্গে কয়েকটি রকেট নিক্ষেপ করা যায়। স্যাটেলাইট নিয়ন্ত্রিত এই রকেট দিয়ে লক্ষ্যবস্তুতে অত্যন্ত নিখুঁতভাবে আঘাত করা সম্ভব। আঘাত করতে পারে খুব দ্রুত।\n\nরিলোড করতে সময় লাগে পাঁচ মিনিট।\n\nবিবিসি বাংলায় অন্যান্য খবর:\n\nসামরিক বিশেষজ্ঞরা বলছেন হাইমার্স রকেটের পাল্লা, তাতে কী ধরনের গোলা-বারুদ বা বোমা ব্যবহার করা হচ্ছে, তার ওপর নির্ভর করে।\n\nধারণা করা হয় যে পশ্চিমা দেশগুলো ইউক্রেনকে এই সিস্টেমে ব্যবহার করার জন্য দীর্ঘ-পাল্লার গোলাবারুদ সরবরাহ করেনি।\n\nবলা হচ্ছে ইউক্রেনকে যেসব গোলাবারুদ দেওয়া হয়েছে এই সিস্টেমে ব্যবহারের জন্য, তার পাল্লা হয়তো প্রায় ৫০ মাইল।\n\nতবে এই দূরত্ব রাশিয়ার বিএম-৩০ স্মার্চ লঞ্চার সিস্টেমের পাল্লার চেয়েও বেশি। রুশ লঞ্চারের পাল্লা ৪৩.৫ মাইল।\n\nএছাড়াও হাইমার্সের রকেট রুশ লঞ্চারের চেয়েও নিখুঁতভাবে নিশানাতে আঘাত করতে পারে।\n\nছবির উৎস, Getty Images ছবির ক্যাপশান, এম৭৭৭ হাওইটজারের পাল্লা প্রায় ২৫ মাইল।\n\nহাওইটজার্স\n\nঅস্ট্রেলিয়া, কানাডা এবং যুক্তরাষ্ট্র- এই তিনটি দেশ জুলাই মাসের শুরুর দিকে ইউক্রেনে শতাধিক এম৭৭৭ হাওইটজার্স লঞ্চার সরবরাহ করে।\n\nএর সঙ্গে পাঠিয়েছে তিন লাখ রাউন্ড গোলাবারুদ। এসবের আকার ১৫৫ মিলিমিটার।\n\nপশ্চিমা দেশগুলোর দেওয়া এম৭৭৭ হাওইটজার লঞ্চারের পাল্লা রাশিয়ার গিয়াসিন-বি হাওইটজার পাল্লার সমান। তবে রুশ কামান ডি-৩০ হাওইটজারের পাল্লার চেয়ে অনেক বেশি।\n\nএম৭৭৭ হাওইটজারের পাল্লা প্রায় ২৫ মাইল। তবে এই কামানে কী ধরনের গোলাবারুদ ব্যবহার করা হচ্ছে তার ওপর ভিত্তি করে এর পাল্লা কম বেশি হতে পারে।\n\nএই লঞ্চারের ওজন ৪.২ টন। দৈর্ঘ্য ৩৫ ফুট। এটি পরিচালনা করতে প্রয়োজন আটজন ক্রু।\n\nসামরিক বিশেষজ্ঞদের তথ্য অনুসারে ইউক্রেন এই কামানে সাধারণত যে ধরনের গোলা (১৫২ মিলিমিটার) ব্যবহার করে তার মজুদ ফুরিয়ে আসছে। ফলে তারা এই কামানে নেটোর নির্ধারিত ও সরবরাহ করা গোলা (১৫৫ মিলিমিটার) ব্যবহার করছে।\n\nরাশিয়ার আক্রমণের প্রেক্ষিতে ইউক্রেনের কাছে গোলাবারুদ সরবরাহ করা জটিল এবং কঠিন। খবরে বলা হচ্ছে কিছু কিছু এলাকায় ইউক্রেনীয় বাহিনীর কাছে এসব গোলাবারুদের বড় ধরনের সঙ্কট দেখা দিয়েছে।\n\nট্যাঙ্ক-বিধ্বংসী অস্ত্র\n\nকাঁধে বহন করে গোলা ছোঁড়া যায় এরকম হালকা ওজনের ট্যাঙ্ক-বিধ্বংসী অন্তত ৫,০০০ ক্ষেপণাস্ত্র দেওয়া হয়েছে ইউক্রেনকে।\n\nএন-ল নামের এই অস্ত্রটি থেকে একটি মাত্র ক্ষেপণাস্ত্র নিক্ষেপ করেই শত্রুপক্ষের ট্যাঙ্ক ধ্বংস করে ফেলা সম্ভব।\n\nএর পাল্লা ২০ থেকে ৮০০ মিটার। ওজন ১২.৫ কেজি।\n\nছবির উৎস, Getty Images ছবির ক্যাপশান, রাজধানী কিয়েভ অভিমুখে রুশ সৈন্যদের অগ্রাভিযান থামিয়ে দিতে এই এন-ল অস্ত্রটি গুরুত্বপূর্ণ ভূমিকা রেখেছে- বলছেন বিশেষজ্ঞরা।\n\nএন-ল দিয়ে ট্যাঙ্কের ওপর আক্রমণ করা হয়। এটি ব্যবহারের জন্য মাত্র একদিনের প্রশিক্ষণই যথেষ্ট।\n\nএর একটি বড় সুবিধা হচ্ছে এটি সহজে বহনযোগ্য।\n\nসামরিক বিশেষজ্ঞরা বলছেন, ২৪শে ফেব্রুয়ারি ইউক্রেনে রাশিয়ার আক্রমণ শুরু হওয়ার কয়েকদিনের মধ্যে রাজধানী কিয়েভ অভিমুখে রুশ সৈন্যদের অগ্রাভিযান থামিয়ে দিতে এই এন-ল অস্ত্রটি গুরুত্বপূর্ণ ভূমিকা রেখেছে।\n\n\"যুদ্ধের প্রাথমিক পর্যায়ে রাশিয়ার স্থল-আক্রমণকে পরাজিত করতে এন-ল বড় ধরনের ভূমিকা পালন করেছে,\" বলছেন রয়াল ইউনাইটেড সার্ভিসেস ইন্সটিটিউটের গবেষক জাস্টিন ব্রঙ্ক।\n\nএকটি এন-ল অস্ত্রের মূল্য ট্যাঙ্কের মূল্যের তুলনায় খুবই কম।\n\nট্যাঙ্ক\n\nপোল্যান্ড এবং চেক প্রজাতন্ত্র ইউক্রেনকে ওয়ারশ চুক্তি অনুসারে তৈরি ২৩০টি ট্যাঙ্ক সরবরাহ করেছে।\n\nএর নাম টি-৭২ ট্যাঙ্ক। ওজন ৪৬ টন। গতি ঘণ্টায় ৩৭ মাইল। এটি আড়াই মাইল দূরের টার্গেটে হামলা করতে সক্ষম। এই ট্যাঙ্ক পরিচালনা করতে প্রয়োজন তিনজন ক্রু।\n\nইউক্রেনের সশস্ত্র বাহিনী কয়েক দশক ধরে এই টি-৭২ ট্যাঙ্ক ব্যবহার করছে।\n\nএর জন্য তাদের প্রশিক্ষিত সৈন্য যেমন রয়েছে, তেমনি তারা এটিকে রক্ষণাবেক্ষণ করতেও সক্ষম। এর কোনো যন্ত্রাংশ নষ্ট হয়ে গেলে সেটি বদলে ফেলার জন্য অতিরিক্ত যন্ত্রও তাদের কাছে মজুত রয়েছে।\n\nড্রোন\n\nইউক্রেনের এই যুদ্ধে এখনও পর্যন্ত প্রচুর ড্রোন ব্যবহার করা হচ্ছে।\n\nএসব ড্রোনের ব্যবহার মূলত নজরদারির জন্য। এর পাশাপাশি শত্রুপক্ষের লক্ষ্যবস্তুতে নিখুঁতভাবে আক্রমণ করার লক্ষ্যেও ড্রোন ব্যবহার করা হচ্ছে।\n\nসম্প্রতি তুরস্ক ইউক্রেনের কাছে বায়রাক্টার টিবি২ নামের একটি ড্রোন বিক্রি করেছে। এই ড্রোনটি অস্ত্র বহন করতে সক্ষম।\n\nছবির উৎস, Getty Images ছবির ক্যাপশান, সামরিক বিশ্লেষকরা বলছেন, ইউক্রেন যুদ্ধে বায়রাক্টার টিবি২ ড্রোন অত্যন্ত কার্যকরী একটি অস্ত্র।\n\nতুর্কী যে কোম্পানি এই ড্রোনটি তৈরি করে, তারাও ইউক্রেনের সমর্থনে অর্থ সংগ্রহের জন্য কিছু ড্রোন দান করেছে।\n\nবায়রাক্টার টিবি২ ড্রোন সর্বোচ্চ ২৫,০০০ ফুট উপরে পর্যন্ত উড়তে পারে। এর সর্বোচ্চ পাল্লা ১৮৬ মাইল। এবং সর্বোচ্চ গতি ঘণ্টায় ১৪০ মাইল।\n\nসামরিক বিশ্লেষকরা বলছেন, ইউক্রেন যুদ্ধে বায়রাক্টার টিবি২ ড্রোন অত্যন্ত কার্যকরী একটি অস্ত্র।\n\nধারণা করা হচ্ছে এই ড্রোনের সাহায্যে রাশিয়ার হেলিকপ্টার, নৌযান এবং ক্ষেপণাস্ত্র ব্যবস্থা ধ্বংস করা হয়েছে।\n\nএছাড়াও রুশ সৈন্যরা ঠিক কোথায় অবস্থান করছে তা জানার জন্যেও এই বায়রাক্টার টিবি২ ড্রোন ব্যবহার করা হচ্ছে।\n\nবিমান-প্রতিরোধী ব্যবস্থা\n\nইউক্রেন দাবি করছে যে রুশ যুদ্ধবিমানের হাত থেকে তারা তাদের নিজেদের আকাশসীমা রক্ষা করার ব্যাপারে সফল হয়েছে।\n\nতবে তারা আরো উন্নত মানের বিমান-প্রতিরোধী ব্যবস্থার বিষয়ে সাহায্য চেয়েও বারবার আবেদন করেছে।\n\nযুক্তরাষ্ট্র ইউক্রেনে অত্যাধুনিক এরকম একটি বিমান-প্রতিরোধী ব্যবস্থা পাঠিয়েছে যার নাম নাসামস। এটি ভূমি থেকে আকাশে ক্ষেপণাস্ত্র নিক্ষেপের একটি সিস্টেম।\n\nস্লোভাকিয়াও ইউক্রেনে এস-৩০০ বিমান-প্রতিরোধী ব্যবস্থা পাঠিয়েছে।",
    "বিশ্বব্যাপী বিজ্ঞানের আলো ছড়াচ্ছেন বাংলাদেশি হুসাইন": "বাংলাদেশের প্রত্যন্ত অঞ্চলের দরিদ্র পরিবার থেকে বেড়ে ওঠা একটি ছেলে বিশ্বব্যাপী বিজ্ঞানের আলো ছড়াচ্ছেন। অথচ অজপাড়াগাঁয়ে সুযোগের অভাবে বিজ্ঞান বিষয়ে পড়ার সুযোগই হয়নি তাঁর। মাগুরা জেলার মহম্মদপুর থানার ঘুল্লিয়া গ্রামের মো. হুসাইন আলম সেই ছেলে। যিনি নিরুপায় হয়ে দাখিল ও আলিম পাস করেছেন মাদ্রাসা থেকে। ইউনিভার্সিটি অব রকলা পোল্যান্ড থেকে পিএইচডি (ডক্টর অব ফিলোসফি) করে বর্তমানে ওই বিশ্ববিদ্যালয়েই টিচিং অ্যাসিস্ট্যান্ট হিসেবে কর্মরত আছেন হুসাইন।\n\nতার একাডেমিক কৃতিত্ব ইউরোপ এবং সারা বিশ্বে বেশ আলোড়ন সৃষ্টি করেছে। সাড়ে ৪০০ বছরের পুরাতন ওই ইউনিভার্সিটি থেকে নয় জন নোবেল পুরস্কার পেয়েছেন। এই বিশ্ববিদ্যালয়ে পড়ান বাংলাদেশের ছেলে হুসাইন; বিষয়টি অবশ্যই গর্বের। হুসাইন বাংলাদেশের সুযোগ্য প্রতিনিধি।\n\nহুসাইন পোল্যান্ডে ব্রিটিশ গ্র্যাজুয়েট কলেজ অব রোকলোরের একজন ফাউন্ডার। সারাজীবন এমন একটি স্বপ্ন বয়ে বেড়িয়েছেন তিনি। হুসাইন সংগ্রামমুখর জীবনের অধিকারী। বাস্তবে এতটা পথ পাড়ি দিতে হুসাইনকে অনেক কষ্ট সহ্য করতে হয়েছে। তবে হুসাইনের ছিল তীব্র সাধনা, অদম্য ইচ্ছা, সুনির্দিষ্ট লক্ষ্য। ফলে স্বপ্ন ও সংগ্রামের ফসল পেয়েছেন তিনি। তিনি যে গ্রামে জন্মেছেন সেই গ্রামে কোনো স্কুল ছিল না। তার ইচ্ছা ছিল বিজ্ঞান বিষয়ে পড়ার; যেন গরীবের চিকিৎসক হতে পারেন। ওই সময় গ্রামে পাকা রাস্তা ছিল না, বিদ্যুৎ ছিল না; এমনকি শিক্ষার আলো অনেক মানুষের ভাগ্যেই জোটেনি।\n\nসন্ধ্যাবেলায় আশপাশের মানুষের চিৎকার-চেঁচামেচি ও গান-বাজনার কারণে হুসাইন পড়তে পারতেন না। ওই সময়টি মায়ের পরামর্শে ঘুমিয়ে কাটাতেন তিনি। রাতের বেলা পরিবেশ-পরিস্থিতি একটু শান্ত হলে ছোট বোনকে সাথে নিয়ে লেখাপড়া করতেন। তিনি ও তার ছোট বোন একই ক্লাসে পড়তেন। অভাবের কারণে এক সেট বই দিয়েই দুজন পড়াশোনা চালিয়ে নিতেন। সেই পঞ্চম শ্রেণি থেকে থেকে টিউশনি করে টাকা আয় করছেন।\n\nহুসাইন আলম অনার্স করেছেন লন্ডনের ইউনিভার্সিটি অব সান্ডারল্যান্ড থেকে। মাস্টার্স করেছেন ক্যান্টারবেরি ক্রাইস্ট চার্চ ইউনিভার্সিটি থেকে। লন্ডনে তার লেখাপড়া ও জীবন যাপনের জন্য সব ধরনের কাজ করেছেন। ওই সময়ে তার এক বছরের খরচ ছিল ২০ থেকে ২২ হাজার পাউন্ড। এতোগুলো টাকা আয় করতে কিচেন পটার, ক্লিনিংসহ তাকে তিনটি খণ্ডকালীন চাকরি করতে হয়েছে। সকালে ক্লিনিং, তারপর ইউনিভার্সিটি অব ক্যান্টের হসপিটালিটি ম্যানেজমেন্টের চাকরি এবং বিকালে ইন্ডিয়ান রেস্টুরেন্টের ম্যানেজারের দায়িত্ব পালন করতে হতো তাকে। ফলে সব কাজ শেষ করতে রাত বারোটা বেজে যেত। পরে সারারাত জেগে লেখাপড়া করতেন তিনি।\n\nহুসাইন আলম দ্বিতীয় বাংলাদেশি যিনি ক্যান্টারবেরি ক্রাইস্ট চার্চ বিশ্ববিদ্যালয় থেকে মাস্টার্স করেছেন। তিনি একমাত্র বিদেশি পিএইচডির ছাত্র যিনি সাড়ে চৌদ্দশ ছাত্রের ভেতরে দুইবার বেস্ট স্টুডেন্ট কিঅ্যাক্টর স্কলারশিপ পেয়েছেন।\n\nপোল্যান্ডের ইতিহাসে তিনি একমাত্র বিদেশি যিনি পলিশ এসোসিয়েশনের সাইন্টিফিক মেম্বার। তার ছয়টি আর্টিকেল বের হয়েছে ইন্টারন্যাশনাল হাইক্লাস জারনালে। ২৫টিরও বেশি ইন্টারন্যাশনাল কনফারেন্সে তিনি পেপার সাবমিট করেছেন।\n\nহুসাইন আলমের মতে, কোনো স্বপ্নকে বাস্তবায়ন করতে হলে কঠিন পরিশ্রম ও সততার বিকল্প নেই। কঠোর পরিশ্রম, একান্ত মনোবল, তীব্র সাধনা ও সততার জীবন যাপনই হুসাইনের গল্প। যা আমাদের নতুন করে ভাবতে শেখায়।",
    "জিরুর বুড়ো হাড়ের ভেলকি": "প্রথম চার ম্যাচে ধরা দেয়নি জয়। উয়েফা নেশন্স লিগে শিরোপা ধরে রাখার আশা আগেই শেষ হয়ে গেছে ফ্রান্সের। পঞ্চম ম্যাচে হারলে নেশন্স লিগের শীর্ষ স্তর থেকে অবনমন নিশ্চিত হয়ে যেত বিশ্বচ্যাম্পিয়নদের।\n\nএমন কোণঠাসা পরিস্থিতিতে জ্বলে উঠলেন দলের সবচেয়ে বড় তারকা কিলিয়ান এমবাপ্পে। অলিভিয়ের জিরু দেখালেন বুড়ো হাড়ের ভেলকি। তারুণ্য ও অভিজ্ঞতার ঝলকে অস্ট্রিয়াকে হারিয়ে শীর্ষ স্তরে টিকে থাকার আশা বাঁচিয়ে রাখল ফ্রান্স। বৃহস্পতিবার প্যারিসে বাঁচা-মরার ম্যাচে ২-০ গোলে জিতেছে দিদিয়ের দেশমের দল। এই জয়ে পাঁচ ম্যাচে পাঁচ পয়েন্ট নিয়ে ‘এ’ লিগের এক নম্বর গ্রুপের তলানি থেকে তিনে উঠে এসেছে ফ্রান্স।\n\nশেষ ম্যাচে ডেনমার্ককে হারাতে পারলেই শীর্ষ স্তরে টিকে যাবে তারা। গ্রুপের অপর ম্যাচে ডেনমার্ককে ২-১ গোলে হারিয়ে শীর্ষে উঠে এসেছে ক্রোয়েশিয়া। ‘এ’ লিগের চার গ্রুপ চ্যাম্পিয়ন খেলবে চূড়ান্ত পর্বে। গত পরশু রাতে রবার্ট লেওয়ানডোস্কির পোল্যান্ডকে ২-০ গোলে হারিয়ে চার নম্বর গ্রুপের শীর্ষস্থান প্রায় পাকা করে ফেলেছে নেদারল্যান্ডস। দ্বিতীয় স্থানে থাকা বেলজিয়াম ২-১ গোলে হারিয়েছে ওয়েলসকে।\n\nচোটের দরুন পল পগবা ও করিম বেনজেমা দর্শক হয়ে গেলেও ঘরের মাঠে দারুণ আক্রমণাত্মক ফুটবল উপহার দিয়েছে ফ্রান্স। ৫৬ মিনিটে জিরুর পাস ধরে গতির ঝড়ে অস্ট্রিয়ার রক্ষণকে নাকাল করে চোখধাঁধানো গোলে ফ্রান্সকে এগিয়ে দেন এমবাপ্পে। ৬৫ মিনিটে গ্রিজমানের ক্রস থেকে হেডে ব্যবধান দ্বিগুণ করেন জিরু। আর দুই গোল করলেই ফ্রান্সের জার্সিতে সর্বোচ্চ গোলদাতা থিয়েরি অঁরিকে (৫১) ধরে ফেলবেন জিরু (৪৯)। ফ্রান্সের জার্সিতে সবচেয়ে বেশি বয়সে গোলের রেকর্ড এরই মধ্যে নিজের করে নিয়েছেন জিরু (৩৫ বছর ৩৫৭ দিন)।\n\nএকনজরে ফল\n\nফ্রান্স ২ : ০ অস্ট্রিয়া\n\nক্রোয়েশিয়া ২ : ১ ডেনমার্ক\n\nনেদারল্যান্ডস ২ : ০ পোল্যান্ড\n\nবেলজিয়াম ২ : ১ ওয়েলস",
    "টিভিতে আজকের খেলা (২৫ সেপ্টেম্বর ২০২২)": "",
    "‘মানবিক’ সালাহকে দেখে লিভারপুলের সমর্থক এই এনবিএ কিংবদন্তি": "এই তো কয়েক দিন আগেই মিসরে অগ্নিকাণ্ডে ধ্বংস হওয়া গির্জা পুনর্নির্মাণের জন্য ৩০ লাখ মিসরীয় পাউন্ড দান করেন সালাহ। এমন মহানুভবতা দেখে তাঁর ভক্ত বনে গেছেন অনেকেই। যাঁর মধ্যে আছেন ক্রীড়াঙ্গনে অন্য ভুবনের তারকারাও।\n\nএই যেমন এনবিএ কিংবদন্তি ও গোল্ডেন স্টেট ওয়ারিয়র্সের কোচ স্টিভ ডগলাস কার।\n\nখেলোয়াড় ও কোচ হিসেবে নয়বারের এনবিএ চ্যাম্পিয়ন কার সালাহকে এতটাই পছন্দ করেন, তাঁর লিভারপুলকে সমর্থন দেওয়ার কারণও এই মিসরীয় ফুটবলার। কয়েক দিন আগেই তিনি লিভারপুল কোচ ক্লপের সঙ্গে দেখা করেছেন। তখন সালাহর প্রতি নিজের মুগ্ধতার কথা জানিয়েছেন ক্লপকে।",
    "টিভিতে রোববারের খেলা": "",
    "রুশ পর্যটকদের ‘না’ ইউরোপের চার দেশের": "রুশ পর্যটকদের জন্য দরজা বন্ধ করে দিয়েছে রাশিয়ার প্রতিবেশী চার ইউরোপীয় দেশ। রুশ পর্যটকদের প্রতি এই দেশগুলোর পরামর্শ, ইউক্রেন যুদ্ধ চলাকালে তাদের এ ধরনের সফর করা উচিত নয়। সোমবার এক প্রতিবেদনে এ খবর জানিয়েছে কাতারভিত্তিক সংবাদমাধ্যম আল জাজিরা।\n\nপ্রতিবেদনে বলা হয়, রাশিয়ার সীমান্তবর্তী ইউরোপীয় ইউনিয়নের পাঁচটি দেশের মধ্যে চারটি সোমবার রুশ পর্যটকদের ফিরিয়ে দিতে শুরু করেছে। দেশ চারটি হচ্ছে পোল্যান্ড, এস্তোনিয়া, লাটভিয়া ও লিথুয়ানিয়া।\n\nরাশিয়ার প্রতিবেশী আরেক ইউরোপীয় দেশ ফিনল্যান্ড অবশ্য এখনও পর্যন্ত এ ধরনের কোনও সিদ্ধান্ত নেয়নি। তবে তারা নতুন বিধিনিষেধ আরোপ করেছে। ভিসাপ্রার্থী রুশ নাগরিকদের জন্য কনস্যুলার অ্যাপয়েন্টমেন্টের সংখ্যা কমিয়ে দিয়েছে দেশটি।\n\nইউক্রেনে রুশ আগ্রাসনের ঘটনায় মস্কোর বিরুদ্ধে ইউরোপীয় ইউনিয়ন বা এর সদস্য দেশগুলোর নিষেধাজ্ঞা এবং অন্যান্য সিরিজ পদক্ষেপের তালিকায় সর্বশেষ সংযোজন এই ঘটনা।\n\nইউরোপীয় ইউনিয়ন ইতোমধ্যেই রাশিয়া থেকে যাবতীয় ফ্লাইট নিষিদ্ধ করেছে। শুধু রেল ও সড়ক পরিবহন ব্যবস্থা সচল রাখা হয়েছে।\n\nএদিকে আন্তর্জাতিক অঙ্গনে রাশিয়ার আরও বেশি বিচ্ছিন্ন হয়ে পড়ার ঘটনা দৃশ্যমান হচ্ছে। ভারতের প্রধানমন্ত্রী নরেন্দ্র মোদি বলেছেন, ‘এটি যুদ্ধের সময় নয়।’ ১৭ সেপ্টেম্বর উজবেকিস্তানে এক সম্মেলনে টেলিভিশনে প্রচারিত বক্তব্যে এমন সমালোচনা করেন মোদি। এর একদিন আগে পুতিন স্বীকার করেন, ইউক্রেন যুদ্ধ নিয়ে চীনের প্রেসিডেন্ট শি জিনপিংয়ের ‘প্রশ্ন ও উদ্বেগ’ রয়েছে।",
    "যুক্তরাষ্ট্রের পাঠানো অস্ত্রগুলো অনলাইনে বিক্রি করে দিচ্ছে ইউক্রেনের অস্ত্র ব্যবসায়ীরা": "রাশিয়ার সঙ্গে যুদ্ধ করতে ইউক্রেনে শত শত কোটি ডলারের অস্ত্র সরবরাহ করেছে যুক্তরাষ্ট্র। পাঠিয়েছে ট্যাঙ্ক বিধ্বংসী জ্যাভেলিন মিসাইল। তবে সেই অস্ত্র ডার্ক ওয়েব বা ইন্টারনেটের খারাপ জগতে বিক্রি করে দিচ্ছে ইউক্রেনের ভুয়া অস্ত্র ব্যবসায়ীরা।\n\nব্রিটিশ গণমাধ্যম বিবিসির এক প্রতিবেদনে বলা হয়, রাশিয়ার রাষ্ট্রীয় গণমাধ্যম ইউক্রেনের বিরুদ্ধে অস্ত্র বিক্রির অভিযোগ তুলেছে। মস্কো বলছে, এর মাধ্যমে খুব সহজে অত্যাধুনিক এসব অস্ত্র চলে যাবে সন্ত্রাসী বা জঙ্গিদের হাতে।\n\nঅভিযোগের ভিত্তিতে ডার্ক ওয়েবে দেওয়া বিজ্ঞাপন দেখে অনুসন্ধানে নামে বিবিসি। অস্ত্র বিক্রির বিজ্ঞাপন দেওয়া ভুয়া অস্ত্র ব্যবসায়ীদের সঙ্গে ক্রেতা হিসেবে যোগাযোগও করে বিবিসি। সেখানে যুক্তরাষ্ট্রের তৈরি ট্যাঙ্ক বিধ্বংসী একটি জ্যাভেলিন মিসাইল বিক্রির জন্য চাওয়া হয় ৩০ হাজার মার্কিন ডলার।\n\nঅনলাইনে অস্ত্র ব্যবসায়ীরা জানান, ইউক্রেন পোল্যান্ড সীমান্তে বা বিশ্বের যে কোনো দেশে অস্ত্র পাঠানোর ব্যবস্থা করা যাবে।\n\nতবে আগেই পাঠিয়ে দিতে হবে অস্ত্রের দাম। এ বিষয়ে গত ২ জুন ‘এএসবি মিলিটারি নিউজ’ নামে একটি টুইটার ও ইনস্টাগ্রাম থেকে অস্ত্র বিক্রির বিভিন্ন তথ্য পোস্ট করা হয়।\n\nঅস্ত্র বিক্রেতাদের দাবি, ইউক্রেন থেকে গত কয়েক মাসে অন্তত ৩২টি লেনদেন সম্পন্ন করেছেন তারা। সবগুলো অস্ত্রই পাঠিয়েছে যুক্তরাষ্ট্র।\n\nলেনদেনের ক্ষেত্রে অস্ত্র ব্যবসায়ীরা ব্যবহার করেন পোল্যান্ড, রুশ এবং ইউক্রেনের ভাষা। তবে অন্যদের ভাষা বোঝার জন্য তারা ব্যবহার করেন গুগল অনুবাদ।\n\nবিবিসি বলছে, অস্ত্র বিক্রির বিজ্ঞাপনে যেসব ছবি দেওয়া হয়েছে তার বেশির ভাগই কয়েক বছর আগের। বিশেষ করে সিরিয়ায় অভিযান চালানোর সময় এসব অস্ত্রের ব্যবহার হয়েছিল। ছবিতে দেখা যায় ২০১৪-১৫ এবং ২০১৮ সালে অস্ত্রগুলোর ছবি তোলা হয়।\n\nরাশিয়ার এই অভিযোগের বিষয়ে অবশ্য ইউক্রেন এখনো কোনো মন্তব্য করেনি। আর আদৌ বাস্তবে কোনো অস্ত্র বিক্রি হচ্ছে কিনা সেটাও যাচাই করা সম্ভব হয়নি। তবে তৎপরতা দেখাচ্ছে ভুয়া অস্ত্র ব্যবসায়ীরা। ধারণা করা হচ্ছে, ভুয়া বিজ্ঞাপন দিয়ে অর্থ হাতিয়ে নেওয়ার চেষ্টা করছে একটি চক্র। সূত্র : বিবিসি",
    "Online Fraud: ফোনে কি এই দুটি অ্যাপ আছে? তাহলে সর্বনাশ, যেকোনও মুহূর্তেই খোয়াতে পারেন সমস্ত টাকা!": "Online Fraud: রিপোর্ট অনুযায়ী, মূলত ভারত, স্পেন, অস্ট্রেলিয়া, পোল্যান্ড, জার্মানি, অস্ট্রিয়া সহ একাধিক দেশে এই অ্যাপটি ব্যবহার করা হয়। অ্যান্ড্রয়েড ব্যবহারকারীদের জন্যই এই অ্যাপ তৈরি করা হয়েছে।\n\nনয়া দিল্লি: ফোনের মেমরি বারবার ভর্তি হয়ে গিয়েছে বলে নোটিফিকেশন আসে? গুগল প্লে স্টোর থেকে মেমরি সাফ করার জন্য় ডাউনলোড করছেন বিভিন্ন মেমরি ক্লিনার অ্যাপ? তবে নিজেই কিন্তু বিপদ ডেকে আনছেন। না বুঝেই প্লেস্টোর থেকে ডাউনলোড করা অ্যাপ সরাসরি আপনার ফোনের ব্য়াঙ্কিং অ্যাকাউন্টে ট্রোজান হামলা হতে পারে। সম্প্রতিই প্রকাশিত একটি রিপোর্টে এই তথ্যই জানানো হয়েছে। জানানো হয়েছে, প্লেস্টোরে এমন দুটি অ্যাপ রয়েছে, যার মধ্যে শার্কবট ব্যাঙ্কিং ট্রোজান রয়েছে।\n\nজানা গিয়েছে, যে দুটি অ্যাপ্লিকেশনে ট্রোজান ভাইরাস রয়েছে, সেটি হল মিস্টার ফোন ক্লিনার ও কাইলহাভি মোবাইল সিকিওরিটি। মিস্টার ক্লিনার অ্যাপটি এখনও অবধি ৫০ হাজারেরও বেশি মানুষ ডাউনলোড করেছেন এবং কাইলহাভি অ্যাপটি ১০ হাজারেরও বেশিবার ডাউনলোড করা হয়েছে। অর্থাৎ ইতিমধ্যেই ৬০ হাজারেরও বেশি মানুষের ফোনে এই ট্রোজান ভাইরাস ঢুকে গিয়েছে।\n\nরিপোর্ট অনুযায়ী, মূলত ভারত, স্পেন, অস্ট্রেলিয়া, পোল্যান্ড, জার্মানি, অস্ট্রিয়া সহ একাধিক দেশে এই অ্যাপটি ব্যবহার করা হয়। অ্যান্ড্রয়েড ব্যবহারকারীদের জন্যই এই অ্যাপ তৈরি করা হয়েছে। যারাই ফোনের মেমরি ফাঁকা করার জন্য এই অ্যাপটি ব্যবহার করেছেন, তাদের ফোনে এই ট্রোজান ভাইরাস ঢুকে গিয়েছে।\n\nএই ভাইরাসযুক্ত অ্যাপের অন্যতম বৈশিষ্ট্য হল, এই শার্কবট ম্যালওয়ার অ্যাপটি ডাউনলোড করার পর এটি আপনার ফোন থেকে তথ্য হাতিয়ে নেওয়ার জন্য় কোনও প্রকার অনুমতির অপেক্ষা করে না। বিনা অনুমতিতেই তারা যাবতীয় তথ্য হাতিয়ে নেয়। আপনার ফোনে এই অ্যাপ থাকলেই, আপনি যখন ব্যাঙ্ক অ্যাকাউন্ট খুলবেন, তখনই তাদের অ্যাকাউন্ট থেকে যাবতীয় কুকি সংগ্রহ করে নেয়, যার মধ্যে অ্য়াকাউন্টের নম্বর থেকে শুরু করে পিন, যাবতীয় তথ্যই সংরক্ষিত থাকে। এই অ্যাপ থেকে আপনাআপনিই ব্যাঙ্ক অ্যাকাউন্ট থেকে টাকা হাতিয়ে নেওয়া হত। গ্রাহকরা টাকা কেটে নেওয়ার বিষয়ে কোনও কিছু জানতেও পারতেন না।",
    "বিশ্বকাপের জন্য ‘পেনাল্টি কিলার’ খুঁজছেন ফন খাল": "টাইব্রেকারে একজন গোলরক্ষক কতটা গুরুত্বপূর্ণ হয়ে উঠতে পারেন, সেটা ভালো করেই জানেন লুই ফন খাল। ২০১৪ বিশ্বকাপে কোয়ার্টার-ফাইনালে অতিরিক্ত সময় শেষ হওয়ার অল্প একটু আগে তার গোলরক্ষক পরিবর্তনের কৌশল কী দারুণভাবেই না কাজে লেগেছিল! কাতার বিশ্বকাপের জন্য এই সপ্তাহে বিশেষ পেনাল্টি শুটআউট অনুশীলনে গোলরক্ষকদের পরীক্ষা করে দেখার কথা জানালেন নেদারল্যান্ডস কোচ।\n\nনেশন্স লিগে পোল্যান্ড ও বেলজিয়ামের বিপক্ষে আসছে দুই ম্যাচের জন্য নেদারল্যান্ডস দলে চার জন গোলরক্ষক রেখেছেন ফন খাল। গ্রুপের শীর্ষস্থান ধরে রাখা এবং আগামী জুনে চার দলের ফাইনালসে জায়গা করে নেওয়ার পথে এগিয়ে যাওয়ার লক্ষ্য থাকবে ডাচদের।\n\nতবে ফন খাল বলেছেন, আগামী নভেম্বর-ডিসেম্বরের বিশ্বকাপকেও এখানে অগ্রাধিকার দেওয়া হবে। বিশ্বকাপের জন্য দল ঘোষণার আগে খেলোয়াড়দের পরীক্ষা করে নেওয়ার এটিই শেষ সুযোগ কোচের জন্য।\n\n৭১ বছর বয়সী ডাচ কোচ সোমবার সংবাদ সম্মেলনে জানান, পেনাল্টি শুটআউট অনুশীলনের জন্য বুধবার তিনি আরও দুই জন গোলরক্ষককে ডেকেছেন। পেনাল্টি ঠেকাতে দক্ষ গোলরক্ষক বেছে নেওয়াই তার লক্ষ্য।",
    "Why and how Indian students are returning to Ukraine: মোদী সরকার সাহায্যে নারাজ, বাধ্য হয়ে যুদ্ধবিধ্বস্ত ইউক্রেনের পথে ভারতীয় মেডিক্যাল পড়ুয়ারা": "রাশিয়া-ইউক্রেন যুদ্ধ তীব্র আকার ধারণ করেছিল বেশ কয়েকমাস আগে। সেই সময় প্রায় ২০ হাজার ভারতীয় পড়ুয়া ইউক্রেন থেকে ফিরে আসেন। তাঁদের বেশিরভাগই ইউক্রেনের বিভিন্ন মেডিক্যাল কলেজে পড়ছিলেন। এখন সেই যুদ্ধ পরিস্থিতি অনেকটাই স্তিমিত। ভারতীয় পড়ুয়ারাও ফের ইউক্রেনে ফিরতে শুরু করেছেন।\n\nকোন পথে পড়ুয়ারা ইউক্রেনে ফিরছে?\n\nযুদ্ধের সময় পড়ুয়ারা পোল্যান্ড, হাঙ্গেরি, স্লোভাকিয়া, রোমানিয়ার সীমান্ত দিয়ে ইউক্রেনে প্রবেশ করেছিল। কিন্তু, এই সব দেশের সঙ্গে ইউক্রেনের বিমান যাতায়াত এখনও বন্ধ। ফলে ব্যাপক নাকাল হতে হচ্ছে ভারতীয় পড়ুয়াদের। তাই পড়ুয়ারা বাধ্য হয়ে ইউক্রেনের দক্ষিণ-পশ্চিমে মলডোভা হয়ে সেখানে প্রবেশ করছে। দিল্লি থেকে তাদের বিমান যাচ্ছে তুরস্কের রাজধানী ইস্তানবুলে। তাতেই সময় লাগছে আট ঘণ্টা। সেখান থেকে যাচ্ছে মলডোভার রাজধানী চিসিনাউতে।\n\nসেখান থেকে আবার একাধিক বাসে সীমান্ত পেরিয়ে তারা ইউক্রেনে নিজের শিক্ষাপ্রতিষ্ঠানে যাচ্ছে। এই সব পড়ুয়াদের বেশিরভাগই ইউক্রেনের বিভিন্ন শহর লভিভ, ইভানো ফ্রাঙ্কিভক্স এবং ভিনিৎসিয়ার বিভিন্ন বিশ্ববিদ্যালয়ের পড়ুয়া। এই সব এলাকায় যুদ্ধের তাণ্ডব কম ছিল। অনেকের শিক্ষাপ্রতিষ্ঠান আবার ইউক্রেনের রাজধানী কিয়েভে। সেখানে অবশ্য যুদ্ধ ভালোই প্রভাব ফেলেছে। কিন্তু, বাধ্য হয়ে কিয়েভের মেডিক্যাল কলেজেও ফিরছেন পড়ুয়ারা।\n\nভারতীয় পড়ুয়ারা মলডোভা রুট দিয়ে ইউক্রেনে যাচ্ছেন কেন?\n\nপড়ুয়ারা জানাচ্ছেন, মলডোভা হয়ে ইউক্রেনে ঢোকা এখন সবচেয়ে সহজ। কারণ, মলডোভা তার ওপর দিয়ে যাতায়াত বা পর্যটন, সব ক্ষেত্রেই ই-ভিসা দিচ্ছে। তিন থেকে সাত দিনের মধ্যে ভিসা পাওয়া যাচ্ছে। খরচাও অনেক কম। কিন্তু পোল্যান্ড, স্লোভাকিয়া, হাঙ্গেরি এবং রোমানিয়ার ভিসা প্রক্রিয়া বেশ জটিল। বহু পড়ুয়ার ভিসার আবেদন এই সব দেশগুলো প্রত্যাখ্যান করেছে। শুধু তাই নয়, এই সব দেশের ভিসা পেতেও দীর্ঘ সময় লাগে। তাই অপেক্ষাকৃত কম খরচ এবং দ্রুততার জন্য পড়ুয়ারা মলডোভা দিয়েই ইউক্রেনে প্রবেশ করছে।\n\nইউক্রেনের বিশ্ববিদ্যালয়\n\nছাত্রদের ইউক্রেনে ফিরতে কত খরচ লাগছে?\n\nইউক্রেন থেকে ফিরে আসার সময় পড়ুয়াদের একলক্ষ টাকা খরচ হয়েছিল। এর মধ্যে ছিল এয়ার টিকিট, ভিসা এবং অন্যান্য খরচ। আর, মলদোভায় ভিসার জন্য পড়ুয়াদের ১৫ থেকে ২৫ হাজার টাকা লাগছে। মলদোভা হয়ে ভারতে আসা এক পড়ুয়া বলেন, ‘এয়ার টিকিটের দাম লাগছে ৬০ হাজার টাকা। আর, মলদোভার ভিসা ফি ৪,৭০০ টাকা। অন্যান্য খরচ যোগ করলে সেটা দাঁড়াচ্ছে ১০ হাজার টাকা। এজেন্ট ধরলে অবশ্য তারা বেশি টাকা নিচ্ছে। ওই সব মিলিয়ে ১ লক্ষ টাকা খরচা করিয়ে দেবে।’\n\nআরও পড়ুন- ‘জঙ্গলরাজ চলছে বাংলায়’, তৃণমূলকে তুলোধনা BJP-র কেন্দ্রীয় দলের সদস্যদের\n\nইউক্রেনে ফিরতেও কি ভারতীয় পড়ুয়াদের হয়রান হতে হচ্ছে?\n\nমার্চে যখন যুদ্ধ শুরু হয়, ছাত্ররা টানা এক থেকে দু’দিন হেঁটে পোল্যান্ড, হাঙ্গেরি, রোমানিয়া এবং স্লোভাকিয়া সীমান্ত পৌঁছেছিল। সীমান্ত পেরনোর পর ভারত সরকার ‘অপারেশন গঙ্গা’ নাম দিয়ে বিমানে চাপিয়ে তাঁদের ভারতে ফিরিয়ে এনেছিল। কয়েকজনকে মলদোভা হয়েও ফিরিয়ে আনা হয়েছিল। এখন মাত্র তিন দিনেই ভিসা অনেকে পেয়ে যাচ্ছেন। তারপর ইস্তানবুলে আট ঘণ্টার জার্নি। সেখান থেকে মলডোভা আবার ১৬ ঘণ্টার জার্নি। তারপর বাসে চেপে সীমান্ত। সেই সীমান্ত পেরিয়ে আবার বাসযাত্রা। কমপক্ষে টানা ১০ ঘণ্টা বাসজার্নির পর পড়ুয়ারা নিজেদের শিক্ষাপ্রতিষ্ঠানে পৌঁছচ্ছেন। যা এক বিরাট যন্ত্রণা।\n\nকেন পড়ুয়ারা যুদ্ধবিধ্বস্ত ইউক্রেনে ফিরছেন?\n\nফিরে আসা পড়ুয়ারা চেয়েছিলেন, এদেশের মেডিক্যাল কলেজগুলোয় ভর্তি হতে। কিন্তু, সেই পথ বন্ধ করে দিয়েছে মোদী সরকার। সুপ্রিম কোর্টকে মোদী সরকার জানিয়েছে, ইউক্রেন থেকে ফিরে আসা মেডিক্যাল পড়ুয়াদের ভারতের মেডিক্যাল কলেজগুলোয় ভর্তি করানো যাবে না। আর, তাই উপায় না-পেয়ে ফের যুদ্ধবিধ্বস্ত ইউক্রেনে ফিরে যাচ্ছেন ভারতীয় পড়ুয়ারা। ডাক্তারি বিভাগে তাঁদের শিক্ষা সমাপ্ত করার জন্য।\n\nRead full story in English",
    "টিভি সূচি (বৃহস্পতিবার, ২২ সেপ্টেম্বর ২০২২)": "রোমাঞ্চের নানা বাঁক পেরিয়ে ৩-৩ গোলে ড্র হলো দুই সাবেক বিশ্ব চ্যাম্পিয়ন দলের লড়াই।",
    "রুশদের ওপর ভ্রমণ নিষেধাজ্ঞা আরোপ নিয়ে ইইউয়ে বিভক্তি": "রাশিয়ার নাগরিকদের ওপর ভ্রমণ ভিসায় নিষেধাজ্ঞা আরোপের প্রস্তাব নিয়ে বিভক্ত হয়ে পড়েছে ইউরোপীয় ইউনিয়নের (ইইউ) সদস্য দেশগুলো। ফ্রান্স এবং জার্মানি এ ধরনের পদক্ষেপ নেওয়ার বিরুদ্ধে সতর্ক করেছে।\n\nইইউ এর পররাষ্ট্র নীতি বিষয়ক প্রধান জোসেপ বরেল বুধবার বিষয়টি নিয়ে মতবিরোধে জড়িয়ে পড়া দেশগুলোকে বিরোধ নিষ্পত্তির আহ্বান জানিয়েছেন।\n\nতিনি বলেন, ইউক্রেইনে রাশিয়ার আগ্রাসনের ছয়মাস পেরিয়েছে। এখন মস্কোর বিরুদ্ধে ইউরোপকে একতাবদ্ধ থাকতেই হবে।\n\nরাশিয়ার পর্যটকদের জন্য ভিসা আবেদন সহজ করে ২০০৭ সালে হওয়া একটি চুক্তি স্থগিত করা নিয়ে চেক রিপাবলিকের প্রাগে বুধবার দ্বিতীয় দিনের মতো ইইউ পররাষ্ট্রমন্ত্রীদের বৈঠক চলছে।\n\nএ বৈঠক চলার মধ্যেই জোসেপ বরেল ইইউ সদস্যদেশগুলোকে সতর্ক করে দিয়ে তাদেরকে একতাবদ্ধ হয়ে কাজ করার কথা বললেন।\n\n২০০৭ সালের ওই চুক্তি স্থগিত হয়ে গেলে রাশিয়ার নাগরিকদেরকে ইইউ দেশগুলোতে ভ্রমণ করতে হলে ভিসা পাওয়ার জন্য অনেক বেশি সময় অপেক্ষা করতে হবে এবং আরও বেশি অর্থ খরচ করতে হবে।",
    "আর্জেন্টিনার জয়ে মেসির জোড়া গোল": "এই প্রীতি ম্যাচে আর্জেন্টিনার প্রতিপক্ষ ছিল হন্ডুরাস। হার্ড রক স্টেডিয়ামে ৬৪ হাজার ৪২০ দর্শক যে ফিফা র‌্যাঙ্কিংয়ে ৮০তম মধ্য আমেরিকার এই দেশের খেলা দেখতে যাননি, তা বলাই বাহুল্য। সেই মেসিই মূল আকর্ষণ, সঙ্গে বাকিরা। হন্ডুরাসের বিপক্ষে আর্জেন্টিনার ৩-০ গোলের জয়ে মেসির জোড়া গোল—এতটুকুতেই বোঝা যায়, তৃপ্তি মিটেছে দর্শকদের।\n\nআর্জেন্টিনার আক্রমণে মেসি যেমন নেতৃত্ব দিয়েছেন, তেমনি ম্যাচে তারা এগিয়েও যায় পিএসজি তারকার একটি মুভ থেকে। ১৬ মিনিটে মেসির দুর্দান্ত পাসে বাঁ প্রান্তে আনমার্কড হয়ে পড়েন আর্জেন্টাইন ফরোয়ার্ড পাপু গোমেজ। তাঁর ক্রস থেকে গোল করেন লওতারো মার্তিনেজ। হন্ডুরাস ধারে ও ভারে পিছিয়ে থাকলেও হাল ছাড়েনি। চড়াও হয়ে খেলার চেষ্টা করেছে।",
    "‘নাচ নিয়ে দেশের বাইরে প্রতিনিধিত্ব করতে পারাটা ভীষণ গৌরবের’": "বিনোদন প্রতিবেদক : ছোটপর্দার জনপ্রিয় অভিনেত্রী পারসা ইভানা। নাচ ও অভিনয় সমানতালে চালিয়ে যাচ্ছেন তিনি। বর্তমানে কাজল আরেফিন অমির জনপ্রিয় ধারাবাহিক ব্যাচেলর পয়েন্ট-এ কাজ করছেন তিনি। এই ধারাবাহিকটি দিয়ে তিনি তুমুল আলোচিত হয়েছেন। এবার নাচতে পোল্যান্ড গিয়েছেন পারসা ইভানা।\n\nজানা গেছে, দেশটির দূতাবাস কর্তৃক আয়োজিত কালচারাল ফোক ফেস্টিভ্যালের ১২তম আসর বসবে পোল্যান্ডে। এ উপলক্ষে আগামী ১৩ সেপ্টেম্বর পোল্যান্ডের উদ্দেশে ঢাকা ত্যাগ করেছেন পারসা ইভানা। সঙ্গে আরও গিয়েছেন সৈয়দা শায়লা আহমেদ লিমা। বাংলাদেশ ছাড়াও বিভিন্ন দেশের নৃত্যশিল্পী সেখানে আসবে।\n\nএ প্রসঙ্গে অভিনেত্রী পারসা ইভানা জানান, ‘পোল্যান্ড দূতাবাসের আয়োজনে ‘১২তম কালচারাল ফোক ফেস্টিভ্যাল’ অনুষ্ঠিত হবে। বিভিন্ন দেশের নৃত্যশিল্পীরা আসবেন। তারা নিজ নিজ দেশের ঐতিহ্য-সংস্কৃতি উপস্থাপন করবেন। বাংলাদেশ থেকে আমি এবং আমাদের নাচের দল গিয়েছি। উৎসব হলেও সেখানে থাকছে প্রতিযোগিতা বিভাগ। নৃত্যের পরিবেশনা দেখিয়ে পুরস্কার জেতার সুযোগ আছে।’\n\nতিনি আরও বলেন, ‘আগে থেকেই শিল্পকলা একাডেমি ও সরকারি বিভিন্ন অনুষ্ঠানে পারফর্ম করি। ২০১৯ সালে ওমানে পারফর্ম করেছিলাম। এবার পোল্যান্ড ট্যুরের জন্য প্রস্তুতি নিচ্ছি। নাচ নিয়ে দেশের বাইরে প্রতিনিধিত্ব করতে পারাটা ভীষণ গৌরবের। বরাবরের মতো এবারও দারুণ অভিজ্ঞতা নিয়ে দেশে ফিরব ভাবছি। আমাদের উৎসব পাঁচ দিনের, তারপর হয়তো দুই-তিন দিন ঘুরব। এরপর ঢাকায় ফিরে আবার শুটিংয়ে ব্যস্ত হয়ে পড়ব।’",
    "নেদারল্যান্ডস দলে ৫ নতুন মুখ": "এগিয়ে আসছে কাতার বিশ্বকাপ। বৈশ্বিক আসরের জন্য আদর্শ স্কোয়াড গড়ার অভিযানে নেমে পড়েছেন নেদারল্যান্ডস কোচ লুই ফন খাল। নতুন পাঁচ জন খেলোয়াড়কে নেশন্স লিগে পোল্যান্ড ও বেলজিয়ামের বিপক্ষে ম্যাচের প্রাথমিক দলে ডেকেছেন তিনি।\n\nম্যাচ দুটির জন্য শুক্রবার ৩২ সদস্যের দল ঘোষণা করেন ফন খাল। প্রথমবার জাতীয় দলে ডাক পাওয়া পাঁচ জন হলেন- ব্রায়ান ব্রবি, আন্দ্রিয়াস নোপের্ত, পাসকাল স্ট্রাউক, কেনেথ টেইলর ও জয়ি ফিয়ারমান।\n\n২০ বছর বয়সী স্ট্রাইকার ব্রবি ও তার সমবয়সী মিডফিল্ডার টেইলর এই মৌসুমে আয়াক্সের হয়ে নিয়মিত খেলছেন। আরেক মিডফিল্ডার ফিয়ারমান পিএসভি আইন্দহোভেনের হয়ে খেলছেন। দুই দলই ডাচ লিগে তাদের প্রথম চার ম্যাচে জিতেছে।\n\n২৮ বছর বয়সী গোলরক্ষক নোপের্ত সম্প্রতি ডাচ ক্লাব ভিয়েরেনফিনে যোগ দিয়েছেন। ইংলিশ ক্লাব লিডসে ইউনাইটেডে খেলেন ২৩ বছর বয়সী ডিফেন্ডার স্ট্রাউক।",
    "যুদ্ধে আহতদের পাশে দাঁড়াল যে ট্রেন": "ইউক্রেনের পূর্বে দনবাস অঞ্চলে রুশবাহিনীর হামলায় গুরুতর আহতদের চিকিৎসা দেওয়ার ব্যবস্থা না থাকায় তাদের পশ্চিমাঞ্চলে নিয়ে যাচ্ছে বিশেষ একটি ট্রেন। অভিজ্ঞ চিকিৎসকদের তত্ত্বাবধানে ট্রেনে চেপে আহতরা পৌঁছে যান পশ্চিমের তুলনামূলক নিরাপদ শহর লিভিভে। ট্রেনটির কারণে রক্ষা পাচ্ছে বহু মানুষের জীবন। লিখেছেন তৃষা বড়ুয়া\n\nসংস্থার ভূমিকা\n\nইউক্রেনের পশ্চিমাঞ্চলীয় শহর লিভিভ। পোল্যান্ড সীমান্ত থেকে এ শহরের দূরত্ব প্রায় ৭০ কিলোমিটার। লিভিভ ইউক্রেনের অন্যতম প্রধান সাংস্কৃতিক কেন্দ্র হিসেবে পরিচিত। ইউক্রেনে যুদ্ধ শুরুর পর সপ্তাহে এক দিন লিভিভের এক রেলস্টেশনে সকাল ১০টার দিকে একটি বিশেষ ট্রেন এসে থামে। ট্রেন থেকে কিন্তু সাধারণ যাত্রীদের নামতে দেখা যায় না। যারা নামেন তারা গুরুতর আহত মানুষ। ট্রেনের দরজা খোলার পর এই আহতদের স্ট্রেচারে তোলেন তাদের সঙ্গে আসা ও প্ল্যাটফর্মে অপেক্ষারত স্বাস্থ্যকর্মীরা। এরপর স্টেশনের বাইরে দাঁড়ানো অ্যাম্বুলেন্সে করে তাদের হাসপাতালে নিয়ে যাওয়া হয়। আহত যাত্রীদের বড় অংশই ইউক্রেনের পূর্বাঞ্চলীয় দনবাসের বাসিন্দা। চলতি বছরের ফেব্রুয়ারি থেকে চলমান ইউক্রেন যুদ্ধের শুরুতেই রুশবাহিনী নির্বিচারে ওই অঞ্চলে গোলাবর্ষণ করে। ইউক্রেনের বিশেষ ওই ট্রেনের কাজ দেশটির পূর্বাঞ্চলে গোলায় আহত নাগরিকদের অপেক্ষাকৃত নিরাপদ পশ্চিমাঞ্চলীয় শহরে নিয়ে যাওয়া। ট্রেনটিকে ছোটখাটো হাসপাতাল বললে অত্যুক্তি হবে না। এটির আসনগুলো সরিয়ে তার জায়গায় বেড বসানো হয়েছে। অক্সিজেনের জন্য রয়েছে জেনারেটর। এমনকি নিবিড় পরিচর্যা কেন্দ্রও (আইসিইউ) আছে ট্রেনটিতে। ইউক্রেনে রাশিয়ার আগ্রাসন শুরুর প্রায় এক মাস পর ২৩ মার্চ থেকে আহতদের পরিবহন করে আসছে ট্রেনটি। যাত্রাপথে তাদের সেবায় সর্বক্ষণ থাকেন অভিজ্ঞ চিকিৎসকরা। এমনই একজন চিকিৎসক ৩৫ বছর বয়সী নাতালিয়া কিনিভ। যুদ্ধ, রাজনৈতিক সংঘাত, মহামারী, প্রাকৃতিক ও মনুষ্যসৃষ্ট বিপর্যয়ে মানবিক সহায়তা প্রদানকারী আন্তর্জাতিক সংস্থা ডক্টরস উইদাউট বর্ডারসে কাজ করেন তিনি। এই সংস্থাটিই মূলত ওই বিশেষ ট্রেন পরিচালনা করে আসছে। আহতদের সেবা দেওয়ার বিষয়ে ইউক্রেনের স্বাস্থ্য মন্ত্রণালয়ের সঙ্গে একযোগে কাজ করছে ডক্টরস উইদাউট বর্ডারস। জরুরি চিকিৎসা প্রয়োজন এমন হাজারখানেকের মতো ইউক্রেনীয়কে গত কয়েক মাসে যুদ্ধবিধ্বস্ত এলাকা থেকে সরিয়ে সেবা দিয়েছে সংস্থাটি। যুদ্ধে আহতদের চিকিৎসা দেওয়ার পাশাপাশি উচ্চ রক্তচাপ, হৃদরোগ, ডায়াবেটিস, ফুসফুসের রোগসহ অন্যান্য ক্রনিক রোগে আক্রান্তদেরও চিকিৎসা দিচ্ছে ডক্টরস উইদাউট বর্ডারস।\n\nআর্তের সেবায় নিযুক্ত ইউক্রেনের বিশেষ ট্রেনটিতে শুরু থেকেই আছেন চিকিৎসক কিনিভ। তিনি বলেন, ‘অনেক সময় আহতদের কারও কারোর অবস্থা বেশ আশঙ্কাজনক হয়ে পড়ে। একবার এক নারীর জখম পায়ে রক্তক্ষরণ এত বেড়ে যায় যে, তাকে পূর্বাঞ্চলের এক শহরেই নামিয়ে দিতে হয়। যাত্রাপথেই আমাদের এই সিদ্ধান্ত নিতে হয় কারণ তার পায়ে তখনই অপারেশনের দরকার ছিল। লিভিভ পর্যন্ত অপেক্ষা করলে তিনি নাও বাঁচতে পারতেন।’ দনবাস থেকে ট্রেনে ওঠা গুরুতর আহত কয়েকজন যাত্রীর কথা স্মরণ করে কিনিভ বলেন, ‘বোমা বিস্ফোরণে একবার এক নারীর মুখ বেশ ক্ষতিগ্রস্ত হয়। তিনি পরে দৃষ্টিশক্তি হারান। ক্ষেপণাস্ত্রের আঘাতে অঙ্গপ্রত্যঙ্গ উড়ে যাওয়া কয়েকটি শিশুকে কিছুদিন আগে ট্রেনে ওঠানো হয়। ইউক্রেনের পূর্ব থেকে পশ্চিমে যাওয়া মানুষরা কেউ কিছুই হারায়নি, এমনটা আমি কখনো দেখিনি। কেউ ঘরবাড়ি হারায়, কেউ বা পরিবার হারায় নয়তো অঙ্গপ্রত্যঙ্গ। চিকিৎসক হিসেবে দায়িত্ব পালন করতে গিয়ে এসব দেখে অনেক সময় আবেগ নিয়ন্ত্রণ করা আমার পক্ষে কঠিন হয়ে পড়ে।’\n\nক্ষতিগ্রস্ত হাসপাতাল\n\nরাশিয়ার সঙ্গে ইউক্রেনের বাহিনীর তুমুল লড়াইয়ে দনবাসের বেশ কটি হাসপাতাল মারাত্মকভাবে ক্ষতিগ্রস্ত হয়। শুধু পূর্বাঞ্চল নয়, পুরো ইউক্রেনের অবস্থাই বেশ করুণ। জুলাই মাসে ইউক্রেন সরকারের পক্ষ থেকে জানানো হয়, ইউক্রেন জুড়ে ১২৩টি চিকিৎসাকেন্দ্র পুরোপুরি ধ্বংস হয়ে গেছে। এ ছাড়া ৭৪৬টি চিকিৎসাকেন্দ্রের মেরামত প্রয়োজন। যুদ্ধ শুরুর মাসখানেকের মধ্যেই বিশ্ব স্বাস্থ্য সংস্থার (ডব্লিউএইচও) প্রতিবেদনে বলা হয়, প্রয়োজনীয় স্বাস্থ্যসেবা দিতে হিমশিম খাচ্ছে হাসপাতালগুলো। জীবনরক্ষাকারী ওষুধ থেকে শুরু করে অক্সিজেন ট্যাংকের সংকট প্রকট আকার ধারণ করেছে। সম্প্রতি লিভিভের কয়েকজন চিকিৎসক জানান, যুদ্ধের পাঁচ মাস পর পূর্ব থেকে পশ্চিমে যাওয়া আহতদের সংখ্যা কিছুটা কমে কারণ উন্নত চিকিৎসার জন্য অনেকে দেশের বাইরে চলে যাচ্ছেন। তবে রাশিয়া যে হারে বেসামরিক অবকাঠামোর ওপর গোলাবর্ষণ অব্যাহত রেখেছে, তাতে লিভিভের হাসপাতালেও রোগীর সংখ্যা আগামী দিনে বাড়তে পারে।\n\nঅসুস্থদের পাশে লিভিভ\n\nইউক্রেনের পূর্বাঞ্চল থেকে যাওয়া আহত ব্যক্তিরা লিভিভের যে হাসপাতালগুলোতে চিকিৎসাসেবা নিচ্ছেন, সেগুলোর একটি লিভিভ আঞ্চলিক ক্লিনিক্যাল হাসপাতাল। এই হাসপাতালেরই একজন সার্জন ৬৪ বছর বয়সী ইউরি মিখেল। তিনি বলেন, ‘যুদ্ধক্ষেত্রে আহত হওয়া বা ট্রমার শিকার হওয়া ব্যক্তিদের চিকিৎসাসেবা দেওয়ার মতো বিশেষায়িত হাসপাতাল এটি নয়। তাই এ ধরনের রোগী পেলে আমরা অন্য হাসপাতালের চিকিৎসকদের সহযোগিতা নিয়ে থাকি। হাসপাতালে সম্প্রতি ডায়াবেটিস, গল ব্লাডার, লিভারের রোগসহ অন্য অসুখে ভোগা রোগীর সংখ্যা উদ্বেগজনক হারে বেড়েছে।’ এমনই একজন রোগী ৭২ বছর বয়সী ইভান ভাসিলোভিচ। তার বাড়ি দনবাসের সেøাভিয়ানস্ক শহরে। দনবাসের যে কটি শহর এখন পর্যন্ত রাশিয়ার দখলে যায়নি, তার মধ্যে এটি একটি। যুদ্ধ শুরুর পর অসুস্থতার কারণে অন্য জায়গায় আশ্রয় নিতে পারেননি ভাসিলোভিচ। দুর্বল ও কানে কম শুনতে পাওয়া এই ইউক্রেনীয় অন্যের সহযোগিতা ছাড়া বিছানা ছেড়ে উঠে বসতে পারেন না। তার ধমনি জমাট বাঁধায় হার্ট অ্যাটাকের উচ্চঝুঁকিতে আছেন তিনি। কয়েক বছর আগে এক সড়ক দুর্ঘটনার কবলে পড়ে বাম পা হারান ভাসিলোভিচ। চলতি বছরে রক্ত সঞ্চালনজনিত সমস্যার কারণে তার হাতের একটি আঙুল কেটে বাদ দিতে হয়। ভাসিলোভিচ বলেন, ‘যুদ্ধ হঠাৎ শুরু হয়ে যাওয়ায় আমরা অনেকে শহর ছাড়তে পারিনি। আমার মতো অসুস্থ ব্যক্তিদের অপেক্ষা করতে হয়েছিল। সেøাভিয়ানস্ক শহরের যে অংশে আমি থাকি, সেখানে শুরুতে লড়াই অত তীব্র ছিল না। সময় যত গড়াতে থাকে, লড়াই তীব্র হতে থাকে। জুনের দিকে আন্তর্জাতিক সংস্থা রেড ক্রসের একদল স্বেচ্ছাসেবক ও চিকিৎসকদের সহায়তায় স্ত্রীসহ লিভিভে পৌঁছায় আমি।’ তিনি আরও বলেন, ‘কবে বাড়ি যেতে পারব, জানি না। বাড়ি যাওয়ার আশা এখনো দেখি। খবরের কাগজে দেখি, প্রতিদিন নিয়ম করে স্লোভিয়ানস্কে রকেট হামলা চলছে।’\n\nলিভিভ আঞ্চলিক ক্লিনিক্যাল হাসপাতাল থেকে চিকিৎসাসেবা নিচ্ছেন হালিনা সের্গেইভনা নামের এক ইউক্রেনীয় নারী। তার বাড়ি দনবাসের উত্তরাঞ্চলীয় শহর ক্রামাতোরস্কে। ইভান ভাসিলোভিচের বাড়ি স্লোভিয়ানস্ক থেকে সের্গেইভনার বাড়ির দূরত্ব প্রায় ১৬ কিলোমিটার। ৭৩ বছর বয়সী সের্গেইভনা ডিম্বাশয় ক্যানসারে ভুগছেন। ২৪ ফেব্রুয়ারি রাশিয়া ইউক্রেনে হামলার দিন ক্রামাতোরস্কের এক হাসপাতালে কেমোথেরাপির প্রথম কোর্স নিচ্ছিলেন তিনি। রুশ হামলার প্রথম দিনের ঘটনা স্মরণ করে তিনি বলেন, ‘হাসপাতালে খুবই আতঙ্কজনক পরিস্থিতি ছিল সেদিন। গোলার শব্দে হাসপাতালের দেয়াল একটু পরপর কেঁপে উঠছিল। হাসপাতালকর্মীরা জানালার কাছে বালির বস্তা স্তূপ করে রেখেছিলেন, যাতে বিস্ফোরণ থেকে রোগীরা কিছুটা হলেও রক্ষা পান।’ হাসপাতালটিতে হামলা হতে পারে এই আশঙ্কায় সের্গেইভনা ও তার পরিবার শহর ছাড়ার সিদ্ধান্ত নেন। শরীরের অবস্থা খুব খারাপ থাকায় বিশেষ ট্রেনটিতে করে লিভিভে যেতে বেশ সমস্যা হয় তার। শহরটিতে পৌঁছার পর প্রথমে তার স্বাস্থ্যের অবস্থা মূল্যায়ন করা হয়। এরপর তাকে এক ক্যানসার হাসপাতালে চিকিৎসা দেওয়া হয়। সেখান থেকে সের্গেইভনাকে লিভিভ আঞ্চলিক ক্লিনিক্যাল হাসপাতালে পাঠানো হয়। এই হাসপাতালে তার ডিম্বাশয়ে অপারেশন হয়। সে সময় তিনি এক মাস হাসপাতালটিতে ছিলেন। লিভিভে সের্গেইভনা এখন একাই থাকছেন। তার মেয়ে ও নাতি-নাতনিরা বুলগেরিয়ায় অবস্থান করছেন। লিভিভে একা থাকলেও এ নিয়ে মন খারাপ করেন না পরিস্থিতির সঙ্গে মানিয়ে নিতে বাধ্য হওয়া সের্গেইভনা। হাসি মুখে তিনি বলেন, ‘আমি খারাপ নেই। এখানে আমার এক বন্ধুর সঙ্গে থাকি। লিভিভে আসার পর অনেক পরোপকারী মানুষের সঙ্গে পরিচয় হয় আমার। হাসপাতালে এক মাস থাকাকালে রোগীদের সঙ্গে আলাপ হয় আমার। তাদের সঙ্গেও আমার হৃদ্যতাপূর্ণ সম্পর্ক গড়ে উঠেছে। ওই রোগীদের সবার ফোন নম্বর আমার কাছে আছে। ফোনে তাদের সঙ্গে সারাক্ষণই কথা হয় আমার। তা ছাড়া মেয়ে, নাতি-নাতনিদের কথা মনে পড়লে তাদেরও ফোন করি। তারাও ফোনে আমার নিয়মিত খোঁজখবর নেয় আমার।’\n\nনিরাপদ আশ্রয়\n\nরাশিয়ার বোমা হামলায় গুরুতর আহত ব্যক্তিদের কয়েকজন লিভিভ আঞ্চলিক ক্লিনিক্যাল হাসপাতালে ধীরে ধীরে সুস্থ হচ্ছেন। এই হাসপাতালের কয়েকটি কক্ষ তাদের জন্য সংরক্ষিত। ৩৭ বছর বয়সী প্যাথোলজিস্ট ইরিনা ভেত্রোভা এমনই এক কক্ষে থাকেন। দনবাসের বাখমুত শহরে তার বাড়ি। হাসপাতালের কক্ষটি এখন ভেত্রোভার অস্থায়ী নিরাপদ আশ্রয়স্থান। হাসপাতাল ভবনের বাইরে মাঝে-মধ্যে হাঁটতে বের হন তিনি। তার শান্ত-সৌম্য ভাব দেখলে বোঝার উপায় নেই, কিছুদিন আগে মৃত্যুর দুয়ার থেকে ফেরত এসেছেন তিনি। যুদ্ধ শুরুর পর চাকরি হারান ভেত্রোভা। হন্যে হয়ে চাকরি খোঁজার একপর্যায়ে বাখমুত শহর থেকে ৭৭ কিলোমিটার দূরের পোক্রোভস্ক শহরে এক নিরাপত্তা সংস্থায় যোগ দেন তিনি। ভেত্রোভা বলেন, ‘আমার মায়ের বয়স হয়েছে। আমি ছাড়া তাকে দেখার কেউ নেই। বাখমুতের যে প্রতিষ্ঠানে প্যাথলজিস্ট হিসেবে কাজ করতাম, সেখানে মার্চ মাসে আমার চাকরি চলে যায়। অনেক চেষ্টা করেও বাখমুতে চাকরি জোটাতে পারিনি। তাই অনিচ্ছা সত্ত্বেও মায়ের থেকে দূরে অন্য শহরে গিয়ে কাজ করতে হয় আমাকে।’\n\nমে মাসের ১০ তারিখে সাত দিনের ছুটিতে বাড়ি ফেরেন ভেত্রোভা। সৎ-বাবার সঙ্গে এক দিন বাসস্টপে অপেক্ষা করছিলেন তিনি। সে সময় হঠাৎ উজ্জ্বল এক আলো চোখে পড়ে তার। ভেত্রোভা বলেন, ‘সবকিছু খুব দ্রুত ঘটে যায়। অনুভব করি, একটি শক্তি আমার ভেতরে প্রবাহিত হচ্ছে এবং সঙ্গে সঙ্গে আমি মাটিতে পড়ে যাই। মনে হচ্ছিল, আমার বুক কেউ চেপে ধরেছে। ডান বৃদ্ধাঙ্গুলের দিকে তাকিয়ে দেখি, সেটি আমার হাত থেকে ঝুলছে। আমার সারা শরীর রক্তে ভেসে যাচ্ছিল। পৃথিবী থেকে বিদায় নেওয়ার সময় এসেছে, এমনটা মনে হতে থাকে আমার।’ ভেত্রোভা পরে জানতে পারেন, বোমা বিস্ফোরণস্থল থেকে মাত্র ৪০ ফুট দূরে দাঁড়িয়েছিলেন তিনি। আশপাশে থাকা সেনারা তাকে দ্রুত নিকটবর্তী হাসপাতালে নিয়ে যান। নিষ্ঠাবান চিকিৎসক\n\nভেত্রোভাকে যে হাসপাতালে ভর্তি করানো হয়েছিল, সেটির চিকিৎসকরা বুঝতে পারেন, তার সারা শরীরের ক্ষত সারাতে জটিল অপারেশনের দরকার কিন্তু এর জন্য প্রয়োজনীয় চিকিৎসাসামগ্রী তাদের কাছে নেই। তারা বড়জোর ভেত্রোভার ক্ষতিগ্রস্ত বৃদ্ধাঙ্গুলটি সেলাই করতে পারবেন। চিকিৎসকরা সিদ্ধান্ত নেন, ডক্টরস উইদাউট বর্ডারস পরিচালিত বিশেষ মেডিকেল ট্রেনটিতে করে ভেত্রোভাকে লিভিভে পাঠাবেন তারা। ভেত্রোভা বলেন, ‘ওই চিকিৎসকদের আমার সে সময় দেবদূত মনে হয়েছিল; আমাকে সাহায্য করার জন্যই যেন তাদের আমার কাছে পাঠানো হয়। তারা সে সময় বেশ পেশাদারিত্বের পরিচয় দেন।’\n\nবোমা বিস্ফোরণের তিন দিন পর লিভিভে পৌঁছার পরপরই ভেত্রোভাকে অপারেশন থিয়েটারে নিয়ে যাওয়া হয়। তার অপারেশনের দায়িত্বে ছিলেন ইউরি মিখেল। তিনি বলেন, ‘ভেত্রোভার শরীরের বিভিন্ন অংশ থেকে বোমার টুকরো সরানো গেলেও অনেক চেষ্টা করেও তার বৃদ্ধাঙ্গুল বাঁচাতে পারিনি। সেটি কেটে বাদ দিতে হয়েছে।’ বৃদ্ধাঙ্গুল বাদ পড়লেও অবশ্য ভেঙে পড়েননি ভেত্রোভা। তিনি বলেন, ‘ড. মিখেল আমার জীবন বাঁচিয়েছেন। তিনি না থাকলে আমি বাঁচতে পারতাম না।’\n\nমিখেল বলেন, ‘ইউক্রেন জুড়ে হাসপাতালগুলোতে প্রয়োজনীয় চিকিৎসাসামগ্রীর সংকট থাকলেও এমন কোনো পরিস্থিতির শিকার আমরা এখন পর্যন্ত হইনি। আমরা ভাগ্যবান, অনেক দয়াবান মানুষ আমাদের সহায়তায় এগিয়ে এসেছেন। তাদের কারণে বড় ধরনের কোনো সমস্যায় পড়িনি। নরওয়ে থেকে কিছুদিন আগে কয়েকজন স্বেচ্ছাসেবক এসে আমাদের প্রচুর চিকিৎসাসামগ্রী দিয়ে গেছেন।’ মিখেল জানেন, তিনি যেখানে কাজ করেন, সেই লিভিভ আঞ্চলিক হাসপাতালেও রুশরা হামলা চালাতে পারে। এ বিষয়ে তিনি বলেন, ‘আমি আমার কাজ অনেক ভালোবাসি। এখানেও যুদ্ধ শুরু হলে মানুষের সেবা করা থেকে পিছপা হব না।’",
    "২৬ সেপ্টেম্বর ঘটে যাওয়া নানান ঘটনা": "প্রতিদিনের উল্লেখযোগ্য ঘটনা কালক্রমে রূপ নেয় ইতিহাসে। সেসব ঘটনাই সেখানে স্থান পায়, যা কিছু ভালো, যা কিছু প্রথম, যা কিছু মানবসভ্যতার অভিশাপ-আশীর্বাদ। ইতিহাসের দিনপঞ্জি মানুষের কাছে সব সময় গুরুত্ব বহন করে। এ গুরুত্বের কথা মাথায় রেখেই বাংলাদেশ জার্নালের পাঠকদের জন্য নিয়মিত আয়োজন ‘আজকের এই দিনের ইতিহাস’।\n\nআজ ২৬ সেপ্টেম্বর ২০২২, সোমবার, ১১ আশ্বিন ১৪২৯। এক নজরে দেখে নিন ইতিহাসের এ দিনে ঘটে যাওয়া উল্লেখযোগ্য ঘটনা, বিশিষ্টজনের জন্ম-মৃত্যুদিনসহ গুরুত্বপূর্ণ আরও কিছু বিষয়।\n\nঘটনাবলী\n\n১১৮৭ - সালাউদ্দিন জেরুজালেম অভিযান শুরু করেন।\n\n১৬২০ - তুরস্কের কাছে যুদ্ধে পরাজিত হয় পোল্যান্ড।\n\n১৮৩৩ - নিউইয়র্কে ডেইলি সান পত্রিকা প্রথম প্রকাশিত হয়।\n\n১৮৩৩ - চার্লস ডারউইন ঘোড়ায় চড়ে বুয়েনস এয়ারস যাত্রা করেন।\n\n১৮৩৯ - নেদারল্যান্ডসের আমস্টারডাম থেকে হার্লেম পর্যন্ত রেলপথ খুলে দেওয়া হয়।\n\n১৮৪৬ -নেপচুন, যা কিনা সোলার সিস্টেম এর অষ্টম গ্রহ, আবিষ্কৃত হয়েছিল।\n\n১৮৭০ - ইতালির সেনাবাহিনী ফ্রান্সের কাছ থেকে রোম দখল করে।\n\n১৯৩২ - সৌদী আরব প্রতিষ্ঠিত হয় এবং আব্দুল আযিয বিন সৌদ দেশটির বাদশাহ হিসাবে ক্ষমতায় অধিষ্ঠিত হন।\n\n১৯৪৯ - সোভিয়েত ইউনিয়ন সর্বপ্রথম পারমাণবিক বিস্ফোরণ ঘটায়।\n\n১৯৬৫ - ভারত-পাকিস্তানের মধ্যে যুদ্ধ বিরতি ঘটে।\n\n১৯৯১ - আর্মেনিয়া সাবেক সোভিয়েত ইউনিয়ন থেকে স্বাধীনতা লাভ করে।\n\nজন্ম\n\n১৪৮৬ - আর্থার, ইংল্যান্ডের রাজা সপ্তম হেনরির পুত্র।\n\n১৭৯১ - কার্ল থিওডোর কোর্নার, জার্মান সৈনিক, লেখক ও কবি।\n\n১৮১৯ - হিপলয়টে ফিযেয়াউ, ফরাসি পদার্থবিজ্ঞানী ও অধ্যাপক।\n\n১৮৪৭ - আনন্দমোহন বসু, বাঙালি রাজনীতিবিদ এবং সমাজসেবক।\n\n১৮৬১ - রবার্ট বশ, জার্মান প্রকৌশলী, ব্যবসায়ী ও রবার্ট বশ জিএমবিএইচ এর প্রতিষ্ঠিতা।\n\n১৮৮০ - জন বয়েড অর্‌, ১ম ব্যারন বয়েড-অর্‌, নোবেল পুরস্কার বিজয়ী স্কটিশ জীববিজ্ঞানী, চিকিৎসক ও শিক্ষক।\n\n১৮৯৭ - ওয়াল্টার পিজেয়ন, মার্কিন চলচ্চিত্র, টেলিভিশন ও মঞ্চ অভিনেতা।\n\n১৯০০ - অফেলিয়া হুপার, পানামানীয় প্রমিলা সমাজবিজ্ঞানী, কবি, অধ্যাপক, গবেষক ও নাগরিক অধিকার আন্দোলনকর্মী।\n\n১৯০১ - জারস্লাভ সেইফেরট, নোবেল পুরস্কার বিজয়ী চেক কবি ও সাংবাদিক।\n\n১৯০৭ - অজিতকুমার দত্ত, বাঙালি কবি,সাহিত্যিক, প্রাবন্ধিক এবং অধ্যাপক।\n\n১৯০৮ - রামধারী সিং দিনকর,প্রখ্যাত ভারতীয় হিন্দি কবি, প্রাবন্ধিক, দেশপ্রেমিক এবং শিক্ষাবিদ।\n\n১৯১৫ - ক্লিফোর্ড গ্লেনউড শাল, নোবেল পুরস্কার বিজয়ী আমেরিকান পদার্থবিদ।\n\n১৯১৭ - অসীমা চট্টোপাধ্যায়,ভারতীয় জৈব রসায়নবিদ ও উদ্ভিদ রসায়নবিদ।\n\n১৯২০ - মিকি রুনি, মার্কিন অভিনেতা, কৌতুকাভিনেতা, প্রযোজক ও বেতার ব্যক্তিত্ব।\n\n১৯৪০ - মিশেল টেমার, ব্রাজিলীয় আইনজীবী, কবি ও রাজনীতিবিদ।\n\n১৯৪৩ - তনুজা, ভারতীয় চলচ্চিত্র অভিনেত্রী।\n\n১৯৫৬ - পাওলো রসি, ইতালীয় ফুটবলার।\n\n১৯৬২ - শোভা,আসল নাম মহালক্ষ্মী মেনন, ভারতীয় চলচ্চিত্র অভিনেত্রী।\n\n১৯৭১ - মঈন খান, পাকিস্তানি ক্রিকেটার।\n\n১৯৭২ - অ্যালিস্টেয়ার ক্যাম্পবেল, জিম্বাবুয়ীয় ক্রিকেটার।\n\n১৯৭৮ - এন্থনি মাকিয়ে, আমেরিকান অভিনেতা।\n\n১৯৮৫ - আম্বতি রায়ডু, ভারতীয় ক্রিকেটার।\n\n১৯৯৬ - লি হাই, দক্ষিণ কোরিয়ান গায়ক।\n\nমৃত্যু\n\n১২৪১ - স্নোরি স্টুরলুসন, আইসল্যান্ডীয় ইতিহাসবিদ, কবি ও রাজনীতিবিদ।\n\n১২৪৬ - মিখাইল, কিয়েভের শাসক।\n\n১৮৩০ - এলিজাবেথ কোর্টরাইট মনরো, মার্কিন যুক্তরাষ্ট্রের ৫ম রাষ্ট্রপতি জেমস মনরোর সহধর্মণী ও প্রথম দুমেয়াদ ফার্স্ট লেডির মর্যাদা লাভ করেন।\n\n১৮৮২ - ফ্রেডরিখ ভোলার, জার্মান রসায়নবিদ।\n\n১৯১০ - প্রমথনাথ মিত্র, বিশিষ্ট স্বাধীনতা সংগ্রামী ও বিপ্লবী।\n\n১৯২৯ - রিচার্ড আডলফ জিগমন্ডি, নোবেল পুরস্কার বিজয়ী অস্ট্রিয়ান জার্মান রসায়নবিদ।\n\n১৯৩২ - প্রীতিলতা ওয়াদ্দেদার, ভারতীয় বাঙালি ব্রিটিশ বিরোধী স্বাধীনতা আন্দোলনের অন্যতম নারী মুক্তিযোদ্ধা ও প্রথম বিপ্লবী মহিলা শহিদ ব্যক্তিত্ব।\n\n১৯৩৯ - সিগমুন্ড ফ্রয়েড, অস্ট্রিয় মানসিক রোগ চিকিৎসক এবং মনস্তাত্ত্বিক।\n\n১৯৪৩ - এলিনর গ্লিন, ইংরেজ লেখক, চিত্রনাট্যকার ও প্রযোজক।\n\n১৯৭০ - বউরভিল, ফরাসি অভিনেতা ও গায়ক।\n\n১৯৭৩ - পাবলো নেরুদা ১৯৭১ সালে সাহিত্যে নোবেলজয়ী চিলির কবি ও রাজনীতিবিদ।\n\n১৯৭৮ - ভারতীয় বাঙালি পদার্থবিদ ও গণিতজ্ঞ ভূপতিমোহন সেন।\n\n১৯৮১ - অফেলিয়া হুপার, পানামানীয় প্রমিলা সমাজবিজ্ঞানী, কবি, অধ্যাপক, গবেষক ও নাগরিক অধিকার আন্দোলনকর্মী।\n\n১৯৮৭ - বব ফসে, মার্কিন পরিচালক, চিত্রনাট্যকার, অভিনেতা, নৃত্যশিল্পী ও নৃত্য পরিচালক।\n\n১৯৮৯ - আবু হেনা মোস্তফা কামাল, বাংলাদেশী শিক্ষাবিদ, কবি এবং লেখক।\n\n১৯৯৪ - মেডেলিন রেনাউড, ফরাসি অভিনেত্রী।\n\n২০০৩ - জবায়ের আল-রিমি, সৌদি আরবের সন্ত্রাসী।\n\n২০০৩ - হারুন ইসলামাবাদী, ইসলামি পণ্ডিত, লেখক, অনুবাদক, সম্পাদক, উপস্থাপক ও সমাজ সংস্কারক।\n\n২০১৩ - পল কুন, জার্মান গায়ক ও পিয়ানোবাদক।\n\nদিবস\n\nআন্তর্জাতিক ইশারা ভাষা দিবস বা আন্তর্জাতিক সংকেত ভাষা দিবস।\n\nবাংলাদেশ জার্নাল/জিকে",
    "Erling Haaland having 'Goal' time in EPL 2022, so as Poland Star Robert Lewandowski - Anandabazar": "ইপিএল\n\nউলভস ০ ম্যান সিটি ৩\n\nলা লিগা\n\nবার্সেলোনা ৩ এলচে ০\n\nবুন্দেশলিগার দুই প্রাক্তন তারকা পাল্লা দিয়ে গোলের ঝড় তুলেছেন ইউরোপীয় ক্লাব ফুটবলে। শনিবার ইপিএলে ম্যান সিটির জার্সিতে ফের গোল পেলেন আর্লিং হালান্ড। বায়ার্ন মিউনিখের কাছে হারের ধাক্কা সামলে লা লিগায় ফের গোলে ফিরলেন রবার্ট লেয়নডস্কিও।\n\nএ বারের ইপিএল কি হালান্ডের হতে চলেছে? নরওয়ে তারকার গোলের ঝড় দেখে পরে তেমনই মনে করছে বিশেষজ্ঞমহল। শনিবারের পরে সাত ম্যাচে ১১ গোল হয়ে গেল হালান্ডের। ১৭ পয়েন্ট নিয়ে শীর্ষে পৌঁছে গিয়েছে ম্যাঞ্চেস্টার সিটিও।\n\nপিছিয়ে নেই লেয়নডস্কিও। চ্যাম্পিয়ন্স লিগে পুরনো দলের কাছে হারের পরে বার্সা ম্যানেজার জ়াভি হার্নান্দেস জানিয়েছিলেন, দিনটা ছিল না পোল্যান্ড তারকার। তবে এই ব্যর্থতা ঝেড়ে ফেলে উঠে দাঁড়ানোর ক্ষমতা রয়েছে তাঁর দলের সেরা অস্ত্রের। শনিবার ক্যাম্প ন্যুতে তা প্রমাণও করে দিলেন লেয়নডস্কি। ৩৪ এবং ৪৮ মিনিটে করলেন জোড়া গোল। অন্য গোলদাতা মেম্ফিস দেপাই। এবং তারই সঙ্গে যুক্ত হচ্ছে একটি তথ্য। শনিবার বুন্দেশলিগায় আউগসবার্গ ১-০ গোলে হারিয়ে দিয়েছে বায়ার্ন মিউনিখকে!\n\nশনিবার দশ জনের উলভসের বিরুদ্ধে ১৬ মিনিটেই বের্নার্দো সিলভার বাড়ানো বল ধরে গোল করেন হালান্ড। তার আগে ম্যাচের এক মিনিটেই কেভিন দ্য ব্রুইনের পাস থেকে গোল করে যান মিডফিল্ডার জ্যাক গ্রিলিস। যা নিয়ে ম্যাচের পরে তিনি বলেন, “বহু দিন পরে গোল করার পরে মনে হচ্ছে, ছন্দে ফিরতে শুরু করেছি। সঙ্গত কারণে সমর্থকেরা আমার পারফরম্যান্স নিয়ে প্রশ্ন তুলেছিলেন। বাকি মরসুমে আরও বেশি গোল করতে চাই, সতীর্থদের দিয়ে গোল করাতে চাই।”\n\nইপিএলে আবার ফিরে আসা মধ্য তিরিশের স্পেনীয় তারকা দিয়েগো কোস্তার সঙ্গে হালান্ড দ্বৈরথের যে স্বপ্ন দেখেছিলেন ফুটবলপ্রেমীরা, তা পূর্ণ হয়নি। তাঁকে আঠারো জনের দলেও রাখেননি ম্যানেজার ব্রুনো ল্যাগে। তিনি পরে জানান, কোস্তা খেলার মতো অবস্থায় পৌঁছননি বলে ঝুঁকি নেননি। কিন্তু ম্যাচের ৩৩ মিনিটে নাথান কলিন্স লাল কার্ড দেখা মাঠ ছাড়ার পরে ম্যাচ থেকে হারিয়ে যায় উলভস। ৬৯ মিনিটে ম্যান সিটির হয়ে তৃতীয় গোল করেন ফিল ফডেন। তাঁকেও গোলের বল সাজিয়ে দেন দ্য ব্রুইন।",
    "এবার রাশিয়ার কাছে পারমাণবিক অস্ত্র চাইবে এই দেশ": "রাশিয়ার কাছে পারমাণকিক অস্ত্র চাইবেন বলে জানিয়েছেন বেলারুশের প্রেসিডেন্ট আলেকজান্ডার লুকাশেঙ্কো। বৃহস্পতিবার এক লাইভ সম্প্রচারে তিনি এ কথা বলেন।\n\nলুকাশেঙ্কো বলেন, পার্শ্ববর্তী দেশ পোল্যান্ডে যদি যুক্তরাষ্ট্র পারমাণবিক অস্ত্র মোতায়েন করে কিংবা বেলারুশ যদি আগ্রাসনের শিকার হয়, তাহলে রাশিয়ার কাছে তারা পারমাণবিক অস্ত্র চাইবে।\n\nঅবশ্য পারমাণবিক অস্ত্রের ব্যবহারে খুব একটা ইচ্ছুক নন বেলারুশ। এ ব্যাপারে তিনি বলেন, কৌশলগত পারমাণবিক অস্ত্র। এখন নয়, আগামীকাল নয়, পরশুও নয়। কিন্তু বেলারুশ যদি হঠাৎ আক্রমণের শিকার হয়, বা আমেরিকানরা যদি পোল্যান্ডে এই ধরনের অস্ত্র দিয়ে থাকে, তাহলে আমাদেরও এসব অস্ত্র থাকা উচিত। আমরা এরই মধ্যে পারমাণবিক অস্ত্র বহনের জন্য সামরিক বিমানগুলোকে প্রস্তুত করেছি।\n\nপ্রসঙ্গত, পোল্যান্ড নিজেদের ভূখণ্ডে মার্কিন পারমাণবিক অস্ত্র মোতায়েনের খবরে পুতিনের কাছে উদ্বেগ প্রকাশ করেছিল বেলারুশ। এরপরই পুতিন বেলারুশকে পারমাণবিক সক্ষমতাসম্পন্ন স্বল্পপাল্লার ক্ষেপণাস্ত্রব্যবস্থা দেওয়ার ঘোষণা দেন। সেই ক্ষেপণাস্ত্রব্যবস্থা দিয়ে পারমাণবিক অস্ত্রের সম্ভাব্য মোতায়েনের জন্য প্রস্তুতিও শেষ করেছে বেলারুশ।\n\nইস্কান্দার-এম ব্যবস্থা থেকে ছোড়া ক্ষেপণাস্ত্র ৫০০ কিলোমিটার (৩১০ মাইল) দূরত্ব পর্যন্ত আঘাত হানতে পারে। ইস্কান্দার-এম ব্যবস্থা প্রচলিতের পাশাপাশি পরমাণুবাহী ব্যালিস্টিক ও ক্রুজ ক্ষেপণাস্ত্র ছুড়তে পারে। এবার রাশিয়ার কাছে সরাসরি পরমাণবিক অস্ত্র চাওয়ার ঘোষণা দিল বেলারুশ।\n\n\n\n",
    "আর্জেন্টিনা বিশ্বকাপ জিতেছিল পাতানো ম্যাচ খেলে!": "",
    "১৩৩৬ কোটি টাকা লোকসান দিয়েছে ম্যানচেস্টার ইউনাইটেড": "ইংলিশ প্রিমিয়ার লিগে মাঠের লড়াইয়ে মোটামুটি করছে ম্যানচেস্টার ইউনাইটেড। পয়েন্ট টেবিলে শীর্ষ চারে নেই, তবে ৬ ম্যাচে ৪ জয়ে ১২ পয়েন্ট নিয়ে পঞ্চম অবস্থান একেবারে খারাপও নয়। এরই মধ্যে একটি খারাপ খবর পেলেন ইউনাইটেডের সমর্থকেরা।\n\nওল্ড ট্র্যাফোর্ডের ক্লাবটি জানিয়েছে, গত মৌসুমে (২০২১–২২) লোকসানের অঙ্ক ১১ কোটি ৫৫ লাখ পাউন্ড (বাংলাদেশি মুদ্রায় ১ হাজার ৩৩৬ কোটি ২৮ লাখ টাকা প্রায়)। তবে আশার খবরও আছে। ক্লাবটির রাজস্ব আয়ের হার ১৮ শতাংশ বেড়ে দাঁড়িয়েছে ৫৮ কোটি ৩২ লাখ পাউন্ড।",
    "নিজের ডান পা বদলে ফেলতে চান এই রিয়াল তারকা": "রিয়াল মাদ্রিদের হয়ে গত মৌসুমেই দারুণ নৈপুণ্য দেখিয়ে আলোচনায় আসেন এদুয়ার্দো কামাভিঙ্গা। বদলি হিসেবে নেমে একাধিক ম্যাচে নিজের ছাপও রাখেন ১৯ বছর বয়সী এই মিডফিল্ডার।\n\nএখন আন্তর্জাতিক বিরতিতে জাতীয় দল ফ্রান্সের সঙ্গে আছেন কামাভিঙ্গা। যেখানে জিকিউ ম্যাগাজিনের মুখোমুখি হয়ে তুলে ধরেছেন নিজের ব্যক্তিগত জীবনের নানা দিক, পছন্দ-অপছন্দ এবং ফুটবল নিয়ে ভাবনা। কামাভিঙ্গা বলেছেন, নিজের ডান পা নিয়ে তিনি এতটাই বিরক্ত যে পারলে বদলে নিতে চান পা–টাকে!\n\nফ্রান্স দলে আগামী দিনের তারকা হিসেবে যাঁদের বিবেচনা করা হচ্ছে, কামাভিঙ্গা তাঁদের অন্যতম। নিজেকে মেলে ধরতে বিশ্বকাপের মতো বড় মঞ্চকেই বেছে নিতে চাইবেন তিনি। তবে ব্যক্তিগত জীবনে আনন্দপ্রিয় কামাভিঙ্গা চাপ খুব একটা নিতে পছন্দ করেন না।",
    "আজ টিভিতে যা দেখবেন (১৬ সেপ্টেম্বর ২০২২)": "",
    "আজ টিভিতে যা দেখবেন (১৪ সেপ্টেম্বর ২০২২)": "চ্যাম্পিয়নস লিগে আজ আর্লিং হলান্ডের নতুন দল ম্যানচেস্টার সিটির মুখোমুখি তাঁর পুরোনো দল বরুসিয়া ডর্টমুন্ড। আজ ম্যাচ আছে রিয়াল মাদ্রিদ ও পিএসজিরও।",
    "রোমানিয়ার কূটনীতিককে বহিষ্কার করেছে রাশিয়া": "রাশিয়ায় নিযুক্ত রোমানিয়ার কূটনীতিককে বহিষ্কার করা হয়েছে। মস্কো এক বিবৃতিতে এ তথ্য নিশ্চিত করেছে। বৃহস্পতিবার ওই কূটনীতিককে অবিলম্বে রাশিয়া ত্যাগ করতে বলা হয়। মূলত রোমানিয়া থেকে রুশ কূটনীতিককে বহিষ্কারের পাল্টা জবাব হিসেবেই এই পদক্ষেপ নিয়েছে মস্কো। সম্প্রতি রোমানিয়ার রাজধানী বুখারেস্টে নিযুক্ত রুশ কূটনীতিককে বহিষ্কার করা হয়। খবর আল জাজিরার।\n\nগত ২৪ ফেব্রুয়ারি ইউক্রেনে হামলা চালায় রাশিয়া। তারপর থেকেই যুক্তরাষ্ট্রসহ ইউরোপের বিভিন্ন দেশের নিষেধাজ্ঞায় পড়ে মস্কো। এর ফলে এসব দেশকে বন্ধু দেশের তালিকা থেকে বাদ দেয় রাশিয়া। রোমানিয়াকেও মিত্র দেশের বাইরে রাখা হয়েছে।\n\nএদিকে ইউক্রেনে রাশিয়ার হামলাকে কেন্দ্র করে চলতি বছর রাশিয়া এবং ইউরোপীয় দেশগুলো একে অপরের কয়েকশ কূটনীতিককে বহিষ্কার করেছে।\n\nঅপরদিকে পোল্যান্ড এবং ইউক্রেন সীমান্তের কাছে অবস্থিত ব্রিস্ট শহরে সামরিক মহড়া শুরু করেছে রাশিয়ার ঘনিষ্ঠ মিত্র বেলারুশ। দেশটি তার ভূখণ্ড ব্যবহার করে ইউক্রেন আক্রমণে মস্কোকে সহায়তা করেছে।\n\nবেলারুশের প্রতিরক্ষা মন্ত্রণালয় জানিয়েছে, রাজধানী মিনস্ক এবং ভিটেবস্কের উত্তর-পূর্বাঞ্চলের কাছে মহড়া শুরু হয়েছে।\n\nএক বিবৃতিতে জানানো হয়েছে যে, আগামী ১৪ সেপ্টেম্বর পর্যন্ত ওই মহড়া চলবে। শত্রু দেশ দ্বারা সাময়িকভাবে দখলকৃত অঞ্চল মুক্ত করা এবং সীমান্তের ওপর নিয়ন্ত্রণ পুনরুদ্ধারে মহড়া চলবে বলে জানানো হয়েছে।\n\nবিবৃতিতে আরও জানানো হয়েছে যে, মহড়ায় জড়িত সেনা এবং সামরিক সরঞ্জামের বিভিন্ন ক্ষেত্রে ইউরোপের সুরক্ষা ও সহযোগিতা সংস্থার নির্দেশিকা অনুসারে নোটিশ দেওয়ার প্রয়োজন হয়নি।\n\nটিটিএন",
    "লেডি অব ডেথ": "দ্বিতীয় বিশ্বযুদ্ধে রাশিয়া সেনাবাহিনীতে ৮ লাখ নারী নিয়োগ দেয়। এর মধ্যে ২ হাজার ছিল নারী স্নাইপার। যারা ‘থার্ড শক আর্মি’তে বিশেষ দায়িত্ব পালন করত। নারী স্নাইপারদের মাঝে লুডমিলা পাভলিচেঙ্কো একাই ৩০৯ জার্মান সেনার মৃত্যুতে ভূমিকা রাখেন। এ ঘটনায় তিনি ইতিহাসে সবচেয়ে দুর্ধর্ষ নারী স্নাইপারের স্বীকৃতি পান। লিখেছেন নাসরিন শওকত\n\nদ্বিতীয় বিশ্বযুদ্ধের প্রেক্ষাপট\n\n৮৩ বছর আগের কথা। সে দিনটি ছিল শুক্রবার। ১৯৩৯ সালের ১ সেপ্টেম্বর। ভোর প্রায় সাড়ে ৪টার দিকে পোল্যান্ডের ছোট্ট শহর ভিলুনের আকাশ ছেয়ে যায় জার্মানির জঙ্গি বিমানে। কী কারণে যুদ্ধ তা নিরস্ত্র শহরবাসী না বুঝতেই ধ্বংসস্তূপে পরিণত হয় ভিলুন। এবার ডানজিগ বন্দরের অদূরে পোলিশ অবস্থানের ওপর বোমা বর্ষণ করা শুরু হয় জার্মানির জাহাজ থেকে। তার অল্প কিছু সময় পরে প্রায় দেড় লাখ জার্মান সেনা সীমান্ত পেরিয়ে ঢুকে পড়ে পোল্যান্ডে। এই আক্রমণের আগে জার্মানির একনায়ক হিটলার এক হঠকারী ঘোষণার দিয়েছিলেন, ‘পোল্যান্ড আজ রাতে প্রথম আমাদের সীমান্ত অতিক্রম করেছে, আমাদের সেনাদের ওপর গুলি চালিয়েছে।’ এই ঘোষণার মধ্য দিয়েই দ্বিতীয় বিশ্বযুদ্ধের শুরু। এই আক্রমণের এক সপ্তাহ আগে ২৩ আগস্ট অ্যাডলফ হিটলার ও জোসেফ স্তালিনের মধ্যে ‘মলোটভ-রিবেনট্রপ’ নামে একটি চুক্তি সই হয়েছিল। পোল্যান্ডকে ভাগাভাগী করে নেওয়ার এই চুক্তিই পরবর্তীকালে দ্বিতীয় বিশ্বযুদ্ধকে অবশ্যম্ভাবী করে তোলে। পোল্যান্ডের ওপর আক্রমণের দুদিন পর ৩ সেপ্টেম্বর মিত্র শক্তির দুই দেশ ফ্রান্স ও তৎকালীন গ্রেট ব্রিটেন যুদ্ধ ঘোষণা করে জার্মানির বিরুদ্ধে।\n\nদ্বিতীয় বিশ্বযুদ্ধের সূচনা হয়েছিল এক সংশয় থেকে। সে সময় অক্ষশক্তি আগ্রাসন চালাতে পারে এমন আশঙ্কা থেকে মিত্রশক্তির দেশগুলো যুদ্ধে জড়িয়ে পড়েছিল। পরবর্তীকালে তিন পরাশক্তি ও বিশে^র বেশিরভাগ দেশ এই মহাযুদ্ধে জড়িয়ে পড়ে। এর ফলে পরাশক্তির পাশাপাশি বিপরীত দুই সামরিক জোট মিত্রশক্তি ও অক্ষশক্তির সৃষ্টি হয়। ধারণা করা হয়ে থাকে, ইতিহাসের সবচেয়ে বিস্তৃত এই যুদ্ধে ৩০টি দেশের ১০ কোটিরও বেশি সামরিক সদস্য অংশ নিয়েছিল। অর্থনৈতিক, বাণিজ্যিক ও প্রযুক্তিগত সক্ষমতা দেখিয়ে যুদ্ধে অংশ নেওয়া দেশগুলো খুব দ্রুত একটি সামগ্রিক যুদ্ধে জড়িয়েছিল নিজেদের।\n\nজার্মানি রাশিয়া যুদ্ধ\n\nপ্রথম বিশ্বযুদ্ধের পর সম্পদ, সম্মান ও ক্ষমতা হারিয়েছিল জার্মানি। ওই হৃত ক্ষমতা পুনরুদ্ধারের আকাক্সক্ষা দেশটির একনায়ক অ্যাডলফ হিটলার ১৯৪১ সালের ২২ জুন মিত্র ইতালি ও রোমানিয়াকে নিয়ে সোভিয়েত ইউনিয়নে আক্রমণ করে। ‘অপারেশন বার্বারোসা’ নামে পরিচিত এই অভিযানের মূল লক্ষ্য ছিল রাশিয়ার বিশাল অঞ্চল, শিল্প খাত দখলের পাশাপাশি সমাজতন্ত্রের সমাপ্তি ঘটানো। পূর্ব ফ্রন্ট নামে পরিচিত এই যুদ্ধ রুশদের কাছে ছিল ‘পিতৃভূমি রক্ষার যুদ্ধ’। কিন্তু রুশ সেনারা ১৯৪৫ সালের ৮ থেকে ৯ এপ্রিল মধ্য বার্লিনে প্রবেশ করে নিয়ন্ত্রণ জোরদার করলে অ্যাডলফ হিটলার সায়ানায়েড খেয়ে ও নিজের মাথায় গুলি করে আত্মহত্যা করেন। পরে ২ মে বার্লিনের প্রতিরক্ষা কমান্ডার হেলমাথ উইডলিং সোভিয়েত বাহিনীর কাছে আত্মসমর্পণ করেন। ১৯৪৫ সালের ৭ মে তারিখ দুপুর ২টা ৪১ মিনিটে জার্মান চিফ-অব-স্টাফ জেনারেল আলফ্রেড জোডল ফ্রান্সের রেইমসের শেফ সদর দপ্তরে সব জার্মান বাহিনীর পক্ষ থেকে মিত্রশক্তির কাছে নিঃশর্ত আত্মসমর্পণের নথিতে সই করেছিলেন। পরের দিন মধ্যরাতের কিছু আগে জার্মান ফিল্ড মার্শাল উইলহেলম কিটেল বার্লিনে ঝুকভের সদর দপ্তরে ওই স্বাক্ষরের পুনরাবৃত্তি করেন। এভাবেই জার্মানির পরাজয়ের মধ্য দিয়ে ইউরোপের যুদ্ধ শেষ। সোভিয়েত ইউনিয়ন জার্মানদের পরাজয়ের দিন হিসেবে ৯ মে (১৯৪৫ সালের) বিবেচনা করে থাকে।\n\nএই যুদ্ধে আধুনিক প্রযুক্তি, উন্নত প্রশিক্ষণ ও দক্ষ সেনার দিক থেকে প্রতিপক্ষ জার্মানি অনেক এগিয়ে ছিল, যা রাশিয়ার অস্তিত্বকে হুমকির মুখে ফেলে দেয়। সেই চরম সংকটের মুহূর্তে নিজের জনগণকেই জনবল হিসেবে ব্যবহার করার সিদ্ধান্ত নেয় রাশিয়া। যে সিদ্ধান্ত দুই প্রতিপক্ষের ভাগ্যের মোড় ঘুরিয়ে দিয়েছিল। তৎকালীন সোভিয়েত সরকারের আহ্বানে সাড়া দিয়ে ৮ লাখ রুশ নারী শ্রমিক রাশিয়ার সেনাবাহিনীতে যোগ দেয়। পরবর্তীকালে এই বিশালসংখ্যক নারী সশস্ত্র প্রশিক্ষণ নিয়ে দক্ষ সেনা হয়ে ওঠেন। যারা সম্মুখ সমরে অংশ নিয়ে প্রাণপণে লড়াই করেছিলেন। পাশাপাশি নারী স্নাইপার হিসেবে রেখেছিলেন অসামান্য যোগ্যতার প্রমাণ।\n\nএই যুদ্ধে সোভিয়েত সামরিক বাহিনী ১২ হাজার হত্যাকান্ড নিশ্চিত করেছিল। গুরুত্বপূর্ণ এই হত্যার পুরো কৃতিত্ব দেওয়া হয়েছিল রুশ স্নাইপার দলকে। সোভিয়েত স্নাইপারদের জন্য তাই সর্বশ্রেষ্ঠ সময় ছিল দ্বিতীয় বিশ্বযুদ্ধ (১৯৪১ থেকে ১৯৪৩ সাল পর্যন্ত) চলা ওই তিন বছর। যুদ্ধের এই অংশে বেশিরভাগ স্নাইপারকেই প্রতিরক্ষামূলক ভূমিকায় দেখা গিয়েছিল। স্নাইপারদের সংখ্যা ও হত্যাকান্ডের বিচারে এই যুদ্ধে সোভিয়েত রাশিয়া সব দেশের শীর্ষে অবস্থান করছে। এর পরের অবস্থানেই রয়েছে জার্মানি। দ্বিতীয় বিশ্বযুদ্ধের প্রথম বছরের শেষ দিকে জার্মান সেনাবাহিনীতে প্রায় ২০ হাজার স্নাইপার ছিল। এদের মধ্যে শীর্ষ স্নাইপারদের বেশিরভাগই ছিল অস্ট্রিয়ার সেনা।\n\nথার্ড শক আর্মি\n\nদ্বিতীয় বিশ্বযুদ্ধের সময় সোভিয়েত সামরিক বাহিনীতে কয়েকটি গুরুত্বপূর্ণ বাহিনী গঠন করা হয়েছিল। তার মধ্যে চৌকস একটি বাহিনী ছিল রেড আর্মি। রেড আর্মির নেতৃত্বে আরেকটি দুর্ধর্ষ বাহিনীও গঠন করা হয়েছিল সে সময়। যার নাম থার্ড শক আর্মি। শক আর্মির সেনাদের দায়িত্ব ছিল যুদ্ধক্ষেত্রের সম্মুখভাগে থেকে শত্রুবাহিনীর বিশেষ সেনাদের ওপর নজরদারি জারি রাখা ও তাদের ধ্বংস নিশ্চিত করা।\n\n১৯৪১ সালের নভেম্বরে মস্কোর সামরিক জেলার ৬০তম সামরিক বাহিনীর সদর দপ্তরে গঠন করা হয়েছিল থার্ড শক আর্মি। পরে শক আর্মির সঙ্গে নিজস্ব বিমান ইউনিট সংযুক্ত করে এই বাহিনীকে আলাদা করা হয়েছিল। ২৭ ডিসেম্বর উত্তর-পশ্চিম যুদ্ধক্ষেত্রে মোতায়েনের মধ্য দিয়ে থার্ড শক আর্মির যুদ্ধযাত্রা শুরু। ১৯৪৫ সালের মার্চে এই সামরিক বাহিনী পোল্যান্ডজুড়ে সোভিয়েত রাশিয়ার চালানো অভিযানে অংশ নিয়েছিল। বার্লিনের যুদ্ধে থার্ড শক আর্মি বেলারুশের প্রথম যুদ্ধক্ষেত্রে দ্বিতীয় বাহিনীর দায়িত্ব পালন করেছিল। দ্বিতীয় বিশ্বযুদ্ধ শেষ হওয়ার পরও থার্ড শক আর্মি জার্মানিতে থেকে যায়। সে সময় তারা জার্মানিতে সোভিয়েত বাহিনীর অংশ হয়ে ওঠে। ১৯৫৪ সাল পর্যন্ত থার্ড শক আর্মি ‘শক’ শিরোনাম ধরে রেখেছিল। পরে এই বাহিনী সম্মিলিত সশস্ত্র বাহিনীর ‘লাল ব্যানার’-এ পরিণত হয়। ১৯৯২ সালে ২২ মার্চ রুশ ‘রেড আর্মি ’ আনুষ্ঠানিকভাবে জার্মানি ত্যাগ করে।\n\nলেডি ডেথ\n\nদ্বিতীয় বিশ্বযুদ্ধে ১৯৪১ সালের ২২ জুন সোভিয়েত ইউনিয়ন ও জার্মানির মধ্যে সরাসরি যুদ্ধ শুরু হয়। সে সময় থেকে সোভিয়েত স্নাইপারদের হাতে পদে পদে বিপর্যস্ত হয়েছিল জার্মান সেনারা। পরে সোভিয়েত ইউনিয়নের কাছে জার্মানদের পরাজয় অসংখ্য অমর বীরত্বগাথার জন্ম দিয়েছিল। রুশদের এই বীরত্বের কেন্দ্রে ছিলেন অসম সাহসী এক নারী স্নাইপার। লুডমিলা পাভলিচেঙ্কো তার নাম। জার্মান সেনাদের কাছে এসভিটি-৪০ সেমি-অটোমেটিক রাইফেল আর টেলিস্কোপিক লেন্সে চোখ লাগিয়ে থাকা রুডমিলা যেন এক যমদূতের নাম। নির্ভুল নিশানায় তিনি একাই ৩০৯ জন জার্মান সেনার জীবন কেড়ে নিয়েছেন। যাদের মধ্যে ৩৬ জন দক্ষ জার্মান স্নাইপারও ছিল। এই অসামান্য দক্ষতার কারণে জার্মান সৈন্যশিবিরে ‘লেডি ডেথ’ নামে পরিচিত হয়ে ওঠেন লুডমিলা। এই বিশালসংখ্যক সেনাকে গুপ্তহত্যার জন্য লুডমিলা পাভলিচেঙ্কোকে সবসময়ের সেরা স্নাইপার বলা হয়। একইসঙ্গে তাকে সোভিয়েত সামরিক বাহিনীর উভয় শাখায় (নারী ও পুরুষ) সর্বশ্রেষ্ঠ স্নাইপারের মর্যাদা দেওয়া হয়। ইতিহাসের সবচেয়ে প্রাণঘাতী এই নারী স্নাইপার যুদ্ধের সময় ও পরবর্তীকালে একজন তারকা হয়ে ওঠেন।\n\nপড়াশোনার চেয়ে খেলাধুলাই বেশি টানতো লুডমিলাকে। তাই স্কুলজীবনে শখের বশে শার্প শ্যুটিংয়ের হাতেখড়ি নেন। তবে বাবা-মায়ের চাপে স্কুল ও কলেজের পড়াও শেষ করতে হয় তাকে। ২৪ বছর বয়সে লুডমিলা কিয়েভ স্টেট বিশ্ববিদ্যালয়ে ইতিহাস নিয়ে পড়ছিলেন। ঠিক সেই সময়ের দিকে (১৯৪১ সালে) জার্মানরা সোভিয়েত ইউনিয়নে আগ্রাসন চালায়। তখন সেনাবাহিনীর ডাকে সাড়া দিয়ে তরুণ রুশরা স্বেচ্ছাসেবক হিসেবে সেনাবাহিনীতে যোগ দিতে থাকে। অন্য সবার মতো লুডমিলা পাভলিচেঙ্কোও সেনাবাহিনীতে যোগ দিতে আবেদন করলেন। সেনা কর্মকর্তারা স্নাইপার হিসেবে তার আবেদন একরকম প্রত্যাখ্যানই করেন।\n\nস্নাইপার হিসেবে যোগদান\n\nসে সময় লুডমিলা তার আবেদনের সঙ্গে স্কুলজীবনে শার্প শ্যুটিংয়ের সার্টিফিকেট দিয়েছিলেন। কিন্তু নারী হওয়ায় তার আবেদন গুরুত্ব হারায়। সে সময় সোভিয়েত সেনা কর্মকর্তারা লুডমিলাকে বাহিনীতে নার্স হিসেবে যোগ দেওয়ারও পরামর্শ দেন। কিন্তু স্নাইপার হিসেবে যোগ দিতে অনড় থাকেন তিনি। শেষ পর্যন্ত সোভিয়েত সেনাবাহিনীর ২৫তম ইনফ্যান্ট্রি ডিভিশনে শ্যুটার হিসেবে সাময়িক নিয়োগ দেওয়া হয় তাকে। সময় স্বল্পতার কারণে প্রশিক্ষণ না নিয়েই লুডমিলা চলে আসেন যুদ্ধক্ষেত্রে। এবার আসে সেই চরম মুহূর্ত। ১৯৪১ সালে আগস্ট মাস। লুডমিলা ও তার দল বেলায়েভকা নামক গ্রামের কাছের এক পাহাড়ে লুকিয়ে থাকার নির্দেশ পান। নতুন স্নাইপার হওয়ায় ও রণক্ষেত্রে পূর্ব অভিজ্ঞতা না থাকায় লুডমিলার সঙ্গে একজন দক্ষ স্নাইপারকে নিযুক্ত করা হয়েছিল সে সময়। কিন্তু ভাগ্যচক্রে ওই স্নাইপার তার অবস্থান নেওয়ার আগেই জার্মান বুলেট কেড়ে নেয় তার প্রাণ। এই ঘটনা প্রচ-ভাবে আঘাত করে লুডমিলাকে। তিনি প্রতিজ্ঞা করেন, মাতৃভূমিকে শত্রুমুক্ত না করে ঘরে ফিরবেন না। সেই থেকে রুশ এই তরুণীকে পেয়ে বসে শত্রু নিধনের নেশা। প্রথম চেষ্টাতেই ৩.৫ এক্স টেলিস্কোপিক লেন্স আর এসভিটি-৪০ সেমি-অটোমেটিক রাইফেলে কেড়ে নেন দুই জার্মান সেনার প্রাণ। সেই থেকে স্নাইপার লুডমিলার যাত্রা শুরু।\n\n৩০৯ জন জার্মান\n\n১৯৪১ সালে লুডমিলা পরবর্তী দায়িত্ব পান সোভিয়েত শহর ওডেসার যুদ্ধক্ষেত্রে। এই শহরে যুদ্ধরত অবস্থায় টেলিস্কোপিক লেন্সে চোখ রেখে প্রথম দুই মাসে ১৮৭ জার্মান সেনার প্রাণ কেড়ে নেন তিনি। পরের কয়েক বছরে তার হাতে বাকি ১২২ জার্মান সেনা প্রাণ হারান। সোভিয়েত সেনাবাহিনীর মধ্যে তার এই অসাধারণ নৈপুণ্যের খবর খুব দ্রুত ছড়িয়ে পড়ছিল। এবার তিনি পদোন্নতি পান। তাকে রেড আর্মির পঁচিশতম ইনফ্যান্ট্রি ডিভিশন থেকে ‘সেকেন্ড কোম্পানি অব স্নাইপার’ প্লাটুনের জ্যেষ্ঠ সার্জেন্ট হিসেবে নিয়োগ দেওয়া হয়। এই সময় পদের সঙ্গে তার রাইফেলও বদলায়। হাতে পান আইকনিক ‘মসিন-নাগন্ত’ রাইফেল। যেটা দিয়ে সেকেন্ডে ২ হাজার ৮০০ ফুট গতিতে বুলেট বের হয়। পরবর্তীকালে এই রাইফেল দিয়েই লুডমিলা নেতৃত্ব দিয়েছেন তার পুরো স্নাইপার বাহিনীকে।\n\nএ সময়ের দিকেই স্নাইপার হিসেবে লুডমিলার দক্ষতার সুনাম চারদিকে দ্রুতগতিতে ছড়াতে লাগল। নারী যোদ্ধাদের কাছে অনুপ্রেরণা হয়ে উঠলেন তিনি। এবার রেড আর্মিতে দলে দলে স্নাইপার প্রশিক্ষণ নেওয়া শুরু করে তারা। সে সময় লুডমিলাকে অনুসরণ করেই দেশজুড়ে প্রায় ২ হাজার নারী স্নাইপার যোগ দিয়েছিল রেড আর্মিতে। তবে এর মধ্যে করুণ পরিণতি বরণ করেন ৫শ’ নারী স্নাইপার। যুদ্ধশেষে আর বেঁচে ফেরা হয় না তাদের।\n\nমৃত্যুর দুয়ারে দাঁড়িয়ে\n\nএরই মধ্যে বিশ্বজুড়ে স্নাইপার লুডমিলার খ্যাতি ছড়িয়ে পড়ে। এই খ্যাতির সঙ্গে সঙ্গে বাড়তে থাকে দায়িত্বও। জার্মান শত্রুশিবিরের আতঙ্ক হয়ে ওঠা ‘লেডি ডেথ’ শত্রুশিবির থেকে ৬০০-১০০০ ফুট এগিয়ে থাকতেন। কখনো খাবার ফুরিয়ে গেছে তো কখনো কেটেছে তার নির্ঘুম রাত। সেই দুঃসময়েও দিনের পর দিন বন্দুকের সঙ্গে থাকা টেলিস্কোপিক লেন্সে চোখ রেখে নিশ্চুপ বসে থাকতেন লুডমিলা। অপেক্ষা কেবল শত্রুসেনার জন্য। ১৯৪২ সালের জুন মাসের একদিন। তার সেনা শিবিরের খুব কাছেই মর্টার শেলের বিস্ফোরণ হয়। শিবির থেকে দূরে বন্ধুহীন রুডমিলা গুরুতর আহত হলেন। এইবার দিয়ে জীবনে পরপর চারবার মৃত্যুর মুখে দাঁড়াতে হয়েছে তাকে। সে সময় তার সঙ্গে যোগাযোগের চেষ্টা করেও কোনো খোঁজ পাচ্ছিলেন না দলের কেউ। অনেক কাঠখড় পুড়িয়ে শেষ পর্যন্ত গুরুতর আহত ও দুর্বল অবস্থায় লুডমিলাকে খুঁজে পান সহযোদ্ধারা। তারপর জার্মানদের এই মৃত্যুদূতকে সোজা পাঠানো হলো হাসপাতালে। কিন্তু সুস্থ হয়েই লুডমিলা ফিরতে চাইলেন যুদ্ধক্ষেত্রে। এরই মধ্যে অসম সাহসী লুডমিলা পাভলিচেঙ্কো পেয়েছেন জাতীয় বীরের মর্যাদা। তাকে রেড আর্মির মেজর হিসেবে নিযুক্ত করা হয়। ‘অর্ডার অব লেনিন’ সম্মানে ভূষিত করা হয় তাকে। সেই সঙ্গে রেড আর্মির ‘স্নাইপিং ইন্সট্রাক্টর’ হিসেবে নিয়োগও পান। সে সময় তরুণ স্নাইপারদের অনুপ্রেরণা জোগাতে সোভিয়েত সেনাবাহিনীর শীর্ষ কমান্ডের ওই আদেশকে ইচ্ছে সত্ত্বেও মেনে নিয়েছিলেন দুর্ধর্ষ এই স্নাইপার। ওই সময়ের দিকেই জার্মানরা রেডিও বার্তায় লুডমিলাকে ৩০৯ টুকরো করে কাটার হুমকি দিয়ে যাচ্ছিল ক্রমাগত।\n\nআমেরিকা সফর\n\nসোভিয়েত ইউনিয়নের পক্ষে পূর্ব রণাঙ্গনে যুদ্ধ কারার সময় লুডমিলা ওডেসা ও সেবাস্তোপোলের অভিযানে নেতৃত্ব দেন। যুদ্ধের সময় থেকেই তিনি একজন তারকা সেনার মর্যাদা পেতে শুরু করেছিলেন। লুডমিলা বেলোভা ১৯১৬ সালে কিয়েভ গভর্নরেটের বিলা সের্কভাতে এক রুশ পরিবারেশ জন্ম নেন। তার বাবা ছিলেন মিখাইল বেলভ আর মা ট্রোফিমোভনা বেলোভা। লুডমিলার তখন ১৪ বছর বয়স। বাবা-মাসহ চলে আসেন কিয়েভ। শৈশবে দুরন্ত ছিলেন লুডমিলা।\n\nযুদ্ধ শেষ হলে তিনি আবার লুুডমিলা আবার কিয়েভ বিশ্ববিদ্যালয়ে ফেরেন। ইতিহাসে স্নাতক ও স্নাতকোত্তর ডিগ্রি লাভ করার পর লুডমিলা সোভিয়েত নৌবাহিনীতে গবেষক হিসেবে যোগ দেন। পাশাপাশি স্নাইপিং প্রশিক্ষক হিসেবেও তার দায়িত্ব পালন করে যান। যুদ্ধ চলাকালে তার এই অসাধারণ বীরত্বগাথা সারা বিশ্বে ছড়িয়ে পড়ে। ১৯৪২ সালে মার্কিন প্রেসিডেন্ট ফ্রাঙ্কলিন রুজভেল্টের আমন্ত্রণে সাড়া দিয়ে প্রথম সোভিয়েত নাগরিক হিসেবে হোয়াইট হাউজে যান লুডমিলা। কিন্তু সে সময় আমেরিকান গণমাধ্যমের নানা ব্যক্তিগত প্রশ্নে বিব্রত সময় কাটাতে হয় ইতিহাসের সেরা এই যোদ্ধাকে।\n\nমাত্র ৫৮ বছর বয়সে (১৯৭৪ সালে ১২ জুলাই) এই কিংবদন্তি স্নাইপারের বর্ণাঢ্য সামরিক জীবনের অবসান ঘটে।",
    "Barcelona star Robert Lewandowski warns his former Club Bayern Munich by winning against Cadiz - Anandabazar": "লা লিগা\n\nবার্সেলোনা ৪ কাদিস ০\n\nরিয়াল মাদ্রিদ ৪ মায়োরকা ১\n\nমঙ্গলবার অ্যালিয়ানজ এরিনায় তিনি আবার ফিরতে চলেছেন। চ্যাম্পিয়ন্স লিগে বার্সেলোনার প্রতিপক্ষ বায়ার্ন মিউনিখ। ছেড়ে আসা ক্লাবের বিরুদ্ধে রবার্ট লেয়নডস্কি ঝলসে ওঠেন কি না, তা নিয়ে রীতিমতো চর্চা শুরু হয়ে গিয়েছে ক্যাম্প ন্যু জনতার মধ্যে।\n\nসেই মেগা-ম্যাচের আগে শনিবার দুর্দান্ত মহড়া সেরে ফেলল জ়াভি হার্নান্দেসের দল। তারা ৪-০ হারিয়েছে কাদিসকে। এবং যথারীতি গোল পেলেন পোল্যান্ড তারকাও। পরিবর্ত হিসেবে নেমে তিনি গোল করেন ৬৫ মিনিটে। তার আগে ৫৫ মিনিটে দলকে এগিয়ে দেন ফ্র্যাঙ্কি দে ইয়ং। পরে গোল করেন আনসু ফাতি এবং দেম্বেলে। ঘটনাচক্রে শনিবার বুন্দেশলিগায় ঘরের মাঠে আটকে যায় গতবারের চ্যাম্পিয়ন বায়ার্ন মিউনিখ। ভিএফবি স্টুটগার্টের বিরুদ্ধে ম্যাচ শেষ হয়২-২ গোলে।\n\nলা লিগা টেবলে ৫ ম্যাচে ১৩ পয়েন্ট নিয়ে দুই নম্বরে রয়েছে বার্সেলোনা। তবে ম্যাচের ফলে খুশি বার্সা ম্যানেজার জ়াভি হার্নান্দেস। তিনি বলেছেন, “মঙ্গলবার খুব কঠিন এক পরীক্ষা অপেক্ষা করে রয়েছে আমাদের জন্য তার আগে এই জয়ে দলের মনোবল অবশ্যই বাড়াবে।” সাংবাদিক সম্মেলনে জ়াভিকে প্রশ্ন করা হয়, লেয়নডস্কির গোল বায়ার্ন দ্বৈরথের আগে তাঁকে কতটা স্বস্তিতে রাখছে? তিনি বলেছেন, “রবার্ট পেশাদার ফুটবলার। ওর যোগ্যতা নিয়ে কথা বলার প্রয়োজন নেই। ও নিজেই ভাল জানে, মাঠে নেমে কী করতে হবে। আমাদের ওই ম্যাচ থেকে তিন পয়েন্ট একান্তই প্রয়োজন।” তিনি আরও বলেছেন, “লেয়নডস্কি আসার পরে এই দলের শক্তি অন্য একটা মাত্রা স্পর্শ করেছে। ও যে দ্রুততার সঙ্গে বার্সা ফুটবল সংস্কৃতির সঙ্গে মানিয়ে নিয়ে গোল করে চলেছে, সেটা আমার কাছে রীতিমতো বিস্ময়করবলে মনে হয়েছে।”\n\nক্লাবের ওয়েবসাইটে পোল্যান্ড তারকা বলেছেন, “প্রত্যেক ম্যাচে বার্সার হয়ে গোল করাই এই মুহূর্তে আমার একমাত্র লক্ষ্য।” বায়ার্ন ম্যাচ নিয়ে তাঁর প্রতিক্রিয়া, “নিঃসন্দেহে আমার সঙ্গে দলেরও বড় পরীক্ষা হতে চলেছে। গোল করতে চাই।”\n\nতবে শনিবার গ্যালারিতে এক দর্শক অসু্স্থ হয়ে পড়ায় ম্যাচ বন্ধ থাকে ৫০ মিনিট। ম্যাচ শেষএর দশ মিনিট আগে সেই ঘটনা ঘটে। দেখা যায়, কাদিস গোলকিপার জেরেমিয়াস লেদেসমা হাতে মেডিক্যাল সরঞ্জামের বাক্স নিয়ে গ্যালারির দিকে ছুটছেন। সেটি তিনি গ্যালারিতে ছুড়ে দেন। পরে সেই অসুস্থ দর্শককে হাসপাতালে নিয়ে যাওয়া হয়। সেই প্রসঙ্গে জ়াভি বলেছেন, “ওই ঘটনার পরে আমরা সকলেই ম্যাচ বন্ধ রাখার সিদ্ধান্ত নিয়েছিলাম। এটা মানবিকতার প্রশ্ন। জীবনের চেয়ে বড় কিছু হতে পারে না। সৌভাগ্যের যে, সেই সমর্থক সুস্থ রয়েছেন। এটাই সবচেয়েআনন্দের খবর।”\n\nএ দিকে, রবিবার রিয়াল মাদ্রিদ ৪-১ হারায় মায়োরকাকে। গোল করেছেন ভালভার্দে, ভিনিসিয়াস জুনিয়র, রদরিগো এবং রুদিগার। পাঁচ ম্যাচে ১৫ পয়েন্ট নিয়ে রিয়ালরয়েছে শীর্ষে।",
    "প্রাথমিকে প্রোগ্রামিং শিক্ষায় যে চ্যালেঞ্জ মোকাবিলা করতে হবে": "এরপর যে চ্যালেঞ্জটি স্বাভাবিকভাবে উঠে এসেছে সেটি হলো, স্ক্র্যাচ প্রোগ্রামিং শেখার জন্য কম্পিউটারের অভাব। এটির সম্মুখীন যে হতে হবে, সেটি জানা কথাই। এখানে উল্লেখ করা যেতে পারে যে সরকারিভাবে দেশব্যাপী শেখ রাসেল ডিজিটাল ল্যাব স্থাপন করা হয়েছে এবং ভবিষ্যতে আরও ল্যাব স্থাপন করা হবে। সেগুলো ব্যবহার করা যায় কি না, সেটি দেখা যেতে পারে। সরকারের পক্ষ থেকে পরবর্তী সময় এই ল্যাব স্থাপনের সময় প্রাথমিক পর্যায়ে যে প্রোগ্রামিং যুক্ত হয়েছে এবং কোন অঞ্চলের স্কুলে ডিভাইস স্বল্পতা আছে, সেটি মাথায় রাখা যেতে পারে।\n\nতবে এখানটাতে শুধু সরকারি কার্যক্রমের ওপর নির্ভর করে বসে থাকলে হবে না। আমাদের সরকারি-বেসরকারি বিভিন্ন প্রতিষ্ঠানে প্রতিবছর কিছু ল্যাপটপ বা কম্পিউটার পরিবর্তন করতে হয়, পুরোনো বা অব্যবহৃত ডিভাইস একটু সদিচ্ছা থাকলেই শিক্ষাপ্রতিষ্ঠানে প্রদান করা যেতে পারে। আবার সামাজিকভাবে কিছু উদ্যোগও নেওয়া যেতে পারে। এত দিন প্রাইমারি স্কুল থেকে কম্পিউটার চাইলে কেউ কেউ হয়তো বলে বসত, কম্পিউটার দিয়ে কী হবে? এটির উদ্দেশ্য গান শোনা আর সিনেমা দেখা হয়ে যাবে না তো? এখন অন্তত একটি মহৎ উদ্দেশ্যের কথা বলা যাবে। বলা যাবে যে প্রোগ্রামিং শেখার জন্য কম্পিউটার লাগবে।",
    "ইউক্রেনের ফার্স্ট লেডি বললেন, ব্রিটিশরা কড়ি গুনছে আর আমরা লাশ": "ইউক্রেনের ফার্স্ট লেডি ওলেনা জেলেনস্কি বলেছেন, ‘ব্রিটিশরা যখন কড়ি গুনছে, তখন ইউক্রেনীয়রা লাশ গুনছে।’ বিবিসিকে দেওয়া সাক্ষাৎকারে এক প্রশ্নের উত্তরে ওলেনা এ কথা বলেন।\n\nসাক্ষাৎকারে বিবিসির সাংবাদিক লরা কুয়েনসবার্গকে ইউক্রেনের ফার্স্ট লেডি বলেন, ইউক্রেন যুদ্ধের কঠিন অর্থনৈতিক প্রভাব মিত্রদেশগুলোর ওপর পড়েছে। তবে যুদ্ধে মানবিক ক্ষতির বিষয়টিকেই বেশি প্রকাশ করা গুরুত্বপূর্ণ ছিল। কিয়েভে ওই সাক্ষাৎকার রেকর্ড করা হয়েছে।\n\nইউক্রেনের ফার্স্ট লেডি কিছু ব্যক্তিগত কথাও বলেছেন ওই সাক্ষাৎকারে। তিনি বলেছেন, স্বামীর সঙ্গে তাঁর খুবই কম দেখা হয়; তবে তাঁরা প্রতিদিন কথা বলেন।",
    "Robert Lewandoski scored hattrick against Czech Club Viktoria Plzen in UCL - Anandabazar": "মঙ্গলবার দিনামো জাগ্রেবের কাছে হারের চব্বিশ ঘণ্টার মধ্যে ম্যানেজারের দায়িত্ব থেকে টমাস টুহলকে সরিয়ে দিয়েছেন চেলসির নতুন মালিক টড বোলি। তেমন কোনও বার্তা কি আসতে চলেছে য়ুর্গেন ক্লপের দিকে?\n\nইপিএলে এই মুহূর্তে ৬ ম্যাচে ৯ পয়েন্ট নিয়ে সাত নম্বরে রয়েছে লিভারপুল। আর বুধবার দিয়েগো মারাদোনার পুরনো ক্লাব নাপোলির হাতে বিধ্বস্ত হওয়ার পরে মহম্মদ সালাহদের ক্লাবের কর্তারা কতটা ধৈর্য রাখতে পারবেন, সেটাই এখন আলোচ্য হয়ে উঠেছে।\n\nবিরতির আগেই তিন গোল করে নাপোলি। যারা সেরি আ-তে এই মুহূর্তে পাঁচ ম্যাচে ১১ পয়েন্ট নিয়ে রয়েছেন টেবলের দুই নম্বরে। পাঁচ মিনিটে পেনাল্টি এবং ৪৭ মিনিটে গোল করেন পিয়ত্র জ়িলিনস্কি। ৩১ এবং ৪৪ মিনিটে ব্যবধান বাড়ান জ়াম্বো আঙ্গুইসা এবং সিমেয়োনে। ৪৯ মিনিটে পেনাল্টি থেকে একটি গোল করেন লিভারপুলের লুইস দিয়াজ়। দলের দিশাহীন ফুটবল দেখে গণমাধ্যমে লিভারপুলের প্রাক্তন তারকা জিমি ক্যারাঘার লিখেছেন, “এটা কী লিভারপুল! ভাবতেই পারছি না!” তবে ইপিএলের আর এক দল, আন্তোনিয়ো কন্তের টটেনহ্যাম ঘরের মাঠে ২-০ হারিয়েছে মার্সেইকে। ৭৬ এবং ৮১ মিনিটে গোল করে যান ব্রাজিলীয় তারকা রিচার্লিসন।\n\nলিভারপুলের বিপর্যয়ের রাতে অবশ্য ক্যাম্প ন্যুর ছবিটা ছিল রীতিমতো ঝলমলে। ডর্টমুন্ড ছেড়ে ম্যাঞ্চেস্টার সিটির জার্সি গায়ে যেমন গোল অভিযান শুরু করেছেন আর্লিং হালান্ড, তেমনই বায়ার্ন মিউনিখের সঙ্গে সম্পর্ক ছিন্ন করে বার্সেলোনায় পা রেখে খোলস ছেড়ে বেরিয়ে এসেছেন রবার্ট লেয়নডস্কি। ঘরের মাঠে ভিক্তোরিয়া প্লাজ়েনের বিরুদ্ধে দুর্দান্ত হ্যাটট্রিক উপহার দিলেন পোল্যান্ড তারকা। মঙ্গলবার ম্যাচের আগে সাংবাদিক বৈঠকে ম্যানেজার জ়াভি হার্নান্দেস জানিয়েছিলেন, লেয়নডস্কিকে সামনে রেখেই ফের সেরার আসন দখল করার স্বপ্ন দেখছে বার্সেলোনা। প্রাক্তন বার্সা তারকার সেই বক্তব্যে যেন সীলমোহর দিলেন পোল্যান্ড তারকা। লেয়নডস্কি তিনটি গোল করেন ৩৪, ৪৫ ও ৬৭ মিনিটে। অপর গোলদাতা ফ্রাঙ্ক কেসি। ৭১ মিনিটে ফের গোল করে যান ম্যান সিটি থেকে আসা ফেরান তোরেস।\n\nপিছিয়ে নেই বায়ার্ন মিউনিখও। তারা বুধবার অ্যাওয়ে ম্যাচে ইন্টার মিলানের বিরুদ্ধে জিতেছে ২-০ গোলে। ২৫ মিনিটে লেরয় সানের গোলে এগিয়ে যায় বায়ার্ন। পরে ৬৬ মিনিটে দানিলো অ্যামব্রোসিয়োর আত্মঘাতী গোলে এগিয়ে যায় বায়ার্ন।\n\nএ দিকে, বুধবার ম্যানেজারের পদ থেকে টমাস টুহলকে ছেঁটে ফেলে চেলসি। চ্যাম্পিয়ন্স লিগে মঙ্গলবার দিনামো জাগ্রেবের কাছে ০-১ হারের পরেই প্রাক্তন পিএসজি ম্যানেজারকে সানোর সিদ্ধান্ত পাকা হয়ে যায়। বুধবার এক বিবৃতিতে সেই কথা জানিয়েও দেওয়া হয়। এবং সম্ভাব্য নতুন ম্যানেজার হিসেবে উঠে এসেছে ব্রাইটনের গ্রাহাম পটারের নাম। শোনা গিয়েছে, তাঁর সঙ্গে কথা বলেছেন চেলসির নতুন মালিক।\n\nরোমান আব্রামোভিচ অধ্যায়ের পরে মার্কিমন ধনকুবের টড বোলি নতুন করে দায়িত্ব তুলে নিয়েছিলেন স্ট্যামফোর্ড ব্রিজের ক্লাবের। কিন্তু এ বারের ইপিএলের শুরু থেকে চেলসির ক্রমশ খারাপ ফুটবল টুহলের পায়ের নীচের জমিকে দুর্বল করে দিতে থাকে। নতুন মালিকানার একশো দিনের মধ্যে বুধবার এল চরম সিদ্ধান্ত।\n\nক্লাবের পক্ষ থেকে বুধবার যে বিবৃতি প্রকাশ করা হয়েছে, সেখানে বলা হয়েছে, “টমাস টুহলের সঙ্গে সমস্ত সম্পর্ক ছিন্ন করছে চেলসি ফুটবল ক্লাব। চেলসি এফসির সকলে তাঁর প্রতি কৃতজ্ঞতা প্রকাশ করছে। তাঁর কার্যকালের সমস্ত প্রচেষ্টার জন্য টুহল এবং সহকারীদের ধন্যবাদ।’’\n\nবিবৃতিতে আরও বলা হয়েছে, “চেলসির ইতিহাসে থাকবেন টুহল। চ্যাম্পিয়ন্স লিগ, ক্লাব বিশ্বকাপ এবং সুপার কাপ দিয়েছেন তিনি।” টুহলকে সরিয়ে দিলেও সদস্য, সমর্থকদের হতাশ না হওয়ার বার্তা দেওয়া হয়েছে। ক্লাবের নতুন মালিক ক্লাবকে এগিয়ে নিয়ে যাওয়ার ব্যাপারে প্রতিশ্রুতিবদ্ধ বলে আশ্বস্ত করা হয়েছে।\n\nএ দিকে, আজ বৃহস্পতিবার ইউরোপা লিগে ম্যাঞ্চেস্টার ইউনাইটেড খেলবে রিয়াল সোসিদাদের বিরুদ্ধে। তার আগে ম্যানেজার এরিক টেন হ্যাগ জানিয়েছেন, শুরু থেকে ম্যাচ খেলার মতো ফিটনেস অর্জন করে ফেলেছেন ক্রিশ্চিয়ানো রোনাল্ডো। মজার কথা, যে দলের দায়িত্ব ছেড়ে টেন হ্যাগ এসেছেন ওল্ড ট্র্যাফোর্ডে, সেই আয়াখস আমস্টারডাম বুধবার চ্যাম্পিয়ন্স লিগে ৪-০ গোলে হারিয়ে দিয়েছে রেঞ্জার্সকে!",
    "হঠাৎ কিয়েভ সফরে জার্মান পররাষ্ট্রমন্ত্রী": "হঠাৎ কিয়েভ সফরে গেছেন জার্মানির পররাষ্ট্রমন্ত্রী আনালেনা বেয়ারবক। শনিবার (১০ সেপ্টেম্বর) ইউক্রেনের রাজধানীতে পৌঁছান জার্মানির এই সর্বোচ্চ কূটনীতিক। বেয়ারবক বলেছেন, এই সফরের অর্থ হলো যতদিন প্রয়োজন ততদিন ইউক্রেনের পাশে রয়েছে জার্মানি। রাশিয়ার সংবাদমাধ্যম আরটির এক প্রতিবেদনে এ তথ্য জানানো হয়।\n\nচলতি বছরের ফেব্রুয়ারির শেষের দিকে ইউক্রেনে সামরিক অভিযান শুরু করে রাশিয়ার প্রেসিডেন্ট ভ্লাদিমির পুতিন। এরপর দ্বিতীয়বারের মতো সরকারি সফরে কিয়েভে গেলেন জার্মান পররাষ্ট্রমন্ত্রী।\n\nপ্রতিবেদনে বলা হয়, পোল্যান্ড থেকে ট্রেনে সফর করেন বেয়ারবক। স্থানীয় সময় সকালের দিকে কিয়েভে পৌঁছান তিনি।\n\nকিয়েভে পৌঁছানোর পরে বেয়ারবক বলেন, জার্মান সরকার ইউক্রেনকে সহযোগিতা করে যাবে, সেটা যত দিন প্রয়োজন হয়। এসব সহযোগিতার মধ্যে থাকবে অস্ত্র, মানবিক-আর্থিক সহায়তা।\n\nএদিকে রাশিয়া থেকে ইউরোপে গ্যাস সরবরাহের প্রধান লাইন নর্ড স্ট্রিম বন্ধ করেছেন পুতিন। এতে আসন্ন শীতে অঞ্চলটিতে তীব্র জ্বালনি সংকটের আশঙ্কা করা হচ্ছে। তাছাড়া এরই মধ্যে জার্মানিসহ বেশ কয়েকটি দেশে জ্বালানি খরচ বেড়ে আকাশচুম্বী হয়েছে।\n\nএমএসএম",
    "বিশ্বকাপের আগে আর্জেন্টিনার প্রস্তুতি ম্যাচের দলে মেসি-দিবালা": "যুক্তরাষ্ট্রে চলতি মাসে দুটি প্রস্তুতি ম্যাচ খেলবে আর্জেন্টিনা। বিশ্বকাপের আগে শেষবার ঘাম ঝরানোর ম্যাচের জন্য ২৮ জনের দল চূড়ান্ত করেছেন কোচ লিওনেল স্কালোনি। প্রত্যাশিতভাবে জায়গা পেয়েছেন লিওনেল মেসি ও পাউলো দিবালা।\n\nহন্ডুরাস ও জ্যামাইকার বিপক্ষে আর্জেন্টিনার জার্সি পরতে যাচ্ছে এঞ্জো ফার্নান্দেজ ও থিয়াগো আলমাডা। আগের ৩২ জনের দল থেকে বাদ পড়া চারজন হলেন জুয়ান মুসো, লুকাস মার্তিনেজ কুয়ার্তা, এক্সিকুইয়েল পালাসিওস ও নিকোলাস গঞ্জালেস। শেষ দুজন ইনজুরির কারণে বাদ পড়েছেন।\n\nআগামী ২৩ সেপ্টেম্বর মিয়ামিতে হন্ডুরাস ও চার দিন পর নিউ জার্সিতে জ্যামাইকার মুখোমুখি হবে আর্জেন্টিনা।\n\n২০ নভেম্বর থেকে শুরু হওয়া কাতার বিশ্বকাপের জন্য ২৬ জনের দল চূড়ান্ত করবে আর্জেন্টিনা। ধারণা করা হচ্ছে, এই দল থেকেই দুজনকে বাদ দিয়ে কাতারে যাবে দুইবারের বিশ্ব চ্যাম্পিয়নরা। ‘সি’ গ্রুপে আর্জেন্টিনা পেয়েছে পোল্যান্ড, সৌদি আরব ও মেক্সিকোকে।\n\nআর্জেন্টিনা দল\n\nগোলকিপার- এমিলিয়ানো মার্তিনেজ, ফ্রাঙ্কো আর্মানি, জেরোনিমো রুল্লি।\n\nডিফেন্ডার- গনজালো মন্তিয়েল, নাহুয়েল মলিনা, জার্মান পেজ্জেল্লা, ফাকুন্দো মেদিনা, ক্রিস্টিয়ান রোমেরো, নেহুয়েন পেরেজ, নিকোলাস ওতামেন্দি, লিসান্দ্রো মার্তিনেজ, নিকোলাস তাগলিয়াফিকো, মার্কোস আকুনা।\n\nমিডফিল্ডার- লিয়ান্দ্রো পারেদেস, আঞ্জেল ডি মারিয়া, গুইদো রোদ্রিগেজ, এঞ্জো ফার্নান্দেজ, রদ্রিগো ডি পল, আলেজান্দ্রো গোমেজ, জিওভানি লু চেলসো, অ্যালেক্সিস ম্যাক অ্যালিস্টার।\n\nফরোয়ার্ড- পাওলো দিবালা, আঞ্জেল কোরেয়া, লিওনেল মেসি, থিয়াগো আলমাডা, জোয়াকুইন কোরেয়া, লাউতারো মার্তিনেজ, জুলিয়ান আলভারেজ।"
}