{
    "Mexico Earthquake: আতঙ্কের ১৯ সেপ্টেম্বর! ১৯৮৫, ২০১৭ সালের পর আবার একই দিনে ভূমিকম্পে কেঁপে উঠল মেক্সিকো": "Earthquake: মেক্সিকান ভূতত্ত্ববিদদের মতে, প্রশান্ত মহাসাগরীয় উপকূলের মিচোয়াকান রাজ্যের কোলকোম্যান থেকে ৫৯ কিলোমিটার এবং রাজধানী মেক্সিকো সিটির কয়েকশো কিলোমিটার পশ্চিমে ভূমিকম্পের কেন্দ্রস্থল ছিল।\n\nমেক্সিকো সিটি: সোমবার শক্তিশালী ভূমিকম্পে (Earthquake In Mexico) কেঁপে উঠল পশ্চিম মেক্সিকো। মেক্সিকোর রাজধানী মেক্সিকো সিটির বাড়িগুলিতে তীব্র ভূমিকম্পের জেরে ভয়াবহ কম্পন অনুভূত হয়েছে। ১৯৮৫ ও ২০১৭ সালে ল্যাটিন আমেরিকার এই দেশ ভয়াবহ ভূমিকম্পের মুখে পড়েছিল। তাৎপর্যপূর্ণভাবে ওই দু’বছরও একই তারিখে মেক্সিকোতে ভূকম্পন অনুভূত হয়েছিল। সোমবারের ভূমিকম্প সেই স্মৃতি উস্কে দিয়েছে বলেই জানিয়েছেন ভূতত্ত্ববিদরা। মেক্সিকোর ন্যাশনাল সিসমোলজিক্যাল এজেন্সি সূত্রে জানা গিয়েছে, রিখটার স্কেলে সোমবারের ভূমিকম্পের তীব্রতা ছিল ৭.৪। অন্যদিনে মার্কিন যুক্তরাষ্ট্রের জিওলজিক্যাল সার্ভে জানিয়েছে, মেক্সিকো ৭.৬ তীব্রতার ভূমিকম্প হয়েছে।\n\nমেক্সিকান ভূতত্ত্ববিদদের মতে, প্রশান্ত মহাসাগরীয় উপকূলের মিচোয়াকান রাজ্যের কোলকোম্যান থেকে ৫৯ কিলোমিটার এবং রাজধানী মেক্সিকো সিটির কয়েকশো কিলোমিটার পশ্চিমে ভূমিকম্পের কেন্দ্রস্থল ছিল। মেক্সিকো সিটির ভূমিকম্পেরে অ্যালার্ম বেজে ওঠার সঙ্গে সঙ্গে মানুষজন আতঙ্কিত হয়ে রাস্তায় বেরিয়ে পড়েন। রাজধানীতে বসবাসকারী ৩৭ বছর বয়সী করিনা সুরায়েজ আতঙ্কিত হয়ে বাড়ি থেকে বেরিয়ে বলেন, “ভয়াবহ অনুভূতি”। মেক্সিকোর মেয়র ক্লডিয়া শিনবাউম টুইটে বলেন, “এখনও অবধি ক্ষয়ক্ষতির কোনও খবর পাওয়া যায়নি।” মেক্সিকোতে এই ভয়াবহ মাত্রার ভূকম্পন অনুভূত হওয়ার পর সুনামির সম্ভাবনার কথা উড়িয়ে দিচ্ছেন না সেদেশের ভূতত্ত্ববিদরা।\n\n১৯৮৫ সালে ১৯ সেপ্টেম্বর ৮.১ মাত্রার ভূমিকম্পে কেঁপে উঠেছিল মেক্সিকো। সেই ভূকম্পনে প্রায় ১০ হাজার জনের মৃত্যু হয়েছিল এবং অসংখ্য বাড়িঘর ধ্বংস হয়ে গিয়েছিল। এই ভূকম্পনের কয়েক বছর পর ২০১৭ সালের ১৯ সেপ্টেম্বর আবারও ভূকম্পনে কেঁপে ওঠে মেক্সিকো। রিখটার স্কেলে ভূকম্পনের মাত্রা ছিল ৭.১। সেই ভূমিকম্পে ৩৭০ জনের মৃত্যু হয়েছিল।\n\nউল্লেখ্য, সম্প্রতি তাইওয়ানও পরপর দু’দিন ভূমিকম্পের কবলে পড়েছে। শনিবার তাইওয়ানে হওয়া ভূমিকম্পের তীব্রতা ছিল ৬.৬। রবিবার তাইওয়ানের দক্ষিণ-পূর্ব উপকূলে আরও একবার অনুভূত হয় ভূমিকম্প। মার্কিন জিওলজিক্যাল সার্ভে জানিয়েছিল, তাইওয়ানে ভূকম্পনের তীব্রতা ছিল ৬.৯। ভূমিকম্পের উৎসস্থল ছিল তাইতুং থেকে ৫০ কিলোমিটার দূরে। ভূমিকম্পের পরই বেশ কয়েকবার আফটার শক অনুভূত হয়েছে। তাইতুং সংলগ্ন গ্রামের বাড়িঘর ভূমিকম্পের কারণে ক্ষতির মুখে পড়েছিল।",
    "মেক্সিকোতে বারে ঢুকে এলোপাতারি গুলি, নিহত কমপক্ষে ১০": "মেক্সিকোর একটি পানশালায় ঢুকে এলোপাতাড়ি গুলি চালিয়েছে এক বন্দুকধারী। এ ঘটনায় প্রাণ হারিয়েছেন কমপক্ষে ১০ জন। বৃহস্পতিবার (২২ সেপ্টেম্বর) এ তথ্য নিশ্চিত করেছে মেক্সিকো প্রশাসন।\n\nরয়টার্সের খবরে জানানো হয়, বুধবার রাতে গুয়ানাহুয়াতো শহরের একটি বারে ঢুকে এক ব্যক্তি আকস্মিক গুলি ছুড়তে শুরু করেন। এতে ঘটনাস্থলেই ৯ জন মারা যান। পরে চিকিৎসাধীন অবস্থায় হাসপাতালে মৃত্যু হয় আরও একজনের। নিহতরা সবাই পুরুষ।\n\nপুলিশের ধারণা, মাদক কারবার সংশ্লিষ্টতার জেরে এ হত্যাকাণ্ড ঘটানো হয়েছে। হামলার রহস্য উদঘাটনে তদন্ত চলছে। তবে হামলাকারীকে এখনও গ্রেফতার করতে পারেনি তারা।\n\nগুয়ানাজুয়াতোর গভর্নর দিয়েগো সিনহুয়ে রদ্রিগেজ এ হামলাকে ‘কাপুরুষোচিত আক্রমণ’ বলে নিন্দা করেছেন। এ ঘটনার পর তিনি শৃঙ্খলা ফিরিয়ে আনার প্রতিশ্রুতি দিয়েছেন।\n\nএএফপি জানিয়েছে, দুটি মাদককারবারী গ্রুপ ‘সান্তা রোসা দে লিমা’ এবং ‘জালিস্কো নিউ জেনারেশন কার্টেলের’ মধ্যে বিরোধের কারণে মেক্সিকোর গুয়ানাজুয়াতো রাজ্যটি একটি অন্যতম সহিংস রাজ্যে পরিণত হয়েছে। ২০০৬ সালের ডিসেম্বরে মাদকবিরোধী অভিযান শুরু করেছিল মেক্সিকো সরকার।\n\nমেক্সিকো সরকারের পরিসংখ্যান অনুযায়ী, দেশটিতে ৩ লাখ ৪০ হাজারেরও বেশি হত্যাকাণ্ড ঘটেছে। এসব অপরাধের বেশিরভাগকে ‘সংগঠিত অপরাধ’ বলে অভিহিত করেছে মেক্সিকো সরকার। সূত্র : রয়টার্স।",
    "Durga Puja 2022: Durga Puja celebration in Mexico - Anandabazar": "পাহাড় ও সাগরে ঘেরা মেক্সিকো দেশটিতে দেখা যায় স্পেনীয় ও জনজাতির মিশ্র সংস্কৃতি। এখানকার আরাধ্যা দেবী মেরি গুয়াদালুপের মহাদেশে বেশ কয়েক বছর হল অনাবাসী বাঙালিরা দুর্গাপুজোর আয়োজন করছেন। যুদ্ধ ও সাম্রাজ্যবাদের ইতিহাস পেরিয়ে আজকের মেক্সিকো এক ঝকঝকে দেশ। বিশ্বায়নের ফলে এ দেশে প্রচুর ভারতীয় শিল্প ও বাণিজ্যের বিনিয়োগ হয়েছে। মেক্সিকো সিটি, কেরেতারো, গুয়াদালাহারার মতো শহরগুলিতে অসংখ্য বাঙালি রয়েছেন।\n\nদেশ থেকে ১৫ হাজার কিলোমিটার দূরে থাকলেও বছরের এই সময়ে সকলে মিলে দুর্গাপুজোর আনন্দে মেতে উঠি। সারা বছর ধরে এই সময়টার জন্য অপেক্ষা করে থাকি। গত কয়েক বছর ধরে দেশের রাজধানী মেক্সিকো সিটিতে বেশ কয়েকটি দুর্গাপুজো হচ্ছে। উত্তর আমেরিকার বড় শহরের মতো এখানে বিশাল মাপের সর্বজনীন পুজো করা সম্ভব হয় না। সাধারণত ৭/৮টি পরিবার মিলে ঘরোয়া ভাবে একটা পুজো করেন। মেক্সিকো সিটি থেকে ৫ হাজার কিলোমিটার দূরে গুয়াদালাহারা বলে একটি শহর আছে। সেখানে রয়েছে বেশ কিছু ভারতীয় সংস্থার শিল্পতালুক, যেখানে কর্মরত অনেক ভারতীয়, তাঁদের মধ্যে বেশ কিছু বাঙালিও। সেই শহরেও বেশ কয়েকটি ঘরোয়া পুজো হয়।\n\nমেক্সিকো সিটি থেকে শ’দুয়েক কিলোমিটার দূরে আমাদের এই কেরেতারো শহর। এখানকার সর্বজনীন দুর্গোৎসব কমিটি এ বছর প্রথম দুর্গাপুজো করার উদ্যোগ নিয়েছে। এই শহরে প্রায় একশোটি বাঙালি পরিবার রয়েছে। কিন্তু শুধু তাঁরা নন, পুজোয় অংশগ্রহণ করছেন অনাবাসী ভারতীয় এবং স্থানীয় মেক্সিকানেরাও। সে অর্থে এই পুজো সত্যিই ‘বিশ্বজনীন’।\n\nইতিমধ্যেই মেক্সিকোর বিভিন্ন প্রান্ত থেকে বাঙালিরা জানিয়েছেন, কেরেতারোর পুজো দেখতে আসছেন তাঁরা। আমরা আশা করছি ২৫০-৩০০ লোক সমাগম হবে। পুজো হবে ২ অক্টোবর। প্রতিমা নির্মাণ করছেন স্থানীয় এক বাঙালি শিল্পী। পুরোটাই রং, তুলি আর শোলার কাজের উপস্থাপনা। বসে ভোগ-প্রসাদ খাওয়ার ব্যবস্থাও করা হয়েছে। থাকবে সাংস্কৃতিক অনুষ্ঠানও। আমাদের আশা, লাতিন আমেরিকার বর্ণময় জীবনধারার সঙ্গে খাপ খেয়ে যাবে বাঙালির এই প্রাণের উৎসব।",
    "মেক্সিকান স্প্যানিশ ভাষায় বঙ্গবন্ধুর অসমাপ্ত আত্মজীবনী গ্রন্থের মোড়ক উন্মোচন": "ঢাকা, ৩১ আগস্ট, ২০২২ (বাসস) : জাতির পিতা বঙ্গবন্ধু শেখ মুজিবুর রহমানের ৪৭তম শাহাদাতবার্ষিকী পালনের অংশ হিসেবে মেক্সিকো সিটিস্থ বাংলাদেশ দূতাবাস গতকাল মেক্সিকো সংসদ ভবনের নিম্নকক্ষে মেক্সিকো-বাংলাদেশ সংসদীয় ফ্রেন্ডশিপ দলের উপস্থিতিতে বঙ্গবন্ধুর “অসমাপ্ত আত্মজীবনী” বইটির ল্যাটিন-আমেরিকান সংস্করণ উন্মোচন করে।\n\nঅনুষ্ঠান উপলক্ষ্যে প্রেরিত এক ভিডিও বার্তায় পররাষ্ট্রমন্ত্রী ড. এ কে আব্দুল মোমেন বঙ্গবন্ধু এবং মেক্সিকোর জনক মিগেল হিদালগো ই কোস্টিয়ার প্রতি গভীর শ্রদ্ধা নিবেদন করেন।\n\nতিনি বলেন, এ প্রকাশনা বাংলাদেশের রাজনৈতিক ইতিহাস এবং বঙ্গবন্ধুর রাজনৈতিক দর্শন ‘সোনার বাংলা’ সম্পর্কে লাতিন আমেরিকার পাঠকদের জ্ঞানকে আরো সমৃদ্ধ করবে- যা সমগ্র জাতিকে শোষণমুক্ত, সুষ্ঠু, শান্তিপূর্ণ ও ন্যায়সঙ্গত সমাজ গঠনে অনুপ্রাণিত করেছিল।\n\nবুধবার ঢাকায় প্রাপ্ত এক সরকারি তথ্য বিবরণীতে এ সংবাদ জানানো হয়।\n\nএতে বলা হয়, এ অনুষ্ঠানে সম্মানিত অতিথি হিসেবে উপস্থিত ছিলেন মেক্সিকো বাংলাদেশ সংসদীয় মৈত্রী দলের সভাপতি এবং মেক্সিকোর সংসদের নিম্নকক্ষের ফেডারেল ডেপুটি রোজালিন্ডা ডোমিঙ্গেজ ফ্লোরেস। বিশেষ অতিথি হিসেবে উপস্থিত ছিলেন ফেডারেল ডেপুটি হোসে মিগেল ডে লা ক্রুজ, মেক্সিকোর পররাষ্ট্র মন্ত্রণালয়ের মহাপরিচালক ফার্নান্দো গঞ্জালেস সাইফে।\n\nএই অনুষ্ঠানে মেক্সিকোতে বাংলাদেশের রাষ্ট্রদূত আবিদা ইসলাম তার বক্তৃতায় জাতির পিতার প্রতি গভীর শ্রদ্ধা নিবেদন করেন এবং সার্বভৌম ও স্বাধীন বাংলাদেশ বিনির্মাণে তাঁর অপরিসীম অবদানের কথা তুলে ধরেন।\n\nতিনি অনুষ্ঠানে অংশগ্রহণের জন্য মেক্সিকো-বাংলাদেশ পার্লামেন্টারি ফ্রেন্ডশিপ গ্রুপের প্রতিও কৃতজ্ঞতা প্রকাশ করেন।\n\nআবিদা ইসলাম বলেন, মেক্সিকোর পাঠকেরা বাঙালির মুক্তির সংগ্রামের সাথে তাদের সংগ্রামের সাদৃশ্য খুজে পাবেন, যা বন্ধুপ্রতীম দু’টি দেশের মানুষের মধ্যে পারস্পরিক যোগাযোগকে আরও বাড়িয়ে তুলবে।\n\nঐতিহাসিক এ অনুষ্ঠানে অংশ নিতে পেরে দূতাবাসের প্রতি গভীর কৃতজ্ঞতা প্রকাশ করে ফেডারেল ডেপুটি হোসে মিগেল ডে লা ক্রুজ বলেন, এ ধরনের অনুষ্ঠান বাংলাদেশ ও মেক্সিকোর মধ্যে সংহতি আরো বাড়িয়ে তুলতে ইতিবাচক ভূমিকা পালন করবে। তিনি অনুষ্ঠান আয়োজনের জন্য বাংলাদেশ দূতাবাসের প্রশংসা করেন এবং আশা প্রকাশ করেন যে, বঙ্গবন্ধুর ‘অসমাপ্ত আত্মজীবনী’ বইটির ল্যাটিন আমেরিকান সংস্করণের মাধ্যমে মেক্সিকোর তরুণ রাজনীতিবিদরা বঙ্গবন্ধু শেখ মুজিবুর রহমান সম্পর্কে আরো জ্ঞান অর্জন করতে সক্ষম হবেন।\n\nফার্নান্দো গঞ্জালেস সাইফে বঙ্গবন্ধুর আত্মজীবনীর মেক্সিকান স্প্যানিশ সংস্করণ প্রকাশের জন্য দূতাবাসের উদ্যোগের প্রশংসা করেন। এই ধরনের উদ্যোগ বাংলাদেশ ও মেক্সিকোর দ্বিপক্ষীয় সম্পর্কে নতুন গতির সঞ্চার করবে বলেও তিনি মত প্রকাশ করেন।\n\nমেক্সিকো-বাংলাদেশ সংসদীয় ফ্রেন্ডশিপ দলের অন্যান্য সদস্য, বুদ্ধিজীবী, মিডিয়া ব্যক্তিত্ব এবং দুতাবাসের কর্মকর্তাবৃন্দ এ সময় উপস্থিত ছিলেন।\n\nএ অনুষ্ঠানের শেষের দিকে সম্মানিত অতিথি এবং অন্যান্য অতিথিবৃন্দ বইটির মোড়ক উন্মোচন করেন। অনুষ্ঠান শেষে আমন্ত্রিতদের মধ্যে ‘বঙ্গবন্ধুর অসমাপ্ত আত্মজীবনী’র ল্যাটিন আমেরিকান সংস্করণ, বাংলাদেশের হস্তশিল্প এবং ঐতিহ্যবাহী খাবার সংবলিত ব্যাগ উপহার দেয়া হয়।\n\n\n\n",
    "Dead Body of a journalist recovered in Mexico - Anandabazar": "ফের এক সাংবাদিকের মৃতদেহ উদ্ধার হল মেক্সিকোয়। শনিবার এ প্রসঙ্গে দেশের সিনালোয়ার গভর্নর জানান, বৃহস্পতিবার মেক্সিকোর উপকূলবর্তী মাজ়ালটান শহরতলির একটি খাল থেকে ওই মৃতদেহটি উদ্ধার করে পুলিশ। শনাক্তকরণের পরে জানা গিয়েছে, দেহটি সাংবাদিক তথা রেডিয়ো সঞ্চালিকা ক্যান্ডিডা ক্রিস্টাল ভাজ়কুয়েজ়ের।\n\nসাংবাদিকতার স্বাধীনতার পরিসর খর্ব করার অভিযোগে বহুদিন ধরেই বিদ্ধ মেক্সিকো। পাশাপাশি সাংবাদিকদের নিরাপত্তা রক্ষার প্রশ্নের নিরিখেও কাঠগড়ায় দেশটি। উল্লেখ্য, এ বছর ইতিমধ্যেই সে দেশে প্রাণ হারিয়েছেন ১৯ জন সাংবাদিক। যার মধ্যে রয়েছেন ফ্রেডিড ‘ফ্রেডি’ রোমান। সোমবার আট বছর আগে নিখোঁজ হওয়া ৪৩ জন পড়ুয়াকে নিয়ে ফেসবুকে পোস্ট করায় নিজের গাড়িতে গুলিবিদ্ধ হয়ে প্রাণ হারান তিনি। জুলাই থেকে ভাজ়কুয়েজ় নিখোঁজ জানিয়ে পুলিশের কাছে অভিযোগ দায়ের করেছিল তাঁর পরিবার। পুলিশ জানিয়েছে, দেহটি উদ্ধার হওয়ার পরে তাঁদের সন্দেহ ছিল, তবে পরীক্ষার পরে তারা নিশ্চিত দেহটি ভাজ়কুয়েজ়েরই।",
    "বিশ্বকাপে সহজ গ্রুপে আর্জেন্টিনা, যা বললেন মেসি": "দরজায় কড়া নাড়ছে ফুটবল বিশ্বকাপ। সব প্রস্তুতি সেরে রেখেছে আয়োজক দেশ কাতার। এখন শুধু নভেম্বর মাসে পর্দা ওঠার অপেক্ষা।\n\nএদিকে অংশগ্রহণকারী দল ও কোন দল কোন গ্রুপে খেলবে তাও চূড়ান্ত।\n\nগ্রুপ ‘সি’তে পড়েছে শিরোপার অন্যতম দাবিদার আর্জেন্টিনা। গ্রুপে সৌদি আরব, মেক্সিকো ও পোল্যান্ডের বিপক্ষে খেলতে হবে মেসিদের।\n\nবিশ্লেষকদের মতে, সহজ গ্রুপে পড়েছে আর্জেন্টিনা। কারণ শিরোপার আরও দুই দাবিদার ব্রাজিল ও জার্মানি কঠিন গ্রুপে পড়েছে বলে মত তাদের।\n\nস্পেন ও জার্মানি একই গ্রুপে পড়ায় গ্রুপ ‘ই’-কেই মৃত্যুকূপ বলছেন অনেকে। ব্রাজিলের গ্রুপ ‘জি’-ও একেবারে সহজ নয়। সার্বিয়া, সুইজারল্যান্ড ও ক্যামেরুনের মুখোমুখি হতে হবে নেইমারদের।\n\nতবে সহজ গ্রুপে পড়েছে আর্জেন্টিনা - এমনটি মানতে নারাজ আর্জেন্টিনা দলপতি লিওনেল মেসি। এমন কথা গত বিশ্বকাপেও উঠেছিল, কিন্তু মাঠের লড়াইটা খুব কঠিন ছিল বলে জানালেন এ বিশ্বতারকা।\n\nবুলগেরিয়ান কিংবদন্তি রিস্টো স্টইচকভের সঙ্গে সম্প্রতি এক সাক্ষাৎকারে এমন মতামতই দিলেন সাতবারের ব্যালন ডি'অরজয়ী তারকা।\n\nবিশ্বকাপের গ্রুপপর্ব সম্পর্কে মেসি বলেন, ‘গ্রুপপর্ব সবসময় কঠিন হয়। গত বিশ্বকাপেও অনেক কথা হয়েছে যে, আমরা খুব সহজ গ্রুপ পেয়েছি এবং খেলা শুরুর আগেই পরের রাউন্ড নিয়ে কথা হচ্ছিল। কিন্তু দিনশেষে গ্রুপের ফল আমরা যেমন চেয়েছি তেমন হয়নি। এবার আমাদের খুব কঠিন গ্রুপ পড়েছে। আমরা এ বিষয়ে সচেতন। তাই প্রথম ম্যাচ জয় দিয়ে শুরু করা গুরুত্বপূর্ণ। কারণ এতে তিন পয়েন্টের পাশাপাশি মানসিক স্থিরতাও আসে।’\n\nম্যাচ বাই ম্যাচ জয় তুলে এগোনোর পরিকল্পনা নিয়েছেন কোচ লিওনেল স্কালোনি।\n\nসে কথা জানিয়ে মেসি বলেন, ‘এরপর আমরা মেক্সিকোর মতো প্রতিপক্ষের বিপক্ষে খেলব। তারা খুব ভালো খেলে এবং বল ছিনিয়ে নেওয়ার চেষ্টায় থাকে। আমরা বিশ্বকাপে অনেকবার মুখোমুখি হয়েছি এবং তাদের খেলার ধরন সম্পর্কে জানি। আমরা তাই ম্যাচ বাই ম্যাচ এগোবো। বিশেষ করে প্রথম ম্যাচের দিকেই তাকিয়ে আছি।’\n\nগত বিশ্বকাপেও সহজ গ্রুপে ছিলেন না বলে জানালেন আর্জেন্টাইন সুপারস্টার।\n\nমেসি বলেন, ‘সেবার আমরা প্রথম ম্যাচ ড্র করি, ক্রোয়েশিয়ার কাছে হেরে যাই এবং দ্বিতীয় রাউন্ডে যেতে বেগ পেতে হয়।’\n\n",
    "মেক্সিকোতে শক্তিশালী ভূমিকম্প, নিহত ১": "মেক্সিকোতে শক্তিশালী ভূমিকম্পে একজনের মৃত্যু\n\nadvertisement\n\nমেক্সিকোর পশ্চিমাঞ্চলীয় সীমান্তবর্তী এলাকায় ৭ দশমিক ৬ মাত্রার শক্তিশালী ভূমিকম্প আঘাত হেনেছে। এ ঘটনায় এখন পর্যন্ত একজনের মৃত্যুর খবর পাওয়া গেছে।\n\nকাতারভিত্তিক সংবাদমাধ্যম আল জাজিরা জানিয়েছে, গতকাল সোমবার স্থানীয় সময় দুপুর ১টা নাগাদ সীমান্তবর্তী মিচোয়াকেন এবং কোলিমা এলাকায় শক্তিশালী ভূমিকম্পটি আঘাত হানে।\n\nadvertisement 3\n\nমেক্সিকোর সরকার জানিয়েছে, প্রশান্ত মহাসাগরীয় বন্দর শহর মানসানিওতে একটি ডিপার্টমেন্ট স্টোরের ছাদ ধসে পড়ে একজন নিহত হয়েছে। ভূমিকম্পের কেন্দ্রস্থলের কাছে মিচোয়াকান রাজ্যের বেশ কয়েকটি হাসপাতাল ক্ষতিগ্রস্ত হয়েছে বলে কর্তৃপক্ষ জানিয়েছে। এসব হাসপাতালের একটিতে ভেঙ্গে পড়া কাচের আঘাতে এক ব্যক্তি আহত হয়েছে। ভূমিকম্পটির কেন্দ্রস্থল মেক্সিকোর জনবিরল এলাকায়।\n\nadvertisement 4\n\nযুক্তরাষ্ট্রের জিওলজিক্যাল সার্ভে (ইউএসজিএস) জানিয়েছে, ভূমিকম্পটির উৎপত্তি ভূপৃষ্ঠের মাত্র ১৫ কিলোমিটার গভীরে, এতে এর তীব্রতা বেশি অনুভূত হয়েছে। যুক্তরাষ্ট্রের প্রশান্ত মহাসাগরীয় সুনামি সতর্কীকরণ কেন্দ্র মেক্সিকো উপকূলের অঞ্চলটিতে সুনামি সতর্কতা জারি করেছে । কেন্দ্রটি পূর্বাভাস জানিয়ে বলেছে, ৯ ফুট পর্যন্ত উঠতে পারে সাগরের ঢেউ। নিরাপদে সরে যাওয়ার নির্দেশনা দেওয়া হয়েছে বাসিন্দাদের।\n\nমেক্সিকোতে এমন এক দিনে ভূমিকম্প অনুভূত হলো যেদিন দুটি ভয়াবহ ভূমিকম্পের বার্ষিকী পালন করছিল দেশটি। ১৯৮৫ সালের ১৯ সেপ্টেম্বর দেশটির রাজধানীতে ৮ মাত্রার ভূমিকম্পে প্রাণ হারিয়েছিল কয়েক হাজার মানুষ। ২০১৭ সালের একই দিনে ৭ দশমিক ১ মাত্রার ভূমিকম্পে মৃত্যু হয়েছিল ৩৭০ জনের।",
    "Mexico: স্বামীজির মূর্তির আবরণ উন্মোচনে লোকসভার স্পিকার": "Mexico: স্বামীজির মূর্তির আবরণ উন্মোচনে লোকসভার স্পিকার\n\nPost By : সিএন ওয়েবডেস্ক\n\nPosted on :2022-09-04 10:38:02\n\nতিনজন সাংসদকে নিয়ে লাতিন আমেরিকা ঘুরে এলেন লোকসভার স্পিকার ওম বিড়লা।\n\n৩১ অগাস্ট তিনি মেক্সিকোতে পৌঁছন।লোকসভার মহাসচিব এবং লোকসভার সচিবালয়ের উচ্চপদস্থ কর্মীরাও সঙ্গে ছিলেন।\n\nএই প্রথম লাতিন আমেরিকার মেক্সিকোতে স্থাপিত হল স্বামীজির মূর্তি।ওই মূর্তি উদ্বোধন করে ওম বিড়লা বলেন,বিবেকানন্দের বাণী কালোত্তীর্ণ। তাঁর কথা সব যুগেই সমান প্রাসঙ্গিক।\n\nমেক্সিকোর পার্লামেন্ট হাউস চত্বরে ‘ইন্ডিয়া-মেক্সিকো ফ্রেন্ডশিপ গার্ডেন’-এরও উদ্বোধন করেন তিনি। শুক্রবার সফর শেষ করে ভারতে ফেরেন স্পিকার।\n\nগোটা বিশ্বে এক মৈত্রীর বন্ধন আছে।আরও মজবুত হোক সেই বন্ধন। আর এই দুই দেশের মধ্যে বন্ধুত্ব আরও প্রগাঢ় হবে।ওম বিড়লার বক্তব্যে স্পষ্ট,এই মূর্তি মানুষের মধ্যে শুভ বুদ্ধির উদয় ঘটাবে এবং সকলকে অনুপ্রাণিত করবে।",
    "লাতিন আমেরিকায় অভিবাসী দুর্ঘটনার পিছনে আছে ‘আমেরিকান দুঃস্বপ্ন’": "লাতিন আমেরিকায় অভিবাসী দুর্ঘটনার পিছনে আছে ‘আমেরিকান দুঃস্বপ্ন’\n\nসেপ্টেম্বর ২০: ‘আমাদের সব শেষ’। মেক্সিকোর একজন মা হারমেলিন্ডা মন্টভের্দে এমন দুঃখ থেকে বের হতে পারছেন না। তাঁর ছেলে গত জুন মাসে যুক্তরাষ্ট্রের টেক্সাস রাজ্যের সান অ্যান্টোনিও শহরে একটি অভিবাসী দুর্ঘটনায় নিহত হয়েছেন। এই ঘটনায় ৫০ জনেরও বেশি লোক মারা গেছে।\n\nলাতিন আমেরিকান অভিবাসী যখন যুক্তরাষ্ট্রে যায়, তখন সবার মনে একটি ‘যুক্তরাষ্ট্র স্বপ্ন’ ছিল। তবে তারা কল্পনা করতে পারে নি, এটি ছিল একটি ‘ওয়ান-ওয়েই টিকিট’। মার্কিন ফক্স নিউজ রোববারের খবরে জানায়, মার্কিন শুল্ক ও সীমান্ত রক্ষা ব্যুরোর কর্মকর্তা নিশ্চিত করেছেন, ২০২২ অর্থবছরে (২০২১ সালের ১ অক্টোবর) থেকে এই পর্যন্ত ৭৮২জন অভিবাসী যুক্তরাষ্ট্র-মেক্সিকো সীমান্ত অতিক্রম করার সময় প্রাণ হারিয়েছেন। এর আগে আন্তর্জাতিক অভিবাসী সংস্থা যুক্তরাষ্ট্র-মেক্সিস্কো সীমান্তকে বিশ্বের সবচেয়ে মারাত্মক স্থল অভিবাসন রুট হিসেবে ঘোষণা করে।\n\nলাতিন আমেরিকান অভিবাসী সমস্যা সমাধানের জন্য মার্কিন সরকার বেশকিছু পদ্ধতি নিয়েছে। যেমন, অনেক খরচ করে সীমান্তে দেয়াল তৈরি করা হয়েছে। লাতিন আমেরিকানদের ধাওয়া করার জন্য হাজার হাজার নিরাপত্তা পুলিশ নিয়োগ করা হয়েছে। তবে অভিবাসী সমস্যা প্রশমন না হলেও নিহতের ঘটনা ঘটছে।\n\nমূল থেকে বলতে গেলে, লাতিন আমেরিকান অভিবাসী সমস্যা হল বহু বছর ধরে ‘মনরো মতবাদ’ মেনে চলা লাতিন আমেরিকার দেশগুলোতে যুক্তরাষ্ট্রের অভ্যন্তরীণ ব্যাপারে হস্তক্ষেপের ফলাফল। মেক্সিকোর প্রেসিডেন্ট আন্দ্রেস ম্যানুয়েল লোপেজ বলেছিলেন, অভিবাসী সমস্যার কারণ হল দরিদ্রতা এবং কর্মসংস্থানের অভাব। যদি যুক্তরাষ্ট্র আরো বেশি অভিবাসী না চায়, তাহলে মধ্য আমেরিকার রাজ্যগুলোতে অর্থনৈতিক উন্নয়নে সাহায্য করা উচিত। তবে এ বিষয়ে যুক্তরাষ্ট্র সবসময় কথা বললেও কিছু করে না। লোপেজ গত মে মাসে বলেছিলেন, চার বছর স্থায়ী আলোচনায় যুক্তরাষ্ট্র মধ্য আমেরিকার দেশগুলোর উন্নয়নে কোনো অর্থ দেয় নি।\n\nঅন্যদিকে, অভিবাসী দুর্ঘটনা যুক্তরাষ্ট্রের বিশৃঙ্খল অভিবাসী নীতির সঙ্গে সরাসরি জড়িত। ট্রাম্প সরকারের সময়ে কঠোর অভিবাসী নীতি প্রয়োগ করা ছিল এবং যুক্তরাষ্ট্র-মেক্সিকো সীমান্তে দেয়াল নির্মাণ করা হয়। বর্তমান প্রেসিডেন্ট জো বাইডেন শপথগ্রহণের সময় প্রতিশ্রুতি দিয়েছিলেন যে, সার্বিকভাবে অভিবাসী প্রস্তাব সংস্কার করা হবে। তবে এখনো কোনো বাস্তব অগ্রগতি হয় নি। গত বছরের ডিসেম্বর মাসে, ট্রাম্প সরকারের সময় ‘মেক্সিকোর থাকার’ নীতি উত্থাপিত হয়েছিল; তা আবারও চালু হয়েছে। মধ্য আমেরিকা দেশের অভিবাসীদের আবার মেক্সিকোতে ফেরত পাঠানো হয়েছে। দু’দেশের সীমান্তের অভিবাসী সমস্যা আরো অবনতি হয়েছে। মার্কিন পররাষ্ট্র মন্ত্রণালয়ের সাবেক উচ্চপদস্থ উপদেষ্টা কৃষি ও’মারা ভিগ্নরাজ বলেছিলেন, যুক্তরাষ্ট্রের ভুল অভিবাসী নীতি এসব দুর্ঘটনার জন্য দায়ী। যুক্তরাষ্ট্র মানবিক আশ্রয় ব্যবস্থা বা কার্যকর অভিবাসী কাঠামো স্থাপন করতে পারে নি; এর ফলে অনেক প্রাণহানি হচ্ছে।\n\nএ ছাড়া যুক্তরাষ্ট্রের রাজনৈতিক পরিস্থিতিতে অভিবাসী সমস্যা ইতোমধ্যে দুই রাজনৈতিক পার্টির প্রতিদ্বন্দ্বিতার রাজনৈতিক যন্ত্রে পরিণত হয়েছে। বিশেষ করে, যুক্তরাষ্ট্রের মধ্যমেয়াদী নির্বাচন ঘনিয়ে আসছে। মার্কিন রাজনীতিক এক দিকে অভিবাসী সমস্যা সমাধানে নানা ভুয়া প্রতিশ্রুতি দিচ্ছে, অন্যদিকে অভিবাসী ইস্যুর মাধ্যমে প্রতিদ্বন্দ্বীকে বাধা দেওয়ার যন্ত্র হিসেবে ব্যবহার করছে। চলতি বছর, কিছু রিপাবলিকান পার্টির গভর্নর অনেকবার অভিবাসী ইস্যুকে ডেমোক্র্যাটিক পার্টির কাঁধে স্থানান্তর করেছে। রাজনৈতিক দলের লড়াইয়ে, এসব অভিবাসী যেন ফুটবলের মত এখানে-সেখানে যায়, তারা নিজের গন্তব্য খুঁজে পায় না। খাওয়া-দাওয়া এবং থাকার কোনো নিশ্চয়তা নেই। তাদের মানবাধিকার মার্কিন রাজনীতিকের কাছে যেন স্বেচ্ছাচারের বিষয়ে পরিণত হয়েছে।\n\n(শুয়েই/তৌহিদ/জিনিয়া)",
    "যুক্তরাষ্ট্রের পররাষ্ট্রমন্ত্রীর মেক্সিকোর প্রেসিডেন্টের সঙ্গে অভিবাসন ও অর্থনীতি বিষয়ে আলোচনা": "সোমবার যুক্তরাষ্ট্রের পররাষ্ট্রমন্ত্রী অ্যান্টনি ব্লিংকেন মেক্সিকোর প্রেসিডেন্ট আন্দ্রেস মানুয়েল লোপেজ ওবরাদরের সঙ্গে বৈঠক করেছেন। দুই প্রতিবেশী দেশের মধ্যে সম্পর্কের উন্নয়নকে সামনে রেখে আয়োজিত এই বৈঠকে অভিবাসন ও অন্যান্য বিষয়ে আলোচনা করেছেন দুই নেতা।\n\nসংবাদ সম্মেলনে ব্লিংকেন বলেন, “আমরা উত্তর আমেরিকায় নিয়মবহির্ভূত অভিবাসনের সমস্যা সমাধানে পারস্পরিক সহযোগিতার উদ্যোগ বিষয়ে আলোচনা করেছি, যার মধ্যে আছে আইনি প্রক্রিয়ার সম্প্রসারণের মাধ্যমে একটি মানবিক সীমান্ত ব্যবস্থাপনার নীতিমালা প্রণয়ন।”\n\n“আমরা অভিবাসনের মূল কারণগুলো নিয়ে কথা বলেছি। মেক্সিকো ও যুক্তরাষ্ট্রের মাঝে এ ধরণের পারস্পরিক সহযোগিতা নজিরবিহীন”, বলেন ব্লিংকেন।\n\nযুক্তরাষ্ট্রের বাণিজ্যমন্ত্রী জিনা রাইমন্ডো ও সহকারী বাণিজ্য প্রতিনিধি জেইমি হোয়াইটও অর্থনৈতিক বিষয়ে এই উচ্চ পর্যায়ের আলোচনায় অংশ নেন।\n\nযুক্তরাষ্ট্রের কর্মকর্তাদের বলছেন, মেক্সিকোর সীমান্ত দিয়ে আসা অবৈধ অভিবাসীরা যুক্তরাষ্ট্রের ওপর চাপ সৃষ্টি করেছে। সীমান্তবর্তী এলাকায় বসবাসকারী সম্প্রদায়ের ওপর চাপ কমাতে সাম্প্রতিক মাসগুলোতে টেক্সাস অঙ্গরাজ্য থেকে হাজার হাজার অভিবাসীকে বাসে করে নিউ ইয়র্ক ও ওয়াশিংটনে পাঠাতে হয়েছে।\n\nজ্বালানি নীতি নিয়েও দুই দেশের মধ্যে টানাপড়েন রয়েছে।\n\nসোমবার, লোপেজ ওবরাদর একটি পৃথক সংবাদ সম্মেলনে মেক্সিকোর জ্বালানি নীতি প্রসঙ্গে ‘ওয়াশিংটনের পরিবর্তিত সুর’ কে সাধুবাদ জানান।\n\n\n\n\n\nযুক্তরাষ্ট্রের প্রেসিডেন্ট বাইডেনের কাছ থেকে পাওয়া চিঠির বরাত দিয়ে ওবরাদর বলেন, “তাদের কথায় এখন নতুন এক সুর। তারা আমাদের জাতীয় সার্বভৌমত্বের প্রতি শ্রদ্ধাশীল”।\n\n\n\n\n\nদুই মাস আগেই জো বাইডেন হোয়াইট হাউজে ওবরাদরের সঙ্গে বৈঠকে দুই প্রতিবেশীর মধ্যে সম্পর্কে পুনর্নির্মাণের ওপর জোর দেন।\n\n\n\n\n\nআমেরিকার পররাষ্ট্র মন্ত্রক আরও জানায়, ব্লিংকেন ও ওবরাদর জ্বালানি নিরাপত্তা জোরদার করা ও বিদ্যুত্ চালিত যানবাহন, সৌর প্রযুক্তি ও সেমিকন্ডাক্টর প্রযুক্তিতে বিনিয়োগের মাধ্যমে জলবায়ু সংকটকে যৌথভাবে মোকাবিলা করার বিষয়ে আলোচনা করেন।\n\nযুক্তরাষ্ট্রের বাণিজ্যমন্ত্রী রাইমন্ডো জানান, সরবরাহ খাতেও পারস্পরিক সহযোগিতা বিষয়েও দুই দেশ আলোচনা করেছেন। তিনি জানান, মেক্সিকোর সেমিকন্ডাক্টর উৎপাদন খাতে সম্ভাবনাময় একটি দেশ। পাশাপাশি তারা এর পরীক্ষন, প্যাকেজিং ও অ্যাসেম্বলিতেও উন্নতি করতে পারে।",
    "প্লেনে ক্রুর মাথায় ঘুষি, আজীবন নিষিদ্ধ যাত্রী": "প্লেনে ক্রুর মাথায় ঘুষি মারায় লস এঞ্জেলেস আন্তর্জাতিক বিমানবন্দর থেকে এক যাত্রীকে গ্রেফতার করা হয়েছে। এরপর বৃহস্পতিবার (২২ সেপ্টেম্বর) আলেকজান্ডার তুং কু লে নামের ওই ব্যক্তিকে আদালতে হাজির করার প্রক্রিয়া শুরু হয়। খবর বিজনেস ইনসাইডারের।\n\nজানা গেছে, মেক্সিকো থেকে যুক্তরাষ্ট্রে যাচ্ছিল প্লেনটি। এসময় প্লেনের ক্রুর মাথার পেছন দিকে ঘুষি মারতে দেখা যায় তাকে। এ ধরনের একটি ভিডিও সামাজিক যোগাযোগমাধ্যমেও ছড়িয়ে পড়েছে।\n\nঘটনাস্থলে উপস্থিত প্রত্যক্ষদর্শীরা বলেছেন, মেক্সিকোর লস কাবোস আন্তর্জাতিক বিমানবন্দর থেকে রওনা হওয়ার ২০ মিনিটের মধ্যেই নিজের আসন থেকে দূরে সরে যাওয়া ও কর্মীদের বিরুদ্ধে সহিংসতার হুমকি দেওয়াসহ এলোমেলো আচরণ শুরু করেন আলেকজান্ডার তুং কু লে। এক পর্যায়ে সে ওই ক্রুকে ঘুষি মারে।\n\nএরপর প্লেনটি অবতরণের পর তাকে আটকের পাশাপাশি হেফাজতে নেয় ফেডারেল ব্যুরো অব ইনভেস্টিগেশন।\n\nএদিকে আমেরিকান এয়ারলাইনস এক বিবৃতিতে জানিয়েছে, ভবিষতে যেকোনো ধরনের ভ্রমণের ক্ষেত্রে তাকে নিষিদ্ধ করা হচ্ছে।\n\nবিবৃতিতে বলা হয়, প্লেনের সদস্যদের সঙ্গে সহিংস আচরণ সহ্য করে না আমেরিকান এয়ারলাইনস। যে ব্যক্তি এ ঘটনার সঙ্গে জড়িত সে কোনো দিন আমাদের সঙ্গে ভবিষতে ভ্রমণ করতে পারবে না। তাছাড়া এ বিষয়ে তদন্তে আইন প্রয়োগকারী সংস্থাকে সাহায্য করা হবে বলেও জানানো হয়।\n\nএমএসএম",
    "যে দেশে ‘ফাস্ট ফুড’ নিষিদ্ধ": "ফাস্ট ফুড খেতে কে না ভালোবাসেন। মাছে-ভাতে বাঙালি তকমা থাকলেও আমাদের খাদ্যাভ্যাসে ঢুকে গেছে বিভিন্ন দেশের খাবার। রেস্তোরাঁর মেন্যুতে এখন আর ভাত মাছ পাওয়া যায় না। থাকে চাইনিজ, আমেরিকান কিংবা মেক্সিকান খাবার। নিজের পছন্দ মতো বার্গার পিৎজা না হলে সপ্তাহটাও ভালো কাটে না অনেকের।\n\nতবে জানেন কি? বিশ্বের এমন একটি দেশ আছে যেখানে এসব ফাস্ট ফুড নিষিদ্ধ। তাও মুখে মুখে নয়, একেবারে আইন করে নিষিদ্ধ করা হয়েছে এসব খাবার। রাস্তার ধারে কোথাও পাবেন না পিৎজা, বার্গারের দোকান। ম্যাকডোনাল্ডস, পিৎজাহাট, স্টারবার্ক বা বার্গার কিং-এর মতো ভুবন বিখ্যাত ফুড চেনগুলোর খাবারের স্বাদ কেমন তা জানেন না সেদেশের বাসিন্দারা।\n\nভাবতে পারেন কোনো অর্থনৈতিকভাবে পিছিয়ে পড়া দেশের কথা বলছি হয়তো। একেবারেই না, এই দেশটি বিশ্বের অন্যতন উন্নত দেশগুলোর মধ্যে একটি বারমুডা। পশ্চিম ভারতীয় দ্বীপপুঞ্জে এর অবস্থান। সমুদ্রের বুকে সরু একফালি এই দেশেই ফাস্ট ফুড বন্ধ করেছে সরকার। প্রায় বছর ৫০ আগে এই নিয়ে আইন পাস করে সেখানকার সরকার। ফলে পৃথিবী বিখ্যাত ফুড চেনগুলোকে চেনেন না এই দেশের বাসিন্দারা।\n\nএকেবারে ঝকঝকে এই দেশে বছরে হাজার হাজার পর্যটক ঘুরতে যান। কিন্তু স্বাদ নিতে পারেন না বিশ্ব বিখ্যাত ফাস্ট ফুড খাবারের। এখানে গেলে আপনাকে খেতে হবে সেখানকার ঐতিহ্যবাহী খাবারগুলোই। তবে এক সময় এখানে ম্যাকডোনাল্ডসসহ বিশ্বের বিখ্যাত ফুড চেনগুলো ছিল।\n\n১৯৭০ সালে বারমুডা সরকার এসব ব্যবসা প্রতিষ্ঠানকে দেশ নিষিদ্ধ করে। ব্যবসা গুটিয়ে নিতে বাধ্য হয় ফুড চেনগুলো। এর পেছনে বারমুডার সরকার একাধিক যুক্তি দিয়েছে। এর প্রথম কারণ হচ্ছে বিদেশি ফুড চেনগুলো ব্যবসা শুরু করলে স্থানীয় বিক্রেতাদের অবস্থা খারাপ হওয়ার আশঙ্কা।\n\nএছাড়া একবার পিৎজা-বার্গার বিক্রি শুরু হলে ধীরে ধীরে অবলুপ্ত হয়ে যাবে দেশীয় খাবার। স্থানীয় রেস্তোরাঁ ব্যবসায়ী এবং স্থানীয় খাবারের সঙ্গে দেশের ঐতিহ্য বা সংস্কৃতি জড়িয়ে রয়েছে বলে বিশ্বাস করে সেদেশের সরকার। এজন্যই মূলত বারমুডা থেকে বিদেশি ফুড চেন এবং ফাস্ট ফুডের দোকান নিষিদ্ধ করা হয়েছে।\n\nতবে এর পেছনে আরও কারণ আছে। এর মধ্যে উল্লেখযোগ্য হচ্ছে স্বাস্থ্য। নাগরিকদের স্বাস্থ্যের দিকটা ভেবেই এসব ফাস্ট ফুড খাওয়ায় নিষেধাজ্ঞা দিয়েছে সরকার। শুধু বারমুডা নয়, বর্তমানে বেশ কিছু রাষ্ট্র এই ধরনের সিদ্ধান্ত নিচ্ছে। যেমন আইসল্যান্ড, মেক্সিকো। এ দেশগুলোতে বিদেশি ফুড চেনগুলোর দৌড়াত্ব কম।\n\nপুরোপুরি বন্ধ না হলেও রান্নায় স্থানীয় কৃষিজাত সামগ্রী ব্যবহারের নির্দেশ দিয়েছে সেখানকার সরকার। ফলে কম দামে পুষ্টিকর খাবার পাচ্ছেন বাসিন্দারা। আবার তৈরি হচ্ছে কর্মসংস্থানও। মেক্সিকোতে তো একটি বহুজাতিক ফুড চেন সংস্থা তাদের মেনুকার্ডটাই বদলে দিয়েছে। সেখানে শুধু পাওয়া যায় মেক্সিকান খাবার।\n\nবারমুডা সরকারের এই সিদ্ধান্তের পেছনে সবচেয়ে বর কারণ ছিল ভিন্ন। এ দেশের মূল আয় পর্যটন শিল্প। সরকার একসময় আশঙ্কা করে, বিদেশি ফুড চেনগুলোকে ঢুকতে দিলে দেশে দূষণের পরিমাণ বাড়বে। তখন জঞ্জালের স্তূপে ভরে উঠতে পারে সৈকত। কারণ এই সংস্থাগুলো খাবার প্যাকেজিংয়ের ক্ষেত্রে প্লাস্টিক ব্যবহার করে। যা পরিবেশের জন্য হুমকি। বিশেষ করে সমুদ্রের পরিবেশ সুরক্ষায় প্লাস্টিক ব্যবহার বন্ধের কোনো বিকল্প নেই।\n\nসূত্র: ফিটনেস ড্রাইভ, রেডডিট\n\n\n\nকেএসকে/এএসএম",
    "পেলে নয়, মেসিই আলভেজের চোখে ‘ইতিহাসের সেরা’": "ইএসপিএনের সাক্ষাৎকারে আলভেজের কাছে জানতে চাওয়া হয়েছিল, পেলে ও মেসির মধ্যে কাকে বেছে নেবেন? আলভেজের উত্তর, ‘একটা কারণে পেলেকে বেছে নেব; তিনি ফুটবল খেলাটা পাল্টেছেন। আর মেসি একটা প্রজন্ম পাল্টেছে। ফুটবলকে ছাপিয়ে যাওয়া মানুষদেরই আমি পছন্দ করব, আর আমি তো ব্রাজিলিয়ান। পেলের এই বিতর্কে (সর্বকালের সেরা) থাকা উচিত নয়। আমাকে যদি জিজ্ঞেস করেন, ইতিহাসের সেরা খেলোয়াড় কে? আমি মেসিকে বেছে নেব। পেলের এখানে জায়গা নেই।’",
    "মার্ক্সবাদী, জাতীয়তাবাদী, নারীবাদী: ফ্রিদা কাহলোর শিল্প ও রাজনীতি": "মার্কিন যুক্তরাষ্ট্রে ফ্রিদা\n\nমেক্সিকান বিপ্লব ছাড়াও, সম্ভবত কাহলোর জীবনে অনুপ্রেরণার সবচেয়ে বড় উৎস ছিল তার আজীবন সঙ্গী দিয়েগো রিভেরা। ১৯২৯ সালে এই দুই শিল্পী বিয়ে করেন এবং পরের বছর মার্কিন যুক্তরাষ্ট্রে চলে যান। সেখানে তার স্বামী বেশ কিছু চুক্তিভিত্তিক কাজের ছবি আঁকায় ব্যস্ত হয়ে পড়লেন। কাহলো তখন একাকিত্বে ভুগতে শুরু করেন। তিন বছর সেখানে থাকাকালে, ক্রমশ তিনি স্বদেশের জন্য আকুলতা অনুভব করতে থাকেন এবং দিনে দিনে অসুখী একজন মানুষে পরিণত হন। এ সময়ে তিনি মার্কিন যুক্তরাষ্ট্রের রাজনীতিরও যথেষ্ট সমালোচক হয়ে উঠেছিলেন, যেটিকে তিনি শোষণমূলক শিল্পায়ন এবং পুঁজিবাদের মূর্ত প্রতীক হিসেবে দেখেছিলেন।\n\nতার আঁকা “বর্ডার লাইন বিটুইন মেক্সিকো এন্ড দ্য ইউনাইটেড স্টেটস” আত্ম-প্রতিকৃতিটি দুটি দেশের মধ্যে একটি ষ্পষ্টতর দ্বিধা-বিভক্তি বা বৈপরীত্য তুলে ধরেছে। সেখানে মেক্সিকান দিকটি প্রকৃতি, ইতিহাস এবং সাংস্কৃতিক ঐতিহ্যের রঙিন চিত্র দ্বারা ফুটিয়ে তোলা হয়েছে। অন্যদিকে, নিস্তেজ ধূসর কারখানা আর দূষণের একটি ল্যান্ডস্কেপ মার্কিন যুক্তরাষ্ট্রকে চিহ্নিত করেছে। যদিও কাহলোর বাম হাতের পতাকাটি ষ্পষ্ট করে দেয় যে শিল্পীর আনুগত্য কোথায় রয়েছে। এখানে বিদ্যুতের জেনারেটরটি লক্ষ্য করা গুরুত্বপূর্ণ যেটি তার পাদদেশে বিদ্যুৎ সরবরাহ করছে। সেখানে লেখা আছে “কারমেন রিভেরা ১৯৩২ সালে তার প্রতিকৃতিটি এঁকেছিলেন।” একইভাবে এটির আরেকটি গুরুত্বপূর্ণ দিক হলো, জেনারেটরটি সীমান্তের অন্যদিক, অর্থাৎ মেক্সিকো প্রান্তের গাছের শিকড়ের সাথে পরজীবীর মতো সংযুক্ত রয়েছে। এর মাধ্যমে কাহলো তার দক্ষিণের প্রতিবেশীদের সাতে মার্কিন যুক্তরাষ্ট্রের সম্পর্কের শোষণমূলক প্রকৃতির প্রতি ইঙ্গিত করেছেন।\n\nস্বামী রিভেরার চুক্তিভিত্তিক কাজগুলির মধ্যে একটি ছিল “ম্যান অ্যাট দ্য ক্রসরোড”। রকফেলার সেন্টারের শিল্প-অগ্রগতির প্রশংসা করে এই ম্যুরালটি তার আঁকার কথা। এই বিষয়বস্তু সম্পর্কে কাহলো তার মতামত ভিন্নভাবে প্রকাশ করেছিলেন। যে কারণে তার “মাই ড্রেস হ্যাং দেয়ার” চিত্রকর্মটি একটি কংক্রিটের জঙ্গলের পটভূমিতে বাণিজ্যিক বিজ্ঞাপন, সেলিব্রিটি সংস্কৃতি এবং সামাজিক অস্থিরতার এক ধরনের অরাজকতার কোলাজ সৃষ্টি করে। সেখানে আধুনিক গগনচুম্বী অট্টালিকাগুলি কিটস্কি গ্রীক কাঠামো এবং একটি মধ্যযুগীয় গির্জার সাথে একাকার হয়ে গেছে। তা সত্ত্বেও দেখা যায় এই বিশৃঙ্খল দৃশ্যের একমাত্র প্রকৃত স্বতন্ত্র বস্তু হল শিল্পীর ঐতিহাসিক তেহুয়ানা পোশাক, তার কাজের মূল কেন্দ্রবিন্দু।",
    "Mexican Couple Got Married in Agra: শাহজাহান-মমতাজের গল্পে মুগ্ধ, ভারতে সাতপাকে বাঁধা পড়লেন মেক্সিকোর যুগল": "আগ্রা, 18 সেপ্টেম্বর: হিন্দু রীতিনীতি মেনে বিয়ে করলেন মেক্সিকো থেকে আসা প্রেমিক-প্রেমিকা ৷ শুক্রবার উত্তরপ্রদেশের আগ্রায় একটি শিব মন্দিরে বিয়ে সারেন দু'জন ৷ স্থানীয় বন্ধুরাও বিয়েতে উপস্থিত ছিলেন ৷ বিয়ের পর জমিয়ে খাওয়াদাওয়াও হয়েছে রেস্তোরাঁয় ৷ হোটেল কর্মীরাও এই অনুষ্ঠানে অংশ নেন (Mexican couple got married according to Hindu customs at the Shiva temple in Agra) ৷\n\nভিনদেশি যুগলের বিয়ের ভিডিয়ো ইতিমধ্যে ভাইরাল হয়ে গিয়েছে সোশ্যাল মিডিয়ায় ৷ চিরাচরিত বিয়ের পোশাক পরেন ক্লডিয়া এবং সেরামিকো ৷ শিব মন্দিরের পুরোহিত মন্ত্রোচ্চারণের সঙ্গে সঙ্গে হোমাগ্নি ঘিরে সাতপাক ঘোরেন দম্পতি (Claudia and Ceramico circumambulated seven times) ৷ ভারতে তাঁদের গাইড, গাড়িচালক এবং তাঁদের ভারতীয় বন্ধুবান্ধবরাই বরযাত্রী ছিলেন ৷ সবাই নাচগানে মেতে ওঠেন ৷ সারারাত ধরে তুলাকালাম কাণ্ড হয় ৷\n\nআরও পড়ুন: হিমাচলে এক হল রাশিয়া-ইউক্রেন, যুদ্ধের মাঝে 'আশ্রয়' ভারত\n\nক্লডিয়া বলেন, \"শাহজাহান ও মমতাজের ভালোবাসার গল্প শুনে মুগ্ধ হয়ে গেছি ৷ আমাদের ভালোবাসাকেও অমর করতে রাখতে চাই ৷ বিয়েটা তাই এমনভাবে করতে চেয়েছিলাম যাতে তা সারাজীবন মনে থাকে ৷ এই ভাবনা থেকেই ভারতে আসার পরিকল্পনা করি ৷ তাজমহলের শহরে বিয়ের সিদ্ধান্ত নিই ৷\" জানা গিয়েছে, মেক্সিকোর বাসিন্দা এই দম্পতি বিগত দশ বছর ধরে একসঙ্গে রয়েছেন ৷ তাজমহলে সূর্যোদয় দেখে তারপর বিয়ে সারেন ক্লডিয়া এবং সেরামিকো ৷",
    "বিশ্বকাপে ইউক্রেনেরও অধিনায়ক পোল্যান্ডের লেভা!": "কাতার বিশ্বকাপে ইউক্রেন নেই। আবার আছেও।\n\nবাছাইপর্ব পেরোতে পারেনি ইউক্রেনের জাতীয় ফুটবল দল। তবে ফিফা বিশ্বকাপে দেশটির প্রতিনিধিত্ব থাকছে ঠিকই। আর সেই প্রতিনিধিত্ব করবেন পোল্যান্ড অধিনায়ক রবার্ট লেভানডফস্কি! কী গোলমেলে লাগছে ব্যাপারটা?\n\nবার্সেলোনার পোলিশ স্ট্রাইকার বিশ্বকাপে খেলবেন পোলান্ডের হয়ে, করবেন অধিনায়কত্বও। অধিনায়ক হিসেবে পোল্যান্ডের আর্মব্যান্ড পরবেন, এটা স্বাভাবিক। বাড়তি দায়িত্ব নিয়ে লেভা পরবেন ইউক্রেন অধিনায়কের নীল-হলুদ রঙা আর্মব্যান্ডও!\n\nমঙ্গলবার লেভানডফস্কির হাতে আর্মব্যান্ডটি পরিয়ে দিয়েছেন ইউক্রেনের কিংবদন্তি ফুটবলার ও সাবেক কোচ আন্দ্রেই শেভচেঙ্কো। ২০০৪ সালের ব্যালন ডি’অরজয়ী শেভচেঙ্কোর সঙ্গে লেভার দেখা পোল্যান্ডের ওয়ারশ ন্যাশনাল স্টেডিয়ামে।",
    "জালিয়াতি, অর্থপাচার মামলায় অভিযুক্ত ট্রাম্পের সাব...": "",
    "আর্জেন্টিনার জয়ে মেসির জোড়া গোল": "এই প্রীতি ম্যাচে আর্জেন্টিনার প্রতিপক্ষ ছিল হন্ডুরাস। হার্ড রক স্টেডিয়ামে ৬৪ হাজার ৪২০ দর্শক যে ফিফা র‌্যাঙ্কিংয়ে ৮০তম মধ্য আমেরিকার এই দেশের খেলা দেখতে যাননি, তা বলাই বাহুল্য। সেই মেসিই মূল আকর্ষণ, সঙ্গে বাকিরা। হন্ডুরাসের বিপক্ষে আর্জেন্টিনার ৩-০ গোলের জয়ে মেসির জোড়া গোল—এতটুকুতেই বোঝা যায়, তৃপ্তি মিটেছে দর্শকদের।\n\nআর্জেন্টিনার আক্রমণে মেসি যেমন নেতৃত্ব দিয়েছেন, তেমনি ম্যাচে তারা এগিয়েও যায় পিএসজি তারকার একটি মুভ থেকে। ১৬ মিনিটে মেসির দুর্দান্ত পাসে বাঁ প্রান্তে আনমার্কড হয়ে পড়েন আর্জেন্টাইন ফরোয়ার্ড পাপু গোমেজ। তাঁর ক্রস থেকে গোল করেন লওতারো মার্তিনেজ। হন্ডুরাস ধারে ও ভারে পিছিয়ে থাকলেও হাল ছাড়েনি। চড়াও হয়ে খেলার চেষ্টা করেছে।",
    "কিডনির সুস্থতায় কার্যকরী পানীয় আখের রস": "আখের রসকে প্রাকৃতিক শক্তিবর্ধক পানীয় বলা হয়। প্রাকৃতিক প্রতিষেধক হিসেবে কাজ করে। তবে শুধুমাত্র ক্লান্তি দূর করতেই নয়, ত্বকের জন্য এবং শরীরের জন্যও যথেষ্ট উপকারী হলো আখের রস। আখের রস এমন একটি পানীয় যা ১০০ শতাংশ প্রাকৃতিক এবং এতে বিন্দুমাত্র ক্ষতিকারক উপাদান নেই। আখের রস পান করলে শরীর ঠান্ডা থাকে এবং ভাইরাস ও ব্যাক্টেরিয়া সংক্রমণের ঝুঁকি কমে।\n\nপানিশূন্যতা দূরীকরণে ও জন্ডিস রোগের মহৌষধ হিসেবেও কাজ করে বহুবর্ষজীবী এ উদ্ভিদটি। যার বৈজ্ঞানিক নাম স্যাকারাম অফিসিনারাম। বাণিজ্যিকভাবে চিনি উৎপাদনের জন্য সারা বিশ্বে আখ চাষ করা হয়। পৃথিবীর প্রায় ১০০টি দেশে আখের চাষ হয়। প্রধান আখ উৎপন্নকারী দেশগুলো হচ্ছে বাংলাদেশ, ভারত, আর্জেন্টিনা, অস্ট্রেলিয়া, ব্রাজিল, বার্বাডোজ, চীন, কিউবা, মেক্সিকো, মিশর, জ্যামাইকা, পেরু, দক্ষিণ আফ্রিকা এবং যুক্তরাষ্ট্রের হাওয়াই, ফ্লোরিডা এবং লুসিয়ানা।\n\nআখে প্রচুর পরিমাণ অ্যান্টি-অক্সিডেন্ট রয়েছে। দেহের টক্সিন বের করে শরীরে শক্তি জোগায় এই সুস্বাদু পানীয়। আখের রসে প্রচুর ফাইবার এবং খনিজ রয়েছে যা শরীরের নানা উপকার করে।\n\nসব ঋতুতেই পাওয়া যায় আখের রস। আখের রসে রয়েছে ২৫০-৩০০ মিলিলিটার আখের রসে সাধারণত ১১১ ক্যালরি থাকে। এর মধ্যে কার্বোহাইড্রেট থাকে ২৭ গ্রাম, প্রোটিন, ক্যালসিয়াম, ম্যাগনেসিয়াম ও পটাসিয়াম থাকে ০.২৭ গ্রাম। আখের রস রোগ প্রতিরোধ ক্ষমতা বাড়িয়ে তোলে এবং বহু রোগের বিরুদ্ধে লড়াই করার ক্ষমতা যোগায়। দেখে নিন যাদুকরী পানীয় আখের রসের উপকারিতা-\n\nকিডনির সুস্থতা নিশ্চিত করে\n\nআখের রস প্রাকৃতিক অ্যাল্কালাইন যা অ্যান্টিবায়োটিক এজেন্ট হিসেবে কাজ করে এবং কিডনির সুস্থতা নিশ্চিত করতে সহায়তা করে। এছাড়াও আখের রস পানের অভ্যাস কিডনিতে পাথর জমা, বুক জ্বালা পোড়া ধরনের সমস্যা এবং মুত্রনালীর ইনফেকশন প্রতিরোধ করে। সেই সঙ্গে কিডনির কার্যকারিতা বাড়ায়।\n\nওজন কমাতে\n\nআখের রস মিষ্টি হলেও এই রস ওজন কমাতে সাহায্য করে। এতে প্রচুর পরিমাণে ফাইবার থাকে। যা ওজন কমাতে সাহায্য করে। এমনকি কোলেস্টেরলের পরিমাণ কমিয়ে দেয়।\n\nক্যানসার প্রতিরোধ\n\nজার্নাল অফ ফাইটোকেমিস্ট্রি’তে প্রকাশিত একটি গবেষণায় দেখা যায়, আখের রসে বিদ্যমান ফ্লেভোনস দেহে ক্যানসারের কোষ বৃদ্ধি ও ছড়ানো প্রতিরোধ করতে বিশেষভাবে কার্যকরী। আখের রসে প্রচুর পরিমাণে অ্যান্টিঅক্সিডেন্ট, ক্যালসিয়াম, ম্যাগনেসিয়াম, পটাসিয়াম, আয়রন, ম্যাঙ্গানিজ থাকে যা প্রোস্টেট ও স্তন ক্যানসার প্রতিরোধে সহায়ক।\n\nহৃদরোগ উপশম\n\nহার্ট ভালো রাখতে সাহায্য করে এই রস। হার্ট অ্যাটাক রুখতেও সাহায্য করে এই রস। এমনকি শরীরে খারাপ কোলেস্টেরলের নিঃসরণ কমাতেও সাহায্য করে।\n\nপ্রজনন ক্ষমতা বাড়ায়\n\nনারী ও পুরুষ, উভয়ের ক্ষেত্রেই প্রজননের নানা সমস্যার সমাধানে বেশ কার্যকরী আখের রস। বিশেষজ্ঞদের মতে, পুরুষদের বীর্যে শুক্রাণুর সংখ্যা বাড়াতে আখের রস বেশ উপযোগী। মহিলাদের নির্ঝঞ্ঝাট ভাবে সন্তান প্রসবেও সহায়তা করে আখের রস। স্তনদুগ্ধ নিঃসরণেও আখের রস সহায় হয় বলে মত বিশেষজ্ঞদের।\n\nলিভার ভাল রাখে\n\nলিভার ভাল রাখতে ও কার্যক্ষমতা বৃদ্ধি করতে আখের রস বেশ উপকারী। জন্ডিসের রোগীদের ক্ষেত্রেও আখের রস একটি প্রচলিত পথ্য। প্রস্রাবের সংক্রমণ-জনিত সমস্যায় ভুগলেও আখের রস খেলে উপকার পেতে পারেন।\n\nদাঁত ও মাড়ির সমস্যা প্রতিরোধ\n\nআখের রসের প্রাকৃতিক অ্যাল্কালাইন অ্যান্টিবায়োটিক হিসেবে কাজ করে যা দাঁতের ক্ষয় বা মাড়ির ইনফেকশন প্রতিরোধে সহায়তা করে থাকে। এছাড়াও আখের রস মুখের দুর্গন্ধ দূর করতেও বিশেষভাবে সহায়ক।\n\nকোষ্ঠকাঠিন্যের সমস্যা দূর করে\n\nআখে রয়েছে প্রচুর পরিমাণে ফাইবার। যা কোষ্ঠকাঠিন্যের সমস্যা থেকে মুক্তি দিতে পারে। ফাইবার নিয়ন্ত্রণে রাখে কলেস্টেরলের সমস্যাকেও।\n\nডায়াবেটিস নিয়ন্ত্রণ করে\n\nযাদের ডায়াবেটিস আছে তারা আখের রস এড়িয়ে চলেন। আখের রস খেতে মিষ্টি হলেও এটি ডায়াবেটিসের পক্ষে খুবই কার্যকরি। এতে জিআই-এর পরিমাণ খুব কম থাকে। যার জন্য ডায়াবেটিস রোগীরা নিয়মিত এই আখ খেতেই পারেন। বিভিন্ন গবেষণায় জানা গিয়েছে, আখের মধ্যে আইসোম্যাল্টোজ নামক একটি উপাদান রয়েছে যা রক্তে শর্করার মাত্রা নিয়ন্ত্রণে সাহায্য করে। টাইপ-টু ডায়াবিটিসের ক্ষেত্রে রক্তে শর্করার মাত্রা হঠাৎ করে নেমে গেলে আখের রস খেলে উপকার পেতে পারেন। হাইপোগ্লাইসিমিয়ায় আক্রান্ত রোগীদের জন্যেও এই রস উপকারী।\n\nচুলের যত্নে আখের রস\n\nসাজগোজের অন্যতম অঙ্গ চুল। পাতলা চুল কিন্তু আপনার গোটা সাজটাই নষ্ট করে দিতে পারে। আখের রসে রয়েছে আয়রন, পটাশিয়াম, ক্যালশিয়ামের মতো স্বাস্থ্যকর নানা পুষ্টিগুণ। যা নতুন চুল গজাতে সাহায্য করে। ঘন চুল পেতে রোজ এক গ্লাস করে খেতে পারেন আখের রস।\n\nত্বকের বুড়িয়ে যাওয়া ঠেকায়\n\nআখের রস ত্বককে এক্সফলিয়েট হতে সাহায্য করে এবং মরা চামড়ার জমার পরিমাণ কমায়। সুস্থ ত্বকের জন্য আলফা হাইড্রক্সি অ্যাসিড অনেক উপকারী। এরা ব্রণ কমায়, ব্লেমিশ রোধ করে, ত্বকের বুড়িয়ে যাওয়া ঠেকায় এবং ত্বকে আর্দ্রতা বজায় রাখে। আলফা হাইড্রক্সি অ্যাসিডের মধ্যে সবচেয়ে কার্যকর হল গ্লাইকলিক অ্যাসিড এবং আখ তার একটি প্রাকৃতিক উৎস। ত্বকে শুধু আখের রস প্রয়োগ করুন অথবা ফেস মাস্কের সাথে যোগ করুন।\n\nনিরাপদ গর্ভধারণ নিশ্চিত করতে\n\nআখের রস গর্ভবতী নারীদের খাদ্য তালিকায় যুক্ত করলে উপকার লাভ করা যায়। এটি গর্ভধারণে সাহায্য ও নিরাপদ গর্ভাবস্থা নিশ্চিত করে। আখের রসে প্রচুর ফলিক এসিড বা ভিটামিন বি ৯ থাকে যা স্পিনা বিফিডা এর মত জন্মগত ত্রুটি থেকে সুরক্ষা দেয়। আখের রস নারীর ডিম্বস্ফুটনের সমস্যা কমায় এবং গর্ভধারণের সম্ভাবনা বৃদ্ধি করে।\n\nইনস্ট্যান্ট এনার্জি বুস্টার\n\nআখের রস এনার্জি ড্রিংক হিসেবে কাজ করে। এতে প্রচুর পরিমাণ কার্বোহাইড্রেট, প্রোটিন, আয়রন, পটাসিয়াম এবং অন্যান্য পুষ্টিকর উপাদান আছে। আখের রস তাৎক্ষণিক শক্তির সঞ্চয় ও তৃষ্ণা নিবারণের খুব ভালো উৎস। এই রসে আছে পর্যাপ্ত পরিমাণে গ্লুকোজ। এই গ্লুকোজ মুহূর্তেই মানব দেহ রিহাইড্রেট করে চাঙা করে তোলে।\n\nবিলিরুবিনের মাত্রা নিয়ন্ত্রণ করে\n\nআখের রসে থাকা অ্যান্টিঅক্সিডেন্ট সংক্রমণের বিরুদ্ধে যুদ্ধ করে এবং ইমিউন সিস্টেমকে উন্নত করে। এছাড়াও লিভারে সংক্রমণ হওয়া রক্ষা করে এবং বিলিরুবিনের মাত্রা নিয়ন্ত্রণ করে। এটা যকৃতের উপর অত্যধিক চাপ ছাড়াই হজম হয় এবং বিলিরুবিন মাত্রা কমাতে সাহায্য করে।\n\nইলেক্ট্রোলাইটের ভারসাম্য রক্ষা করে\n\nআখের রস ক্ষারীয় প্রকৃতির হওয়ায় শরীরের ইলেক্ট্রোলাইটের ভারসাম্য রক্ষা করায় সাহায্য করে। জন্ডিসে আক্রান্ত হলে প্রতিদিন দুই বেলা আখের রস পান করুন।আখের রস যকৃত শক্তিশালী করতে এবং জন্ডিস প্রতিকারে সাহায্য করে।\n\n(ঢাকাটাইমস/২৪ সেপ্টেম্বর/আরজেড)",
    "মেসিকে চাপড় মেরে রদ্রিগো ডি পল বললেন, ‘লিও, তুমি কি বোকা?’": "তবে কী আর্জেন্টিনার সুখের সংসারে বেজেছে ভাঙনের সুর? মায়ামিতে আর্জেন্টিনা দলের অনুশীলনের একটি ফুটেজ ঘুরছে সামাজিক যোগাযোগমাধ্যমে। সেখানে দেখা যায়, লিওনেল মেসি আর রদ্রিগো ডি পল কিছু একটা নিয়ে কথা–কাটাকাটি করছেন। একপর্যায়ে আতলেতিকোর খেলোয়াড় ডি পল মেসিকে হালকা করে চাপড়ও মারেন। এরপর লিয়ান্দ্রো পারেদেস এসে ডি পলকে দূরে নিয়ে যান। যাওয়ার সময় ডি পলকে বলতে শোনা যায়, ‘লিও, তুমি কি বোকা?’\n\nনা, সামাজিক যোগাযোগমাধ্যমে এই ফুটেজ দেখে আর্জেন্টিনার ভক্তদের দুশ্চিন্তার কোনোই কারণ নেই! কারণ, পুরো ঘটনাটিই ঘটেছে মজার ছলে। বিশ্বকাপের আগে নিজেদের আরেকটু শাণিত করে নিতে যুক্তরাষ্ট্রের মাটিতে দুটি আন্তর্জাতিক প্রীতি ম্যাচ খেলবে মেসির দল। প্রথমটি বাংলাদেশ সময় আজ সকাল ছয়টায় হন্ডুরাসের বিপক্ষে, পরের ম্যাচটি দুদিন পর জ্যামাইকার বিপক্ষে। হন্ডুরাস ম্যাচকে সামনে রেখে ফোর্ট লডারহিল ট্রেনিং গ্রাউন্ডে অনুশীলন করছে আর্জেন্টিনা দল। সেখানেই ঘটেছে এ ঘটনা।",
    "সংক্ষিপ্ত বিশ্ব সংবাদ: ২৩ সেপ্টেম্বর ২০২২": "আমাদের চারপাশে অসংখ্য ঘটনা ঘটছে প্রতিদিনই। এর মধ্যে হয়তো আলোচনায় আসে হাতেগোনা কিছু। তবে সময় ও পরিস্থিতির পরিপ্রেক্ষিতে গুরুত্বপূর্ণ হয়ে ওঠে বেশকিছু বিষয়। এগুলো জানা না থাকলে অনেক ক্ষেত্রেই পিছিয়ে পড়তে হয়। এ কারণে বিশ্বের বিভিন্ন প্রান্তে ঘটে যাওয়া নানা ঘটনা থেকে সংক্ষেপে গুরুত্বপূর্ণ কিছু সংবাদ থাকছে জাগো নিউজের পাঠকদের জন্য-\n\nকাবুলে মসজিদে বিস্ফোরণ, নিহত অন্তত ৪\n\nআফগানিস্তানের রাজধানী কাবুলে একটি মসজিদের কাছে বিস্ফোরণে অন্তত চারজন প্রাণ হারিয়েছেন। আহত হয়েছেন আরও ১০ জন। শুক্রবার (২৩ সেপ্টেম্বর) বিকেলে নামাজ শেষে মুসল্লিরা মসজিদ থেকে বেরোনোর সময় এ বিস্ফোরণ ঘটে। কাবুল পুলিশের মুখপাত্র খালিদ জাদরান বলেন, নামাজের পর মুসল্লিরা মসজিদ থেকে বেরিয়ে আসার সময় বিস্ফোরণ ঘটে। হতাহতদের সঠিক সংখ্যা এখনো স্পষ্ট নয়। তারা সবাই বেসামরিক নাগরিক।\n\nহংকংকে ছাড়িয়ে এশিয়ার শীর্ষ অর্থনৈতিক কেন্দ্র সিঙ্গাপুর\n\nহংকংকে ছাড়িয়ে এশিয়ার শীর্ষ অর্থনৈতিক ও বিশ্ববাণিজ্যের তৃতীয় কেন্দ্র হয়ে উঠলো সিঙ্গাপুর। যেখানে এই র্যাঙ্কিংয়ে নিউইয়র্ক এবং লন্ডনকে প্রথম ও দ্বিতীয় স্থানে রাখা হয়েছে। গ্লোবাল ফিনান্সিয়াল সেন্টার ইনডেক্সের (জিএফসিআই) তালিকায় হংকং করোনা মহামারি ও বিদেশ ভ্রমণে বিধিনিষেধের কারণে এবার চতুর্থ স্থানে রয়েছে। এই তালিকায় সান ফ্রান্সিসকো শীর্ষ পাঁচের মধ্যে জায়গা করে নিয়েছে।\n\nপ্লেনে ক্রুর মাথায় ঘুষি, আজীবন নিষিদ্ধ যাত্রী\n\nপ্লেনে ক্রুর মাথায় ঘুষি মারায় লস এঞ্জেলেস আন্তর্জাতিক বিমানবন্দর থেকে এক যাত্রীকে গ্রেফতার করা হয়েছে। এরপর বৃহস্পতিবার (২২ সেপ্টেম্বর) আলেকজান্ডার তুং কু লে নামের ওই ব্যক্তিকে আদালতে হাজির করার প্রক্রিয়া শুরু হয়। জানা গেছে, মেক্সিকো থেকে যুক্তরাষ্ট্রে যাচ্ছিল প্লেনটি। এসময় প্লেনের ক্রুর মাথার পেছন দিকে ঘুষি মারতে দেখা যায় তাকে। এ ধরনের একটি ভিডিও সামাজিক যোগাযোগমাধ্যমেও ছড়িয়ে পড়েছে।\n\nমূল্যস্ফীতি মোকাবিলায় ধনীদের ওপর কর বসাচ্ছে স্পেন\n\nউচ্চ মূল্যস্ফীতির প্রভাব মোকাবিলায় ধনীদের ওপর কর আরোপ করছে স্পেন। দেশটিতে এখন বামপন্থি সরকার ক্ষমতায়। তারা মধ্যবিত্ত ও গরিবদের ওপর থেকে বোঝা কমাবার জন্য এই অভিনব পরিকল্পনা হাতে নিয়েছে। স্পেনের অর্থমন্ত্রী মারিয়া জেসাস মন্টেরো বলেছেন, আমরা মিলিওনিয়ারদের কথা বলছি। তারাই দেশের এক শতাংশ মানুষ, যাদের হাতে প্রচুর অর্থ আছে।\n\nভারতের বৈদেশিক মুদ্রার রিজার্ভ নিম্নমুখী\n\nভারতের বৈদেশিক মুদ্রার রিজার্ভ কমেছে উল্লেখযোগ্য হারে। রিজার্ভ ব্যাংক অব ইন্ডিয়ার প্রকাশিত তথ্য অনুযায়ী, ১৬ সেপ্টেম্বর শেষ হওয়া সপ্তাহে ভারতের বৈদেশিক মুদ্রার রিজার্ভ ৫ দশমিক ২২ বিলিয়ন ডলার কমে ৫৪৫ দশমিক ৬৫ বিলিয়ন ডলারে দাঁড়িয়েছে। প্রতিবেদনে বলা হয়, একই সময়ে ভারতের ফরেন কারেন্সি অ্যাসেট বা বৈদেশিক মুদ্রার সম্পদ ৪ দশমিক ৭০ বিলিয়ন ডলার কমে ৪৮৪ দশমিক ৯০ বিলিয়ন ডলারে দাঁড়িয়েছে। তাছাড়া স্বর্ণের রিজার্ভ ৪৫৮ মিলিয়ন ডলার কমে ৩৮ দশমিক ১৯ বিলিয়ন ডলারে দাঁড়িয়েছে।\n\nসিঙ্গাপুরে মূল্যস্ফীতি বেড়ে ১৪ বছরে সর্বোচ্চ\n\nসিঙ্গাপুরে মূল্যস্ফীতির হার বেড়েই চলেছে। চলতি বছরের আগস্টে মূল্যস্ফীতি বেড়ে ১৪ বছরের মধ্যে সর্বোচ্চ হয়েছে দেশটিতে। কারণ খাদ্য ও পরিষেবার খরচ বেড়েছে ব্যাপকভাবে।\n\nবন্যার ধাক্কা সামলাতে ঋণখেলাপির পথে পাকিস্তান\n\nভয়াবহ বন্যার আর্থিক ক্ষতি মোকাবিলায় পাকিস্তানের বৈদেশিক ঋণের কিস্তি পরিশোধ স্থগিত এবং দাতাদের সঙ্গে আলোচনার মাধ্যমে ঋণ পুনর্গঠন করা উচিত বলে মনে করছে জাতিসংঘ। শুক্রবার (২৩ সেপ্টেম্বর) সংস্থাটির একটি নীতিগত স্মারকলিপির বরাতে এ তথ্য জানিয়েছে ব্রিটিশ দৈনিক দ্য ফিন্যান্সিয়াল টাইমস।\n\nআমিরাতের কাছে আকাশ প্রতিরক্ষা ব্যবস্থা বিক্রি করবে ইসরায়েল\n\nসংযুক্ত আরব আমিরাতের কাছে আকাশ প্রতিরক্ষা ব্যবস্থা বিক্রি করতে যাচ্ছে ইসরায়েল। ফলে যেকোনো ধরনের ড্রোন হামলাকে প্রতিহত করতে সক্ষম হবে উপসাগরীয় দেশটি। ধারণা করা হচ্ছে দেশ দুইটির মধ্যে সম্পর্ক ক্রমেই জোরদার হচ্ছে।\n\nসিরিয়া উপকূলে অভিবাসীবাহী নৌকাডুবির ঘটনায় ৬১ জনের প্রাণহানি\n\nসিরিয়ার উপকূলে অভিবাসী ও শরণার্থীবাহী একটি নৌকা ডুবে যাওয়ার ঘটনায় ৬১ জনের প্রাণহানি হয়েছে। নৌকাটি লেবানন থেকে আসছিল। সিরিয়া ও লেবাননের সরকার এ তথ্য নিশ্চিত করেছে। শুক্রবার (২৩ সেপ্টেম্বর) লেবাননের পরিবহনমন্ত্রী বলেন, বৃহস্পতিবারের দুর্ঘটনায় অন্তত ৬১ জনের মৃত্যু হয়েছে।\n\nমেক্সিকোতে বন্দুক হামলায় নিহত ১০\n\nমেক্সিকোর একটি পানশালায় বন্দুকধারীর হামলায় অন্তত ১০ জন নিহত হয়েছেন। গত বুধবার রাতে গুয়ানাজুয়াতো রাজ্যের তারিমোরো শহরে এ হামলার ঘটনা ঘটে। দেশটির আঞ্চলিক প্রসিকিউটর অফিস জানায়, নির্বিচারে গুলি চালিয়ে গুয়ানাজুয়াতো রাজ্যের তারিমোরো শহরে ১০ জনকে হত্যার ঘটনা ঘটে। ঘটনাস্থল থেকে ৯ জনের মরদেহ উদ্ধার হয়। গুরুতর আহত একজনেকে হাসপাতালে নেওয়া হলে সেখানে মারা যান তিনি।\n\nএমএসএম/এএসএম",
    "অবনমন এবং ৩০ বছর পর যে অভিজ্ঞতা হলো ইংল্যান্ডের": "সর্বশেষ ইউরোর ফাইনাল খেলেছে ইতালি–ইংল্যান্ড। কিন্তু এর পর থেকেই যেন খেই হারিয়ে ফেলেছে দুই দল।\n\nইউরোপসেরার শিরোপা হাতে তোলা ইতালি কাতার বিশ্বকাপে জায়গাই করতে পারেনি, জুনে জার্মানির কাছে বিধ্বস্ত হয়েছে ৫–২ ব্যবধানে। আর রানার্সআপ হওয়া ইংল্যান্ড কাতারের টিকিট কাটলেও গত কয়েক মাসের বেহাল পারফরম্যান্সে এখন বিশ্বকাপ নিয়েই দুশ্চিন্তায়।",
    "মেক্সিকোয় নারীর বিরুদ্ধে সহিংসতা ৭০ শতাংশের বেশি বেড়েছে": "মেক্সিকোয় গত পাঁচ বছরে নারীর বিরুদ্ধে সহিংসতা অনেক বেড়েছে। প্রতি ১০ জনে ৭ জন মেয়ে কিংবা নারীই কোনও না কোনও ধরনের সহিংসতার শিকার হচ্ছে।\n\nমেক্সিকোর পরিসংখ্যান কার্যালয়ের এক গবেষণায় বেরিয়ে এসেছে এ তথ্য।\n\nজাতীয় পরিসংখ্যান সংস্থা ‘আইএনইজিআই’ এর প্রেসিডেন্ট গ্রাসিয়েলা মার্কোজ মঙ্গলবার এক সংবাদ সম্মেলনে বলেছেন, দেশটিতে নারীর বিরুদ্ধে সহিংসতা একটি চ্যালেঞ্জ হয়ে আছে এবং জনস্বাস্থ্য সমস্যা তৈরি করছে।\n\nমেক্সিকোয় নারী ও মেয়ে হত্যার হার বাড়তে থাকায় বিক্ষোভের ঢেউ ছড়িয়ে পড়েছে। গড়ে দেশটিতে প্রতিদিন প্রায় ১০ জন নারী নিহত হচ্ছে এবং লাখো নারী নিখোঁজ হচ্ছে।",
    "১৩ সেপ্টেম্বর: ইতিহাসের এই দিনে কী ঘটেছিল": "",
    "কুকুর পেল গ্রাজ্যুয়েশন সম্মাননা!": "কুকুর পোষা প্রাণী হিসেবে বেশ পরিচিত। তবে কুকুরের গ্র্যাজুয়েশনের সম্মাননা! এটা শুনে সবাই একটু অবাকই হয়েছেন। সম্প্রতি ব্যতিক্রমী এমন আয়োজন হয়েছে মেক্সিকোতে। দুর্যোগের সময় পোষা কুকুরগুলোকে উদ্ধার কাজের প্রশিক্ষণ শেষে দেওয়া হয় এ সম্মাননা। দুর্যোগ প্রবণ দেশটিতে এমন পদক্ষেপ প্রাণহানি এড়াতে সহায়তা করবে বলে প্রত্যাশা কর্তৃপক্ষের।\n\nফ্রান্স২৪’র এক প্রতিবেদনে বলা হয়, মাথায় হ্যাট, গলায় স্কার্ফ দিয়ে গ্রাজুয়েশনের সনদ গ্রহণের জন্য প্রস্তুত করা হয় পোষ্য কুকুরগুলোকে। মালিকদেরও আগ্রহের কমতি ছিল না।\n\nমূলত উদ্ধার কাজে স্বভাবগত দক্ষতা বাড়াতে পোষ্য কুকুরগুলোকে দেওয়া হয় প্রশিক্ষণ। আর কর্মশালা শেষে দেওয়া হয়েছে এ সম্মাননা। ভবন ধস এবং ভূমিকম্পের মতো দুর্যোগে পরিবারের সদস্যদের উদ্ধারে সহায়তা করার নানা কৌশলে দক্ষ করে তোলা হয় এ কুকুরগুলোকে।\n\nভৌগলিক অবস্থানের কারণে এমনিতেই ভূমিকম্প প্রবণ মেক্সিকো। প্রায়ই শক্তিশালী ভূকম্পনে কেঁপে ওঠে দেশটি। তাই ভয়াবহ পরিস্থিতি মোকাবিলা এবং প্রয়োজনে পরিবারের সদস্যদের সহায়তা করতে পোষ্যদের উদ্ধার কাজে প্রশিক্ষিত করে তুলতেই এমন ব্যতিক্রমী উদ্যোগ নেওয়া হয়।\n\nদুই মাসের দীর্ঘ প্রশিক্ষণ শেষে কুকুরগুলোকে নানান কাজের জন্য দক্ষ করে তোলা হয়েছে। টানেলের ভেতর দিয়ে চলাচল, দূরের রাস্তা পাড়ি দেওয়া এমনকি দুর্যোগকালীন বিপদগ্রস্ত পরিবারের সদস্যদের উদ্ধারে সহযোগিতা করতে সক্ষম তারা।\n\nরিস্ক প্রিভেনশন প্রধান রবার্ট জেনিস বলেন, প্রথমত প্রশিক্ষণকালে কুকুরগুলোকে যতটা সম্ভব শান্ত রাখতে হবে। যতটা সম্ভব ওদেরকে কম সহযোগিতা করতে হবে। এতে করে কুকুরটি ভালো মতো কাজ আয়ত্ত করতে পারবে। এমনকি ভবন ধস হলেও কেবল ঘ্রাণ শুকেই আপনাকে বের করে আনতে পারে। এবারই প্রথম ত্রিশটি প্রশিক্ষণপ্রাপ্ত কুকুরকে গ্রাজুয়েট হিসেবে সম্মাননা দেওয়া হয়েছে।",
    "সংক্ষিপ্ত বিশ্বসংবাদ": "ইরানি খেজুর\n\nইরানের চেম্বার অব কো-অপারেটিভস-এর এগ্রিকালচারাল কমিটির চেয়ারম্যান আরসালান কাসেমি জানিয়েছেন, ইরান বিশ্বের কমপক্ষে ৮৫টি দেশে খেজুর রফতানি করছে। যুক্তরাষ্ট্রের নিপীড়নমূলক নিষেধাজ্ঞা বহাল থাকা অবস্থায় ইউরোপসহ বিশ্বের বিভিন্ন দেশে এই ফলটি রফতানি হচ্ছে। মূলত উন্নত মান বজায় রেখে ইরানে বিভিন্ন জাতের খেজুর উৎপাদন হয় বলে এই মিষ্টি ফলটির রফতানি বেড়ে গেছে। কাসেমি বলেন, বিশ্বের মধ্যে ইরানে সর্বাধিক জাতের খেজুর উৎপন্ন হয় এবং এটি সম্ভব হয়েছে এদেশের ঋতুর বৈচিত্র্যের কারণে। ইরনা।\n\n২শ’ তিমির মৃত্যু\n\nঅস্ট্রেলিয়ার দ্বীপ রাজ্য তাসমানিয়ার পশ্চিম উপক‚লে আটকে পড়া ২৩০টি তিমির মধ্যে প্রায় ২০০টি তিমি মারা গেছে বলে উদ্ধারকর্মীদের বরাত দিয়ে জানিয়েছে আন্তর্জাতিক সংবাদমাধ্যমগুলো। বৃহস্পতিবার রাষ্ট্রীয় বন্যপ্রাণী সেবা থেকে জানানো হয়েছে, সৈকতে আটকে পড়া তিমিগুলোর মধ্যে এখন মাত্র ৩৫টি জীবিত আছে, তবে রুক্ষ প্রকৃতির সঙ্গে যুদ্ধ করে তাদের বাঁচিয়ে রাখাটা খুবই কঠিন কাজ হবে। প্রকাশিত ছবিতে দেখা যায়, চকচকে কালো স্তন্যপায়ী প্রাণীগুলো সমুদ্র সৈকতে ছড়িয়ে রয়েছে, সমুদ্রের বালির মধ্যে সেগুলো যেন আটকে রয়েছে। রয়টার্স।\n\nফের ভুমিকম্প\n\nমেক্সিকোতে ফের শক্তিশালী ভ‚মিকম্প আঘাত হেনেছে। বৃহস্পতিবার সকালের দিকে দেশটির পশ্চিমাঞ্চলে ছয় দশমিক আট মাত্রার ভ‚মিকম্পটি আঘাত হানে। তবে এ ঘটনায় এখনো কোনো হতাহতের খবর পাওয়া যায়নি। জানা গেছে, ভ‚মিকম্পের কারণে মেক্সিকো সিটির বাসিন্দারা আতঙ্কিত হয়ে ঘর থেকে বাইরে বের হয়ে আসে। এসময় ভ‚মিকম্পের সতর্ক সংকেতও বাজানো হয়। এরপর মেক্সিকো সিটির মেয়র ক্লডিয়া শিনবাউম টুইটারে বলেছেন, রাজধানীতে প্রাথমিকভাবে কোনো ক্ষয়ক্ষতির খবর পাওয়া যায়নি। মার্কিন ভ‚তাত্তি¡ক জরিপ প্রথমে সাত মাত্রার ভ‚মিকম্প রেকর্ড করে, যা কয়েকদিন আগের ভ‚মিকম্প থেকে কিছুটা দুর্বল। রয়টার্স।",
    "Qatar World Cup Kits: জাপানের অরিগ্যামি থেকে আর্জেন্টিনার লিঙ্গসমতা, তৈরি কাতার বিশ্বকাপের জার্সি": "Qatar 2022: জাপানের জার্সিতে দেখা যাচ্ছে তাদের অরিগ্যামির ঐতিহ্য। আর আর্জেন্টিনার (Argentina) জার্সিতে ফুটে উঠেছে লিঙ্গসমতার বার্তা। অন্য দিকে, মেক্সিকোর জার্সিতে দেখা মিলবে তাদের অতীত ও ঐতিহ্যর চিত্র।\n\nসুপ্রিয় ঘোষ\n\nঅপেক্ষা আর মাত্র কিছু দিনের। তারপরই কাতারে শুরু হতে চলেছে ফুটবল বিশ্বকাপ (FIFA World Cup 2022) । এরই মধ্যে অ্যাডিডাস ও পুমা বিভিন্ন জাতীয় দলের জার্সি প্রকাশ করে ফেলেছে। জাপানের জার্সিতে দেখা যাচ্ছে তাদের অরিগ্যামির ঐতিহ্য। আর আর্জেন্টিনার (Argentina) জার্সিতে ফুটে উঠেছে লিঙ্গসমতার বার্তা। অন্য দিকে, মেক্সিকোর জার্সিতে দেখা মিলবে তাদের অতীত ও ঐতিহ্যর চিত্র।\n\nFolder unlocked! 🔓 Ready for Qatar. 🏆 Introducing the official @FIFAWorldCup national team kits Hit the -link in bio- to get yours now.#adidasfootball #FIFAWorldCup pic.twitter.com/NjlmcReNTT — adidas Football (@adidasfootball) August 29, 2022\n\nমেক্সিকোর ফুটবল অ্যাসোসিয়েশন জানিয়েছে, তাদের অ্যাওয়ে জার্সি সে দেশের ইতিহাস, সংস্কৃতি ও ঐতিহ্যর কথা মাথায় রেখে তৈরি করা হয়েছে। সাদার উপর লাল রঙয়ের ডিজাইন করা এই জার্সি মেক্সিকো পরবে সবুজ শর্টস ও বার্গেন্ডি রঙয়ের মোজার সঙ্গে। সে দেশের ফুটবল অ্যাসোসিয়েশন এই জার্সি সম্পর্কে বলেছে, এটি শুধুমাত্র জার্সি নয়, এটা জাদু, শক্তি ও কাব্য তৈরি একটি বর্ম। যদিও মেক্সিকোর হোম কিট চিরাচরিত সবুজ রঙয়েরই,যাতে রয়েছে পালক সহ সরীসৃপ-রূপী ভগবান কুয়েতজালকোটলের (Quetzalcóatl) ছবি। এই ছবি মানব প্রকৃতির দ্বৈত সত্ত্বার প্রতীক, যা প্রাক-হিসপ্যানিক যুগের সংস্কৃতি ছিল।\n\nজার্মানির হোম কিটে সাদা জার্সির মাঝ বরাবর উপর থেকে নীচের দিকে একটি কালো চওড়া দাগ থাকবে। এই জার্সি জার্মানি ব্যবহৃত প্রথম জার্সির অনুপ্রেরণায় তৈরি, যা আজ থেকে প্রায় ১০৪ বছর আগে ১৯০৮ সালে পরেছিল তারা। জার্মান ফুটবল অ্যাসোসিয়েশন জানাচ্ছে, এই জার্সি সংক্ষেপে দলের একতাকে তুলে ধরে। এই জার্সির গলার কাছে ও হাতায় জার্মানির পতাকার তিনটে রঙও থাকছে। কালো শর্টস ও সাদা মোজার সঙ্গে এই জার্সি পরবে ২০১৪-এর বিশ্বজয়ীরা। তাদের অ্যাওয়ে জার্সি অবশ্য তৈরি হয়েছে কালো ও লাল রঙয়ের মিশ্রণে।\n\nজাপানের নীল রঙয়ের হোম কিটে থাকছে সে দেশের ঐতিহ্যের অরিগ্যামির নকশা। কাগজ মুড়ে বিভিন্ন জিনিস বানানোর শিল্পকে অরিগ্যামি বলে। এই কিট তারা পরবে সাদা শর্টস ও নীল মোজার সঙ্গে। এই জার্সির মার্কেটিংও করা হচ্ছে জাপানের বিখ্যাত ‘ব্লু লক’ ও ‘জায়ান্ট কিলিং’ মাঙ্গা সিরিজের মাধ্যমে। কমিকসের সঙ্গে এই জার্সির ছবিও ছাপা হচ্ছে। যদিও সূর্যোদয়ের দেশের অ্যাওয়ে কিট তৈরি হয়েছে সাদা রঙের, যা তারা পরবে কালো শর্টস ও সাদা মোজার সঙ্গে।\n\nস্পেনের অ্যাওয়ে জার্সিতে থাকবে ৪০ বছর আগে সে দেশে অনুষ্ঠিত বিশ্বকাপের ছোঁয়া। হালকা নীল ও সাদা রঙের এই জার্সিতে থাকছে ১৯৮২ সালের বিশ্বকাপের লোগোর ছোঁয়া। গাঢ় নীল শর্টস ও হালকা নীল মোজার সঙ্গে এই জার্সি পরবে ‘লা ফিউরিয়া রোজা’রা। যদিও তাদের হোম জার্সি হবে ঐতিহ্যমণ্ডিত গাঢ় লাল রঙয়ের। আর এই জার্সিতে থাকবে সে দেশের জাতীয় পতাকার রঙও।\n\nমারাদোনার দেশের হোম কিট প্রতি বারের মতো এ বারও নীল-সাদা। চমক থাকছে আলবিসেলেস্তেদের অ্যাওয়ে জার্সিতে। গাঢ় নীল নয়, এবার তাদের অ্যাওয়ে জার্সি তৈরি হয়েছে বেগুনি রঙয়ের, যা লিঙ্গসমতার বার্তা দেবে গোটা বিশ্বকে। নতুন এই জার্সির উদ্বোধন করেন লিওনেল মেসি স্বয়ং। এই জার্সিতে থাকছে আর্জেন্টিনার ‘সোল দে মায়ো’র চিহ্নও।\n\nপুমাও ইতিমধ্যে মরোক্কো, ঘানা, উরুগুয়ে ও সুইৎজারল্যান্ডের জার্সি প্রকাশ করেছে। কিন্তু এই চারটি জার্সি প্রকাশ হওয়ার পর একই রকম অ্যাওয়ে জার্সি বানানোর জন্য় সমালোচনা পড়তে হয়েছে পুমাকে। জার্সিতে মাঝে জাতীয় দল ও পুমার লোগোর নীচে বড় করে রয়েছে জার্সি নম্বর। এখনও অনেক দেশের জার্সি প্রকাশ বাকি রয়েছে। জার্সি প্রকাশ করেনি নাইকিও। এ বার দেখা যাক, অন্যান্য দেশগুলো জার্সি কতটা আকর্ষণীয় হয়।",
    "মেসি-ডি মারিয়াকে নিয়েই আর্জেন্টিনা দল, নতুন মুখ আলমাদা": "কাতার বিশ্বকাপকে সামনে রেখে প্রস্তুতির অংশ হিসেবে চলতি মাসের শেষের দিকে যুক্তরাষ্ট্রের মাটিতে দুটি প্রীতি ম্যাচ খেলবে কোপা আমেরিকা চ্যাম্পিয়ন আর্জেন্টিনা। হন্ডুরাস আর জ্যামাইকার বিরুদ্ধে ঐ দুই ম্যাচের জন্য ২৮ সদস্যের দল ঘোষণা করেছে আর্জেন্টাইন কোচ লিওনেল স্কালোনি। মেসি-ডি মারিয়াদের মতো তারকাদের পাশাপাশি দলে নতুন মুখ হিসেবে ডাক পেয়ে চমক দিয়েছেন মেজর লিগ সকারের তরুণ ফুটবলার থিয়াগো আলমাদা।\n\nআগামী ২৩ সেপ্টেম্বর যুক্তরাষ্ট্রের ফ্লোরিডা অঙ্গরাজ্যে মিয়ামির হার্ড রক স্টেডিয়ামে হন্ডুরাসের মুখোমুখি হবে আর্জেন্টিনা। এরপর ২৭ সেপ্টেম্বর নিউ জার্সির রেড বুল অ্যারেনায় জ্যামাইকার বিপক্ষে মাঠে নামবে আলবিসেলেস্তারা। এরপর তাদের সামনে বিশ্বকাপের আগে আর মাত্র একটি প্রস্তুতি ম্যাচ বাকি থাকবে। আগামী ১৬ নভেম্বর দুবাইয়ে সংযুক্ত আরব আমিরাতের বিপক্ষে শেষ প্রস্তুতি ম্যাচ খেলবে আর্জেন্টিনা।।\n\nএছাড়া রোমার পাওলো দিবালা, ম্যানচেস্টার সিটির জুলিয়ান আলভারেজ ও ইন্টার মিলানের লাউতোরো মার্টিনেজও ডাক পেয়েছেন আর্জেন্টিনার ২৮ সদস্যের দলে।\n\nটানা ৩৩ ম্যাচে অপরাজিত থেকে রেকর্ড সৃষ্টি করা আলবিসেলেন্তরা আগামী ২২ নভেম্বর গ্রুপ-সি’তে সৌদি আরবের বিপক্ষে ম্যাচ দিয়ে বিশ্বকাপ অভিযান শুরু করবে। মেসি-ডি মারিয়াদের ওপর দুই প্রতিপক্ষ হলো পোল্যান্ড ও মেক্সিকো।\n\nআর্জেন্টিনার বিপক্ষে ম্যাচ নিয়ে হন্ডুরাস কোচ দিয়েগো মার্টিন ভাজকুয়েজ বেশ উচ্ছ্বাস প্রকাশ করে বলেন, ‘আর্জেন্টিনা এবারের বিশ্বকাপের অন্যতম ফেবারিট আর মেসি হচ্ছেন বিশ্বের অন্যতম সেরা খেলোয়াড়, তাদের সঙ্গে খেলার এই সুযোগটা আমরা পুরোপুরি উপভোগ করতে চাই।’\n\nহন্ডুরাস সর্বশেষ আর্জেন্টিনার মুখোমুখি হয়েছিল ২০১৬ সালে। সেই ম্যাচে হিগুয়েনের গোলে ১-০ ব্যবধানে জয়ী হয় আর্জেন্টিনা। এছাড়া, নিজেদের শেষ ১৪ ম্যাচে জয়ের মুখ দেখেনি হন্ডুরাস। তাদের বিপক্ষে সহজই জয়ই প্রত্যাশা করছে আলবিসেলেস্তারা।\n\nবিশ্বকাপ বাছাইয়ে ব্রাজিলের বিপক্ষে ম্যাচটি বাতিল হওয়ার পর আর্জেন্টিনার প্রথম পছন্দ ছিলো কনক্যাকাফের কোনো দলের বিরুদ্ধে খেলা। তাদের প্রথম পছন্দ অবশ্য ছিলো মেক্সিকো আর কানাডা। তবে বিশ্বকাপে একই গ্রুপে থাকায় মেক্সিকো আর প্রীতি ম্যাচের এই বিরতির সময় জাপান আর উরুগুয়ের বিরুদ্ধে কানাডার ম্যাচ থাকায় দুই দলকেই বিপক্ষ তালিকা থেকে বাদ দিতে হয় আর্জেন্টিনার। এরপরই হন্ডুরাস আর জ্যামাইকার বিরুদ্ধে খেলার কথা জানা যায়।\n\nআর্জেন্টিনা দল:\n\nগোলরক্ষক: এমিলিয়ানো মার্টিনেজ, জেরোনিমো রুলি, ফাঙ্কো আরমানি।\n\nডিফেন্ডার: গঞ্জালো মন্তিয়েল, নাহুয়েল মোলিনা, জার্মান পেজ্জেলা, ফাকুনডো মেডিনা, ক্রিশ্চিয়ান রোমেরো, নেহুয়েন পেরেজ, নিকোলাস ওটামেন্ডি, লিসান্দ্রো মার্টিনেজ, নিকোলাস ট্যাগলিয়াফিকো, মার্কোস এ্যাকুনা।\n\nমিডফিল্ডার: লিয়ান্দ্রো পারাদেস, গুইডো রদ্রিগেজ, এনজো ফার্নান্দেজ, রড্রিগো ডি পল, আলেজান্দ্রো গোমেজ, জিওভান্নি লো সেলসো, অ্যালেক্সিস ম্যাক অ্যালিস্টার।\n\nফরোয়ার্ড: লিওনেল মেসি, অ্যাঞ্জেল ডি মারিয়া, পাওলো দিবালা, অ্যাঞ্জেল কোরেয়া, থিয়াগো আলমাদা, জোয়াকিন কোরেয়া, লাউতোরো মার্টিনেজ, জুলিয়ান আলভারেজ।",
    "সমুদ্রপৃষ্ঠের উচ্চতা বৃদ্ধি: তলিয়ে যাচ্ছে চট্টগ্রাম শহর": "সমুদ্রপৃষ্ঠের উচ্চতা বৃদ্ধির কারণে চট্টগ্রামসহ দক্ষিণ ও দক্ষিণ-পূর্ব এশিয়ার উপকূলবর্তী কয়েকটি শহর দ্রুতগতিতে সাগরগর্ভে তলিয়ে যাচ্ছে।এ তালিকার সবচেয়ে উপরে রয়েছে ভিয়েতনামের সবচেয়ে জনবহুল শহর ও প্রধান বাণিজ্যিক কেন্দ্র হো চি মিন। শহরটি প্রতি বছর গড়ে ১৬ দশমিক ২ মিলিমিটার (শূন্য দশমিক ৬ ইঞ্চি) করে তলিয়ে যাচ্ছে। এ তালিকার দ্বিতীয় অবস্থানে রয়েছে বাংলাদেশের বন্দর শহর চট্টগ্রাম। ঝুঁকিপূর্ণ শহরের তালিকায় আরও রয়েছে-ভারতের পশ্চিমাঞ্চলের আহমেদাবাদ, ইন্দোনেশিয়ার রাজধানী জাকার্তা এবং মিয়ানমারের বাণিজ্যিক রাজধানী ইয়াংগুন।\n\nবিশ্বের ৪৮টি উপকূলীয় শহর নিয়ে সিঙ্গাপুরের নানইয়াং টেকনোলজিক্যাল বিশ্ববিদ্যালয় গবেষণাটি করেছে।\n\nগবেষণায় বলা হয়, এনটিইউর এশিয়ান স্কুল অফ দ্য এনভায়রনমেন্ট এবং সিঙ্গাপুরের আর্থ অবজারভেটরির পিএইচডি ছাত্র মিসেস চেরিল টে উল্লেখ করেছেন যে এশিয়ার অনেক উপকূলীয় শহরগুলি এখন বৃদ্ধি এবং দ্রুত নগরায়নের কেন্দ্র। এটি ক্রমবর্ধমান পানির চাহিদা মেটাতে ভূগর্ভস্থ পানি উত্তোলনের চাহিদা বাড়িয়ে দিয়েছে।\n\nএর ফলে ভূমি দ্রুত ডুবে যায়, বলেছেন মিসেস টে যিনি গবেষণা গবেষণার প্রথম লেখক, যেটি ইউনিভার্সিটি অফ নিউ মেক্সিকো, ইটিএইচ জুরিখ এবং নাসার জেট প্রপালশন ল্যাবের সহযোগিতায় করা হয়েছিল, যা ক্যালিফোর্নিয়া দ্বারা পরিচালিত হয় এটি একটি প্রযুক্তি ইনস্টিটিউট।\n\n২০১৪ থেকে ২০২০ পর্যন্ত বিশ্বব্যাপী ৪৮টি উপকূলীয় শহরের স্যাটেলাইট চিত্রগুলি প্রক্রিয়া করা হয়েছিল, যা দেখায় যে গড় ডুবে যাওয়ার গতি প্রতি বছর ১৬.২ মিমি ছিল। কিছু শহরে বছরে ৪৩ মিমি হারে ভূমি তলিয়ে যায় এবং আশেপাশের স্তরে ভূমি হ্রাসের পরিমাণ পরিবর্তিত হতে পারে, মিসেস টে বলেন। বর্তমান বিশ্বব্যাপী গড় সমুদ্রপৃষ্ঠের উচ্চতা প্রতি বছর ৩.৭ মিমি।\n\nএছাড়া জলবায়ু-তাড়িত সমুদ্রপৃষ্ঠের উচ্চতা বৃদ্ধির কারণে উপকূলীয় শহরগুলো আরও বেশি ঝুঁকিতে রয়েছে। জলবায়ু পরিবর্তনের সরাসরি প্রভাবে শহরগুলো তলিয়ে যাচ্ছে না। কিন্তু, গবেষকরা বলছেন, তাদের গবেষণাটি এ বিষয়ে আরও ভালো ধারণা দেবে।\n\nদলের গবেষণা থেকে পাওয়া তথ্য দেখায় যে জাকার্তা প্রতি বছর ৪.৪ মিমি হারে এবং হো চি মিন সিটি ১৬.২ মিমি হারে ডুবে যাচ্ছে। প্রতিবেদনে দেখা গেছে যে অত্যধিক ভূগর্ভস্থ জল উত্তোলন উভয় শহরেই ভূমি হ্রাসের জন্য প্রধান অপরাধী ছিল। হো চি মিন সিটিতে, দুর্বল ভিত্তি সহ এলাকায় উঁচু ভবনের ঘনত্বও ভূমি হ্রাসে অবদান রেখেছে।\n\nজলবায়ু পরিবর্তনের কারণে সৃষ্ট চরম বৃষ্টিপাত এবং সমুদ্রপৃষ্ঠের উচ্চতা বৃদ্ধির সাথে মিলিত হয়ে, ভূমি হ্রাস পরবর্তী কয়েক বছরে ঝুঁকিপূর্ণ স্থানগুলিতে আরও ঘন ঘন, তীব্র এবং দীর্ঘায়িত বন্যার কারণ হতে পারে, মিসেস টে বলেন।\n\nসিঙ্গাপুরে, গড় সমুদ্রপৃষ্ঠ প্রতি বছর ৩ মিমি থেকে ৪ মিমি হারে বাড়ছে, ২০২০ সালের আবহাওয়া পরিষেবা সিঙ্গাপুর থেকে পাওয়া তথ্যে দেখা যাচ্ছে যে ১৯৭০-এর আগের স্তর থেকে এখানে সমুদ্রের স্তর ১৪ সেমি বেড়েছে।\n\nজলবায়ু অনুমানগুলি দেখিয়েছে যে ২১০০ সালের মধ্যে সিঙ্গাপুরের চারপাশে গড় সমুদ্রপৃষ্ঠের উচ্চতা 1 মিটার পর্যন্ত বাড়তে পারে৷ এটি ৪ মিটার বা ৫ মিটার পর্যন্ত যেতে পারে যদি ঝড়ের জলোচ্ছ্বাসের মতো অন্যান্য প্রভাব (ঝড় থেকে জলের অস্বাভাবিক বৃদ্ধি) – যা দুই থেকে চারটি ঘটে বছরে বার – অ্যাকাউন্টে নেওয়া হয়।\n\nগবেষকদের দ্বারা বিশ্বব্যাপী উপকূলীয় শহরগুলিতে পরিচালিত একটি তুলনা দেখায় যে আপেক্ষিক স্থানীয় ভূমি হ্রাসের দ্রুততম বেগ এশিয়াতে, বিশেষ করে দক্ষিণ-পূর্ব এশিয়ায় কেন্দ্রীভূত।\n\nসমুদ্রপৃষ্ঠের উচ্চতা বৃদ্ধির ঝুঁকিতে থাকা উপকূলীয় শহরগুলোতে ২০৫০ সাল নাগাদ ১০০ কোটিরও বেশি মানুষ বসবাস করবে বলে জাতিসংঘের জলবায়ু পরিবর্তন বিষয়ক আন্তঃসরকার প্যানেল (আইপিসিসি) জানিয়েছে। আইপিসিসি বলছে, গ্রিনহাউজ গ্যাস নিঃসরণ দ্রুতগতিতে হ্রাস করা হলেও এ শতাব্দীর শেষ নাগাদ বৈশ্বিক সমুদ্রপৃষ্ঠের উচ্চতা ৬০ মিলিমিটার (২৪ ইঞ্চি) পর্যন্ত বৃদ্ধি পেতে পারে।\n\nসূত্র: South-east Asian coastal cities sinking fastest, could worsen impacts of sea level rise: Study\n\nRapid land sinking is making many coastal cities worldwide vulnerable to sea level rise, finds international group of scientists",
    "FIFA World Cup: পায়ে পায়ে বলের বদল, সাদা-কালো টেলস্টার থেকে বিতর্কে মোড়া ফুটবল": "প্রথমবার কোন বল দিয়ে বিশ্বকাপ খেতাব জেতে দিয়োগো মারাদোনার দেশ?\n\nপ্রতি চারবছর অন্তর শুরু হয় ফুটবল (Football World Cup) নামক খেলাটির সেরা দেশের খোঁজ। চার বছর সময়টা নেহাত কম নয়। ফুটবলের মহাযজ্ঞের প্রতিটি সংস্করণের আগে পরিবর্তন আনা হয় ফুটবলে। আকৃতি, ওজন এক থাকলেও বদল আসে ডিজাইনে, গঠন এবং রংয়ের ছোঁয়ায় আসে পরিবর্তন। ১৯৭০ সালের আগে পর্যন্ত কোনও অফিশিয়াল বল দিয়ে খেলা হত না বিশ্বকাপ। মেক্সিকো বিশ্বকাপে সেবার খেলা হয় টেলস্টার বল (Adidas Telstar Ball) দিয়ে। কালের বিবর্তনে ফুটবল বিশ্বকাপের বলের বিবর্তনের গল্পটাও বেশ টানটান।\n\nঅ্যাডিডাস টেলস্টার (১৯৭০)\n\n২০টি সাদা হেক্সাগন এবং ১২টি কালো রঙা পেন্টগনের সমারোহে মেক্সিকো বিশ্বকাপের টেলস্টার ফুটবলটি চোখের সামনে ভেসে ওঠে। সাদা-কালো টেলিভিশনের সেটে বলটি যাতে আরও উজ্জ্বল দেখায় তাই এমন ডিজাইন। ফুটবলারদের বলের গতি বুঝতে সুবিধা হত। ফুটবলের এই ডিজাইনের সঙ্গে ফুটবলপ্রেমীরা সবচেয়ে বেশি পরিচিত। ১৯৭৪ সালের জার্মানি বিশ্বকাপে টেলস্টার ডুরলাস্ট বল দিয়ে খেলা হয় ফাইনাল ম্যাচ। ডিজাইনে কোনও পরিবর্তন ছিল না।\n\nঅ্যাডিডাস ট্যাঙ্গো (১৯৭৮)\n\nটেলস্টার থেকে ট্যাঙ্গো। বিশ্বকাপ ফুটবলে অ্যাডিডাস ট্যাঙ্গোর আবির্ভাব ১৯৭৮ সালের আর্জেন্টিনা বিশ্বকাপে। রঙের পরিবর্তন না হলেও ডিজাইনে টেলস্টার ও ট্যাঙ্গোর মধ্যে পার্থক্য ছিল অনেকটাই। দাম তখন £50। ট্য়াঙ্গোর ডিজাইন চোখে ধাঁধা লাগিয়ে দিত। খালি চোখে দেখলে মনে হত একইরকম দেখতে ১২টি প্যানেল রয়েছে। যদিও প্যানেল ছিল ২০টি। পরবর্তী দুই দশক ধরে অ্যাডিডাস ট্যাঙ্গো বল দিয়ে খেলা হয়েছে ফুটবল। এই বল দিয়েই প্রথমবার বিশ্বকাপ খেতাব জেতে দিয়োগো মারাদোনার দেশ।\n\nঅ্যাডিডাস ট্যাঙ্গো এসপানা (১৯৮২)\n\n১৯৮০ সাল থেকে আসল চামড়ার বলের চেয়ে সিন্থেটিক লেদারের বল বেশি জনপ্রিয় হয়ে ওঠে। ফুটবল বিশ্বকাপও স্রোতে গা না ভাসিয়ে থাকতে পারেনি। স্পেন বিশ্বকাপের বলের উপরে রবারের একটি পাতলা আস্তরণ দেওয়া হয়। রং বা ডিজাইনে পরিবর্তন না থাকলেও শুধু একটি ফিচারের জন্য এই বলটির অন্যান্য বিশ্বকাপের থেকে ছিল একেবারে আলাদা। ভেজা মাঠে বলের ওজন বেড়ে যাওয়া ছিল বড় সমস্যা। ট্যাঙ্গো এসপানার পলিইউরেথন ফোম বলে জল ঢোকা আটকাতে ছিল সক্ষম। পরের বিশ্বকাপে অ্যাডিডাস অ্যাজটেকা নামক বলটি ছিল পুরোপুরি সিন্থেটিক। মেক্সিকোর অ্যাজটেকা স্থাপত্যকে সম্মান জানিয়ে ফুটবলটির ডিজাইন তৈরি।\n\nঅ্যাডিডাস ট্রাইকালার (১৯৯৮)\n\nসাদা-কালোর জমানা শেষ। ফুটবলারদের পায়ে পায়ে রঙ বেরঙা বলের আনাগোনা। লাল, নীল, সাদা রঙের সমাহার। ফ্রান্সের পতাকার সঙ্গে সামঞ্জস্য রেখে ১৯৯৮ সালের সিন্থেটিক ফোমে মোড়া ফুটবলটি তৈরি করা হয়।\n\nবিতর্কিত বিশ্বকাপ বল\n\n৯৪ সালের আমেরিকা বিশ্বকাপে খেলা বলটির নাম অ্যাডিডাস কোয়েস্ট্রা। মহাজাগতিক নিয়ে আমেরিকানদের ভালোবাসাকে মাথায় রেখে ডিজাইনে ব্যবহার করা হয় স্পেস টেকনোলজি। পলিস্টাইরিন ফোমে মোড়া থাকার দরুণ বলটির গতিও বেড়ে গিয়েছিল। স্ট্রাইকারদের পোয়াবারো। গতিময় বলের উপর নিজেদের নিয়ন্ত্রণ উপভোগ করছিলেন। ঠিক বিপরীত অবস্থা গোলকিপারদের। তাদের অভিযোগ, বাতাসে অনিয়মিত এই বল।\n\nবল নিয়ে বিতর্ক তুঙ্গে ওঠে ২০১০ সালের দক্ষিণ আফ্রিকার বিশ্বকাপে। রামধনুর দেশের ফুটবল বিশ্বকাপের বলটির নাম দেওয়া হয় অ্যাডিডাস জাবুলানি। যার অর্থ, উদযাপন করা। বলটি প্রকাশ্যে আসা পর দেখা গেল, উদযাপন করার মতো কিছুই নেই। উল্টে ভুরি ভুরি অভিযোগ। আসলে বলটি ছিল ভীষণ পলকা। ফুটবলারদের এত হালকা বল মোটেও পছন্দ ছিল না। বল নিয়ন্ত্রণ করা কঠিন হয়ে পড়েছিল। এছাড়া বলটির আচরণে ছিল অনিশ্চয়তা।",
    "প্রেমিকের ভরসায় মাকে রেখে বিদেশে গিয়েছিলেন তরুণী, জানতে পারলেন অন্তঃসত্ত্বা হয়ে পড়েছেন মা": "বেশ কিছু দিনের জন্য দেশের বাইরে যেতে হবে। মা একা থাকবেন, এই ভেবে বিদেশে যাওয়ার আগে প্রেমিককে নিজের বাড়িতে এনে রেখেছিলেন ভেনেসা নামে আমেরিকার এক তরুণী। কিন্তু বিদেশে থাকাকালীন এমন খবর পেলেন, যাতে কার্যত মাথায় আকাশ ভেঙে পড়ার জোগাড় তাঁর। জানতে পারলেন, যে প্রেমিকের ভরসায় মাকে রেখে গিয়েছিলেন, সেই প্রেমিকের সঙ্গে ঘনিষ্ঠতায় অন্তঃসত্ত্বা হয়ে পড়েছেন তাঁর মা! নিজেই একটি টিকটক ভিডিয়োয় এই কথা জানিয়েছেন ওই তরুণী।\n\nভেনেসার দাবি, জন নামের এক যুবকের সঙ্গে তিন বছর ধরে প্রণয়ের সম্পর্কে ছিলেন তিনি। কিছু দিন আগে মেক্সিকো যাওয়ার প্রয়োজন হয় তাঁর। মেক্সিকোয় যাওয়ার সময় তাঁর প্রেমিক ও তাঁর মা একই সঙ্গে তাঁদের বাড়িতেই ছিলেন। বিন্দুমাত্র সন্দেহ হয়নি তাঁর। ভেনেসা জানিয়েছেন, তিনি যখন মেক্সিকোতে তখনই আধ শতক পুরনো ‘রো বনাম ওয়েড’ মামলার রায়কে উল্টে দিয়ে গর্ভপাতের কোনও সাংবিধানিক অধিকার নেই বলে বিধান দেয় আমেরিকার সুপ্রিম কোর্ট। ফলে গর্ভপাত অবৈধ ঘোষিত হয়ে যেতে পারে, এই আশঙ্কা দেখা দেয় অনেকের মনে। সেই রায় নিয়ে ফোনে আলোচনা করার সময় হঠাৎ করে কেঁদে ওঠেন তাঁর মা। কান্নার কারণ জিজ্ঞাসা করতে তাঁর মা জানান, তিনি অন্তঃসত্ত্বা।\n\nএকটি টিকটক ভিডিয়োয় ভেনেসা জানিয়েছেন, নতুন ভাই বা বোন পাবেন ভেবে প্রথমে আনন্দে নেচে উঠেছিলেন তিনি। কিন্তু সেই আনন্দ দীর্ঘস্থায়ী হয়নি। যখন তিনি মায়ের কাছে জানতে চান, সন্তানের বাবা কে, তখন মায়ের আসন্ন সন্তানের পিতৃপরিচয় শুনে হতবাক হয়ে পড়েন তিনি। মায়ের হবু সন্তানের পিতা অন্য কেউ নন, তাঁর প্রেমিক জন!\n\nভেনেসা জানান, এর পর মা ও প্রেমিকের সঙ্গে সব সম্পর্ক ছিন্ন করে দেন তিনি। দেশে ফিরে দেখেন, তাঁর মা ও প্রেমিক তাঁর সব জিনিসপত্র বাড়ির বাইরে বার করে দিয়েছেন। কিন্তু ভেনেসা সাফ জানান, তাঁর জিনিসপত্র জায়গা মতো ফেরত না দিলে পুলিশে যাবেন। পুলিশের কথা শুনে ঘাবড়ে যান প্রেমিক। প্রস্তাব দেন সব মিটমাট করে নেওয়ার। তবে ভেনেসা তাতে রাজি হননি। মাস দুয়েক পেরিয়ে গেলেও গোটা ঘটনা কিছুতেই মেনে নিতে পারছিলেন না। তাই টিকটকে সব কথা খুলে বলার সিদ্ধান্ত নেন ভেনেসা। আর তার পরই এই ভিডিয়ো তৈরি করলেন তিনি।\n\nসূত্র : আনন্দবাজার\n\nএন এ/ ২৫ সেপ্টেম্বর",
    "বিশ্বকাপ ফুটবলের ইতিহাসে সর্বকনিষ্ঠ পাঁচ গোলদাতা": "একজন ফুটবলারের কাছে ফিফা বিশ্বকাপের চেয়ে গুরুত্বপূর্ণ আর সম্মানজনক আর কিছু নেই। পেশাদার ফুটবলে পা দেওয়ার পর থেকেই তারা স্বপ্ন দেখেন ফুটবলের বিশ্বমঞ্চে নিজ দেশের প্রতিনিধিত্ব করার। জাতীয় দলের হয়ে বিশ্বকাপ খেলা যতটা সম্মানজনক, আর কোনো কিছুরই সেটিকে ছাপিয়ে যাওয়ার সামর্থ্য নেই।\n\nফিফা বিশ্বকাপে জাতীয় দলের হয়ে প্রতিনিধিত্ব করার স্বপ্ন থাকে প্রতিটি ফুটবলারেরই। তরুণ খেলোয়াড়দের মধ্যে কেবল অংশগ্রহণ ছাড়া থাকে বাড়তি কিছু করার তাগিদও। “গ্রেটেস্ট শো অন আর্থ”খ্যাত প্রতিযোগিতায় দেশের জার্সিতে নাম উজ্জ্বল করার সুযোগ কে-ই বা হাতছাড়া করতে চায়!\n\nতরুণ বয়সে বিশ্বকাপ মাতিয়ে কেউ কেউ পরবর্তীতে ফুটবলের মহাতারকা হয়েছেন, আবার অনেকে সময়ের সঙ্গে সঙ্গে হারিয়ে গেছেন কালের অতল গহ্বরে। তবে তাদের অনেকেই নিজ দলের হয়ে গোল করে টুর্নামেন্টের ইতিহাসে সর্বকনিষ্ঠ গোলদাতাদের তালিকায় জায়গা করে নিয়েছেন।\n\nচলুন তাহলে দেখে নিই তরুণ বয়সে নিজের প্রথম ফিফা বিশ্বকাপেই গোল করে জায়গা করে নিয়েছেন টুর্নামেন্টের ইতিহাসের সর্বকনিষ্ঠ ৫ গোলদাতার ছোট্ট তালিকায়-\n\nদিমিত্রি সাইচেভ (রাশিয়া)- ১৮ বছর ২৩২ দিন\n\nক্যারিয়ারের শুরুর দিকে দুর্বার গতি আর ক্ষিপ্রতার জন্য আলাদাভাবে নজর কেড়েছিলেন দিমিত্রি সাইচেভ। মূল পজিশন অ্যাটাকিং মিডফিল্ডার হলেও গোলবারের সামনে এই রাশিয়ানের ফিনিশিং ছিল চরম নিখুঁত। তবে তরুণ বয়সে প্রতিভাবান হওয়ায় তার মধ্যে অনেকে যে সম্ভাবনা দেখেছিলেন, তার ছিটেফোঁটাও পূরণ হয়নি।\n\n২০০২ বিশ্বকাপে রাশিয়ার দিমিত্রি সাইচেভ/সংগৃহীত রাশিয়া জাতীয় দলের ফুটবল ইতিহাসের সর্বকনিষ্ঠ খেলোয়াড় হিসেবে ২০০২ বিশ্বকাপে এসেছিলেন সাইচেভ। তার দল রাশিয়া প্রথম রাউন্ডেই বিদায় নেয়। তবে ওই বিশ্বকাপের গ্রুপপর্বের শেষ ম্যাচে বেলজিয়ামের বিপক্ষে গোল করেছিলেন এই রাশিয়ান, যার বদৌলতে ফিফা বিশ্বকাপের ইতিহাসে ৫ম সর্বকনিষ্ঠ গোলদাতা হন তিনি।\n\nনিকোলাস কোভাকস (রোমানিয়া)- ১৮ বছর ১৯৮ দিন\n\n১৯৩০ সালে বিশ্বকাপ ফুটবলের প্রথম আসরে ইউরোপের যে গুটিকয়েক দেশ অংশ নিয়েছিল, তার মধ্যে অন্যতম ছিল রোমানিয়া। আর সেই রোমানিয়ার হয়ে মাঠ মাতিয়ে দ্বিতীয় বিশ্বযুদ্ধ পূর্ব ফুটবলের সবচেয়ে বড় তারকা হয়ে উঠেছিলেন নিকোলাস কোভাকস।\n\nরোমানিয়া-হাঙ্গেরির দ্বৈত নাগরিকত্ব থাকলেও উরুগুয়েতে অনুষ্ঠিত প্রথম ফিফা বিশ্বকাপে কোভাকস প্রতিনিধিত্ব করেছিলেন রোমানিয়ানদের হয়েই। যদিও সেই বিশ্বকাপে রোমানিয়ার হয়ে মাত্র একবার গোলের দেখা পেয়েছিলেন এই ফরোয়ার্ড। তবে পেরুর বিপক্ষে পাওয়া সেই গোলের মাধ্যমে কোভাকস আজও ফিফা বিশ্বকাপের ইতিহাসে ৪র্থ সর্বকনিষ্ঠ গোলদাতা।\n\nমাইকেল ওয়েন (ইংল্যান্ড)- ১৮ বছর ১৯০ দিন\n\nইংলিশ ফুটবলের ধুমকেতুর মতো আবির্ভাব হয়েছিল মাইকেল ওয়েনের। তরুণ বয়সে প্রতিভার কারণে এই ফরোয়ার্ডকে অনেকেই পরবর্তী পেলে হিসেবে অ্যাখ্যা দিতেন। ক্রমাগত ইনজুরিতে ক্যারিয়ার বারবার বাধাগ্রস্ত হওয়ার আগে তার মাঝে ইংলিশ ফুটবলের সম্ভাব্য পরবর্তী মহাতারকাকে দেখতেন অনেকেই। ১৯৯৮ বিশ্বকাপে ইংল্যান্ডের মাইকেল ওয়েন/টুইটার মাইকেল ওয়েন যদিও সেই মহাতারকা হতে পারেননি, তবে সেই পথে প্রথম পদক্ষেপ হতে পারতো ১৯৯৮ বিশ্বকাপ। ফ্রান্সে অনুষ্ঠেয় সেই বিশ্বকাপে দ্বিতীয় রাউন্ডে আর্জেন্টিনার বিপক্ষে এই ইংলিশ ফরোয়ার্ডের সেই গোলটি এখনও চোখে লেগে আছে। তবে এর আগে গ্রুপপর্বে রোমানিয়ার বিপক্ষে গোল পেয়েছিলেন ওয়েন। সেই ম্যাচে ইংল্যান্ড হেরে গেলেও এই স্ট্রাইকার হয়ে যান ফিফা বিশ্বকাপের ইতিহাসে তৃতীয় সর্বকনিষ্ঠ গোলদাতা।\n\nম্যানুয়েল রোসাস (মেক্সিকো)- ১৮ বছর ৯৩ দিন\n\nমেক্সিকোর ফুটবল ইতিহাসে ম্যানুয়েল রোসাস নামটি অত্যন্ত সম্মানীয়। উত্তর আমেরিকান দেশটির বিভিন্ন প্রজন্মের খেলোয়াড়রা আজও তার নাম সম্মানের সঙ্গে স্মরণ করে থাকেন। সর্বকনিষ্ঠ খেলোয়াড় হিসেবে ১৯৩০ সালে অনুষ্ঠেয় বিশ্বকাপ ফুটবলে অংশ নিয়েছিলেন রোসাস।\n\n\n\n\n\nফুটবল মাঠে রোসাসের পজিশন সেন্টারব্যাক হলেও সেই বিশ্বকাপের গ্রুপপর্বে সেবারের রানার্সআপ আর্জেন্টিনার বিপক্ষে জোড়া গোল করেন রোসাস। সেই ম্যাচে হারার পাশাপাশি নিজ গ্রুপের সর্বশেষ দল হিসেবে বিশ্বকাপ থেকে মেক্সিকো বিদায় নেয়। কিন্তু এই মেক্সিকান ডিফেন্ডার উঠে আসেন বিশ্বকাপ ইতিহাসের সর্বকনিষ্ঠ গোলদাতাদের তালিকায়, যেখানে তার অবস্থান দুইয়ে।\n\nপেলে (ব্রাজিল)- ১৭ বছর ২৩৪ দিন\n\nফুটবল ইতিহাসের প্রথম আন্তর্জাতিক মহাতারকা হিসেবে বিবেচনা করা হয় পেলেকে। নিজ প্রতিভায় ফুটবলকে ভিন্ন এক রূপে নিয়ে গিয়ে হয়ে ওঠেন সর্বকালের সেরা খেলোয়াড়দের অন্যতম। একমাত্র খেলোয়াড় হিসেবে জাতীয় দলের হয়ে সর্বোচ্চ তিন বিশ্বকাপ জেতার কীর্তি রয়েছে শুধু এই জীবন্ত কিংবদন্তিরই।\n\n১৯৫৮ বিশ্বকাপে ১৬ দিনের ব্যবধানে তিনটি রেকর্ড গড়েছিলেন পেলে, যা আজও কেউ ভাঙতে পারেনি পেলে সংগৃহীত\n\n১৯৫৮ বিশ্বকাপে ব্রাজিলকে প্রথমবার বিশ্বকাপ জয়ের আনন্দে মাতিয়েছিলেন পেলে। সেলেসাওদের বিশ্বকাপ জেতানোর পথে সুইডেনে অনুষ্ঠেয় ১৯৫৮ বিশ্বকাপের কোয়ার্টার ফাইনালে ওয়েলসের বিপক্ষে গোল করেন এই ফরোয়ার্ড।\n\nমাত্র ১৭ বছর ২৩৪ দিন বয়সে বিশ্বকাপ ফুটবলে প্রথমবারের মতো বল জালে জড়িয়ে বিশ্বকাপ ইতিহাসের সর্বকনিষ্ঠ গোলদাতার রেকর্ড নিজের করে নেন পেলে। আজ পর্যন্ত এই ব্রাজিলিয়ানের কাছ থেকে সেই রেকর্ড কেউ ছিনিয়ে নিতে পারেননি।",
    "বিশ্বকাপের প্রস্তুতিতে নামছে ব্রাজিল-আর্জেন্টিনা": "﻿আর মাত্র ৫৮ দিন বাকি; এরপরই শুরু কাতার বিশ্বকাপ। তার আগে দলগুলো নিজেদের গুছিয়ে নিতেই ব্যস্ত। দুই দর্শকনন্দিত দেশ ব্রাজিল ও আর্জেন্টিনা মূল মঞ্চে নিজেদের শক্তিমত্তা দেখানোর আগে প্রস্তুতি ম্যাচ খেলবে। যেখানে শনিবার ভোর ৬টায় আর্জেন্টিনা খেলবে হন্ডুরাসের বিপক্ষে। একই দিন রাতে ব্রাজিলের প্রতিপক্ষ ঘানা।\n\n২০ নভেম্বর থেকে শুরু কাতার বিশ্বকাপ। ৩২ দলের এই মহাযজ্ঞে পরিস্কার ফেভারিট ব্রাজিল ও আর্জেন্টিনা। এবার গ্রুপ পর্বে মেসিরা প্রতিপক্ষ হিসেবে পেয়েছে সৌদি আরব, মেক্সিকো ও পোল্যান্ডকে। এদিকে নেইমাররা গ্রুপ পর্বে খেলবে সার্বিয়া, সুইজারল্যান্ড ও ক্যামেরুনের বিপক্ষে। আর্জেন্টিনার চেয়ে তুলনামূলক কঠিন গ্রুপে থেকেই লড়তে হবে ব্রাজিলকে। তার আগে দুই দল নিজেদের পুরোপুরি তৈরি করতে চায়।\n\nআর্জেন্টিনার কোচ লিওনেল স্কলানিও শিষ্যদের নিয়ে আশাবাদী। বিশ্বকাপের মূল লড়াইয়ে তার দল দারুণ কিছু করবে সেই বিশ্বাসটা তার আছে। যেমনটা বলেছেন প্রস্তুতি ম্যাচের আগে, 'দলটা এবার কাতারে ভালো করতে প্রত্যয়ী। খেলোয়াড়দের ফর্ম ও দলের বর্তমান পারফরম্যান্সও আমাকে আশা দেখাচ্ছে। তবে আমি বলব না যে, কে চ্যাম্পিয়ন হবে। আর্জেন্টিনা ভালো করবে, এতটুকু বলতে পারি।'\n\nএবারই হয়তো শেষ বিশ্বকাপ খেলবেন মেসি। যদিও এখনও চূড়ান্ত কোনো সিদ্ধান্তের কথা বলেননি। তবে বয়সের হিসাবে এটাই আর্জেন্টিনার হয়ে তার শেষ। আর শেষটা রাঙাতে চাইবেন তিনি, এটাই স্বাভাবিক। এরই মধ্যে বলে দিয়েছেন, বিশ্বকাপের পর অনেক গুরুত্বপূর্ণ সিদ্ধান্ত নিতে পারেন। তার আগে যদি আকাশি সাদাদের হাতে আরও একটি সোনালি ট্রফি আসে, তাহলে তো কথাই নেই।\n\nঅন্যদিকে অনেক দিন ধরেই শিরোপা খরায় ভোগা ব্রাজিলও চাইবে কাতারে ইতিবাচক কিছু করতে। ফর্মের তুঙ্গে থাকা নেইমারকে নিয়েও স্বপ্ন বুনছে দলটি। সেই সঙ্গে তিতের স্কোয়াডে আছেন তরুণ ভিনিসিয়ুস, রদ্রিগোসহ আক্রমণভাগের একাধিক অস্ত্র।",
    "উরুগুয়েকে হারিয়ে ইংল্যান্ডকে সতর্কবার্তা ইরানের": "যে রাতে ব্রাজিল, আর্জেন্টিনা, জার্মানি, ইতালির মতো দলগুলো খেলতে নেমেছে, সে রাতে ইরান-উরুগুয়ে ম্যাচ আর কতটা মনোযোগ পাবে?\n\nপায়ওনি। ইএসপিএন সাউথ আমেরিকা উরুগুয়ের খেলা না দেখিয়ে সম্প্রচার করেছে জর্জিয়া-নর্থ মেসিডোনিয়ার ম্যাচ। ফুটবল–বিশ্লেষকদের আলোচনায়ও খুব একটা উল্লেখ ছিল না এই ম্যাচের।\n\nতবে অনেকের কৌতূহল ছিল এক তরুণীর মৃত্যুর জেরে ইরানজুড়ে চলা বিক্ষোভের ছাপ গ্যালারিতেও পড়ে কি না, তা দেখার। কেউ আবার দেখতে চাইছিলেন ইরান কোচ হিসেবে কার্লোস কুইরোজের দ্বিতীয় অধ্যায়ের শুরুটা কেমন হয়।\n\nউরুগুয়ে-ইরান ‘ডেভিড-গোলিয়াথ’ লড়াইয়ে প্রতিদ্বন্দ্বিতার উপাদান নেই বলেই হয়তো এমন নির্লিপ্ততা।",
    "প্রীতি ম্যাচের জন্য আর্জেন্টিনার প্রথমিক দল ঘোষণা": "নভেম্বরে শুরু হতে যাচ্ছে কাতার বিশ্বকাপ। তার আগে চলতি মাসে যুক্তরাষ্ট্রের মাটিতে ২৪ সেপ্টেম্বর হন্ডুরাস ও ২৭ সেপ্টেম্বর জ্যামাইকার সাথে দুটি আন্তর্জাতিক প্রীতি ম্যাচ খেলবে আর্জেন্টিনা। প্রীতি ম্যাচ দুটিকে সামনে রেখে প্রাথমিক দল ঘোষণা করেছেন আর্জেন্টিনা কোচ লিওনেল স্কালোনি।\n\n৩২ সদস্যের দলে লিওনেল মেসি, আনহেল দি মারিয়াসহ নিয়মিত মুখ সবাই আছেন। নতুনদের মধ্যে ডাক পেয়েছেন যুক্তরাষ্ট্রের মেজর সকার লিগে (এমএলএস) খেলা থিয়াগো আলমাদা। ইঞ্জুরির কারণে বাদ পড়েছেন ডিফেন্ডার হুয়ান ফয়েথ। ফর্মহীনতায় ডাক পায়নি ডিফেন্ডার মার্কোস সেনেসি ও উইঙ্গার লুকাস ওকোম্পাস। আরো একবার উপেক্ষিত এস্টন ভিলার মিডফিল্ডার ইমি বুয়েন্দিয়া।\n\n২১ বছর বয়সী আলমাদা খেলেন আটলান্টা ইউনাইটেডে। এ বছরের শুরুতে তাকে আর্জেন্টাইন ক্লাব ভেলেজ সার্সফিল্ড থেকে রেকর্ড এক কোটি ৬০ লাখ ডলারে দলে ভেড়ায় আটলান্টা। আক্রমণাত্মক মিডফিল্ডার আলমাদা আটালান্টার হয়ে এরই মধ্যে ৪টি গোল ও ৬টি এসিস্ট করেছেন।\n\nআর্জেন্টিনার গণমাধ্যমের ধারণা, এ দুটি প্রীতি ম্যাচে ভালো করলে বিশ্বকাপের জন্যও বিবেচনা করা হতে পারে আলমাদাকে। আর্জেন্টিনার হয়ে অলিম্পিকে খেলা আলমাদা এখন আর্জেন্টিনা জাতীয় দলে অভিষেকের অপেক্ষায়।\n\nঅভিষেকের অপেক্ষায় আছেন আরো একজন। পর্তুগিজ ক্লাব বেনফিকার হয়ে দুর্দান্ত খেলা মিডফিল্ডার এনজো ফার্নান্দেজ।\n\nএনজো ফার্নান্দেজ এই গ্রীষ্মেই আর্জেন্টাইন ক্লাব রিভার প্লেট থেকে পর্তুগিজ ক্লাব বেনফিকাতে পাড়ি জমান। বেনফিকার হয়ে প্রথম তিন ম্যাচেই গোল করেন এই ডিফেন্সিভ মিডফিল্ডার। পরের ম্যাচগুলোতে গোল না পেলেও পুরো মাঠে তার কার্যকারিতা, বল কন্ট্রোলিং দক্ষতা আলাদাভাবে নজর কেড়েছেন। বল নিয়ে পুরো মাঠ চষে বেড়ান ২১ বছর বয়সী এই ফুটবলার। দারুন ছন্দে থাকা এই মিডফিল্ডারকে নিয়ে অনেক আশাবাদী আলবিসেলেস্তেরা।\n\nআসন্ন বিশ্বকাপ-প্রস্তুতির অংশ হিসেবে কনকাকাফ অঞ্চলের মেক্সিকো ও কানাডার বিপক্ষে প্রীতি ম্যাচ দুটি খেলার ইচ্ছা ছিল আর্জেন্টিনার। কিন্তু মেক্সিকো কাতার বিশ্বকাপে আর্জেন্টিনার গ্রুফে থাকায় সেই ভাবনা বাতিল করে দেয়া হয়। অন্যদিকে জাপান ও উরুগুয়ের বিপক্ষে প্রীতি ম্যাচের সূচি চূড়ান্ত করে ফেলে কানাডা। আর্জেন্টিনা ফুটবল অ্যাসোসিয়েশন শেষ পর্যন্ত হন্ডুরাস ও জ্যামাইকার বিপক্ষে খেলার সিদ্ধান্ত নেয়।\n\nউত্তর ও মধ্য আমেরিকা অঞ্চলের বিশ্বকাপ বাছাইয়ে হন্ডুরাস, জ্যামাইকা কেউই ভালো করেনি। আট দলের মধ্যে হন্ডুরাস ছিল অষ্টম, জ্যামাইকা ষষ্ঠ। সেপ্টেম্বরের শেষ সপ্তাহে হন্ডুরাসের বিপক্ষে ম্যাচটি আর্জেন্টিনা খেলবে মায়ামির হার্ড রক স্টেডিয়ামে, আর জ্যামাইকার সাথে ম্যাচটি নিউ জার্সির রেড বুল অ্যারেনায়।\n\nআর্জেন্টিনা দল\n\nগোলরক্ষক : ফ্রাঙ্কো আরমানি (রিভার প্লেট), জেরোনিমো রুল্লি (ভিয়ারিয়াল), এমিলিয়ানো মার্তিনেজ (এস্টন ভিলা), হুয়ান মুসো (আটালান্টা)।\n\nডিফেন্ডার : ক্রিশ্চিয়ান রোমেরো (টটেনহাম), নাহুয়েল মোলিনা (অ্যাতলেটিকো মাদ্রিদ), গঞ্জালো মন্টিয়েল (সেভিয়া), লুকাস মার্তিনেজ কুয়ার্তা (ফিওরেন্টিনা), জার্মেইন পেজ্জেলা (রিয়াল বেতিস), নিকোলাস ওটামেন্ডি (বেনফিকা), লিসান্দ্রো মার্তিনেজ (ম্যানচেস্টার ইউনাইটেড), নিকোলাস তাগ্লিয়াফিকো (লিওন), মার্কোস আকুনা (সেভিয়া), ফাকুন্দো মেদিনা (আরসি লেনস), নেহুয়েন পেরেজ (উদিনেস)।\n\nমিডফিল্ডার : লিয়ান্দ্রো পারেদেস (জুভেন্টাস), গুইদো রদ্রিগেজ (রিয়াল বেতিস), রদ্রিগো ডি পল (অ্যাতলেটিক মাদ্রিদ), জিওভান্নি লো সেলসো (ভিয়ারিয়াল), আলেহান্দ্রো গোমেজ (সেভিয়া), আলেক্সিস ম্যাক অ্যালিস্টার (ব্রাইটন), এনজো ফার্নন্দেজ (বেনফিকা), আনহেল ডি মারিয়া (জুভেন্টাস), এজেকিয়েল পালাসিওস (লেভারকুসেন)।\n\nফরোয়ার্ড : আনহেল কোরেয় (অ্যাতলেটিকো মাদ্রিদ), হুলিয়ান আলভারেজ (ম্যান সিটি), লাওতারো মার্তিনেজ (ইন্টার মিলান), হোয়াকিন কোরেয়া (ইন্টার মিলান), পাওলো দিবালা (রোমা), থিয়াগো আলমাদা (আটালান্টা), লিওনেল মেসি (পিএসজি), নিকোলাস গঞ্জালেস (ফিওরেন্টিনা)।",
    "নেপালের জালে দুই গোল দিয়ে শিরোপার সুবাস পাচ্ছে বাংলাদেশ": "কর্নার থেকে বাংলাদেশ গোলকিপার রুপনা চাকমা ঠিকভাবে বল ধরতে পারেননি। এই সময় গোললাইন সেভ হয়েছে। বড় বাঁচাই বেঁচে গেছে বাংলাদেশ। কিন্তু খেলার ধারার বিরুদ্ধে দ্বিতীয় গোলটি করে ম্যাচের নিয়ন্ত্রণ নিয়েছে বাংলাদেশ।\n\nঅসুস্থতার কারণে নেপাল দলে নেই তাদের অন্যতম সেরা খেলোয়াড় সাবিত্রা ভান্ডারি। ফলে দলটির আক্রমণ কিছুটা গতি হারিয়েছে। তারপরও নিজেদের দর্শকদের সামনে সর্বোচ্চ চেষ্টাই করে গেছেন নেপালের মেয়েরা। কিন্তু বাংলাদেশ সুযোগ কাজে লাগিয়েছে। সেই সুবাদে শিরোপার সুবাসও পাচ্ছেন সাবিনা খাতুনেরা।",
    "আগামী বছর ভারতে বসবে জি-২০ সম্মেলন, হবে ২০০টি বৈঠক": "গ্রুপ অফ টোয়েন্টি\n\nজি-২০, বা গ্রুপ অফ টোয়েন্টি, বিশ্বের প্রধান উন্নত এবং উন্নয়নশীল অর্থনীতির একটি আন্তঃসরকারি ফোরাম। এটি ১৯টি দেশ নিয়ে গঠিত। এর মধ্যে রয়েছে আর্জেন্টিনা, অস্ট্রেলিয়া, ব্রাজিল, কানাডা, চীন, ফ্রান্স, জার্মানি, ভারত, ইন্দোনেশিয়া, ইতালি, জাপান, কোরিয়া প্রজাতন্ত্র, মেক্সিকো, রাশিয়া, সৌদি আরব, দক্ষিণ আফ্রিকা, তুরস্ক, যুক্তরাজ্য, মার্কিন যুক্তরাষ্ট্র এবং ইউরোপীয় ইউনিয়ন বা ইইউ।\n\nঅর্থনৈতিক সহযোগিতার প্রধান ফোরাম\n\nসমষ্টিগতভাবে, জি২০ বিশ্বব্যাপী জিডিপির ৮৫%, আন্তর্জাতিক বাণিজ্যের ৭৫% এবং বিশ্বের জনসংখ্যার দুই-তৃতীয়াংশ। এটি আন্তর্জাতিক অর্থনৈতিক সহযোগিতার প্রধান ফোরাম। জি-২০ সদস্যদের ছাড়াও, জি-২০ প্রেসিডেন্সির কিছু অতিথি দেশ এবং আন্তর্জাতিক সংস্থাকে (IOs) জি-২০ মিটিং এবং শীর্ষ সম্মেলনে আমন্ত্রণ জানানোর একটি ঐতিহ্য রয়েছে। সেই অনুসারে, নিয়মিত আন্তর্জাতিক সংস্থাগুলি (UN, IMF, World Bank, WHO, WTO, ILO, FSB এবং OECD) এবং আঞ্চলিক সংস্থাগুলি (AU, AUDA-NEPAD এবং ASEAN) ছাড়াও, জি-২০ প্রেসিডেন্সি হিসাবে ভারতকে আমন্ত্রণ জানানো হবে।\n\nঅতিথি দেশ\n\nঅতিথি দেশ হিসেবে বাংলাদেশ, মিশর, মরিশাস, নেদারল্যান্ডস, নাইজেরিয়া, ওমান, সিঙ্গাপুর, স্পেন এবং সংযুক্ত আরব আমিরশাহি, পাশাপাশি আইএসএ (ইন্টারন্যাশনাল সোলার অ্যালায়েন্স), সিডিআরআই (কোয়ালিশন ফর ডিজাস্টার রেসিলিয়েন্ট ইনফ্রাস্ট্রাকচার) এবং এডিবি (এশীয় উন্নয়ন ব্যাংক) অতিথি আইও হিসেবে রয়েছে।\n\nগত সপ্তাহে, রাষ্ট্রপতি দ্রৌপদী মুর্মু বলেছিলেন যে জি-২০-এ বহুপাক্ষিক সহযোগিতা অন্তর্ভুক্তি, নমনীয়তা এবং বৈচিত্র্যের নীতির ভিত্তিতে হওয়া উচিত। রাষ্ট্রপতি আত্মবিশ্বাস ব্যক্ত করেছেন যে ভারতের রাষ্ট্রপতি থাকাকালীন, জি-২০ ফোরাম সকলের জন্য একটি শান্তিপূর্ণ, টেকসই এবং সমৃদ্ধ বিশ্ব গড়ার দিকে বহুপাক্ষিকতা এবং বৈশ্বিক শাসনকে আরও শক্তিশালী করার প্রচেষ্টা করার আকাঙ্খা নিয়ে এগিয়ে যাবে।\n\n২০২০ সালের হিসাবে, এই গ্রুপের ২০ জন সদস্য: আর্জেন্টিনা, অস্ট্রেলিয়া, ব্রাজিল, কানাডা, চীন, ইউরোপীয় ইউনিয়ন, ফ্রান্স, জার্মানি, ভারত, ইন্দোনেশিয়া, ইতালি, জাপান, মেক্সিকো, রাশিয়া, সৌদি আরব, দক্ষিণ আফ্রিকা, দক্ষিণ কোরিয়া, তুরস্ক, যুক্তরাজ্য এবং মার্কিন যুক্তরাষ্ট্র। স্পেন এই জোটের স্থায়ী আমন্ত্রিত অতিথি।\n\nপ্রথম জি২০ গঠনের প্রস্তাব\n\nকানাডার অর্থমন্ত্রী পল মার্টিন প্রথম জি২০ গঠনের প্রস্তাব করেন। বিশ্বের প্রধান ও উদীয়মান অর্থনৈতিক পরাশক্তি সম্পন্ন দেশসমূহের মধ্যে পারস্পরিক সহযোগিতা, আর্থিক স্থিতিশীলতা বজায় রাখা ইত্যাদি ছিল জি২০ গঠনের উদ্দেশ্য। ২০০৯ এর ২৫ সেপ্টেম্বরে জি২০ এর নেতারা ঘোষণা দেন যে, জি৮ কে জি২০ অদূর ভবিষ্যতে প্রতিস্থাপন করবে। ২০১১ সাল থেকে জি২০ এর বার্ষিক সম্মেলন নিয়মিত অনুষ্ঠিত হয়েছে।",
    "ইভি-র স্টকে বড় সম্ভাবনা, বিনিয়োগের ঝুলি নিয়ে হাজির ‘সোনা’ও, আপনি কিনেছেন তো?": "ফিক্সড ডিপোজিটে বেশি সুদ চান! এই ব্যাঙ্কগুলি দিতে পারে মনের মতো রিটার্ন!\n\n#কলকাতা: ভবিষ্যৎ লাভের কথা মাথায় রেখেই পুঁজির বাজারে বিনিয়োগ করা উচিত। এমনই বলেন বিশেষজ্ঞরা। আগামী দিন ইলেকট্রিক গাড়ির। তাই এই শিল্পে, বলা ভাল ইভি স্টকে বিনিয়োগ করলে বিনিয়োগকারীরা মোটা অঙ্কের রিটার্ন পেতে পারেন বলেই মনে করা হচ্ছে।\n\nবিশেষজ্ঞদের পরামর্শ, ইভি স্টকে দীর্ঘমেয়াদে বিনিয়োগ করতে হবে। তাহলেই বড়সড় মুনাফা অর্জন করা সম্ভব। আজকে যে সব কোম্পানির স্টক দ্রুত গতিতে বাড়ছে আগামিকাল সেগুলোই দৈত্যাকার রূপ নেবে। তাই এখন বহু মিউচুয়াল ফান্ডও বৈদ্যুতিন যানবাহন সম্পর্কিত কোম্পানিগুলোতে বিনিয়োগ সম্ভাবনা খতিয়ে দেখছে।\n\nআরও পড়ুন: আর নেই চিন্তা, পুজোর আগেই হুড়মুড়িয়ে কমে গেল সরষের তেলের দাম\n\nতবে এই ট্রেন্ড নতুন নয়। গত কয়েক বছর ধরেই মিউচুয়াল ফান্ডগুলো বৈদ্যুতিক গাড়ির সঙ্গে সম্পর্কিত সংস্থাগুলোর শেয়ারে বাজি ধরছে। একইসঙ্গে গত কয়েক মাসে ইভি খাতে নির্বাচিত সংস্থাগুলিতে বিনিয়োগের পরিমাণও কয়েকগুণ বাড়ানো হয়েছে। কিন্তু এদের মধ্যে একটা কোম্পানি কিছুটা ভিন্ন। এদের বৈদ্যুতিক যানবাহন নিয়ে কাজের পূর্ব অভিজ্ঞতা রয়েছে। এবং সেই সঙ্গে এরা দুর্দান্ত বিনিয়োগের সুযোগও দিচ্ছে। এই অটো কম্পোনেন্ট এবং ইকুইপমেন্ট কোম্পানি হল সোনা বিএলডব্লিউ প্রিসিশন হোল্ডিংস।\n\nকীসের ব্যবসা করে কোম্পানি: সোনা বিএলডব্লিউ প্রিসিশন বেভেল গিয়ার, ডিফারেনশিয়াল কেস অ্যাসেম্বলি, স্বয়ংচালিত এবং অন্যান্য অ্যাপ্লিকেশনের জন্য সিঙ্ক্রোনাইজার রিং তৈরি করে। এ দেশে কোম্পানির পাঁচটি উৎপাদন কারখানা রয়েছে। এর মধ্যে তিনটি গুরগাঁওতে, একটি মানেসারে এবং অন্যটি পুণেতে অবস্থিত৷ কোম্পানিটি ২০১৯ সালের জুলাই মাসে এ কমস্টার অটোমোটিভ টেকনোলজিস অধিগ্রহণ করে। বর্তমানে দুটি প্রতিষ্ঠান মিশে একটি সংস্থা হিসেবে আত্মপ্রকাশ করার প্রক্রিয়া চলছে।\n\nআরও পড়ুন: এই সোলার সিস্টেম শেয়ার যেন বিনিয়োগের সূর্যের আলো ফেলেছে, টাকা খাটালেই লক্ষ্মীলাভ\n\nসিএটিপিএল স্টার্টার মোটর, স্টার্টার মোটর কিট এবং অটোমোটিভ সেক্টরে ব্যবহৃত অল্টারনেটর তৈরি করে। এর উৎপাদন ইউনিটগুলি চেন্নাই, টেকুমসেহ (মার্কিন যুক্তরাষ্ট্র), হ্যাংজু (চিন) এবং ইরাপুয়াটো (মেক্সিকো)-তে অবস্থিত। সম্প্রতি, বৈদ্যুতিক গাড়ির ক্ষেত্রে বিশেষ মনোযোগ দিয়েছে এই কোম্পানি। শুধু তাই নয়, এই সেগমেন্ট থেকে আয়ও বাড়িয়েছে। ২০১৮-১৯ আর্থিক বছরে ১.৩ শতাংশ থেকে জুন ২০২২ ত্রৈমাসিকে বেড়ে হয়েছে ২৯ শতাংশ। অ্যাক্সিস, এসবিআই, আদিত্য বিড়লা এবং নিপ্পন ইন্ডিয়ার মতো বহু মিউচুয়াল ফান্ড এই কোম্পানির স্টকে বিনিয়োগ করেছে এবং সংস্থায় নিজেদের অংশীদারিত্বও বাড়িয়েছে।\n\nPublished by:Dolon Chattopadhyay First published: September 26, 2022, 12:28 IST\n\nTags: Investments and Returns, Mutual Funds",
    "নেইমারকে পিএসজি থেকে তাড়াতে চাননি এমবাপ্পে": "নেইমার ও এমবাপ্পে যেহেতু এখনো পিএসজিতে একসঙ্গে খেলছেন, একসঙ্গে গোল উদ্‌যাপন করছেন, তাই বলা যায়, প্যারিসে পরিস্থিতি শান্ত হয়ে এসেছে। যদিও মৌসুমের শুরুতে পেনাল্টি নেওয়া নিয়ে মাঠেই ঝামেলা হয়েছে দুই তারকার। এ নিয়ে পিএসজির কর্মকর্তারা দুজনকে নিয়ে রুদ্ধদ্বার বৈঠকের পর হাসিমুখে জানিয়েছিলেন, কিছুই হয়নি। নেইমার ও এমবাপ্পের মধ্যে নাকি কোনো ঝামেলা নেই।\n\nকিন্তু দুই তারকার মধ্যে সম্পর্ক নিয়ে যখন ক্লাবকে একাধিকবার বিবৃতি দিতে হয়, তখন যদি কেউ ধরে নেন ‘ডাল মে কুচ কালা হ্যায়’ তাহলে দোষ দেওয়া যায় না। সম্পর্কের বরফ না গললে এত বিবৃতির কী দরকার! এমবাপ্পে পিএসজিতে আসার পর থেকেই তো নিয়মিত বিরতিতে এমন বিবৃতি দিতে হচ্ছে পিএসজিকে।",
    "‘মানবিক’ সালাহকে দেখে লিভারপুলের সমর্থক এই এনবিএ কিংবদন্তি": "এই তো কয়েক দিন আগেই মিসরে অগ্নিকাণ্ডে ধ্বংস হওয়া গির্জা পুনর্নির্মাণের জন্য ৩০ লাখ মিসরীয় পাউন্ড দান করেন সালাহ। এমন মহানুভবতা দেখে তাঁর ভক্ত বনে গেছেন অনেকেই। যাঁর মধ্যে আছেন ক্রীড়াঙ্গনে অন্য ভুবনের তারকারাও।\n\nএই যেমন এনবিএ কিংবদন্তি ও গোল্ডেন স্টেট ওয়ারিয়র্সের কোচ স্টিভ ডগলাস কার।\n\nখেলোয়াড় ও কোচ হিসেবে নয়বারের এনবিএ চ্যাম্পিয়ন কার সালাহকে এতটাই পছন্দ করেন, তাঁর লিভারপুলকে সমর্থন দেওয়ার কারণও এই মিসরীয় ফুটবলার। কয়েক দিন আগেই তিনি লিভারপুল কোচ ক্লপের সঙ্গে দেখা করেছেন। তখন সালাহর প্রতি নিজের মুগ্ধতার কথা জানিয়েছেন ক্লপকে।",
    "কমলা হ্যারিসের বাড়িতে দুই বাস অভিবাসী পাঠালেন রিপাবলিকান গভর্নর": "ওয়াশিংটন ডিসিতে মার্কিন ভাইস প্রেসিডেন্ট কমলা হ্যারিসের বাড়ির কাছে দুই বাস অভিবাসনপ্রত্যাশী এসে পৌঁছেছে। রিপাবলিকান শাসিত টেক্সাস অঙ্গরাজ্য থেকে তাদের পাঠানো হয়েছে। খবর আল-জাজিরার।\n\nতবে যুক্তরাষ্ট্রের মধ্যবর্তী নির্বাচনকে সামনে রেখে রিপাবলিকানদের এমন কর্মকাণ্ডের নিন্দা করেছেন সমালোচকরা। কাতারভিত্তিক সংবাদমাধ্যম আল-জাজিরার এক প্রতিবেদনে এ তথ্য জানানো হয়েছে।\n\nটেক্সাসের রিপাবলিকান গভর্নর গ্রেগ অ্যাবট বৃহস্পতিবার (১৫ সেপ্টেম্বর) এক বিবৃতিতে বলেন, কলম্বিয়া, কিউবা, গায়ানা, নিকারাগুয়া, পানামা ও ভেনেজুয়েলা থেকে ১০০ অভিবাসীকে হ্যারিসের বাসভবনের কাছে নামিয়ে দেওয়া হয়েছে।\n\nঅ্যাবট বলেন, যতক্ষণ না প্রেসিডেন্ট বাইডেন ও ভাইস প্রেসিডেন্ট হ্যারিস সীমান্ত সুরক্ষার জন্য কাজ করবেন ততক্ষণ ওয়াশিংটন ডিসির মতো শহরগুলোতে অভিবাসীদের পাঠানো অব্যাহত রাখা হবে।\n\nসম্প্রতি মেক্সিকো সীমান্ত দিয়ে যুক্তরাষ্ট্রে প্রবেশের হার উল্লেখযোগ্য হারে বেড়েছে। যদিও অভিবাসীদের ঢল ঠেকাতে কাজ করছে বাইডেন প্রশাসন।\n\nহ্যারিসের বাড়ির বাইর থেকে আল-জাজিরার প্রতিবেদক জানিয়েছেন, ১০০ জনের বেশি অভিবাসী সামান্য কিছু জিনিসপত্র সঙ্গে নিয়ে দুইটি বাসে এসে পৌঁছায়। এ জন্য তাদের ৩০ ঘণ্টার বেশি ভ্রমণ করতে হয়েছে। তবে সেখানে নামার পর তাদের নিকটবর্তী একটি গির্জায় পাঠিয়ে দেওয়া হয়েছে।\n\nএমএসএম",
    "সান দিয়েগোতে ট্রি-হাউজে সাহিত্য-আড্ডা এবং কবিতা পাঠ": "আমেরিকার সান দিয়েগো শহরের হামুল এলাকার খুনি আই আদিবাসী সম্প্রদায়ের একটি ঐতিহাসিক রাজবাড়ির ট্রি-হাউজ তথা বৃক্ষবাড়িতে প্রাকৃতিক পরিবেশে শুক্রবার (৩০ আগস্ট) স্থানীয় সময় বিকেলে ৫টায় এক সাহিত্য আসর অনুষ্ঠিত হয়।\n\nএই আসরে অনুবাদ সাহিত্য নিয়ে আলোচনা করেন বিশিষ্ট অনুবাদক আনিসুজ জামান। তিনি স্প্যানিশ ভাষা এবং বাংলাভাষার অনুবাদের চুলরেরা চালচিত্র তুলে ধরেন।\n\nএছাড়াও বাংলা কবিতা এবং কথাসাহিত্য নিয়ে দীর্ঘ আলোচনার পর কবিতা পড়েন নাহার মনিকা, রাকীব হাসান এবং সাইফুল্লাহ মাহমুদ দুলাল।\n\nপাহাড়, নদী, বন-জঙ্গলে ঘেরা ট্রি-হাউজে সাহিত্য-আড্ডার পর প্রশান্ত মহা সাগরের পাড়ে ম্যাক্সিকোর করটেজ ইন এনসেনেদায় আজ সন্ধ্যায় আরেকটি সাহিত্য আড্ডা অনুষ্ঠিত হয়। এই অনুষ্ঠানে গল্প পাঠ করেন নাহার মনিকা। আলোচনায় অংশ নেন কবি সাইফুল্লাহ মাহমুদ দুলাল, কথাশিল্পী শাহাব আহমেদ এবং অনুবাদক আনিসুজ জামান।",
    "সর্বোচ্চ গোলদাতা সাবিনাই সেরা খেলোয়াড়": "বাংলাদেশের মেয়েদের প্রথম সাফ চ্যাম্পিয়নশিপ জয়ে বড় অবদান রেখেছেন অধিনায়ক সাবিনা খাতুন। টুর্নামেন্টে ৮ গোল করে তিনিই সর্বোচ্চ গোলাদাতা। তবে এর চেয়েও বড় স্বীকৃতিটা আদায় করে নিয়েছেন সাবিনা। হয়েছেন টুর্নামেন্টের সেরা খেলোয়াড়ও। টুর্নামেন্টে সেরা গোলকিপার বাংলাদেশের রুপনা চাকমা। ৫ ম্যাচে যাঁর বিপক্ষে গোল হয়েছে মাত্র একটি।\n\nকয়েক বছর আগেও জাতীয় দলে সাবিনা ছিলেন নিঃসঙ্গ। একাই লড়তে হতো। কারণ, সতীর্থরা ছিলেন ছোট। জাতীয় দলে খেলার মতো অভিজ্ঞতা ছিল না মারিয়া মান্দাদের। তখনো যেমন দলকে টেনে নিয়েছেন সাবিনা খাতুন, আজও তিনি নেতৃত্ব দিলের সামনে থেকে। আজ ফাইনালে গোল পাননি সাবিনা, তবে গোল করিয়েছেন। কোনো না কোনোভাবে দলে জয়ে অবদান থাকেই সাবিনার।\n\n",
    "২০৩৬ সালে অলিম্পিক গেমসের আয়োজক হতে চায় মিশর": "",
    "‘আমি ভিনিসিয়ুসের বাবাও না, ভাইও না’": "পেলে থেকে নেইমার, জাতীয় দল থেকে ক্লাব—বর্ণবাদের শিকার হওয়ার পর থেকে কে না ভিনিসিয়ুস জুনিয়রের পাশে দাঁড়িয়েছে! এমনকি আজ যে প্রতিপক্ষের মুখোমুখি হবে রিয়াল, নগর প্রতিদ্বন্দ্বী সেই আতলেতিকো মাদ্রিদের স্ট্রাইকার আলভারো মোরাতাও ভিনিসিয়ুসের পক্ষেই কথা বলেছেন।\n\nপুরো ফুটবল দুনিয়া যখন এই বিষয় নিয়ে কথা বলছে, তখন রিয়াল মাদ্রিদের ড্রেসিংরুমে নাকি এ নিয়ে কোনো কথাই হয়নি। মাদ্রিদ ডার্বির আগে সংবাদ সম্মেলনে এমনটাই জানিয়েছেন কার্লো আনচেলত্তি।",
    "২০ চিকিৎসক, ১০ অ্যানাস্থেসিস্ট, ১৮ ঘণ্টার অস্ত্রোপচারে সফল দেশের প্রথম আস্ত হাত প্রতিস্থাপন": "সংবাদ প্রতিদিন ডিজিটাল ডেস্ক: ভারতের এমন অস্ত্রোপচার প্রথম, বিশ্বে তৃতীয়। এর আগে মেক্সিকো ও ফ্রান্সে একটি করে এমন অস্ত্রোপচার হয়েছে। ভয়ংকর দুর্ঘটনায় দুই হাত হারিয়েছিলেন কেরলের (Kerala) বাসিন্দা এক প্রৌঢ়। সম্প্রতি তাঁর শরীরে একটি আস্ত হাত প্রতিস্থাপন করলেন চিকিৎসকরা। বিরলের মধ্যে বিরল এই অস্ত্রোপচার করেন একসঙ্গে ২০ জন শল্যচিকিৎসক ও ১০ জন অ্যানাস্থেসিস্ট। প্রায় ১৮ ঘণ্টা ধরে চলে অস্ত্রোপচার।\n\nযুবকের নাম অমরেশ। ২০১৭ সালে বিদ্যুতের তার সারাতে গিয়ে ভয়ংকর দুর্ঘটনায় গুরুতর আহত হন তিনি। তাতেই দুই হাত খোওয়া যায়। সেই সময় অমরেশকে সুস্থ করে তুলতে ডান হাত কনুইয়ের কাছ থেকে ও বাম হাত কাঁধ থেকে বাদ দিতে বাধ্য হন চিকিৎসকেরা। এরপর জীবনের মূল প্রবাহে ফেরার আশায় হাত প্রতিস্থাপনের আবেদন জানান অমরেশ।\n\nকোচির অমৃতা হাসপাতালের চিকিৎসকেরা জানান, সম্প্রতি এক দাতার খোঁজ মেলে। কিছু দিন আগে তিরুঅনন্তপুরমে (Thiruvananthapuram) একটি দুর্ঘটনা ঘটে। তাতে প্রাণ হারান বছর ৫৪-র বিনোদ। মৃতের বাড়ির লোক বিনোদের অঙ্গ দান করতে রাজি হন। এরপরেই বিনোদের দেহ থেকে হাত নিয়ে তা অমরেশের দেহে বসানোর প্রস্তুতি শুরু করেন অমৃতা হাসপাতালের চিকিৎসকেরা। শেষ পর্যন্ত অমরেশের অস্ত্রোপচারে ২০ জন শল্যচিকিৎসক ও ১০ জন অ্যানাস্থেসিস্ট অংশ নেন। কঠিন অস্ত্রোপচারটি প্রায় ১৮ ঘণ্টা ধরে চলে।\n\nবিরল অস্ত্রোপচার সফল হয়েছে বলে জানিয়েছে কোচির হাসপাতালটি। যে হাতটি কনুই থেকে বাদ যায়, সেটি জুড়তে সময় লাগেনি। কাঁধ থেকে বাদ যাওয়া হাতের জায়গায় নতুন হাত বসানো ছিল আসল চ্যালেঞ্জ। দুর্ঘটনায় ক্ষতিগ্রস্ত হয়েছিল অমরেশের হাতের স্নায়ুও। তবে শেষ পর্যন্ত চিকিৎসকদের চেষ্টা সফল হয়েছে। নতুন হাত পেয়েছেন অমরেশ।\n\nতবে নতুন হাতকে নিজের করে তুলতে, তা সচল করতে, দীর্ঘদিন বেশ কিছু নিয়ম মানতে হবে অমরেশকে। টানা ১৮ মাস রোজ পাঁচ ঘণ্টা ফিজিওথেরাপি করাতে হবে। যে কোনও অসুবিধায় যোগাযোগ করতে হবে চিকিৎসকদের সঙ্গে। সব ঠিক থাকলে নতুন হাত দিয়ে ভাত খাওয়া, দাঁত মাজার মতো কাজ করতে পারবেন অমরেশ।স্বপ্ন দেখছেন তিনি!",
    "২ বছরে যুক্তরাষ্ট্রে ঢুকেছে ১০ লাখের বেশি অবৈধ অভিবাসী": "মার্কিন প্রেসিডেন্ট জো বাইডেন দায়িত্ব গ্রহণ করার পর গত প্রায় দুই বছরে ১০\n\nলাখের অধিক অবৈধ অভিবাসী যুক্তরাষ্ট্রে অনুপ্রবেশ করেছে। এ সংখ্যা বিশ্বের\n\nযেকোনো দেশে, যেকোনো সময়ের অভিবাসী প্রবাহের ইতিহাসে সর্বোচ্চ বলে বাইডেন\n\nপ্রশাসনের সমালোচকরা অভিযোগ তুলতে শুরু করেছেন। এসব ইমিগ্রান্টকে\n\nসাময়িকভাবে যুক্তরাষ্ট্রে আশ্রয় দেওয়া হয়েছে বলে বাইডেন প্রশাসন বেশ কয়েকবার\n\nযুক্তি প্রদর্শন করলেও তা ধোপে টেকার মতো নয় বলে নিউইয়র্ক টাইমসের এক\n\nরিপোর্টে বলা হয়েছে।\n\nবর্ডার পেট্রোল এজেন্টদের চোখ ফাঁকি দিয়ে সীমান্ত পেরিয়ে আসা ইমিগ্রান্ট এবং\n\nআন্তর্জাতিক মানবপাচার গ্যাংয়ের সহায়তায় মেক্সিকো থেকে মালবাহী ট্রেলার\n\nট্রাকে যেসব অভিবাসী যুক্তরাষ্ট্রে অনুপ্রবেশ করেছেন তাদের সংখ্যা যোগ করলে\n\nবাইডেনের আমলে আগত অবৈধ ইমিগ্রান্ট সংখ্যা আরও বেশি হবে।\n\nপ্রেসিডেন্ট বারাক ওবামার প্রথম মেয়াদে যুক্তরাষ্ট্রে আনডকুমেন্টেড বা অবৈধ\n\nঅভিবাসী সংখ্যা ১ কোটি ১০ লাখ, তার দ্বিতীয় মেয়াদে এ সংখ্যা ১ কোটি ২০ লাখ\n\nছাড়িয়ে যায়। প্রেসিডেন্ট ট্রাম্পের মেয়াদে অভিবাসী প্রবেশের ওপর কড়াকড়ি আরোপ\n\nকরা সত্ত্বেও অনুপ্রবেশ পুরোপুরি বন্ধ হয়নি এবং এক পরিসংখ্যানে দেখা গেছে,\n\nট্রাম্পের চার বছরে প্রায় ২০ লাখ বিদেশি যুক্তরাষ্ট্রে অনুপ্রবেশ করেছে। এর বাইরে\n\nরয়েছে ‘ডাকা’ কর্মসূচির আওতায় প্রায় ৭ লাখ অভিবাসী, যারা শৈশবে মা-বাবার সঙ্গে\n\nযুক্তরাষ্ট্রে এসেছিল, যুক্তরাষ্ট্রেই বেড়ে ওঠেছে, কিন্তু বহু বছর অতিক্রান্ত হওয়া\n\nসত্ত্বেও তাদের ব্যাপারে চূড়ান্ত কোনো সিদ্ধান্ত গ্রহণ করা হয়নি। ‘টিপিএস’ বা\n\nটেম্পোরারি প্রটেকটেড স্ট্যাটাসের আওতায় রয়েছে আরও প্রায় ৫ লাখ বিদেশি,\n\nযাদের যুক্তরাষ্ট্রে অবস্থানের মেয়াদ ফুরিয়ে গেলেও তারা যুক্তরাষ্ট্রে অবস্থান\n\nকরছে বহু বছর যাবত। সব মিলিয়ে যুক্তরাষ্ট্রে বর্তমানে প্রায় দেড় কোটি অবৈধ\n\nইমিগ্রান্ট বসবাস করছে।\n\nহোমল্যান্ড সিকিউরিটির পরিসংখ্যান অনুযায়ী আনডকুমেন্টেড ইমিগ্রান্টদের মধ্যে\n\nপ্রায় দশ লাখ এসাইলাম বা রাজনৈতিক আশ্রয়ের জন্য আবেদন করেছে। এসাইলাম\n\nঅফিস থেকে যাদের আবেদন নামঞ্জুর করা হয়েছে তাদের বিষয় পুন:বিবেচনার জন্য\n\nইমিগ্রেশন জজদের কাছে পাঠানো হয় এবং ইমিগ্রেশন আদালতগুলোতে প্রায় ছয় লাখ\n\nএসাইলাম কেস বিবেচনাধীন রয়েছে। লোকবলের ঘাটতির কারণে এসাইলাম অফিস ও\n\nইমিগ্রেশন আদালতগুলোতে অনিস্পন্ন এসাইলাম কেস ক্রমাগত বেড়ে চলেছে। আট-দশ\n\nবছর যাবত আটকে থাকা কেস অসংখ্য। ২০১৪ বা ২০১৫ সালে এসাইলাম আবেদন\n\nকরেছেন এমন বহু এসাইলাম প্রার্থীর আজ পর্যন্ত ইন্টারভিউ হয়নি। এ ধরনের\n\nআবেদনকারীদের একটি বড় অংশ পরিবার থেকে সম্পূর্ণ বিচ্ছিন্ন হয়ে পড়েছেন। তাদের\n\nইমিগ্রেশন আবেদনের ব্যাপারে সিদ্ধান্ত হওয়ার আগে তারা যুক্তরাষ্ট্র ছেড়েও যেতে\n\nপারছেন না। এ ধরনের আবেদনকারীর মধ্যে ১৫০টি দেশের এসাইলাম প্রার্থী রয়েছেন\n\nবলে হোমল্যান্ড সিকিউরিটি ও ইমিগ্রেশন আদালতের দলিলের বরাত দিয়ে নিউইয়র্ক\n\nটাইমসের রিপোর্টে উল্লেখ করা হয়েছে।\n\nযারা সীমান্তে তালিকাভুক্ত হয়েছেন, তারা সীমান্তেই ইমিগ্রেশন কর্তৃপক্ষের\n\nসরবরাহ করা কাগজপত্রে এসাইলামের প্রাথমিক প্রক্রিয়া সম্পন্ন করে\n\nযুক্তরাষ্ট্রের অভ্যন্তরে বিভিন্ন সিটিতে চলে এসেছেন এবং স্থানীয় কর্তৃপক্ষ\n\nতাদের আশ্রয়, খাদ্য ও হাত খরচের ব্যবস্থা করছে। কিন্তু এটা নিতান্তই সাময়িক\n\nব্যবস্থা। নিউইয়র্ক সিটি, ওয়াশিংটন ডিসি, অরিগেনের পোর্টল্যান্ড সিটির নবাগত\n\nঅভিবাসী আশ্রয় কেন্দ্রগুলো ঘুরে নিউইয়র্ক টাইমসের সংবাদদাতারা জানিয়েছেন যে\n\nঅভিবাসীদের চাপে তারা হিমশিম খাচ্ছে। অনেক স্থানে স্থানীয় হোটেল ভাড়া করে\n\nঅভিবাসীদের আবাসনের ব্যবস্থা করা হয়েছে। পোর্টল্যান্ড সিটির কর্মকর্তারা\n\nবলেছেন যে তাদের পক্ষে অভিবাসীদের আশ্রয়ের নিরাপত্তা প্রদান করা আর সম্ভব\n\nহচ্ছে না। তাদের জরুরি আবাসন সামর্থ্য চূড়ান্ত পর্যায়ে পৌছে গেছে। ২০২১ সালের\n\nজানুয়ারি থেকে চলতি বছরের জুন পর্যন্ত পোর্টল্যান্ড সিটি নবাগত ইমিগ্রান্টদের\n\nপেছনে ৪০ মিলিয়ন ডলার ব্যয় করেছে।\n\nনিউইয়র্ক টাইমসের রিপোর্টে উল্লেখ করা হয়েছে যে, ইমিগ্রেশন ইস্যু যুক্তরাষ্ট্রের\n\nসবচেয়ে উত্তপ্ত বিতর্কিত ইস্যু। দেশের দক্ষিণ সীমান্ত দিয়ে স্রোতের তোড়ের মতো\n\nইমিগ্রান্ট প্রবাহ নিয়ে প্রশাসন চাপের মধ্যে থাকলেও ইমিগ্রান্ট প্রবেশ\n\nকোনোভাবেই বন্ধ করা সম্ভব হয়নি। কিন্তু ইমিগ্রান্টদের একটি সময়ের জন্য\n\nডিটেনশনে বা নজরদারিতে রাখার পর তারা কোথায় যায়, কী করে সেদিকে প্রশাসন খুব\n\nমনোযোগ দেয়। অনেকে জনস্রোতে মিশে যায়, হারিয়ে যায়। তাদের মধ্যে এমন একটি\n\nঅংশও আছে যাদের কেস ইমিগ্রেশন আদালতে বিবেচনাধীন, কিন্তু আদালতের চূড়ান্ত\n\nসিদ্ধান্ত আসার আগেই তারা ডিপোর্ট হওয়ার আশঙ্কায় আর আদালতে হাজির হয় না,\n\nইমিগ্রেশন অ্যান্ড কাস্টমস এনফোর্সমেন্টে 'আইস’ হাজিরা দেওয়ার আবশ্যকতা\n\nবিবেচনা করে না। ‘আইস’ এর এমন জনশক্তি নেই যে তারা পালিয়ে থাকা কোনো\n\nইমিগ্রান্টকে খুঁজে বের করবে। খুব স্বল্পসংখ্যক ক্ষেত্রে তারা ডিপোর্টেশনের\n\nআদেশপ্রাপ্ত অভিবাসীদের ধরে ডিপোর্ট করতে সক্ষম হয়।",
    "বিশ্বজুড়ে শনাক্ত ছাড়াল ৬১ কোটি": "ছলমান মহামারি করোনাভাইরাসে আক্রান্ত হয়ে গত ২৪ ঘণ্টায় সারাবিশ্বে ৮৮৮ জন মারা গেছেন। একই সময়ে করোনায় আক্রান্ত হিসেবে শনাক্ত হয়েছে তিন লাখ ৬৫ হাজার ৬২৪ হন। এ নিয়ে বিশ্বজুড়ে করোনায় শনাক্ত ৬১ কোটি ছাড়াল।\n\nসোমবার (৫ সেপ্টেম্বর) সকালে করোনাভাইরাসে আক্রান্ত, মৃত্যু ও সুস্থতার হিসাব রাখা ওয়েবসাইট ওয়ার্ল্ডোমিটারস থেকে এ তথ্য জানা গেছে।\n\nএ নিয়ে বিশ্বজুড়ে মৃতের সংখ্যা পৌঁছাল ৬৫ লাখ তিন হাজার ৪৫৩ জনে। মহামারির শুরু থেকে এ পর্যন্ত ভাইরাসটিতে আক্রান্ত মোট রোগীর সংখ্যা বেড়ে দাঁড়িয়েছে ৬১ কোটি এক লাখ ৮১ হাজার ৬১১ জনে।\n\nবিশ্বজুড়ে গত ২৪ ঘণ্টায় সবচেয়ে বেশি সংক্রমণ ও প্রাণহানির ঘটনা ঘটেছে জাপানে। অন্যদিকে দৈনিক প্রাণহানির তালিকায় দ্বিতীয় অবস্থানে রয়েছে রাশিয়া। প্রাণহানির তালিকায় এরপরই রয়েছে দক্ষিণ কোরিয়া, ফিলিপাইন, ইরান ও মেক্সিকো।\n\nজাপানে নতুন করে করোনাভাইরাসে আক্রান্ত হয়েছেন এক লাখ ১৭ হাজার ১৩০ জন এবং মারা গেছেন ২৮৪ জন। করোনা মহামারির শুরু থেকে পূর্ব এশিয়ার এই দেশটিতে এখন পর্যন্ত এক কোটি ৯৩ লাখ ৪৫ হাজার ২১২ জন করোনায় আক্রান্ত হয়েছেন এবং ৪০ হাজার ৮২৯ জন মারা গেছেন।\n\nযুক্তরাষ্ট্রে গত ২৪ ঘণ্টায় নতুন করে করোনাভাইরাসে আক্রান্ত হয়েছেন আট হাজার ৪৫৫ জন এবং মারা গেছেন ১০ জন। করোনাভাইরাসে সবচেয়ে ক্ষতিগ্রস্ত এই দেশটিতে এখন পর্যন্ত ৯ কোটি ৬৬ লাখ ২৬ হাজার ৩৩৭ জন করোনায় আক্রান্ত হয়েছেন এবং ১০ লাখ ৭২ হাজার ৯৪৬ জন মারা গেছেন। একই সময়ে দক্ষিণ কোরিয়ায় নতুন করে করোনাভাইরাসে আক্রান্ত হয়েছেন ৭২ হাজার ১৪৪ জন এবং মারা গেছেন ৭৯ জন।\n\nএ ছাড়া ব্রাজিলে গত ২৪ ঘণ্টায় দেশটিতে করোনায় আক্রান্ত হয়ে মারা গেছেন ১৩ জন এবং নতুন করে সংক্রমিত হয়েছেন ২ হাজার ৩৩৯ জন। ইরানে নতুন করে করোনাভাইরাসে আক্রান্ত হয়েছেন ১ হাজার ১৬৩ জন এবং মারা গেছেন ৪৮ জন। ফ্রান্সে নতুন করে করোনাভাইরাসে আক্রান্ত হয়েছেন ১২ হাজার ৮৯৪ জন। করোনা মহামারির শুরু থেকে এই দেশটিতে এখন পর্যন্ত ৩ কোটি ৪৫ লাখ ৯২ হাজার ৭৩৭ জন করোনায় আক্রান্ত হয়েছেন এবং ১ লাখ ৫৪ হাজার ১৮৯ জন মারা গেছেন। একইসময়ে মেক্সিকোতে নতুন করে করোনাভাইরাসে আক্রান্ত হয়েছেন ৩ হাজার ৮২০ জন এবং মারা গেছেন ৪৫ জন। ইতালিতে গত ২৪ ঘণ্টায় নতুন করে করোনাভাইরাসে আক্রান্ত হয়েছেন ১৩ হাজার ১৯৬ জন এবং মারা গেছেন ৩০ জন। রাশিয়ায় গত ২৪ ঘণ্টায় করোনায় আক্রান্ত হয়ে মারা গেছেন ৮৭ জন এবং নতুন করে ভাইরাসে সংক্রমিত হয়েছেন ৪৮ হাজার ৪২ জন। অস্ট্রেলিয়ায় নতুন করে করোনাভাইরাসে আক্রান্ত হয়েছেন ৫ হাজার ৮২১ জন এবং মারা গেছেন ১৪ জন। একইসময়ে থাইল্যান্ডে নতুন করে করোনাভাইরাসে আক্রান্ত হয়েছেন এক হাজার ৬৩১ জন এবং মারা গেছেন ২৫ জন।\n\n২০১৯ সালের ডিসেম্বরে চীনের উহানে প্রথম করোনাভাইরাসে আক্রান্ত রোগী শনাক্ত হয়। এরপর ২০২০ সালের ১১ মার্চ বিশ্ব স্বাস্থ্য সংস্থা (ডব্লিউএইচও) করোনাকে ‘বৈশ্বিক মহামারি’ হিসেবে ঘোষণা করে। এর আগে একই বছরের ২০ জানুয়ারি বিশ্বজুড়ে জরুরি পরিস্থিতি ঘোষণা করে সংস্থাটি।\n\nমানবকণ্ঠ/এআই",
    "কাতার বিশ্বকাপের ফাইনালের স্টেডিয়ামে মেসি ভক্তদের উন্মাদনা": "কাতার বিশ্বকাপের ফাইনাল হবে লুসাইল স্টেডিয়ামে। ৮০ হাজার দর্শক ধারণক্ষম এই স্টেডিয়ামে মোট ১০টি ম্যাচ রাখা হয়েছে। তার মধ্যে গ্রুপ পর্বে মেক্সিকো ও আর্জেন্টিনার হাই ভোল্টেজ ম্যাচও আছে।\n\nওই স্টেডিয়ামে গত শুক্রবার লুসাইল সুপার কাপের ম্যাচ অনুষ্ঠিত হয়েছে। সেখানে অংশ নিয়েছিল সৌদি আরবের চ্যাম্পিয়ন ক্লাব আল হেলাল এবং মিশরের চ্যাম্পিয়ন ক্লাব জামালেক।\n\n\n\nবিশ্বকাপের জন্য লুসাইল স্টেডিয়ামে পুরোপুরি প্রস্তুত করার পরে এটাই প্রথম ম্যাচ। স্প্যানিশ সংবাদ মাধ্যম মার্কা ওই ম্যাচে চোখ রেখেছিল। উপস্থিত ছিলেন তাদের প্রতিনিধি দল। মূল উদ্দেশ্য আল হেলাল ও জামালেকের ম্যাচ দেখা নয়। বরং কাতার বিশ্বকাপে গুরুত্বপূর্ণ ওই স্টেডিয়ামের পরিবেশ-পরিস্থিতি পর্যবেক্ষণ করা।\n\nলুসাইল স্টেডিয়াম। যেখানে কাতার বিশ্বকাপের ফাইনাল অনুষ্ঠিত হবে। ছবি: মার্কা\n\nসেখানে মার্কা আবিষ্কার করেছে দারুণ একটি বিষয়। স্টেডিয়ামের বাইরে এক ঝাক কাতারি ভক্ত উল্লাস-আনন্দ করছেন। তাদের গায়ে লিওনেল মেসির আর্জেন্টাইন জার্সি। হাতে ডিয়াগো ম্যারাডোনা ও লিওনেল মেসির ছবি। যা থেকে পরিষ্কার, আর্জেন্টিনা থেকে প্রায় ১৪ হাজার কিলোমিটার দূরে কাতার বিশ্বকাপ হলেও মেসি ভক্তের অভাব হবে না।\n\n\n\nকাতার বিশ্বকাপে অনেক আর্জেন্টাইন ভক্ত থাকবেন তিন কারণে। প্রথমত, লিও মেসির সারা বিশ্বে ভক্ত আছেন। এশিয়া ও আফ্রিকায় যেটা তুলনামূলক বেশি। দ্বিতীয়ত, সেই ডিয়াগো ম্যারাডোনা থেকে মেসি যুগ পর্যন্ত অনেকেই আর্জেন্টিনা ফুটবল দলকে সমর্থন করেন। তৃতীয়ত, মেসির বর্তমান ক্লাব পিএসজি। যেটা কাতারি মালিকানাধীন। কাতারের ভক্তদের জন্য মেসিকে সমর্থন করার যেটি আরেকটি গুরুত্বপূর্ণ কারণ।\n\n"
}