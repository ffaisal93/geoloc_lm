{
    "বোল্ট-নিশামকে নিয়েই টি-টোয়েন্টি বিশ্বকাপের দল ঘোষণা নিউজিল্যান্ডের": "গত কিছুদিন ধরে কেইন উইলিয়ামসনের অধিনায়কত্ব নিয়ে কানাঘুষা চললেও বিশ্বকাপে তাঁর ওপরই ভরসা রেখেছে নিউজিল্যান্ড। এ নিয়ে টানা তিন টি-টোয়েন্টি বিশ্বকাপে নেতৃত্ব দেবেন উইলিয়ামসন। চোটের কারণে শেষ কয়েকটি সিরিজ খেলতে না পারলেও চোট কাটিয়ে উঠে দলে জায়গা পেয়েছেন পেসার অ্যাডাম মিলনে।\n\nচোট-জর্জরিত ক্যারিয়ারে এখন পর্যন্ত খেলেছেন ৩১ ম্যাচ, ২৬.৬৮ গড়ে নিয়েছেন ৩২ উইকেট। গত বিশ্বকাপে লকি ফার্গুসনের বদলি হিসেবে খেলেছিলেন মিলনে। এবার অবশ্য ফার্গুসন ও মিলনে এই দুই পেসারই দলে আছেন। তবে চোটের কারণে বিশ্বকাপ দলে জায়গা হয়নি কাইল জেমিসনের।",
    "ত্রিদেশীয় সিরিজের প্রথম ম্যাচে পাকিস্তানের মুখোমুখি হবে বাংলাদেশ": "অকল্যান্ড, ২৫ সেপ্টেম্বর, ২০২২ (বাসস) : আগামী ৭ অক্টোবর থেকে নিউজিল্যান্ডের মাটিতে শুরু হওয়া ত্রিদেশীয় টি-টোয়েন্টি সিরিজের প্রথম ম্যাচেই মাঠে নামবে বাংলাদেশ ক্রিকেট দল। অস্ট্রেলিয়ায় অনুষ্ঠেয় টি-টোয়েন্টি বিশ^কাপের আগে আয়োজিত সিরিজের প্রথম ম্যাচে বাংলাদেশের প্রতিপক্ষ উপমহাদেশের আরেক দল পাকিস্তান। ত্রিদেশীয় সিরিজের অপর দল স্বাগতিক নিউজিল্যান্ড। বাংলাদেশ-পাকিস্তান ম্যাচটি শুরু হবে বাংলাদেশ সময় সকাল ৮টায়। নিউজিল্যান্ড ক্রিকেট (এনজেডসি) আজ সিরিজের পুর্নাঙ্গ সূচি ঘোষনা করেছে। সিরিজের সবগুলো ম্যাচই হবে ক্রাইস্টচার্চে।\n\nটি-টোয়েন্টি বিশ^কাপ অষ্টম আসরের প্রস্তুতি হিসেবে আয়োজিত সিরিজটি রাউন্ড রবিন লিগ পদ্ধতিতে হওয়ায় প্রত্যেকটি দল একে অপরের বিপক্ষে দু’বার করে খেলবে।\n\n৯ অক্টোবর টুর্নামেন্টে নিজেদের দ্বিতীয় ম্যাচে স্বাগতিক নিউজিল্যান্ডের বিপক্ষে মাঠে নামবে বাংলাদেশ। এ ম্যাচটি শুরু হবে বাংলাদেশ সময় দুপুর ১২টা।\n\nএরপর ১২ অক্টোবর ফিরতি পর্বে নিউজিল্যান্ডের বিপক্ষে ও ১৩ অক্টোবর পাকিস্তানের মুখোমুখি হবে বাংলাদেশ। দু’টি ম্যাচই শুরু হবে বাংলাদেশ সময় সকলা ৮টায়।\n\nলিগ পর্ব শেষে পয়েন্ট টেবিলের শীর্ষ দুই দল ফাইনাল খেলবে। ১৪ অক্টোবর হবে ফাইনাল।\n\nত্রিদেশীয় সিরিজের সূচি :\n\n৭ অক্টোবর : বাংলাদেশ-পাকিস্তান, ক্রাইস্টচার্চ (সকাল-৮টা)\n\n৮ অক্টোবর : নিউজিল্যান্ড-পাকিস্তান, ক্রাইস্টচার্চ (দুপুর-১২টা)\n\n৯ অক্টোবর : বাংলাদেশ-নিউজিল্যান্ড, ক্রাইস্টচার্চ (দুপুর-১২টা)\n\n১১ অক্টোবর : নিউজিল্যান্ড-পাকিস্তান, ক্রাইস্টচার্চ (সকাল-৮টা)\n\n১২ অক্টোবর : বাংলাদেশ-নিউজিল্যান্ড, ক্রাইস্টচার্চ (সকাল-৮টা)\n\n১৩ অক্টোবর : বাংলাদেশ-পাকিস্তান, ক্রাইস্টচার্চ (সকাল-৮টা)\n\n১৪ অক্টোবর : ফাইনাল, ক্রাইস্টচার্চ (সকাল-৮টা)",
    "নিউজিল্যান্ড সফর ও বিশ্বকাপ নিয়ে এখনই ভাবতে রাজি নন সোহান": "জিম্বাবুয়ে সফরে অধিনায়ক হিসেবে হাতের আঙ্গুলে ব্যাথা পেয়ে আহত হয়ে মাঠ ছেড়েছিলেন। আবার ফিরে এসেও ভারপ্রাপ্ত অধিনায়ক হলেন নুরুল হাসান সোহান।\n\nআগামী ২৫ ও ২৭ সেপ্টেম্বর দুবাই স্টেডিয়ামে আরব আমিরাতের বিপক্ষে যে দুই ম্যাচের টি-টোয়েন্টি সিরিজ খেলবে বাংলাদেশ, তাতে টাইগারদের ক্যাপ্টেন সোহান। সাকিব আল হাসানের অনুপস্থিতিতে দল পরিচালনা করে আহত হয়ে মাঠের বাইরে ছিটকে পড়া আর ফিরে এসেও সাকিব আল হাসান না থাকায় নেতৃত্ব ফিরে পাওয়া- এটাকে কাকতালীয় ঘটনা না বলে উপায় কি?\n\nনুরুল হাসান সোহান তাই নিজেকে সৌভাগ্যবান ভাবতেই পারেন। খানিক পুলক অনুভব করতেই পারেন। অন্য যে কেউ হলে তাই ভাবতেন। হয়তো বলতেন, সত্যিই নিজেকে সৌভাগ্যবান মনে হচ্ছে। ব্যাথা পেয়ে যখন মাঠ ছাড়ি তখনো ক্যাপ্টেন ছিলাম আর এবার ইনজুরি কাটিয়ে সুস্থ হয়ে দলে ফিরেও নেতৃত্ব ফিরে পেলাম।\n\nকিন্তু শুনে অবাক হবেন নুরুল হাসান সোহান তেমন কিছু ভাবার পাত্র নন। তার চিন্তায় ওসব নেই। আজ বৃহস্পতিবার পড়ন্ত বিকেলে দুবাই যাওয়ার আগে একবারের জন্যও তেমন চিন্তা মাথায় আসেনি সোহানের।\n\nদুপুরে জাগো নিউজের সঙ্গে একান্ত আলাপে তার সোজা-সাপ্টা কথা, ‘আমার মাথায় ওসব নেই। জিম্বাবুয়ে সফরে মাঠ থেকে যখন হাতের আঙ্গুলে ব্যাথা পেয়ে বেরিয়ে আসি, তখনও অধিনায়ক ছিলাম। আবার অধিনায়ক হয়েই ফিরছি। এসব কোনো চিন্তা আমার মাথায় নেই। আমি পুরো ব্যাপারটি অন্যভাবে দেখছি। আমার ভাবনায় শুধু মাঠে ফেরা। প্রায় ২ মাস বাইরে ছিলাম। আল্লাহর রহমতে আবার মাঠে ফিরতে যাচ্ছি। সেটাই আমার কাছে বড়। অধিনায়ক হয়ে নাকি সহ-অধিনায়ক হিসেবে, সেটা বড় কথা নয়।’\n\nএখন আপনার ইনজুরি অবস্থা কি? আঙ্গুলের ব্যাথা কি পুরোপুরি কমেছে? সোহানের জবাব, ‘আমার ইনজুরি মোটামুটি ভাল। তবে একটু-আধটু ব্যাথা আছে। তা নিয়ে খেলতে পারবো ইনশাল্লাহ। অসুবিধা হবে না। আবার দলে ফিরে আসতে পেরেছি। সেটাই আসল কথা। অন্য কিছু নিয়ে ভাবছি না।’\n\nতাহলে আপনার ভাবনা এখন মূলতঃ কী নিয়ে? সোহানের জবাব, ‘আমার চিন্তা হলো মাঠে পারফর্ম করা। আমি দলের উপকারে আসে এমন পারফর্ম করতে চাই। সব সময় ইমপ্যাক্ট প্লেয়ার হতে চাই। আমার কোনো সময়ই বড় ইনিংস আর লম্বা চওড়া ইনিংস খেলার নির্দিষ্ট লক্ষ্য থাকে না। হাফ সেঞ্চুরি করবো, শতরান হাঁকাবো এবং দীর্ঘ ইনিংস সাজাবো- এমন চিন্তার চেয়ে সবসময় ভাবি কিভাবে দলকে হেল্প করা যায়। দলের উপকারে আসে এমন পারফর্ম করা যায়। সেটা যদি ১০-১৫ রানও হয় আমার কাছে সেটাই বড়। আমি লম্বা চওড়া ইনিংস খেললাম কিন্তু দল জেতাতে পারলাম না। ওই ইনিংস দলের কোনো উপকারেই আসলো না। তা আমার পছন্দ নয়। আমার লক্ষ্য হলো দলের জয়ে ভূমিকা রাখা। সেটা যখন যেমন প্রয়োজন, তখন তেমন করেই আমি চেষ্টা করি। কোনো সময় সিচুয়েশন ডিমান্ড করলে ফিফটি বা বড় ইনিংস আর তা না হয়ে যদি ১০ বলে ১৫ রান দরকার পড়ে তবে সেটা করাই আমার মূল লক্ষ্য থাকে। আমি সেটাই করতে চাই।’\n\nনিউজিল্যান্ড সফর ও বিশ্বকাপ নিয়ে আপনার লক্ষ্য কি? এমন প্রশ্নের জবাবে সোহান বলেন, ‘আপাততঃ এতদূর ভাবতে চাই না আমি। এখন মাঠে ফেরাই প্রথম ও প্রধান লক্ষ্য। দুবাইতে আরব আমিরাতের বিপক্ষে ২ ম্যাচ নিয়েই যত ভাবনা আমার।’\n\n‘তারপরও সময় আসলে দেখা যাবে। স্টেপ বাই স্টেপ ভাবতে চাই। এখনই নিউজিল্যান্ডের ৩ জাতি আসর আর বিশ্বকাপ নিয়ে ভাবছি না। আমার এখনকার লক্ষ্য আরব আমিরাতের বিপক্ষে ২ ম্যাচের সিরিজ। সেখানে মাঠে ফিরতে মুখিয়ে আছি। আমার লক্ষ্য নিজেকে মেলে ধরা। সেরাটা দেয়া। পরিবেশ-পরিস্থিতি যা ডিমান্ড করবে তা ফুলফিল করা।’\n\nআপনিতো উইকেটরক্ষক কাম ব্যাটার। দলে ব্যাটার আছেন বেশ কজন। আপনার ব্যাটিং পজিশন কী হবে? ‘তা এখনও জানি না। সেটা বসে টিম ম্যানেজমেন্টের সঙ্গে কথা বলে ঠিক করবো।’\n\nনতুন টেকনিক্যাল অ্যাডভাইজারের সঙ্গে কি কথা হলো? আপনাকে নিয়ে তার ভাবনা কী? সোহানের উত্তর, ‘আমি যেহেতু দলের বাইরে ছিলাম। তাই সেভাবে এখনো কথা হয়নি। তিনি আমার কাছে কী চান? তার লক্ষ্য ও পরিকল্পনা কী? তা দুবাই গিয়ে প্র্যাকটিসে কথা হবে আশা করি।’\n\nদুবাইতে আপনার নেতৃত্বে দল দুটি টি-টোয়েন্টি খেলবে। তা নিয়ে বিশেষ কোন পরিকল্পনা? ‘নাহ! বিশেষ কোন ভাবনা নেই। আমার মনে হয় দুবাইতে প্র্যাকটিস ও ২টি ম্যাচ খেলা আমাদের প্রস্তুতিতে যথেষ্ঠ কাজ দেবে। আমরা আবার প্র্যাকটিস করতে পারবো। পাশাপাশি ম্যাচ খেলাও হবে। আমার বিশ্বাস দলটি বেশ সাজানো গোছানো। কজন বেশ ভাল পারফরমার আছে। সব মিলে আমি আশাবাদি আমরা ভাল করতে পারবো।’\n\nএআরবি/আইএইচএস",
    "উচ্চশিক্ষার জন্য নিউজিল্যান্ডে যেতে পারেন যেসব কারণে": "পৃথিবীর অন্যতম দুর্নীতিমুক্ত এবং শান্তিপূর্ণ দেশ নিউজিল্যান্ড। চমৎকার প্রাকৃতিক পরিবেশ পরিমণ্ডিত এই দেশটি বিদেশী শিক্ষার্থীদের জন্য সেখানে স্থায়ী বসবাসের সুযোগ উন্মুক্ত করেছে। দেশটি তার একাডেমিক শ্রেষ্ঠত্বের জন্য বিশেষ করে উচ্চশিক্ষা ব্যবস্থায় বিশ্বব্যাপী খ্যাতি অর্জন করেছে। শুধু বাংলাদেশ থেকেই নয়, প্রতিবছর বিশ্বের বিভিন্ন দেশ থেকে উল্লেখযোগ্য সংখ্যক শিক্ষার্থী নিউজিল্যান্ডে উচ্চশিক্ষা নিতে যায়।\n\nশিক্ষাগ্রহণের জন্য চমৎকার প্রতিবেশ\n\nনিউজিল্যান্ড বিশ্বের দ্বিতীয় নিরাপদ দেশ। এখানে নিরাপত্তার প্রশ্নে স্থানীয় ও বিদেশীদের মধ্যে কোনো পার্থক্য পাবেন না। উপরন্তু, এটি ডেনমার্কের পাশাপাশি বিশ্বের সবচেয়ে কম দুর্নীতিমুক্ত দেশ। তার মানে আপনি কোনো বাধা ছাড়াই সেখানে আপনার অধিকার ভোগ করবেন। আরও গুরুত্বপূর্ণ হলো নিউজিল্যান্ডের নাগরিকরা বেশ বন্ধুত্বপূর্ণ এবং বিদেশীদের সঙ্গে তাদের আচরণও একই রকমের। ফলে আপনার কাছে সেটা নিজ বাড়ির মতোই মনে হবে।\n\nতুলনামূলক কম খরচে মানসম্পন্ন জীবনযাপন\n\nযদিও নিউজিল্যান্ডে বসবাসকারী লোকেরা উচ্চবিলাসী জীবনযাপন করে, তবুও সেখানে বসবাসের খরচ তুলনামূলকভাবে কম। শিক্ষার্থীরা সে দেশে মাসে ৩০ হাজার টাকারও কমে নিজেদের ভরণপোষণ করতে পারে। এছাড়া, খণ্ডকালীন চাকরি থেকে মাসিক খরচের চেয়ে বেশি পরিমাণ উপার্জনের সুযোগ রয়েছে।\n\nচিত্তাকর্ষক উচ্চশিক্ষা ব্যবস্থা\n\nনিউজিল্যান্ডের চিত্তাকর্ষক উচ্চশিক্ষা ব্যবস্থার আন্তর্জাতিক খ্যাতি রয়েছে। এখানে অধ্যয়নরত শিক্ষার্থীরা শুধু বৈশ্বিক ডিগ্রি অর্জন করে না বরং জ্ঞান-অভিজ্ঞতাও অর্জন করবে।দেশটিতে উচ্চশিক্ষায় বর্তমান বিশ্বের চাহিদার ওপর জোর দেযওয়া হয়। তাই, নিউজিল্যান্ডের ইউনিভার্সিটি থেকে স্নাতক হয়ে আপনি আন্তর্জাতিক চাকরির বাজারে নিজেকে যোগ্য হিসেবে আবিষ্কার করবেন।\n\nবিশ্বের শীর্ষ ৫০০ শিক্ষাপ্রতিষ্ঠানের মধ্যে নিউজিল্যান্ডের সব বিশ্ববিদ্যালয়\n\nনিউজিল্যান্ডের পুরো উচ্চশিক্ষা ব্যবস্থা দুটি প্রধান দ্বীপ- উত্তর এবং দক্ষিণে অবস্থিত মাত্র আটটি বিশ্ববিদ্যালয় দ্বারা নিয়ন্ত্রিত হয়। আশ্চর্যজনকভাবে, আটটি বিশ্ববিদ্যালয়ই বিশ্বের শীর্ষ ৫০০ শিক্ষাপ্রতিষ্ঠানের মধ্যে রয়েছে। প্রতিটি বিশ্ববিদ্যালয়ের অনন্য আন্তর্জাতিক খ্যাতি থাকায় আপনি দেশটির যেকোনো বিশ্ববিদ্যালয় চোখ বুজে বেছে নিতে পারেন।\n\nসাশ্রয়ী টিউশন ফি,সহ পড়ার জন্য সেরা বিষয়\n\nনিউজিল্যান্ডের বিশ্ববিদ্যালয়গুলোতে স্নাতক, মাস্টার্স বা পিএইচডি ধাপে বিভিন্ন ধরণের বিষয়ে অধ্যায়নের সুযোগ রয়েছে। নিউজিল্যান্ডের প্রতিষ্ঠানগুলো তাদের শিক্ষার্থীদের জন্য সেরা প্ল্যাটফর্ম প্রদান করে, বিশেষ করে যারা কৃষি, নির্মাণ এবং পর্যটন শিল্পে ক্যারিয়ার আগ্রহী। এছাড়া বিশ্বের অন্য দেশের তুলনায় নিউজিল্যান্ডের বিশ্ববিদ্যালয়গুলো স্নাতক এবং মাস্টার্স প্রোগ্রামগুলোর জন্য তুলনামূলকভাবে কম টিউশন ফি নেয়।\n\nপিএইচডি ও কাজের সুযোগ\n\nনিউজিল্যান্ডে স্থায়ীভাবে বসবাসের পরিকল্পনা থাকলে সেখানে পিএইচডি শুরু করা সবচেয়ে ভালো সিদ্ধান্ত। আন্তর্জাতিক ছাত্রদের সেখানে স্থায়ী বসবাসের জন্য অনুপ্রাণিতও করছে দেশটি। পিএইচডি করার সময় সেখানে শিক্ষার্থীদের সীমাহীন ঘন্টার জন্য কাজ করার অনুমতি দেওয়া হয়। এছাড়াও, ডিগ্রি অর্জনের জন্য আপনার নিয়মিত বিশ্ববিদ্যালয়ে উপস্থিতি এবং পরীক্ষায় বসার কোনো চাপ নেই। অনলাইনে সুপারভাইজারের সঙ্গে যোগাযোগ রেখে মাসে একবার সাক্ষাতের মাধ্যমে আপনি কোর্স শেষ করতে পারবেন। পিএইচডি শেষ করার পরে আপনাকে নিউজিল্যান্ডে কাজ করার জন্য অতিরিক্ত দুই বছর সময় দেওয়া হবে, যা আপনার অভিজ্ঞতাকে বাড়িয়ে তুলবে। সবচেয়ে গুরুত্বপূর্ণ হলো, পশ্চিমা দেশগুলোতে আন্তর্জাতিক শিক্ষার্থীদের জন্য পিএইচডি করা বেশ ব্যয়বহুল। তবে, এই ধরনের ক্ষেত্রে নিউজিল্যান্ড ব্যতিক্রম।তারা স্থানীয় এবং আন্তর্জাতিক ছাত্রদের মধ্যে কোনো পার্থক্য করে না। আপনি বছর ৪ হাজার ডলার খরচে পিএইচডি করতে পারবেন। পিএইচডি চলাকালীন আপনার বাইরে কাজের সুযোগ তো থাকছেই আবার বিশ্ববিদ্যালয় বা সরকার থেকে তহবিল মঞ্জুর করলে আপনাকে সেখানে টিউশন দিতে হবে না।\n\nশিক্ষার্থীদের কাজ করার ক্ষেত্রে নির্দিষ্ট সময়সীমা নেই\n\nস্নাতক এবং মাস্টার্সের আন্তর্জাতিক ছাত্রদের সেখানে সীমিত ঘন্টার জন্য কাজ করার অনুমতি দেওয়া হয়, যা গড়ে সাপ্তাহিক ২০ ঘন্টা।তবে এই সময়ও দেশটিতে ভালো পরিমাণ উপার্জনের জন্য যথেষ্ট। আর আপনি যদি একজন পিএইচড ‘র শিক্ষার্থী হন তবে সেখানে আপনি যতক্ষণ ইচ্ছা কাজ করতে পারবেন। যা আপনাকে আরও অভিজ্ঞতা অর্জনের যথেষ্ট সুযোগ দেবে।\n\nউচ্চশিক্ষা শেষে কাজ ও স্থায়ী বসবাসের সুযোগ\n\nনিউজিল্যান্ডে অধ্যয়ন শেষে শিক্ষার্থী ভিসাকে কাজের ভিসাতে পরিবর্তনের সুযোগ রয়েছে। নিউজিল্যান্ডই একমাত্র দেশ যেখানে মাত্র দুই থেকে তিন বছর থাকার পর আন্তর্জাতিক শিক্ষার্থীরা স্থায়ীভাবে বসবাসের জন্য আবেদন করার সুযোগ পায়।\n\nইংরেজি ভাষায় দক্ষতার সুযোগ\n\nনিউজিল্যান্ড বিশ্বের সেই পাঁচটি দেশের মধ্যে একটি যেখানে সরকারি ভাষা ইংরেজি। অতএব, এই পরিবেশে অধ্যয়ন এবং জীবনযাপনের মাধ্যমে আপনি ইংরেজি ভাষার দক্ষ হওয়ার সুযোগ পাবেন। তাছাড়া, আপনি যদি এই সুন্দর দেশ থেকে কোনো ডিগ্রি সম্পন্ন করেন, তাহলে আইইএলটিএস, টোফেল অন্যান্য ইংরেজি ভাষা পরীক্ষার মাধ্যমে আপনার ইংরেজি ভাষার দক্ষতা দেখিয়ে বিশেষ সুবিধাও পাবেন।\n\nভর্তি এবং ভিসার জন্য নমনীয়\n\nনিউজিল্যান্ডের বিশ্ববিদ্যালয়গুলোতে কঠিন প্রতিযোগিতা নেই বা উচ্চতর ডিগ্রির কোর্সে ভর্তির জন্য অনেক বেশি যোগ্যতারও প্রয়োজন নেই। এই ধরনের নমনীয়তার পিছনে কারণ হলো, নিউজিল্যান্ড সরকার তাদের উচ্চশিক্ষা ব্যবস্থার বিকাশের জন্য প্রচুর পরিমাণে অর্থ বিনিয়োগ করে। আর তাই, ভর্তিকৃত শিক্ষার্থীর সংখ্যার চেয়ে বিশ্ববিদ্যালয়ের ক্ষমতা বেশি। কখনও কখনও যদিও কিছু বিশ্ববিদ্যালয়ে আইইএলটিএসের প্রয়োজন হয়, তবে সেক্ষেত্রেও আপনার পূর্বের পড়াশোনা ইংরেজি মাধ্যমে হলে ছাড় দেওয়া হয়। তাছাড়া, নিউজিল্যান্ড অভিবাসনের জন্য আপনাকে জীবনযাত্রার ব্যয়ের জন্য অনেক বেশি সঞ্চয় দেখাতে হবে না। আপনার ব্যাংক অ্যাকাউন্টে মাত্র ৮ থেকে ১০ লাখ টাকা দেখালেই চলবে। আপনাকে যেটি সবচেয়ে গুরুত্ব দিয়ে উপস্থাপন করতে হবে তা হলো- আপনি নিউজিল্যান্ড থেকে ডিগ্রী পেতে সত্যিকার অর্থে প্রচণ্ড আগ্রহী।",
    "নিউজিল্যান্ড 'এ' দলের বিরুদ্ধে ভারত 'এ'-র একদিনের সিরিজ জয়, কুলদীপ যাদবের হ্যাটট্রিক": "বিশ্বকাপের আগে এই দুই সেরা দলের বিরুদ্ধে খেলবে ভারত, কবে-কোথায় হবে এই ম্যাচ, কোন চ্যানেলে দেখবেন, জেনে নিন\n\nনিউজিল্যান্ড 'এ' দলের বিরুদ্ধে ভারত 'এ'-র একদিনের সিরিজ জয়, কুলদীপ যাদবের হ্যাটট্রিক\n\nCricket\n\noi-Manojit Maulik\n\nনিউজিল্যান্ড 'এ' দলকে আনঅফিসিয়াল টেস্ট সিরিজে হারানোর পর এবার একদিনের সিরিজেও পরাস্ত করল ভারতের 'এ' দল। তিন ম্যাচের আনঅফিসিয়াল ওডিআই সিরিজে টানা দ্বিতীয় জয় ছিনিয়ে নিল সঞ্জু স্যামসনের নেতৃত্বাধীন দল। ভারত 'এ' জিতল ৪ উইকেটে, ৯৬ বল বাকি থাকতেই। পৃথ্বী শ-র দুরন্ত ইনিংসের আগে হ্যাটট্রিক করলেন কুলদীপ যাদব।\n\nচেন্নাইয়ের চিপকে টস জিতে ব্যাটিংয়ের সিদ্ধান্ত নিয়েছিলেন নিউজিল্যান্ড 'এ' দলের অধিনায়ক রবার্ট ও'ডনেল। তবে কিউয়িরা ৪৭ ওভারে ২১৯ রানের বেশি তুলতে পারেনি। একটি চার ও তিনটি ছয়ের সাহায্যে ৮০ বলে সর্বাধিক ৭২ রান করেন জো কার্টার। ৯টি বাউন্ডারির সাহায্যে রাচিন রবীন্দ্র ওপেন করতে নেমে ৬৫ বলে ৬১ রানের ইনিংস খেলেন। ৪৭তম ওভারে বল করতে গিয়ে শেষ তিনটি বলে পরপর লোগান ভ্যান বিক, জো ওয়াকার ও জ্যাকব ডাফিকে সাজঘরে ফিরিয়ে হ্যাটট্রিক পূর্ণ করেন কুলদীপ যাদব। কুলদীপ ১০ ওভারে ৫১ রানের বিনিময়ে চারটি উইকেট দখল করেন।\n\nরাহুল চাহার ৯ ওভারে ৫০ রান খরচ করে ২টি উইকেট নেন। ঋষি ধাওয়ান একটি মেডেন-সহ ৫ ওভারে ১৬ রানে ২টি উইকেট দখল করেন। অভিষেক ম্যাচে রাজ বাওয়া ৫ ওভারে ১৪ রান খরচ করে ১টি উইকেট তুলে নেন। উমরান মালিক ৮ ওভারে ১টি মেডেন-সহ ৩৫ রানের বিনিময়ে নেন ১টি উইকেট। মহম্মদ শামির ফিটনেসের বিষয়টি এখনও স্পষ্ট না হওয়ায় উমরানকে টি ২০ বিশ্বকাপের রিজার্ভ ক্রিকেটার হিসেবে রাখার পরিকল্পনা রয়েছে নির্বাচক ও টিম ম্য়ানেজমেন্টের।\n\nজবাবে খেলতে নেমে ৬ উইকেট হারিয়ে ৩৪ ওভারেই জয়ের লক্ষ্যে পৌঁছে যায় ভারত 'এ'। ১১টি চার ও তিনটি ছয়ের সাহায্যে পৃথ্বী শ ৪৮ বলে ৭৭ রান করেন। ঋতুরাজ গায়কোয়াড় ৩৪ বলে ৩০, অধিনায়ক সঞ্জু স্যামসন ৩৫ বলে ৩৭ রান করেন। ঋষি ধাওয়ান ৪৩ বলে ২২ এবং শার্দুল ঠাকুর ২৪ বলে ২৫ রান করে অপরাজিত থাকেন। রজত পাটীদার ২০ রান করলেও খালি হাতে ফেরেন তিলক ভার্মা। ভ্যান বিক তিনটি ও ডাফি দুটি উইকেট দখল করেন।\n\nদলীপ ট্রফিতে চ্যাম্পিয়ন পশ্চিমাঞ্চল, অধিনায়ক হিসেবে সাফল্যের পর রাহানে স্থির করলেন নতুন লক্ষ্য\n\nOneindia এর ব্রেকিং নিউজের জন্য . সারাদিন ব্যাপী চটজলদপান. Allow Notifications",
    "নিউজিল্যান্ডের মতো শেড দেওয়া প্র্যাকটিস উইকেট হবে শেরে বাংলায়": "‘উইকেটের চরিত্র পাল্টাতে হবে। এই ঠেলাগাড়ির গতির স্লথ-মন্থর আর গড়পড়তা হাঁটু সমান উচ্চতার মরা পিচে খেলে কোনোই উপকার হবে না। ব্যাটিং-বোলিং উন্নয়নে চাই স্পোর্টিং পিচ। দেশের প্রতিটি ভেন্যুর পিচের আচরণ ও চরিত্র বদলাতে হবে।’\n\nঅনেককাল আগে থেকেই এ দাবি ক্রিকেট অনুরাগীদের। ক্রিকেট কর্তাদের মুখেও শোনা গেছে আশ্বাস- আজ না কাল, কাল না পরশু বদল হবে উইকেটের চেহারা। কিন্তু বাস্তবে কিছুই হয়নি।\n\nতবে আশার কথা, এবার ঢাকার মিরপুরের শেরে বাংলা, চট্টগ্রামের জহুর আহমেদ চৌধুরী স্টেডিয়াম আর সিলেট বিভাগীয় স্টেডিয়ামের পিচ ও আউটফিল্ড উন্নয়নে নেওয়া হয়েছে কার্যকর উদ্যোগ। নিউজিল্যান্ড থেকে আউটফিল্ড ও পিচ বিশেষজ্ঞ আনা হয়েছে।\n\nকিউই ক্রিকেটের হেড অব টার্ফ ম্যানেজমেন্ট আয়ান জোসেফ ম্যাকেঞ্জি এখন ঢাকায়। আজ সোমবারই এসেছেন তিনি। তিনি কী করতে এসেছেন?বিসিবির গ্রাউন্ডস কমিটি ম্যানেজার আব্দুল বাতেন জানালেন, ‘নিউজিল্যান্ড ক্রিকেট বোর্ডের সাথে কথা বলে বিসিবি জোসেফ ম্যাকেঞ্জিকে এনেছে। যিনি পিচ ও আউটফিল্ড পরিচর্যায় তিনি খুবই অভিজ্ঞ। নিউজিল্যান্ডের সবগুলো মাঠ তিনি দেখাশোনা করেন। ব্যবহারিক জ্ঞানের দিক থেকেও তিনি বেশ দক্ষ।’\n\nম্যাকেঞ্জিকে কীভাবে কাজে লাগানোর পরিকল্পনা বিসিবির? বাতেনের জবাব, ‘আমরা তাকে ভেন্যুগুলোয় নিয়ে যাবো। তিনি ভেন্যু পরিদর্শন করবেন। আগামীকাল মঙ্গলবার আমরা চট্টগ্রামের জহুর আহমেদ চৌধুরী স্টেডিয়াম যাবো। সেখান থেকে আমরা চলে যাবো কক্সবাজার। এরপর ২১ সেপ্টেম্বর কক্সবাজার থেকে ফিরে আসব ঢাকায়। ২২ তারিখে আমরা যাবো সিলেটে।’\n\nবাতেন যোগ করেন, ‘এরপর ২৩ এবং ২৪ সেপ্টেম্বর আমাদের কিউরেটরদের নিয়ে একটি ওয়ার্কশপ হবে। আমাদের যেসব কিউরেটর, সহকারী কিউরেটর এবং হেড গ্রাউন্ডসম্যান আছেন; যারা বিভিন্ন ক্রিকেট স্টেডিয়ামের উইকেটগুলোর সাথে ওতপ্রোতভাবে জড়িত, তাদের নিয়ে হবে এই ওয়ার্কশপ।’\n\nবাতেন আরও জানালেন, ‘নিউজিল্যান্ডে সারাবছর বৃষ্টির সময়ও যাতে প্র্যাকটিস করা যায়, সেই ব্যবস্থা আছে। আমরা মিরপুর ইনডোর একাডেমি মাঠেও সেরকম ব্যবস্থা নেবো। মোটামুটি এটি চূড়ান্ত পর্যায়ে আছে। নিউজিল্যান্ডে বর্ষাকালেও প্র্যাকটিস উইকেটের ওপরে শেড থাকে, যা আবার সরানোও যায়। এমন ব্যবস্থা থাকলে সারা বছরই ক্রিকেটাররা প্র্যাকটিস করতে পারবে। সেই পদ্ধতিটি শিগগিরই বাস্তবায়ন হবে বাংলাদেশে। এটি মূলত একটি কানাডিয়ান কোম্পানি যারা নিউজিল্যান্ডে এ ব্যবস্থা করেছে। সেই একই কোম্পানি থেকে নিউজিল্যান্ড ক্রিকেট বোর্ডের সহায়তায় আমরা বাংলাদেশে সেটি আনার ব্যবস্থা করছি।’\n\nএমএমআর/জেআইএম",
    "নিউজিল্যান্ড ডেইরীর নতুন প্রোডাক্টস ক্র্যাকার্স কিং টর্নেডো": "নিজস্ব প্রতিবেদক: নিউজিল্যান্ড ডেইরী প্রোডাক্টস বাংলাদেশ লিমিটেড ভোক্তা চাহিদার কথা মাথায় রেখে ক্র্যাকার্স ক্যাটাগরির অধীনে নতুন প্রোডাক্ট ক্র্যাকার্স কিং টর্নেডো বাজারে নিয়ে এসেছে। প্রোডাক্টটির মোড়ক উন্মোচন উপলক্ষে গত ৪ আগস্ট ঢাকার একটি পাঁচতারকা হোটেলে অনুষ্ঠিত হয় এক আড়ম্বরপূর্ণ সেলস মিট।\n\nসেখানে উপস্থিত ছিলেন নিউজিল্যান্ড ডেইরী প্রোডাক্টস বাংলাদেশ লিমিটেডের ম্যানেজিং ডিরেক্টর এস. এ. মল্লিক এফসিএ, চিফ এক্সিকিউটিভ অফিসার মহসিন উদ্দিন আহমেদ, চিফ মার্কেটিং অফিসার আসিফুর রউফ এবং হেড অফ সেলস হামিদ খান।",
    "লড়াই করে নিউজিল্যান্ডের কাছে হেরে গেলো বাংলাদেশ লিজেন্ডস": "বৃষ্টির কারণে ২০ ওভারের ম্যাচটি কমে দাঁড়ায় ১১ ওভারে। তারপরও লড়াকু পুঁজি দাঁড় করিয়েছিল বাংলাদেশ লিজেন্ডস। অলক কাপালির অলরাউন্ড পারফরম্যান্সে লড়াইও করলো।\n\nকিন্তু নিউজিল্যান্ড লিজেন্ডসের সঙ্গে পেরে উঠলো না মোহাম্মদ শরীফের দল। ইন্দোরে রোড সেফটি ওয়ার্ল্ড সিরিজের বৃষ্টিবিঘ্নিত ম্যাচে বাংলাদেশকে ৮ উইকেট আর ৯ বল হাতে রেখে হারিয়েছে রস টেলরের দল।\n\nপ্রথম ম্যাচে ৯৮ রানে অলআউট হয়ে ওয়েস্ট ইন্ডিজ লিজেন্ডসের কাছে ৬ উইকেটে হেরেছিল বাংলাদেশ লিজেন্ডস। টানা দ্বিতীয় ম্যাচে হার দেখলো তারা।\n\nআজ টস হেরে ব্যাট করতে নেমে ১১ ওভারে বাংলাদেশ তুলেছিল ৩ উইকেটে ৯৮ রান। ওপেনার নাজিমউদ্দিন (০) আর মেহরাব হোসেন (১) ব্যর্থ হলেও পরে অলক কাপালি আর ধীমান ঘোষের ঝড়ো ব্যাটে লড়াকু সংগ্রহ দাঁড় করায় বাংলাদেশ লিজেন্ডস।\n\nঅলক কাপালি ২১ বলে ৩ চার আর ২ ছক্কায় খেলেন ৩৭ রানের হার না মানা ইনিংস। ৩২ বলে অপরাজিত ৪১ করেন ধীমান। এছাড়া আফতাব আহমেদের ব্যাট থেকে ৯ বলে একটি করে চার-ছক্কায় ১৩ রান।\n\nজবাবে ১৪ রানে প্রথম উইকেট হারায় নিউজিল্যান্ড লিজেন্ডস। অ্যান্টন ডেভচিচকে (২) ডলার মাহমুদের ক্যাচ বানান আবদুর রাজ্জাক। এরপর ১৭ বলে ২৬ করা জেমি হাউকে বোল্ড করেন কাপালি।\n\nতবে ডিন ব্রাউনলি আর রস টেলর দলকে জিতিয়েই মাঠ ছেড়েছেন। শেষ ৩ ওভারে ২১ রান দরকার ছিল নিউজিল্যান্ডের। মোহাম্মদ শরীফ নবম ওভারে দেন মাত্র ৭ রান। ফলে ১২ বলে দরকার পড়ে ১৪। তখনও লড়াইয়ে ছিল বাংলাদেশ।\n\nকিন্তু অলক কাপালির করা পরের ওভারের প্রথম দুই বলেই ছক্কা হাঁকিয়ে সব আশা শেষ করে দেন টেলর। ১৭ বলে ৩০ রানে অপরাজিত থাকেন কিউই অধিনায়ক। ব্রাউনলি অপরাজিত ছিলেন ১৯ বলে ৩১ রানে।\n\nএমএমআর/জেআইএম",
    "নিউজিল্যান্ড যাওয়ার আগে বিদেশে টাইগারদের অনুশীলন": "বৃষ্টিতে হয়নি দ্বিতীয় দিনের অনুশীলন\n\nঘনিয়ে আসছে নিউজিল্যান্ড সফর। স্বাগতিক নিউজিল্যান্ড ছাড়াও এই টুর্নামেন্টে রয়েছে বাংলাদেশ ও পাকিস্তান। অস্ট্রেলিয়া টি-টোয়েন্টি বিশ্বকাপের আগে বলা যায় আদর্শ প্রস্তুতির মঞ্চ পাচ্ছে বাংলাদেশ।\n\nসে লক্ষ্যেই তিন মিরপুরের হোম অব ক্রিকেটে দলের টেকনিক্যাল কনসালট্যান্ট শ্রীধরন শ্রীরামের অধীনে তিন দিনের অনুশীলন ক্যাম্পে নেমেছে বাংলাদেশ। সোমবার প্রথম দিনে ঠিকঠাক অনুশীলন করা গেলেও মঙ্গলবার দ্বিতীয় দিনের অনুশীলন ভেসে গেছে বৃষ্টিতে।\n\nদ্বিতীয় দিনের অনুশীলন দেখতে এসেছিলেন বাংলাদেশ ক্রিকেট বোর্ডের (বিসিবি) প্রধান নাজমুল হাসান পাপন। ক্রিকেটাররা ব্যাটে-বলের অনুশীলন না করতে পারায় সময় কাটিয়েছেন ইনডোর আর জিমে।\n\nঅনুশীলন না দেখতে পেরে কিছুটা হতাশ হয়েছেন নাজমুল হাসান। দুপুরের দিকে বিসিবি কার্যালয় থেকে বেরিয়ে এসে বলেন, ‘বৃষ্টির কারণে যে পরিকল্পনা ছিল, শ্রীরাম ক্রিকেটারদের দেখবে, সেটির কিছুই হচ্ছে না। এ কারণে অন্য জায়গায় ক্যাম্প করার চিন্তা করছি। সম্ভাব্য জায়গা দেখা হচ্ছে, আগামীকালের মধ্যেই জানিয়ে দেওয়া হবে।’\n\nতাই নিউজিল্যান্ড সফরের আগে দেশের বাইরে ক্যাম্প করবে দল। বিসিবির’র একটি সূত্র জানিয়েছে ক্যাম্প হতে পারে আরব আমিরাত কিংবা সিঙ্গাপুরে। ক্যাম্প শেষে হতে পারে অনুশীলন ম্যাচও।\n\nদেশের বাইরে ক্যাম্প করতে যাওয়ার আগে আগামীকাল বুধবার ঘোষণা করা হবে টাইগারদের টি-টোয়েন্টি বিশ্বকাপের দল।",
    "নিউজিল্যান্ডকে গুঁড়িয়ে অস্ট্রেলিয়ার সিরিজ জয়": "অস্ট্রেলিয়া সফরের শুরুতেই হার দেখে নিউজিল্যান্ড। বৃহস্পতিবার তিন ম্যাচের সিরিজের দ্বিতীয় খেলায় স্বাগতিকদের ১৯৫ রানে থামিয়ে সিরিজে সমতায় ফেরার স্বপ্ন দেখেছিল কিউইরা।\n\nকিন্তু চরম ব্যাটিং বিপর্যয়ের কারণে ৫৭ রানে ৮ উইকেট হারিয়ে ওয়ানডেতে নিজেদের সর্বনিম্ন রানে গুটিয়ে যাওয়ার শঙ্কায় পড়ে যাওয়া নিউজিল্যান্ড শেষ পর্যন্ত ৮২ রানে অলআউট হয়। ম্যাচ হারে ১১৩ রানে।\n\nএর আগে ১৯৮৬ সালে শারজায় পাকিস্তানের বিপক্ষে সর্বনিম্ন ৬৪ রানে অলআউট হয়েছিল কিউইরা।\n\nবৃহস্পতিবার অস্ট্রেলিয়ার কুইন্সল্যান্ডের কেয়ার্নসের কাজালি স্টেডিয়ামে টস জিতে প্রথমে বোলিং করার সিদ্ধান্ত নেয় নিউজিল্যান্ড।\n\nআগে ব্যাটিংয়ে নেমে ৫৪ রানে ৫ উইকেট হারানো অস্ট্রেলিয়া স্টিভেন স্মিথের সর্বোচ্চ ৬১ রানের সুবাদে ৫০ ওভারে ৯ উইকেট হারিয়ে ১৯৫ রান করে। ইনিংসের শেষদিকে ৪৫ বলে ৩৮ রান করে অপরাজিত থাকেন পেসার মিচেল স্টার্ক। নিউজিল্যান্ডের হয়ে ট্রেন্ট বোল্ট ও ম্যাটহেনরি ৪ ও ৩ উইকেট নেন।\n\nটার্গেট তাড়া করতে নেমে মিচেল স্টার্ক ও শন অ্যাবটের গতি আর অ্যাডাম জাম্পার লেগ স্পিনে বিভ্রান্ত হয়ে ৮২ রানেই অলআউট হয়। নিউজিল্যান্ডের হয়ে সর্বোচ্চ ১৭ রান করেন অধিনায়ক কেন উইলিয়ামসন। পেসার মিচেল সেন্টনার ১৬ রানে অপরাজিত ছিলেন। অস্ট্রেলিয়ার হয়ে সর্বোচ্চ ৫ উইকেট নেন অ্যাডাম জাম্পা। আর দুটি করে উইকেট ভাগাভাগি করেন মিচেল স্টার্ক ও শন অ্যাবট।",
    "নিউজিল্যান্ড বিশ^কাপ দল": "",
    "নিউজিল্যান্ডের অবনতিতে শীর্ষ উঠলো ইংল্যান্ড": "এক ম্যাচ বাকি থাকতেই অস্ট্রেলিয়ার কাছে চলমান ওয়ানডে সিরিজই শুধু হারেনি নিউজিল্যান্ড, হারিয়েছে আইসিসি ওয়ানডে র‌্যাংকিংয়ের শীর্ষস্থানও। অজিদের সঙ্গে সিরিজ হেরে র‌্যাংকিংয়ে দ্বিতীয় স্থানে নেমে গেছে কিউইরা। আর নিউজিল্যান্ডের পতনে শীর্ষে উঠে এসেছে বর্তমান বিশ্ব চ্যাম্পিয়ন ইংল্যান্ড।\n\nশীর্ষস্থানে ওঠা ইংলিশদের বর্তমান রেটিং পয়েন্ট ১১৯। আর দুইয়ে নামা নিউজিল্যান্ডের রেটিং পয়েন্ট ১১৭। এর আগে গত মে মাসের শুরুতে ইংল্যান্ডকে টপকে ওয়ানডে র‌্যাংকিংয়ের শীর্ষে উঠেছিল নিউজিল্যান্ড।\n\nআগামী ১১ সেপ্টেম্বর সিরিজের তৃতীয় ও শেষ ওয়ানডেতে অস্ট্রেলিয়ার মুখোমুখি হবে নিউজিল্যান্ড। ওই ম্যাচ জিতলে ইংল্যান্ডের সমান রেটিং হবে কিউইদের। কিন্তু ভগ্নাংশের হিসেবে পিছিয়ে থেকে র‌্যাংকিংয়ের দ্বিতীয়স্থানেই থাকবে নিউজিল্যান্ড।\n\nআর ওই ম্যাচ হারলে নিউজিল্যান্ডের রেটিং হবে ১১৪। দ্বিতীয় স্থানেই থাকবে তারা। আর অস্ট্রেলিয়ার রেটিং হবে ১০৬। তারা থাকবে পঞ্চমস্থানে।\n\nর‌্যাংকিংয়ে প্রথম দু’টি স্থানে পরিবর্তন আসলেও পরের স্থানগুলোতে আর কোনো পরিবর্তন হয়নি। তৃতীয় থেকে দশম স্থানে যথাক্রমে রয়েছেন ভারত (১১১), পাকিস্তান (১০৭), অস্ট্রেলিয়া (১০৪), দক্ষিণ আফ্রিকা (১০১), বাংলাদেশ (৯২), শ্রীলংকা (৯২), ওয়েস্ট ইন্ডিজ (৭১) ও আফগানিস্তান (৬৯)।",
    "ঝড়ের কবলে ওয়েস্ট ইন্ডিজ-নিউজিল্যান্ড ওয়ানডে সিরিজ": "ফিওনা ঝড়ের কবলে পড়েছে নিউজিল্যান্ড ও ওয়েস্ট ইন্ডিজের নারী দলের মধ্যকার ওয়ানডে সিরিজ। এ ট্রপিক্যাল ঝড়ের কারণে শুক্রবার হতে যাওয়া ওয়ানডে সিরিজের প্রথম ম্যাচ স্থগিত করা হয়েছে। এই ম্যাচ আবার কবে মাঠে গড়াবে সে বিষয়ে কোনো সিদ্ধান্ত হয়নি।\n\nএখন স্বাভাবিক সূচিতে ১৮ সেপ্টেম্বর হতে যাওয়া দ্বিতীয় ওয়ানডে ম্যাচটি এখন সিরিজের প্রথম ম্যাচ হিসেবে গণ্য হবে। অবশ্য ঝড়ের কারণে পুরো সিরিজ নিয়েই শঙ্কা রয়েছে। অ্যান্টিগায় ঝড়ের প্রভাব কতটা পড়ে তা যথাযথ পর্যবেক্ষণ করে পরবর্তীতে সিদ্ধান্ত নেওয়া হবে বলে জানিয়েছে ক্রিকেট উইন্ডিজ।\n\nএরই মধ্যে ঝড়ের প্রভাবে অ্যান্টিগায় ভারী বর্ষণ হয়েছে। এখানেই নিউজিল্যান্ড নারী দলের সফরের তিন ওয়ানডে ও পাঁচ টি-টোয়েন্টি হওয়ার কথা রয়েছে। শুক্রবার এ ঝড় সর্বোচ্চ মাত্রায় পৌঁছাবে বলে ধারণা করা হচ্ছে। তবে সূচি পিছিয়ে দিয়ে হলেও দুই সিরিজই পুরোটা খেলতে চায় ওয়েস্ট ইন্ডিজ ও নিউজিল্যান্ড।\n\nকিউইদের এ সফরের ওয়ানডে সিরিজটি নারী চ্যাম্পিয়নশিপের অংশ। যা ২০২৫ সালের ওয়ানডে বিশ্বকাপের বাছাই হিসেবেও কাজ করবে। দুই দলের কেউই এখন পর্যন্ত চ্যাম্পিয়নশিপে কোনো ম্যাচ খেলেনি। অন্যদিকে ২০২৩ সালের ফেব্রুয়ারিতে হতে যাওয়া টি-টোয়েন্টি বিশ্বকাপের প্রস্তুতির অংশ হিসেবে কুড়ি ওভারের সিরিজটি খেলার কথা।\n\nএসএএস/জিকেএস",
    "রাষ্ট্রপতির কাছে নিউজিল্যান্ডের নতুন হাইকমিশনারের পরিচয়পত্র পেশ": "ঢাকা, ৫ সেপ্টেম্বর ২০২২ (বাসস) : রাষ্ট্রপতি মো. আবদুল হামিদ নিউজিল্যান্ডের বিনিয়োগকারীদের বাংলাদেশের প্রাণিসম্পদ খাতে বিনিয়োগে এগিয়ে আসার জন্য আহ্বান জানিয়েছেন। আজ বিকেলে বঙ্গভবনে বাংলাদেশে নিযুক্ত নিউজিল্যান্ডের নতুন হাইকমিশনার ডেভিড গ্রেগোরি পাইন তাঁর কাছে পরিচয়পত্র পেশ করার সময় রাষ্ট্রপতি এ আহ্বান জানান। এসময় রাষ্ট্রপ্রধান বলেন যে বাংলাদেশ সমুদ্রগামী জাহাজ, পোশাক, ঔষধ, সিরামিকসহ বিশ্বমানের বিভিন্ন ধরনের পণ্য উৎপাদন করে থাকে। নিউজিল্যান্ড বাংলাদেশ থেকে এসব পণ্য আমদানি করতে পারে।\n\nপ্রেস সচিব মোঃ জয়নাল আবেদীন জানান সাক্ষাৎকালে রাষ্ট্রপতি বলেন, স্বাধীনতার পর বাংলাদেশকে স্বীকৃতিদানকারী প্রথম দিকের দেশ নিউজিল্যান্ড। তিনি হাইকমিশনারকে বলেন, নিউজিল্যান্ডের সাথে বাংলাদেশের সম্পর্ক অত্যন্ত চমৎকার এবং এ সম্পর্ক ক্রমান্বয়ে বহুমাত্রিক ক্ষেত্রে সম্প্রসারিত হচ্ছে। রাষ্ট্রপতি হামিদ বাংলাদেশি পণ্যে শুল্কমুক্ত প্রবেশাধিকার প্রদানের জন্য নিউজিল্যান্ডের প্রতি ধন্যবাদ ও কৃতজ্ঞতা জানান।\n\nতিনি বলেন, এর মাধ্যমে দ্বিপাক্ষিক বাণিজ্য-বিনিয়োগ আরো সম্প্রসারিত হবে।\n\nএর আগে, নতুন দূত বঙ্গভবনে পৌঁছূলে প্রেসিডেন্ট গার্ড রেজিমেন্ট (পিজিআর) এর একটি অশ্বারোহী দল তাদের \"গার্ড অব অনার\" প্রদান করে।\n\nনিউজিল্যান্ডের নতুন হাইকমিশনার দায়িত্ব পালনকালে রাষ্ট্রপতির সার্বিক সহযোগিতা কামনা করেন।\n\nরাষ্ট্রপতির কার্যালয়ের সচিব সম্পদ বড়ুয়া, সামরিক সচিব মেজর জেনারেল এস এম সালাহ উদ্দিন ইসলাম, প্রেস সচিব মোঃ জয়নাল আবেদীন এবং সচিব (সংযুক্ত) মোঃ ওয়াহিদুল ইসলাম খান এসময় উপস্থিত ছিলেন।\n\n",
    "ট্রু পিচ বানানোর চেষ্টায় বিসিবি; নিউজিল্যান্ড ক্রিকেট বোর্ডের দ্বারস্থ": "নিউজিল্যান্ড ক্রিকেট বোর্ডের হেড অব টার্ফ ম্যানেজমেন্ট ইয়ান জোসেফ ম্যাকেঞ্জি গেল ১৯ সেপ্টেম্বর ঢাকায় পা রেখে প্রথমে চট্টগ্রামে, এরপর কক্সবাজারে, তারপর সিলেটের ভেন্যু পরিদর্শন করে ঢাকায় ফেরেন। এরপর এ কিউই জোসেফ ম্যাকেঞ্জির নেতৃত্বে শুক্রবার মিরপুর শের-ই-বাংলা জাতীয় ক্রিকেট স্টেডিয়ামে শুরু হয় দুই দিনের টার্ফ অ্যান্ড আউটফিল্ড ম্যানেজমেন্ট ওয়ার্কশপ।\n\nকর্মশালা শেষে শনিবার বিকেলে সংবাদমাধ্যমের মুখোমুখি হন ইয়ান জোসেফ ম্যাকেঞ্জি ও বিসিবির গ্রাউন্ডস কমিটির চেয়ারম্যান মাহবুব আনাম। সেখানে প্রথমে ম্যাকেঞ্জি জানান, পিচের ধরন কেমন হবে। একইসঙ্গে খেলায় সঠিক প্রতিদ্বন্দ্বিতা ও আনন্দের জন্য সঠিক পিচ তৈরি করার চেষ্টার কথাও জানান তিনি।\n\nম্যাকেঞ্জি বলেন, ‘আমরা ক্রিকেটের একটি দর্শনের দিকে তাকাচ্ছি। তা হলো খেলায় যেন ব্যাট ও বলে সঠিক ভারসাম্য থাকে। আমরা এমন পিচ তৈরি করব না যেখানে বেশি স্পিন করবে, সিম করবে। আমরা ক্রিকেটারদের উন্নতি, খেলার সঠিক প্রতিদ্বন্দ্বিতা ও আনন্দের জন্য সঠিক পিচ তৈরি করার চেষ্টা করব। আমরা নিশ্চিত করতে চাই এমন ভারসাম্যপূর্ণ কন্ডিশন, যেখানে খেলে ক্রিকেটাররা বিশ্বের যে কোনো মাঠে খেলার উপযুক্ত হয়ে উঠতে পারে।’\n\nম্যাকেঞ্জি বলেন, ‘আমি তোমাদের (বাংলাদেশের) পেসারদের দেখেছি। নিউজিল্যান্ডে যে টেস্টটা জিতেছিল, সেখানে ওরা ওই রকম পিচে খুবই নিয়ন্ত্রিত বোলিং করেছে। পেস ও স্কিলও ছিল। এটি ক্রিকেট পিচ ও মাঠ উন্নতির একটি অংশ। এতে প্রতিভাবান ক্রিকেটারদের উন্নতিটা বজায় থাকে।’\n\nসংবাদটি ভালো লাগলে অথবা গুরুত্ত্বপূর্ণ মনে হলে লাইক দিন।",
    "চার্লসকে রাষ্ট্রপ্রধান ঘোষণা করলো নিউজিল্যান্ড ও অস্ট্রেলিয়া": "ব্রিটিশ রাজা তৃতীয় চার্লসকে নিজেদের রাষ্ট্রপ্রধান হিসেবে বরণ করে নিয়েছে অস্ট্রেলিয়া ও নিউজিল্যান্ড। রবিবার (১১ সেপ্টেম্বর) দেশ দুটির রাজধানীতে পৃথক অনুষ্ঠানে এই ঘোষণা দেওয়া হয়। এক প্রতিবেদনে এমন তথ্য জানিয়েছে বার্তা সংস্থা রয়টার্স।\n\nনিউ জিল্যান্ডের চার্লসকে রাজা হিসেবে ঘোষণার অনুষ্ঠান আয়োজন করা হয়েছিল ওয়েলিংটনে পার্লামেন্টে থেকে। সেখানে প্রধানমন্ত্রী জাসিন্দা আরডার্ন বলেছেন, এই অনুষ্ঠানে রানির ছেলে ‘মহামান্য রাজা তৃতীয় চার্লস’কে আমাদের রাষ্ট্রপ্রধান হিসেবে ঘোষণা করা হলো।\n\nআরডার্ন বলেছেন, রানির মৃত্যুতে নিউ জিল্যান্ড পরিবর্তনের যুগে প্রবেশ করলো। এই সম্পর্ককে আমাদের জনগণ খুব গুরুত্ব দেয়। কোনও সন্দেহ নেই এটি আরও গভীর হবে।\n\nঅস্ট্রেলিয়ায় ব্রিটিশ রাজত্বের প্রতিনিধি গভর্নর জেনারেল ডেভিড হার্লি ক্যানবেরাতে পার্লামেন্ট হাউজে চার্লসকে রাষ্ট্রপ্রধান হিসেবে ঘোষণা করেছেন। ২১ টি গান স্যালুটের মাধ্যমে এই ঘোষণা দেওয়া হয়।\n\nব্রিটিশ রাজা ইংল্যান্ডের বাইরে অস্ট্রেলিয়া ও নিউ জিল্যান্ডসহ ১৪টি দেশের রাষ্ট্রপ্রধান। যদিও এই দায়িত্ব মূলত আনুষ্ঠানিক।\n\nএর আগে শনিবার কানাডার রাজধানী অটোয়ায় গভর্নর জেনারেলের সরকারি বাসভবনে এক অনুষ্ঠানের মাধ্যমে নতুন রাজা হিসেবে তার নাম ঘোষণা করা হয়।",
    "১৪ সেপ্টেম্বর দল ঘোষণা, নিউজিল্যান্ড কবে যাচ্ছেন টাইগাররা?": "অবস্থাদৃষ্টে মনে হচ্ছিল আগামী ১৫ সেপ্টেম্বর আইসিসির বেঁধে দেয়া সময়সীমার শেষ দিনই টি-টোয়েন্টি বিশ্বকাপ দল ঘোষণা করবে বিসিবি।\n\nকিন্তু ভেতরের খবর, তার একদিন আগে, ১৪ সেপ্টেম্বর বিকেলেই ঘোষিত হবে টি-টোয়েন্টি বিশ্বকাপে বাংলাদেশ দল। সাকিব আল হাসানের নেতৃত্বে কোন ১৫ জন ক্রিকেটের সবচেয়ে ছোট ফরম্যাটের বিশ্বকাপ খেলতে অস্ট্রেলিয়া যাবেন? তা জানা হয়ে যাবে আগামী ১৪ সেপ্টেম্বর বুধবার সন্ধ্যার মধ্যেই।\n\nবিসিবি ক্রিকেট অপারেশন্স কমিটি চেয়ারম্যান জালাল ইউনুস জাগো নিউজকে জানিয়েছেন এ তথ্য। টি-টোয়েন্টি বিশ্বকাপে দল ঘোষণার দিনক্ষণ জানানোর পাশাপাশি বিসিবির অন্যতম সিনিয়র পরিচালক আরও একটি কথা জানিয়েছেন। তার দেয়া তথ্য অনুযায়ী আগামী ৩০ সেপ্টেম্বর তিন জাতি টুর্নামেন্ট খেলতে নিউজিল্যান্ড যাবে বাংলাদেশ দল।\n\nআগে শোনা গিয়েছিল, স্বাগতিক নিউজিল্যান্ড, পাকিস্তান ও বাংলাদেশকে নিয়ে অনুষ্ঠেয় ওই ত্রিদেশীয় ক্রিকেট আসরে অংশ নিতে বাংলাদেশ দল ২৩ সেপ্টেম্বর নিউজিল্যান্ড যেতে চায়; কিন্তু বিমানের টিকিট না পাওয়ায় সেটা আর হচ্ছে না।\n\nএখন পূর্ব নির্ধারিত সূচি, মানে ৩০ সেপ্টেম্বরই নিউজিল্যান্ড যাবে জাতীয় দলের বহর। অর্থ্যাৎ বাংলাদেশ বিশ্বকাপের দল নিয়েই নিউজিল্যান্ড যাবে। এদিকে নির্বাচকরা একটা খসড়া দল সাজিয়ে রেখেছেন। এর সঙ্গে যুক্ত হবে নতুন টেকনিক্যাল অ্যাডভাইজার শ্রীধরন শ্রীরামের নিজ চোখে দেখা অভিজ্ঞতালদদ্ধ মতামত।\n\nসঙ্গে অধিনায়ক সাকিব আল হাসান এবং কোচিং স্টাফের মতামতও থাকবে। যেহেতু সাকিব সিপিএল খেলতে ওয়েস্ট ইন্ডিজ, তাই তার সঙ্গে জুম কনফারেন্সে কথা বলা হবে, এমনটাও শোনা গেছে।\n\nকিন্তু তার আগে শেরে বাংলায় ৩ দিনের একটি অন্যরকম প্র্যাকটিস সেশন হবে। যার ওপর খুব বড় ধরনের না হলেও কারো কারো অন্তর্ভুক্তি, সংযোজন ও বাদপড়া নির্ভর করছে। তবে জাগো নিউজের পাঠকরা জাতীয় দলের সম্ভাব্য রুপরেখা সম্পর্কে একটা আগাম ধারণা পেয়েছেন।\n\nদলে এক নম্বর ওপেনার লিটন দাস ছাড়াও দু’জন ‘মেকশিফট ওপেনার’ থাকবেন। সাব্বির রহমান রুম্মন আর মেহেদি হাসান মিরাজকে ওই ক্যাটাগরিতে রাখা হবে। সঙ্গে বিকল্প ওপেনার হিসেবে সৌম্য সরকার, নাইম শেখ আর নাজমুল হোসেন শান্তর একজনকে বেছে নেয়া হবে। তার মানে মাঝে দলে থাকা এনামুল হক বিজয়, পারভেজ হোসেন ইমন শেষ পর্যন্ত আর বিবেচনায় থাকছেন না।\n\nএর বাইরে মাহমুদউল্লাহ রিয়াদ না ইয়াসির আলী রাব্বি, সেটা নিয়েও নির্বাচকরা এবং টিম ম্যানেজমেন্ট খানিক দোটানায়। একইভাবে তাসকিন আর মোস্তাফিজ ও সাইফউদ্দীনের পাশাপাশি পেসার কোটায় শরিফুল, এবাদত আর হাসান মাহমুদের কে যাবেন? সেটাও এখনো চূড়ান্ত হয়নি। এছাড়া বাকি পজিসনগুলো মোটামুটি সাজানো গোছানো হয়ে গেছে।\n\nএআরবি/আইএইচএস",
    "নিউজিল্যান্ড সফরের আগে আরব আমিরাতে টি-টোয়েন্টি সিরিজ বাংলাদেশের": "এ ক্যাম্পের জন্য ২২ সেপ্টেম্বর রওনা দেওয়ার কথা বাংলাদেশ দলের। ২৮ সেপ্টেম্বরের দিকে আবার দেশে ফিরবে দল। দেশে ফেরার দুই-তিন দিন পর নিউজিল্যান্ড রওনা দেওয়ার কথা দলের, সেখানে পৌঁছানোর কথা আগামী ২ অক্টোবর।\n\n১৪ সেপ্টেম্বর ঘোষিত বিশ্বকাপের মূল দল ও স্ট্যান্ডবাইয়ে থাকা ক্রিকেটাররা থাকবেন এ সফরে। যদিও অধিনায়ক সাকিব আল হাসানকে পাওয়ার সম্ভাবনা কম। ক্যারিবিয়ান প্রিমিয়ার লিগ (সিপিএল) খেলতে এ মুহূর্তে ওয়েস্ট ইন্ডিজে আছেন তিনি। ত্রিদেশীয় সিরিজের জন্য নিউজিল্যান্ডে দলের সঙ্গে সরাসরি যোগ দেওয়ার কথা আছে তাঁর।\n\nসাকিবের থাকা প্রসঙ্গে নিজাম উদ্দিন বলেন, ‘সাকিব আল হাসানকে আগেই একটা ঘরোয়া টি-টোয়েন্টি টুর্নামেন্টের জন্য অনাপত্তিপত্র দেওয়া আছে। ওই ব্যাপারে চূড়ান্ত সিদ্ধান্ত নেওয়া হয়নি। টিম ম্যানেজমেন্টই সিদ্ধান্ত নেবে, ওই সময়ে তাকে ফিরিয়ে আনার কতটুকু দরকার আছে।’",
    "দীর্ঘ অপেক্ষার অবসান ঘটাতে চায় নিউজিল্যান্ড": "প্রায় ৩৯ বছর আগে সেই ১৯৮৩ সালে অস্ট্রেলিয়ার মাটিতে এক ম্যাচের ওয়ানডে সিরিজ জিতেছিল নিউজিল্যান্ড। এরপর আর কখনও দ্বিপাক্ষীক বা অন্য কোনো টুর্নামেন্টের শিরোপা জিততে পারেনি কিউয়িরা।\n\nএবার দীর্ঘ অপেক্ষার পালা ঘোঁচানোর লক্ষ্য নিয়ে মঙ্গলবার থেকে অস্ট্রেলিয়ার মাটিতে তিন ম্যাচের ওয়ানডে সিরিজ শুরু করছে নিউজিল্যান্ড। তবে সিরিজটি বিশ্বকাপ সুপার লিগের অংশ হওয়ায় আগের রেকর্ড ধরে রেখে সব ম্যাচ জিততে মরিয়া অস্ট্রেলিয়া।\n\nকেয়ানর্সে এদিন বাংলাদেশ সময় সকাল ১০টা ২০ মিনিটে শুরু হবে নিউজিল্যান্ড-অস্ট্রেলিয়ার মধ্যকার প্রথম ওয়ানডে ম্যাচটি।\n\n১৯৮০ সালে অস্ট্রেলিয়ার মাটিতে প্রথম ওয়ানডে খেলে নিউজিল্যান্ড। সেটি ছিলো ত্রিদেশীয় সিরিজের ম্যাচ। এরপর ১৯৮৩ সালে আবারও ত্রিদেশীয় সিরিজে অস্ট্রেলিয়ার মাটিতে ওয়ানডে খেলতে নেমেছিলো নিউজিল্যান্ড। আর ঐ বছরই ত্রিদেশীয় সিরিজের বাইরে অস্ট্রেলিয়ার বিপক্ষে এক ম্যাচের একটি সিরিজ খেলেছিলো কিউয়িরা। যেটা জিতেছিলো সফরকারীরা।\n\nতবে দীর্ঘ বিরতির পর ২০০৪ সালে অস্ট্রেলিয়ার মাটিতে প্রথম চ্যাপেল-হ্যাডলি নামে দুই ম্যাচের দ্বিপাক্ষীক ওয়ানডে সিরিজ খেলে নিউজিল্যান্ড। সিরিজটি ড্র হয়। এরপর দু’দলের মধ্যে তিনটি দ্বিপাক্ষীক সিরিজ হলেও সবগুলোতেই জয় পায় অস্ট্রেলিয়া।\n\nআর সর্বশেষ ২০২০ সালের ১৩ মার্চ, সিডনিতে তিন ম্যাচ সিরিজের প্রথম ওয়ানডে খেলে অস্ট্রেলিয়া ও নিউজিল্যান্ড। করোনার কারণে প্রথম ম্যাচটি ফাঁকা গ্যালারিতেই অনুষ্ঠিত হয়। ঐ ম্যাচটি ৭১ রানে জিতে নেয় অস্ট্রেলিয়া। ঐ ম্যাচের পর করোনায় আন্তর্জাতিক ফ্লাইট বন্ধ হবার উপক্রম হওয়ায় সিরিজটি স্থগিত করা হয়।\n\n২০২১ সালে কয়েকবারই স্থগিত হওয়া সিরিজটি আয়োজনের চেষ্টা করেও ব্যর্থ হয় দু’দেশের ক্রিকেট বোর্ড। আর ঐ ম্যাচের পর আর কোনো ওয়ানডে খেলেনি অস্ট্রেলিয়া ও নিউজিল্যান্ড।\n\nকরোনা পরিস্তিতির উন্নতি হওয়ায় অবশেষে তিন ম্যাচের সিরিজ খেলতে নামছে অস্ট্রেলিয়া ও নিউজিল্যান্ড। বিশ্বকাপ সুপার লিগের অংশ হওয়াতে সিরিজটি দু’দলের কাছেই সমান গুরুত্বপূর্ণ।\n\nসুপার লীগে এখন পর্যন্ত ১২ ম্যাচ খেলে ১১০ পয়েন্ট নিয়ে টেবিলের চতুর্থ স্থানে নিউজিল্যান্ড। আর ১৫ ম্যাচে ৯০ পয়েন্ট নিয়ে টেবিলের সপ্তম স্থানে অস্ট্রেলিয়া। তাই সিরিজের গুরুত্ব বিবেচনায় সবগুলো ম্যাচই জিততে চায় উভয় দলই।\n\nঅস্ট্রেলিয়ার অধিনায়ক অ্যারন ফিঞ্চ বলেন, ‘সুপার লিগের অংশ হওয়ায় এই সিরিজের গুরুত্ব অনেক বেশি। তাই নিজেদের সেরাটা দিয়ে সিরিজ জয়ের সঙ্গে সঙ্গে সবগুলো ম্যাচই জিততে চাই আমরা। সিরিজে ১০ পয়েন্ট অনেক গুরুত্ব বহন করবে। এছাড়া নিউজিল্যান্ডের বিপক্ষে ঘরের মাঠে আমাদের রেকর্ড খুবই ভালো। সেই রেকর্ডও অক্ষুন্ন রাখতে চাই।’\n\nঅন্যদিকে, অস্ট্রেলিয়ার মাটিতে দীর্ঘদিন সিরিজ জিততে না পারার আক্ষেপ আছে নিউজিল্যান্ডের। তবে ২০১৭ সালে ঘরের মাঠে অস্ট্রেলিয়ার বিপক্ষে দুই ম্যাচের সিরিজে জয় পায় তারা।\n\nএবার সুপার লিগ গুরুত্ব বিবেচনায় এবং অস্ট্রেলিয়ার মাটিতে সিরিজ জয়ের বন্ধ্যাত্ব ঘোঁচাতে মরিয়া নিউজিল্যান্ড। দলের অধিনায়ক কেন উইলিয়ামসন বলেন, ‘আমরা সুপার লিগের টেবিলে ভালো অবস্থানে আছি। তবে আমাদের অবস্থানকে আরও শক্ত করার সুযোগ থাকছে। এছাড়া, অস্ট্রেলিয়ার মাটিতে দীর্ঘদিন সিরিজ জিততে না পারাটা দুঃখজনক। এবার আমরা সিরিজ জয়ের সুখস্মৃতি নিয়ে দেশে ফিরতে চাই।’\n\nগত মাসে ওয়েস্ট ইন্ডিজ সফরে তিন ম্যাচের ওয়ানডে সিরিজ ২-১ ব্যবধানে জিতে ফেরে নিউজিল্যান্ড। অন্যদিকে ঘরের মাঠে শনিবার জিম্বাবুয়ের বিপক্ষে তিন ম্যাচের ওয়ানডে সিরিজ শেষ করে অস্ট্রেলিয়া। প্রথম দুই ম্যাচ জিতলেও, তৃতীয় ও শেষ ওয়ানডেতে জিম্বাবুয়ের কাছে হারে অজিরা। যদিও সিরিজটি ২-১ ব্যবধানেই জিতে নেয় ফিঞ্চের দল।\n\nঅর্থাৎ, পৃথকভাবে হলেও সিরিজ জয়ের স্বাদ নিয়েই এবার নিজেরাই মুখোমুখি দুই প্রতিবেশী অস্ট্রেলিয়া ও নিউজিল্যান্ড।\n\nএখন পর্যন্ত ওয়ানডেতে ১৩৮ বার মুখোমুখি হয়েছে অস্ট্রেলিয়া ও নিউজিল্যান্ড। এরমধ্যে জয়ের পাল্লা ভারী অজিদেরই। ৯২টি ম্যাচ জিতেছে তারা। ৩৯টিতে জয় পায় নিউজিল্যান্ড। আর ৭টি ম্যাচ পরিত্যক্ত হয়।\n\nএনএস//",
    "নিউজিল্যান্ডে তিমির আঘাতে নৌকা উল্টে ৫ জন নিহত": "নিউজিল্যান্ডে সাউথ আইল্যান্ডের কাইকৌরা শহরের কাছে গুজ উপসাগরে তিমির ধাক্কায় নৌকা উল্টে ৫ জনের মৃত্যু হয়েছে। দেশটির সম্প্রচার মাধ্যম রেডিও নিউজিল্যান্ড (আরএনজি)। শনিবার (১০ সেপ্টেম্বর) এ প্রকাশিত এক প্রতিবেদনে এ তথ্য জানানো হয়।\n\nস্থানীয় পুলিশের ভাষ্যমতে প্রতিবেদনটিতে আরও বলা হয়, দুর্ঘটনা কবলিত ওই নৌকায় ১১ জন ভ্রমণ করছিলেন। নিহত ৫ জনের লাশ ও জীবিত ছয়জনকে জরুরি সেবাদানকারী কর্মীরা উদ্ধার করেন।\n\nনৌকাটি কোনো কিছুর সঙ্গে সংঘর্ষে উল্টে যাওয়ায় এই দুর্ঘটনা ঘটে। তবে কীসের সঙ্গে এই সংঘর্ষ তা নিশ্চিত করা যায়নি।\n\nপুলিশ পরবর্তীতে ওই নৌকার ঘাটটি জনগণের ব্যবহারের জন্য বন্ধ করে দেয়।\n\nকাইকৌরা শহরটি তিমি দেখার জন্য একটি জনপ্রিয় স্থান। উপকূল থেকে খুব কাছে সমুদ্রের গভীরতা বেশি থাকায় স্থানটিতে গভীর সমুদ্রের জীববৈচিত্র্য দেখতে প্রচুর পর্যটকের সমাগম হয়।\n\nএদিকে কাইকৌরার মেয়র ক্রেইগ ম্যাকল আন্তর্জাতিক বার্তাসংস্থা অ্যাসোসিয়েটেড প্রেস (এপি) কে বলেন, ‘দুর্ঘটনার সময় সাগর শান্ত থাকায় তিমিটি পানির উপরিভাগে চলে আসে, ফলে ওই নৌকার সাথে সংঘর্ষ ঘটে বলে ধারণা করছেন। তিনি আরও বলেন, ‘স্থানটিতে সবসময় স্পার্ম তিমি ও হাম্পব্যাক তিমির সমাগম থাকে।’\n\nআরএনজি জানায়, ঘটনাটি তদন্তে মেরিটাইম নিউজিল্যান্ডের এক পরিদর্শক আসছেন।",
    "India A vs New Zealand A: Match report of first day of unofficial test dgtl - Anandabazar": "ভারত ‘এ’ বনাম নিউজিল্যান্ড ‘এ’ দলের বেসরকারি সিরিজ শুরু হয়েছে বেঙ্গালুরুতে। সেই ম্যাচে বুধবার দাপট দেখালেন মুকেশ কুমার। বাংলার পেসার একাই নিলেন তিন উইকেট। আলো কমে যাওয়ার জন্য ৬১ ওভার খেলা হয়। দিনের শেষে নিউজিল্যান্ড ‘এ’ দলের স্কোর পাঁচ উইকেটে ১৫৬ রান।\n\nবাংলার পেসার রঞ্জিতে ভাল খেলার পুরস্কার পেয়েছেন। ভারত ‘এ’ দলে সুযোগ পেয়েছেন তিনি। প্রথম ম্যাচেই নিজেকে প্রমাণ করার মরিয়া চেষ্টা দেখা গেল তাঁর মধ্যে। ১৩ ওভার বল করে ৩৪ রান দিয়ে নিলেন তিনটি উইকেট। একটি করে উইকেট নিয়েছেন যশ দয়াল এবং আরজান নাগওয়াসওয়ালা। নিউজিল্যান্ড দলের হয়ে রান পেয়েছেন জো কার্টার। তিনি ৭৩ রানে অপরাজিত। মুকেশ ফিরিয়ে দেন ওপেনার চাড বোয়েসকে। মাত্র পাঁচ রান করেন তিনি। অধিনায়ক রবার্ট ও’ডোনেল ২৪ রান করে আউট হন মুকেশের বলে। উইকেটরক্ষক কাম ফ্লেচার ১৩ করে আউট হন।\n\nভারত ‘এ’ দলে রয়েছেন বাংলার অধিনায়ক অভিমন্যু ঈশ্বরন। তিনি একটি ক্যাচ নিয়েছেন। ভারত ‘এ’ দলের অধিনায়ক প্রিয়ঙ্ক পঞ্চল। দলে রয়েছেন রুতুরাজ গায়কোয়াড়, রজত পটীদার, সরফরাজ খান, তিলক বর্মার মতো ক্রিকেটার। রয়েছেন কুলদীপ যাদবও।\n\nদুই দলের মধ্যে তিনটি বেসরকারি টেস্ট এবং তিনটি এক দিনের ম্যাচ খেলা হবে। বুধবার থেকে শুরু হওয়া এই সফরের শেষ ম্যাচ ২৭ সেপ্টেম্বর।",
    "আন্তর্জাতিক ক্রিকেট ছাড়লেন কলিন ডি গ্র্যান্ডহোম": "এনজেডসির কেন্দ্রীয় চুক্তির নিয়ম অনুযায়ী, চুক্তিবদ্ধ সব ক্রিকেটারকে জাতীয় দল ও ঘরোয়া টুর্নামেন্টে খেলার জন্য প্রস্তুত থাকতে হয়। ডিসেম্বর-জানুয়ারিতে পাকিস্তানের বিপক্ষে ঘরের মাঠে দুটি টেস্ট ও তিনটি ওয়ানডে খেলার কথা আছে নিউজিল্যান্ডের।\n\nএ ছাড়া সাধারণত জানুয়ারিতে হয় নিউজিল্যান্ডের ঘরোয়া টি-টোয়েন্টি লিগ সুপার স্ম্যাশ। চুক্তি অনুযায়ী, ফিট থাকলে দুটির জন্যই গ্র্যান্ডহোমকে বিবেচনা করার কথা। ওই সময়ের মধ্যেই হতে যাওয়া বিগ ব্যাশে তাই খেলার সুযোগ ছিল না গ্র্যান্ডহোমের।",
    "T20 World Cup 2022: All-rounder Jimmy Neesham declined New Zealand central contract ahead of T20 world cup dgtl - Anandabazar": "টি-টোয়েন্টি বিশ্বকাপের দল ঘোষণার আগে নিউজিল্যান্ড ক্রিকেট বোর্ডের কেন্দ্রীয় চুক্তির প্রস্তাব ফিরিয়ে দিলেন জিমি নিশাম। বিভিন্ন দেশে টি-টোয়েন্টি লিগ খেলার জন্য তিনি আগে থেকেই চুক্তিবদ্ধ। তাই এখন বোর্ডের সঙ্গে চুক্তি করা সম্ভব নয় বলে জানিয়েছেন নিশাম।\n\nটি-টোয়েন্টি বিশ্বকাপের জন্য নিউজিল্যান্ড দলে থাকতে পারেন নিশাম। দল ঘোষণার চার দিন আগে নিউজিল্যান্ড ক্রিকেট বোর্ড তরুণ অলরাউন্ডারকে কেন্দ্রীয় চুক্তির প্রস্তাব দেয়। বোর্ডের চিঠি পাওয়ার পরেই তা প্রত্যাখ্যান করেছেন নিশাম। তিনি বলেছেন, ‘‘জুলাই মাসে এই প্রস্তাব পেলে হয়তো গ্রহণ করতাম। এখন একাধিক দেশে লিগ খেলার জন্য চুক্তি হয়ে গিয়েছে। তাই বোর্ডের কেন্দ্রীয় চুক্তিতে সই করা সম্ভব নয়। অনেকেই হয়তো বলবেন, আমি দেশের থেকে উপার্জনকে বেশি গুরুত্ব দিচ্ছি। বিষয়টা আসলে তেমন নয়। জুলাইয়ে প্রস্তাব পেলে গ্রহণ করার জন্য প্রস্তুত ছিলাম। সে সময় আমাকে চুক্তির তালিকায় রাখা হয়নি। সে জন্যই একাধিক লিগে খেলার জন্য চুক্তি করেছি। বোর্ডের প্রস্তাব ফিরিয়ে দেওয়াটা কঠিন। আবার যে চুক্তিগুলো হয়ে গিয়েছে, সেগুলোকে অসম্মান করতে চাইছি না। চুক্তিগুলো শেষ হওয়ার পর বোর্ড চাইলে নিউজিল্যান্ড ক্রিকেটের সঙ্গে চুক্তিবদ্ধ হতে আমার আপত্তি নেই।’’\n\nকেন্দ্রীয় চুক্তির জন্য নিউজিল্যান্ড ক্রিকেট গত জুলাই মাসে তালিকা প্রকাশ করেছিল। সেই তালিকার দুই ক্রিকেটার চুক্তিবদ্ধ হননি। ট্রেন্ট বোল্ট পরিবারের সঙ্গে বেশি সময় কাটানোর জন্য এবং বিভিন্ন দেশে টি-টোয়েন্টি লিগ খেলার সুযোগ খোলা রাখতে বোর্ডের সঙ্গে চুক্তিবদ্ধ হননি। কলিন ডি গ্র্যান্ডহোম আন্তর্জাতিক ক্রিকেট থেকে অবসর ঘোষণা করায় কেন্দ্রীয় চুক্তি থেকে বাদ পড়েন। যদিও ভবিষ্যতে আবার ক্রিকেটে ফেরার সম্ভাবনা উড়িয়ে দেননি গ্র্যান্ডহোম।\n\nফলে দু’জন ক্রিকেটারের জায়গা ফাঁকা রয়েছে। একটি শূন্যস্থানে নিশামকে চেয়েছিলেন নিউজিল্যান্ডের ক্রিকেট কর্তারা।\n\nনিশাম বলেছেন, ‘‘নিউজিল্যান্ডের হয়ে খেলা আমার কাছে অত্যন্ত গর্বের। জাতীয় দলের সতীর্থদের সঙ্গে মাঠে নামতে সব সময় প্রস্তুত। বিশেষ করে বহুদলীয় প্রতিযোগিতাগুলোয় নিজের সেরাটাই দিতে চাই।’’",
    "পড়ার মাধ্যমে \"সাংস্কৃতিক গ্র্যান্ড ক্যানেল\" তৈরি করা": "পড়ার মাধ্যমে \"সাংস্কৃতিক গ্র্যান্ড ক্যানেল\" তৈরি করা\n\nচীনের থিমযুক্ত বই প্রদর্শনী অর্থাত্ যুব শিল্প প্রদর্শনী নিউজিল্যান্ডে উদ্বোধন হয়েছে\n\nচীন ও নিউজিল্যান্ডের মধ্যে কূটনৈতিক সম্পর্ক প্রতিষ্ঠার ৫০তম বার্ষিকী উদযাপনের সিরিজ অনুষ্ঠানের একটি ইভেন্ট হিসাবে, নিউজিল্যান্ড ‘চীন থিমযুক্ত’ বই প্রদর্শনী এবং গ্লোবাল ভিলেজ আন্তর্জাতিক যুব শিল্প প্রদর্শনী ১৫ সেপ্টেম্বর নিউজিল্যান্ডের ওয়াইপাতে উদ্বোধন করা হয়েছে।\n\nঅকল্যান্ডে গণপ্রজাতন্ত্রী চীনের ভারপ্রাপ্ত কনসাল জেনারেল সিয়াও ইয়েওয়েন তার বক্তৃতায় বলেছেন, সাম্প্রতিক বছরগুলোতে চীন ও নিউজিল্যান্ডের মধ্যে সাংস্কৃতিক আদান-প্রদান ও সহযোগিতার ভালো গতি বজায় রয়েছে। দুই দেশের লাইব্রেরি প্রদর্শনী, ডিজিটাল সহযোগিতা, প্রাচীন বই সুরক্ষা, এবং সম্পদ ভাগাভাগিতে কার্যকর সহযোগিতা-ব‍্যবস্থা প্রতিষ্ঠিত হয়েছে। এই প্রদর্শনী চীন ও নিউজিল্যান্ডের জনগণের মধ্যে বোঝাপড়া ও বন্ধুত্ব আরও বৃদ্ধি করবে। নিউজিল্যান্ডে চীনা দূতাবাসের মিনিস্টার কাউন্সিলর ইয়ে সু বলেছেন, দুই দেশের তরুণরা ব্রাশ দিয়ে তাদের চোখে বিশ্বকে এঁকেছে। এই প্রদর্শনীতে অনেক ধরনের বই রয়েছে, যার মাধ্যমে নিউজিল্যান্ডবাসী আরও বেশি চীনকে অনুভব করতে বুঝতে এবং পারস্পরিক বোঝাপড়া শক্তিশালী করতে পারবে।\n\nনিউজিল্যান্ড-চীন ফ্রেন্ডশিপ অ্যাসোসিয়েশনের প্রাক্তন চেয়ারম্যান ডেভ ব্রোমিচ বলেন, প্রদর্শনীটি ‘চীনা সংস্কৃতির গভীর অন্তর্দৃষ্টি’ প্রতিফলিত করে এবং তিনি আশা করেন যে, স্থানীয় দর্শকরা প্রদর্শিত বই এবং চিত্রের মাধ্যমে চীন সম্পর্কে আরও জানতে পারবে।\n\nএই প্রদর্শনীটি যৌথভাবে চায়না ইন্টারন্যাশনাল বুক ট্রেড গ্রুপ, নিউজিল্যান্ড কালচার অ্যান্ড আর্ট ফাউন্ডেশন এবং নিউজিল্যান্ড প্রাইম মিডিয়া গ্রুপের যৌথ উদ্যোগে আয়োজন করা হয়েছে এবং তা ১৯ সেপ্টেম্বর পর্যন্ত চলবে। তারপরে, প্রদর্শন করা বইগুলি স্থানীয় লাইব্রেরি ও স্কুলগুলিতে দান করা হবে এবং ছবিগুলি স্থানীয় শিশু হাসপাতাল ও শিশুদের পুনর্বাসন সংস্থাগুলিতে দেওয়া হবে।\n\n\n\n\n\nসম্প্রতি ‘গ্র্যান্ড ক্যানেল পাঠ পরিকল্পনা’ জিয়াংসু প্রদেশের উ’সি স্টেশনে এসেছে। প্রাচীন খাল বিশেষজ্ঞ ফু ইয়াওনান পাঠকদেরকে নেতৃত্ব দিয়ে নৌকায় করে খাল উপভোগ করেছে এবং উ'সি প্রাচীন খালের গল্প শেয়ার করেছেন।\n\n\"চীনের ভূখণ্ড পশ্চিমে উঁচু এবং পূর্বে নিচু। হাই নদী, হলুদ নদী, হুয়াই নদী, ইয়াংসি নদী এবং ছিয়েনথাং নদী সবই পশ্চিম থেকে পূর্ব দিকে প্রবাহিত হয়। উত্তর ও দক্ষিণের মধ্যে কোনো উলম্ব নদী নেই, তাই গ্র্যান্ড ক্যানেল খনন করা হয়েছিল। গ্র্যান্ড ক্যানেলের প্রথম দিকের ইয়াংচৌ অংশটিকে হান কৌ বলা হত, তাই আধুনিক চীনা ভাষায় 'কৌ থং' একটি শব্দ রয়েছে। ‘কৌ’ মানে যোগাযোগ।\n\nকেউ কেউ বলে সাগরে যাবেন না কেন? যেহেতু প্রাচীনকালে কোন ডিজেল ইঞ্জিন এবং বাষ্পচালিত ইঞ্জিন ছিল না, তারা বাতাস কাজে লাগিয়ে শুধু পালগুলির উপর নির্ভর করতে পারত। যখন তারা সমুদ্রে যেত, তখন তারা জানত না যে তারা কোথায় উড়ে যাচ্ছে।\n\nসম্প্রতি আয়োজিত গ্র্যান্ড ক্যানেল রিডিং প্রজেক্টের একটি সেমিনারে চুংসিন আর্ট গ্যালারির পরিচালক এবং ‘গ্র্যান্ড ক্যানাল বিখ‍্যাত পেইন্টিংসে’ প্রকল্পের দায়িত্বশীল ব্যক্তি চেং জি রং গ্র্যান্ড ক্যানেল সম্পর্কে এসব কথা বলেছেন।\n\n৩৬টি শহরে পাঠ-রিলে কার্যক্রম সম্পূর্ণ করতে ৪ মাস সময় লেগেছে, তালিকাভুক্ত ৩৮টি রিডিং বেস এবং গ্র্যান্ড ক্যানেলে ৯৬জন রিডিং প্রমোটার বাছাই করা হয়েছে... ৩০ অগাস্ট, বেইজিং থংচৌ জেলা সংস্কৃতি ও পর্যটন ব্যুরোর উদ্যোগে, গ্র্যান্ড ক্যানেল বরাবর ৩৫টি শহরের সাংস্কৃতিক ও পর্যটন বিভাগ এবং সমবায় প্রতিষ্ঠানের সহ-সংগঠিত, সম্প্রতি গ্র্যান্ড ক্যানেল পাঠ পরিকল্পনা সমাপনী অনুষ্ঠান এবং সেমিনার বেইজিং-হাংচৌ গ্র্যান্ড ক্যানেল একাডেমিতে আয়োজন করেছে। ৩৬টি শহরের বিশেষজ্ঞ ও পণ্ডিত, রিডিং বেস এবং রিডিং প্রোমোটারদের প্রতিনিধি এবং গ্র্যান্ড ক্যানেল-থিমযুক্ত বই প্রকাশনা প্রতিষ্ঠানের প্রতিনিধি সহ শতাধিক লোক অনলাইন এবং অফলাইনে অংশগ্রহণ করেছিল।\n\nবেইজিং থংচৌ জেলা সংস্কৃতি ও পর্যটন ব্যুরোর পরিচালক ঝাং হুয়া অনুষ্ঠানে দেওয়া এক বক্তৃতায় বলেন, ২২ এপ্রিল আমরা খালের ধারের সম্পর্কযুক্ত শহরগুলিতে একটি উদ্যোগ ঘোষণা করি- \"একটি খাল-থিমযুক্ত বই পাঠ, একটি খাল-থিমযুক্ত পথে হাঁটা এবং একটি খাল শহরের স্মৃতি রেকর্ড করা\", অনলাইন লাইভ সম্প্রচার এবং অফলাইন কার্যক্রমের মাধ্যমে সাংস্কৃতিক পর্যটনের সঙ্গে সবার জন্য পড়ার সমন্বয় করে, মোট অংশগ্রহণকারীর সংখ্যা ১০ মিলিয়ন ছাড়িয়ে গেছে। এই বছরের কার্যক্রমের মাধ্যমে, চীনের গ্র্যান্ড ক্যানেলের পড়া-হাঁটার মানচিত্রটি মূলত সম্পন্ন হয়েছে এবং গ্র্যান্ড ক্যানেলের একটি সাংস্কৃতিক সম্পদ লাইব্রেরি- যা পড়া, ভ্রমণ করা, শোনা ও শেখা যায়, তা প্রাথমিকভাবে প্রতিষ্ঠিত হয়েছে।\n\nচ্যচিয়াং প্রদেশের প্রাদেশিক লাইব্রেরির প্রচার বিভাগের পরিচালক সিয়ে বেই নি বলেন, খালের প্রকৌশল ঐতিহ্য ও জল সংরক্ষণের ঐতিহ্য, গ্র্যান্ড ক্যানেলের সহায়ক সুবিধা এবং সম্পর্কিত প্রাচীন ভবন, ঐতিহাসিক ও সাংস্কৃতিক ব্লক ইত্যাদিকে কেন্দ্র করে প্রাচীন সেতু এবং প্রাচীন ভবনের প্রত্নতত্ত্বের মতো বৈজ্ঞানিক অনুসন্ধান কার্যক্রম পরিচালনা করতে পারে। তা ছাড়া, খালের প্রাচীন শহর, প্রাচীন গ্রাম, প্রাচীন রাস্তা, প্রাচীন গলি এবং অবৈষয়িক ঐতিহ্যকে কেন্দ্র করে পাঠ-বিনিময় সেশন আয়োজন করা যেতে পারে। পাশাপাশি, সংগীত, নাটক, খাবার, রীতিনীতি ইত্যাদির মতো কার্যক্রম পরিচালনা করতে পারে। বাচ্চাদের গভীরভাবে অধ্যয়ন করতে দিন এবং গ্র্যান্ড ক্যানেল সংস্কৃতির সৌন্দর্য বুঝতে দিন।\n\nচায়না কালচারাল হেরিটেজ রিসার্চ ইনস্টিটিউট, চায়না ওয়ার্ল্ড হেরিটেজ রিসার্চ সেন্টারের ডেপুটি ডিরেক্টর এবং ‘গ্র্যান্ড ক্যানেল পাঠের’ প্রবর্তক ইয়ান হাইমিং বলেছেন যে- গ্র্যান্ড ক্যানেল শুধুমাত্র একটি সমৃদ্ধ বিশ্বের কল্পনাই নয়, বরং একটি গল্প। মানব পরিবহন, বিনিময় এবং যোগাযোগ ব্যবস্থার চিত্র তুলে ধরে। এটি একটি সাধারণ সাংস্কৃতিক স্মৃতি এবং এর একাধিক স্মরণীয় বিষয় রয়েছে, যার মধ্যে রয়েছে অফিসিয়াল মেমোরি এবং লোকজ মেমোরি। এমনকি কৃষিকাজ, বাণিজ্য, ধর্ম, সাহিত্য এবং সামরিক খাতও এর অন্তর্ভুক্ত। সব দিক থেকেই গ্র্যান্ড ক্যানেল সম্পর্কিত অনেক স্মৃতি রয়েছে। তিনি গ্র্যান্ড ক্যানেলের জন্য আরও অন্তর্ভুক্তিমূলক, বৈচিত্র্যময় এবং বহু-স্তরের বর্ণনা পদ্ধতির প্রস্তাব করেছেন।",
    "অস্ট্রেলিয়ার মাটিতে দীর্ঘ অপেক্ষার অবসান ঘটাতে চায় নিউজিল্যান্ড": "এবিএন/এসএ/জসিম\n\nপ্রায় ৩৯ বছর আগে ১৯৮৩ সালে অস্ট্রেলিয়ার মাটিতে এক ম্যাচের ওয়ানডে সিরিজ জিতেছিল নিউজিল্যান্ড। এরপর আর কখনও দ্বিপক্ষীয় বা অন্য কোনো টুর্নামেন্ট জিততে পারেনি কিউইরা। এবার দীর্ঘ অপেক্ষার পালা ঘোঁচানোর লক্ষ্য নিয়ে আগামীকাল অস্ট্রেলিয়ার মাটিতে তিন ম্যাচের ওয়ানডে সিরিজ শুরু করছে নিউজিল্যান্ড। সিরিজটি বিশ^কাপ সুপার লিগের অংশ হওয়ায় আগের রেকর্ড ধরে রেখে সব ম্যাচ জিততে মরিয়া অস্ট্রেলিয়া। কেয়ানর্সে আগামীকাল বাংলাদেশ সময় সকাল ১০টা ২০ মিনিটে শুরু হবে নিউজিল্যান্ড-অস্ট্রেলিয়ার মধ্যকার প্রথম ওয়ানডে।১৯৮০ সালে প্রথম অস্ট্রেলিয়ার মাটিতে ওয়ানডে খেলে নিউজিল্যান্ড। সেটি ছিলো ত্রিদেশীয় সিরিজের ম্যাচ। এরপর ১৯৮৩ সালে আবারও ত্রিদেশীয় সিরিজে অস্ট্রেলিয়ার মাটিতে ওয়ানডে খেলতে নেমেছিলো নিউজিল্যান্ড। আর ওই বছরই ত্রিদেশীয় সিরিজের বাইরে অস্ট্রেলিয়ার বিপক্ষে এক ম্যাচের একটি সিরিজ খেলেছিলো কিউইরা। সেটি জিতেছিল নিউজিল্যান্ড। তবে দীর্ঘ বিরতির পর ২০০৪ সালে অস্ট্রেলিয়ার মাটিতে প্রথম চ্যাপেল-হ্যাডলি নামে দুই ম্যাচের দ্বিপাক্ষীক ওয়ানডে সিরিজ খেলে নিউজিল্যান্ড। সিরিজটি ড্র হয়েছিল। এরপর দুদলের মধ্যে তিনটি দ্বিপক্ষীয় সিরিজ হয় সবগুলোতেই জিতেছে অস্ট্রেলিয়া। আর ২০২০ সালের ১৩ মার্চ সিডনিতে তিন ম্যাচ সিরিজের প্রথম ওয়ানডে খেলেছিল অস্ট্রেলিয়া ও নিউজিল্যান্ড। করোনার কারনে প্রথম ম্যাচটি ফাঁকা গ্যালারিতে অনুষ্ঠিত হয়েছিলো। ওই ম্যাচটি ৭১ রানে জিতে নেয় অস্ট্রেলিয়া। ওই ম্যাচের পর করোনায় আন্তর্জাতিক ফ্লাইট বন্ধ হবার উপক্রম হওয়ায় সিরিজটি স্থগিত করা হয়। ২০২১ সালে কয়েকবারই স্থগিত হওয়া সিরিজটি আয়োজনের চেষ্টা করেও ব্যর্থ হয় দুদেশের ক্রিকেট বোর্ড। আর ওই ম্যাচের পর আর কোন ওয়ানডে খেলেনি অস্ট্রেলিয়া ও নিউজিল্যান্ড। করোনা পরিস্তিতির উন্নতি হওয়ায় অবশেষে তিন ম্যাচের সিরিজ খেলতে নামছে অস্ট্রেলিয়া ও নিউজিল্যান্ড। বিশ^কাপ সুপার লিগের অংশ হওয়াতে সিরিজটি দুদলের কাছেই সমান গুরুত্বপূর্ণ। সুপার লিগে এখন পর্যন্ত ১২ ম্যাচ খেলে ১১০ পয়েন্ট নিয়ে টেবিলের চতুর্থস্থানে নিউজিল্যান্ড। আর ১৫ ম্যাচে ৯০ পয়েন্ট নিয়ে টেবিলের সপ্তমস্থানে অস্ট্রেলিয়া। তাই সিরিজের গুরুত্ব বিবেচনায় সব ম্যাচই জিততে চায় দুদল। অস্ট্রেলিয়ার অধিনায়ক অ্যারন ফিঞ্চ বলেন, ‘সুপার লিগের অংশ হওয়ায় এই সিরিজের গুরুত্ব অনেক বেশি। তাই নিজেদের সেরাটা দিয়ে সিরিজ জয়ের সঙ্গে সঙ্গে সব ম্যাচই জিততে চাই আমরা। সিরিজে ১০ পয়েন্ট অনেক গুরুত্ব বহন করবে। এ ছাড়া নিউজিল্যান্ডের বিপক্ষে ঘরের মাঠে আমাদের রেকর্ড খুবই ভালো। সেই রেকর্ড অক্ষুন্ন রাখতে চাই আমরা।’ গত মাসে ওয়েস্ট ইন্ডিজ সফরে তিন ম্যাচের ওয়ানডে সিরিজ ২-১ ব্যবধানে জিতেছিল নিউজিল্যান্ড। আর ঘরের মাঠে গত শনিবার জিম্বাবুয়ের বিপক্ষে তিন ম্যাচের ওয়ানডে সিরিজ শেষ করে অস্ট্রেলিয়া। প্রথম দুই ম্যাচ জিতলেও, তৃতীয় ও শেষ ওয়ানডেতে জিম্বাবুয়ের কাছে হারে অসিরা। শেষ পর্যন্ত ২-১ ব্যবধানে সিরিজস জিতে অস্ট্রেলিয়া। তাই ওয়ানডে সিরিজ জয়ের স্বাদ নিয়ে, এবার নিজেরা মুখোমুখি অস্ট্রেলিয়া ও নিউজিল্যান্ড। এখন পর্যন্ত ওয়ানডেতে ১৩৮বার মুখোমুখি হয়েছে অস্ট্রেলিয়া ও নিউজিল্যান্ড। এরমধ্যে জয়ের পাল্লা ভারী অসিদের দিকে। ৯২টি ম্যাচ জিতেছে তারা। ৩৯টি ম্যাচে জয় পায় নিউজিল্যান্ড। ৭টি ম্যাচ পরিত্যক্ত হয়।",
    "নিলামে কেনা স্যুটকেসে শিশুর দেহাবশেষ: দক্ষিণ কোরিয়ায় এক নারী গ্রেপ্তার": "নিউজিল্যান্ডের পুলিশ কর্তৃপক্ষ বিষয়টি জানার পর নরহত্যার তদন্ত শুরুর পাশাপাশি দেহাবশেষ শনাক্ত করার চেষ্টা চালায়।\n\nকোরিয়ান পুলিশের তথ্যমতে, স্যুটকেসের দেহাবশেষ সাত ও দশ বছর বয়সী দুই শিশুর। তাদের মৃতদেহ কয়েক বছর ধরে সংরক্ষণ করা হয়েছে বলেই ধারণা করা হচ্ছে।\n\nবিবিসি জানায়, দক্ষিণ কোরিয়ায় গ্রেপ্তার হওয়া ওই নারীকে হস্তান্তরের জন্য নিউজিল্যান্ড এরই মধ্যে আবেদন করেছে।",
    "রোববার দুবাইতে আরব আমিরাতের বিপক্ষে প্রথম ম্যাচ টাইগারদের": "ক্রিকেট সংস্কৃতিতে বলা হয় ‘উইনিং ইজ এ হ্যাবিট।’ সেই জয়কে অভ্যাস পরিণত করতেই গতবার টি-টোয়েন্টি বিশ্বকাপের আগে ঘরের মাঠে ঠেলা গাড়ির গতি আর নিচু বাউন্সি পিচে অস্ট্রেলিয়া-নিউজিল্যান্ডের বিপক্ষে সিরিজ আয়োজন করেছিল বিসিবি।\n\nউদ্দেশ্য ছিল ওই দুই বড় শক্তিকে নিজ মাটিতে চেনা-জানা পরিবেশে হারিয়ে জয়ের পথে থেকেই বিশ্বকাপের মাঠে নামবে টাইগাররা; কিন্তু জায়গামত সে সব কোনোই কাজে আসেনি। সেই স্লো পিচের লো স্কোরিং গেমে ১২০-এর আশপাশে স্কোর গড়ে জিতেও কোন লাভ হয়নি।\n\nবিশ্বকাপের মূল মঞ্চে গিয়ে উল্টো মুখ থুবড়ে পড়তে হয়েছে। ওমান ছাড়া সবার কাছে হেরে ব্যর্থতার ষোলকলা পূর্ণ করে শূন্য হাতে দেশে ফিরতে হয়েছে।\n\nএবার আর সে ভুল করতে চায় না বিসিবি। অস্ট্রেলিয়ায় অনুষ্ঠিত হতে যাওয়া টি-টোয়েন্টি বিশ্বকাপের আগে দেশের মাটিতে নির্জীব, মরা ও নিচু বাউন্সি এবং তুলনামূলক স্পিন সহায়ক উকেটে কোনো সিরিজ না খেলার সিদ্ধান্ত নিয়েছে দেশের ক্রিকেটের নিয়ন্ত্রক সংস্থা বিসিবি।\n\nএমনকি দেশের স্লো ও লো পিচে প্র্যাকটিসও হয়েছে কম। তাই নিউজিল্যান্ড যাওয়ার আগে দুবাইয়ের তুলনামূলক ফার্ষ্ট উইকেটে ৬ দিনের প্রস্তুতির উদ্যোগ গ্রহণ করা হয়। প্রথমে শুধু ৪-৫টি প্র্যাকটিস সেশন কাটানোর কথা থাকলেও পরে আরব আমিরাতের সঙ্গে দুটি ম্যাচেরও আয়োজন করা হয়েছে।\n\nএবং সে দুটি ম্যাচ কোন গা গরমের নয়, আন্তর্জাতিক টি-টোয়েন্টি ম্যাচ বলে মর্যাদা দেয়া হচ্ছে। ২৫ সেপ্টেম্বর, রোববার প্রথম ম্যাচ। বাংলাদেশ সময় রাত ৮টায় দুবাই ইন্টারন্যাশনাল স্টেডিয়ামে স্বাগতিকদের বিপক্ষে প্রথম ম্যাচে মাঠে নামবেন নুরুল হাসান সোহান, লিটন দাস, সাব্বির রহমান রুম্মন, মেহেদি হাসান মিরাজ, আফিফ হোসেন ধ্রুব, মোসাদ্দেক হোসেন সৈকত, সাইফউদ্দিন, মোস্তাফিজুর রহমান ও তাসকিন আহমেদরা।\n\nযেহেতু অধিনায়ক সাকিব আল হাসান আগেই ওয়েস্ট ইন্ডিজের সিপিএল খেলার জন্য ছুটি নিয়ে রেখেছেন, তাই তিনি জাতীয় দলের সঙ্গে দুবাই পর্বে থাকছেন না। আরব আমিরাতের বিপক্ষে দুই ম্যাচের সিরিজে নেতৃত্ব দেবেন নুরুল হাসান সোহান।\n\nনিউজিল্যান্ডে পাকিস্তান ও স্বাগতিক নিউজিল্যান্ডের বিপক্ষে তিনজাতি আসরে টাইগারদের কম্বিনেশন কেমন হবে? নতুন টেকনিক্যাল অ্যাডভাইজার শ্রীধরন শ্রীরাম দলটাকে কিভাবে সাজাতে চাচ্ছেন? ওপেনিং জুটি কেমন হবে? সাকিবের অনুপস্থিতিতে স্পিনার থাকবেন কতজন? মোটামুটি দলের একটা রূপরেখা দাঁড় করানোর একটা চেষ্টা চলবে এই দুই ম্যাচের সিরিজে।\n\nএর সাথে আরব আমিরাতের সঙ্গে সিরিজে টাইগারদের সামনে আছে আবার হারের বৃত্ত থেকে বেরিয়ে জয়ের পথে পা রাখার সুযোগ। ভাবছেন, আরব আমিরাতের সঙ্গে জিতে কি লাভ হবে? এই জয় কি নিউজিল্যান্ড আর পাকিস্তানের মুখোমুখি হওয়া আর টি-টোয়েন্টি বিশ্বকাপের মাঠে ব্যাট ও বল হাতে ক্রিকেটের মহারণে মুখোমুখি হওয়ার আগে রসদ ও উদ্দীপক সুধা হিসেবে কাজ করবে?\n\nতা না করলেও অন্তত পরাজয়ের বৃত্ত থেকে তো বেরিয়ে আসা যাবে। টাইগারদের সামনে দুবাইয়ের এই ২ ম্যাচে থাকবে সে সুযোগ। জিতলে আবার জয়ের পথের সন্ধান মিলবে।\n\nতাতে নিজেদের ব্যাটিং, বোলিং আর ফিল্ডিংটাও হবে আরও সমৃদ্ধ ও শানিত। ব্যাটাররা রানে ফিরুন, বোলাররা বল হাতে সুনিয়ন্ত্রিত বোলিংয়ের পাশাপাশি কার্যকর বোলিং করুন। সেটাই প্রত্যাশা। তাতে নুয়ে পরা আত্মবিশ্বাস হবে চাঙ্গা। মিলবে আগামীতে ভাল করার রসদ।\n\nএআরবি/আইএইচএস",
    "Abhimanyu Easwaran and Shahbaz Ahmed from Bengal selected for India A ODI team dgtl - Anandabazar": "ভারত ‘এ’ দলের বিরুদ্ধে তিনটি এক দিনের ম্যাচের সিরিজ খেলবে নিউজিল্যান্ড ‘এ’। ভারতের সেই দলের অধিনায়ক করা হল সঞ্জু স্যামসনকে। ১৬ জনের যে দল ঘোষণা করা হয়েছে সেই দলে রয়েছেন বাংলার দুই ক্রিকেটার। অভিমন্যু ঈশ্বরন এবং শাহবাজ আহমেদ সুযোগ পেয়েছেন ভারত ‘এ’ দলে।\n\nভারত ‘এ’ দলের হয়ে বেসরকারি টেস্টের সিরিজও খেলছেন অভিমন্যু। শতরানও করেছেন বাংলার অধিনায়ক। সেই দলে রয়েছেন বাংলার মুকেশ কুমারও। প্রথম ম্যাচে পাঁচ উইকেট নেন তিনি। এক দিনের সিরিজে রাখা হয়নি মুকেশকে। সেই দলে সুযোগ পেয়েছেন বাংলার অলরাউন্ডার শাহবাজ আহমেদ। জিম্বাবোয়ে সফরে ভারতীয় দলে সুযোগ পেয়েছিলেন তিনি। সঞ্জু স্যামসনের এই দলে রয়েছেন ভারতীয় দলে খেলা পৃথ্বী শ, শার্দূল ঠাকুর, নবদীপ সাইনি, উমরান মালিক, রুতুরাজ গায়কোয়াড়ের মতো ক্রিকেটার। অনূর্ধ্ব-১৯ বিশ্বকাপজয়ী দলের রাজ অঙ্গদ বাওয়াকেও নেওয়া হয়েছে এই দলে। উইকেটরক্ষক হিসাবে সুযোগ পেয়েছেন শ্রীকর ভরত।\n\n২২ সেপ্টেম্বর থেকে শুরু হবে এই বেসরকারি এক দিনের সিরিজ। তিন ম্যাচের এই সিরিজ হবে চেন্নাইতে। সেখানেই তিনটি ম্যাচ হবে। আইপিএলে ভাল খেলা রজত পটীদার, তিলক বর্মা, কুলদীপ সেনদের সুযোগ দেওয়া হয়েছে ভারত ‘এ’ দলে।\n\nভারত ‘এ’ দল: সঞ্জু স্যামসন (অধিনায়ক), পৃথ্বী শ, অভিমন্যু ঈশ্বরন, রুতুরাজ গায়কোয়াড়, রাহুল ত্রিপাঠী, রজত পটীদার, শ্রীকর ভরত (উইকেটরক্ষক), কুলদীপ যাদব, শাহবাজ আহমেদ, রাহুল চহার, তিলক বর্মা, কুলদীপ সেন, শার্দূল ঠাকুর, উমরান মালিক, নবদীপ সাইনি এবং রাজ অঙ্গদ বাওয়া।",
    "নিউজিল্যান্ড সফর ও বিশ্বকাপ দলে থাকবেন লিটন-সোহান": "শুধু নিউজিল্যান্ড সফর কিংবা টি-টোয়েন্টি বিশ্বকাপের কথা বলা কেন? এ মুহূর্তে বাংলাদেশের টি-টোয়েন্টি দল নির্বাচন করতে গেলে তাদের নাম আসবে; কিন্তু তারা এশিয়া কাপ স্কোয়াডে ছিলেন না। ঠিক ধরেছেন, বলা হচ্ছে লিটন দাস, নুরুল হাসান সোহান আর ইয়াসির আলী রাব্বির কথা। সঙ্গে হাসান মাহমুদের নামও আছে।\n\nবলার অপেক্ষা রাখে না, তারাই সবাই ইনজুরির কারণে দলের বাইরে। লিটন দাস জিম্বাবুয়ে সফরে হ্যামস্ট্রিং ইনজুরিতে পড়ে বিশ্রামে। নুরুল হাসান সোহানের বাঁ-হাতের আঙ্গুলে ফ্র্যাকশ্চারে অপারেশন হয়েছে। ইয়াসির আলী রাব্বির কোমড়ে ব্যাথা আর পেসার হাসান মাহমুদের পায়ে ব্যথা।\n\nবলার অপেক্ষা রাখে না, ওপেনার লিটন দাস আর কিপার কাম মিডল অর্ডার নুরুল হাসান সোহান এখন অটোমেটিক চয়েজ। টিম বাংলাদেশে ওপেনার সংকট। লিটনই একমাত্র আশার আলো। আর সোহান দেশের এক নম্বর উইকেটরক্ষক। সঙ্গে মিডল ও লেট অর্ডারে হাত খুলে খেলার সামর্থটাও আছে বেশ।\n\nতাদের দলে থাকা নিয়ে আসলে সংশয় নেই। ইয়াসির আলী রাব্বি নিজেকে খানিক দূর্ভাগা ভাবতেই পারেন। ইনজুরি বাঁধা হয়ে না দাড়ালে হয়তো মোসাদ্দেকের মত চট্টগ্রামের এ ভারি শরীরের তরুণও নিজের জায়গা মজবুত করে ফেলতে পারতেন। তার সে সামর্থ্য আছে। তবে এবার হয়ত ইয়াসির আলী রাব্বির ভাগ্য খুলে যেতে পারে। মুশফিকুর রহিম অবসর নেবার পর একজন বাড়তি ব্যাটারের দরকার। রাব্বি হতে পারেন সম্ভাব্য সেরা অপশন।\n\nসর্বশেষ খবর, এ মিডল অর্ডার কোমরের ব্যথা মুক্ত হয়ে ব্যাটিং অনুশীলন শুরু করেছেন; কিন্তু প্রশ্ন হচ্ছে তারা কি সুস্থ হয়ে দলে ফিরতে পারবেন?\n\nনির্বাচক আব্দুর রাজ্জাকের কথা শুনে মনে হচ্ছে, পারবেন। আজ সোমবার শেরে বাংলা স্টেডিয়ামে উপস্থিত সাংবাদিকদের সঙ্গে আলাপে নির্বাচক রাজ্জাক জানিয়েছেন, আশা করা যাচ্ছে নিউজিল্যান্ড এবং বিশ্বকাপের জন্য তারা সবাই চোট কাটিয়ে উঠবে। রাজ্জাক যোগ করেন, ‘এখনো পর্যন্ত তারা যেভাবে উন্নতি করছে এমনটাই আশা করা যায়। তবে রাজ্জাক কারো অন্তর্ভুক্তিই নিশ্চিত বলে দাবি করেননি। ফিজিওর ওপর ছেড়ে দিয়েছেন।’\n\nতার ব্যাখ্যা, ‘ইনজুরির বিষয়টা আসলে আমরা কেউই আগে থেকে বলতে পারছি না। এই বিষয়গুলো নিয়ে কথা বলতে হলে, ফিজিওদের উপরে নির্ভর করতে হয়। তবে তাদের তথ্য অনুযায়ী এখনো পর্যন্ত আশা করা হচ্ছে সবাইকেই পাব।’\n\nএআরবি/আইএইচএস",
    "India wants to create back up of Hardik Pandya, selected Raj Angad Bawa in India A squad dgtl - Anandabazar": "এশিয়া কাপে ব্যাটে, বলে ভারতের ভরসা হয়ে উঠেছেন হার্দিক পাণ্ড্য। টি-টোয়েন্টি বিশ্বকাপেও তাঁর দিকে তাকিয়ে থাকবে দল। এর মধ্যেও দ্বিতীয় হার্দিকের খোঁজ শুরু করে দিল ভারত। ভারত ‘এ’ দলে ডাক এল রাজ অঙ্গদ বাওয়ার।\n\nভারতের অনূর্ধ্ব-১৯ দলের হয়ে বিশ্বকাপ জিতেছিলেন রাজ। তরুণ অলরাউন্ডার বড় ভূমিকা নিয়েছিলেন সেই জয়ের পিছনে। নিউজিল্যান্ড ‘এ’ দলের বিরুদ্ধে তিনটি এক দিনের ম্যাচ খেলার জন্য ভারত ‘এ’ দলে এ বার সুযোগ পেলেন তিনি। ২২ সেপ্টেম্বর থেকে শুরু হবে এক দিনের সিরিজ। তিন ম্যাচের সেই সিরিজ হবে চেন্নাইয়ে। পরের দু’টি ম্যাচ ২৫ এবং ২৭ সেপ্টেম্বর। রাজ বাঁহাতি মিডল অর্ডার ব্যাটার, সেই সঙ্গে ডানহাতে পেস বোলিংও করেন তিনি। চণ্ডীগড়ের হয়ে রঞ্জি ট্রফিতে দু’টি ম্যাচ খেলেছেন রাজ। তরুণ অলরাউন্ডারকে তৈরি রাখতে চাইছেন নির্বাচকরা। হার্দিকের পরে রাজের উপর দল ভরসা করতে পারবে কি না তা দেখে নিতে চাইছেন চেতন শর্মারা (নির্বাচক প্রধান)।\n\nশিবম দুবে, বিজয় শঙ্করকে ভারতের হয়ে খেলানো হলেও তাঁরা সে ভাবে নিজেদের মেলে ধরতে পারেননি। ভারতীয় দলে পেসার অলরাউন্ডার হিসাবে রাজকে তৈরি করতে চাইছে ভারত। নিউজিল্যান্ডের বিরুদ্ধে তাঁকে দেখে নেওয়ার সুযোগ তাই ছাড়তে চাননি নির্বাচকরা।\n\nভারতের অনূর্ধ্ব-১৯ দলের হয়ে বিশ্বকাপ জিতেছিলেন রাজ। —ফাইল চিত্র\n\nআইপিএলে পঞ্জাব কিংসের হয়ে খেলেছেন রাজ। দু’টি ম্যাচে তাঁর সংগ্রহ মাত্র ১১ রান। রঞ্জিতে দু’টি ম্যাচে তিনি করেছেন ১৫২ রান। গড় ৫০.৬৬।",
    "পৃথিবীর বুকে লুকানো মহাদেশ জিল্যান্ডিয়া": "",
    "শ্রীরামের বিশেষ ক্যাম্পে থাকছেন না সাকিব!": "",
    "বিশ্বকাপের আগে এই দুই সেরা দলের বিরুদ্ধে খেলবে ভারত, কবে-কোথায় হবে এই ম্যাচ, কোন চ্যানেলে দেখবেন, জেনে নিন": "ভারতের প্রস্তুতি ম্যাচ:\n\nসুপার ১২ থেকে যে দলগুলি শুরু করবে বিশ্বকাপ অভিযান তারা ১৭ এবং ১৯ অক্টোবর প্রস্তুতি ম্যাচগুলি খেলবে। ম্যাচগুলি খেলা হবে ব্রিসবেনের দ্য গাব্বায় এবং অ্যালান বর্ডার ফিল্ডে। অস্ট্রেলিয়ার বিরুদ্ধে ভারতীয় দল ১৭ অক্টোবর প্রস্তুতি ম্যাচে মাঠে নামবে এবং নিউজিল্যান্ডের বিরুদ্ধে টিম ইন্ডিয়া এক দিনের ব্যবধানে খেলতে নামবে ১৯ অক্টোবর।\n\nঅন্যান্য দলের প্রস্তুতি ম্যাচ:\n\nপ্রস্তুতি পর্বের প্রথম ম্যাচটি খেলা হবে ওয়েস্ট ইন্ডিজ এবং সংযুক্ত আরব আমিরশাহী (ইউএই)-এর বিরুদ্ধে। দ্য জংশন ওভালে ১০ অক্টোবর খেলা হবে এই ম্যাচটি। এর পর স্কটল্যান্ড মুখোমুখি হবে নেদারল্যান্ডসের এবং জিম্বাবোয়ের বিরুদ্ধে মাঠে নামবে শ্রীলঙ্কা। একই দিনেই একই মাঠে এই দুইটি ম্যাচ খেলা হবে।\n\nআয়োজক দেশ অস্ট্রেলিয়ার প্রস্তুতি ম্যাচ:\n\nআইসিসি টি-২০ বিশ্বকাপ ২০২২-এর আয়োজক দেশ অস্ট্রেলিয়া একটি প্রস্তুতি ম্যাচই খেলবে এবং সেটি ভারতের বিরুদ্ধে। ডিফেন্ডিং চ্যাম্পিয়ন দল ১৭ অক্টোবর ব্রিসবেনের দ্য গাব্বায় মুখোমুখি হবে রোহিত শর্মার নেতৃত্বাধীন ভারতের বিরুদ্ধে।\n\nপ্রস্তুতি ম্যাচের সম্প্রচার:\n\nপ্রস্তুতি ম্যাচগুলিতে গ্যালারিতে উপস্থিত থাকতে পারবেন না দর্শকেরা। তবে, ১৭ এবং ১৯ অক্টোবর দ্য গাব্বায় অনুষ্ঠিত হতে চলা চারটি ম্যাচ সম্প্রচারিত হবে টেলিভিশনে। এই চারটি ম্যাচ সম্প্রচার করবে আইসিসি'র গ্লোবাল ব্রডকাস্ট পার্টনার স্টার স্পোর্টস। আইসিসি'র ডিজিটাল চ্যানেলে সমস্ত ম্যাচের লাইভ স্কোর এবং হাইলাইটস দেখানো হবে। ১৬ অক্টোবর নামিবিয়া বনাম শ্রীলঙ্কার ম্যাচ দিয়ে শুরু হতে চলেছে আইসিসি টি-২০ বিশ্বকাপ ২০২২।\n\nপ্রস্তুতি ম্যাচের সূচি:\n\n১০ অক্টোবর- ওয়েস্ট ইন্ডিজ বনাম ইউএই, জংশন ওভাল\n\n১০ অক্টোবর- স্কটল্যান্ড বনাম নেদারল্যান্ডস, জংশন ওভাল\n\n১০ অক্টোবর- শ্রীলঙ্কা বনাম জিম্বাবোয়ে, মেলবোর্ন\n\n১১ অক্টোবর - নামিবিয়া বনাম নেদরল্যান্ডস, মেলবোর্ন\n\n১২ অক্টোবর - ওয়েস্ট ইন্ডিজ বনাম নেদারল্যান্ডস, মেলবোর্ন\n\n১৩ অক্টোবর - জিম্বাবোয়ে বনাম নামিবিয়া, জংশন ওভাল\n\n১৩ অক্টোবর - শ্রীলঙ্কা বনাম আয়ারল্যান্ড, জংশন ওভাল\n\n১৩ অক্টোবর - স্কটল্যান্ড বনাম ইউএই, মেলবোর্ন\n\n১৭ অক্টোবর - অস্ট্রেলিয়া বনাম ভারত, দ্য গাব্বা\n\n১৭ অক্টোবর - নিউজিল্যান্ড বনাম দক্ষিণ আফ্রিকা, অ্যালান বর্ডার ফিল্ড\n\n১৭ অক্টোবর - ইংল্যান্ড বনাম পাকিস্তান, দ্য গাব্বা\n\n১৭ অক্টোবর - আফগানিস্তান বনাম বাংলাদেশ, অ্যালান বর্ডার ফিল্ড\n\n১৯ অক্টোবর - আফগানিস্তান বনাম পাকিস্তান, দ্য গাব্বা\n\n১৯ অক্টোবর - বাংলাদেশ v দক্ষিণ আফ্রিকা, অ্যালান বর্ডার ফিল্ড\n\n১৯ অক্টোবর - নিউজিল্যান্ড বনাম ভারত, দ্য গাব্বা",
    "বিদ্যাসাগরের জন্ম ও উদয় শঙ্করের প্রয়াণ": "মানুষ ইতিহাস আশ্রিত। অতীত হাতড়েই মানুষ এগোয় ভবিষ্যৎ পানে। ইতিহাস আমাদের আধেয়। জীবনের পথপরিক্রমার অর্জন-বিসর্জন, জয়-পরাজয়, আবিষ্কার-উদ্ভাবন, রাজনীতি-অর্থনীতি-সমাজনীতি একসময় রূপ নেয় ইতিহাসে। সেই ইতিহাসের উল্লেখযোগ্য ঘটনা স্মরণ করাতেই জাগো নিউজের বিশেষ আয়োজন আজকের এই দিনে।\n\n২৬ সেপ্টেম্বর ২০২২, সোমবার। ১১ আশ্বিন ১৪২৯ বঙ্গাব্দ\n\nঘটনা\n\n১৫৮০- স্যার ফ্রান্সিস ড্রেক তার সমুদ্রপথে বিশ্বভ্রমণ সমাপ্ত করে ইংল্যান্ডে ফিরে আসেন।\n\n১৮৮৭- এমিল বার্লিনার নামে একজন জার্মান অভিবাসী আমেরিকায় প্রথম কথা বলা যন্ত্র (গ্রামোফোন) পেটেন্ট করেন।\n\n১৯০৭- নিউজিল্যান্ড ব্রিটেনের কাছ থেকে স্বাধীনতা অর্জন করে।\n\n১৯৩২- মহাত্মা গান্ধী এবং বি আর আম্বেদকর পুনা চুক্তিতে সম্মত হন।\n\n১৯৫৯- জাপানের হনসুতে দু দিনব্যাপী টাইফুনে সাড়ে চার হাজার লোকের প্রাণহানি ঘটে।\n\n১৯৬৮- সুইজারল্যান্ড জাতিসংঘে যোগদান করে।\n\nজন্ম\n\n১৮২০- ঊনিশ শতকের বিশিষ্ট বাঙালি শিক্ষাবিদ, সমাজ সংস্কারক ও গদ্যকার ঈশ্বরচন্দ্র বিদ্যাসাগর। ব্রিটিশ ভারতের বাংলা প্রেসিডেন্সির বীরসিংহ গ্রামে জন্ম তার। পুরো নাম ঈশ্বরচন্দ্র বন্দ্যোপাধ্যায় শর্মা। সংস্কৃত ভাষা ও সাহিত্যে অগাধ পাণ্ডিত্যের জন্য সংস্কৃত কলেজ থেকে ১৮৩৯ সালে ‘বিদ্যাসাগর’ উপাধি লাভ করেন। সংস্কৃত ছাড়াও বাংলা ও ইংরেজি ভাষায় বিশেষ ব্যুৎপত্তি ছিল তার। তিনিই প্রথম বাংলা লিপি সংস্কার করে তাকে যুক্তিবহ ও সহজপাঠ্য করে তোলেন। বাংলা গদ্যের প্রথম সার্থক রূপকার তিনিই। রচনা করেছেন যুগান্তকারী শিশুপাঠ্য বর্ণপরিচয়সহ একাধিক পাঠ্যপুস্তক, সংস্কৃত ব্যাকরণ গ্রন্থ। ছিলেন একজন সমাজ সংস্কারকও। বিধবা বিবাহ ও স্ত্রী শিক্ষার প্রচলন, বহুবিবাহ ও বাল্যবিবাহের মতো সামাজিক অভিশাপ দূরীকরণে তার অক্লান্ত সংগ্রাম আজও স্মরিত হয় যথোচিত শ্রদ্ধার সঙ্গে। ২০০৪ সালে বিবিসি বাংলা কর্তৃক পরিচালিত জরিপে সর্বকালের সর্বশ্রেষ্ঠ ২০ জন বাঙালির মধ্যে অষ্টম স্থান লাভ করেন।\n\n১৮৮৮- ইংরেজ কবি ও সাহিত্যিক টি এস এলিয়ট।\n\n১৯০৩- বাঙালি চলচ্চিত্র পরিচালক, গীতিকার, সংগীতকার, গল্পকার, ঔপন্যাসিক ও অভিনেতা হীরেন বসু।\n\n১৯১০- পশ্চিমবঙ্গের দক্ষিণ ২৪ পরগণা জেলার তেভাগা আন্দোলনের অন্যতম নেতা কংসারী হালদার।\n\n১৯২৬- বাংলাদেশের রাষ্ট্রপতি আবদুর রহমান বিশ্বাস।\n\nমৃত্যু\n\n১৯৭৭- ভারতীয় নৃত্যশিল্পী ও নৃত্য পরিকল্পক উদয় শঙ্কর। উদয়পুর রাজস্থানে জন্ম। আদি নিবাস বাংলাদেশের যশোর জেলার নড়াইল মহকুমার কালিয়ায়। ভারতীয় নৃত্যশৈলী, ভারতীয় জাতীয় নৃত্যের ইউরোপীয় থিয়েটারস সমন্বয় পদ্ধতির জন্য সুপরিচিত। ভারতীয় শাস্ত্রীয় এবং উপজাতীয় নৃত্যের উপাদানগুলোর সঙ্গে সমন্বয় করেন, যা পরবর্তীতে ভারত, ইউরোপ এবং মার্কিন যুক্তরাষ্ট্র ১৯২০ থেকে ১৯৩০ সালে জনপ্রিয় হয়ে ওঠে। ভারতে আধুনিক নৃত্যের একজন অগ্রগামী ছিলেন। সংগীত নাটক একাডেমি পুরস্কার, সংগীত নাটক একাডেমি ফেলোশিপ, পদ্মবিভূষণ ও দেসিকোটটাম পুরস্কার পেয়েছেন।\n\n১৯৮২- প্রখ্যাত বাঙালি চিত্রশিল্পী নীরদ মজুমদার।\n\n১৯৮৯- বাংলার খ্যাতিমান কণ্ঠশিল্পী, সুরকার, সংগীত পরিচালক এবং প্রযোজক হেমন্ত মুখোপাধ্যায়।\n\n১৯৯০- ইতালির খ্যাতনামা উপন্যাসিক আলবার্তো মোরাভিয়া।\n\n১৯৯৬- ভারতে প্রথম সম্পূর্ণ দেশীয় প্রযুক্তির কম্পিউটরের জনক সমরেন্দ্র কুমার মিত্র।\n\nদিবস\n\nইউরোপীয়ান ভাষা দিবস।\n\nকেএসকে/এমএস",
    "প্রথম ম্যাচে বাবর আজমদের বিপক্ষে খেলবে বাংলাদেশ": "টি-টোয়েন্টি ফরম্যাটে বাংলাদেশ দলের পারফরম্যান্স সুবিধাজনক নয়। টি-টোয়েন্টি বিশ্বকাপের আগে বিষয়টি ভাবাচ্ছে বিসিবিকে।\n\n\n\n\n\n\n\n\n\n\n\n\n\nতাই বিশ্বকাপের আগে এই ফরম্যাটে টাইগারদের ঝালিয়ে নিতে প্রথমে আরব আমিরাত পরে ত্রিদেশীয় সিরিজের আয়োজনে যুক্ত হতে যাচ্ছে বাংলাদেশ দল।\n\nসেই পরিকল্পনায় আজ বাংলাদেশ সময় রাত ৮টায় দুবাইয়ে আমিরাতের মুখোমুখি হবে টাইগাররা। সেই ম্যাচের প্রস্তুতির মধ্যেই জানা গেল ত্রিদেশীয় সিরিজে বাংলাদেশের প্রথম প্রতিপক্ষ পাকিস্তান।\n\nসেই সিরিজের সূচি প্রকাশ করেছে আয়োজক দেশ নিউজিল্যান্ড। সিরিজের প্রথম ম্যাচেই মাঠে নামবে বাংলাদেশ। বাংলাদেশ ও পাকিস্তান ম্যাচের মধ্য দিয়ে আগামী ৭ অক্টোবর পর্দা উঠবে এই সিরিজের।\n\nবাংলাদেশ সময় সকাল ৮ টায় শুরু হবে ম্যাচটি। এরপর ৯ অক্টোবর নিজেদের দ্বিতীয় ম্যাচে স্বাগতিক নিউজিল্যান্ডের বিপক্ষে নামবে সাকিব বাহিনী। এই ম্যাচটি আবার অনুষ্ঠিত হবে দুপুর ১২ টায়। ১২ অক্টোবরের ম্যাচে ফের নিউজিল্যান্ডকেই মাঠে পাবে বাংলাদেশ। সে ম্যাচ শুরু হবে দুপুর ১২ টায়।\n\nএরপর ১৩ অক্টোবর ফের পাকিস্তানের মুখোমুখি হবে বাংলাদেশ। ম্যাচটি শুরু হবে সকাল ৮ টায়।\n\nঅর্থাৎ সিরিজে তিন দল পরস্পরের বিপক্ষে দুটি করে ম্যাচ খেলবে। পয়েন্ট তালিকায় শীর্ষ দুই দল ১৪ অক্টোবরে মুখোমুখি হবে ফাইনালে। ফাইনালসহ সিরিজের সবগুলো ম্যাচই অনুষ্ঠিত হবে ক্রাইস্টচার্চে।\n\nত্রিদেশীয় সিরিজ শেষে নিউজিল্যান্ড থেকে অস্ট্রেলিয়ার পথে উড়াল দেবে বাংলাদেশ দল। উদ্দেশ্য টি-টোয়েন্টি বিশ্বকাপ। ক্রিকেটের এই মেগা আসরে ২৪ অক্টোবর প্রথম মাঠে নামবে সাকিবের দল।",
    "Rajat Patidar is set to make debut in ODI against South Africa dgtl - Anandabazar": "বিরাট কোহলির আইপিএল দল রয়্যাল চ্যালেঞ্জার্স ব্যাঙ্গালোরের হয়ে দুর্দান্ত খেলেছেন আইপিএলে। ইডেন গার্ডেন্সে দ্বিতীয় কোয়ালিফায়ারে শতরান করেন। ভাল খেলেছেন ঘরোয়া ক্রিকেট এবং ভারত ‘এ’ দলের হয়েও। সেই পারফরম্যান্সের পুরস্কার পেতে চলেছেন রজত পাটীদার। সব ঠিক থাকলে দক্ষিণ আফ্রিকার বিরুদ্ধে এক দিনের সিরিজ়ে তাঁকে জাতীয় দলে নেওয়া হতে পারে।\n\nভারতীয় দলের প্রধান ক্রিকেটাররা অস্ট্রেলিয়ায় বিশ্বকাপ খেলতে চলে যাবেন। ফলে প্রোটিয়াদের বিরুদ্ধে এক দিনের সিরিজ়ে দ্বিতীয় সারির দল নামাবে ভারত। সেখানেই সুযোগ পেতে পারেন পাটীদার। তিনি একা নন, শুভমন গিল, সঞ্জু স্যামসনদের মতো টি-টোয়েন্টি বিশ্বকাপে সুযোগ না পাওয়া ক্রিকেটারদের দেখা যেতে চলেছে।\n\nমধ্যপ্রদেশকে রঞ্জি জেতাতে গুরুত্বপূর্ণ ভূমিকা নেন পাটীদার। তার আগে আইপিএলে ইডেন গার্ডেন্সে দ্বিতীয় কোয়ালিফায়ারে খেলতে এসে শতরান করেন। ৫৪ বলে ১১২ রান করেন তিনি। দল হারায় লখনউ সুপার জায়ান্টসকে। এর পর রঞ্জি ট্রফি ফাইনালে মুম্বইয়ের বিরুদ্ধে শতরান করেন। সম্প্রতি নিউজিল্যান্ড ‘এ’ দলের বিরুদ্ধে টেস্টে দু’টি শতরান করে। এক দিনের ম্যাচে ৪৫ করেন।\n\nসংবাদ সংস্থাকে বোর্ডের এক সূত্র বলেছেন, “রজতের ফর্মকে কোনও ভাবেই অস্বীকার করা যাবে না। এক দিনের দলে জায়গা পাওয়ার ব্যাপারে ও অনেকটাই এগিয়ে। বিশ্বকাপে যাওয়া দলের সঙ্গে স্ট্যান্ড বাই হিসেবে শ্রেয়স আয়ারও যাবে। ফলে মিডল অর্ডারে উপযুক্ত ব্যাটারের অভাব রয়েছে। তাই রজতকে সুযোগ দেওয়া হতে পারে।”",
    "Navdeep Saini has been ruled out due to groin injury dgtl - Anandabazar": "চোটের জন্য ভারতীয় ‘এ’ দল থেকে ছিটকে গেলেন জোরে বোলার নবদীপ সাইনি। নিউজিল্যান্ড ‘এ’ দলের বিরুদ্ধে এক দিনের সিরিজে তিনি খেলতে পারবেন না। চোটের জন্য খেলা হবে না দলীপ ট্রফির ম্যাচও।\n\nভারতীয় ক্রিকেট বোর্ড জানিয়েছে, নবদীপের ডান দিকের কুঁচকিতে চোট লেগেছে। দলীপ ট্রফির সেমিফাইনাল ম্যাচের প্রথম দিনের খেলাতেই চোট পেয়েছেন তিনি। দক্ষিণাঞ্চলের বিরুদ্ধে বল করার সময়ই কুঁচকিতে চোট পান উত্তরাঞ্চলের এই জোরে বোলার। তাঁকে বেঙ্গালুরুর জাতীয় ক্রিকেট অ্যাকাডেমিতে পাঠানো হয়েছে।\n\nসাইনি চোট পাওয়ায় তাঁর পরিবর্ত হিসাবে ঋষি ধবনকে ভারতীয় ‘এ’ দলে নেওয়া হয়েছে। মাঠে ফিরতে সাইনির কয়েক সপ্তাহ সময় লাগবে বলে প্রাথমিক ভাবে মনে করা হচ্ছে। জাতীয় ক্রিকেট অ্যাকাডেমিতে বোর্ডের মেডিক্যাল টিমের সদস্যরা তাঁর চোট পরীক্ষা করে দেখবেন। তাঁদের রিপোর্টের ভিত্তিতেই সাইনির চিকিৎসা নিয়ে সিদ্ধান্ত নেওয়া হবে।\n\nUpdate 🚨 - Mohd. Shami tests positive for COVID-19, Navdeep Saini ruled out of India ‘A’ series.\n\n\n\nMore details ⬇️https://t.co/XEhzkqh4FD — BCCI (@BCCI) September 18, 2022\n\nদলীপ ট্রফির সেমিফাইনালে দক্ষিণাঞ্চল ৬৫০ রানে হারিয়েছে উত্তরাঞ্চলকে। দক্ষিণাঞ্চলের ৮ উইকেটে ৬৩০ রানের জবাবে উত্তরাঞ্চল করে ২০৭ রান। ফলোঅন না করিয়ে দক্ষিণাঞ্চল দ্বিতীয় ইনিংসে করে ৪ উইকেটে ৩১৬ রান। দ্বিতীয় ইনিংসে মাত্র ৯৪ রানেই শেষ হয়ে যায় উত্তরাঞ্চলের ইনিংস। এই ম্যাচেও অবশ্য তেমন পারফরম্যান্স করতে পারেননি সাইনি। প্রথম ইনিংসে ৫৮ রান দিয়ে এক উইকেট নেন তিনি। চোটের জন্য দ্বিতীয় ইনিংসে বল করতে পারেননি সাইনি।",
    "টেস্ট চ্যাম্পিয়নশিপের ফাইনালের ভেন্যু চূড়ান্ত": "টেস্ট চ্যাম্পিয়নশিপের আগামী দুই ফাইনালের ভেন্যু চূড়ান্ত। ২০২৩ সালের জুনে চলতি চক্রের ফাইনাল হবে ইংল্যান্ডের ওভালে। আর ২০২৫ সালের ফাইনাল হবে ইংল্যান্ডের লর্ডসে।\n\nবুধবার এক বিবৃতিতে বিষয়টি জানিয়েছে বিশ্ব ক্রিকেটের সর্বোচ্চ নিয়ন্তা সংস্থা আইসিসি।\n\n২০১৯ সালের ফাইনালও হয়েছিল ইংল্যান্ডে। সাউথ্যাম্পটনে ভারতকে হারিয়ে টেস্ট চ্যাম্পিয়নশিপের প্রথম চক্রের শিরোপা ঘরে তুলেছিল নিউজিল্যান্ড।\n\nটেস্ট চ্যাম্পিয়নশিপের প্রতি চক্র চলে দুই বছর ধরে। পয়েন্টের শতকরা হারে টেবিলের শীর্ষে থাকা দুই দল খেলে ফাইনালে।\n\nএ বারের চক্রে ৭০ শতাংশ পয়েন্ট নিয়ে এখনও পর্যন্ত সবার ওপরে আছে অস্ট্রেলিয়া। দুইয়ে থাকা দক্ষিণ আফ্রিকার শতকরা পয়েন্টের হার ৬০। পরের তিন স্থানে আছে শ্রীলঙ্কা, ভারত ও পাকিস্তান।\n\nফাইনালের আয়োজক দেশ ইংল্যান্ড সাত নম্বরে। ৫০ শতাংশ পয়েন্ট নিয়ে তাদের ওপরে ওয়েস্ট ইন্ডিজ। সবশেষ দুই দল নিউজিল্যান্ড ও বাংলাদেশ।",
    "টেলরদের ৯ উইকেটে হারাল জন্টি রোডসরা": "ভারতের কানপুরে অনুষ্ঠিত রোড সেফটি ওয়ার্ল্ড সিরিজের দক্ষিণ আফ্রিকান লিজেন্ডসদের সঙ্গে পেরে উঠল না নিউল্যান্ডের লিজেন্ডসরা। ভারতের বিপক্ষে প্রথম ম্যাচ হারের পর এবার কিউইদের ৯ উইকেটে হারিয়ে জয়ে ফিরলেন জন্টি রোডসরা। শুরুতে ব্যাট করতে নেমে মাত্র ৯৯ রান তুলে রস টেলররা। জবাবে ৩৯ বল ও ৯ উইকেট হাতে রেখে জয় পায় দক্ষিণ আফ্রিকা।\n\nম্যাচের শুরুতে টস জিতে প্রথমে ব্যাট করার সিদ্ধান্ত নেন নিউজিল্যান্ড লিজেন্ডসদের দলনেতা রস টেলর। কিন্তু প্রোটিয়া বোলারদের দাপুটে বোলিংয়ে সুবিধা করতে পারেননি নিউজিল্যান্ড লিজেন্ডস দলের ব্যাটাররা। ক্ষণে ক্ষণে পড়তে থাকে একের পর এক উইকেট।\n\nনিউজিল্যান্ডের পক্ষে দুই অঙ্কের ঘর স্পর্শ করতে পেরেছেন মাত্র দুজন ব্যাটার। মূলত ডেন ব্রোনিলের খেলা ৪৮ বলে ৪৮ রানের ইনিংসের কল্যাণেই লজ্জার হাত থেকে রেহাই পেয়েছে কিউইরা। এছাড়া ২৬ বলে ১৮ রান করে অপরাজিত থাকেন গেরেথ হোপকিন্স। এছাড়া রেডমন্ড ৩, দেবচিচ শূন্য, টেলর ৪, ব্রুম ১, ওরাম ৬, ম্যাকমিলান ৭, মার্টিন ৬ রান আউট হন। আর বন্ড অপরাজিত থাকেন ১ রানে।\n\nদক্ষিণ আফ্রিকা লিজেন্ডসের পক্ষে ৪ ওভারে মাত্র ১৩ রানের খরাচায় সর্বোচ্চ চারটি উইকেট নেন জোহান বোথা। এছাড়া তিনটি উইকেট পেয়েছেন টিশাবালালা।\n\nরান তাড়া করতে নেমে মাত্র একটি উইকেট হারায় প্রোটিয়ারা। ব্যক্তিগত ১৪ রানে আউট হন ওপেনার। মর্নি ভ্যাক উইক। দ্বিতীয় উইকেট জুটিতে অপ্রতিরোধ্য ৬৬ রানের জুটি দলকে জয় এনে দেয়। অর্ধশতক পূরণের পর ৫১ রানে অপরাজিত থাকেন আন্দ্রে প্যাটিক। এছাড়া ২৯ রানে অপরাজিত থাকেন আলভিরো পিটারসেন।\n\n(ঢাকাটাইমস/১৩সেপ্টেম্বর/এমএম)",
    "আজ রাতেই দেখুন বাংলাদেশের তিনটি ক্রিকেট ম্যাচ": "ছবি-সংগৃহীত\n\nবাংলাদেশের ক্রিকেটপ্রেমীদের জন্য আজ (২৫ সেপ্টেম্বর) রীতিমতো ঈদের দিন। একইদিনে বাংলাদেশের তিনটি ভিন্ন ক্রিকেট দল খেলতে নামবে তিন মাঠে। যার দুটোই সরাসরি দেখা যাবে টিভি পর্দায়। ভক্তদের হতাশ হওয়ার কিছুই নেই, অন্য ম্যাচটিও সরাসরি দেখা যাবে স্ট্রিমিং সাইটে।\n\nবাংলাদেশ সময় রাত ৮টায় জাতীয় দলের ক্রিকেটাররা দুবাইতে আরব আমিরাতের বিপক্ষে মাঠে নামবে। টি-টোয়েন্টি বিশ্বকাপের প্রস্তুতি হিসেবে দুবাইতে ক্যাম্প করেছে টাইগার ক্রিকেটাররা।\n\nসেখানে আরব আমিরাতের বিপক্ষে দুই ম্যাচের টি-টোয়েন্টি সিরিজ খেলবে নুরুল হাসান সোহান-আফিফ হোসেনরা। সেই সিরিজের প্রথম ম্যাচে আজ দুবাই আন্তর্জাতিক স্টেডিয়ামে রাতে মাঠে নামবে টাইগার ক্রিকেটাররা। খেলাটি সরাসরি দেখা যাবে গাজী টিভির পর্দায়।\n\nএকই সময়ে দেরাদুনে রোড সেফটি ওয়ার্ল্ড সিরিজের ম্যাচে স্বাগতিক ইন্ডিয়া লিজেন্ডসের বিপক্ষে লড়াইয়ে নামবে বাংলাদেশ লিজেন্ডসের তারকারা। এবারের আসরে এখন পর্যন্ত তিন ম্যাচ খেলে কোনও জয় না পেলেও বেশ ভালোই লড়াই করেছে আফতাব আহমেদ-অলক কাপালিরা। এর মধ্যে নিউজিল্যান্ড এবং অস্ট্রেলিয়া লিজেন্ডসের বিপক্ষে জয়ের সম্ভাবনাও জাগিয়েছে বাংলাদেশের বুড়ো ক্রিকেটাররা। ম্যাচটি সরাসরি দেখা যাবে টি-স্পোর্টসের পর্দায়।\n\nকেবল পুরুষ দল নয় আজ রাতে মাঠে নামবে বাংলাদেশের নারী ক্রিকেট দলও। আসন্ন টি-টোয়েন্টি বিশ্বকাপের বাছাইপর্বের ফাইনালে জায়গা করে নিয়েছে টাইগ্রেসরা। যেখানে তাদের প্রতিপক্ষ আয়ারল্যান্ডের নারীরা। আজ রাত ৯টায় বাছাইপর্বের ফাইনালে শিরোপা জেতার লক্ষ্যে মাঠে নামবে নিগার সুলতানা জ্যোতির দল। খেলাটি শুরু হবে বাংলাদেশ সময় রাত ৯টায়। আইসিসি টিভির ওয়েবসাইটে বিনা খরচে দেখা যাবে ম্যাচটি।\n\nকেবল বাংলাদেশ ক্রিকেট নয় আজ রাতে রয়েছে আরও দুটি হাই ভোল্টেজ ক্রিকেট ম্যাচ। সবগুলো খেলার সময়সূচী নিচে জানিয়ে দেওয়া হলো।\n\nক্রিকেট\n\nবাংলাদেশ-আরব আমিরাত\n\n১ম টি-টোয়েন্টি\n\nসরাসরি, রাত ৮টা;\n\nগাজী টিভি, র‌্যাবিটহোলবিডি ডিজিটাল।\n\nনারী টি-টোয়েন্টি বিশ্বকাপ বাছাইপর্বের ফাইনাল\n\nবাংলাদেশ-আয়ারল্যান্ড\n\nসরাসরি, রাত ৯টা;\n\nআইসিসি টিভি।\n\nরোড সেফটি ওয়ার্ল্ড সিরিজ\n\nবাংলাদেশ লিজেন্ডস-ইন্ডিয়া লিজেন্ডস\n\nসরাসরি, রাত ৮টা;\n\nটি-স্পোর্টস।\n\nভারত-অস্ট্রেলিয়া\n\n৩য় টি-টোয়েন্টি\n\nসন্ধ্যা ৭টা ৩০ মিনিট;\n\nসরাসরি, স্টার স্পোর্টস।\n\nপাকিস্তান-ইংল্যান্ড\n\n৪র্থ টি-টোয়েন্টি\n\nসরাসরি, রাত ৮টা ৩০ মিনিট\n\nসনি সিক্স।\n\nসিপিএল\n\nজ্যামাইকা-সেন্ট লুসিয়া\n\nসরাসরি, রাত ৮টা;\n\nস্টার স্পোর্টস নেটওয়ার্ক।\n\nফুটবল\n\nউয়েফা নেশনস লিগ\n\nডেনমার্ক-ফ্রান্স\n\nসরাসরি, রাত ১২টা ৪৫ মিনিট;\n\nসনি নেটওয়ার্ক।\n\nটেনিস\n\nলেভার কাপ\n\nসরাসরি, বিকাল ৪টা;\n\nসনি টেন-১।",
    "বাংলাদেশকে নিচে নামিয়ে দুইয়ে উঠলো অস্ট্রেলিয়া": "ঘরের মাঠে টানা দুই ওয়ানডে সিরিজ জিতে বিশ্বকাপ সুপার লিগে বড় লাফ দিয়েছে অস্ট্রেলিয়া ক্রিকেট দল। রোববার নিউজিল্যান্ডের বিপক্ষে সিরিজের তৃতীয় ও শেষ ওয়ানডে ২৫ রানে জিতে পয়েন্ট টেবিলের দুইয়ে উঠে গেছে বিশ্বকাপের সর্বোচ্চ পাঁচবারের চ্যাম্পিয়নরা।\n\nদুইয়ে ওঠার পথে বাংলাদেশকে এক ধাপ নিচে নামিয়ে দিয়েছে অসিরা। সুপার লিগে দুই দলই এখন পর্যন্ত খেলেছে ১৮টি ম্যাচ, জিতেছে ১২ ম্যাচ, পেয়েছে সমান ১২০ পয়েন্ট। তবে নেট রানরেটে ভগ্নাংশের ব্যবধানে এগিয়ে থাকায় অস্ট্রেলিয়ার (+০.৭৮৫) অবস্থান দ্বিতীয়, বাংলাদেশ (+০.৩৮৪) রয়েছে তিনে।\n\nবাংলাদেশ-অস্ট্রেলিয়ার সমান ১৮ ম্যাচে ১২টি জিতেছে ইংল্যান্ডও। তবে একটি পরিত্যক্ত ম্যাচ থেকে পাওয়া ৫ পয়েন্টের সুবাদে ১২৫ পয়েন্ট নিয়ে শীর্ষে অবস্থান করছে বিশ্বকাপের বর্তমান চ্যাম্পিয়নরা। নেট রানরেটেও সুবিধাজনক অবস্থানে রয়েছে ইংলিশরা।\n\nঅসিদের সামনে অবশ্য ইংল্যান্ডকে টপকানোর সুযোগ ছিল। নিউজিল্যান্ডের বিপক্ষে সিরিজ শুরুর আগে জিম্বাবুয়ের সঙ্গে তিন ম্যাচের সিরিজ খেলেছে তারা। সিরিজের তৃতীয় ম্যাচটি হেরে ১০ পয়েন্ট খুইয়েছে অ্যারন ফিঞ্চের দল। সেই ম্যাচ জিতলে এখন ১৩০ পয়েন্ট নিয়ে শীর্ষে থাকতো অস্ট্রেলিয়া।\n\nঅন্যদিকে বাংলাদেশ ও অস্ট্রেলিয়ার মতো পাকিস্তানেরও সংগ্রহ ১৮ ম্যাচে ১২০ পয়েন্ট। নেট রান রেটে পিছিয়ে (+০.২১৭) থাকায় পয়েন্ট টেবিলে চারে রয়েছে তারা। এছাড়া পয়েন্টের সেঞ্চুরি করেছে নিউজিল্যান্ড (১১০), ভারত (১০৯) ও আফগানিস্তান (১০০)।\n\nবিশ্বকাপ সুপার লিগের পয়েন্ট টেবিল\n\n১/ ইংল্যান্ড - ১৮ ম্যাচে ১২৫ পয়েন্ট\n\n২/ অস্ট্রেলিয়া - ১৮ ম্যাচে ১২০ পয়েন্ট\n\n৩/ বাংলাদেশ - ১৮ ম্যাচে ১২০ পয়েন্ট\n\n৪/ পাকিস্তান - ১৮ ম্যাচে ১২০ পয়েন্ট\n\n৫/ নিউজিল্যান্ড - ১৫ ম্যাচে ১১০ পয়েন্ট\n\n৬/ ভারত - ১৫ ম্যাচে ১০৯ পয়েন্ট\n\n৭/ আফগানিস্তান - ১২ ম্যাচে ১০০ পয়েন্ট\n\n৮/ ওয়েস্ট ইন্ডিজ - ২৪ ম্যাচে ৮৮ পয়েন্ট\n\n৯/ আয়ারল্যান্ড - ২১ ম্যাচে ৬৮ পয়েন্ট\n\n১০/ শ্রীলঙ্কা - ১৮ ম্যাচে ৬২ পয়েন্ট\n\n১১/ দক্ষিণ আফ্রিকা - ১৩ ম্যাচে ৪৯ পয়েন্ট\n\n১২/ জিম্বাবুয়ে - ২১ ম্যাচে ৪৫ পয়েন্ট\n\n১৩/ নেদারল্যান্ডস - ১৯ ম্যাচে ২৫ পয়েন্ট\n\nএসএএস/এএসএম",
    "হতাশ বাভুমার মনে হচ্ছে, কেউ তাঁকে ডুবিয়েছে": "জাতীয় দলের টি-টোয়েন্টি অধিনায়ক তিনি, অথচ সেই টেম্বা বাভুমারই জায়গা হয়নি দক্ষিণ আফ্রিকার নতুন ফ্র্যাঞ্চাইজিভিত্তিক টি-টোয়েন্টি লিগে। স্বাভাবিকভাবেই ‘হতাশ’ বাভুমা বলছেন, মনে হচ্ছে কেউ তাঁকে ডুবিয়েছে।\n\nদক্ষিণ আফ্রিকার ফ্র্যাঞ্চাইজিভিত্তিক টি-টোয়েন্টি লিগ এসএ টি-টোয়েন্টির নিলামে বাভুমার ভিত্তিমূল্য ছিল ৮ লাখ ৫০ হাজার র‍্যান্ড (প্রায় ৪৯ লাখ ৬৯ হাজার টাকা)। দুবার নিলামে তোলা হলেও দক্ষিণ আফ্রিকা অধিনায়ককে নিয়ে আগ্রহ দেখায়নি ছয় দলের কেউ।\n\nঅস্ট্রেলিয়ায় হতে যাওয়া বিশ্বকাপে দক্ষিণ আফ্রিকা দলে থাকা ১৫ জনের মধ্যে একমাত্র অবিক্রীত থেকে গেছেন বাভুমাই। অবশ্য স্ট্যান্ডবাইয়ে থাকা আন্দিলে ফিকোয়াও-ও দল পাননি। জাতীয় দলে কোটার একটি ব্যাপার থাকলেও ভারতীয় মালিকানার দলগুলো নিয়ে গড়া এ লিগে তেমন কোনো পদ্ধতি নেই।",
    "র‍্যাঙ্কিংয়ে উন্নতি ভারতের, পরিবর্তন নেই বাংলাদেশের": "বাংলাদেশ ২২৪ পয়েন্ট নিয়ে আছে ৯ নম্বরে। আঁচ করাই যাচ্ছে ২০ ওভারের ক্রিকেটে খুব একটা ভাল নেই টাইগাররা। আগের জায়গাতেই আছে বাংলাদেশ। একদিন আগেই অস্ট্রেলিয়ার বিপক্ষে টি-টোয়েন্টি সিরিজের শেষ ম্যাচ খেলেছে ভারত। যেখানে ২-১ ব্যবধানে সিরিজ নিজেদের করে নিয়েছে ভারতীয় দল। এই সিরিজ জয়ের ফলে আইসিসি টি-টোয়েন্টি র‍্যাঙ্কিংয়ের শীর্ষস্থান আরো পাকাপোক্ত করে রাখলো রোহিত শর্মার দল।\n\nগতকাল রোববার (২৫ সেপ্টেম্বর) সিরিজের শেষ ম্যাচে ব্যাট হাতে আবারো অজি বোলারদের শাসন করেন সুরিয়াকুমার যাদব ও বিরাট কোহলি।\n\nএই দুই ব্যাটারের ঝড়ো ফিফটিতে শেষ ম্যাচ জিতে সিরিজ জয় করে নেয় ভারত। এই জয়ের ফলে প্রথম স্থানে থাকা ভারতের বর্তমান রেটিং পয়েন্ট ২৬৮। আর দ্বিতীয় অবস্থানে থাকা ইংল্যান্ডের পয়েন্ট (২৬১)। ৩য় ও ৪র্থ অবস্থানে থাকা দক্ষিণ আফ্রিকা ও পাকিস্তান দলের বর্তমান রেটিং ২৫৮। এছাড়া ২৫৩ রেটিং নিয়ে ৫ নম্বরে নিউজিল্যান্ড। ২৪১ রেটিং পয়েন্ট নিয়ে ওয়েস্ট ইন্ডিজ ৭ ও সর্বশেষ এশিয়া কাপ জয়ী শ্রীলঙ্কার রেটিং ২৩৭ নিয়ে ৮ নম্বরে\n\nটি-টোয়েন্টিতে পুরুষ দলের র‍্যাঙ্কিং-\n\n১. ভারত- ২৬৮\n\n২. ইংল্যান্ড- ২৬১\n\n৩. দক্ষিণ আফ্রিকা- ২৫৮\n\n৪. পাকিস্তান- ২৫৮\n\n৫. নিউজিল্যান্ড- ২৫২\n\n৬. অস্ট্রেলিয়া- ২৫০\n\n৭. ওয়েস্ট ইন্ডিজ- ২৪১\n\n৮. শ্রীলঙ্কা- ২৩৭\n\n৯. বাংলাদেশ- ২২৪\n\n১০. আফগানিস্তান- ২১৯\n\nপ্রবাসীরদিগন্ত/মোআআ",
    "নিউজিল্যান্ডকে মাত্র ৮২ রানে গুটিয়ে দিয়ে সিরিজ অস্ট্রেলিয়ার": "ছবি: সংগৃহীত\n\nadvertisement\n\nনিউজিল্যান্ডকে মাত্র ৮২ রানে গুটিয়ে দিয়ে ১১৩ রানের বিশাল জয় তুলে নিলো অস্ট্রেলিয়া। সিরিজের দ্বিতীয় ওয়ানডেতে এই জয়ে এক ম্যাচ হাতে রেখে ২-০ ব্যবধানে সিরিজ নিশ্চিত করল অজিরা।\n\nআজ বৃহস্পতিবার ক্রেইনসে প্রথমে ব্যাট করা অস্ট্রেলিয়া যে বড় সংগ্রহ করেছে তেমনটি নয়, ৫০ ওভার ব্যাট করে ৯ উইকেট হারিয়ে ১৯৫ রান করতে পেরেছিল স্বাগতিকরা। ট্রেন্ট বোল্ট, ম্যাট হেনরিদের তোপে কোনো ব্যাটারই দাঁড়াতে পারেনি। ব্যতিক্রম ছিলেন স্টিভেন স্মিথ। যদিও বেশ ধীরে ব্যাট করেছেন। তবে ৯৪ বলে কার্যকরী ৬১ রানের ইনিংস খেলেন। একটি ছক্কায় ৫টি চারে নিজের ইনিংস সাজানোর পর টিম সাউদির শিকার হন।\n\nadvertisement 3\n\nতবে শেষের ব্যাটারদের কল্যাণে ইনিংস দুশর কাছাকাছি নিয়ে যায় অস্ট্রেলিয়া। এতে দারুণ ভূমিকা রাখেন মিচেল স্টার্ক। এই পেসার ৪৫ বলে ২টি চার ও একটি ছক্কায় ৩৮ রানের অপরাজিত ইনিংস খেলেন। এছাড়া গ্লেন ম্যাক্সওয়েল ২৫ ও জস হ্যাজেলউড ২৩ রান করেন।\n\nadvertisement 4\n\nকিউই বোলার বোল্ট ৪টি ও হেনরি ৩টি উইকেট শিকার করেন।\n\n১৯৬ রানের লক্ষ্যে ব্যাট করতে নেমে অজি বোলারদের সামনে খাবি খান নিউজিল্যান্ড ব্যাটাররা। দলের কোনো ব্যাটারই ২০ রানের ইনিংস খেলতে পারেননি। শেষ পর্যন্ত ৮২ রানে গুটিয়ে যায় তারা।\n\nঅজি স্পিনার অ্যাডাম জাম্পা ৫টি উইকেট শিকার করেন। দুটি করে উইকেট পান স্টার্ক ও শেন অ্যাবোট। অ্যাবোট আবার ৫ ওভার বল করে ৪টি মেডেন নিয়ে মাত্র এক রান খরচ করে বিশ্ব রেকর্ড গড়েন।\n\nব্যাটে-বলে দারুণ করে ম্যাচ সেরা হন মিচেল স্টার্ক।",
    "শ্রীরামের সঙ্গে যে জায়গায় একমত সোহান": "নিজেকে মেলে ধরতে শুরু করেছিলেন। ঘরোয়া ক্রিকেটের সফল পারফরমার, কার্যকর ক্রিকেটার ও ম্যাচ উইনার নুরুল হাসান সোহান জাতীয় দলের জার্সি গায়েও নিজের ‘ক্যারেক্টার শো’ করেছেন। দেখিয়ে দিয়েছেন তার ভেতরে বারুদ আছে। শুধু জ্বলে ওঠার অপেক্ষা। কিন্তু আঙ্গুল ফ্র্যাকশ্চার হঠাৎই সে পথে বাঁধা হয়ে দাড়িয়েছে।\n\nজিম্বাবুয়ের মাটিতে শেষ পর্বে ইনজুরির কারণে খেলতেই পারেননি। পরে এশিয়া কাপেও মাঠের বাইরেই কাটাতে হলো।\n\nআশার কথা নিউজিল্যান্ড সফর ও টি-টোয়েন্টি বিশ্বকাপে ইনজুরি কাটিয়ে দলে ফিরেছেন নুরুল হাসান সোহান এবং শুধু ১৫ জনের দলেই জায়গা পাননি। অধিনায়ক সাকিব আল হাসানের ডেপুটি হয়েই এসেছেন ফিরে।\n\nআঙ্গুলের ফ্র্যাকশ্চারের জায়গায় ব্যথা আছে। তবে তা নিয়ে তেমন মাথা ব্যথা নেই সোহানের। এ সম্পর্কে তার কথা, ‘ব্যথা তো থাকবেই। ব্যথা কমিয়ে যতটুকু পারা যায় খেলতে হবে। এটা বড় কোন ব্যাপার হবে না। আমি এটা নিয়ে কনসার্ন নই। ইনশাআল্লাহ ঠিক হয়ে যাবে।’\n\nসহ অধিনায়ক হওয়াটা কিভাবে দেখছেন? আজ তারও জবাব দিয়েছেন সোহান। বলেছেন, ‘ভাইস ক্যাপ্টেন হয়ে দলে ফেরা নিয়ে বাড়তি কোন উচ্ছ্বাস, আবেগ নেই। তার চেয়ে বড় হলো দল। টি-টোয়েন্টি ফরম্যাটে বেশ কিছুদিন ধরেই ভাল খেলছে না বাংলাদেশ। আর দল হিসেবে ভাল করাই সবচেয়ে গুরুত্বপূর্ণ।’\n\nএ উপলব্ধি থেকেই আরো বলেন, ‘সবসময় আমার লক্ষ্য থাকে যেন দলের জন্য কিছু করতে পাররি। বেশ কিছুদিন ধরে টি-টোয়েন্টিতে ভাল করতে পারছি না। মনে হয় যে দল হিসেবে ভাল করা খুব গুরুত্বপূর্ণ। আর আমরা যে খুব খারাপ খেলেছি তাও না। কিন্তু আমরা ক্লোজ ম্যাচ যেগুলো আমাদের দিকে আসতে পারব এই জায়গাটায় হেরে যাচ্ছি। ফিফটি ফিফটি বা সিক্সটি-ফরটি চান্স থাকে যে ম্যাচগুলোতে, সেগুলো আমাদের দিকে কিভাবে আনা যায়? সে চিন্তাই ঘুরপাক খাচ্ছে মাথায়।’\n\nআর তাই মুখে এমন কথা, ‘এ জায়গাগুলোতে উন্নতি করার একটা জায়গা আছে আমাদের।’\n\nনিউজিল্যান্ডে তিনজাতি ক্রিকেটে অংশ নেওয়ার আগে আরব আমিরাতের বিপক্ষে দুটি আন্তর্জাতিক ম্যাচ খেলা প্রস্তুতি কার্যক্রমে সহায়ক উপাদান হিসেবে কাজ করবে এমন বিশ্বাস সোহানের। তিনি বলেন, ‘আমরা যত ম্যাচ খেলব তত ম্যাচ টেম্পারমেন্ট বুঝে ওঠার জন্য ভাল হবে। অভিজ্ঞতাও হবে। আমার কাছে মনে হয় যে আমরা যে নিউজিল্যান্ড যাওয়ার আগে একটা ক্যাম্প করতে পারছি প্রস্তুতি ম্যাচ খেলতে পারছি সেটা খুব ভাল হবে।’\n\nকিন্তু আরব আমিরাতের সঙ্গে খেলে কি লাভ হবে? সোহানের জবাব, ‘যার সাথেই খেলি না কেন, এটা একটা অভিজ্ঞতা হয়। কোনো দলকেই তো টি-টোয়েন্টিতে ছোট করে দেখতে পারবেন না। যেদিন যারা ভাল খেলবে তারাই জিতবে। আমার কাছে মনে হয় যে, এটা বিশ্বকাপে যাওয়ার আগে খুব ভাল সুযোগ যে ম্যাচ খেলতে পারছি।’\n\nনতুন টেকনিক্যাল অ্যাডভাইজার শ্রীধরন শ্রীরামের সঙ্গে কথা হয়েছে। সে কথোপকোথনের সূত্র ধরে সোহানও মনে করেন, নতুন টেকনিক্যাল অ্যাডভাইজার ঠিকই বলেছেন। কোচের সঙ্গে আমি একমত, আমাদের পারফর্ম করা খুব দরকার। সে সঙ্গে ইমপ্যাক্ট ফেলাও গুরুত্বপূর্ণ। বড় বড় রান করার চেয়ে ম্যাচের পরিস্থিতি অনুযায়ী ইমপ্যাক্ট ইনিংসগুলা খুব গুরুত্বপূর্ণ, বিশেষকরে টি-টোয়েন্টিতে।’\n\nসোহানের আশা নিউজিল্যান্ডের তিনজাতি টুর্নামেন্ট আর বিশ্বকাপে যদি বাংলাদেশ একটি বা দুটি ম্যাচ জিতে যায়, তাহলে দলের চেহারা পাল্টে যাবে।\n\nমুশফিকুর রহিম আর মাহমুদউল্লাহ রিয়াদসহ এবারের টি-টোয়েন্টি বিশ্বকাপে সিনিয়রদের ছাড়াই খেলবে বাংলাদেশ। তার প্রভাব কি পড়বে? এমন প্রশ্নের জবাবে সোহানের একটাই কথা, ‘আমাদের অভিজ্ঞ পারফরমারদের অবদান অন্যরকম। ওনারা আমাদের অনেকদূর নিয়ে গেছেন। এখন আমরা যারা আছি, আমাদের কাজ হল এই অবস্থা থেকে আরও এগিয়ে যাওয়া।’\n\nএআরবি/আইএইচএস/",
    "টিভিতে খেলার সূচি": "",
    "পাকিস্তানের বিশ্বরেকর্ড ভাঙা ভারত কোথায় গিয়ে থামবে?": "সূর্যকুমার যাদব ও বিরাট কোহলির দারুণ দুই ফিফটিতে অস্ট্রেলিয়াকে ৬ উইকেটে হারিয়েছে ভারত। সিরিজ নির্ধারণী টি-টুয়েন্টিতে জিতে ২-১ ব্যবধানে ট্রফি উঁচিয়ে ধরার পাশাপাশি একটি বিশ্বরেকর্ডও গড়েছে রোহিত শর্মার দল।\n\nএক পঞ্জিকাবর্ষে সবচেয়ে বেশি টি-টুয়েন্টি জয়ের রেকর্ড এখন টিম ইন্ডিয়ার। এবছর ২৮ ম্যাচের মধ্যে ২১টিতে জয়। গত বছর ২০ টি-টুয়েন্টি জেতা পাকিস্তানের রেকর্ড ভেঙে দিয়েছে চিরপ্রতিদ্বন্দ্বী ভারত।\n\nরোহিতের দলের সামনে রেকর্ডের ব্যবধান অনেক বাড়িয়ে নেয়ার সুযোগ। সাউথ আফ্রিকার বিপক্ষে ঘরের মাঠে তিনটি টি-টুয়েন্টি খেলবে তারা, পরে অক্টোবরে অস্ট্রেলিয়ায় টি-টুয়েন্টি বিশ্বকাপের গ্রুপপর্বে থাকছে পাঁচটি ম্যাচ। সেমি ও ফাইনালে উঠতে পারলে ম্যাচ সংখ্যাও বাড়বে।\n\nঅজিদের হারিয়ে টি-টুয়েন্টি র‍্যাঙ্কিংয়ের শীর্ষে থাকা ভারত রেটিং পয়েন্ট বাড়িয়ে নিয়েছে। রেটিং বেড়ে এখন ২৬৮-তে। ২৬১ রেটিং নিয়ে দুইয়ে ইংল্যান্ড। সমান ২৫৮ পয়েন্ট পেলেও ভগ্নাংশের ব্যবধানে সাউথ আফ্রিকা তিনে, পাকিস্তান চারে।\n\n২৫২ পয়েন্ট নিয়ে পাঁচে নিউজিল্যান্ড। ২৫০ পয়েন্টে ছয়ে অস্ট্রেলিয়া। ওয়েস্ট ইন্ডিজ ২৪১ পয়েন্টে সাতে, শ্রীলঙ্কা ২৩৭ পয়েন্টে আটে, ২২৪ পয়েন্টে নয়ে আছে বাংলাদেশ। আফগানিস্তান দশে।\n\nরোববার হায়দরাবাদে টসে হেরে আগে ব্যাট করা অস্ট্রেলিয়া ৭ উইকেটে ১৮৬ রান তুলেছিল। জবাবে ভারত এক বল হাতে রেখে জয়ে মাঠ ছাড়ে।",
    "সিনিয়রদের পর এবার তরুণ প্রজন্মের পালা: নুরুল": "সেই ভালো যে ম্যাচ জয়, তা আলাদা করে না বললেও চলছে আপাতত। এ বছর ১০টি টি-টোয়েন্টি খেলে মাত্র দুটিতে জয় পেয়েছে বাংলাদেশ। টানা হারতে থাকা দলের আত্মবিশ্বাস কোন তলানিতে নেমে যায়, সেটিও বুঝিয়ে বললেন নুরুল, ‘যখন একটা দল জেতার অবস্থায় থাকে, তখন দলের পরিবেশ বদলে যায়। আমরা ক্লোজ কিছু ম্যাচ হেরেছি, যেহেতু পরাজিত দলে ছিলাম, এটি অনেক সময় আতঙ্কিত করে তোলে। আমরা এক-দুইটা ম্যাচ জিতলে এ জায়গা থেকে উন্নতি হবে। অবশ্যই আমরা বিশ্বাস করি, আমরা দল হিসেবে ভালো। কিন্তু সেরাটা হয়তো দিতে পারছি না, তবে জয়ের পথে ফিরলেই আমরা উন্নতি করতে পারব।’\n\nবাংলাদেশের জন্য তাই যেকোনো দলের বিপক্ষে জেতাটাই এখন আত্মবিশ্বাস ফেরানোর উপলক্ষ। সংযুক্ত আরব আমিরাতের বিপক্ষে দুই ম্যাচের সিরিজ নিশ্চিত হওয়ার পর নুরুলের কণ্ঠেও যেন শোনা গেল অমন সুরই, ‘ম্যাচ আপনি যার সাথেই খেলেন না কেন, অভিজ্ঞতা তো হয়, টেম্পারামেন্ট বাড়ে। কোনো দলকেই তো টি-টোয়েন্টিতে ছোট করে দেখতে পারবেন না। যেদিন যারা ভালো খেলবে, তারাই জিতবে। ম্যাচ খেলাটা গুরুত্বপূর্ণ। আমার কাছে মনে হয়, বিশ্বকাপে যাওয়ার আগে, নিউজিল্যান্ডে যাওয়ার আগে খুব ভালো সুযোগ যে ম্যাচ খেলতে পারছি।’",
    "ইতিহাসের আজকের এই দিন": "ডিএমপি নিউজ: ইতিহাসের দিনপঞ্জি মানুষের কাছে সব সময় গুরুত্ব বহন করে। আজকের দিনটি কাল হয়ে যায় অতীত। তাই প্রতিটি দিনই এক একটি ইতিহাস। আজ ২৬ সেপ্টেম্বর ২০২২ সোমবার এক নজরে দেখে নিন ইতিহাসের আজকের এই দিনে কি কি ঘটেছিল, কে কে জন্ম নিয়েছিলেন ও মৃত্যু বরণ করেছিলেন।\n\nএক নজরে ইতিহাসের পাতায় ২৬ সেপ্টেম্বর ঘটনাবলি:\n\n১৫৮০- স্যার ফ্রান্সিস ড্রেক তার সমুদ্রপথে বিশ্বভ্রমণ সমাপ্ত করে ইংল্যান্ডে ফিরে আসেন।\n\n১৮৮৭- এমিল বার্লিনার নামে একজন জার্মান অভিবাসী আমেরিকায় প্রথম কথা বলা যন্ত্র (গ্রামোফোন) পেটেন্ট করেন।\n\n১৯০৭- নিউজিল্যান্ড ব্রিটেনের কাছ থেকে স্বাধীনতা অর্জন করে।\n\n১৯৩২- মহাত্মা গান্ধী এবং বি আর আম্বেদকর পুনা চুক্তিতে সম্মত হন।\n\n১৯৫৯- জাপানের হনসুতে দু দিনব্যাপী টাইফুনে সাড়ে চার হাজার লোকের প্রাণহানি ঘটে।\n\n১৯৬৮- সুইজারল্যান্ড জাতিসংঘে যোগদান করে।\n\nআজকে যাদের জন্ম হয়:\n\n১৮২০- ঊনিশ শতকের বিশিষ্ট বাঙালি শিক্ষাবিদ, সমাজ সংস্কারক ও গদ্যকার ঈশ্বরচন্দ্র বিদ্যাসাগর। ব্রিটিশ ভারতের বাংলা প্রেসিডেন্সির বীরসিংহ গ্রামে জন্ম তার। পুরো নাম ঈশ্বরচন্দ্র বন্দ্যোপাধ্যায় শর্মা। সংস্কৃত ভাষা ও সাহিত্যে অগাধ পাণ্ডিত্যের জন্য সংস্কৃত কলেজ থেকে ১৮৩৯ সালে ‘বিদ্যাসাগর’ উপাধি লাভ করেন। সংস্কৃত ছাড়াও বাংলা ও ইংরেজি ভাষায় বিশেষ ব্যুৎপত্তি ছিল তার। তিনিই প্রথম বাংলা লিপি সংস্কার করে তাকে যুক্তিবহ ও সহজপাঠ্য করে তোলেন। বাংলা গদ্যের প্রথম সার্থক রূপকার তিনিই। রচনা করেছেন যুগান্তকারী শিশুপাঠ্য বর্ণপরিচয়সহ একাধিক পাঠ্যপুস্তক, সংস্কৃত ব্যাকরণ গ্রন্থ। ছিলেন একজন সমাজ সংস্কারকও। বিধবা বিবাহ ও স্ত্রী শিক্ষার প্রচলন, বহুবিবাহ ও বাল্যবিবাহের মতো সামাজিক অভিশাপ দূরীকরণে তার অক্লান্ত সংগ্রাম আজও স্মরিত হয় যথোচিত শ্রদ্ধার সঙ্গে। ২০০৪ সালে বিবিসি বাংলা কর্তৃক পরিচালিত জরিপে সর্বকালের সর্বশ্রেষ্ঠ ২০ জন বাঙালির মধ্যে অষ্টম স্থান লাভ করেন।\n\n১৮৮৮- ইংরেজ কবি ও সাহিত্যিক টি এস এলিয়ট।\n\n১৯০৩- বাঙালি চলচ্চিত্র পরিচালক, গীতিকার, সংগীতকার, গল্পকার, ঔপন্যাসিক ও অভিনেতা হীরেন বসু।\n\n১৯১০- পশ্চিমবঙ্গের দক্ষিণ ২৪ পরগণা জেলার তেভাগা আন্দোলনের অন্যতম নেতা কংসারী হালদার।\n\n১৯২৬- বাংলাদেশের রাষ্ট্রপতি আবদুর রহমান বিশ্বাস।\n\nআজকে যাদের ‍মৃত্যু হয়:\n\n১৯৭৭- ভারতীয় নৃত্যশিল্পী ও নৃত্য পরিকল্পক উদয় শঙ্কর। উদয়পুর রাজস্থানে জন্ম। আদি নিবাস বাংলাদেশের যশোর জেলার নড়াইল মহকুমার কালিয়ায়। ভারতীয় নৃত্যশৈলী, ভারতীয় জাতীয় নৃত্যের ইউরোপীয় থিয়েটারস সমন্বয় পদ্ধতির জন্য সুপরিচিত। ভারতীয় শাস্ত্রীয় এবং উপজাতীয় নৃত্যের উপাদানগুলোর সঙ্গে সমন্বয় করেন, যা পরবর্তীতে ভারত, ইউরোপ এবং মার্কিন যুক্তরাষ্ট্র ১৯২০ থেকে ১৯৩০ সালে জনপ্রিয় হয়ে ওঠে। ভারতে আধুনিক নৃত্যের একজন অগ্রগামী ছিলেন। সংগীত নাটক একাডেমি পুরস্কার, সংগীত নাটক একাডেমি ফেলোশিপ, পদ্মবিভূষণ ও দেসিকোটটাম পুরস্কার পেয়েছেন।\n\n১৯৮২- প্রখ্যাত বাঙালি চিত্রশিল্পী নীরদ মজুমদার।\n\n১৯৮৯- বাংলার খ্যাতিমান কণ্ঠশিল্পী, সুরকার, সংগীত পরিচালক এবং প্রযোজক হেমন্ত মুখোপাধ্যায়।\n\n১৯৯০- ইতালির খ্যাতনামা উপন্যাসিক আলবার্তো মোরাভিয়া।\n\n১৯৯৬- ভারতে প্রথম সম্পূর্ণ দেশীয় প্রযুক্তির কম্পিউটরের জনক সমরেন্দ্র কুমার মিত্র।\n\nআজকের দিবস:\n\nইউরোপীয়ান ভাষা দিবস।"
}