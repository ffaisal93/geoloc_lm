{
    "বেলজিয়ামে বৈধভাবে বসবাসের উপায়": "বেলজিয়ামে অনিবন্ধিত অভিবাসীদের অনশন ধর্মঘটের পর থেকেই দেশটির অভিবাসন নীতি নিয়ে বেশ আগ্রহ দেখা দিয়েছে। বেলজিয়ামে বৈধভাবে বসবাসের সুযোগ ও সম্ভাবনাগুলো পাঠকেদের জন্য তুলে ধরা হলো।\n\nরাজধানী ব্রাসেলসে মে থেকে জুলাই পর্যন্ত চলা অনশন আন্দোলনটি ছিল বেশ নাটকীয়। অভিবাসন প্রত্যাশীদের কাগজ বা বৈধতার জন্য ইউরোপে এ রকম আন্দোলন সচরাচর দেখা যায় না। আন্দোলনকারীরা টানা অনশন ও আত্মহত্যার প্রচেষ্টা করলে তাদের হাসপাতালে ভর্তি করানো হয়।\n\nএ ঘটনায় দেশটিতে অভিবাসীদের অবৈধভাবে বসবাসের অসুবিধাও উঠে এসেছে। একজন অনিয়মিত অভিবাসী পূর্ণকালীন চাকরি, পরিবারের সদস্যা এবং বছরের পর বছর বেলজিয়ামে থাকার পরও দেশটিতে বৈধতা পাওয়া সহজ নয়।\n\nবেলজিয়ামে যেসব উপায়ে বৈধভাবে অস্থায়ী ও স্থায়ীভাবে থাকা সম্ভব যেসব উপায় পাঠকদের জন্য তুলে ধরা হলো-\n\nআবাসনের অনুমতি বা রেসিডেন্স কার্ড\n\nইউরোপের যেকোন দেশে বৈধভাবে থাকার জন্য প্রথম যেটি প্রয়োজন তা হলো আবাসনের অনুমতি বা রেসিডেন্স কার্ড, বেলজিয়ামও এর ব্যতিক্রম নয়। আপনি যদি ৯০ দিনের বেশি বেলজিয়ামে থাকতে চান তবে সেক্ষেত্রে আবাসনের অনুমতি বাধ্যতামূলক।\n\nবেশিরভাগ ক্ষেত্রে দীর্ঘমেয়াদি আবাসনের অনুমতি একজন অভিবাসীকে নিজের দেশের বেলজিয়াম দূতাবাস অথবা কনস্যুলার থেকে নিতে হয়। সাধারণত ৯০ দিনের বেশি থাকার জন্য আপনাকে অবশ্যই ডি ক্যাটাগরি বা দীর্ঘমেয়াদি ভিসার জন্য আবেদন করতে হবে।\n\nডি ক্যাটাগরি ভিসা নিয়ে বেলজিয়ামে পৌঁছানোর পর, আপনাকে অবশ্যই আট দিনের মধ্যে নির্দিষ্ট পৌর প্রশাসন বা সিটি কাউন্সিলে গিয়ে নিবন্ধন করতে হবে। নিবন্ধনের পর শহর কর্তৃপক্ষ আপনি যেখানে থাকার কথা ঘোষণা দেবেন সেই জায়গায় একটি ‘আবাস তদন্ত’ পরিচালনা করে আপনাকে বিদেশিদের জন্য থাকা নির্দিষ্ট রেজিস্ট্রারে নিবন্ধিত করবে। সবকিছু ঠিকঠাক থাকলে আপনাকে একটি আবাসনের অনুমতি বা রেসিডেন্স কার্ড দেওয়া হবে।\n\nএটিকে সাধারণত ‘এ’ ক্যাটাগরির কার্ড বলা হয় যেটি একটি নির্দিষ্ট সময়ের জন্য দেওয়া হয়। তবে আপনার ডি ক্যাটাগরির ভিসা কি হিসেবে পেয়েছেন সেটির ওপর কার্ডের সময়সীমা নির্ভর করবে। যেমন, ছাত্র হিসেবে, দক্ষ চাকরিজীবী, পরিবার ভিসা ইত্যাদি।\n\nকার্ডের মেয়াদ শেষ হওয়ার ৩০ থেকে ৪৫ দিন আগে পুনর্নবায়নের প্রক্রিয়া শুরু করতে হবে। প্রথম অনুরোধের মতোই আপনি যেখানে থাকবেন সেখানকার পৌর প্রশাসনের কাছে অবশ্যই উপস্থাপন করতে হবে। আবেদনটি পরীক্ষা এবং সিদ্ধান্তের জন্য অভিবাসন দপ্তরের দীর্ঘমেয়াদি ভিসা শাখায় পাঠানো হবে।\n\nবেলজিয়াম সরকারের বিদেশি বিষয়ক ওয়েবসাইটে বলা হয়েছে, প্রথমবার যারা রেসিডেন্স কার্ড নবায়নের জন্য আবেদন করবেন, তাদের আবেদনের সময় অবশ্যই প্রমাণ করতে হবে, তারা বেলজিয়ামের সমাজে সুসংহত বা ইন্টিগ্রেট হওয়ার চেষ্টা করছেন।\n\nআপনার আবেদনটি সম্পূর্ণ করতে ও ভালোভাবে জমা করতে, আপনি কর্তৃপক্ষ কর্তৃক আয়োজিত একটি ইন্টিগ্রেশন কোর্সে অংশ নিতে পারেন। এছাড়া আপনি যদি কোনো স্থায়ী চাকরি অথবা উদ্যোক্তা হিসেবে কাজ করেন, বেলজিয়ামে ব্যবহৃত বিভিন্ন ভাষা জানতে এবং বলতে পারেন অথবা এমনকি আপনি কোন কারিগরি প্রশিক্ষণ সম্পন্ন করেছেন সেটিও ইন্টিগ্রেশনের উদাহরণ হিসেবে দেখাতে পারবেন।\n\nনবায়নের আবেদন গ্রহণযোগ্য বলে বিবেচিত হলে, বেলজিয়াম প্রশাসন আপনার এ ক্যাটাগরির কার্ডের পরিবর্তে একটি বি ক্যাটাগরির কার্ড দিতে পারে। বি ক্যাটাগরির কার্ডের আওতায় একজন অভিবাসী স্থায়ীভাবে বেলজিয়ামে থাকতে পারে। তবে এই কার্ড প্রাপ্তির প্রথম ৪ বছর বেলজিয়াম কর্তৃপক্ষ একজন ব্যক্তি কতটুকু ‘বেলজিয়ামের সমাজে সুসংহত বা ইন্টিগ্রেট হওয়ার চেষ্টা করছেন’ সেট পর্যবেক্ষণ করবে।\n\nবেলজিয়ামে এসে দীর্ঘমেয়াদি আবাসনের আবেদন\n\nসাধারণত ডি ক্যাটাগরির ভিসার আবেদনকারী ব্যক্তি নিজ দেশের বা পার্শ্ববর্তী দেশে থাকা দূতাবাসের ওপর নির্ভর করলেও কিছু কিছু ক্ষেত্রে বেলজিয়াম থেকেও এই আবেদন জমা দেওয়া সম্ভব।\n\nতবে এটি শুধুমাত্র ব্যতিক্রমী পরিস্থিতির ক্ষেত্রে প্রযোজ্য। আপনি যদি প্রমাণ করতে পারেন আপনার নিজের দেশ বা পার্শ্ববর্তী দেশ থেকে দীর্ঘমেয়াদি ভিসার আবেদন করা অসম্ভব, সেক্ষেত্রে আপনি বেলজিয়াম থেকে করা সম্ভব হতে পারে।\n\nতবে বেলজিয়াম সরকারের ইমিগ্রেশন ওয়েবসাইটে বলা হয়েছে, ব্যতিক্রম ক্ষেত্রে আবেদনগুলোর ক্ষেত্রে সাধারণত ওই ব্যক্তি রেসিডেন্স কার্ড বা বৈধতার জন্য বিবেচ্য কিনা সেটি খতিয়ে দেখা হয়। এক্ষেত্রে সরাসরি ক্যাটাগরি বি কার্ড বা দীর্ঘমেয়াদি আবাসনের অনুমতি দেওয়া হয় না।\n\nব্যতিক্রমী পরিস্থিতি প্রমাণের জন্য একজন ব্যক্তি তার বসবাসের ঠিকানার নিকটবর্তী সিটি কাউন্সিল বা প্রশাসনের কাছে আবেদন করলে সেটি তারা ১০ দিনের মধ্যে যাচাই বাছাই করবে। এরপরে সেটি সঠিক মনে হলে সিটি কাউন্সিল আপনার আবাসনের অনুমতি আবেদন পরীক্ষা ও সিদ্ধান্তের জন্য সরকারের ইমিগ্রেশন দপ্তরে পাঠাবে।\n\nঅসুস্থতার কারণে আবেদন\n\nইউরোপের অন্যান্য অনেক দেশের মতো বেলজিয়ামেও একজন অনিয়মিত বা নিয়মিত অভিবাসন ‘চিকিৎসাজনিত কারণে’ বেলজিয়াম থেকে আবাসনের আবেদনের প্রক্রিয়া শুরু করা সম্ভব। যদি আপনি এমন কোনও অসুস্থতায় ভোগেন যার কারণে আপনার জীবন বা শারীরিক সুস্থতা অত্যন্ত ঝুঁকির মুখে রয়েছে এবং আপনার দেশে এই রোগের পর্যাপ্ত চিকিৎসা নেই তবে সেক্ষেত্রে চিকিৎসাজনিত কারণে বেলজিয়ামে বৈধতা বা বসবাসের অনুমতির আবেদন করতে পারবেন।\n\nতবে এই আবেদনটি আপনাকে সরাসরি একটি রেজিস্ট্রি ডাকযোগে ইমিগ্রেশন দপ্তর পাঠাতে হবে। আপনার আবেদনের সত্যতা নির্ভর করবে আপনার অতীত অভিবাসন নথি, রোগের তীব্রতা বা দুরারোগ্য, ইউরোপের ডাক্তার এবং হাসপাতালের রিপোর্টের ওপর।\n\nএক্ষেত্রে সতর্ক থাকা উচিত মানবপাচারকারীরা এই ক্যাটাগরিতে কাগজ পাইয়ে দেওয়ার কথা বলে অনেক অভিবাসীকে ঝুঁকিতে ফেলে সর্বস্ব নিয়ে নেয়। প্রকৃত ঘটনা ইমিগ্রেশন কঠোর নিরীক্ষার মাধ্যমে যাচাই করে থাকে।\n\nকাজের মাধ্যমে বৈধতা\n\nবেলজিয়ামে স্থায়ীভাবে বসবাসের জন্য, সেখানে একটি বৈধ কাজ করা হতে পারে সহজ সমাধান। বৈধ কাজের অর্থ হচ্ছে ওয়ার্ক পারমিটের মাধ্যমে একজন মালিক আপনাকে একটি কাজের কন্ট্রাক্ট দেবে, প্রতি মাসে আপনার বেতনের রশিদ এবং সরকারকে সব ধরনের কর ও সামাজিক সুবিধা সংক্রান্ত ব্যয় পরিশোধ করবে।\n\nবেলজিয়ামে কাজের অনুমতির আবেদনটি আঞ্চলিক প্রশাসনের কাছে করা হয়। আবেদন একবার স্বীকৃত হয়ে গেলে ইমিগ্রেশন বিভাগ একটি অনুমতিপত্র জারি করে যেখানে কোনো নির্দিষ্ট সময়সীমা দেওয়া থাকে না। এই কাজের অনুমতিপত্রটিকে অনেকে আবাসনের অনুমতির সমতুল্য বলে থাকেন।\n\nব্রাসেলস এবং এর পার্শ্ববর্তী অঞ্চলে, কাজের অনুমতি আবেদন ফর্মটি তারিখ ও স্বাক্ষরসহ সরাসরি নিয়োগকর্তাকে পূরণ করতে হয়। কিন্তু ওয়ালোনিয়া অঞ্চলে, আবেদনকারীকে নিজে তার পরিচয় সম্পর্কিত ও কাজের বিবরণসহ সমস্ত পূরণ করতে হয়। এক্ষেত্রে ব্রাসেলসের মতো জাতীয় ইমিগ্রেশন দপ্তর এই অনুমোদনটি না দিয়ে ওয়ালোনিয়া পাবলিক সার্ভিস দ্বারা সরবরাহ করা হবে।\n\nআইনগতভাবে, একজন ব্যক্তিকে তার নিজ দেশ থেকে ওয়ার্ক পারমিটের জন্য আবেদন করতে হয়। তবে আপনি যদি বেলজিয়ামে বিশেষ ক্যাটাগরি যেমন, কূটনৈতিক পাসপোর্ট বা নিজের দেশের বাইরে তৃতীয় অন্য দেশে থাকার কারণে ৯০ দিনের অনুমতিপত্র নিয়ে এসে থাকেন সেক্ষেত্রে বেলজিয়ামে এসে আপনি স্থানীয় সিটি কাউন্সিল থেকে আপনার অনুমতিপত্র নিতে পারবেন।\n\nআপনি বেলজিয়ামে থেকেও বিশেষক্ষেত্রে ওয়ার্ক পারমিটের জন্যও আবেদন করতে পারবেন। যেমন, যদি আপনি এর আগে বৈধভাবে বেলজিয়ামে বাস করে থাকেন অথবা দেশের কোন অঞ্চলে আপনার ওয়ার্ক পারমিট থাকে সেক্ষেত্রে নিজ দেশের দূতাবাসে না গিয়ে আপনি আবার বেলজিয়াম থেকে আবেদন জমা করতে পারবেন।\n\nপারিবারিক পুনর্মিলনী ভিসা\n\nএই ভিসার আবেদন বেলজিয়াম থেকে করা যেতে পারে। ভিসা বা আবাসনের আবেদন পরীক্ষা করার সময়কাল আবেদনকারীর জাতীয়তা এবং তিনি বেলজিয়ামে কোন ক্যাটাগরির কার্ড নিয়ে আছেন সেটির দ্বারা নির্ধারিত হয়। যেমন, কেউ যদি বেলজিয়ামে নাগরিকত্ব অথবা দীর্ঘমেয়াদি কার্ড নিয়ে থাকেন সেক্ষেত্রে অপেক্ষাকৃত কম সময় লাগে।\n\nবেশিরভাগ ক্ষেত্রে পারিবারিক ভিসার সিদ্ধান্তটি ইমিগ্রেশন বা ওই নিয়ে থাকে। আবেদনের বিপরীতে ইতিবাচক সিদ্ধান্ত দেওয়া হলে সংশ্লিষ্ট পরিবারের সদস্যরা ভিসা অথবা রেসিডেন্স কার্ড পেয়ে থাকেন। কিছু কিছু দেশের বেলজিয়াম দূতাবাস একসাথে দুটি দিয়ে থাকেন।\n\nআবেদনটি নাকচ করা হলে, আবেদনকারী চাইলে লিটিগেশন কাউন্সিলের কাছে আবেদন করতে পারবেন। কিছু কিছু ক্ষেত্রে, সিদ্ধান্তটি পুনর্বিবেচনার জন্য ওই’র কাছে আবেদন করা যায়। উদাহরণস্বরূপ, কোনো আবেদনকারীকে যদি বলা হয়ে থাকে তিনি তার পারিবারিক সম্পর্কের যথেষ্ট প্রমাণ দিতে পারেননি। সেক্ষেত্রে পিতামাতা বা অন্যান্য পারিবারিক সম্পর্ক প্রমাণ করতে ডিএনএ পরীক্ষার দলিলসহ তার নতুন আবেদন জমা দেওয়া সম্ভব।\n\nবর্তমান অভিবাসন আইন অনুযায়ী, বেলজিয়ামে বসবাসরত কোনো ব্যক্তির পরিবারের সদস্যরা একটি নির্দিষ্ট সময় ধরে বেলজিয়ামে থাকার পর স্থায়ীভাবে বসবাসের জন্য আবেদন করতে পারবেন।\n\nরাজনৈতিক আশ্রয়\n\nবৈধভাবে বেলজিয়ামে বসবাস করতে, রাজনৈতিক আশ্রয়ের আবেদন করে শরণার্থীর মর্যাদার মাধ্যমে বৈধতা পেতে পারেন। তবে অবশ্যই এটি জেনেভা কনভেনশনের প্রথম অনুচ্ছেদ অনুযায়ী নির্ধারিত কারণে আশ্রয় আবেদন হতে হবে।\n\nএটি করার জন্য, আপনাকে বেলজিয়ামে বা বেলজিয়াম সীমান্তে পৌঁছানোর আট দিনের মধ্যে ওই বা ইমিগ্রেশন দপ্তর বরাবর আবেদন করতে হবে। আপনাকে অবশ্যই আপনার পরিচয়, আপনার দেশ এবং বেলজিয়ামে কীভাবে এসেছেন সে সম্পর্কে বিস্তারিত তথ্য সরবরাহ করতে হবে।\n\nআপনি যদি দেশটির প্রচলিত ভাষা না জানেন সেক্ষেত্রে আপনি একজন দোভাষীর সহায়তা নিতে পারবেন। এই পদক্ষেপের সময় আপনি কেন আশ্রয়ের জন্য আবেদন করছেন তাও আপনাকে ব্যাখ্যা করতে হবে।\n\nসরকারের পররাষ্ট্র মন্ত্রণালয়ের ওয়েবসাইটে বলা হয়েছে, তারপর আপনার ফাইলটি শরণার্থী ও রাষ্ট্রবিহীন ব্যক্তিদের জন্য নির্ধারিত কমিশনে (সিজিআরএ) পাঠানো হবে।\n\nসরকারের পররাষ্ট্র মন্ত্রণালয়ের ওয়েবসাইটে বলা হয়েছে, যদি আশ্রয়প্রার্থী জেনেভা কনভেনশন কর্তৃক নির্ধারিত মানদণ্ডগুলো পূরণ করে তবে তিনি একজন শরণার্থী হিসাবে স্বীকৃতি পাবেন। আশ্রয়প্রার্থী শরণার্থী স্বীকৃতি পেতে ব্যর্থ হলে কিন্তু তার দেশে ফিরে যাওয়ার ক্ষেত্রে গুরুতর ক্ষতির সম্মুখীন হওয়ার ঝুঁকি থাকলে তাকে অস্থায়ী সুরক্ষা বা সাবসিডিয়ারি প্রটেকশন দেওয়া হবে।\n\nঅন্যদিকে, শরণার্থী মর্যাদাপ্রাপ্ত ব্যক্তিদের তুলনায় অস্থায়ী সুরক্ষা বা সাবসিডিয়ারি প্রটেকশন মর্যাদা প্রাপ্ত ব্যক্তিদের সংখ্যা কম। বেলজিয়ামের আশ্রয় কর্তৃপক্ষ (সিজিআরএ এবং সিসিই) শরণার্থী মর্যাদার স্বীকৃতি দেওয়ার ক্ষেত্রে অগ্রাধিকার এবং শরণার্থীর সংজ্ঞা সম্পর্কে মোটামুটি বিস্তৃত ব্যাখ্যার প্রয়োগ করার সুযোগ পায়। কিন্তু অস্থায়ী সুরক্ষা বা সাবসিডিয়ারি প্রটেকশন দেওয়ার ক্ষেত্রে বিভিন্ন দেশের চলমান পরিস্থিতি ও আইনগত তথ্য ঘাটতির থাকে। যে কারণে বেলজিয়াম শরণার্থী মর্যাদার অনুমোদনকে সহজতর মনে করে থাকে।\n\nসিজিআরএ কোনো আবেদন প্রত্যাখ্যান করলে ৩০ দিনের মধ্যে তৃতীয় প্রশাসনিক আদালত বা সিসিএ তে আপিল আবেদন করা সম্ভব।\n\nসিসিই চাইলে সিজিআরএয়ের দেওয়া সিদ্ধান্তকে পরিবর্তন করতে পারে এবং পুনর্বিবেচনার জন্য আপনার অনুরোধটি তাদের কাছে ফিরিয়ে দিতে পারে। সিজিআরএ এবং সিসিই উভয়ে প্রত্যাখ্যান করলে, আপনি সিদ্ধান্তের ৩০ দিনের মধ্যে রাষ্টের সর্বোচ্চ আইনি কাঠামো স্টেট কাউন্সিলের কাছে আবেদন করতে পারবেন।\n\nসূত্র: ইনফোমাইগ্রেন্টস\n\nএমআরএম/এমএস",
    "জিতেও ‘অতৃপ্ত’ ফন খাল তাকিয়ে কাতার বিশ্বকাপে": "বেলজিয়ামের বিপক্ষে কষ্টের জয়ে স্রেফ স্বস্তি পাচ্ছেন লুইস ফন খাল। কোনো তৃপ্তি অনুভব করছেন না তিনি। তবে নেদারল্যান্ডস কোচ আশাবাদী, আসছে কাতার বিশ্বকাপে আলো ছড়াবে তার দল।\n\nনেশন্স লিগের ম্যাচে রোববার আমস্টার্ডামের ইয়োহান ক্রুইফ অ্যারেনায় প্রতিবেশী বেলজিয়ামকে ১-০ গোলে হারায় নেদারল্যান্ডস। এ জয়ে ‘এ’ লিগের চার নম্বর গ্রুপের সেরা হয়ে আগামী জুনের চার দলের ফাইনালসে উঠেছে ডাচরা।\n\nআগামী নভেম্বরে মাঠে গড়াবে কাতার বিশ্বকাপ। ফন খালের এখন সব মনোযোগ বৈশ্বিক আসরে।\n\n“আমার মনে হয়, বিশ্বকাপে বল পজেশনে আমরা ভালো করব। বেলজিয়ামের বিপক্ষে আমরা খুব ভালো ছিলাম না। তবে ম্যাচটিতে বল পজেশনে পিছিয়ে থাকলেও আমার মনে হয়, আমরা ভালো করেছি।”",
    "নেশন্স লিগে ফ্রান্স-বেলজিয়াম-নেদারল্যান্ডসের জয়": "উয়েফা নেশন্স লিগে টানা চার ম্যাচ জয়ের মুখ দেখেনি ফ্রান্স। অবশেষে পঞ্চম ম্যাচে জয় নিয়ে মাঠ ছাড়লো বিশ্বচ্যাম্পিয়নরা।\n\nআজ গ্রুপ 'ই'-এর ম্যাচে অস্ট্রিয়াকে ২-০ গোলে হারিয়েছে ফরাসিরা। ফ্রান্স জাতীয় স্টেডিয়ামে প্রথমার্ধে সেভাবে সুবিধা করতে পারেনি স্বাগতিকরা। তবে দ্বিতীয়ার্ধে দুই গোল করে অস্ট্রিয়াকে হারের তেতো স্বাদ দেয় তারা। ৫৬তম মিনিটে ফ্রান্সকে এগিয়ে দেন পিএসজি ফরোয়ার্ড কিলিয়ান এমবাপ্পে। এর ৯ মিনিট পর ব্যবধান দ্বিগুণ করেন অলিভিয়ের জিরুদ।\n\n৫ ম্যাচে ১ জয়ের বিপরীতে ২টি করে ড্র ও হারে ৫ পয়েন্ট নিয়ে গ্রুপের তৃতীয় স্থানে আছে ফ্রান্স। একই গ্রুপের আরেক ম্যাচে ডেনমার্ককে ২-১ গোলে হারিয়েছে ক্রোয়েশিয়া। ৫ ম্যাচে ৩টি জয় এবং ১টি করে ড্র ও হারে ১০ পয়েন্ট নিয়ে গ্রুপের শীর্ষে আছে ক্রোয়াটরা। সমান ম্যাচে ৯ পয়েন্ট নিয়ে দুইয়ে ডেনমার্ক এবং ৪ পয়েন্ট নিয়ে সবার নিচে অস্ট্রিয়া।\n\nগ্রুপ 'ডি'-এর ম্যাচে বেলজিয়ামের জয় অবশ্য সহজে আসেনি। ওয়েলসের বিপক্ষে ২-১ গোলে জয় তুলে নিয়েছে তারা। খেলার দশম মিনিটেই ম্যানচেস্টার সিটির তারকা অ্যাটাকিং মিডফিল্ডার কেভিন ডি ব্রুইনার গোলে এগিয়ে যায় বেলজিয়ানরা। এরপর ৩৭তম মিনিটে ব্যবধান দ্বিগুণ করেন স্ট্রাইকার মিচি বাতশুয়াই। তবে দ্বিতীয়ার্ধের শুরুর দিকে এক গোল শোধ করে দেন ওয়েলসের স্ট্রাইকার কিফার মুর।\n\n৫ ম্যাচে ৩ জয় এবং ১টি করে ড্র ও হারে ১০ পয়েন্ট নিয়ে গ্রুপের দ্বিতীয় স্থানে আছে বেলজিয়াম। একই গ্রুপের আরেক ম্যাচে পোল্যান্ডকে ২-০ গোলে হারিয়েছে নেদারল্যান্ডস। ৫ ম্যাচে ৪ জয় ও ১ ড্রয়ে ১৩ পয়েন্ট নিয়ে গ্রুপের শীর্ষে আছে ডাচরা। অন্যদিকে সমান ম্যাচে ৪ পয়েন্ট নিয়ে তিনে পোল্যান্ড এবং ১ পয়েন্ট নিয়ে চারে ওয়েলস।\n\nরাতের অন্য ম্যাচে আজারবাইজান ২-১ গোলে হারিয়েছে স্লোভানিয়াকে। তবে লুক্সেমবার্গের সঙ্গে ৩-৩ গোলে ড্র করেছে তুরস্ক।\n\nবাংলাদেশ সময়: ০৩০৫ ঘণ্টা, সেপ্টেম্বর ২৩, ২০২২\n\nএমএইচএম",
    "‘নিয়মিত খেললেই দেখা যাবে পুরনো আজারকে’": "২০১৮ সালে ১০ কোটি ইউরোর বিনিময়ে চেলসি থেকে রিয়ালে পাড়ি জমান আজার। প্রিমিয়ার লিগের ক্লাবটিকে খেলে তিনি হয়ে উঠেছিলেন বিশ্বসেরাদের একজন। তবে মাদ্রিদের ক্লাবটিতে তার গল্পটা এখন পর্যন্ত কেবলই হতাশার। একের পর এক চোটে মিস করেছেন অসংখ্য ম্যাচ। আর ফিট থাকলেও সেভাবে মিলছে না খেলার সুযোগ।\n\nতবে ওয়েলসের বিপক্ষে ম্যাচের পর আজারের কণ্ঠে শোনা গেল আত্নবিশ্বাসের সুর। আরটিএলের সঙ্গে আলাপচারিতায় বললেন, খেলার মধ্যে থাকলে কাতার বিশ্বকাপে নিজেকে সেরা ফর্মে দেখার ব্যাপারে আশাবাদী তিনি।\n\n“আমি সবসময় বলেছি (নিয়মিত) খেললে পুরনো এদেন আজার ফিরে আসবে। আমাকে শুধু ছন্দে ফিরতে হবে। যখনই খেলি, আমার সবটুকু উজাড় করে দেই। রিয়াল মাদ্রিদে পরিস্থিতিটা নাজুক। আমি আরও বেশি খেলতে চাই, কিন্তু আমার খুব বেশি কিছু করার নেই।”\n\n“আমি জানি আমি কী করতে পারি। এখন আমি বিশ্বকাপের জন্য ছন্দে ফিরতে চাই। আমরা দেখব কোচ (রবের্তো মার্তিনেস) কী সিদ্ধান্ত নেন, তবে আমি যখন খেলি তখন আমি সবচেয়ে খুশি থাকি।”",
    "UEFA Nations League 2022: জয় পেল বিশ্বকাপ জয়ী ফ্রান্স এবং রানার্স ক্রোয়েশিয়া, ব্যর্থ লেওয়ানডোস্কির পোল্যান্ড": "ক্রোয়েশিয়া বনাম ডেনমার্ক:\n\nনেশনস লিগের ম্যাচে ডেনমার্কে ২-১ গোলে পরাজিত করে ক্রোয়েশিয়া। তিনটি গোলই আসে দ্বিতীয়ার্ধে। বিশ্বকাপের রানার্স দলের হয়ে ৪৯ মিনিটে প্রথম গোল করেন বোরনা সোসা। ৭৭ মিনিটে জোয়াকিম মাহেলার পাস থেকে ক্রিস্টিয়ান এরিকসন গোল করে সমতায় ফেরান ডেনমার্ককে। ৭৯ মিনিটে মিসলাভ ওরসিচের পাস থেকে প্রতিআক্রমণে গোল তুলে ক্রোয়েশিয়ার জয় নিশ্চিত করেন লোভরো মাজের।\n\nবেলজিয়াম বনাম ওয়েলস:\n\nওয়েলসকে ২-১ ব্যবধানে পরাজিত করেছে বেলজিয়াম। রোমেলু লুকাকু এ দিন বেলজিয়ামের প্রথম একাদশে ছিলেন না, অন্য দিকে গ্যারেথ বেলকে রিজার্ভে রেখেই প্রথম একাদশ নামান ওয়েলসের কোচ। ম্যাচের ১০ মিনিটের মাথায় মিচি বাতসুয়ায়ির পাস থেকে কেভিন ডি ব্রুইনের গোলে এগিয়ে যায় বেলজিয়াম। ২৭ মিনিটে ডি ব্রুইনের পা, থেকে গোল করে বেলজিয়ামকে দুই গোলের লিড এনে দেন বাতসুয়ায়ি। দ্বিতীয়ার্ধের শুরুর দিকে ব্রেনন জনসনের পাস থেকে কিফার মুর গোল করে ওয়েলের পক্ষে ব্যবধান কমান। ৬৪ মিনিটে মুরের পরিবর্তে গ্যারেথ বেলকে নামালেও ম্যাচে সমতা ফেরাতে পারেনি ওয়েলস।\n\nফ্রান্স বনাম অস্ট্রিয়া:\n\nডেভিড আলবার অস্ট্রিয়াকে ২-০ গোলে পরাজিত করে ফ্রান্স। প্রথমার্ধে কোনও গোল হয়নি। দ্বিতীয়ার্ধেই আসে দু'টি গোল। অলিভার জিরুর পাস থেকে কিলিয়ান এমবাপের গোলে ৫৬ মিনিটে এগিয়ে যায় ফ্রান্স। এই গোলের নয় মিনিটের মধ্যে অ্যান্টোনিও গ্রিজম্যানের পাস থেকে জিরু দ্বিতীয় গোলটি করেন ফ্রান্সের হয়ে।\n\nপোল্যান্ড বনাম নেদারল্যান্ডস:\n\nরবার্ট লেওয়ানডস্কির পোল্যান্ড ০-২ গোলে পরাস্ত হয়েছে নেদরল্যান্ডসের বিরুদ্ধে। লেওয়ানডস্কিকে গোলের বল জোগানোর ফুটবলারই এ দিন চোখে পড়েনি পোল্যান্ড দলে। ১৩ মিনিটে ডেনজেল ডামফ্রিসের গোলে এগিয়ে যায় নেদারল্যান্ডস। ৬০ মিনিটের মাথায় ভিনসেন্ট জনসনের পাস থেকে নেদারল্যান্ডসের হয়ে দ্বিতীয় গোলটি করেন স্টিভেন বার্জউইন।",
    "পাঁচ খিলানের ঠাকুরদালান, বেলজিয়াম কাঁচের ঝাড়বাতি, সুরুল জমিদারবাড়ির পুজো আজও সাবেকিয়ানায় মোড়া": "নন্দন দত্ত, সিউড়ি: শহরের কোলাহল নেই, ডিজে নেই। সুরুলের জমিদার বাড়িতে নিরিবিলি পরিবেশে পুরনো রীতি মেনে আজও চলে উমা (Durga Puja 2022) আরাধনা। শামিল হন বহু মানুষ। বর্তমানে ঝাঁ চকচকে পুজোর মাঝে এই পুজো যেন এক অন্যরকম অনুভূতি।\n\nপাঁচ খিলানের ঠাকুরদালান, সামনে থামযুক্ত নাটমন্দির, নানারঙের কাঁচের ফানুস আর বেলজিয়াম কাঁচের ঝাড়বাতি মনে করিয়ে দেয় সাবেকি ঐতিহ্য আর রাজকীয় জৌলুসের কথা। সময়ের সঙ্গে সঙ্গে গ্রাম বাংলার বহু পুজোকে আধুনিকতা গ্রাস করলেও বীরভূম সুরুলের সরকার বাড়ির পুজোর পরিবর্তন হয়নি। দীর্ঘ ২৮৮ বছর ধরে একইভাবে পুজিতা হচ্ছেন দেবী। আজও পুজোয় মিশে মাটির গন্ধ, শিকড়ের টান আর আভিজাত্য। এখনও ডাকের সাজে সাজানো হয় সাবেকি প্রতিমা। পরানো হয় সোনা ও রূপোর গয়না। প্রতিমার রঙ তপ্তকাঞ্চন। চালচিত্রে আঁকা থাকে শিব ও দুর্গার বিয়ের দৃশ্য। প্রতিমার সাবেকি রূপটি আজও অপরিবর্তিত রয়েছে।\n\nঅষ্টাদশ শতাব্দীর মাঝামাঝি বর্ধমানের নীলপুরের ঘোষবাড়ির ছেলে ভরতচন্দ্র সস্ত্রীক চলে আসেন সুরুলে। তাঁর গুরু বাসুদেব ভট্টাচার্যের বাড়িতে। সুরুল ছিল বৈষ্ণব ধর্মগুরুর শ্রীপাট। ভরতচন্দ্র গুরুদেবের শ্রীপাট ছেড়ে আর ফিরে যাননি বর্ধমানে। তাঁর পুত্র কৃষ্ণহরি ও তাঁর ছেলেরা সেই সময় ফরাসি ও ইংরেজ কুঠিয়ালদের সঙ্গে ব্যবসা করে পরিবারের শ্রীবৃদ্ধি করেন। সুরুল রাজবাড়ির সঙ্গে ঠাকুর বাড়ির সম্পর্ক ছিল বেশ নিবিড়। রবীন্দ্রনাথ ঠাকুর এবং রথীন্দ্রনাথ ঠাকুর এই সরকার বাড়ি গিয়ে বেশ কিছুদিন সময় কাটিয়েছেন। এছাড়াও মহর্ষি দেবেন্দ্রনাথ ঠাকুরের শান্তিনিকেতনে বেশ কিছু জমি রাজপরিবার তরফ থেকে প্রদান করা হয়। বহু জমিদারবাড়ির পুজোর ঠাটবাট আজ ফিকে! ব্যতিক্রম সুরুল সরকার বাড়ি। অর্থ বা পারিবারিক সমস্যা কোনও দিন পুজোয় অন্তরায় হয়ে দাঁড়ায়নি।\n\nএখনও সপ্তমীর সকালে পালকি, নহবত আর জমিদারী মাধুর্য্যে ঘট ভরতে যায় সুরুলের দুই তরফের পুজো উদ্যোক্তারা। ফিরে এসে নাড়ুর হরিলুঠ করেন বাড়ির এয়োস্ত্রীরা। তখন নিচে আঁচল পেতে দাঁড়ান এলাকার মায়েরা। আনন্দ মেতে ওঠেন সকলে।",
    "বার্সা ছাড়ার আগে ‘অনেক কেঁদেছেন’ নেইমার": "স্প্যানিশ ফুটবলে রীতিমতো ঝড় তুলেছে দেশটির সংবাদমাধ্যম ‘এল মুন্দো’। বার্সেলোনায় থাকার জন্য লিওনেল মেসির দেওয়া কিছু শর্ত ও জেরার্দ পিকের চুক্তির তথ্য ফাঁস করে বেশ আলোচনার জন্ম দিয়েছে সংবাদমাধ্যমটি। কিন্তু তারা এখানেই থামেনি। বার্সায় নেইমারের শেষ দিনগুলো নিয়েও তথ্য প্রকাশ করেছে এল মুন্দো।\n\nসান্তোস থেকে ২০১৩ সালে বার্সায় যোগ দেন নেইমার। চার মৌসুম বার্সায় কাটিয়ে দলবদল ফির বিশ্ব রেকর্ড গড়ে ২০১৭ সালে যোগ দেন পিএসজিতে। কাতালান ক্লাবটিতে নেইমারের শেষ দিনগুলো নিয়ে বার্সার তখনকার পরিচালক রাউল সাঙ্গেইয়ের লেখা কিছু মেইল ফাঁস করেছে এল মুন্দো।\n\nএসব মেইল থেকেই জানা গেছে, নেইমারের বাবা চেয়েছিলেন তাঁর ছেলে বার্সাতেই থাকুক। এ নিয়ে কয়েক দফা ছেলের মন ঘোরানোর চেষ্টাও করেছেন নেইমার সিনিয়র।",
    "ইউরোপে ট্যুরিস্ট ভিসায় রাজনৈতিক আশ্রয় এবং কিছু কথা": "ইউরোপের যে কোনো দেশে একজন ব্যক্তি রাজনৈতিক আশ্রয়ের আবেদন করতে পারবেন ডাবলিন বিধিমালার ওপর। কিন্তু যারা ট্যুরিস্ট বা ভ্রমণ ভিসায় আসেন তাদের ক্ষেত্রেও কি ডাবলিন বিধিমালা কার্যকর হবে?\n\nসাধারণত ডাবলিন বিধিমালা অনুযায়ী একজন ব্যক্তি সর্বপ্রথম ইউরোপের যে দেশে আসবেন তাকে সেই দেশে তার রাজনৈতিক আশ্রয়ের আবেদন করতে হবে। ভ্রমণ ভিসায় আসা ব্যক্তিদের রাজনৈতিক আশ্রয়ের আবেদনের ক্ষেত্রে ডাবলিন চুক্তি প্রয়োগ হবে কি না সে বিষয়ে বিস্তারিত তুলে ধরা হলো।\n\nইতালিতে ট্যুরিস্ট ভিসায় এসে বেলজিয়ামে রাজনৈতিক আশ্রয়ের আবেদন করেছিলেন আকুমা (ছদ্মনাম) নাম। কিন্তু তাকে পুনরায় ইতালি ফেরত পাঠানো হয়। কারণ তিনি ইতালির ভিসা নিয়ে ইউরোপে প্রবেশ করেছেন। কিন্তু আকুমা মনে করেন তাকে ইতালি ফেরত পাঠানো সম্পূর্ণ অযৌক্তিক।\n\nআকুমা মূলত ক্যামেরুনের ইংরেজি ভাষাভাষী অঞ্চল থেকে এসেছেন। তিনি স্থানীয় একটি ট্রাভেল এজেন্সির সহায়তায় ইতালির ভ্রমণ ভিসা পান। ট্রাভেল এজেন্সিটি আদম পাচারের সঙ্গে যুক্ত ছিল। তাদের ইউরোপে রাজনৈতিক আশ্রয়ের ব্যাপারে কোনো ধারণা ছিল না। তাদের দেওয়া তথ্যগুলোর কোনো আইনি ভিত্তি ছিল না।\n\nইউরোপের শেনজেন অঞ্চলে যেহেতু ভিসা ছাড়া ভ্রমণ করা যায়, সেই সুযোগে তিনি ভ্রমণ ভিসায় ইতালিতে আসার পরে একটি বিমানের টিকিট কেটে বেলজিয়ামের রাজধানী ব্রাসেলসের উদ্দেশে যাত্রা করেন। কারণ সেখানে তার বন্ধুবান্ধব এবং অনেক আত্মীয়-স্বজনরা বসবাস করেন।\n\nব্রাসেলস আন্তর্জাতিক বিমানবন্দরে পৌঁছানোর পরে তিনি বিমানবন্দরের বিশেষ কাউন্টারে রাজনৈতিক আশ্রয়ের আবেদন করেন। কিন্তু তার রাজনৈতিক আশ্রয়ের আবেদন গ্রহণ করার পরিবর্তে ডাবলিন বিধিমালার আওতায় তাকে বেলজিয়াম সরকার ইতালি ফেরত পাঠানোর সিদ্ধান্ত নেয়।\n\n‘ইতালিতে স্থানান্তর প্রক্রিয়াটি থামানোর সর্বোচ্চ চেষ্টা করেও আমি ব্যর্থ হয়েছি। কোনো অপরাধ না করেও আমি প্রায় ৮৪ দিন বেলজিয়ামের একটি ডিটেনশন সেন্টারে বন্দি ছিলাম। আমার সঙ্গে কোনো মোবাইলফোন ছিল না। এমনকি যোগাযোগের জন্য পর্যাপ্ত কোনো সুযোগ ছিল না,’ বলেন আকুমা।\n\nঅবশেষে তিনি ইতালিতে তার রাজনৈতিক আশ্রয়ের আবেদন করে সফল হন কিন্তু সেখানে তার কোনো চাকরি এবং পর্যাপ্ত সামাজিক সহায়তা নেই।\n\n‘আমি ইতালিতে এসে এখন আটকা পড়ে আছি। ইতালির ভাষা না জানার কারণে আমার কোনো চাকরি নেই, পর্যাপ্ত সামাজিক সুরক্ষা, চিকিৎসা এবং মানসিক সহায়তারও কোনো সুযোগ নেই,’ যোগ করেন আকুমা।\n\nট্যুরিস্ট ভিসায় ভ্রমণ এবং রাজনৈতিক আশ্রয়ের আবেদন\n\nআকুমাকে বেলজিয়াম থেকে ইতালিতে স্থানান্তরের প্রক্রিয়া ঠিক কী ছিল জানা না থাকলেও এক্ষেত্রে বেশ কিছু কারণ থাকতে পারে। ইউরোপীয় কাউন্সিল ফর রিফিউজিস অ্যান্ড এক্সাইলস (ইসিআরই) এর আশ্রয় বিশেষজ্ঞ পেট্রা বায়েন্সের সহায়তায় আমরা বেশ কিছু বিষয় পরিষ্কার করতে পেরেছি।\n\nপ্রথমত, স্বল্প মেয়াদি ভ্রমণ ভিসায় ইউরোপ ভ্রমণ করা (যেমন ট্যুরিস্ট ভিসা) এবং ইউরোপে একবার আশ্রয় জন্য আবেদন করা সম্ভব। এই নিয়মটি ইউরোপে প্রবেশে ভিসা-অব্যাহতিপ্রাপ্ত দেশগুলো যেমন নির্দিষ্ট কিছু বলকান দেশ, জর্জিয়া বা ভেনিজুয়েলা থেকে আসা লোকদের জন্যও প্রযোজ্য।\n\nশেনজেন ভিসা বা সি-ভিসা নামে পরিচিত স্বল্প-স্থায়ী ভিসা মূলত সমগ্র শেনজেন অঞ্চলের জন্য দেওয়া হয়, যার সাহায্যে অঞ্চলটির যেকোনো দেশে ভ্রমণ করা সম্ভব হয়।\n\nযদি রাজনৈতিক আশ্রয় আবেদন করার সিদ্ধান্ত নেন তবে সেক্ষেত্রে কর্তৃপক্ষ আপনি কোনো দেশের ভিসা নিয়ে প্রবেশ করেছেন সেটি খুঁজে বের করবে। যেটি নির্ধারণ করবে আপনি কোথায় আপনার রাজনৈতিক আশ্রয়ের আবেদন জমা করতে পারবেন।\n\nআপনি যদি ইতালির দেওয়া ভিসায় বেলজিয়াম ভ্রমণ করেন তবে সেক্ষেত্রে আইন অনুযায়ী ইতালি আপনার আশ্রয় আবেদনের জন্য দায়বদ্ধ এবং আপনাকে সেখানে ফিরে যেতে হবে।\n\nভিসার মেয়াদ শেষ হলে?\n\nআপনি যদি আপনার ভিসার মেয়াদ শেষ হওয়ার পরেও শেনজেন অঞ্চলে থাকেন তবে এই অতিরিক্ত সময় ইউরোপীয় ইউনিয়নের ভিসা বিষয়ক সিস্টেমে রেকর্ড করা হবে।\n\nপেট্রা বায়েন্সের মতে, কোনো ব্যক্তি যদি ভিসার মেয়াদকাল অতিক্রম করেন এবং আবেদন বৃদ্ধি অথবা কোনো বৈধ প্রক্রিয়া শুরু না করেন, তবে সেক্ষেত্রে ইউরোপে তার উপস্থিতি হবে সম্পূর্ণ অবৈধ এবং উক্ত ব্যক্তি যেকোন মুহূর্তে বহিষ্কারের ঝুঁকিতে থাকবেন।\n\nতবে ভিসার মেয়াদ শেষ হওয়ার তারিখ অতিক্রম করার পরেও কোনো ব্যক্তি চাইলে রাজনৈতিক আশ্রয়ের আবেদন চালিয়ে যেতে পারবেন। তবে এক্ষেত্রে মনে রাখা উচিত ভিসার মেয়াদ শেষ হওয়ার পরে কোনো ব্যক্তি আশ্রয় আবেদন জমা দিতে যত বেশি সময় নেবেন তার আশ্রয় আবেদনের বিশ্বাসযোগ্যতায় ততবেশি বিরূপ প্রভাব পড়বে।\n\nভুয়া ভিসায় ভ্রমণ করলে?\n\nযদিও আমরা জানি না যে কোনোভাবে আকুমা ট্যুরিস্ট ভিসা যোগাড় করেছিলেন, তবে জাতিসংঘের মতে, এসব ক্ষেত্রে ট্রাভেল এজেন্ট এবং আদম পাচারকারীদের একটি নিবিড় সম্পর্ক রয়েছে।\n\nএ কারণে ইনফোমাইগ্রেন্টসের পক্ষ থেকে পেট্রা বায়েন্সের কাছে জানতে চাওয়া হয়, জাল ভিসায় ইউরোপে যাতায়াত করে এমন ব্যক্তির ক্ষেত্রে কি পরিণতি হয়ে থাকে?\n\nউত্তরে এই বিশেষজ্ঞ বলেন, ‘এক্ষেত্রেও রাজনৈতিক আশ্রয়ের জন্য আবেদন করা সম্ভব এবং কর্তৃপক্ষকে আবেদনগুলোকে আশ্রয় আইন অনুসারে পরীক্ষা করতে হবে। আশ্রয় আইনের বিধান অনুযায়ী কোনও ব্যক্তিকে এমন দেশে ফেরত পাঠানো যাবে না যেখানে তার জীবন শঙ্কায় পড়তে পারে এবং সেখানে তিনি নিপীড়নের শিকার হতে পারেন।\n\nতবে এই বিশ্বাসযোগ্যতা মাপার মানদন্ডগুলো বিভিন্ন দেশের জন্য বিভিন্ন রকম হয়ে থাকে। যেমন তালিকায় নিরাপদ দেশ হিসেবে থাকা এমন কোনও দেশ থেকে আসা ব্যক্তির আবেদন গ্রহণের জন্য আবেদনকারীকে অনেক প্রমাণ হাজির করতে হবে।\n\nতবে, কেউ যদি কোনো মিথ্যা নথি বা তথ্যের সাহায্য নিয়ে ভ্রমণ করে থাকেন সেক্ষেত্রে তাকে আটকে রাখার ঝুঁকি রয়েছে। এছাড়া এটি তার আশ্রয় আবেদনের বিশ্বাসযোগ্যতার ওপর বিরূপ প্রভাব ফেলতে পারে।\n\nআশ্রয় আবেদনে যদি কেউ কোনও মিথ্যা তথ্য বা ডকুমেন্ট ব্যবহার করে ধরা পড়েন, সেক্ষেত্রে আবেদনটি দ্রুত প্রক্রিয়াতে স্থানান্তরিত করা হতে পারে। এর অর্থ হচ্ছে কোনও দেশ সিদ্ধান্ত নিতে পারে যে, আপনার আশ্রয় আবেদনটি আসলে ভিত্তিহীন কারণ এরই মধ্যে সংশ্লিষ্ট কর্তৃপক্ষের সঙ্গে আপনি প্রতারণার আশ্রয় নিয়েছেন।\n\nসূত্র: ইনফোমাইগ্রেন্টস\n\nএমআরএম/এমএস",
    "খেলা বিভাগের সর্বোচ্চ পঠিত": "বাংলানিউজটোয়েন্টিফোর.কম'র প্রকাশিত/প্রচারিত কোনো সংবাদ, তথ্য, ছবি, আলোকচিত্র, রেখাচিত্র, ভিডিওচিত্র, অডিও কনটেন্ট কপিরাইট আইনে পূর্বানুমতি ছাড়া ব্যবহার করা যাবে না।",
    "Updates of UEFA nations League and International friendly matches - Anandabazar": "তাঁর দল কাতার বিশ্বকাপের মূল পর্বে খেলার যোগ্যতা অর্জন করতে পারেনি। তবে শুক্রবার উয়েফা নেশনস লিগে ইটালি ১-০ গোলে হারিয়ে দিল গ্যারেথ সাউথগেটের ইংল্যান্ডকে। ম্যাচের ৬৮ মিনিটে গোল করেন জিয়াকোমো রাসপাদোরি। পরে অনেক চেষ্টাতেও ইংল্যান্ড সমতা ফেরাতে পারেনি।\n\nঅন্য ম্যাচে ধাক্কা খেয়েছি হান্সি ফ্লিকের জার্মানিও। তাদের ১-০ গোলে হারিয়ে দিয়েছে হাঙ্গেরি। ম্যাচের ১৭ মিনিটে গোল করেন অ্যাডাম জ়ালাই। অন্য ম্যাচে রোমানিয়া এবং ফিনল্যান্ডের ম্যাচ শেষ হয়েছে ১-১ গোলে।\n\nএ দিকে ফিফা ফ্রেন্ডলি ম্যাচে ব্রাজিল ৩-০ গোলে হারিয়েছে ঘানাকে। জোড়া গোল করেন রিচার্লিসন। অন্য গোলদাতা মার্কুইনহোস।\n\nনতুন করে লুইস ফান হাল দায়িত্ব নেওয়ার পরে আমূল পাল্টে গিয়েছে নেদারল্যান্ডস। চলতি উয়েফা নেশনস লিগে বৃহস্পতিবার তারা রবার্ট লেয়নডস্কির পোল্যান্ডকে ২-০ হারিয়েছে। ১৩ মিনিটে ডেনজ়েল ডামফ্রাইসের নিচু ক্রসে পা লাগিয়ে ১-০ করেন কোডি গাকপো। ডাচদের জয় নিশ্চিত করেন স্টিভন বার্গউইন। তিনি গোল করেন অনেকটা দূর থেকে বাঁক খাওয়ানো শটে। নেদারল্যান্ডস নেশনস লিগে নিজেদের গ্রুপে এখনও অপরাজিতই থাকল। গ্রুপে দ্বিতীয় স্থানে থাকা বেলজিয়ামের সঙ্গে পরের ম্যাচ ড্র করলেই তারা আগামী গ্রীষ্মে নেশনস লিগের মূলপর্বে জায়গা করে নেবে।\n\nনেদারল্যান্ডসের থেকে বেলজিয়াম এখন তিন পয়েন্টে পিছিয়ে। বৃহস্পতিবার জিতেছে তারাও, হারিয়েছে ওয়েলসকে ২-১ গোলে। এখনও বেলজিয়ামের গ্রুপ শীর্ষে ওঠার সম্ভাবনা তাই উড়িয়ে দেওয়া যাচ্ছে না। তবে ফান হালের দল গ্রুপে তাদের পাঁচটি ম্যাচের চারটিতেই জিতেছে। শুধু তাই নয়, জুনে প্রথম সাক্ষাতে তারা বেলজিয়ামকে ৪-১ গোলে পর্যন্ত হারিয়েছিল!\n\nএ দিকে, গ্যারেথ বেলদের ওয়েলস পরের ম্যাচ খেলবে রবিবার পোল্যান্ডের বিরুদ্ধে। বেলজিয়ামকে জেতাতে যথারীতি প্রধান ভূমিকা নিলেন ম্যাঞ্চেস্টার সিটির মিডফিল্ডার কেভিন দা ব্রুইন। তিনি ম্যাচের ১০ মিনিটে গোলও করেন। বেলজিয়ামের দ্বিতীয় গোলদাতা মিশি বাতসুয়াই (৩৭ মিনিট)। দ্বিতীয়ার্ধের খেলা শুরু হতে, পাঁচ মিনিটের মাথায় ব্রেননান জনসনের মারা সুন্দর ভাসানো একটা ক্রসে হেড করে একটি গোল শোধ করেন ওয়েলসের কাইফার মুর।\n\nনেশনস লিগে বৃহস্পতিবার আবার দেশের জার্সিতে সবচেয়ে বেশি বয়সে গোল করার নজির গড়লেন অলিভিয়ের জিহু। ম্যাচে ফ্রান্স ২-০ গোলে হারিয়েছে অস্ট্রিয়াকে। তিনি ছাড়াও গোল করেন কিলিয়ান এমবাপে।\n\nএসি মিলানের স্ট্রাইকার জিহুর বয়স এখন ৩৫ বছর ৩৫৭ দিন। তাঁর থেকে ৭০ দিনের ছোট ফরাসি ফুটবলার মাকসে হজে দেশের হয়ে গোল করেছিলেন ১৯৫৯ সালের ডিসেম্বর মাসে স্পেনের বিরুদ্ধে। জিহু এখন ফ্রান্সের হয়ে গোল করায় থিয়েরি অঁরির (৫১ গোল) থেকে মাত্র দু’গোল পিছনে রয়েছেন।\n\nঅন্য ম্যাচে ক্রোয়েশিয়া ২-১ গোলে হারায় ডেনমার্ককে। ক্রোয়েশিয়াকে এগিয়ে দেন ডিফেন্ডার বোরনা সোসা। যা আন্তর্জাতিক ম্যাচে তাঁর প্রথম গোল। ডেনমার্ক সমতায় ফেরে ম্যাঞ্চেস্টার ইউনাইটডের মিডফিল্ডার ক্রিশ্চিয়ান এরিকসেনের গোলে। অনেকটা দূর থেকে অসাধারণ শটে তিনি গোল করেন। তবে তার ঠিক দু’মিনিট পরেই ক্রোয়েশিয়া ২-১ করে দেয়। বক্সের বাইরে থেকে মারা শটে গোল করেন লাভ্রো মায়ের। ক্রোয়েশিয়া রবিবার পরের ম্যাচে অস্ট্রিয়াকে হারাতে পারলেই আগামী বছর মূলপর্বে খেলবে। সঙ্গে ইউরো ২০২৪ –এর জন্য প্লে-অফ খেলার সুযোগ পেয়ে যাবে।\n\nবাঁচালেন সন: শুক্রবার ফিফা ফ্রেন্ডলি ম্যাচে দক্ষিণ কোরিয়া ২-২ ড্র করেছে কোস্টা রিকার বিরুদ্ধে। ২৮ মিনিটে হোয়াং চ্যানের গোলে এগিয়ে গিয়েছিল কোরিয়া। ৪১ মিনিটে জেয়িসন বেনেত্তের গোলে সমতায় ফেরে কোস্টা রিকা। তিনিই ৬৩ মিনিটে ফের গোল করে দলকে এগিয়ে দেন। ম্যাচ শেষের পাঁচ মিনিট আগে দক্ষিণ কোরিয়াকে সমতায় ফেরান টটেনহ্যাম হটস্পার তারকা সন হিয়ুং মিন।",
    "‘আমাদের বাংলাদেশ চ্যাম্পিয়ন, অভিনন্দন মেয়েরা’": "কাঠমাণ্ডুতে নেপালকে ৩-১ গোলে হারিয়ে প্রথমবারের মতো মেয়েদের সাফ চ্যাম্পিয়নশিপ জিতেছে বাংলাদেশ। সামাজিক যোগাযোগমাধ্যমে অভিনন্দনে সিক্ত হচ্ছেন দক্ষিণ এশিয়ার নতুন চ্যাম্পিয়ন সাবিনা খাতুন-সানজিদা আক্তাররা।\n\nএশিয়ান পর্যায়ে চ্যাম্পিয়ন হতে কেমন লাগে, সে অনুভূতি ভালোই জানা আছে জাতীয় দলের পেসার জাহানারা আলমের। ২০১৮ সালে ভারতকে হারিয়ে প্রথমবারের মতো এশিয়া কাপ জিতেছিল বাংলাদেশের মেয়েদের ক্রিকেট দল। জাহানারা লিখেছেন, ‘আলহামদুলিল্লাহ। সাফ চ্যাম্পিয়নশিপের মুকুট পরার জন্য হৃদয় নিংড়ানো অভিনন্দন আমাদের বোনদের। তোমাদের জন্য গর্বিত।’",
    "বিশ্বকাপ দলগুলোয় কার দাপট থাকবে—রিয়াল নাকি বার্সার": "বিশ্বকাপের দামামা বাজতে আর দুই মাসও বাকি নেই। ২০ নভেম্বর থেকে কাতারে শুরু হবে ফুটবলের এই মহাযজ্ঞ। এর আগে চলমান আন্তর্জাতিক বিরতিতে জাতীয় দলের ম্যাচ দিয়ে স্কোয়াড বাছাইয়ের কাজও চালিয়ে যাচ্ছে দলগুলো। নিজেদের শক্তি-দুর্বলতা বিবেচনায় নিয়েই খেলোয়াড় বাছাইয়ের কাজ করছেন কোচরা।\n\nবিশ্বকাপ কিংবা বড় কোনো টুর্নামেন্টের আগে বিশেষভাবে চোখ থাকে স্পেন দলের ওপর। দুই চিরপ্রতিদ্বন্দ্বী ক্লাব রিয়াল মাদ্রিদ ও বার্সেলোনা থেকে কারা সুযোগ পাচ্ছেন, তা নিয়ে চলতে থাকে নানা হিসাব-নিকাশ।\n\nতবে কেবল স্পেন দলেই নয়, অন্য জাতীয় দলগুলোতেও এই দুই ক্লাবে ব্যাপক আধিপত্য থাকে। বিশ্বকাপ দলগুলো রিয়াল-বার্সা থেকে কারা জায়গা পেতে পারেন, সম্ভাব্য সেই নামগুলো জেনে নেওয়া যাক।",
    "জিরুর বুড়ো হাড়ের ভেলকি": "প্রথম চার ম্যাচে ধরা দেয়নি জয়। উয়েফা নেশন্স লিগে শিরোপা ধরে রাখার আশা আগেই শেষ হয়ে গেছে ফ্রান্সের। পঞ্চম ম্যাচে হারলে নেশন্স লিগের শীর্ষ স্তর থেকে অবনমন নিশ্চিত হয়ে যেত বিশ্বচ্যাম্পিয়নদের।\n\nএমন কোণঠাসা পরিস্থিতিতে জ্বলে উঠলেন দলের সবচেয়ে বড় তারকা কিলিয়ান এমবাপ্পে। অলিভিয়ের জিরু দেখালেন বুড়ো হাড়ের ভেলকি। তারুণ্য ও অভিজ্ঞতার ঝলকে অস্ট্রিয়াকে হারিয়ে শীর্ষ স্তরে টিকে থাকার আশা বাঁচিয়ে রাখল ফ্রান্স। বৃহস্পতিবার প্যারিসে বাঁচা-মরার ম্যাচে ২-০ গোলে জিতেছে দিদিয়ের দেশমের দল। এই জয়ে পাঁচ ম্যাচে পাঁচ পয়েন্ট নিয়ে ‘এ’ লিগের এক নম্বর গ্রুপের তলানি থেকে তিনে উঠে এসেছে ফ্রান্স।\n\nশেষ ম্যাচে ডেনমার্ককে হারাতে পারলেই শীর্ষ স্তরে টিকে যাবে তারা। গ্রুপের অপর ম্যাচে ডেনমার্ককে ২-১ গোলে হারিয়ে শীর্ষে উঠে এসেছে ক্রোয়েশিয়া। ‘এ’ লিগের চার গ্রুপ চ্যাম্পিয়ন খেলবে চূড়ান্ত পর্বে। গত পরশু রাতে রবার্ট লেওয়ানডোস্কির পোল্যান্ডকে ২-০ গোলে হারিয়ে চার নম্বর গ্রুপের শীর্ষস্থান প্রায় পাকা করে ফেলেছে নেদারল্যান্ডস। দ্বিতীয় স্থানে থাকা বেলজিয়াম ২-১ গোলে হারিয়েছে ওয়েলসকে।\n\nচোটের দরুন পল পগবা ও করিম বেনজেমা দর্শক হয়ে গেলেও ঘরের মাঠে দারুণ আক্রমণাত্মক ফুটবল উপহার দিয়েছে ফ্রান্স। ৫৬ মিনিটে জিরুর পাস ধরে গতির ঝড়ে অস্ট্রিয়ার রক্ষণকে নাকাল করে চোখধাঁধানো গোলে ফ্রান্সকে এগিয়ে দেন এমবাপ্পে। ৬৫ মিনিটে গ্রিজমানের ক্রস থেকে হেডে ব্যবধান দ্বিগুণ করেন জিরু। আর দুই গোল করলেই ফ্রান্সের জার্সিতে সর্বোচ্চ গোলদাতা থিয়েরি অঁরিকে (৫১) ধরে ফেলবেন জিরু (৪৯)। ফ্রান্সের জার্সিতে সবচেয়ে বেশি বয়সে গোলের রেকর্ড এরই মধ্যে নিজের করে নিয়েছেন জিরু (৩৫ বছর ৩৫৭ দিন)।\n\nএকনজরে ফল\n\nফ্রান্স ২ : ০ অস্ট্রিয়া\n\nক্রোয়েশিয়া ২ : ১ ডেনমার্ক\n\nনেদারল্যান্ডস ২ : ০ পোল্যান্ড\n\nবেলজিয়াম ২ : ১ ওয়েলস",
    "টাকাপয়সার হিসাবে সমর্থকদের সুসংবাদ দিল বার্সা": "লাভের মুখ দেখল বার্সেলোনা।\n\nগত মৌসুমে (২০২১-২২) ৯ কোটি ৮০ লাখ ইউরো (বাংলাদেশি মুদ্রায় প্রায় ১ হাজার ১২ কোটি টাকা) লভ্যাংশ ঘোষণা করেছে কাতালান ক্লাবটি। এই মৌসুমে লাভের অঙ্কটা আরও বেশি হওয়ার আশা করছে বার্সা। সেটি প্রায় ২৭ কোটি ১০ লাখ ইউরো হতে পারে বলে আশা করা হচ্ছে।\n\nকাল নিজেদের ওয়েবসাইটে এক ঘোষণায় তথ্যটি জানানো হয় ক্লাবটির পক্ষ থেকে। বার্সা জানিয়েছে, গত বছর রাজস্ব আয় হয়েছে ১.০১৭ বিলিয়ন ইউরো (বাংলাদেশি মুদ্রায় প্রায় ১০ হাজার ৫১২ কোটি টাকা)। করোনা মহামারি শুরুর পর এই প্রথম লাভের মুখ দেখল ক্লাবটি।",
    "বিশ্বকাপের আগে চোট নিয়ে চিন্তিত নন ফন ডাইক": "এবার বিশ্বকাপ দিয়ে তার সামনে হাতছানি ক্যারিয়ারে প্রথমবারের মতো কোনো বড় টুর্নামেন্টে খেলার।\n\nআগামী ২০ নভেম্বর শুরু হবে কাতার বিশ্বকাপ। তার আগে আছে ক্লাবের ঠাসা সূচি। তবে বৈশ্বিক আসরে খেলা নিশ্চিত করতে মাঝের সময়ে সাবধানতা অবলম্বন করে খেলার চিন্তা করছেন না ফন ডাইক। আগাম চোট শঙ্কাও পেয়ে বসেনি তাকে।\n\nনেশন্স লিগে গ্রুপ পর্বের শেষ রাউন্ডে রোববার বেলজিয়ামের মুখোমুখি হবে নেদারল্যান্ডস। ম্যাচটিতে হার এড়ালেই চার দলের ফাইনালস নিশ্চিত করবে তারা। ১৩ পয়েন্ট নিয়ে গ্রুপের শীর্ষে আছে দলটি। ১০ পয়েন্ট নিয়ে দুইয়ে বেলজিয়াম।\n\nএই হাইভোল্টেজ ম্যাচের আগের দিন চোট-শঙ্কা নিয়ে সাংবাদিকদের প্রশ্নের জবাবে নিজের ভাবনা জানান ৩১ বছর বয়সী সেন্টার-ব্যাক।\n\n“এটা নিয়ে কিছু ভাবিনি। এই দুই মাসে ১৩টি ম্যাচ আছে বটে। তবে এই ম্যাচগুলোও তো আমাদের খেলতে হবে। এই বিষয়ে বেশি দুশ্চিন্তা করলেই বরং চোটে পড়ার শঙ্কা থাকে।”",
    "পগবার আসল চেহারা উন্মোচন করতে পুলিশকে ভিডিও সরবরাহ করেছেন তাঁর ভাই": "পগবার বিরুদ্ধে ‘বিস্ফোরক’ তথ্য উন্মোচনের ঘোষণা দিয়েছিলেন তাঁর ভাই ম্যাথিয়াস পগবা। এক ভিডিও বার্তায় তাঁর ভাই জানিয়েছিলেন, বিশ্বকাপজয়ী ফরাসি মিডফিল্ডার যে ‘কাপুরুষ, বিশ্বাসঘাতক ও ভণ্ড’, তা তিনি সবার সামনে তুলে ধরবেন। সে ঘটনার পরদিনই পল পগবা করছিলেন অন্য অভিযোগ। এক বিবৃতি দিয়ে তিনি বলেছিলেন, একটি সংঘবদ্ধ চাঁদাবাজ চক্রের লক্ষ্যবস্তুতে পরিণত হয়েছিলেন তিনি। ওই চক্রের সঙ্গে তাঁর বড় ভাই ম্যাথিয়াসও জড়িত।\n\nএ ঘটনায় পুলিশের কাছে অভিযোগ করার পর পগবার ভাই ম্যাথিয়াসসহ আরও চারজনকে আটক করেছিল ফরাসি পুলিশ, যা নিয়ে এখনো তদন্ত চলছে। তবে ম্যাথিয়াস পুলিশি হেফাজতে নিজেকে নির্দোষ দাবি করেছেন। তাঁর মুখ বন্ধ রাখার জন্যই নাকি এই নাটক সাজিয়েছেন পগবা।",
    "অপরাজেয় রিয়ালকে থামাতে চান সিমিওনে": "একই শহরে দুটি বিখ্যাত ফুটবল ক্লাব থাকলে যা হয় আরকি! রেষারেষি এমনিতেই কিছুটা চলে আসে। আর যদি সেই দুটি ক্লাবের নামের সঙ্গেই শহরের নামও জড়িয়ে থাকে, তাহলে তো কথাই নেই। ঐতিহ্য-সাফল্য-শক্তি কাছাকাছি হোক বা না হোক, প্রতিদ্বন্দ্বিতা হয়ে যায় চিরকালীন। ইংল্যান্ডে যেমন ম্যানচেস্টারের দুই ক্লাব ইউনাইটেড ও সিটি, ইতালিতে এসি মিলান ও ইন্টার মিলান। স্পেনে তেমন রিয়াল মাদ্রিদ ও আতলেতিকো মাদ্রিদ।\n\nএমনিতে স্পেনের ফুটবলে সবচেয়ে বড় দ্বৈরথটা অবশ্য রিয়াল মাদ্রিদ-বার্সেলোনার। শুধু স্পেন নয় আসলে, এটা ফুটবল বিশ্বেরই সবচেয়ে বড় ও ঐতিহ্যবাহী দ্বৈরথগুলোর একটা। আতলেতিকো মাদ্রিদ ঠিক ওই অর্থে রিয়াল বা বার্সেলোনার মতো অভিজাত হয়ে উঠতে পারেনি এখনো।",
    "টিভি সূচি (রোববার, ২৫ সেপ্টেম্বর ২০২২)": "রোমাঞ্চের নানা বাঁক পেরিয়ে ৩-৩ গোলে ড্র হলো দুই সাবেক বিশ্ব চ্যাম্পিয়ন দলের লড়াই।",
    "১৩৩৬ কোটি টাকা লোকসান দিয়েছে ম্যানচেস্টার ইউনাইটেড": "ইংলিশ প্রিমিয়ার লিগে মাঠের লড়াইয়ে মোটামুটি করছে ম্যানচেস্টার ইউনাইটেড। পয়েন্ট টেবিলে শীর্ষ চারে নেই, তবে ৬ ম্যাচে ৪ জয়ে ১২ পয়েন্ট নিয়ে পঞ্চম অবস্থান একেবারে খারাপও নয়। এরই মধ্যে একটি খারাপ খবর পেলেন ইউনাইটেডের সমর্থকেরা।\n\nওল্ড ট্র্যাফোর্ডের ক্লাবটি জানিয়েছে, গত মৌসুমে (২০২১–২২) লোকসানের অঙ্ক ১১ কোটি ৫৫ লাখ পাউন্ড (বাংলাদেশি মুদ্রায় ১ হাজার ৩৩৬ কোটি ২৮ লাখ টাকা প্রায়)। তবে আশার খবরও আছে। ক্লাবটির রাজস্ব আয়ের হার ১৮ শতাংশ বেড়ে দাঁড়িয়েছে ৫৮ কোটি ৩২ লাখ পাউন্ড।",
    "মেসি পাস দেননি বলে আক্ষেপ নেই তাঁর": "দারুণ ছন্দে আছে পিএসজি। মেসি-নেইমার জুটির জাদুতে গতকাল লিগ ওয়ানের ম্যাচে ব্রেস্তকে ১-০ গোলে হারিয়েছে প্যারিসের দলটি। ৭ ম্যাচে ১৯ পয়েন্ট নিয়ে পয়েন্ট তালিকার শীর্ষেই আছে তারা। জয়ের ধারা অব্যাহত থাকলেও ছোটখাটো সমস্যা যেন লেগেই আছে পিএসজিতে।\n\nশুরুটা হয়েছিল মৌসুমের প্রথম দিকে এমবাপ্পে-নেইমারের পেনাল্টি–সংক্রান্ত বিরোধ নিয়ে। কে পেনাল্টি নেবেন, তা নিয়ে মাঠেই প্রকাশ্যে বিরোধে জড়ান পিএসজির দুই তারকা। সেই সমস্যা মিটিয়ে অবশ্য পরের ম্যাচগুলোয় দারুণভাবে জ্বলে ওঠেন দুজনই। প্রায় প্রতি ম্যাচেই গোল পাচ্ছেন তাঁরা। পেনাল্টি-সমস্যা সমাধান হয়ে যাওয়ার পর এবার কি পাস-সমস্যা এসে হাজির হয়েছে প্যারিসে?",
    "বাংলাদেশের ম্যাচসহ টিভিতে যেসব খেলা": "পাঠকপ্রিয় অনলাইন নিউজ পোর্টাল জাগোনিউজ২৪.কমে লিখতে পারেন আপনিও। লেখার বিষয় ফিচার, ভ্রমণ, লাইফস্টাইল, ক্যারিয়ার, তথ্যপ্রযুক্তি, কৃষি ও প্রকৃতি। আজই আপনার লেখাটি পাঠিয়ে দিন [email protected] ঠিকানায়।",
    "নেশনস লিগ: স্পেনকে ২-১ গোলে হারাল সুইজারল্যান্ড": "- Advertisement -\n\nনেশনস লিগে চেক রিপাবলিককে উড়িয়ে দিলো পর্তুগাল। উঠে এলো গ্রুপের শীর্ষে। ম্যাচটি তারা জিতেছে ৪-০ গোলের বড় ব্যবধানে। এদিকে, স্পেনকে হারিয়ে দিলো সুইজারল্যান্ড। তাদের জয় ২-১ গোলের ব্যবধানে। এদিকে, রাতে মাঠে নামছে ফ্রান্স, নেদারল্যান্ডস ও বেলজিয়াম।\n\nএকের পর এক সুযোগ পেলেন ক্রিশ্চিয়ানো রোনালদো। কিন্তু কাজে লাগাতে পারলেন না একটিও। তারপরও জয় নিয়ে ভাবনাহীন পর্তুগাল। চেক রিপাবলিককে হারাল ৪-০ গোলের বড় ব্যবধানে।\n\nনেশনস লিগের শিরোপার লড়াইয়ে জায়গা করে নেয়ার পথে, এগিয়ে গেল ফার্নান্দো সান্তোসের দল। জোড়া গোল করেন দিয়োগো দালোত। অন্য দুই গোলদাতা ব্রুনো ফের্নান্দেস ও দিয়োগো জটা। গত জুনে প্রথম দেখায় চেক রিপাবলিককে ২-০ গোলে হারিয়েছিল পর্তুগাল।\n\nপাঁচ ম্যাচে তিন জয় ও এক ড্রয়ে ১০ পয়েন্ট নিয়ে এ লিগের দুই নম্বর গ্রুপের শীর্ষে উঠেছে পর্তুগিজরা। আরেক ম্যাচে স্পেনকে হারিয়ে দিল সুইজারল্যান্ড। নিজেদের আঙিনায় স্পেনের প্রায় চার বছরের অপরাজেয় যাত্রা থেমে গেল।\n\nঘরের মাঠে খেলা, কানায় কানায় পূর্ণ স্টেডিয়াম। শুরুতে পিছিয়ে পড়া স্প্যানিশরা বিরতির পর ম্যাচে ফিরল। কিন্তু খানিক পরই ফের হজম করল গোল। উজ্জীবিত পারফরম্যান্সে স্মরণীয় এক জয় পেল সুইজারল্যান্ড। এ লিগের ২ নম্বর গ্রুপের ম্যাচটি ২-১ গোলে জিতেছে সুইসরা।\n\nএই হারে স্পেনের চার দলের ফাইনালসে যাওয়ার আশায় চোট লাগল। এখন শেষ রাউন্ডে পর্তুগালের বিপক্ষে তাদের জয়ের বিকল্প নেই। ৮ পয়েন্ট নিয়ে, টেবিলে তারা আছে দুইয়ে।\n\nএদিকে, রাতে রয়েছে বেশকটি বড় ম্যাচ। পোল্যান্ড-ওয়েলস, নেদারল্যান্ডস-বেলজিয়াম, ডেনমার্ক-ফ্রান্স (রাত ১২:৪৫)।\n\nফই//",
    "নেইমারের সঙ্গে সম্পর্ক নিয়ে মুখ খুললেন এমবাপ্পে": "কথায় আছে, এক বনে দুই বাঘ থাকে না। পিএসজিকে দেখলে কথাটা ভুল মনে হতে পারে। লিওনেল মেসি, কিলিয়ান এমবাপ্পে ও নেইমার—তিন মহাতারকা খেলছেন ফরাসি ক্লাবটিতে। তাঁদের মধ্যে নেইমার ও এমবাপ্পেকে নিয়ে প্রায়ই গুঞ্জন শোনা যায়, দুজনের মধ্যে লেগে গেছে!\n\nএই তো কিছুদিন আগে মঁপেলিয়েরের বিপক্ষে ম্যাচে পেনাল্টি নেওয়া নিয়ে লেগে গিয়েছিল দুজনের। পরে এ নিয়ে প্রচুর আলোচনা-সমালোচনা হলেও বিষয়টি আর বেশি দূর গড়ায়নি। ব্রাজিলিয়ান তারকার সঙ্গে সম্পর্ক নিয়ে এবার নিজেই মুখ খুলেছেন এমবাপ্পে। জানিয়েছেন, নেইমারের সঙ্গে তাঁর সম্পর্ক সব সময় ভালো না হলেও ব্রাজিলিয়ান তারকার প্রতি ‘অনেক সম্মানবোধ’ রয়েছে তাঁর।",
    "পোল্যান্ডকে হারিয়ে গ্রুপ শ্রেষ্ঠত্বের পথে নেদারল্যান্ডস": "দুই দলেরই কেবল দুটি করে শট থাকল লক্ষ্যে। পোল্যান্ড সেভাবে পরীক্ষাই নিতে পারল না ডাচ গোলরক্ষকের। তবে নেদারল্যান্ডস ঠিকই খুঁজে নিল ঠিকানা। প্রত্যাশিত জয়ে উয়েফা নেশন্স লিগের শিরোপার মূল লড়াইয়ে ওঠার সম্ভাবনা জোরাল করল তারা।\n\nগ্রুপ পর্বের লড়াইয়ে বৃহস্পতিবার রাতে ২-০ গোলে জিতেছে নেদারল্যান্ডস। কোডি গাকপো দলকে এগিয়ে নেওয়ার পর ব্যবধান দ্বিগুণ করেন স্টিভেন বের্গভিন।\n\n‘এ’ লিগের ৪ নম্বর গ্রুপের ম্যাচে এই জয়ে শীর্ষস্থান সুসংহত করেছে লুইস ফন খালের দল। আগামী রোববার বেলজিয়ামের বিপক্ষে হার এড়ালেই গ্রুপ সেরা হয়ে নেশন্স লিগ ফাইনালসে খেলা নিশ্চিত করবে নেদারল্যান্ডস।",
    "টিভিতে রোববারের খেলা": "",
    "রানি দ্বিতীয় এলিজাবেথ যে ক্লাবের সমর্থক ছিলেন": "আর্সেনাল, চেলসি ও ওয়েস্ট হাম লন্ডনের ক্লাব হওয়ায় রাজপরিবারের সঙ্গে সংযোগ ঘটেছে অনেকবারই। তবে নতুন রাজা তৃতীয় চার্লস কিন্তু এই তিনটি ক্লাবের কোনোটির সমর্থক নন। ২০১২ সালে ল্যাঙ্কাশায়ারের বার্নলি অঞ্চলে তৃতীয় চার্লস দাতব্য কাজ করার সময় জানা গিয়েছিল, এই অঞ্চলের ফুটবল ক্লাব বার্নলি এফসির সমর্থক তিনি।\n\nইংলিশ ফুটবলের দ্বিতীয় স্তরে প্রতিদ্বন্দ্বিতা করা বার্নলিকে সমর্থন করেন কেন, এই প্রশ্নের উত্তরে তৃতীয় চার্লস তখন বলেছিলেন, ‘বার্নলি খুব কঠিন সময় পার করেছে। তাদের প্রেরণা ও আত্মমর্যাদা বাড়ানোর চেষ্টা করছি আমি।’ তৃতীয় চার্লসের এই কথার পর তাঁকে ভিআইপি সিজন টিকিট উপহার দিয়েছিল বার্নলি।",
    "সাবিনাদের আনন্দযাত্রা": "সাফ চ্যাম্পিয়নশিপের ট্রফিটা কোলের ওপর রেখে ঢাকায় ফেরার বিমানের অপেক্ষা করছিলেন সানজিদা আক্তার। পাশের চেয়ারে কৃষ্ণা রানী সরকার, মাসুরা পারভীনরা তখন মুঠোফোনে ব্যস্ত। কিন্তু মুঠোফোনের স্ক্রিনে বেশিক্ষণ চোখ রাখতে পারছিলেন না কেউই। কাঠমান্ডুর ত্রিভুবন আন্তর্জাতিক বিমানবন্দরের ইমিগ্রেশন শেষে ঢাকাগামী বাংলাদেশি যাত্রীদের অভিনন্দন গ্রহণ করতেই বেশি ব্যস্ত হয়ে যেতে হলো। একটু পরপর ট্রফিসহ ফুটবলারদের সঙ্গে ছবি ও সেলফি তুলতে লাগলেন যাত্রীরা। শুধু বাংলাদেশিরাই নন, বিমানবন্দরে থাকা বিদেশি যাত্রীরাও সাফজয়ীদের সঙ্গে ছবি তুললেন।\n\nদলের সঙ্গে ঢাকায় এসেছেন বাংলাদেশ ফুটবল ফেডারেশনের মহিলা কমিটির চেয়ারম্যান মাহফুজা আক্তার। বিমানে ওঠার আগে মেয়েদের এক দফা কাছে ডেকে নেন এই কর্মকর্তা। গোল হয়ে দাঁড়িয়ে মাহফুজার কথাগুলো শোনেন সাবিনারা। ঢাকায় হজরত শাহজালাল আন্তর্জাতিক বিমানবন্দরে নামার পর আনুষ্ঠানিকতা কেমন হবে, ছাদখোলা বাসে কীভাবে মেয়েরা উঠবেন, কতটা শৃঙ্খলা বজায় রেখে ছাদে উঠতে হবে, সে পরামর্শ দিলেন। বাসে মেয়েদের পাশে যেন আর কেউ না দাঁড়াতে পারেন, বাংলাদেশ নারী ফুটবল দলের ম্যানেজার আমিরুল ইসলামকে সেটা তদারক করার নির্দেশ দেন মাহফুজা।",
    "নিষেধাজ্ঞা সত্ত্বেও গোপনে রাশিয়া থেকে তেল কিনছে ইউরোপ": "ইউক্রেনে সামরিক অভিযানের জেরে রাশিয়ার তেলের ওপর নিষেধাজ্ঞা জারি করেছে যুক্তরাষ্ট্র ও ইউরোপীয় ইউনিয়ন। কিন্তু নিষেধাজ্ঞা সত্ত্বেও গোপনে রাশিয়া থেকে সমুদ্র পথে তেল কেনা অব্যাহত রেখেছে ইউরোপের বহু দেশ।\n\nজাপানের ব্যবসা-বাণিজ্যের খবর নিয়ে প্রকাশিত প্রভাবশালী পত্রিকা নিক্কেই এশিয়া এ বিষয়ে একটি অনুসন্ধানী প্রতিবেদন প্রকাশ করেছে।\n\nপ্রতিবেদনে বলা হয়, ইউক্রেনের সঙ্গে যুদ্ধ শুরুর পর এখনও পর্যন্ত গ্রিসের উপকূল দিয়ে ৪১টি তেলবাহী ট্যাংকারবোঝাই জাহাজ ইউরোপে পৌঁছেছে। কিন্তু গত বছর ওই পথে মাত্র একটি তেলবাহী ট্যাংকারবোঝাই জাহাজ ইউরোপে গিয়েছিল। ইউরোপের দেশগুলোর মধ্যে গ্রিস, বেলজিয়াম, এমনকি যুক্তরাজ্যও রয়েছে। রাশিয়া থেকে ইউরোপে তেল রপ্তানির ক্ষেত্রে গ্রিসের উপকূলকে প্রধান হাব হিসেবে ব্যবহার করা হচ্ছে।\n\nগ্রিসের উপকূল দিয়ে ২৩ দশমিক ৮৬ মিলিয়ন ব্যারেল তেল রপ্তানি করেছে রাশিয়া। গত বছর একই পথে মাত্র চার দশমিক ৩৪ মিলিয়ন ব্যারেল তেল রপ্তানি করেছিল রাশিয়া।\n\nরাশিয়া অবিলম্বে ইউক্রেনে অভিযান বন্ধ না করলে ২০২৩ সালের ফেব্রুয়ারি থেকে সমুদ্র পথে রাশিয়া থেকে তেল আমদানি সম্পূর্ণ বন্ধের ঘোষণা দিয়েছে ইউরোপীয় ইউনিয়ন। আন্তর্জাতিক জ্বালানি সংস্থার মতে, গত জুলাই মাসে ইউরোপে প্রতিদিন দুই দশমিক আট মিলিয়ন ব্যারেল তেল রপ্তানি করে রাশিয়া। যা চলতি বছরের জানুয়ারি মাসের তুলনায় অর্ধেক।\n\nরাশিয়াকে আর্থিকভাবে ক্ষতিগ্রস্ত করতে দেশটির জ্বালানির উপর নিষেধাজ্ঞা দিয়েছে পশ্চিমা বিশ্ব। কিন্তু তেল কেনা অব্যাহত থাকলে রাশিয়ার ওপর নিষেধাজ্ঞার বড় কোনো প্রভাব পড়বে না।\n\nতবে ইউরোপ তেল আমদানি সম্পূর্ণ বন্ধ রাখলে এশিয়া ও আফ্রিকার বিভিন্ন দেশে কম মূল্যে তেল বিক্রির সিদ্ধান্ত নিয়েছে রাশিয়া।\n\n(ঢাকাটাইমস/২৪সেপ্টেম্বর/আরআর)",
    "উন্নয়ন কাজের জন্য বড় বরাদ্দ পেল বিটিভি": "রাষ্ট্রীয় গণমাধ্যম বাংলাদেশ টেলিভিশনকে (বিটিভি) দেশব্যাপী ডিজিটাল টেরিস্ট্রিয়াল সম্প্রচারের জন্য ১৪৭ কোটি ৬৫ লাখ ৭ হাজার ৯৩৭ টাকা ব্যয়ের অনুমোদন দিল সরকার। এছাড়া তিন লটে যন্ত্রপাতি সংগ্রহ ও সংস্থাপনের কাজ দেওয়া হয়েছে বেলজিয়াম ও ইতালিকে।\n\nবুধবার (৩১ আগস্ট) দুপুরে ভার্চুয়ালি অর্থমন্ত্রী আ হ ম মোস্তফা কামালের সভাপতিত্বে অনুষ্ঠিত অর্থনৈতিক বিষয় সংক্রান্ত মন্ত্রিসভা কমিটি ও সরকারি ক্রয় সংক্রান্ত মন্ত্রিসভা কমিটির এক সভায় এ সংক্রান্ত তিনটি পৃথক প্রস্তাবের অনুমোদন দেওয়া হয়।\n\nমন্ত্রিপরিষদ বিভাগের অতিরিক্ত সচিব মো. আব্দুল বারিক প্রস্তাবের বিস্তারিত তুলে ধরে সাংবাদিকদের জানান, ‘বাংলাদেশ টেলিভিশনের দেশব্যাপী ডিজিটাল টেরিস্ট্রিয়াল সম্প্রচার প্রবর্ত’ প্রকল্পের প্রথম লটের আওতায় যন্ত্রপাতি সংগ্রহ ও সংস্থাপন কাজ বেলজিয়ামের স্টুডিওটেকের কাছ থেকে ৮১ কোটি ৩৭ লাখ এক হাজার ৮৪৩ টাকায় ক্রয়ের প্রস্তাব অনুমোদন দেওয়া হয়েছে। দ্বিতীয় লটের আওতায় যন্ত্রপাতি সংগ্রহ ও সংস্থাপন কাজ বেলজিয়ামের স্টুডিওটেকের কাছ থেকে ৩৬ কোটি ৬২ লাখ ৮৭ হাজার ৯২০ টাকায় ক্রয়ের প্রস্তাব অনুমোদন দেওয়া হয়েছে।’\n\nএছাড়া প্রকল্পের তৃতীয় লটের আওতায় যন্ত্রপাতি সংগ্রহ ও সংস্থাপন কাজ ইতালির গ্রিন পাওয়ার সিস্টেম এসআরএলের কাছ থেকে ২৯ কোটি ৬৫ লাখ ১৮ হাজার ১৭৭ টাকায় টাকায় ক্রয়ের প্রস্তাব অনুমোদন দেওয়া হয়েছে বলে জানিয়েছেন তিনি।\n\n(ঢাকাটাইমস/০১সেপ্টেম্বর /এলএম/এএইচ)",
    "জাতীয় দল ছেড়ে দেওয়ার হুমকি স্পেনের ১৫ নারী ফুটবলারের": "দীর্ঘদিন ধরে কোচের বিরুদ্ধে ফুটবল ফেডারেশনের কাছে অভিযোগ দিয়ে আসছিলেন স্পেন নারী জাতীয় ফুটবল দলের খেলোয়াড়রা। স্প্যানিশ ফুটবল ফেডারেশন (আরইএফএফ) তাতে কর্ণপাত করেনি।\n\nএবার কোচ না বদলালে জাতীয় দলের হয়ে খেলা বন্ধ করার হুমকি দিয়েছেন ১৫ ফুটবলার। কোচ জর্জ ভিলদার বিরুদ্ধে খেলোয়াড়দের এই বিদ্রোহের খবর নিশ্চিত করেছে আরইএফএফ।\n\nবৃহস্পতিবার স্প্যানিশ ফুটবল ফেডারেশন এক বিবৃতিতে জানায়, নারী ফুটবল দলের ১৫ ফুটবলারের কাছ থেকে ১৫টি মেইল পেয়েছে তারা, ‘যেখানে বলা হয়েছে বর্তমান পরিস্থিতি তাদের মানসিক ও শারীরিক অবস্থাকে গুরুতরভাবে প্রভাবিত করছে, যতক্ষণ না এর পরিবর্তন হয়, তারা স্পেন জাতীয় দল থেকে পদত্যাগ করছে।’",
    "টিভি সূচি (বৃহস্পতিবার, ২২ সেপ্টেম্বর ২০২২)": "রোমাঞ্চের নানা বাঁক পেরিয়ে ৩-৩ গোলে ড্র হলো দুই সাবেক বিশ্ব চ্যাম্পিয়ন দলের লড়াই।",
    "আজ টিভিতে যা দেখবেন (১৪ সেপ্টেম্বর ২০২২)": "চ্যাম্পিয়নস লিগে আজ আর্লিং হলান্ডের নতুন দল ম্যানচেস্টার সিটির মুখোমুখি তাঁর পুরোনো দল বরুসিয়া ডর্টমুন্ড। আজ ম্যাচ আছে রিয়াল মাদ্রিদ ও পিএসজিরও।",
    "নিজের ডান পা বদলে ফেলতে চান এই রিয়াল তারকা": "রিয়াল মাদ্রিদের হয়ে গত মৌসুমেই দারুণ নৈপুণ্য দেখিয়ে আলোচনায় আসেন এদুয়ার্দো কামাভিঙ্গা। বদলি হিসেবে নেমে একাধিক ম্যাচে নিজের ছাপও রাখেন ১৯ বছর বয়সী এই মিডফিল্ডার।\n\nএখন আন্তর্জাতিক বিরতিতে জাতীয় দল ফ্রান্সের সঙ্গে আছেন কামাভিঙ্গা। যেখানে জিকিউ ম্যাগাজিনের মুখোমুখি হয়ে তুলে ধরেছেন নিজের ব্যক্তিগত জীবনের নানা দিক, পছন্দ-অপছন্দ এবং ফুটবল নিয়ে ভাবনা। কামাভিঙ্গা বলেছেন, নিজের ডান পা নিয়ে তিনি এতটাই বিরক্ত যে পারলে বদলে নিতে চান পা–টাকে!\n\nফ্রান্স দলে আগামী দিনের তারকা হিসেবে যাঁদের বিবেচনা করা হচ্ছে, কামাভিঙ্গা তাঁদের অন্যতম। নিজেকে মেলে ধরতে বিশ্বকাপের মতো বড় মঞ্চকেই বেছে নিতে চাইবেন তিনি। তবে ব্যক্তিগত জীবনে আনন্দপ্রিয় কামাভিঙ্গা চাপ খুব একটা নিতে পছন্দ করেন না।",
    "নেদারল্যান্ডস দলে ৫ নতুন মুখ": "এগিয়ে আসছে কাতার বিশ্বকাপ। বৈশ্বিক আসরের জন্য আদর্শ স্কোয়াড গড়ার অভিযানে নেমে পড়েছেন নেদারল্যান্ডস কোচ লুই ফন খাল। নতুন পাঁচ জন খেলোয়াড়কে নেশন্স লিগে পোল্যান্ড ও বেলজিয়ামের বিপক্ষে ম্যাচের প্রাথমিক দলে ডেকেছেন তিনি।\n\nম্যাচ দুটির জন্য শুক্রবার ৩২ সদস্যের দল ঘোষণা করেন ফন খাল। প্রথমবার জাতীয় দলে ডাক পাওয়া পাঁচ জন হলেন- ব্রায়ান ব্রবি, আন্দ্রিয়াস নোপের্ত, পাসকাল স্ট্রাউক, কেনেথ টেইলর ও জয়ি ফিয়ারমান।\n\n২০ বছর বয়সী স্ট্রাইকার ব্রবি ও তার সমবয়সী মিডফিল্ডার টেইলর এই মৌসুমে আয়াক্সের হয়ে নিয়মিত খেলছেন। আরেক মিডফিল্ডার ফিয়ারমান পিএসভি আইন্দহোভেনের হয়ে খেলছেন। দুই দলই ডাচ লিগে তাদের প্রথম চার ম্যাচে জিতেছে।\n\n২৮ বছর বয়সী গোলরক্ষক নোপের্ত সম্প্রতি ডাচ ক্লাব ভিয়েরেনফিনে যোগ দিয়েছেন। ইংলিশ ক্লাব লিডসে ইউনাইটেডে খেলেন ২৩ বছর বয়সী ডিফেন্ডার স্ট্রাউক।",
    "রানিকে শ্রদ্ধা জানিয়ে স্থগিত প্রিমিয়ার লিগের এ সপ্তাহের সব ম্যাচ": "রানি দ্বিতীয় এলিজাবেথের মৃত্যুতে শোকে আচ্ছন্ন হয়ে পড়েছে বিশ্ব ক্রীড়াঙ্গনও। বিশ্বের বিভিন্ন প্রান্ত থেকে তাঁর মৃত্যুতে শোক প্রকাশ করেছেন বিভিন্ন খেলার সাবেক ও বর্তমান তারকা খেলোয়াড়েরা। শোক জানিয়েছে বিভিন্ন ক্রীড়া সংগঠনও।\n\nরানি দ্বিতীয় এলিজাবেথের মৃত্যুতে তাঁর প্রতি শ্রদ্ধা জানিয়ে এ সপ্তাহের প্রিমিয়ার লিগের সব খেলা স্থগিত করা হয়েছে। আজ এক বিবৃতিতে প্রিমিয়ার লিগ কর্তৃপক্ষ বলেছে, ‘জাতির জন্য তাঁর (রানি দ্বিতীয় এলিজাবেথ) অসাধারণ জীবন আর অবদানের জন্য এবং তাঁর মৃত্যুতে শ্রদ্ধা জানাতে প্রিমিয়ার লিগের এ সপ্তাহের সব ম্যাচ স্থগিত করা হয়েছে। সোমবার সন্ধ্যার ম্যাচগুলোও এর মধ্যে আছে।’",
    "সালাহদের কোচ এবার আসছেন বাংলাদেশে": "আগামী মৌসুমে প্রিমিয়ার ফুটবল লিগের নবাগত দল ফর্টিস এফসি এখনো কাউকে প্রধান কোচ হিসেবে নিয়োগ দেয়নি। তবে এরই মধ্যে ক্লাবটি তাদের সহকারী কোচের নাম ঘোষণা করেছে।\n\nমিসর জাতীয় দল থেকে ফর্টিস এফসি লিমিটেডে সহকারী কোচ হিসেবে যোগ দিতে যাচ্ছেন ফ্রান্সেসকো ব্রুতো দা কস্তা। ভারতে জন্মগ্রহণ করা দা কস্তা বর্তমানে পতু‌র্গালের নাগরিক। সর্বশেষ তিনি মিসর জাতীয় দলের সহকারী কোচ ছিলেন।",
    "হলান্ড-এমবাপ্পে দ্বৈরথে মেসি-রোনালদোর খোঁজ": "প্যারিস থেকে সেভিয়ার দূরত্ব প্রায় ১৪৪২ কিলোমিটার। ইউরোপের এই দুই শহরে গতকাল রাতে আলাদা ম্যাচে মাঠে নেমেছিল প্যারিস সেন্ট জার্মেই (পিএসজি) ও ম্যানচেস্টার সিটি। চ্যাম্পিয়নস লিগে ভিন্ন গ্রুপে পড়ায় এক দলের খেলা নিয়ে অন্য দলের খুব একটা আগ্রহ থাকার কথা ছিল না। এরপরও দুই দলের আলাদা লড়াইয়ে লুকিয়ে ছিল প্রচ্ছন্ন এক দ্বৈরথ।\n\nএই দ্বৈরথ দুই দলের দুই তরুণ খেলোয়াড়ের। যেখানে একে অপরকে ছাড়িয়ে যাওয়ার অন্য এক প্রতিদ্বন্দ্বিতায় কিলিয়ান এমবাপ্পে ও আর্লিং হলান্ড। যাদের মাঝে ইউরোপীয় ফুটবলে হারিয়ে যেতে বসা মেসি–রোনালদোর দ্বৈরথও খুঁজে নিতে চাইছেন অনেকে। এমনকি দুজনের তুলনামূলক সামর্থ্য নিয়েও তির্যক মন্তব্য ছুড়তে শুরু করেছেন ফুটবল বিশ্লেষকেরা।",
    "বিকেলের ময়দানের খাস খবর (২৩/৯/২০২২)": "খেলার দুনিয়ার এ সমস্ত টাটকা খবর দিচ্ছেন শান্তি রায় চৌধুরী।\n\nফ্রান্সের মান বাঁচালেন এমবাপ্পে-জিরু\n\n- Advertisement -\n\nউয়েফা নেশন্স লিগে অবশেষে স্বস্তির জয়। আপাতত অবনমন রুখতে পারলো বিশ্ব চ্যাম্পিয়ন ফ্রান্স। গ্রুপ ‘এ’ ১ এর প্রথম চার ম্যাচের মধ্যে দুটিতে হেরেছিল ফ্রান্স। বাকি দুটি ড্র। এবারের টুর্নামেন্টে প্রথম জয় অস্ট্রিয়ার বিরুদ্ধে। এমবাপ্পে এবং জিরুর গোলে ২-০ জিতল ফ্রান্স।\n\nসচিনের ব্যাটে মুক্তো ঝরল, ভারত জিতল বড় ব্যবধানে\n\nটসে জিতে ব্যাটিংয়ের সিদ্ধান্ত নেয় ইংল্যান্ড লেজেন্ডস। সম্ভবত বৃষ্টিভেজা আবহাওয়ার সুবিধা নিতে চেয়েছিল ইংল্যান্ড। লিটল মাস্টার সচিন তেন্ডুলকরের সামনে ইংল্যান্ডের সব পরিকল্পনা ভেস্তে যায়। শুরু থেকেই বিধ্বংসী মেজাজে সচিন। ঠিক যেন পুরনো সেই দিনের কথা। মাত্র ২০ বলে ৪০ রান করেন সচিন। স্লগ ওভারে ঝড় তোলেন ইউসুফ পাঠান, যুবরাজ সিং, স্টুয়ার্ট বিনিও। যুবি ১৫ বলে ৩১ রান করেন। নির্ধারিত ১৫ ওভারে ৫ উইকেটে ১৭০ রানের বিশাল স্কোর ইন্ডিয়া লেজেন্ডস। ইংল্যান্ড লেজেন্ডস ১৫ ওভারে ৬ উইকেটে মাত্র ১৩০ রান করে।\n\nআইসিসির সভাপতি হওয়া আমার হাতে নেই: গাঙ্গুলি\n\nআইসিসির পরবর্তী চেয়ারম্যান হবেন বিসিসিআই প্রেসিডেন্ট সৌরভ গাঙ্গুলি। এমন গুঞ্জন শোনা যাচ্ছে ক্রিকেট মহলে। তবে ক্রিকেটের নিয়ন্ত্রক সংস্থার চেয়ারম্যান পদে বসার বিষয়টি তার হাতে নেই বলে জানিয়েছেন প্রিন্স অব ক্যালকাটা। নতুন মেয়াদে জয় শাহ বিসিসিআইয়ের প্রেসিডেন্ট হলে গাঙ্গুলিকে দেখা যেতে পারে আইসিসির চেয়ারম্যান পদে। এখন প্রশ্ন গাঙ্গুলির ভবিষ্যৎ কী? আগামী নভেম্বরে শেষ হবে আইসিসি চেয়ারম্যান গ্রেগ বার্কলের মেয়াদ। গুঞ্জন আছে, আইসিসির শীর্ষ পদে বসতে চান ভারতের সাবেক অধিনায়ক। অবশ্য এসবই গণমাধ্যমের গুঞ্জন। কয়েক দিন পরই হবে বিসিসিআইয়ের এজিএম। সেখান থেকেই আসবে চূড়ান্ত সিদ্ধান্ত।\n\nডেনমার্ককে হারিয়ে নেশনস লিগে গ্রুপ শীর্ষে মদ্রিচরা\n\nপরিবর্ত লোভরো মাজারের গোলে বৃহস্পতিবার রাতে ডেনমার্ককে ২-১ ব্যবধানে হারিয়ে উয়েফা নেশনস লিগ এ গ্রুপ ১-এর শীর্ষে ক্রোয়েশিয়া। ডেনমার্কের অধিনায়ক ক্রিশ্চিয়ান এরিকসেনের দুর্দান্ত গোল সমতায় ফেরানোর মিনিট দুয়ের পরই মাজারের গোলে ম্যাচ জিতে নেয় ক্রোটরা।\n\nমূলপর্বের দিকে এক ধাপ এগিয়ে নেদারল্যান্ডস\n\nগ্রুপ ‘এ’ ৪ এর ম্যাচে মুখোমুখি হয়েছিল পোল্যান্ড-নেদারল্যান্ডস। গ্রুপে এখনও অবধি অপরাজিত নেদারল্যান্ডস। পাঁচটির মধ্যে ৪টি জয়, ১টি ড্র। পোল্যান্ড পাঁচটির মধ্যে মাত্র একটি করে জয় ও ড্র। বাকি তিন ম্যাচে হার। ১৩ পয়েন্ট নিয়ে গ্রুপ শীর্ষে রয়েছে নেদারল্যান্ডস।\n\nম্যাজিক্যাল ব্রুইন, নেশনস লিগে ওয়েলস ‘বধ’ বেলজিয়ামের\n\nবৃহস্পতিবার রাতে উয়েফা নেশনস লিগে ওয়েলসদের ২-১ গোলে হারিয়ছে বেলজিয়াম। গোল করলেন কেভিন ডি ব্রুইন ও বাতশুয়াই। গ্রুপ টেবলে বেলজিয়াম রয়েছে ১০ পয়েন্ট নিয়ে দ্বিতীয় স্থানে। ১৩ পয়েন্ট নিয়ে প্রথম স্থানে নেদারল্যান্ড।\n\nসবার শেষে বিশ্বকাপ স্কোয়াড ঘোষণা স্কটল্যান্ডের\n\nআগামী মাসে অস্ট্রেলিয়ায় বসতে যাচ্ছে টি-টোয়েন্টি বিশ্বকাপ। এরই মধ্যে সব দল তাদের স্কোয়াড ঘোষণা করলেও বাকি ছিল স্কটল্যান্ড। তবে বৃহস্পতিবার (২২ সেপ্টেম্বর) ১৫ সদস্যের স্কোয়াড ঘোষণা করেছে তারা।\n\nনাগপুরে বৃষ্টি! ভারত-অস্ট্রেলিয়া ম্যাচ কি হবে?\n\nঅস্ট্রেলিয়ার বিরুদ্ধে তিন ম্যাচের সিরিজ়ে টিকে থাকার লড়াইয়ে শুক্রবার নামছে ভারত। নাগপুরে এই ম্যাচের আগে সব থেকে বড় প্রশ্ন, আদৌ খেলা হবে কি না। কারণ, বৃষ্টি। যা পূর্বাভাস, তাতে হালকা বৃষ্টির সম্ভাবনা রয়েছে। সন্ধ্যা ৭টা থেকে খেলা শুরু হওয়ার কথা। এই সময়ে ৪৫ শতাংশ আকাশ মেঘাচ্ছন্ন থাকার সম্ভাবনা রয়েছে। ‘অ্যাকু ওয়েদার’-এর পূর্বাভাস অনুযায়ী বাতাসে আপেক্ষিক আর্দ্রতার পরিমাণ থাকবে ৪৫ শতাংশ। বিকেল ৫ টায় বৃষ্টির সম্ভাবনা ৩৪ শতাংশ। সন্ধ্যা ৬টায় ২৯ শতাংশ। এর পর থেকে এই সম্ভাবনা কমে হবে ২০ শতাংশ। অর্থাৎ, ম্যাচের পুরো সময় জুড়েই বৃষ্টির সম্ভাবনা রয়েছে নাগপুরে।",
    "তরুণ প্রজন্মের জন্য বাঁচাতে হবে রামনাথের স্মৃতি": "সম্প্রতি তারা এর প্রতিশোধ নিতে আরও মরিয়া হয়ে উঠেছে, আওয়ামী লীগে অনুপ্রবেশ করে ক্ষমতার কাছাকাছি থেকে তারা তাদের এসব স্বার্থ হাসিল করছে। ফলে আমরা প্রায়ই দেখছি, সংখ্যালঘু সম্প্রদায়ের ওপর অত্যাচার-নির্যাতন-লুটপাটের তালিকায় আওয়ামী পরিচয়ের লোকজনের নাম উঠে আসছে। রামনাথ বিশ্বাসের ভূমি জবরদখল করা ওয়াহেদও আলবদর পরিবার থেকে এসে আওয়ামী লীগে যোগ দিয়েছিল বলে আমরা গণমাধ্যমসূত্রে জানতে পেরেছি। এভাবেই তারা ধীরে ধীরে আওয়ামী লীগের শরীর থেকেও ধর্মনিরপেক্ষতার ছাপটি তুলে ফেলতে চাইছে।\n\nআমি বিশ্বাস, এই অন্ধকার থেকে আমাদের তুলে আনতে আলোকবর্তিকা নিয়ে দাঁড়াবে আমাদের তরুণেরা। তরুণ প্রজন্মের জন্য সব দেশেই কিছু রোল মডেল দরকার হয়। শিল্প-সাহিত্য-রাজনীতি সব ক্ষেত্রেই নায়কের দরকার হয়। তরুণদের সামনে যদি কোনো নায়ক না থাকে, উদাহরণ না থাকে তাহলে তারা আগ্রহ হারিয়ে ফেলে, তাদের ভেতরের বারুদ কমে যায়। সেই সুযোগ ফাঁক খুঁজে নেয় মৌলবাদ, জঙ্গিবাদ ধ্বংসকামীতা।\n\nতাই তরুণদের হতে হবে মুক্তমনের অধিকারী, তাদের ঘুরতে হবে, অনেক জানতে হবে। সে যত ভ্রমণ করবে তার ততো জ্ঞান বাড়বে। পর্যটনের ক্ষেত্রে আমি মনে করি, রামনাথ বিশ্বাসের মতো এমন বিস্তৃত অভিজ্ঞতা আর বিচিত্র কর্মের ভাণ্ডার বাংলায় কেনো গোটা ভারতবর্ষে আর কারও নেই। আমার ইচ্ছে ছিল আমি অনেক দেশ ঘুরব, রামনাথ বিশ্বাসের মতো পর্যটকদের ভ্রমণকাহিনী পড়েই আমার মধ্যে ভ্রমণের নেশা আসে।\n\nইতিহাসের প্রয়োজনেই রামনাথ বিশ্বাসের স্মৃতি সংরক্ষণ করা দরকার। এটি এভাবে বেদখল হতে দেয়া যাবে না। এটি সরকারি খাস জমি। সরকার চাইলেই তা নিজেদের আওতায় নিয়ে আসতে পারে। সেই সাথে ট্রাভেল রাইটার্স এসোসিয়েশন এবং নাগরিক সমাজের তার স্মৃতি রক্ষার্থে যে বাইসাইকেল জাদুঘর এবং পাঠাগার করার দাবি জানিয়েছেন সেটিরও প্রতিফলন করাতে পারে। এটি এত কঠিন কাজ না। হবিগঞ্জের জেলা প্রশাসক চাইলেই এটি সংরক্ষণ করতে পারেন।\n\nএর আগেও খুলনায় রবীন্দ্রনাথ ঠাকুরের শ্বশুরবাড়ি সংরক্ষণের ক্ষেত্রে আমরা স্থানীয় প্রশাসন থেকেই উদ্যোগ দেখেছি। রামনাথ বিশ্বাসের বাড়ি সংরক্ষণ করে সেখানে একটি জাদুঘর করা, একটি পাঠাগার গড়ে তোলা এগুলো খুবই মহতী দাবি। এর জন্য খুব বড় বাজেটেরও দরকার হবে না, যেটি দরকার হবে সেটি হচ্ছে সদিচ্ছা। আমি মনে করি, সরকার এবং নাগরিক সমাজ একত্রে কাজ করলে খুব সহজেই রামনাথ বিশ্বাসের বাড়িটি পুনরুদ্ধার এবং সংরক্ষণ করা সম্ভব।\n\nরামনাথ বিশ্বাসের মতো এমন আরও যেসব কৃতি গুণীজন এদেশ থেকে দেশভাগের পরে ভারতে চলে গেছেন তাদের সবার স্মৃতি আমাদের দায়িত্ব নিয়ে তরুণ প্রজন্মের জন্য সংরক্ষণ করা উচিত। কেননা, তারা আমাদেরই পুর্বপুরুষ, এই মাটিরই সন্তান। এখানেই তারা জ্ঞান-বিজ্ঞান, শিল্প-সাহিত্যের চর্চা করে গেছেন। তাদের স্মৃতি যদি আমরা আমাদের তরুণ প্রজন্মের সামনে তুলে ধরতে পারি, তবে তাদের মধ্যে অনুপ্রেরণা জাগবে, আমাদের ভবিষ্যত সমৃদ্ধ হবে। আর যদি আমরা সেটি না পারি তবে জাতি হিসেবে আমরা হয়ে পড়বো অনুর্বর এবং হতভাগা। দুই দেশের অসংখ্য মানুষ যারা নানা খাতে, নানা শাখায় ছিলেন অসম্ভব জ্ঞানী এবং প্রখর, যারা তাদের কীর্তি দিয়ে আমাদের এই সভ্যতাকে সমৃদ্ধ করেছেন তাদের স্মৃতি এবং কর্ম সংরক্ষণে দুই দেশের সরকারের উদ্যোগী হয়ে একত্রে কাজ করা উচিত।",
    "বাংলাদেশ-আমিরাতের ম্যাচসহ টিভিতে আজ দেখবেন যেসব খেলা": "",
    "বাইচুং ভুটিয়া পেলেন এক ভোট, সভাপতি চৌবে": "ভারতীয় ফুটবল প্রশাসনে একেবারে আচমকাই ঢুকে পড়েছেন কল্যাণ। প্রফুল প্যাটেলকে সুপ্রিম কোর্ট সভাপতি পদ থেকে সরিয়ে দেওয়ার পর অনেকে শীর্ষ পদে লড়াইয়ের জন্য আগ্রহী হয়েছিলেন। হঠাৎই সেই দৌড়ে ঢুকে পড়েন কল্যাণ। দ্রুতই মনোনয়নপত্র জমা দেন তিনি। নির্বাচনী প্রক্রিয়া বাতিল হয়ে যাওয়ার পর আবার নতুন করে মনোনয়ন জমা দিয়েছিলেন। শুরু থেকেই বেশির ভাগ রাজ্য সংস্থার সমর্থন ছিল তাঁর দিকেই। ফলে নির্বাচনে জিততে কোনো অসুবিধাই হয়নি চৌবের।\n\n১৯৯৫ সালে টাটা ফুটবল একাডেমি থেকে স্নাতক করেন কল্যাণ চৌবে। তিনি ১৯৯৭-৯৮ ও ২০০১-০২ সালে ‘ভারতের সেরা গোলকিপারের’ পুরস্কার পান। এর আগে ১৯৯৪ সালে ইরানে অনূর্ধ্ব-১৭ এশীয় যুব প্রতিযোগিতায় ভারতীয় দলে খেলেছেন। খেলেছেন ১৯৯৬ সালে দক্ষিণ কোরিয়ায় অনুষ্ঠিত অনূর্ধ্ব-২০ এশিয়ান যুব ফুটবলে।\n\nজাতীয় দলে ছিলেন ১৯৯৯ থেকে ২০০৬ সাল পর্যন্ত। তবে জাতীয় দলের হয়ে কোনো দিন কোনো ম্যাচে খেলার সুযোগ পাননি কল্যাণ। তিনি ক্লাব পর্যায়ে খেলেছেন মোহনবাগান, ইস্টবেঙ্গল, বেঙ্গল মুম্বাই এবং সালগাঁওকরে। সন্তোষ ট্রফিতে পশ্চিমবাংলা ছাড়াও ঝাড়খন্ড, গোয়া, পাঞ্জাব ও মহারাষ্ট্রের হয়ে খেলার অভিজ্ঞতা আছে।",
    "আজ টিভিতে যা দেখবেন (৩০ আগস্ট ২০২২)": "এশিয়া কাপ ক্রিকেটে আজ আফগানিস্তানের মুখোমুখি হবে বাংলাদেশ। ইংলিশ প্রিমিয়ার লিগে মাঠে নামবে চেলসি। ইতালিয়ান সিরি আ তে নিজ নিজ ম্যাচে মাঠে নামবে দুই মিলান। টেনিসে দেখা যাবে ইউ এস ওপেনের খেলা।",
    "বার্সেলোনাকে শীর্ষে থাকতে দিল না রিয়াল": "আগের রাতে কাদিজকে উড়িয়ে দিয়ে লা লিগার পয়েন্ট তালিকায় শীর্ষে উঠে গিয়েছিল বার্সেলোনা। তবে সেই জায়গাটা একদিনের বেশি ধরে রাখতে পারল না জাভি হার্নান্দেজের দল। সান্তিয়াগো বার্নাব্যুতে আজ মায়োর্কাকে ৪-১ গোলে হারিয়ে যথারীতি লিগের শীর্ষে উঠে গেল রিয়াল মাদ্রিদ। লিগের এ পর্যন্ত ৫ ম্যাচ খেলে শতভাগ জয়ের রেকর্ড ধরে রেখেছে কার্লো আনচেলত্তির দল, পয়েন্ট ১৫। অন্যদিকে ৫ ম্যাচে ৪ জয় ও ১ ড্রয়ে ১৩ পয়েন্ট নিয়ে বার্সেলোনা আছে দুই নম্বরে।\n\nপিছিয়ে পড়া রিয়াল মাদ্রিদের হয়ে একটি করে গোল করেছেন ফেদে ভালভের্দে, ভিনিসিয়ুস জুনিয়র, রদ্রিগো ও আন্তোনিও রুডিগার।",
    "ব্যক্তিগত বিমানে ইউরোপে অভিবাসী পাচার, আটক ৫": "",
    "ব্রাজিল-আর্জেন্টিনার বিশ্বকাপ জয়ের সম্ভাবনা অনেক: কাকা": "বার্লিনে অনুষ্ঠিত ম্যারাথনে অংশ নিয়েছেন ব্রাজিলের সর্বজয়ী ফুটবলার রিকার্ডো কাকা। ভাই রদ্রিগোর সঙ্গে তিন বছর ম্যারাথনের জন্য প্রস্তুতি নিয়েছেন। ওই ম্যারাথনের আগে স্প্যানিশ সংবাদ মাধ্যম মার্কাকে একটি সাক্ষাৎকার দিয়েছেন তিনি। যেখানে কাতার বিশ্বকাপ, নেইমার-মেসি-ভিনিসিয়াস প্রসঙ্গ উঠে এসেছে। কাতারে ইউরোপের দলের সম্ভাবনা নিয়ে কথা উঠেছে। সাক্ষাৎকারের মূল অংশ তুলে ধরা হলো:\n\n\n\nপ্রশ্ন: প্রথমে যে প্রশ্নটি করতেই হবে। ম্যারাথনে কেন অংশ নিচ্ছেন?\n\nকাকা: আমি কোচিং করাতে পছন্দ করতাম। পেশাদার ফুটবল ছাড়ার পর ওটা নিয়েই ছিলাম। কিন্তু আমার কোন লক্ষ্যই দীর্ঘ হয় না। ব্রাজিলিয়ানদের মধ্যে বিষয়টি নিয়ে বলাবলি হচ্ছিল। সেজন্য আমি দৌড়ানোর সিদ্ধান্ত নেই।\n\nপ্রশ্ন: অভিষেক হচ্ছে। পরের ম্যারাথনে কি থাকবেন?\n\nকাকা: জানি না। আপাতত এটা শেষ করতে চাই। কারণ গত দুই মাসের পরিশ্রম ছিল খুবই কঠিন।\n\n\n\nপ্রশ্ন: চ্যাম্পিয়ন্স লিগ এবং ম্যারাথনের মধ্যে পার্থক্য কী?\n\nকাকা: চাপ ভিন্ন, অনুভূতিও ভিন্ন। পেশাদার ফুটবল খেললে অনেকে দেখবে, চাপ থাকবে। কিন্তু এখানে আমি কেমন অনুভব করছি ওটাই আসল। আমি যদি তিন ঘণ্টা ৪০ মিনিটে শেষ করতে পারি সেটা ভালো হবে। এর চেয়ে আস্তে বা জোরে দৌড়ালে সেটাও ভালো।\n\nপ্রশ্ন: রিয়াল মাদ্রিদ মৌসুমে নয় ম্যাচেই জিতেছে। দলের কোনটা আপনার চোখে বেশি পড়েছে?\n\nকাকা: সত্যিই দারুণ। আমি শুধু দলের খেলোয়াড়দের না, কোচ হিসেবে কার্লো আনচেলত্তির কাজও খেয়াল করি। তার কাজ সত্যিই প্রশংসনীয়।\n\n\n\nপ্রশ্ন: কাসেমিরো রিয়াল ছাড়লেন, চুয়ামেনি আসলেন...\n\nকাকা: তরুণ এই খেলোয়াড়টাকে আমার বেশ পছন্দ। সে খুবই তরুণ কিন্তু ব্যক্তিত্ব আছে। কাসেমিরোর জায়গা পূরণ হবে কিনা তা নিয়ে একটু সংশয় আছে। কারণ চুয়ামেনি কিংবা কামাভিঙ্গা অনভিজ্ঞ। কিন্তু রিয়ালের হয়ে খেলার চাপ তারা সামলে নিয়েছে।\n\nপ্রশ্ন: করিম বেনজেমা এবার ব্যালন ডি’অর জিতছেন, এটা নিয়ে তর্ক আছে?\n\nকাকা: আমি মনে করি, সে পরিষ্কার ফেবারিট। তবে আপনি কখনই শতভাগ দিয়ে বলতে পারবেন না। করিম এখন পরিপূর্ণ খেলোয়াড় এবং ব্যালন ডি’অরের দাবিদার।\n\nপ্রশ্ন: নেইমার কি এখনও ব্রাজিলের সবচেয়ে বড় তারকা নাকি ভিনিসিয়াস ওই জায়গা ধরে নিয়েছে?\n\nকাকা: নেইমারই কাতার বিশ্বকাপে ব্রাজিলের নেতা থাকবে। তবে ভালো ব্যাপার হলো তার দলে ভিনির মতো খেলোয়াড় আছে। ২০১৮ বিশ্বকাপে নেইমার ছিল একা। কিন্তু এবার দলে ভিনি, রাফিনহা, রিচার্লিসন, অ্যান্তোনি আছে। যারা প্রতিশ্রুতিশীল তরুণ নয় ভালো খেলোয়াড়ও।\n\nউদাহরণ হিসেবে ভিনির কথা ধরুণ। সে রিয়াল মাদ্রিদের তারকা। গত চ্যাম্পিয়ন্স লিগ ফাইনালে গোল করেছে। যা নেইমারের ওপর থেকে চাপ কমিয়ে দিয়েছে।\n\nপ্রশ্ন: রদ্রিগো গত মৌসুমে খুবই উন্নতি করেছে। তাকে নিয়ে কী বলবেন?\n\nকাকা: সে অসাধারণ। ব্রাজিলে এটা আলোচনার বিয়ষ যে, সে বিশ্বকাপে দলে থাকবে কিনা। আমি নিশ্চিত সে দলে থাকবে। আমি ২০ বছর বয়সে বিশ্বকাপ দলে ছিলাম। রিয়ালে রদ্রিগো এরই মধ্যে একজন তারকা। এই অভিজ্ঞতা তার পেশাদার উন্নতির জন্য ভালো।\n\nপ্রশ্ন: ব্রাজিলের ২০০২ বিশ্বকাপ জয়ের পর দক্ষিণ আমেরিকার দেশ বিশ্বকাপ জেতেনি। এবার কী ব্রাজিল কিংবা আর্জেন্টিনা ওই ধারা ভাঙতে পারবে?\n\nকাকা: তেমনটাই আমি আশা করি, কিন্তু ইউরোপের ফুটবল অনেক ভালো। উয়েফা নেশনস লিগ দক্ষিণ আমেরিকার দলগুলোর জন্য একটি বাধা। কারণ আমরা ইউরোপের শীর্ষ পর্যায়ের দলগুলোর সঙ্গে খেলার সুযোগ পাচ্ছি না।\n\nএতে করে,আমরা কম প্রতিযোগিতাপূর্ণ হয়ে যাচ্ছি। দেখুন, ব্রাজিল নিজেদের মধ্যে প্রায় সব ম্যাচেই জয় পাচ্ছে। যা দল হিসেবে বেড়ে উঠতে বাধা হয়ে দাঁড়াচ্ছে। তবে এটাও সত্য যে, ব্রাজিল এবং আর্জেন্টিনার কাতার বিশ্বকাপ জেতার ভালো সম্ভবনা আছে। আমি এই আর্জেন্টিনা দলের বেশ ভক্ত। তারা বেশ পরিণত এবং ভালো কোচের অধীনে খেলছে।\n\nপ্রশ্ন: ব্রাজিল, আর্জেন্টিনার বাইরে কাতারে কোন দলের ভালো সম্ভাবনা দেখেন?\n\nকাকা: সবার আগে ফ্রান্সের নাম বলবো। তাদের দুর্দান্ত সব ফুটবলার। বর্তমান চ্যাম্পিয়ন। এর বাইরে স্পেন এবং জার্মানির ভালো সুযোগ আছে। পর্তুগালের দিকে চোখ রাখতে হবে, তাদেরও ভালো খেলোয়াড় আছে। রোনালদো বিশ্বকাপের আগে কী অবস্থানে থাকে সেটাও দেখার বিষয়। এর বাইরে বেলজিয়াম, যদিও ভালো দল হওয়া স্বত্ত্বেও শেষ পর্যন্ত তারা ব্যর্থ হয়।\n\nপ্রশ্ন: স্পেন কোচ লুইস এনরিকেকে কেমন দেখছেন, দলটির এমন কোন খেলোয়াড় আছে যাকে আপনার বেশ পছন্দ?\n\nকাকা: স্পেন ভালো কিছু ফুটবলার নিয়ে দারুণ একটা দল, যদিও তাদের অধিকাংশই তরুণ। এনরিকেকে আমার খুবই সৃজনশীল কোচ মনে হয়। গাভিকে আমার ভালো লাগে। এর বাইরে পেদ্রির সামনে ভালো ভবিষ্যত দেখি। আলভারো মোরাতাকে ভালো লাগে, আমি তাকে পেশাদার হতে দেখেছি।",
    "দুঃসহ স্মৃতি ভুলে বার্সার ‘নতুন’ যাত্রা": "লিওনেল মেসির বিদায়ের পর ২০২১–২২ মৌসুম বার্সেলোনার জন্য ভুলে যাওয়ার মতোই ছিল। নিজেদের সাম্প্রতিক ইতিহাসে আর কখনো এতটা বিপর্যয়ে পড়েনি বার্সা। লা লিগায় একপর্যায়ে টেবিলের নিচে নেমে গিয়েছিল কাতালান ক্লাবটি।\n\nচ্যাম্পিয়নস লিগের প্রথম রাউন্ড থেকে বিদায় নেওয়া বার্সার ঠাঁই হয় ইউরোপা লিগে। ইউরোপের দ্বিতীয় সারির শ্রেষ্ঠত্বের দৌড়েও বার্সার অবস্থা তথৈবচ। এমনকি পরের মৌসুমে চ্যাম্পিয়নস লিগে খেলাও পড়েছিল শঙ্কায়।\n\nএমন পরিস্থিতিতে ঘুরে দাঁড়ানোর জন্য ‘অলৌকিক’ কিছুর সন্ধানে ছিলেন বার্সা সমর্থকেরা। সেই অলৌকিক কিছু আসলেই ঘটেছে কি না, তা সময়ই বলবে, তবে সেই ধাক্কাটা সামলে আবার লড়াই ফেরার ইঙ্গিত দিয়ে রেখেছে জাভি হার্নান্দেজের দল।",
    "শ্রদ্ধা-ভালোবাসায় রানির চিরবিদায়": "ছবি: সংগৃহীত\n\nরাষ্ট্রীয় অন্ত্যেষ্টিক্রিয়া এবং সামরিক শবমিছিলের মাধ্যমে জাতি রানি দ্বিতীয় এলিজাবেথকে চূড়ান্ত বিদায় জানিয়েছে।\n\nওয়েস্টমিনস্টার অ্যাবেতে প্রার্থনা সভায় রাজা তৃতীয় চার্লস এবং রাজপরিবারের সদস্যদের সঙ্গে যোগদান করেন বিশ্বনেতা ও বিদেশি অতিথিরা।\n\nরানির কফিন সমাহিত করার জন্য উইন্ডসরে নেওয়ার সময় কয়েক হাজার মানুষ রাস্তায় সারিবদ্ধ হয়ে দাঁড়িয়েছিল।\n\nঅন্ত্যেষ্টিক্রিয়ায় ওয়েস্টমিনস্টারের ডিন রানির ‘আজীবন কর্তব্যবোধের’ প্রতি শ্রদ্ধা জানিয়েছেন।\n\nঅন্ত্যেষ্টিক্রিয়ার আনুষ্ঠানিকতার শেষ ও ১১তম দিনে ওয়েস্টমিনস্টার হলে রানিকে সারিবদ্ধভাবে জনসাধারণের চূড়ান্ত শ্রদ্ধা জানানোর মাধ্যমে দিনটি শুরু হয়েছিল।\n\nএরপরে রাজকীয় নৌবাহিনীর স্টেট গান ক্যারেজের ১৪২ জন নাবিক শোকমিছিলের মাধ্যমে রানির কফিন ওয়েস্টমিনস্টার অ্যাবেতে নিয়ে যায়। এ সময় রাজা তৃতীয় চার্লস, তার ভাইবোন, প্রিন্সেস অ্যান এবং প্রিন্সেস অ্যান্ড্রু এবং অ্যাডওয়ার্ডের পেছন পেছন হেঁটে আসেন। এ ছাড়া প্রিন্স অব ওয়েলস এবং সাসেক্সের ডিউক, সামরিক বাহিনীর সব অংশের প্রতিনিধিরা সারিবদ্ধভাবে একটি পথ ধরে পেছনে ছিলেন।\n\nশেষকৃত্যের মিছিলটি অ্যাবেতে প্রবেশ করার সঙ্গে সঙ্গে বিশ্ব নেতারা, রাজনীতিবিদ এবং বিদেশি রাজকীয় অতিথিরা দাঁড়িয়েছিলেন। এরপর রানির কফিনটি নির্দিষ্ট বেদিতে স্থাপন করা হয়।\n\nসে সময় পরিবারের কিছু কনিষ্ঠ সদস্য অ্যাবেতে উপস্থিত ছিলেন। তাদের মধ্যে রানির নাতি-নাতনি প্রিন্স জর্জ এবং প্রিন্সেস শার্লট তাদের পিতামাতার সঙ্গে বসেছিল।\n\nএ সময় আরও উপস্থিত ছিলেন প্রধানমন্ত্রী লিজ ট্রাস এবং তার স্বামী হিউ ও’ল্যারি, মন্ত্রিসভার সদস্যদের পাশাপাশি যুক্তরাজ্যের বেঁচে থাকা সব সাবেক প্রধানমন্ত্রী।\n\nপ্রায় ১০০ জন রাষ্ট্র এবং সরকারপ্রধান অ্যাবেতে প্রার্থনা সভায় যোগ দিয়েছিলেন। তাদের মধ্যে ছিলেন মার্কিন প্রেসিডেন্ট জো বাইডেন ও তার স্ত্রী জিল, ফরাসি প্রেসিডেন্ট এমানুয়েল ম্যাক্রোঁ, নিউজিল্যান্ডের প্রধানমন্ত্রী জেসিন্ডা আরডার্ন, কানাডার প্রধানমন্ত্রী জাস্টিন ট্রুডো, দক্ষিণ কোরিয়ার প্রেসিডেন্ট ইউন সুক-ইওল, চীনের ভাইস প্রেসিডেন্ট ওয়াং কিশান ও বাংলাদেশের প্রধানমন্ত্রী শেখ হাসিনা।\n\nএতে ইউরোপের রাজকীয় পরিবারগুলো দৃঢ়ভাবে প্রতিনিধিত্ব করেছে। এরমধ্যে ডেনমার্ক, স্পেন, সুইডেন, নরওয়ে, বেলজিয়াম এবং নেদারল্যান্ডসের রাজা-রানিদের রয়েছেন। এখন ইউরোপের দীর্ঘতম রাজত্বকারী ডেনমার্কের রানি দ্বিতীয় মার্গ্রেথ কফিনের কাছে রাজা চার্লসের বিপরীতে বসেছিলেন। মালয়েশিয়ার রাজা-রানি, জর্ডানের রানি রানিয়াসহ অন্যান্য বিদেশি রাজপরিবারের পাশাপাশি জাপানের সম্রাট ও সম্রাজ্ঞীও উপস্থিত ছিলেন।\n\nওয়েস্টমিনস্টার অ্যাবে রানির নিজের ব্যক্তিগত ইতিহাসের কিছু অংশের সঙ্গে সম্পৃক্ত। এখানে তিনি বিয়ে করেছিলেন এবং এখানেই তার রাজ্যাভিষেক হয়েছিল।\n\nঅ্যাবের আনুষ্ঠানিকতা শেষের দিকে আসার সঙ্গে সঙ্গে সংগীতশিল্পীরা সর্বশেষ গানটি বাজান। এরপর জাতি দুই মিনিটের নীরবতার জন্য স্থবির হয়ে গিয়েছিল।\n\nঅনুষ্ঠানটি টেলিভিশনে যুক্তরাজ্য ও বিশ্বজুড়ে লাখ লাখ মানুষ দেখেছে।\n\n১৯৬৫ সালে স্যার উইনস্টন চার্চিলের পর এটিই প্রথম রাষ্ট্রীয় অন্ত্যেষ্টিক্রিয়া এবং দ্বিতীয় বিশ্বযুদ্ধের পর সবচেয়ে বড় অনুষ্ঠান।\n\nঅন্ত্যেষ্টিক্রিয়ার পরে রানির কফিনটি গান ক্যারেজে করে ওয়েলিংটন আর্চে নিয়ে যাওয়া হয়। তারপরে উইন্ডসর ক্যাসেলে তার চূড়ান্ত যাত্রা এবং তাকে সমাহিত করার প্রস্তুতি শুরু হয়। পুরো পথজুড়ে হাজার হাজার শোকার্ত মানুষ রানিকে তাদের নিজস্ব আবেগ জড়ানো বিদায় জানানোর জন্য সারিবদ্ধ হয়েছিল।\n\nএভাবে কফিনটি লন্ডন থেকে উইন্ডসর পর্যন্ত ২৮ মাইল পথ নিয়ে যাওয়া হয়। ক্যান্টারবারির আর্চবিশপের আশীর্বাদে উইন্ডসরের ডিন ডেভিড কনার সেখানকার আনুষ্ঠানিকতা শুরু করেন। এরপর কফিন বেদিতে রাখার আগে রাজমুকুট, রাজদণ্ড সরিয়ে ফেলা হয়, যা রানির রাজত্বের অবসানের প্রতীক। রাজা চার্লস তখন কফিনের ওপর একটি ছোট রেজিমেন্টাল পতাকা স্থাপন করেন। এরপর কফিনটি রাজকীয় ভল্টে নামানো হয়।\n\nরাজপরিবারের অফিসিয়াল ওয়েবসাইটে এক বিবৃতিতে বলা হয়, রানিকে সেন্ট জর্জ চ্যাপেলের অভ্যন্তরে অবস্থিত রাজা ষষ্ঠ জর্জ মেমোরিয়াল চ্যাপেলে একটি ঘরোয়া অনুষ্ঠানের মাধ্যমে সোমবার রাতে তার স্বামী ডিউক অব এডিনবার্গের পাশে সমাহিত করা হয়েছে।\n\nপ্রিন্স ফিলিপ ১৭ মাস আগে মারা গেলে তার কফিনটি সেন্ট জর্জের রয়্যাল ভল্টে সমাহিত করা হয়েছিল। রানির বাবা-মা ও বোন প্রিন্সেস মার্গারেটকেও ভল্টে সমাহিত করা হয়েছে।\n\nঅন্যান্য দিনের মতো সমাহিত করার অনুষ্ঠানটি টেলিভিশনে সম্প্রচার করা হয়নি। প্রাসাদের একজন জ্যেষ্ঠ কর্মকর্তা আগেই বলেছিলেন, এটি সম্পূর্ণ ঘরোয়াভাবে হবে, কারণ এটি ভীষণ ব্যক্তিগত ও পারিবারিক অনুষ্ঠান।\n\nসূত্র : বিবিসি",
    "পাঠ্যপুস্তকে বাবর আজমের কাভার ড্রাইভ": "ক্রিকেট শট এখন ধ্রুপদ ও তাৎক্ষণিক উদ্ভাবনের নান্দনিক সমন্বয়। কোনো শট আপনাকে চিরায়ত সৌন্দর্যের আলোয় ভাসিয়ে নেবে, আবার কোনো শট তাৎক্ষণিকভাবে মুগ্ধ করবে।\n\nটি–টোয়েন্টি ক্রিকেটের উত্থানের পর ক্রিকেটে উদ্ভাবিত হয়েছে বিস্ময় জাগানো সব শট। তবে ক্রিকেটে যেসব শটকে ধ্রুপদি ধারার সৌন্দর্যের প্রতীক ধরা হয়, সেসবের মধ্যে সম্ভবত সবচেয়ে বেশি আসবে কাভার ড্রাইভই।",
    "টিভিতে আজ দেখবেন যে সব খেলা": "পাঠকপ্রিয় অনলাইন নিউজ পোর্টাল জাগোনিউজ২৪.কমে লিখতে পারেন আপনিও। লেখার বিষয় ফিচার, ভ্রমণ, লাইফস্টাইল, ক্যারিয়ার, তথ্যপ্রযুক্তি, কৃষি ও প্রকৃতি। আজই আপনার লেখাটি পাঠিয়ে দিন [email protected] ঠিকানায়।"
}