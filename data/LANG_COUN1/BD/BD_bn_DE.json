{
    "উচ্চশিক্ষার জন্য জার্মানি যেতে চান?": "৩. সবচেয়ে জনপ্রিয় বৃত্তি কোনটি?\n\nডিএএডি জার্মানির অন্যতম গুরুত্বপূর্ণ বৃত্তি। জার্মান একাডেমিক এক্সচেঞ্জ সার্ভিসের অর্থায়নে এ বৃত্তি দেওয়া হয়। উন্নয়নশীল দেশের স্নাতকোত্তর বা পিএইচডি শিক্ষার্থীরা আবেদন করতে পারেন। যদিও সব বিষয়ে এ বৃত্তি পাওয়া যায় না। যেসব বিষয়ে বৃত্তি পাওয়া যায়: ইকোনমিক সায়েন্স, ব্যবসায় প্রশাসন, পলিটিক্যাল ইকোনমিকস, ডেভেলপমেন্ট কো-অপারেশন, ইঞ্জিনিয়ারিং অ্যান্ড রিলেটেড সায়েন্স, গণিত, রিজিওনাল প্ল্যানিং, কৃষি ও বনবিজ্ঞান, পরিবেশবিদ্যা, গণস্বাস্থ্য, ভেটেরিনারি মেডিসিন, সামাজিক বিজ্ঞান, শিক্ষা ও আইন, গণমাধ্যম ইত্যাদি। আবেদনের যোগ্যতা হিসেবে অবশ্যই স্নাতক বা স্নাতকোত্তর ডিগ্রি ও নিজ কর্মক্ষেত্রে ন্যূনতম ২ বছর কাজের অভিজ্ঞতা থাকতে হবে। আইইএলটিএস ফলাফল ন্যূনতম ৬.৫ থাকা জরুরি। জার্মান ভাষায় পড়তে চাইলে সে ভাষায় ন্যূনতম বি১ পর্যায়ের দক্ষতা প্রয়োজন হবে। এ বৃত্তির বিস্তারিত জানার ঠিকানা: www.daad.de/en\n\n৪. আর কী কী বৃত্তি আছে?\n\nইরাসমাস স্কলারশিপে শুধু জার্মানি নয়, ইউরোপের অন্যান্য দেশেও পড়া যায়। এ বৃত্তির জন্য আবেদনকারীর আইইএলটিএস স্কোর ন্যূনতম ৬.৫ থাকতে হবে। তবে কাজের অভিজ্ঞতা প্রয়োজন হবে না। নিজের রিসার্চ প্রপোজাল (গবেষণা প্রস্তাব) বা স্টাডি প্ল্যান (পাঠপরিকল্পনা) ও রিকমেন্ডেশন লেটার (সুপারিশপত্র) জমা দিতে হবে। বিস্তারিত জানা যাবে এই ওয়েবসাইটে: www.eacea.ec.europa.eu/scholarships। টেকনিক্যাল ইউনিভার্সিটি অব শেমনিৎজে ওয়েব ইঞ্জিনিয়ারিংয়ে মাস্টার্স করছেন জাহান আলী। তিনি জানান, এ বৃত্তির মাধ্যমে অনেক শিক্ষার্থী জার্মানিতে পড়ার সুযোগ পান। জার্মানিতে আসার পর বিভিন্ন প্রতিষ্ঠান বা সংগঠনও কিছু বৃত্তি দেয়। জার্মানিতে এসে পাঁচ বছর থাকার পর স্টুডিয়েসটিফটাং বৃত্তি পাওয়া যায়। অ্যাভিসিনা স্টুডিয়েনভার্ক মুসলিম শিক্ষার্থীদের জন্য বেশ ভালো বৃত্তি। জার্মান রেসিডেন্স পারমিট ও ভাষা দক্ষতা সি-১ হলে আবেদন করা যায়। স্টিফটাং দ্যর ডয়েশেনভারশ্যাপ বৃত্তির জন্য জার্মান ভাষা দক্ষতা সি-১ ও জার্মান রেসিডেন্স পারমিট থাকতে হবে।",
    "সংযুক্ত আরব আমিরাতের সঙ্গে জ্বালানি চুক্তি করল জার্মানি": "গত ফেব্রুয়ারিতে রাশিয়া-ইউক্রেন যুদ্ধ শুরুর পর রাশিয়ার ওপর নানা নিষেধাজ্ঞা দেয় যুক্তরাষ্ট্রসহ পশ্চিমা বিশ্বের অনেক দেশ। নিষেধাজ্ঞার জবাবে রুশ প্রেসিডেন্ট ভ্লাদিমির পুতিনও জার্মানিসহ ইউরোপের বেশ কটি দেশে গ্যাস সরবরাহ কমিয়ে দেয়। অনেক দেশে সরবরাহ পুরোপুরি বন্ধ করে দেওয়া হয়। এতে বিপাকে পড়েছে ইউরোপের অনেক দেশ। সবচেয়ে বেশি সংকটে আছে জার্মানি।\n\nকারণ, জার্মানির অন্যতম গ্যাস সরবরাহকারী দেশ রাশিয়া। এখন আগামী শীতে রাশিয়ার গ্যাস সরবরাহ বন্ধ করে দেওয়ার আশঙ্কায় বিভিন্ন দেশ থেকে জ্বালানি সংগ্রহের চেষ্টা চালিয়ে যাচ্ছে জার্মানি।",
    "বিশ্বকাপ জেতার লক্ষ্যে বাড়তি বোনাস ঘোষণা জার্মানির": "২০১৪ বিশ্বকাপে শিরোপা জেতা জার্মানি ২০১৮ সালে হতাশা উপহার দেয়। রাশিয়া বিশ্বকাপে গ্রুপ পর্ব থেকেই বিদায় নেয় তাঁরা। আরো একটি বিশ্বকাপ সন্নিকটে। ইতিমধ্যে বিশ্বকাপের প্রস্তুতি সারছে দলগুলো।\n\nবিজ্ঞাপন\n\nকাতার বিশ্বকাপে খেলোয়াড়দের অনুপ্রেরণা জোগাতে বোনাস ঘোষণা করেছে জার্মান ফুটবল অ্যাসোসিয়েশন।\n\nকাতার বিশ্বকাপ জিতলে প্রতিটি খেলোয়াড় পাবেন ৩ লাখ ৯০ হাজার মার্কিন ডলার করে। বাংলাদেশি মুদ্রায় যা প্রায় ৪ কোটি ১০ লাখ টাকা। ২০১৪ বিশ্বকাপ জিতে জার্মান খেলোয়াড়রা পেয়েছিল ৩ লাখ ডলার করে।\n\nচ্যাম্পিয়ন হতে না পারলেও বোনাস পাবেন ফুটবলাররা। গ্রুপ পর্ব পার হলেই বোনাস মিলবে মুলার-নয়্যারদের। গ্রুপ পর্ব পার করে শেষ ষোলোতে উঠলেই প্রতিটি খেলোয়াড় পাবেন ৫০ হাজার ডলার। শেষ আটে যেতে পারলে ১ লাখ এবং সেমিফাইনালে পাবেন দেড় লাখ ডলার। সেমিফাইনালে হেরে গেলেও থাকছে বোনাস। তৃতীয় স্থান নির্ধারণী ম্যাচে ২ লাখ ডলার এবং রানার আপ হলে পাবে আড়াই লাখ ডলার।\n\nখেলোয়াড়দের একটি প্রতিনিধিদলের সঙ্গে আলোচনার পর জার্মান ফুটবল অ্যাসোসিয়েশন বোনাসের পরিমাণ ঘোষণা করেছে। প্রতিনিধিদলে ছিলেন ম্যানুয়েল নয়্যার, থমাস মুলার, জসুয়া কিমিচ ও ইলকাই গুনদোগান। কাতার বিশ্বকাপে ভাল পারফরম্যান্সের লক্ষ্যেই এই বোনাস ঘোষণা করেছে জার্মান ফুটবল অ্যাসোসিয়েশন।\n\nএবারের বিশ্বকাপে ‘ই’ গ্রুপে পড়েছে জার্মানি। তাদের প্রতিপক্ষ স্পেন, কোস্টারিকা ও জাপান। কাতার বিশ্বকাপ শুরু হবে ২০ নভেম্বর। ২৩ নভেম্বর জাপানের বিপক্ষে ম্যাচ দিয়ে আসর শুরু করবে জার্মানি।",
    "নেশনস লিগে রাতে মাঠে নামছে ইংল্যান্ড-জার্মানি": "",
    "ইংল্যান্ড ছেড়ে জার্মানিকে বেছে নিয়ে অনুতপ্ত নন মুসিয়ালা": "জন্ম জার্মানিতে হলেও শৈশবের অনেকটা সময় ইংল্যান্ডে কাটান জামাল মুসিয়ালা। বয়সভিত্তিক ফুটবলে খেলেন ইংল্যান্ডের জার্সি গায়ে চাপিয়ে। দেশটির জাতীয় দলেও তার ডাক পাওয়া ছিল সময়ের ব্যাপার। পরে অবশ্য জার্মানির প্রতিনিধিত্ব করার সিদ্ধান্ত নেন তিনি। নেশন্স লিগে ইংল্যান্ড-জার্মানি ম্যাচের আগে নতুন করে আলোচনায় মুসিয়ালার ইংল্যান্ড ছেড়ে যাওয়ার সিদ্ধান্ত। তরুণ মিডফিল্ডারের মনে অবশ্য তা নিয়ে কোনো আক্ষেপ নেই।\n\nইংল্যান্ড অনূর্ধ্ব-১৫ থেকে শুরু করে দেশটির অনূর্ধ্ব-২১ দলেও খেলেছেন মুসিয়ালা। বয়সিভিত্তিক পর্যায়ের ইংলিশদের নেতৃত্বও দিয়েছেন তিনি। ক্লাব পর্যায়ে ২০১১ থেকে ২০১৯ সাল পর্যন্ত ছিলেন চেলসির যুব দলে।\n\nএরপর ২০১৯ সালে বায়ার্ন মিউনিখে যোগ দেন মুসিয়ালা। ক্লাবের সঙ্গে পরবর্তীতে বদলে ফেলেন জাতীয় দলের ঠিকানাও। ইংল্যান্ডকে বাদ দিয়ে জার্মানির হয়ে খেলার সিদ্ধান্ত নেন তিনি। ২০১৪ বিশ্ব চ্যাম্পিয়নদের জাতীয় দলে গত বছর অভিষেক হয় মুসিয়ালার।",
    "নয়ার ও গোরেটস্কাকে হারাল জার্মানি": "করোনাভাইরাস ছোবল দিয়েছে জার্মানি দলে। আক্রান্ত হয়েছেন গোলরক্ষক মানুয়েল নয়ার ও মিডফিল্ডার লেয়ন গোরেটস্কা। উয়েফা নেশন্স লিগে হাঙ্গেরি ও ইংল্যান্ডের বিপক্ষে এই দুই ফুটবলারকে পাচ্ছে না তারা।\n\nনয়ার ও গোরেটস্কার কোভিড-১৯ পজিটিভ হওয়ার কথা বুধবার জার্মানি দলের পক্ষ থেকে জানানো হয়।\n\nএ দিনই তারা টিম হোটেল ছাড়বেন বলে সংবাদ সম্মেলনে জানান জার্মানি দলের মুখপাত্র ফ্রান্সিসকা ভুয়েলে।\n\nনয়ারের বদলে বুন্ডেসলিগার আরেক ক্লাব হফেনহাইমের গোলরক্ষক অলিভার বাউমানকে দলে যোগ করা হয়েছে। পরবর্তীতে আরও ফুটবলার ডাকা হবে বলেও জার্মান ফুটবলের পক্ষ থেকে জানানো হয়েছে।",
    "ভারি অস্ত্র সরবরাহের প্রশ্নে এখনো দ্বিধায় জার্মানি – DW – 19.09.2022": "জার্মান চ্যান্সেলর শলৎস সহযোগীদের সঙ্গে সমন্বয় না করে ইউক্রেনকে ব্যাটেল ট্যাংক পাঠাতে এখনো নারাজ৷ রাশিয়া ও ন্যাটোর মধ্যে সরাসরি সংঘাত এড়ানো জরুরি বলে তিনি মনে করছেন৷\n\nদেশে-বিদেশে প্রবল চাপ সত্ত্বেও ইউক্রেনকে ব্যাটল ট্যাংক সরবরাহের প্রশ্নে এখনো অবিচল রয়েছেন চ্যান্সেলর ওলাফ শলৎস৷ এমন পদক্ষেপ জার্মানির জন্য কতটা ঝুঁকিপূর্ণ, সে বিষয়ে পুরোপুরি নিশ্চিত না হয়ে তিনি কোনো সিদ্ধান্ত নিতে নারাজ৷ ইউক্রেনকে অস্ত্র ও সামরিক সরঞ্জাম পাঠানোর ক্ষেত্রে সহযোগী দেশগুলির সঙ্গে সমন্বয় করে ‘ঠাণ্ডা মাথায়' পদক্ষেপ নেবার পক্ষে সওয়াল করছেন জার্মান চ্যান্সেলর৷ জার্মানির এক বেতার কেন্দ্রের সঙ্গে সাক্ষাৎকারে শলৎস এ ক্ষেত্রে ‘একলা চলো রে' নীতির সম্ভাবনা উড়িয়ে দিয়েছেন৷\n\nবর্তমান বিতর্কের প্রেক্ষাপটে চ্যান্সেলর শলৎস আবার মনে করিয়ে দেন, যে জার্মানি ইতোমধ্যে ইউক্রেনকে যে সব অস্ত্র ও সামরিক সরঞ্জাম সরবরাহ করেছে, রুশ হানাদার বাহিনীর বিরুদ্ধে ইউক্রেনের সেনাবাহিনীর বর্তমান সাফল্যের পেছনে সেগুলিরও বড় ভূমিকা রয়েছে৷ বিশেষ করে আকাশসীমা ও ট্যাংকের সুরক্ষার জন্য প্রয়োজনীয় সরঞ্জাম ইউক্রেনকে শক্তিশালী করে তুলেছে৷ জার্মানির সরবরাহ করা আর্টিলারি দিয়েও দূরের লক্ষ্যবস্তুর উপর হামলা করা সহজ হচ্ছে৷ তাই এমন সামরিক সহায়তা চালিয়ে যাওয়ার পক্ষে সওয়াল করেন তিনি৷\n\nকিন্তু ইউক্রেন এবার জার্মানির কাছ থেকে ব্যাটেল ট্যাংক ও সাঁজোয়া যান চাওয়ার ফলে জটিলতা দেখা দিচ্ছে৷ রুশ বাহিনীর দখল থেকে এলাকা উদ্ধারের পর সেখানকার সুরক্ষা নিশ্চিত করতে এমন সরঞ্জাম জরুরি বলে কিয়েভ দাবি করছে৷ এখনো পর্যন্ত ন্যাটো-ভুক্ত কোনো দেশ ইউক্রেনকে এখনো পশ্চিমা বিশ্বে তৈরি এমন ট্যাংক সরবরাহ করে নি৷ কারণ এমন ট্যাংক শত্রুর বিরুদ্ধে সরাসরি সংগ্রামের জন্য বিশেষভাবে তৈরি করা হয়েছে৷ ‘আত্মরক্ষামূলক' সামরিক সহায়তার সীমা অতিক্রম করে ইউক্রেনের হাতে ‘আক্রমণাত্মক' সরঞ্জাম কুলে দিতে দ্বিধা করছে অ্যামেরিকাসহ পশ্চিমা বিশ্ব৷ ফলে জার্মানির একক পদক্ষেপ একেবারেই কাম্য নয় বলে মনে করেন ওলাফ শলৎস৷ তিনি এমন পরিস্থিতিতে রাশিয়া ও ন্যাটোর মধ্যে সরাসরি সংঘাতের আশঙ্কা সম্পর্কে সতর্ক করে দিয়েছেন৷\n\nশলৎসের এই অবস্থানের পক্ষে সমর্থন জানিয়েছেন সরকারের শরিক সবুজ দলের নেতা ও পররাষ্ট্রমন্ত্রী আনালেনা বেয়ারবক৷ তিনিও সহযোগীদের সঙ্গে সমন্বয়ের মাধ্যমে ইউক্রেনকে ব্যাটেল ট্যাংক পাঠানোর পক্ষে সওয়াল করেছেন৷ এ প্রসঙ্গে বেয়ারবক মনে করিয়ে দেন, যে জার্মানি এ যাবৎ অন্যান্য সহযোগীদের সঙ্গে শলাপরামর্শ করেই ইউক্রেনকে সামরিক সহায়তা করে এসেছে৷ তবে তিনি সম্প্রতি এই সিদ্ধান্তের ক্ষেত্রে আর বিলম্ব না করার জন্য জোর দিচ্ছেন৷\n\nরুশ বাহিনীর হাত থেকে অনেক এলাকা পুনরুদ্ধার করার পর সেখানে নিপীড়নের চিহ্ন ও গণকবর আবিষ্কারের পর জার্মানি অনেক মহল অবিলম্বে ইউক্রেনকে ভারি অস্ত্র দেবার পক্ষে সওয়াল করছে৷ এমনকি সরকারের তৃতীয় শরিক এফডিপি দলও এ ক্ষেত্রে অন্যান্য ন্যাটো সহযোগীদের জন্য অপেক্ষা না করে ‘সাহসি' পদক্ষেপের দাবি করছে৷ দলের প্রতিরক্ষা বিশেষজ্ঞ হিসেবে পরিচিত এক নেতা ইউক্রেনের আত্মরক্ষা ও অধিকৃত এলাকার উপর আবার নিয়ন্ত্রণ ফিরে পেতে সামরিক অভিযানকে আন্তর্জাতিক আইনসিদ্ধ বলে বর্ণনা করে সামরিক সহায়তার ক্ষেত্রে জার্মানির নেতৃত্বের দাবি করেছেন৷\n\nএসবি/কেএম (ডিপিএ, রয়টার্স)",
    "জার্মানি প্রবাসী শিব শংকর পালের ১১৮তম আন্তর্জাতিক ম্যারাথন": "আবারও ধৈর্য, একাগ্রতা আর শক্তিমত্তার প্রমাণ রাখলেন জার্মানি প্রবাসী বাংলাদেশি শিব শংকর পাল। ৫৭ বছর বয়সী এই ক্রীড়াবিদ দেশের হয়ে নিজের ১১৮তম আন্তর্জাতিক ম্যারাথন প্রতিযোগিতায় অংশ নিয়ে রেকর্ড গড়েছেন, জার্মানিবাসীকে মুগ্ধ করেছেন।\n\nগত রোববার জার্মানির রাজধানী বার্লিনে অনুষ্ঠিত ৪৮তম আন্তর্জাতিক দূরপাল্লার 'বিএমডব্লিউ ম্যারাথন প্রতিযোগিতা'-এ ১৫০টি দেশের ৪৫ হাজার দৌড়বিদের সঙ্গে অংশ নেন শিব শংকর পাল।\n\nসুখ্যাতিতে পৃথিবীর বিখ্যাত ম্যারাথন প্রতিযোগিতাগুলোর মধ্যে অন্যতম 'বার্লিন ম্যারাথন'। প্রতি বছর বসন্তকালে এখানে উৎসবমুখর পরিবেশে ম্যারাথন অনুষ্ঠিত হয়।\n\nএবারের আসরে লাল সবুজ পতাকা হাতে ৪২ দশমিক ২ কিলোমিটার পথ শেষ করতে শিব শংকরের লেগেছে ৩ ঘন্টা ৪১ মিনিট।\n\nবার্লিনে আন্তর্জাতিক ম্যারাথনে বাংলাদেশের পতাকা হাতে ৫৭ বছর বয়সী প্রবাসী শিব শংকর পাল। ছবি: সংগৃহীত\n\n২ ঘণ্টা ১ দশমিক ৯ সেকেন্ডে এই পথ অতিক্রম করে রেকর্ড গড়ে প্রথম হয়েছেন ৩৭ বছর বয়সী কেনিয়ার দৌড়বিদ ইলিয়ুড কিপশোগে। নারীদের মধ্যে মাত্র ২ ঘণ্টা ১৮ সেকেন্ডে প্রথম হয়েছেন গ্ল্যাডি চেরেনো।\n\nবার্লিনের ঐতিহাসিক ব্রান্ডেনবুর্গ গেট থেকে শুরু হওয়া এ ম্যারাথন দেখতে শহরের বিভিন্ন পয়েন্টে জড়ো হন কমপক্ষে ১০ লাখ দর্শনার্থী।\n\nম্যারাথনের পুরোটা সময় ধরে সহধর্মিণী শিখা শংকর পাল শিব শংকরকে সমর্থন যুগিয়েছেন। এ ছাড়াও রাস্তার দুপাশে দাঁড়িয়ে হাততালি-ঢোল-বাদ্য বাজিয়ে অনেক প্রবাসী বাংলাদেশি তাকে উৎসাহ দেন।\n\nম্যারাথনের ফিনিশিং লাইন বার্লিনের ঐতিহাসিক ব্রান্ডেনবুর্গ গেটে শিব শংকরকে অভ্যর্থনা জানান জার্মানিতে নিযুক্ত বাংলাদেশের রাষ্ট্রদূত মো. মোশাররফ হোসেন ভূঁইয়া। এসময় রাষ্ট্রদূতের সহধর্মিণীও উপস্থিত ছিলেন।\n\nবার্লিনে অনুষ্ঠিত ৪৮তম আন্তর্জাতিক দূরপাল্লার ‘বিএমডব্লিউ ম্যারাথন প্রতিযোগিতা’। ছবি: সংগৃহীত\n\nঅভিনন্দন জানিয়ে রাষ্ট্রদূত বলেন, এই বয়সেও শিব শংকরের ধৈর্য ও একাগ্রতা দেখে আমরা বাংলাদেশিরা সত্যিই মুগ্ধ।\n\nএ অভিজ্ঞতা কাজে লাগিয়ে বাংলাদেশের পতাকা হাতে কমপক্ষে ১৫০টির বেশি আন্তর্জাতিক ম্যারাথনে দৌড়ানোর মাইলফলক অতিক্রম করতে চান দৌড়বিদ শিব শংকর পাল।\n\nঢাকার নবাবগঞ্জের ছেলে শিব শংকর পাল বলেন, ম্যারাথনে বিশ্বের দ্রুততম মানবদের মতো পদক জেতার লড়াইয়ে সেরা সময়টা দিতে না পারলেও বিশ্বব্যাপী বাংলাদেশের পতাকা হাতে দৌড়ানো সব সময়ই গর্বের।\n\nতিনি বলেন, 'ম্যারাথন শেষে দেশের পক্ষ থেকে রাষ্ট্রদূতের অভিনন্দন পাওয়ায় সম্মানিত বোধ করছি। আশা করছি সামনের দিনগুলোতেও নিজের দেশকে প্রতিনিধিত্ব করতে পারব।'\n\nএর আগে যুক্তরাষ্ট্র, কানাডা, ইউরোপও এশিয়ার বিভিন্ন দেশে ম্যারাথন অংশ নিয়েছিলেন ৫৭ বছর বয়সী এই প্রবাসী বাংলাদেশি।\n\nসবশেষ গত ১০ সেপ্টেম্বর সুইজারল্যান্ডে ইয়ং ফ্রাও পাহাড়ী ম্যারাথনে ৫ ঘণ্টা ২০ মিনিটে ৪২ কিলোমিটার পাহাড়ি পথ অতিক্রম করেন তিনি। সেটা ছিল তার ১১৭তম ম্যারাথন।\n\nশিব শংকর পাল জার্মানির মিউনিখ শহরের একজন সফল ব্যবসায়ী। ১৯৯৯ সালে জার্মানির মিউনিখে পাল ইলেকট্রনিকস নামে ব্যবসা প্রতিষ্ঠান গড়ে তোলেন। তিনি মিউনিখ শহর কর্তৃপক্ষ থেকে একজন সফল ব্যবসায়ী হিসেবে পুরস্কারপ্রাপ্ত।\n\n২০১৯ সালে জার্মানির বিখ্যাত টিভি চ্যানেল 'জেডডিএফ' শিব শংকর পালের সফলতা নিয়ে বিশেষ ডকুমেন্টারি প্রচার করে।\n\nলেখক: জার্মানি প্রবাসী সাংবাদিক",
    "নেশন্স লিগে হাঙ্গেরির কাছে হেরে অঘটনের শিকার জার্মানি": "",
    "ইউক্রেইনে জিততে পারবেন না স্বীকার করতে হবে পুতিনকে: জার্মানি": "জাতিসংঘ সাধারণ পরিষদে মঙ্গলবার প্রথম ভাষণে শলৎস একথা বলেছেন।\n\nপুতিনের এই সাম্রাজ্যবাদী মনোভাবের কথা উল্লেখ করে তিনি বলেন, “এ কারণেই আমরা রাশিয়ার নির্দেশিত কোনও শান্তি মেনে নেব না। আর এ কারণেই ইউক্রেইনকেও অবশ্যই রুশ হামলা প্রতিহত করতে সক্ষম হতে হবে।”\n\nইউক্রেইনে পুতিনের যুদ্ধ শুরুর মধ্য দিয়ে নতুন করে সাম্রাজ্যবাদের প্রত্যাবর্তন ঘটেছে বলেও মন্তব্য করে জার্মান চ্যান্সেলর। তিনি বলেন, “এটি কেবল ইউরোপের জন্য নয়, বরং গোটা বিশ্বের শান্তি-শৃঙ্খলার জন্যও বিপর্যয়কর।”",
    "ইউক্রেনকে যেসব অস্ত্র দেয়ার ঘোষণা দিল জার্মানি, ট্যাংক কি আছে?": "(১ সপ্তাহ আগে) ১৭ সেপ্টেম্বর ২০২২, শনিবার, ১২:৪৪ অপরাহ্ন\n\nসর্বশেষ আপডেট: ৬:৫৪ অপরাহ্ন\n\nইউক্রেনকে আরও সামরিক অস্ত্র ও সরঞ্জাম দেয়ার ঘোষণা দিয়েছে জার্মানি। রাশিয়ার বিরুদ্ধে গিয়ে ইউক্রেনকে সাহায্য করায় প্রথম থেকেই জার্মানিকে কিছুটা দ্বিধা করছিল। তবে এরপরেও এবার ইউক্রেনের জন্য বড় পর্যায়ের সামরিক সহায়তা ঘোষণা করেছে জার্মানি। দেশটির প্রতিরক্ষামন্ত্রী ক্রিস্টিনে লামব্রেশট বৃহস্পতিবার এই ঘোষণা দেন।\n\nডয়চে ভেলে জানিয়েছে, নতুন সহায়তা প্যাকেজের মধ্যে আছে- দুটি ‘মার্স ২’ মডেলের রকেট লঞ্চিং সিস্টেম, ২০০ ক্ষেপণাস্ত্র এবং ৫০টি সাঁজোয়া ‘ডিংগো’ যান। এগুলো যুদ্ধক্ষেত্রে ইউক্রেনকে ব্যাপক সুবিধা দেবে। তবে এবারও ইউক্রেনকে ট্যাংক দেয়ার বিষয়ে কিছু বলেনি জার্মানি। দেশটির ট্যাংকের নাম রয়েছে বিশ্বজুড়ে। কিন্তু জার্মানি এখনও এ নিয়ে দ্বিধাগ্রস্থ। ইউরোপীয় ইউনিয়ন ও যুক্তরাষ্ট্র জার্মানিকে বারবার ইউক্রেনে ট্যাংক পাঠানোর কথা বললেও তারা এবার শুধু ডিংগো যান পাঠিয়েই প্যাকেজ ঘোষণা করেছে।\n\nতবে জানানো হয়েছে, শীগগিরই গ্রিসের মাধ্যমে ইউক্রেনকে সোভিয়েত আমলে তৈরি ৪০টি সাঁজোয়া যান পাঠানো হবে। এর বদলে গ্রিস জার্মানির কাছ থেকে ৪০টি ‘মার্ডার' সাঁজোয়া গাড়ি পাবে।\n\nবিজ্ঞাপন\n\nরাশিয়ার হামলা মোকাবিলায় ‘আত্মরক্ষামূলক’ সামরিক সরঞ্জাম পাঠানো হলেও ব্যাটেল ট্যাংক সরবরাহ নিয়ে দ্বিধায় আছে জার্মানি। ইউরোপীয় কমিশনের প্রেসিডেন্ট উরসুলা ফন ডার লিয়েন অবশ্য বৃহস্পতিবার সেই দ্বিধা ঝেড়ে ফেলে অবিলম্বে ইউক্রেনকে এমন ট্যাংক পাঠানোর আহ্বান জানান। জার্মানির ‘বিল্ড’ সংবাদপত্রকে তিনি বলেন, ইউক্রেন এমন ব্যাটল ট্যাংকের প্রয়োজনীয়তার কথা বললে বিষয়টিকে গুরুত্ব দিয়ে ইউরোপের দেশগুলির অবশ্যই সেই ডাকে সাড়া দেয়া উচিত।\n\nজার্মানি বলছে, তাদের ‘লেপার্ড ২’ ট্যাংক চালাতে দীর্ঘ প্রশিক্ষণের প্রয়োজন লাগে বলে আপাতত সেই ট্যাংক ইউক্রেনের কাজে লাগবে না। তবে ইউক্রেনের পররাষ্ট্রমন্ত্রী দিমিত্রি কুলেবা জার্মানির কড়া সমালোচনা করে বলেছেন, ইউক্রেনকে এমন সরঞ্জাম না পাঠানোর পক্ষে একটিও যুক্তিগ্রাহ্য কারণ দেখানো হচ্ছে না।\n\n",
    "রাশিয়ার তিনটি তেল পরিশোধনাগার নিয়ন্ত্রণে নিয়েছে জার্মানি": "রাশিয়ার তিনটি তেল পরিশোধনাগার নিজেদের নিয়ন্ত্রণে নিয়েছে জার্মান সরকার। জার্মানিতে রাশিয়ার রসনেফটসের তিনটি তেল পরিশোধন কোম্পানি রয়েছে।\n\nশুক্রবার ব্রেন্ডেনবার্গের পিসিকে শোয়েডট পরিশোধনানগার প্রতিষ্ঠানকে জাতীয় জ্বালানি নিয়ন্ত্রকের কাছে হস্তান্তর করে জার্মান সরকার। খবর ওয়াসিংটন পোস্ট, বিবিসির।\n\nজার্মানের উত্তর-পূর্বাঞ্চলের অনেক কোম্পানি বার্লিনের ৯০ শতাংশ জ্বালানির জোগান নিশ্চিত করে থাকে। এর মধ্যে রসনেফট বেশিরভাগ তেল সরবরাহ করে।\n\nজার্মানির অর্থমন্ত্রী বলেন, জার্মান সরকারের এই পদক্ষেপ হচ্ছে, জ্বালানি নিরাপত্তার হুমকির বিষয়টির পাল্টা উদ্যোগ। এর আগে গত এপ্রিলে রাশিয়ার গ্যাস জায়ান্ট গ্যাজপ্রমের নিয়ন্ত্রণ নিয়েছিল জার্মান সরকার।\n\nঅর্থমন্ত্রী বলেন, জরুরি মুহূর্তের সেবাদাতা ও গ্রাহকরা রসনেফটের সঙ্গে হুমকির মধ্যে কাজ করতে চাচ্ছেন না। তাই এ পদক্ষেপ নেওয়া হয়েছে।\n\nদ্য শোয়েডট পরিশোধননাগার হচ্ছে জার্মানির চতুর্থ বড় জ্বালানি শোধনাগার। এ শোধনাগার থেকে বার্লিন ও আশপাশের এলাকায় পেট্রোল, ডিজেল ও এভিয়েশন জ্বালানি সরবরাহ হয়। এ প্রতিষ্ঠান রাশিয়া থেকে কাঁচা তেল সংগ্রহ করত।",
    "ইউক্রেনে ভারি অস্ত্র সরবরাহের প্রশ্নে দ্বিধায় জার্মানি": "প্রবল চাপের পরও ইউক্রেনকে ব্যাটল ট্যাংক সরবরাহ না করতে এখনো অবিচল জার্মান চ্যান্সেলর ওলাফ শলৎস। এমন পদক্ষেপ জার্মানির জন্য কতটা ঝুঁকিপূর্ণ, সে বিষয়ে পুরোপুরি নিশ্চিত না হয়ে তিনি কোনো সিদ্ধান্ত নিতে চাচ্ছেন না। ইউক্রেনকে অস্ত্র ও সামরিক সরঞ্জাম পাঠানোর ক্ষেত্রে সহযোগী দেশগুলোর সঙ্গে সমন্বয় করে ‘ঠাণ্ডা মাথায়' পদক্ষেপ নিতে চাচ্ছে জার্মান চ্যান্সেলর। খবর ডয়চে ভেলের।\n\n\n\nবর্তমান বিতর্কের প্রেক্ষাপটে চ্যান্সেলর শলৎস জানান, জার্মানি ইতোমধ্যে ইউক্রেনকে অনেক অস্ত্র ও সামরিক সরঞ্জাম সরবরাহ করেছে। ইউক্রেনের সেনাবাহিনীর বর্তমান সাফল্যের পেছনে সেগুলোর বড় ভূমিকা রয়েছে। বিশেষ করে আকাশসীমা ও ট্যাংকের সুরক্ষার জন্য প্রয়োজনীয় সরঞ্জাম ইউক্রেনকে শক্তিশালী করে তুলেছে। জার্মানির সরবরাহ করা আর্টিলারি দিয়েও দূরের লক্ষ্যবস্তুর উপর হামলা করা সহজ হচ্ছে। তাই এমন সামরিক সহায়তা চালিয়ে যাওয়ার পক্ষে প্রশ্ন করেন তিনি।\n\n\n\nকিন্তু ইউক্রেন এবার জার্মানির কাছ থেকে ব্যাটেল ট্যাংক ও সাঁজোয়া যান চাওয়ার ফলে জটিলতা দেখা দিচ্ছে। রুশ বাহিনীর দখল থেকে এলাকা উদ্ধারের পর সেখানকার সুরক্ষা নিশ্চিত করতে এমন সরঞ্জাম জরুরি বলে দাবি করছে কিয়েভ। এখনো পর্যন্ত ন্যাটোর অন্তর্ভুক্ত কোনো দেশ ইউক্রেনকে পশ্চিমা বিশ্বে তৈরি এমন ট্যাংক সরবরাহ করেনি। কারণ এমন ট্যাংক শত্রুর বিরুদ্ধে সরাসরি সংগ্রামের জন্য বিশেষভাবে তৈরি করা হয়েছে।\n\n\n\n‘আত্মরক্ষামূলক' সামরিক সহায়তার সীমা অতিক্রম করে ইউক্রেনের হাতে ‘আক্রমণাত্মক' সরঞ্জাম তুলে দিতে দ্বিধা করছে অ্যামেরিকাসহ পশ্চিমা বিশ্ব। ফলে জার্মানির একক পদক্ষেপ একেবারেই ঠিক নয় বলে মনে করেন ওলাফ শলৎস। তিনি এমন পরিস্থিতিতে রাশিয়া ও ন্যাটোর মধ্যে সরাসরি সংঘাতের আশঙ্কা সম্পর্কে সতর্ক করে দিয়েছেন।\n\n\n\n\n\nবর্তমান বিতর্কের প্রেক্ষাপটে চ্যান্সেলর শলৎস জানান, জার্মানি ইতোমধ্যে ইউক্রেনকে অনেক অস্ত্র ও সামরিক সরঞ্জাম সরবরাহ করেছে। ইউক্রেনের সেনাবাহিনীর বর্তমান সাফল্যের পেছনে সেগুলোর বড় ভূমিকা রয়েছে। বিশেষ করে আকাশসীমা ও ট্যাংকের সুরক্ষার জন্য প্রয়োজনীয় সরঞ্জাম ইউক্রেনকে শক্তিশালী করে তুলেছে। জার্মানির সরবরাহ করা আর্টিলারি দিয়েও দূরের লক্ষ্যবস্তুর উপর হামলা করা সহজ হচ্ছে। তাই এমন সামরিক সহায়তা চালিয়ে যাওয়ার পক্ষে প্রশ্ন করেন তিনি।\n\n\n\nকিন্তু ইউক্রেন এবার জার্মানির কাছ থেকে ব্যাটেল ট্যাংক ও সাঁজোয়া যান চাওয়ার ফলে জটিলতা দেখা দিচ্ছে। রুশ বাহিনীর দখল থেকে এলাকা উদ্ধারের পর সেখানকার সুরক্ষা নিশ্চিত করতে এমন সরঞ্জাম জরুরি বলে দাবি করছে কিয়েভ। এখনো পর্যন্ত ন্যাটোর অন্তর্ভুক্ত কোনো দেশ ইউক্রেনকে পশ্চিমা বিশ্বে তৈরি এমন ট্যাংক সরবরাহ করেনি। কারণ এমন ট্যাংক শত্রুর বিরুদ্ধে সরাসরি সংগ্রামের জন্য বিশেষভাবে তৈরি করা হয়েছে।\n\n\n\n‘আত্মরক্ষামূলক' সামরিক সহায়তার সীমা অতিক্রম করে ইউক্রেনের হাতে ‘আক্রমণাত্মক' সরঞ্জাম তুলে দিতে দ্বিধা করছে অ্যামেরিকাসহ পশ্চিমা বিশ্ব। ফলে জার্মানির একক পদক্ষেপ একেবারেই ঠিক নয় বলে মনে করেন ওলাফ শলৎস। তিনি এমন পরিস্থিতিতে রাশিয়া ও ন্যাটোর মধ্যে সরাসরি সংঘাতের আশঙ্কা সম্পর্কে সতর্ক করে দিয়েছেন।",
    "ইউক্রেনকে আরো সামরিক সহায়তা করছে জার্মানি – DW – 16.09.2022": "জার্মান প্রতিরক্ষামন্ত্রী ক্রিস্টিনে লামব্রেশট বৃহস্পতিবার ইউক্রেনের জন্য নতুন সামরিক সহায়তা প্যাকেজ ঘোষণা করেন৷ এর আওতায় দুটি ‘মার্স ২’ মডেলের রকেট লঞ্চিং সিস্টেম, ২০০ ক্ষেপণাস্ত্র এবং ৫০টি সাঁজোয়া ‘ডিংগো’ যান পাঠানো হবে৷ অথচ কয়েক দিন আগেই তিনি জানিয়েছিলেন, যে জার্মান সেনাবাহিনীর পক্ষে ‘ডিংগো’ যান পাঠানো সম্ভব নয়৷ তবে সেপ্টেম্বর মাসেই ইউক্রেনীয় সৈন্যরা ‘মার্স ২’ চালানোর প্রশিক্ষণ পাওয়ায় এবার সেই সরঞ্জাম পাঠানো হচ্ছে৷ সেইসঙ্গে ‘অদূর ভবিষ্যতে' গ্রিসের মাধ্যমে ইউক্রেনকে সোভিয়েত আমলে তৈরি ৪০টি সাঁজোয়া যান পাঠানো হবে৷ এর বদলে গ্রিস জার্মানির কাছ থেকে ৪০টি ‘মার্ডার' সাঁজোয়া গাড়ি পাবে৷\n\nরাশিয়ার হামলা মোকাবিলায় ‘আত্মরক্ষামূলক’ সামরিক সরঞ্জাম পাঠানো হলেও যুদ্ধক্ষেত্রে শত্রুর উপর সরাসরি হামলা চালানোর জন্য ব্যাটেল ট্যাংক সরবরাহ নিয়ে জার্মানিসহ একাধিক দেশের দ্বিধা রয়েছে৷ ইউরোপীয় কমিশনের প্রেসিডেন্ট উরসুলা ফন ডেয়ার লাইয়েন অবশ্য বৃহস্পতিবার সেই দ্বিধা ঝেড়ে ফেলে অবিলম্বে ইউক্রেনকে এমন ট্যাংক পাঠানোর আহ্বান জানান৷ জার্মানির ‘বিল্ড’ সংবাদপত্রকে তিনি বলেন, ইউক্রেন এমন ব্যাটল ট্যাংকের প্রয়োজনীয়তার কথা বললে বিষয়টিকে গুরুত্ব দিয়ে ইউরোপের দেশগুলির অবশ্যই সেই ডাকে সাড়া দেওয়া উচিত৷ তিনি এ ক্ষেত্রে ইউক্রেনের চাহিদা পূরণের পক্ষে সওয়াল করেন৷ জার্মানির মধ্যেও একাধিক রাজনৈতিক দলের নেতা ইউক্রেনকে ট্যাংক সরবরাহ করার জন্য চাপ দিচ্ছেন৷\n\nউল্লেখ্য, ইউরোপে একমাত্র জার্মানি ও ফ্রান্সের মতো দেশের পক্ষে পশ্চিমা জগতে তৈরি ব্যাটেল ট্যাংক সরবরাহ করা সম্ভব৷ তবে খোদ মার্কিন যুক্তরাষ্ট্রও এতকাল ইউক্রেনে ট্যাংক পাঠায় নি বলে জার্মানি এ ক্ষেত্রে ‘একলা চলো রে’ নীতি গ্রহণ করতে অস্বীকার করছে৷ তাছাড়া ‘লেপার্ড ২’ ট্যাংক চালাতে দীর্ঘ প্রশিক্ষণের প্রয়োজন লাগে বলে আপাতত সেই ট্যাংক ইউক্রেনের কাজে লাগবে না বলেও অনেকে মনে করিয়ে দিচ্ছেন৷ তবে জার্মান পররাষ্ট্রমন্ত্রী আনালেনা বেয়ারবক বিষয়টি নিয়ে দ্রুত সিদ্ধান্তের জন্য চাপ দিচ্ছেন৷ ইউক্রেনের পররাষ্ট্রমন্ত্রী দিমিত্রি কুলেবা জার্মানির কড়া সমালোচনা করে বলেছেন, ইউক্রেনকে এমন সরঞ্জাম না পাঠানোর পক্ষে একটিও যুক্তিগ্রাহ্য কারণ দেখানো হচ্ছে না৷\n\nজার্মান চ্যান্সেলর ওলাফ শলৎস আবার ইউক্রেনের প্রতি জার্মানির সংহতি ও সে দেশকে সহায়তার অঙ্গীকার করেন৷ তিনি বলেন, জার্মানি ইউক্রেনকে লাগাতার সাহায্য করে চলেছে, কারণ সে দেশের সংগ্রামের প্রতি জার্মানির পূর্ণ সমর্থন রয়েছে৷ তাঁর সরকার ইউক্রেনকে সামরিক সহায়তা ও সৈন্যদের প্রশিক্ষণ দিয়ে আসছে৷ শলৎসের মতে, জার্মানি ও সহযোগী দেশগুলির সরবরাহ করা অস্ত্র কাজে লাগিয়ে ইউক্রেন রুশ প্রেসিডেন্টের পরিকল্পনা বানচাল করতে সমর্থ হচ্ছে৷\n\nএসবি/এসিবি (ডিপিএ, এএফপি)",
    "পরস্পরকে দুষছে রাশিয়া-জার্মানি": "দুই দেশের মধ্যে নর্ড স্ট্রিম-১ বাল্টিক সাগর পাইপলাইনের মধ্য দিয়ে গ্যাস প্রবাহ বন্ধ করার জন্য পরস্পরকে দোষারোপ করছে রাশিয়া ও জার্মানি। বার্তা সংস্থা রয়টার্স রোববার এক প্রতিবেদনে এ তথ্য জানিয়েছে।\n\nগত বুধবার নর্ড স্ট্রিম ১ পাইপলাইনে কারিগরি ত্রুটি ঠিক করতে তিনদিনের জন্য জার্মানিতে গ্যাস সরবরাহ বন্ধ করে গ্যাজপ্রম। শনিবার পুনরায় গ্যাস সরবরাহ স্বাভাবিক হওয়ার নির্দিষ্ট তারিখ ছিল। কিন্তু নতুন কারিগরি ত্রুটির কথা বলে অনির্দিষ্টকালের জন্য গ্যাস সরবরাহ বন্ধের ঘোষণা দিয়েছে গ্যাজপ্রম।\n\nএই জন্য রাশিয়াকে দায়ী করে জার্মান চ্যান্সেলর ওলাফ শলৎজ বলেছেন, পুতিনের রাশিয়া তার চুক্তি ভঙ্গ করেছে। কিছু সময়ের জন্য তার সরবরাহের প্রতিশ্রুতি পূরণ করছে না। রাশিয়া আর শক্তির একটি নির্ভরযোগ্য সরবরাহকারী নয়।\n\nঅন্যদিকে, বার্তা সংস্থা ইন্টারফ্যাক্স জানিয়েছে, নর্ড স্ট্রিম ১ এর মাধ্যমে গ্যাস সরবরাহ স্থগিত করার জন্য ক্রেমলিন ইউরোপীয় ইউনিয়নকে দায়ী করেছে।\n\nগত ২৪ ফেব্রুয়ারি ইউক্রেনে সামরিক অভিযানের কারণে রাশিয়ার উপর নজিরবিহীন নিষেধাজ্ঞা আরোপ করে যুক্তরাষ্ট্র ও এর মিত্রদেশগুলো। বিপরীতে রাশিয়াও ইউরোপে গ্যাস সরবরাহ তুলনামূলক অনেক কমিয়ে দেয়।\n\nএদিকে, জার্মানির পক্ষে অল্প সময়ের মধ্যে রাশিয়ার গ্যাসের বিকল্প জ্বালানি বের করা বেশ কঠিন বলে মন্তব্য করেছেন দেশটির চ্যান্সেলর ওলাফ ওলাফ শলৎস।\n\nইউক্রেন-রাশিয়ার যুদ্ধের প্রভাবে জ্বালানি নিয়ে বেকায়দায় আছে জার্মানিসহ ইউরোপের দেশগুলো।\n\nদেশটির ক্ষমতাসীন স্যোশাল ডেমোক্রেট দলের রাজনৈতিক নেতারা মনে করছেন, গ্যাসকে বার্লিনের বিরুদ্ধে অস্ত্র হিসেবে ব্যবহার করছে মস্কো।\n\nইউক্রেনে রাশিয়ার সামরিক অভিযানের বিরোধীতা করায় জর্মিানিতে গ্যাস সরবরাহ কন্ধ করে দিয়েছে মস্কো।\n\nইউরোপে গ্যাস সরবরাহ বন্ধ করে দিয়ে উদ্বৃত্ত গ্যাস পুড়িয়ে ফেলছে রাশিয়া।\n\nইউক্রেনে হামলার আগে জার্মানির মোট চাহিদার ৫৫ শতাংশ গ্যাস সরবরাহ করতো রাশিয়া।\n\nইউক্রেনের হামলার পর রাশিয়া গ্যাস সরবরাহ অর্ধেকের বেশি কমিয়ে দেয়। ২০২৪ সাল নাগাদ জার্মানি গ্যাসের ওপর নির্ভশীলতা ১০ শতাংশে কমিয়ে আনবে বলে জানান ওলাফ শলৎস।\n\n\n\n",
    "জার্মানির প্রধান গ্যাস সরবরাহকারীকে রাষ্ট্রায়ত্ত করা হলো": "রাশিয়া-ইউক্রেন যুদ্ধের কারণে সৃষ্ট জ্বালানি সংকট মোকাবেলায় দেশের প্রধান গ্যাস সরবরাহকারী প্রতিষ্ঠান ইউনিপারকে রাষ্ট্রায়ত্ত করতে যাচ্ছে জার্মানি। এ বিষয়ে চুক্তির আওতায় ৮৫০ কোটি ইউরোর বিনিময়ে প্রতিষ্ঠানটির ৯৮.৫ শতাংশ শেয়ার কিনে নেবে জার্মানির সরকার।\n\nইউরোপে রুশ গ্যাসের সবচেয়ে বড় আমদানিকারক জার্মানি। সম্প্রতি রাশিয়া গ্যাস সরবরাহ কমিয়ে দিলে সংকটে পড়ে ইউরোপের শীর্ষ অর্থনীতির দেশটি।\n\nবিজ্ঞাপন\n\nজার্মানিতে রুশ গ্যাসের সবচেয়ে বড় ক্রেতা ইউনিপার। প্রতিষ্ঠানটি নিজেদের মোট গ্যাসের ৪০ শতাংশ জার্মানিতে সরবরাহ করে থাকে। সম্প্রতি রুশ গ্যাসের বিকল্প হিসেবে বেশি দামে খোলা বাজার থেকে গ্যাস কিনতে হচ্ছে প্রতিষ্ঠানটিকে। আর তাতেই চাপ বাড়ে ইউনিপারের ওপর।\n\nইউনিপারের ফিনিশ স্বত্বাধিকারী প্রতিষ্ঠান ফরটাম বলছে, ইউনিপার ৮৫০ কোটি ডলার ক্ষতির সম্মুখীন। এ অবস্থায় এটি আর ব্যক্তিমালিকানাধীন প্রতিষ্ঠান হিসেবে সংকটকালের গ্যাস সরবরাহকারীর ভূমিকা পালন করতে পারবে না।\n\nচুক্তির শর্ত অনুযায়ী, ইউনিপারে থাকা ফরটামের শেয়ার ৫০ কোটি ইউরোতে কিনে নেবে জার্মানির সরকার। পাশাপাশি এই ব্যবসায় ৮০০ কোটি ইউরো বিনিয়োগ করবে। জুলাইয়ের জরুরি সহায়তা চুক্তির আওতায় ইতোমধ্যে ইউনিপারের ৩০ শতাংশ শেয়ার কিনে নিয়েছে জার্মানি সরকার। এছাড়া সম্ভাব্য সহায়তা প্যাকেজ নিয়ে চলতি মাসের শুরুতে আরেক প্রধান গ্যাস সরবরাহকারী প্রতিষ্ঠান ভিএনজির সঙ্গে আলোচনা শুরু করেছে।\n\nজার্মানির অর্থমন্ত্রী রবার্ট হাবেক বলেন, ইউনিপারকে রাষ্ট্রায়ত্ত করা একটি ‘প্রয়োজনীয়’ পদক্ষেপ। এর ফলে জার্মানির জন্য গ্যাস সরবরাহের নিরাপত্তা নিশ্চিত হবে। তিনি আরো বলেন, রুশ গ্যাসের সরবরাহ বন্ধ হওয়া সত্ত্বেও আসন্ন শীতকালকে সামনে রেখে গ্যাস সংরক্ষণাগারের ধারণক্ষমতার ৯০ শতাংশ পূর্ণ করতে পেরেছে জার্মানি। এর অর্থ হচ্ছে—সামগ্রিকভাবে আমরা পরিস্থিতি সামলাতে পেরেছি। ’\n\nইউক্রেনে আক্রমণের আগে নিজেদের মোট প্রাকৃতিক গ্যাসের ৪০ শতাংশ ইউরোপে সরবরাহ করত রাশিয়া। পরবর্তী সময়ে পশ্চিমা নিষেধাজ্ঞার জবাবে গ্যাস সরবরাহ কমিয়ে দেয় দেশটি। চলতি মাসের শুরুতে গ্যাস সরবরাহের পাইপলাইন নর্ড স্ট্রিম ১ দিয়ে গ্যাস সরবরাহ স্থগিত করে রাশিয়া। প্রথমে এর কারণ হিসেবে যন্ত্রপাতির সংস্কার কাজের কথা বললেও পরে দেশটি বলে দেয়, নিষেধাজ্ঞা তুলে না নিলে গ্যাস সরবরাহ পুনরায় চালু করা হবে না। সূত্র : বিবিসি",
    "Germany And Denmark Connection Through Under The See: সমুদ্রের নীচে জুড়ছে দু'টি দেশ, সময় লাগবে মাত্র ৭ মিনিট": "ডেনমার্ক এবং জার্মানির মধ্যে জলের নীচ দিয়ে পৃথিবীর সবচেয়ে লম্বা সুড়ঙ্গ তৈরি হচ্ছে। এই সুড়ঙ্গ তৈরি হলে দুই দেশ সমুদ্রের নীচ দিয়ে কানেক্ট হয়ে যাবে। এটি আন্ডারওয়াটার টানেল। ২০২৯ এর মধ্যে এটি তৈরি করে ফেলা হবে বলে আশা করা হচ্ছে। সুরঙ্গতে একাধিক আধুনিক সুযোগ-সুবিধা থাকবে। সুরঙ্গে ডাবল লেন রোড এবং রেল লাইনও ডেভলপ করা হচ্ছে।\n\nআরও পড়ুনঃ পাকা চুল সাদা করে, সারায় বহু রোগ, পিঁয়াজের খোসা ফেলবেন না\n\nপ্রায় এক দশক থেকে প্ল্যানিং চলছে\n\nএই টানেলের নাম ফেহমার্ন বেল্ট টানেল (Fehmarn belt Tunnel).এর নির্মাণ ২০২০ তে শুরু করা হয়েছে। সিএনএন-এর রিপোর্ট অনুযায়ী এই সুড়ঙ্গের দৈর্ঘ্য ১৮ কিলোমিটার। ইউরোপের সবচেয়ে বড় ইনফ্রাস্ট্রাকচার প্রজেক্ট বলে মনে করা হচ্ছে। এই সুড়ঙ্গ তৈরি হলে ৫৭ হাজার কোটি টাকা বেশি খরচ হবে।\n\n৭ মিনিটে পৌঁছবে অন্য দেশে\n\nবালটিক সাগরের ৪০ মিটার নিচে দিয়ে তৈরি হওয়ায় সুরঙ্গ জার্মানির ফেহমার্ন এবং ডেনমার্কের লোল্যান্ড আইল্যান্ডে সোজা গিয়ে জুড়ে যাবে। বর্তমানে দুই দেশের মধ্যে নৌকা বা জাহাজে যোগাযোগ রয়েছে। নৌকা চেপে কয়েক কোটি মানুষ যাতায়াত করেন। নৌকাতে এক দেশ থেকে অন্য দেশে সফর করতে ৪৫ মিনিট সময় লাগে। সুড়ঙ্গ তৈরি হলে ট্রেনে এটি ৭ মিনিট এবং গাড়িতে ১০ মিনিট সময় লাগবে।\n\nএই সুরঙ্গের আধিকারিক নাম Fehmarn belt Tunnel. এটি পৃথিবীর সবচেয়ে লম্বা রেল এবং সড়ক পথ সমৃদ্ধ সুড়ঙ্গ হতে চলেছে। ডবল রোড লেন হবে, সার্ভিস লেন আলাদা আলাদা করে হবে। সেখানে ইলেকট্রিক রেল ট্র্যাক থাকবে।\n\nএই সুড়ঙ্গের সঙ্গে জড়িত টেকনিক্যাল ডাইরেক্টর জেমস ওলে জানিয়েছেন যে কোপেনহেগেন থেকে এর দূরত্ব ট্রেনে আজকের সময় প্রায় চার ঘন্টা সময় লাগে। কিন্তু এই সুরঙ্গ তৈরি হলে তা দু'ঘণ্টাতে পৌঁছে যাবে। এই প্রজেক্ট ২০০৮-এ প্ল্যান করা হয়েছিল। তখন জার্মানি-ডেনমার্ক দুই দেশের মধ্যেই সুড়ঙ্গ নিয়ে সমঝোতাতে হস্তাক্ষর করা হয়। আড়াই হাজারের বেশি লোক বর্তমানে এই প্রজেক্ট এর সঙ্গে জড়িত রয়েছেন।\n\n\n\nএই সুরঙ্গ তৈরি হলে কি লাভ হবে?\n\nFehmarn belt Tunnel সামরিক দৃষ্টিতে অত্যন্ত গুরুত্বপূর্ণ এটি স্ক্যান্ডিনেভিয়া দেশ এবং মধ্য ইউরোপের মধ্যে নিজেদের সঙ্গে সড়ক ও রেলপথে যুক্ত হয়ে যাবে। যাতায়াত, পণ্য আদান-প্রদান সমস্ত কিছুতেই নৌকা বা জাহাজের উপর নির্ভর করতে হবে না। আবহাওয়ার উপর নির্ভর করেও দু'দেশের মধ্যে যাতায়াতে সমস্যা তৈরি হবে না।",
    "নাগরিকত্ব আইন সহজ করতে চায় জার্মানি": "জার্মান শ্রমবাজারে দক্ষ জনশক্তির তীব্র সংকটকে সামনে রেখে ইউরোপীয় ইউনিয়নের বাইরের দেশগুলো থেকে আসা দক্ষ অভিবাসীদের আকৃষ্ট করতে চায় জার্মানি। এ লক্ষ্যে বুধবার নাগরিকত্ব পাওয়ার প্রক্রিয়া সহজ করতে বেশ কয়েকটি প্রস্তাবনা দিয়েছে জার্মান কর্তৃপক্ষ।\n\nবুধবার (৮ সেপ্টেম্বর) বেশ কয়েকটি পদক্ষেপের প্রস্তাব করা হয়েছে যা আগামী কয়েক মাসের মধ্যে বাস্তবায়ন হওয়ার কথা রয়েছে।\n\nসম্প্রতি জার্মানির দোকান, রেস্তোরাঁ, পানশালা ও হোটেল মালিকদের মরিয়া হয়ে কর্মী খুঁজতে দেখা যাচ্ছে। জার্মান শ্রমবাজারে দেখা দিয়েছে প্রকট কর্মী সংকট।\n\nআপাতত এই সংকট কাটাতে জার্মানির অভ্যন্তরীণ জনশক্তিকে কাজে লাগাতে চেষ্টা করছে বার্লিন কর্তৃপক্ষ। বিশেষ কর, নারীদের কাজে সুবিধা করে দিতে কর্মজীবী মায়েদের শিশুদের দেখাশোনা করতে ডে-কেয়ার কেন্দ্রের সংখ্যা বাড়ানোর চেষ্টা করা হচ্ছে।\n\nকিন্তু শ্রম বাজারে চাহিদা মেটাতে এটি যথেষ্ট নয়। জার্মানির জনসংখ্যার উল্লেখযোগ্য একটি অংশ বার্ধক্যে যাওয়ায় ইউরোপীয় ইউনিয়নের বাইরের দেশগুলো থেকে জনশক্তি আনতে নজর দিতে হবে দেশটিকে।\n\nনতুন প্রস্তাবনায় আমলাতান্ত্রিক জটিলতা কমিয়ে বিদেশি ডিগ্রির স্বীকৃতি বা জার্মান ভাষায় দক্ষতার শর্ত কমিয়ে এনে ইইউ’র বাইরে থেকে আসা অভিবাসনকে উন্নীত করতে চায় বার্লিন।\n\nএছাড়া, একটি পয়েন্ট সিস্টেমের মাধ্যমে প্রতি বছর একটি নির্দিষ্ট সংখ্যক অ-ইউরোপীয় অভিবাসীকে জার্মানিতে আসতে এবং কাজ করার অনুমতি দেয়ার কথাও প্রস্তাবনায় উল্লেখ করা হয়েছে।\n\nপাশাপাশি, অভিবাসীদের জার্মান নাগরিকত্ব পেতে সময়সীমার নিয়মও কমিয়ে আনার কথা বলা হয়েছে। জার্মান সমাজে ভালোভাবে ‘ইন্টিগ্রেশন’ হতে সক্ষম হওয়া অভিবাসীদের আট বছরের বদলে পাঁচ বছর বৈধভাব বসবাসের পর নাগরিকত্ব আবেদনের সুযোগ এবং দ্বৈত নাগরিকত্বের সুবিধা দেওয়ার কথা চিন্তা করছে কর্তৃপক্ষ।\n\nবুধবার জার্মান সরকার উপস্থাপিত নথিতে, ২০২৬ সালের মধ্যে জার্মান শ্রম বাজারে ২ লাখ ৪০ হাজার অতিরিক্ত কর্মীর প্রয়োজন হওয়ার কথা বলা হয়েছে।\n\nতবে এই সংখ্যাটি গত বছরের তুলনায় অনেক কম। মূলত অনেক ইউক্রেনীয় শরণার্থীর আগমন এবং অর্থনীতির সাময়িক মন্দা পরিস্থিতির কারণে এই পার্থক্য হয়েছে বলে ধারণা করা হচ্ছে।\n\nসূত্র: ইনফোমাইগ্রেন্টস\n\nএমআরএম/জেআইএম",
    "জার্মানি যেতে ভিসা প্রসেসিং সম্পন্নের দাবি শিক্ষার্থীদের – DW – 14.09.2022": "জার্মানিতে উচ্চশিক্ষার জন্য ২০২১ সালে আবেদন করেছিলেন এক হাজার শিক্ষার্থী৷ তাদের ভিসা প্রক্রিয়া ডিসেম্বরের মধ্যে ভিসা সম্পন্ন করার দাবি জানিয়েছেন বাংলাদেশে অবস্থান করা জার্মানির বিভিন্ন বিশ্ববিদ্যালয়ের শিক্ষার্থীরা৷\n\nআজ জাতীয় প্রেসক্লাব ভবনের একটি মিলনায়তনে সংবাদ সম্মেলনের আয়োজন করেন তারা৷ শিক্ষার্থীরা জানান, দেশে অবস্থান করে তারা ১৪-১৫ মাস ধরে অনলাইনে ক্লাস করেছেন৷ কিন্তু সশরীরে বাধ্যতামূলকভাবে ক্লাস চালুর সিদ্ধান্ত হয়েছে৷ ফলে তাদের ছাত্রত্ব বাতিল হওয়ার আশঙ্কা তৈরি হয়েছে৷\n\nশিক্ষার্থীদের দাবি, ২০২১ সালে অ্যাপয়েন্টমেন্ট নেওয়া শিক্ষার্থীদের ইন্টারভিউ নিশ্চিতের জন্য ২০২২ সালের মধ্যে সুপার ফ্রাইডে ও সুপার মাস চালু করতে হবে৷ কমপক্ষে ১২ মাসের মধ্যে ইন্টারভিউ তারিখ দেওয়ার প্রতিশ্রুতি রক্ষা করতে হবে\n\n২০২০ সালে ভিসা পেতে নয় মাস অপেক্ষার কথা দূতাবাস থেকে জানানো হয়েছিল বলে দাবি শিক্ষার্থীদের৷ কিন্তু ২০২১ সালে ১০-১২ মাস সময় লাগছে৷ প্রতি বছর সময়সীমা বেড়েই চলছে বলে অভিযোগ তাদের৷ অক্টোবর মাসের মধ্যে সশরীরে গিয়ে ক্লাস না করলে তাদের ছাত্রত্ব বাতিল করে দেয়া হবে বলে জানান শিক্ষার্থীরা৷\n\nএপিবি/কেএম (ডেইলি স্টার)",
    "জার্মানির ছয় লাখ কোটি টাকার সহায়তা তহবিল ঘোষণা – DW – 04.09.2022": "জ্বালানির মূল্যবৃদ্ধির কারণে জনগণের উপর থেকে মূল্যস্ফীতির বোঝা কমাতে সাড়ে ছয় হাজার কোটি ইউরো খরচ করবে জার্মানির সরকার৷ শীত মৌসুমে এই অর্থ ব্যয়ের ঘোষণা দিয়েছেন চ্যান্সেলর ওলাফ শলৎস৷\n\nইউক্রেনে রাশিয়ার যুদ্ধ শুরুর পর জার্মানিতে জ্বালানির মূল্য বেড়েছে৷ এতে মূল্যস্ফীতির চাপে পড়েছে জনগণ৷ আসন্ন শীতে ঘর উষ্ণ রাখতে ব্যবহৃত গ্যাসের খরচ নিয়ে নতুন শঙ্কায় দেশটির মানুষ৷ এমন পরিস্থিতিতে জনগণের উপর থেকে জীবনযাত্রার ব্যয় বৃদ্ধির চাপ কমাতে বিশেষ উদ্যোগ নিয়েছে ইউরোপের সবচেয়ে বড় অর্থনীতির দেশটি৷\n\nজার্মান জোট সরকারের শরিকরা রোববার এজন্য ছয় হাজার ৪৭০ কোটি ইউরো বা বাংলাদেশি মুদ্রায় প্রায় ছয় লাখ ১২ হাজার কোটি টাকা ব্যয়ে সম্মত হয়েছে৷ এটি দেশটির সরকারের এই ধরনের ‘তৃতীয় উদ্ধার তহবিল'৷\n\nএই অর্থে স্বল্প খরচে গণরিবহণে ভ্রমণ এবং জ্বালানি নির্ভর কোম্পানিগুলোকে কর ছাড় দেয়া হবে৷\n\nজার্মানির কেন্দ্রীয় পরিসংখ্যান দপ্তরের হিসাবে আগস্টে দেশটির মূল্যস্ফীতি বেড়ে আট শতাংশে পৌঁছেছে৷ জ্বালানির মূল্য বৃদ্ধি এতে সবচেয়ে বড় ভূমিকা রেখেছে৷ পাশাপাশি নিত্যপ্রয়োজনীয় মুদি পণ্যের দাম জুনে ১২ শতাংশ বৃদ্ধির পর আগস্টে বেড়েছে ১৬ দশমিক ছয় শতাংশ৷ এই পরিস্থিতি থেকে জনগণকে স্বস্তি দিতে গত তিন মাসে গণপরিবহণে মাসে মাত্র নয় ইউরোতে ভ্রমণের সুযোগ করে দেয় সরকার৷ পাশাপাশি বিভিন্ন পর্যায়ে কর ছাড়ও দেয়া হয়৷\n\nযা করা হবে\n\nরোববারের নতুন সিদ্ধান্তের পর চ্যান্সেলর ওলাফ শলৎস সাংবাদিকদের বলেন, ‘‘গণপরিবহণে স্বল্পমূল্যের টিকেট অব্যাহত রাখতে তার সরকার ১৫০ কোটি ইউরো ভর্তুকি দিবে৷ জ্বালানি সরবরাহ কোম্পানিগুলো যাতে ক্রেতাদের কম খরচে তেল, গ্যাস ও কয়লা সরবরাহ করতে পারে এজন্য কর ছাড় দেয়া হবে৷’’\n\nমূল্যস্ফীতি নিয়ন্ত্রণে চলতি বছর আরো দুইটি প্যাকেজ ঘোষণা করেছিল সরকার৷ এর একটি ছিল পেট্রোলের উপর করছাড় এবং অন্যটি নয় ইউরোর টিকেটে গোটা জার্মানি ভ্রমণের সুযোগ৷ এই দুই প্যাকেজেরই মেয়াদ শেষ হয়েছে আগস্টে৷ এমন অবস্থায় নতুন করে তৃতীয় প্যাকেজের ঘোষণা আসল সরকারের কাছ থেকে৷\n\nএদিকে রাশিয়া অনির্দিষ্ট কালের জন্য নর্ড স্ট্রিম ওয়ান পাইপলাইন দিয়ে গ্যাস সরবরাহ বন্ধের পরও শীতে জ্বালানি সরবরাহে কোনো সমস্যা হবে না বলে দেশটির মানুষকে আশ্বস্ত করেছেন শলৎস৷ গ্যাস স্টোরেজগুলো পূর্ণ করা বা কয়লা বিদ্যুৎ কেন্দ্রগুলো পুনরায় চালুর সিদ্ধান্ত সঠিক সময়ে নেয়ায় সরকার শীতে ঘাটতি মোকাবিলায় ব্যবস্থা নিতে পেরেছে বলে উল্লেখ করেন তিনি৷\n\nএফএস/এআই (এফপি, রয়টার্স)",
    "জার্মানি সফরে ইসরায়েলের প্রধানমন্ত্রী – DW – 12.09.2022": "ইসরায়েলের প্রধানমন্ত্রী ইয়াইর লাপিদ জার্মানি গেলেন। ইরানের সঙ্গে পরমাণু চুক্তি নিয়ে আলোচনা করতেই তার এই সফর। লাপিদ তার সঙ্গে হলোকাস্ট থেকে বেঁচে ফেরা একজনকে নিয়ে গেছেন।\n\nরোববার ইসরায়েলের প্রধানমন্ত্রী জার্মানিতে যান। ইরানের সঙ্গে পরমাণু চুক্তির নবীকরণ যাতে না হয়, সেজন্য তিনি পশ্চিমা দেশগুলি সফর করছেন। সেই সূত্রেই তার জার্মানি সফর।\n\nগত শনিবারই জার্মানি, ফ্রান্স ও যুক্তরাজ্য পরমাণু চুক্তির নবীকরণ নিয়ে ইরানের সদিচ্ছা নিয়ে প্রশ্ন তুলেছে। জার্মানিতে যাওয়ার আগে ইসরায়েলে প্রধানমন্ত্রী বলেছেন, তিন দেশ কঠোর অবস্থান নেয়ায় তিনি খুশি।\n\nপরমাণু চুক্তি\n\nইসরায়েল এই পরমাণু চুক্তির বিরোধী। তারা মনে করছে, এই চুক্তি দিয়ে ইরানের পরমাণু বোমা বানানো বন্ধ করা যাবে না।\n\n২০১৫ সালের এই চুক্তিতে বলা হয়েছে, ইরান পরমাণু বোমা না বানালে, তাদের উপর নিষেধাজ্ঞা জারি করা হবে না। কিন্তু যুক্তরাষ্ট্রের সাবেক প্রেসিডেন্ট ট্রাম্প ২০১৮ সালে এই চুক্তি থেকে বেরিয়ে আসেন এবং ইরানের উপর নিষেধাজ্ঞা জারি করেন।\n\nইসরায়েলের প্রধানমন্ত্রী বলেছেন, তারা চান ইরানের উপর থেকে নিষেধাজ্ঞা যেন না ওঠে। তার মতে, এখনো সবকিছু শেষ হয়ে যায়নি। রাস্তা লম্বা। কিন্তু কিছু উৎসাহব্যাঞ্জক চিহ্ন দেখা যাচ্ছে।\n\nএই মাসের গোড়ায় ইইউ-র প্রস্তাব নিয়ে তাদের প্রতিক্রিয়া জানিয়েছে ইরান। অ্যামেরিকার সেক্রেটারি অফ স্টেট ব্লিংকেন বলেছেন, ইরান যে প্রতিক্রিয়া জানিয়েছে, তা এক পা পিছিয়ে যাওয়া ছাড়া আর কিছু নয়।\n\nহলোকাস্ট থেকে বেঁচে ফেরা\n\nইসরায়েলের প্রধানমন্ত্রী তার সঙ্গে হলোকাস্টথেকে বেঁচে ফেরা একজনকে সঙ্গে নিয়ে গেছেন। তিনি বলেছেন, ''আমরা বিমান থেকে জার্মানির মাটিতে পা দেয়ার পর জার্মান সেনার তরফ থেকে আমাদের গার্ড অফ অনার দেয়া হয়।''\n\nবার্লিনে হলোকাস্ট থেকে বেঁচে ফেরা মানুষটি চ্যান্সেলর শলৎস ও লাপিদের সঙ্গে একটি জায়গায় থাকবেন।\n\nজিএইচ/এসজি (এপি, এএফপি, রয়টার্স)",
    "ফ্রান্স-ব্রিটেনের পর বিশ্বের সবচেয়ে গভীর টানেল নির্মাণ করছে ডেনমার্ক ও জার্মানি": "",
    "জার্মানিতে বিএনপির ৪৪তম প্রতিষ্ঠাবার্ষিকী উদযাপন": "জার্মানিতে বিএনপির ৪৪তম প্রতিষ্ঠাবার্ষিকী উদযাপন করা হয়েছে। এ উপলক্ষে বিএনপি জার্মানি শাখার উদ্যোগে বার্লিনে এক আলোচনা সভা ও দোয়া মাহফিলের আয়োজন করা হয়। অনুষ্ঠানে বিএনপি ও অঙ্গ সংগঠনের নেতাকর্মীরা অংশ নেন।\n\nজার্মানি বিএনপির সভাপতি আকুল মিয়ার সভাপতিত্বে এবং সাধারণ সম্পাদক আব্দুল গনি সরকারের পরিচালনায় অনুষ্ঠানে লন্ডন থেকে ভার্চুয়ালি প্রধান অতিথির বক্তব্য দেন বিএনপির আন্তর্জাতিক সম্পাদক মাহিদুর রহমান।\n\nএছাড়াও অনুষ্ঠানে বক্তব্য দেন জার্মানি বিএনপির সিনিয়র সহসভাপতি জালাল উদ্দিন নানা, আপু চৌধুরী, মোস্তাক খান, বার্লিন মহানগর বিএনপির সভাপতি জসিম সিকদার, জার্মানি যুবদল সভাপতি আনহার মিয়া, জার্মান স্বেচ্ছাসেবক দলের সভাপতি সাইদুর রহমান, সাধারণ সম্পাদক জাহাঙ্গীর খাদেম এবং সাংগঠনিক সম্পাদক নুর মোহাম্মদ সহ অনেকে।\n\nএছাড়াও আলোচনা সভায় উপস্থিত ছিলেন জার্মান বিএনপির সভাপতি নজরুল ইসলাম সেন্টু, আন্তর্জাতিক সম্পাদক শরিয়ত খান মিঠু, প্রচার সম্পাদক শাহ আলামসহ বিএনপি ও অঙ্গ-সংগঠনের নেতারা।\n\nআলোচনা সভায় বক্তারা সবাইকে ঐক্যবদ্ধভাবে কাজ করার আহ্বান জানান।\n\nঅনুষ্ঠানে বিএনপির চেয়ারপারসন ও সাবেক প্রধানমন্ত্রী বেগম খালেদা জিয়ার সুস্থ্যতা ও দীর্ঘায়ু কামনা করে দোয়া করা হয়। পরে কেক কেটে দলের প্রতিষ্ঠাবার্ষিকী উদযাপন করেন নেতাকর্মীরা।\n\nএমআইএইচএস",
    "মুদ্রাস্ফীতির হার ৮ শতাংশ, আরও সঙ্কটে জার্মানি": "জার্মানিতে মুদ্রাস্ফীতির হার আবার আট শতাংশের কাছে পৌঁছে গেছে। মঙ্গলবার ফেডারেল স্ট্যাটিসটিক্স ব্যুরোর দেয়া প্রতিবেদন থেকে এ তথ্য জানা গেছে। পরিস্থিতি সামাল দিতে বেশ কিছু সরকারি প্রকল্প চালু করার ফলে দুই মাস মুদ্রাস্ফীতি নিয়ন্ত্রণে ছিল। কিন্তু অগাস্টে আবার তা ফিরে এসেছে।\n\nগত মে মাসে মুদ্রাস্ফীতির হার ছিল সাত দশমিক নয় শতাংশ, তারপর জুলাইতে তা কমে দাঁড়ায় সাত দশমিক পাঁচ শতাংশে। বিশেষজ্ঞরা ভেবেছিলেন, অগাস্টে তা বেড়ে হবে সাত দশমিক আট শতাংশ। কিন্তু তার থেকেও বেশি হারে বেড়েছে মুদ্রাস্ফীতি।\n\nজার্মানির অন্যতম প্রধান আর্থিক সংস্থা কমার্জব্যাংকের প্রধান অর্থনীতিবিদ ক্র্যামার বলেছেন, ''অগাস্টে মুদ্রাস্ফীতির হার হয়েছে সাত দশমিক নয় শতাংশ। গ্যাস লেভি ও নয় ইউরোর পরিবহন টিকিট চালু করা ও জ্বালানি ভর্তুকি তুলে নেয়ার ফলে এই বছরের শেষে মুদ্রাস্ফীতির হার গিয়ে দাঁড়াবে ১০ শতাংশ।''\n\nইউক্রেনে রাশিয়ার অভিযান ও তার জেরে রাশিয়ার গ্যাস নিয়ে নিষেধাজ্ঞা, বিকল্প গ্যাসের খোঁজ করার ধাক্কা বিপুলভাবে জার্মানির উপর পড়েছে। তাই এনার্জি ক্ষেত্রে দাম বেড়েছে ৩৫ শতাংশ এবং মুদিখানার জিনিসের দাম বেড়েছে ১৬ দশমিক ছয় শতাংশ। জুনের তুলনায় অগাস্টে দাম বেড়েছে চার দশমিক ছয় শতাংশ।\n\nবুন্দেসব্যাংক এখন ন্যূনতম মজুরি বাড়ানো এবং গ্যাসের উপর কর কম করার কথা ভাবছে। বিশেষজ্ঞদের মতে, ইউরোপীয় সেন্ট্রাল ব্যাংক সুদের হার বাড়াতে পারে। তবে জার্মানি এখনো আর্থিক মন্দায় প্রবেশ করেনি। সূত্র: ডয়চে ভেলে।",
    "জার্মানিতে অভিবাসন সহজ করতে আসছে ‘অপর্চুনিটি কার্ড’": "নতুন এক অভিবাসন আইনের আওতায় জার্মান সরকার জার্মানিতে অভিবাসন সহজ করার উদ্যোগ নিচ্ছে। শ্রমিক-কর্মীর অভাব মেটাতে প্রস্তাবিত সেই আইনের রূপরেখা তুলে ধরলেন জার্মান শ্রমমন্ত্রী।\n\nবিমানবন্দরে মালপত্র ব্যবস্খাপনার লোক নেই, হোটেল-রেস্তোরাঁয় পরিচারকের অভাব, কারখানায় প্রয়োজনমতো শ্রমিক পাওয়া যাচ্ছে না। এছাড়া ইঞ্জিনিয়ার, তথ্যপ্রযুক্তি বিশেষজ্ঞ ইত্যাদি উচ্চশিক্ষিত কর্মীর অভাব তো রয়েছেই। ফলে বেড়ে চলা চাহিদা সত্ত্বেও শ্রমিক-কর্মীর অভাবের কারণে জার্মানির অর্থনীতি ক্ষতিগ্রস্ত হচ্ছে। অতএব পড়ন্ত জন্মহারের সেই দেশে বিদেশ থেকে অভিবাসী আনা ছাড়া কোনো উপায় নেই। এই বাস্তব নিয়ে শিল্পবাণিজ্য জগতে কোনো সংশয় না থাকলেও এতকার রাজনীতি জগত অভিবাসন ত্বরান্বিত করতে তেমন কোনো ‘সাহসি’ পদক্ষেপ নেয়নি। বর্তমান সরকার দ্রুত অতীতের সেই ‘ভুল’ সংশোধনের উদ্যোগ নিচ্ছে।\n\nরোববার জার্মানির ক্ষমমন্ত্রী হুব্যার্টুস হাইল প্রস্তাবিত অভিবাসন আইনের রূপরেখা তুলে ধরেন। আধুনিক যুগের উপযুক্ত এক আইনের মাধ্যমে তিনি শ্রমিক-কর্মীর অভাব মেটানোর লক্ষ্য স্থির করেন। তিনি বলেন, ক্যানাডার মতো পয়েন্ট সিস্টেম চালু করে আবেদনকারীদের বৈধভাবে জার্মানিতে এসে কাজের সুযোগ দিতে চায় সরকার।\n\n\n\nচাহিদা ও জোগানের মধ্যে ভারসাম্য বজায় রাখতে এবং জার্মানিতে বসবাসরত মানুষের স্বার্থ রক্ষা করতে সরকার প্রস্তাবিত অভিবাসন আইনে ‘অপর্চুনিটি কার্ড’ নামের এক ব্যবস্থাও রাখতে চায়। এর আওতায় প্রতি বছর প্রতিটি ক্ষেত্রে চাহিদা অনুযায়ী অভিবাসীদের সংখ্যা স্থির করা হবে। অর্থাৎ একটা ঊর্দ্ধসীমার পর আর লোক আনা যাবে না। যাঁরা আসবেন, তাঁদের চাকুরি বা প্রশিক্ষণের মাধ্যমে উপার্জন করতে হবে, সরকারের উপর আর্থিক নির্ভরতা চলবে না। অভিবাসীদের ওয়ার্ক ভিসার মেয়াদও আপাতত সীমিত থাকবে। শিক্ষাগত যোগ্যতা জার্মানিতে স্বীকৃত হলে কোনো ব্যক্তির আবেদন দ্রুত মঞ্জুর হবে। না থাকলেও ক্ষতি নেই। জার্মানির কর্মক্ষেত্রে প্রয়োজনীয় গুণ থাকলেও সহজে সে দেশে কাজের অধিকার দেবে নতুন আইন, বলেন জার্মান শ্রমমন্ত্রী।\n\nজার্মানিতে কাজ করতে আগ্রহী ব্যক্তিদের ক্ষেত্রে নতুন অভিবাসন আইনের পয়েন্ট সিস্টেমের আওতায় মূলত চারটি প্রধান শর্ত রাখা হচ্ছে। বিদেশে শিক্ষাগত যোগ্যতা, কমপক্ষে তিন বছরের পেশাগত অভিজ্ঞতা, জার্মান ভাষার উপর দখল অথবা অতীতে জার্মানিতে বসবাসের অভিজ্ঞতার পাশাপাশি আবেদনকারীর বয়স ৩৫-এর বেশি হলে চলবে না। চারটির মধ্যে তিনটি শর্ত পূরণ করলেঅ ‘অপর্চুনিটি কার্ড’ পাওয়া যাবে। তবে খুঁটিনাটি বিষয়ে সরকার এখনো চূড়ান্ত সিদ্ধান্ত নেয়নি।\n\nবর্তমানে বিদেশে বসে জার্মানিতে কাজের সুযোগ খোঁজা ও অভিসানের আবেদন করা বেশ কঠিন। প্রস্তাবিত অভিবাসন আইন কার্যকর হলে সেই প্রক্রিয়া অনেক সহজ হবে বলে মনে করছে সরকার।",
    "পরমাণু বিদ্যুৎকেন্দ্র প্রস্তুত রাখছে জার্মানি – DW – 06.09.2022": "জাপানের ফুকুশিমা পরমাণু কেন্দ্রে বিপর্যয়ের পর জার্মানি ২০২২ সালের মধ্যে সব পরমাণু বিদ্যুৎকেন্দ্র বন্ধ করার সিদ্ধান্ত নিয়েছিল৷ কিন্তু চলতি বছর ইউক্রেনের উপর রাশিয়ার হামলার জের ধরে রাশিয়া থেকে জ্বালানি সরবরাহ অনিশ্চিত হয়ে পড়ায় গোটা হিসেব গোলমাল হয়ে গেছে৷ বিশেষ করে শীতের মাসগুলিতে জার্মানিতে বিদ্যুৎ সরবরাহ ও ঘর গরম রাখার ব্যবস্থায় বিঘ্ন ঘটতে পারে, এমন আশঙ্কা উড়িয়ে দেওয়া যাচ্ছে না৷ এই অবস্থায় সব রকম উৎস থেকে জ্বালানির জোগান চালু রাখার জন্য চাপ বাড়ছে৷ এমনকি বৃহত্তর স্বার্থে পরমাণু বিদ্যুৎ নিয়ে ছুৎমার্গও ত্যাগ করার ডাক জোরালো হয়ে উঠছে৷\n\nএমনই প্রেক্ষাপটে জার্মানির জোট সরকার অবশিষ্ট তিনটি পরমাণু বিদ্যুৎকেন্দ্রের মধ্যে দুটিকে পুরোপুরি বন্ধ না করে ২০২৩ সালের এপ্রিল মাস পর্যন্ত ‘স্ট্যান্ডবাই' অর্থাৎ প্রস্তুত রাখার সিদ্ধান্ত নিলো৷ অর্থাৎ ‘সাপও মরবে, লাঠিও ভাঙবে না' – এমন এক আপোশের পথ বেছে নেওয়া হলো৷ একমাত্র জরুরি প্রয়োজন ছাড়া বর্ধিত এই মেয়াদে সেই দুটি কেন্দ্রে কোনো বিদ্যুৎ উৎপাদন করা হবে না৷ উল্লেখ্য, এই দুটি কেন্দ্রের ১,৪০০ মেগাওয়াট বিদ্যুৎ উৎপাদনের ক্ষমতা রয়েছে৷ নির্ধারিত সময়ের পরেও স্থাপনাদুটুকে চালু রাখার ক্ষতিপূরণ হিসেবে সরকার দুই বেসরকারি সংস্থাকে আর্থিক সহায়তা দেবে৷\n\nসরকারের সিদ্ধান্ত বাস্তবে কতটা কার্যকর করা সম্ভব হবে, সে বিষয়েও সংশয় দেখা যাচ্ছে৷ একটি পরমাণু কেন্দ্রের বেসরকারি মালিক সংস্থা সরকারের কাছে এক আইনি কাঠামো সৃষ্টির ডাক দিয়েছে৷ সেইসঙ্গে মেয়াদ বাড়ানোর পরিকল্পনার খুঁটিনাটী বিষয়গুলিও পেশ করার অনুরোধ করেছে সেই সংস্থা৷ তারপরেই ‘স্ট্যান্ডবাই' অবস্থায় রাখার সম্ভাবনা খতিয়ে দেখা সম্ভব হবে৷ অন্য সংস্থাটিও জানিয়েছে, যে প্রযুক্তিগত ও ব্যবস্থাপনা সংক্রান্ত চ্যালেঞ্জ খতিয়ে দেখে তবেই এমন সিদ্ধান্ত কার্যকর করার বিষয়ে নিশ্চয়তা পাওয়া যাবে৷ তাদের মতে, পরমাণু বিদ্যুৎ কেন্দ্র খেয়ালখুশিমতো বন্ধ বা চালু করা সহজ নয়৷\n\nবলা বাহুল্য সরকারের এমন সিদ্ধান্তকে ঘিরে জার্মানিতে জোরালো বিতর্ক শুরু হয়ে গেছে৷ বিরোধী রক্ষণশীল শিবির অভিযোগ করেছে, যে সবুজ দলের গোঁড়া আদর্শগত অবস্থানের কারণে এ ক্ষেত্রে যথেষ্ট সাহসি পদক্ষেপ নেওয়া হলো না৷ শিবিরের এক নেতা বলেন, জার্মানি ইউরোপের কাছে গ্যাস সরবরাহের প্রশ্নে সংহতির ডাক দিচ্ছে৷ অথচ জার্মানিই বিদ্যুৎ উৎপাদন না বাড়িয়ে কোনো অবদান রাখছে না৷ এমনকি সরকারের শরিক উদারপন্থি এফডিপি দলও তিনটি পরমাণু বিদ্যুৎ কেন্দ্র আরও কিছুদিন পুরোপুরি চালু রাখার পক্ষে সওয়াল করেছিল৷\n\nসরকারের শরিক সবুজ দলের পক্ষে পরমাণু বিদ্যুৎ অত্যন্ত স্পর্শকাতর বিষয়৷ গত কয়েক দশক ধরে লাগাতার বিরোধিতার পর সেই দলেরই ভাইস চ্যান্সেলর এবং অর্থনীতি বিষয়ক মন্ত্রী রোব্যার্ট হাবেকের পক্ষে এমন কঠিন সিদ্ধান্ত নেওয়া মোটেই সহজ ছিল না৷ আত্মপক্ষ সমর্থনে তিনি বলেন, জার্মানির বিদ্যুৎ কেন্দ্রগুলিতে এক ‘স্ট্রেস টেস্ট' চালিয়ে দেখা গেছে যে আসন্ন শীতকালে বিদ্যুৎ সরবরাহ পুরোপুরি নিশ্চিত করা সম্ভব হবে না৷ তাই বিঘ্ন এড়াতে এই সিদ্ধান্ত ছিল অপরিহার্য৷ হাবেক বলেন, তাঁর সরকার এখনো পরমাণু শক্তিকে উচ্চ ঝুঁকিসম্পন্ন প্রযুক্তি হিসেবে গণ্য করছে৷ এমন কেন্দ্রের তেজস্ক্রিয় বর্জ্য ভবিষ্যৎ প্রজন্মের মাথাব্যথা হয়ে থাকবে৷\n\nএসবি/কেএম (রয়টার্স, এএফপি)",
    "জ্বালানি সংকট : আলো নিভিয়ে ‘ভালো’ করছে জার্মানি – DW – 14.09.2022": "গাছ এবং বিভিন্ন ধরনের প্রাণীও কৃত্রিম আলোয় নানা ধরনের সমস্যায় পড়ে৷প্রবালের স্বাভাবিক প্রজনন ক্ষমতা ব্যাহত করে কৃত্রিম আলো৷ সদ্যোজাত কচ্ছপছানারা আলোর ছটায় দিকভ্রান্ত হয়ে সাগরে না নেমে ডাঙার দিকে যেতে যেতে মারা যায়৷ আলোয় পোকামাকড়ের জীবনও বিপন্ন হয়৷ এক সমীক্ষায় দেখা গেছে, প্রতি বছর গ্রীষ্মের সময় এই কৃত্রিম আলোর কারণে শুধু জার্মানিতেই ১০০ বিলিয়ন, অর্থাৎ এক হাজার কোটি নিশাচর পোকা মারা যায়৷",
    "৫০ বছর পর মিউনিখ অলিম্পিকে নিহত ইসরায়েলিদের পরিবারকে ক্ষতিপূরণ দিচ্ছে জার্মানি": "১৯৭২ সালের জার্মানির মিউনিখ শহরে অনুষ্ঠিত অলিম্পিকে নিহত ইসরায়েলি নাগরিকদের পরিবারকে ক্ষতিপূরণ দিতে যাচ্ছে বার্লিন। ভয়াবহ সেই ঘটনার ৫০ বছর পর জার্মানির পক্ষ থেকে এই সিদ্ধান্ত নেওয়া হয়েছে। বার্লিনের এই সিদ্ধান্তকে স্বাগত জানিয়েছে ইসরায়েল। স্থানীয় সময় গতকাল বুধবার জার্মান সরকারের এক মুখপাত্র এই বিষয়টি নিশ্চিত করেছেন।\n\nব্রিটিশ সংবাদমাধ্যম দ্য গার্ডিয়ানের এক প্রতিবেদনে বলা হয়েছে, ১৯৭২ সালের মিউনিখ অলিম্পিকের সময় ফিলিস্তিনের ৮ স্বাধীনতাকামী ১১ জন ইসরায়েলি নাগরিককে জিম্মি করে হত্যা করে। সম্প্রতি জার্মান সরকারের ক্ষতিপূরণ দেওয়ার প্রস্তাবের সঙ্গে ঐকমত্য পোষণ করে।\n\nএই বিষয়ে জার্মান সরকারের মুখপাত্র স্টেফান হেবেস্ট্রেট বলেছেন, ‘এই সম্মতির অর্থ হলোÑ ওই ঘটনায় ক্ষতিগ্রস্তদের পরিবার যারা আগে বলেছিল যে, তাঁরা আগামী সোমবার মিউনিখে ১৯৭২ সালের অলিম্পিকে নিহত ইসরায়েলিদের স্মরণে অনুষ্ঠিত হতে যাওয়া অনুষ্ঠানটি বয়কট করবে, তারা এবার সেই অনুষ্ঠানে যোগ দেবে।’\n\nএ বিষয়ে জার্মান প্রেসিডেন্ট ফ্রাঙ্ক-ওয়াল্টার স্টেইনমায়ার এবং ইসরায়েলের প্রেসিডেন্ট আইজ্যাক হেরজগ এক যৌথ বিবৃতি প্রকাশ করেছেন। বিবৃতিতে বলা হয়েছে, তাঁরা উভয়ই অনুষ্ঠানে উপস্থিত থাকবেন। বিবৃতিতে আরও বলা হয়েছে, ‘আমরা আনন্দের সঙ্গে এই বিষয়টি জানাচ্ছি যে, আমরা ঐতিহাসিক একটি বিষয়ে নিজেদের মধ্যে স্পষ্ট করে নিয়েছি, এর স্বীকৃতি দিয়েছি এবং ক্ষতিপূরণের বিষয়ে একটি চুক্তিতে পৌঁছেছি।’\n\nবিবৃতিতে আরও বলা হয়, ‘চুক্তি সব ক্ষত নিরাময় করতে পারে না। তবে এটি একে অপরের জন্য একটি দরজা খুলে দেয়। এই চুক্তির মাধ্যমে জার্মান রাষ্ট্র ওই ঘটনায় নিহত ব্যক্তি ও তাদের স্বজনদের যে ভয়াবহ কষ্ট হয়েছে সেই বিষয়ে তার দায় স্বীকার করে নিচ্ছে।’\n\nএই চুক্তির আওতায় জার্মানি ১৯৭২ সালের মিউনিখ অলিম্পিকের ঘটনায় নিহতদের জন্য ক্ষতিপূরণ হিসেবে ২৮ মিলিয়ন ইউরো প্রদান করবে। একই সঙ্গে এই ঘটনার বিষয়ে যাবতীয় নথিপত্র উন্মুক্ত করবে জার্মানি।\n\nএদিকে, জার্মানির এই উদ্যোগকে স্বাগত জানিয়েছেন ইসরায়েলের প্রেসিডেন্ট আইজ্যাক হেরজগ। তিনি বলেছেন, ‘আমি জার্মান চ্যান্সেলর ওলাফ শলৎসের নেতৃত্বে জার্মান সরকারের এই গুরুত্বপূর্ণ পদক্ষেপের জন্য কৃতজ্ঞতা প্রকাশ করতে চাই। বিশেষ করে এই ঘটনার দায় স্বীকার এবং মিউনিখ গণহত্যার শিকারদের পরিবারের প্রতি ঐতিহাসিক অবিচারের জন্য ক্ষতিপূরণ প্রদানের জন্য আমি কৃতজ্ঞতা জানাতে চাই।’ সূত্র : দ্য গার্ডিয়ান",
    "ডিজিটাল প্রযুক্তিতে এগোতে জার্মানির নতুন পরিকল্পনা – DW – 04.09.2022": "প্রকৌশলখাতে বিশ্বখ্যাত জার্মানি ডিজিটাল প্রযুক্তিতে অনেক পিছিয়ে আছে৷ এ থেকে বেরিয়ে আসতে তিন বছরব্যাপী একটি কর্মসূচি গ্রহণ করেছে সরকার৷\n\nইউরোপীয় ইউনিয়নের দেশগুলোতে ডিজিটাল প্রযুক্তির ব্যবহার নিয়ে প্রকাশিত সূচক ‘ডিজিটাল ইকোনমি অ্যান্ড সোসাইটি ইনডেক্স’ অনুযায়ী ২৭ দেশের মধ্যে জার্মানির অবস্থান ১৩ নম্বরে৷\n\nতিনটি কারণে জার্মানি ডিজিটাল প্রযুক্তিতে পিছিয়ে আছে৷ এগুলো হলো বিনিয়োগ, প্রযুক্তি বিশেষজ্ঞের অভাব এবং আমলাতান্ত্রিক জটিলতা৷\n\nআর্টিফিসিয়াল ইন্টেলিজেন্স থেকে শুরু করে কোয়ান্টাম কম্পিউটিংয়ের জন্য যেসব প্রযুক্তি প্রয়োজন সেগুলো তৈরি করে মূলত যুক্তরাষ্ট্র ও চীন৷ ফলে ডিজিটাল ব্যবস্থার উন্নতির জন্য প্রয়োজনীয় সফটওয়্যার ও হার্ডওয়্যারের জন্য জার্মানি সেসব দেশের উপর অনেকখানি নির্ভরশীল৷\n\nডিজিটাল ব্যবস্থায় এগোতে জার্মানি ২০১৪ সালে একটি ‘ডিজিটাল অ্যাজেন্ডা’ প্রকাশ করেছিল৷ এরপর আরও কয়েকবার কৌশলগত পেপার প্রকাশ করা হয়৷ কিন্তু সেগুলো থাকা লক্ষ্য পূরণ করা যায়নি কিংবা পিছিয়ে দেয়া হয়েছে৷\n\nডিজিটাল অবকাঠামোর জংশন গড়ছে জার্মানি To view this video please enable JavaScript, and consider upgrading to a web browser that supports HTML5 video\n\nএবার বুধবার আবারও তিনবছরব্যাপী একটি পরিকল্পনা প্রকাশ করেছে সরকার৷ এসব পরিকল্পনার মধ্যে আছে-\n\n‘এসোসিয়েশন অফ দ্য ইন্টারনেট ইন্ডাস্ট্রি’ বলছে, সরকার যেসব পরিকল্পনা করেছে সেসব বাস্তবায়ন করে জার্মানির পক্ষে ডিজিটাল প্রযুক্তিতে বিশ্বের অন্যতম শীর্ষস্থানে পৌঁছানো সম্ভব নয়৷\n\n২০২৫ সালের মাঝামাঝি সময়ে সরকার তাদের পরিকল্পনা বাস্তবায়ন কতদূর এগোলো, তার মূল্যায়ন করবে বলে জানানো হয়েছে৷\n\nইয়ানশ ডেলকার/জেডএইচ",
    "রাশিয়ার সামরিক শক্তিকে খাটো করে দেখবেন না: জার্মানি": "জার্মানি সম্প্রতি সতর্ক করে বলেছে যে, পশ্চিমাদের উচিত নয় মস্কোর সামরিক শক্তিকে অবমূল্যায়ন করা এবং তারা যদি এটি করে, তাহলে রাশিয়ার দ্বিতীয় যুদ্ধের ময়দানে নামার সম্ভবনা রয়েছে। জার্মানির প্রতিরক্ষা প্রধান জেনারেল ইবাহাত যন (বুন্দেসভিয়া) রয়টার্সকে একটি সাক্ষাৎকারে বলেন, ‘এ মুহূর্তে রাশিয়ার স্থলবাহিনীর বেশিরভাগ অংশ ইউক্রেনে ব্যাস্ত থাকতে পারে। তবে তা সত্ত্বেও, রাশিয়ান স্থল বাহিনীর দ্বিতীয় যুদ্ধক্ষেত্রে অবতীর্ণ হওয়ার সম্ভাবনাকে আমাদের খাটো করে দেখা উচিত নয়।’\n\nযন বলেন, ‘সেনাবাহিনীর বাইরেও রাশিয়ার নৌ ও বিমান বাহিনী রয়েছে। ইউক্রেনের বিরুদ্ধে যুদ্ধে রাশিয়ান নৌবাহিনীর বেশিরভাগই এখনও মোতায়েন করা হয়নি, এবং রাশিয়ান বিমান বাহিনীর এখনও উল্লেখযোগ্য সম্ভাবনা রয়েছে, যা ন্যাটোর জন্যও হুমকি হয়ে দাঁড়িয়েছে।’ নিয়মিতভাবে বাল্টিক রাষ্ট্রগুলিতে ন্যাটোর বিমান নজরদারি মিশনকে সহায়তাকারী বুন্দেসভিয়ার এঅঞ্চলের অন্যতম শক্তিশালী ফাইটার জেট এবং নৌবহর রয়েছে। তারা দোরগোড়ায় বাল্টিক সাগরের অগ্রগতির দিকে নজর রাখে।\n\nএকটি সম্ভাব্য হটস্পট হল, ন্যাটো সদস্য পোল্যান্ড এবং লিথুয়ানিয়ার মধ্যে একটি রাশিয়ান ছিটমহল কালিনিনগ্রাদ রাশিয়ার বাল্টিক নৌ বহরের আয়োজক এবং দেশটির পারমাণবিক ক্ষেপণাস্ত্র ইস্কান্দার স্থাপনার স্থান। ফিনল্যান্ড এবং সুইডেন যদি ন্যাটোতে যোগদান করে, তাহলে রাশিয়া কালিনিনগ্রাদে পারমাণবিক এবং হাইপারসনিক অস্ত্র স্থাপনের হুমকি দিয়েছে। জার্মান প্রতিরক্ষা প্রধান জোর বলেছেন যে, রাশিয়ার কাছে যথেষ্ট সমরাস্ত্র মজুদ রয়েছে। তিনি বলেন, ‘রাশিয়া আঞ্চলিকভাবে লড়াই বিস্তারে খুবই সক্ষম।’\n\nইউক্রেনের সামরিক পরিস্থিতির কথা উল্লেখ করে যন বলেন যে, রাশিয়ার আক্রমণের গতি শ্লথ হয়ে গেছে কিন্তু দেশটি এখনও দৃঢ়ভাবে এগিয়ে যাচ্ছে। তিনি বলেন, ‘বিশাল গোলাবারুদের শক্তিতে তারা তাদের সুবিধা নিয়ে এগিয়ে নিয়ে যাচ্ছে।’ যন মন্তব্য করেছেন যে, রাশিয়ার গোলাবারুদ সহসা শেষ হয়ে যাবে না। প্রতিরক্ষা প্রধান বলেন, ‘রাশিয়ানদের হাতে প্রচুর পরিমাণে গোলাবারুদ রয়েছে। এই গোলাবারুদ আংশিকভাবে পুরানো এবং খুবই ত্রটিপূর্ণ। কিন্তু ঠিক এটিই ব্যাপকভাবে বেসামরিক অবকাঠামো ধ্বংসের কারণ।’\n\nযন বলেন যে, তিনি এই মুহুর্তে ইউক্রেনীয় ভূখণ্ডের গভীরে কোনও সুদূরপ্রসারী আক্রমণের আশঙ্কা করেন না। তিনি আরও বলেন যে, রাশিয়ান বাহিনী বর্তমানে পূর্ব ইউক্রেনের শিল্প অঞ্চল ডনবাস জয়ের দিকে মনোনিবেশ করছে যেখানে মস্কো-সমর্থিত বিচ্ছিন্নতাবাদীরা ইতিমধ্যেই কিছু অংশ দখল করে রেখেছে। তবে এখনো কোনো সামরিক অভিসন্ধি চোখে পড়েনি। সূত্র: রয়টার্স।",
    "জার্মানি ও ইরাকের রাষ্ট্রদূতের মেয়াদ এক বছর বাড়লো": "জার্মানিতে বাংলাদেশের রাষ্ট্রদূত সাবেক জ্যেষ্ঠ সচিব মো. মোশাররফ হোসেন ভুঁইয়ার চুক্তির মেয়াদ আরও এক বছর বাড়ানো হয়েছে।\n\nবুধবার (১৪ সেপ্টেম্বর) তার চুক্তির মেয়াদ বাড়িয়ে জনপ্রশাসন মন্ত্রণালয় থেকে প্রজ্ঞাপন জারি করা হয়েছে।\n\nআগের চুক্তির ধারাবাহিকতায় ও একই শর্তে আগামী ২৪ সেপ্টেম্বর অথবা যোগদানের তারিখ থেকে এ মেয়াদ বৃদ্ধির আদেশ কার্যকর হবে বলে প্রজ্ঞাপনে জানানো হয়েছে।\n\nআলাদা প্রজ্ঞাপনে ইরাকে বাংলাদেশের রাষ্ট্রদূত মো. ফজলুল বারী চুক্তিতে আরও এক বছর থাকছেন। তার অবসরোত্তর ছুটি ও এ সংক্রান্ত সুবিধা স্থগিতের শর্তে ৩০ সেপ্টেম্বর বা যোগদানের তারিখ থেকে তাকে এক বছরের জন্য চুক্তিতে এ নিয়োগ দেওয়া হয়েছে।\n\nএছাড়া বাংলাদেশ কৃষি গবেষণা ইনস্টিটিউটের মুখ্য বৈজ্ঞানিক কর্মকর্তা পদে দুই বছরের চুক্তিতে নিয়োজিত ড. সোহেলা আক্তারকে ১৪ সেপ্টেম্বর থেকে ২০২৪ সালের ১৮ জানুয়ারি পর্যন্ত ওই প্রতিষ্ঠানের পরিচালক পদে নিয়োগ দেওয়া হয়েছে।\n\nআরএমএম/বিএ/এএসএম",
    "ক্রাইমিয়া ইউক্রেনের অবিচ্ছেদ্য অংশ: জার্মানি – DW – 29.08.2022": "ইউক্রেনকে সমস্ত দিক থেকে সাহায্যের প্রতিশ্রুতি আরো একবার দিলেন জার্মানির পররাষ্ট্রমন্ত্রী আনালেনা বেয়ারবক। রোববার তিনি জার্মানির এক সংবাদমাধ্যমকে জানিয়েছেন, পরিস্থিতি যা তাতে মনে হচ্ছে, ইউক্রেন যুদ্ধ অদূর ভবিষ্যতে থামবে না। যতদিন এই যুদ্ধ চলবে, জার্মানি ইউক্রেনকে সাহায্য করে যাবে।\n\nবেয়ারবকের বক্তব্য, ''আমাদের ধারণা, যুদ্ধ চলতে থাকলে আগামী গরমেও ইউক্রেনকে অস্ত্র দিয়ে সাহায্য করতে হবে। জার্মানি তার বন্ধুর পাশে ছিল এবং থাকবে।'' পররাষ্ট্রমন্ত্রী জানিয়েছেন, ইউক্রেন ইউরোপের শান্তি এবং স্বাধীনতা রক্ষা করছে। তার জন্যই তাদের পাশে দাঁড়ানো অন্যদের কর্তব্য।\n\nবেয়ারবক এদিন জানিয়েছেন, ২০১৪ সালে রাশিয়া ক্রাইমিয়া দখল করে নিয়েছিল। আন্তর্জাতিক মহল কখনোই তা সমর্থন করেনি। জার্মানি এখনো মনে করে ক্রাইমিয়া ইউক্রেনের অবিচ্ছেদ্য অংশ। রাশিয়ার ক্রাইমিয়া দখল আন্তর্জাতিক আইনের পরিপন্থী। একথা মনে রাখা প্রয়োজন।\n\nকোনো কোনো মহল থেকে বলা হচ্ছে,নর্ড স্ট্রিম দুই চালু করার চেষ্টা করছে জার্মানি। যাতে রাশিয়ার কাছ থেকে আরো গ্যাস পাওয়া যায়। সেই ভাবনা কার্যত উড়িয়ে দিয়ে বেয়ারবক জানিয়েছেন, নর্ড স্ট্রিম দুই তৈরি হয়ে গেছে। কিন্তু জার্মানি সিদ্ধান্ত নিয়েছে, আপাতত সেই পাইপলাইনের সাহায্যে রাশিয়া থেকে গ্যাস আনা হবে না।\n\nরাশিয়ার ভিসা বাতিল\n\nরাশিয়ার সমস্ত নাগরিকের ভিসার উপর নিষেধাজ্ঞা চাপাতে পারে ইউরোপীয় ইউনিয়নের দেশগুলি। এবিষয়ে ইইউ আলোচনায় বসতে পারে। ২০০৭ সালে রাশিয়ার সঙ্গে ইইউ-র ভিসা চুক্তি হয়েছিল। সেই চুক্তি বাতিল করে দেয়া হতে পারে বলে ফিনান্সিয়াল টাইমস জানিয়েছে। বস্তুত, চলতি সপ্তাহের মাঝামাঝি সময়ে ইউরোপীয় ইউনিয়নের দেশগুলির পররাষ্ট্রমন্ত্রীরা এবিষয়ে বৈঠক করে সিদ্ধান্ত নিতে পারে। চেক রিপাবলিক, এস্তোনিয়া, ফিনল্যান্ড আগেই এ কাজ করেছিল।\n\nএখন রাশিয়ার নির্দিষ্ট কিছু ব্যক্তির ভিসার উপর নিষেধাজ্ঞা জারি করা আছে। এবার সমস্ত রাশিয়ার নাগরিককে তার মধ্যে ফেলার কথা ভাবা হচ্ছে। তবে ইইউ-র সূত্র জানিয়েছে, শেষপর্যন্ত এই নিষেধাজ্ঞা জারি না-ও হতে পারে। কারণ, সবকটি দেশ এর সঙ্গে সহমত হবে না বলেই মনে করা হচ্ছে।\n\nএসজি/জিএইচ (রয়টার্স, এপি, এএফপি, ডিপিএ)",
    "রোড রোলার ক্রয় পরিদর্শনে জার্মানি যাচ্ছেন মসিকের ২ কর্মকর্তা": "ময়মনসিংহ: সড়ক উন্নয়ন, ড্রেনেজ নেটওয়ার্কিং ও নাগরিক সেবা উন্নতকরণ প্রকল্পের আওতায় ৩ কোটি ৩৫ লাখ টাকা ব্যয়ে জার্মানি ও জাপানের সঙ্গে চারটি রোড রোলার তৈরির চুক্তিবদ্ধ হয় ময়মনসিংহ করপোরেশন (মসিক) কর্তৃপক্ষ। ইতোমধ্যে জার্মানিতে ওই রোড রোলার তৈরিও হয়েছে।\n\nএখন ওই রোড রোলার দেখতে আগামী ২০ তারিখের মধ্যে সাত দিনের সফরে জার্মানি যাচ্ছেন মসিকের দুই কর্মকর্তা। এতে খরচ হবে প্রায় ২৫ লাখ টাকা।\n\nওই দুই কর্মকর্তা হলেন- মসিকের প্রধান প্রকৌশলী রফিকুল ইসলাম মিঞা এবং সহকারী প্রকৌশলী জীবন কৃষ্ণ সরকার।\n\nখবরের সত্যতা নিশ্চিত করেছেন খোদ প্রকৌশলী রফিকুল ইসলাম মিঞা।\n\nতিনি জানান, মূলত ট্রেন্ডারের চুক্তি অনুযায়ী কোম্পানি পরিদর্শন এবং প্রশিক্ষণের জন্য আমরা সাতদিনের সফরে জার্মানি যাচ্ছি। তবে এই ভ্রমণ ব্যয়ে সরকার বা সিটি করপোরেশনের কোনো টাকা খরচ হবে না। চুক্তি অনুযায়ী এই খরচ বহন করবে সংশ্লিষ্ট কোম্পানি।\n\nরফিকুল ইসলাম মিঞা আরও বলেন, সড়ক নির্মাণ প্রকল্পে রোড রোলারগুলো ধরা ছিল। সে মোতাবেক জাপান এবং জার্মানির কোম্পানির সঙ্গে এই রোড রোলার তৈরির চুক্তি করা হয়।\n\nএদিকে দুই কর্মকর্তার বিদেশ সফরে খবর চাউর হয়ে উঠলে আলোচনা-সমালোচনা সৃষ্টি হয়েছে সংশ্লিষ্ট প্রতিষ্ঠানের ভেতরে-বাইরে।\n\nনাম প্রকাশ না করার শর্তে সংশ্লিষ্ট একাধিক সূত্র জানায়, বিদেশ সফরে সরকারি কর্মকর্তাদের ওপর এক ধরনের বিধি-নিষেধ রয়েছে। কিন্তু এখন তারা কিভাবে এই সফরে যাচ্ছেন তা বোধগম্য নয়।\n\nতবে বিদেশ সফর বিষয়ে জানতে চাইলে সহকারী প্রকৌশলী জীবন কৃষ্ণ সরকার বলেন, আমরা করপোরেশনের স্বার্থেই রোড রোলার দেখতে জার্মানি সফরে যাচ্ছি। তবে এ সংক্রান্ত কাগজপত্র এখনো হাতে পাইনি। সরকারের অনুমতি পেলে অবশ্যই যাব।\n\nএ বিষয়ে জানতে একাধিকবার মসিকের প্রধান নির্বাহী মো. ইউসুফ আলীর সঙ্গে একাধিকবার যোগাযোগ করা হলেও তাঁর বক্তব্য জানা যায়নি।\n\nবাংরাদেশ সময়: ২০৩৫ ঘণ্টা, সেপ্টেম্বর ১২, ২০২২\n\nআরএ",
    "পরিবেশবান্ধব রাতের ট্রেনে জার্মানি থেকে ক্রোয়েশিয়া – DW – 06.09.2022": "একটু আরাম করে যাওয়া যায় বলে অনেকেই চড়তে চান এই ট্রেনে৷ আর তাই পুরো ইউরোপ জুড়েই এমন ট্রেন বাড়ানোর পরিকল্পনা রয়েছে৷ আশা করা হচ্ছে, আসছে বছরগুলোতে ইউরোপের অন্তত ১৩টি বড় বড় শহরে যাত্রা করা যাবে রাতের এই ট্রেনে৷ এদিকে জার্মান সরকার ২০২৩ সালের মধ্যে রাজধানী বার্লিন থেকে অন্তত দুটি বড় শহরে—প্যারিস ও ব্রাসেলস— যেতে এমন সেবা চালু করতে চায়৷",
    "‘অসাধারণ স্বীকারোক্তি’, জার্মান পররাষ্ট্রমন্ত্রীর উদ্দেশ্যে লাভরভ": "জার্মানির পররাষ্ট্রমন্ত্রী আনালেনা বায়েরবোক বলেছেন, ইউক্রেনকে সহায়তা করতে জার্মানির সাধারণ মানুষকে ভোগান্তি পোহাতে হবে।\n\nআর জার্মানি মন্ত্রীর এ মন্তব্যকে নিয়ে তীর্যক মন্তব্য করেছেন রাশিয়ার পররাষ্ট্রমন্ত্রী সের্গেই লাভরভ। তিনি বলেছেন, জার্মান মন্ত্রীর মন্তব্য ‘অসাধারণ স্বীকারোক্তি।’\n\nবৃহস্পতিবার মস্কোতে একটি অনুষ্ঠানে এমন মন্তব্য করেন লাভরভ।\n\nতিনি বলেন, “আজ আমি পড়েছি যে গতকাল জার্মানির পররাষ্ট্রমন্ত্রী বলেছেন: ‘হ্যাঁ আমাদের নাগরিকরা ভোগান্তি পোহাচ্ছে। কিন্তু তাদের ভোগান্তি পোহাতেই হবে কারণ আমরা ইউক্রেনকে সহায়তা করেই যাব যাই হোক।’ এটি অসাধারণ একটি স্বীকারোক্তি।”\n\nরুশ প্রতিরক্ষামন্ত্রী আরও বলেছেন, পশ্চিমারা রাশিয়াকে বিশ্ব থেকে একা করে দেওয়ার চেষ্টা করছে। কিন্তু তাদের এ প্রচেষ্টা ব্যর্থ হচ্ছে।\n\nতিনি দাবি করেছেন, আফ্রিকা এবং লাতিন আমেরিকার দেশগুলো পুরোপুরি রাশিয়ার পক্ষে আছে এবং তারা পশ্চিমাদের আরোপিত শাসন প্রত্যাখান করছে।\n\nসূত্র: টাস নিউজ (রাশিয়ার সংবাদ সংস্থা)",
    "শলজের সঙ্গে ইউক্রেনের প্রধানমন্ত্রীর বৈঠক": "",
    "জিতলো ব্রাজিল, দাপট দেখিয়ে জয় আর্জেন্টিনারও, হাঙ্গেরির কাছে হেরে চাপে জার্মানি": "বাংলা হান্ট নিউজ ডেস্ক: এইমুহূর্তে সেপ্টেম্বর মাসের শেষ দিকটা জুড়ে বিশ্ব ফুটবলে চলছে ইন্টারন্যাশনাল ব্রেক। আপাতত ক্লাব ফুটবল বন্ধ রয়েছে এবং নামি অনামি খেলোয়াড়রা নিজেদের দেশের প্রতিনিধিত্ব করছেন। লাতিন আমেরিকা, আফ্রিকস এবং এশিয়ান দেশগুলির মধ্যে বেশিরভাগই প্রীতি ম্যাচ খেলছে। ইউরোপিয়ান দেশগুলি নেশন্স লিগে গ্রুপ পর্যায়ের শেষ ম্যাচগুলিতে অংশগ্রহণ করছে।\n\nগতকাল রাতে ঘানার বিরুদ্ধে প্রীতি ম্যাচ খেলতে নেমেছিল কোচ টিটের ব্রাজিল। রিয়াল মাদ্রিদ এর ভিনিসিয়াস জুনিয়র, পিএসজির নেইমার এবং বার্সেলোনার রাফিনহাকে দিয়ে আক্রমণভাগ সাজিয়েছিলেন ব্রাজিলিয়ান কোচ। তাদের প্রতিপক্ষ ছিল আফ্রিকার সবচেয়ে বড় ফুটবল খেলিয়ে দেশগুলির মধ্যে অন্যতম এক দেশ ঘানা। কিন্তু ভিনিসিয়াস, নেইমারদের দাপুটে ফুটবলের সামনে অসহায় আত্মসমর্পণ করেছিল আফ্রিকার প্রতিপক্ষ। ৩-০ ফলে জয় পেয়েছিল সাম্বা ব্রিগেড। ব্রাজিলের হাতে এই মুহূর্তে আক্রমণভাগের একাধিক ফুটবলার রয়েছেন। কালকের ম্যাচের পরও এটা প্রমাণ হয়ে গেল যে আসন্ন বিশ্বকাপে আক্রমণভাগ না অন্তত চিন্তা করতে হবে না নেইমারদের। ঘানা দুর্বল প্রতিপক্ষ তাই ব্রাজিলিয়ান ডিফেন্সের ওপর তেমন কোনও বড় চাপ তৈরি করতে পারেনি। কিন্তু বিশ্বকাপের শক্তিশালী প্রতিপক্ষদের বিরুদ্ধে আবারো ডিফেন্স হয়তো হতে পারে পাঁচবারের বিশ্বজয়ীদের।\n\nঅপরদিকে গতবারের কোপা আমেরিকা জয়ী আর্জেন্টিনা ভারতীয় সময় শনিবার সকালে মাঠে নেমেছিল হন্ডুরাসের বিরুদ্ধে। দুর্বল প্রতিপক্ষের বিরুদ্ধে আর্জেন্টিনার জয় একপ্রকার নিশ্চিত ছিল। প্রত্যাশামতোই লিওনেল মেসির জোড়া গোল এবং স্ট্রাইকার লাউতারো মার্টিনেজ আরেকটি গোল করে ৩-০ ফলে হন্ডুরাসকে উড়িয়ে দেয় লা এলবিসেলেস্তেরা। জোড়া গোল করেন লিওনেল মেসি। দেশের জার্সিতে ৮৮টি গোল করা হয়ে গেলো আর্জেন্টাইন মহাতারকার। পরের জামাইকার বিরুদ্ধে আরও একটি প্রীতি ম্যাচ খেলবে তারা।কাতার বিশ্বকাপে ফেভারিট হিসেবেই পা রাখবে নীল-সাদা ব্রিগেড। সেইসঙ্গে সকলেই শুনলে খুশি এবং আশ্চর্য হবেন যে লাতিন আমেরিকান মহাশক্তি উরুগুয়েকে প্রীতি ম্যাচে ১-০ ফলে হারিয়ে দিয়েছে এশিয়ান ফুটবল জায়ান্ট, ইরান।\n\nঅপরদিকে নেশন্স লিগে একের পর এক দুর্দান্ত প্রতিযোগিতামূলক ম্যাচ উপহার পাচ্ছেন ফুটবলপ্রেমীরা। গত কয়েকদিনে বেশ কিছু আকর্ষণীয় ম্যাচের মাঝে গতবারের বিশ্বকাপের ফাইনালিস্ট ক্রোয়েশিয়া ২-১ ফলে হারিয়েছে ডেনমার্ককে। বিশ্বজয়ী ফ্রান্স ২-০ ফলে হারিয়েছে ডেনমার্ককে। নেদারল্যান্ডস ২-০ ফলে হারিয়েছে রবার্ট লেওয়ানডস্কির পোল্যান্ডকে।\n\nতারপর গতকাল রাতে জার্মানিকে ১-০ ফলে হারিয়ে চমকে দিয়েছে হাঙ্গেরি। তাদেরই গ্রুপের অপর ম্যাচে ইংল্যান্ডকে হারিয়েছে ইতালি। ইতালি ইংল্যান্ড জার্মানির মতো হেভিওয়েট ফুটবল খেলিয়ে দেশ সমৃদ্ধ গ্রুপ থেকে সম্ভবত সকলকে চমকে দিয়ে নেশন্স লিগের ফাইনাল পর্যায়ে উঠতে চলেছে হাঙ্গেরি। তবে সেই জন্য তাদের সোমবার রাতে গ্রুপ পর্বের শেষ ম্যাচে ইতালির বিরুদ্ধে হার বাঁচাতে হবে। তাহলেই ইতিহাস গড়বে ফেরেঞ্চ পুসকাসের দেশ।",
    "জার্মানিতে যুবদলের কর্মী সম্মেলন": "বাংলাদেশ জাতীয়তাবাদী দল বিএনপির প্রতিষ্ঠাবার্ষিকী উপলক্ষে জার্মানিতে যুব দলের উদ্যোগে এক আলোচনা সভা ও কর্মী সম্মেলন অনুষ্ঠিত হয়েছে।\n\nপ্রকৌশলী সাইফুর রহমান চৌধুরীর সভাপতিত্ব এবং নুরুল ইসলাম পূর্ণর পরিচালনায় আলোচনা সভায় বক্তব্য রাখেন মোমিন উদ্দিন, হাসান জিয়া, জাহিদ দেওয়ান, নাজরে রুবেল, সাদাত মাহমুদ, এসএম বুরহান উদ্দিন, মনির হোসেন জুয়েল, সাইদুজ্জামান সানিসহ অনেকে।\n\nপরে দলের কার্যক্রমকে বেগবান করার লক্ষে জার্মানি যুবদলের একাংশের ৪১ সদস্য বিশিষ্ট প্রস্তাবিত কেন্দ্রীয় আহব্বায়ক কমিটি গঠন করা হয়। নেতাকর্মীদের সর্বসম্মতিক্রমে প্রকৌশলী সাইফুর রহমান চৌধুরীকে আহ্বায়ক এবং নুরুল ইসলাম পূর্ণকে সদস্য সচিব করা হয়।\n\nনবগঠিত কমিটির নেতারা জানিয়েছেন, জার্মানিতে দলকে সুসংগঠিত করতে এবং বাংলাদেশে গণতন্ত্র ফিরিয়ে আনতে তারা প্রবাসে থেকে ঐক্যবদ্ধভাবে কাজ করবেন।",
    "আলজেরিয়ানদের সঙ্গে সেদিন কেঁদেছিল সারা বিশ্ব": "",
    "জ্বালানি বাঁচাতে শপিংমলগুলোর লিফট বন্ধ করছে জার্মানি": "জ্বালানি সংকট মোকাবিলায় নানা পদক্ষেপ গ্রহণ করতে শুরু করেছে জার্মানি। এরই মধ্যে দেশটির বড় ডিপার্টমেন্ট স্টোর ও মলগুলোর লিফট বন্ধ বা ব্যবহার সীমিত করা শুরু হয়েছে। জার্মানির স্থানীয় একটি সংবাদমাধ্যমের বরাত দিয়ে রাশিয়ার আরটি এক প্রতিবেদনে এ তথ্য জানিয়েছে।\n\nজার্মান ইলেক্ট্রনিক্স চেইন স্যাটার্নের বেশ কয়েকটি দোকানে ও কার্স্টাডট-গ্যালেরিয়া কাউফফসহ বেশ কিছু ডিপার্টমেন্টাল স্টোর জায়ান্টগুলোতে লিফটের কার্যক্রম বন্ধ। তাছাড়া ইসিই শপিং সেন্টারে সকাল ও সন্ধ্যায় লিফট বন্ধ থাকছে। ফার্নিচার জায়ান্ট আইকেইএ একই পদক্ষেপ বিবেচনা করছে বলে জানা গেছে।\n\nগ্যালেরিয়া-কাউফফ সেলস গ্রুপের প্রধান মিগুয়েল মুলেনবাচ বলেছেন, আলো ও লিফটের ব্যাবহার কমিয়ে জ্বালানি সঞ্চয় করতে শুরু করেছি। গ্রাহকদের প্রভাবিত না করে যতটা সম্ভব পদক্ষেপ নেওয়া হচ্ছে বলেও জানান তিনি।\n\nগত ২৫ আগস্ট আসন্ন শীতের মৌসুমে প্রাকৃতিক গ্যাসের ব্যবহার কমাতে বেশ কিছু পদক্ষেপ প্রকাশ করে বার্লিন। ব্যবস্থার মধ্যে রয়েছে অফিস ও পাবলিক বিল্ডিংগুলোতে গরম করার তাপমাত্রা হ্রাস করা। যদিও এ সিদ্ধান্ত নেওয়া হয় হাসপাতাল ও সামাজিক প্রতিষ্ঠানগুলো বাদ দিয়ে।\n\nস্থানীয় সময় রাত ১০টা থেকে সকাল ৬টা পর্যন্ত আউটডোর বিজ্ঞাপন ওস্টোরফ্রন্ট-স্মৃতিস্তম্ভের আলো বন্ধ থাকবে। তাছাড়া দোকান মালিকদের তাপ সংরক্ষণের জন্য দরজা বেশিক্ষণ খোলা রাখা থেকে বিরত থাকার জন্য অনুরোধ করা হবে।\n\nএমএসএম/জিকেএস",
    "ইউক্রেনকে আরো অস্ত্র দিতে জার্মানির উপর চাপ – DW – 14.09.2022": "ইউক্রেন সংকটের শুরু থেকেই জার্মানির ভূমিকা নিয়ে দেশে-বিদেশে ক্ষোভের শেষ নেই৷ যুদ্ধক্ষেত্রে অস্ত্র সরবরাহের প্রশ্নে ঐতিহাসিক দ্বিধা ঝেড়ে ফেলে রাশিয়ার হামলার মুখে নীতিগতভাবে ইউক্রেনকে অস্ত্র ও সামরিক সরঞ্জাম সরবরাহ করতে রাজি হলেও বাস্তবে জার্মানির ভূমিকা নিয়ে হতাশা রয়ে গেছে৷ চ্যান্সেলর ওলাফ শলৎস ইউক্রেনকে কিছু সামরিক সরঞ্জাম দিতে রাজি হলেও সেগুলি প্রস্তুত করে যুদ্ধক্ষেত্রে পাঠাতে অনেক সময় লাগছে৷ অন্যান্য অস্ত্র ও সরঞ্জামের প্রশ্নে সরকার মনস্থির করে উঠতে পারছে না৷ বর্তমানে রুশ হানাদার বাহিনীর বিরুদ্ধে অভিযানে ইউক্রেনের চমকপ্রদ সাফল্য সত্ত্বেও জার্মান সরকার ট্যাংকসহ অন্যান্য সরঞ্জাম পাঠাতে চাইছে না৷ ইউক্রেনের পররাষ্ট্রমন্ত্রী দিমিত্রি কুলেবা মঙ্গলবার ক্ষোভ প্রকাশ করে বলেন, বার্লিন ‘দুর্বোধ্য' ভয় ও অজুহাত দেখিয়ে ইউক্রেনের ডাক উপেক্ষা করছে৷ ইউক্রেনের প্রেসিডেন্ট ভলোদোমির জেলেনস্কিও পশ্চিমা সহযোগীদের উদ্দেশ্যে আরও সামরিক সহায়তার আবেদন জানিয়েছেন৷\n\nজার্মানির মধ্যেও শলৎস সরকারের উপর ইউক্রেনকে আরও অস্ত্র সরবরাহের জন্য চাপ বাড়ছে৷ বিরোধী দল তো বটেই, সরকারের শরিক দলগুলির কয়েকজন নেতাও প্রকাশ্যে এমন দাবি জানাচ্ছেন৷ বিশেষ করে উদারপন্থি এফডিপি ও সবুজ দল আরও সাহসি পদক্ষেপ নেবার জন্য চাপ দিচ্ছে৷ শলৎসের এসপিডি দলই দ্বিধা ঝেড়ে ফেলতে পারছে না৷ এ ক্ষেত্রে কোণঠাসা সরকার ‘একলা চলো রে' নীতির বদলে সহযোগী দেশেগুলির সঙ্গে সমন্বয়ের উপরে জোর দিচ্ছে৷ মার্কিন পররাষ্ট্রমন্ত্রী অ্যান্টনি ব্লিংকেন অবশ্য সোমবার জার্মানিসহ অন্যান্য পশ্চিমা সহযোগীদের ইউক্রেনকে যতটা সম্ভব সামরিক সহায়তা দিতে উৎসাহ দিয়েছেন৷ বার্লিনে মার্কিন দূতাবাসও এক বিবৃতিতে একই অবস্থান তুলে ধরেছে৷ ফলে শলৎস নিজেক দ্বিধার কারণে আরও বিপাকে পড়ছেন৷\n\nএমনই প্রেক্ষাপটে জার্মান চ্যান্সেলর শলৎস মঙ্গলবার টেলিফোনে প্রায় দেড় ঘণ্টা ধরে রুশ প্রেসিডেন্ট ভ্লাদিমির পুটিনের সঙ্গে কথা বলেছেন৷ মে মাসের পর আবার এমন সংলাপে শলৎস বর্তমান সংকটের কূটনৈতিক সমাধানসূত্রের উপর জোর দেন৷ তবে তার আগে রাশিয়ার সেনাবাহিনীকে ইউক্রেনের ভূখণ্ড ছেড়ে চলে যেতে হবে এবং সে দেশের সার্বভৌমত্ব মেনে নিতে হবে৷\n\nশলৎসের কূটনৈতিক উদ্যোগ সত্ত্বেও পুটিনের সদিচ্ছার উপর ইউক্রেন মোটেই নির্ভর করছে না৷ বরং আরও সামরিক প্রস্তুতি নিয়ে রাশিয়ার সম্ভাব্য পালটা হামলা প্রতিহত করতে চায় সে দেশ৷ এ ক্ষেত্রে আকাশসীমা সুরক্ষায় আধুনিক প্রতিরক্ষা প্রণালী গুরুত্বপূর্ণ ভূমিকা রয়েছে৷ জার্মানি ‘আইরিস টি' নামের এয়ার ডিফেন্স সিস্টেম সরবরাহের প্রতিশ্রুতি দিলেও সেটি দ্রুত হাতে পেতে চাইছে জেলেনস্কির সরকার৷ ট্যাংক সরবরাহের ক্ষেত্রেও ছয় মাস ধরে অপেক্ষা করে ইউক্রেনে জার্মানির প্রতি ক্ষোভ বাড়ছে৷ জেলেনস্কির উপদেষ্টা মিখাইলো পোডোলইয়াক এক টুইট বার্তায় ক্ষোভ উগরে দিয়ে বলেন, বার্লিনে ‘রাজনৈতিক' সিদ্ধান্তের অভাবে এমন বিলম্ব ঘটছে৷ ফলে রাশিয়া তার ‘সন্ত্রাস' চালিয়ে যেতে পারছে এবং ইউক্রেনের মানুষ প্রাণ হারাচ্ছেন৷\n\nএসবি/এসিবি (ডিপিএ, এএফপি)",
    "Hydrogen-powered trains: জার্মানি-ফ্রান্সের পর, ভারতে তৈরি হচ্ছে ‘সবুজ জ্বালানি’র অত্যাধুনিক ট্রেন": "Hydrogen-powered trains: দেশের প্রথম দেশীয় প্রযুক্তিতে তৈরি হাইড্রোজেন সেল-চালিত বাস চালুর পর, এবার হাইড্রোজেন সেল-চালিত ট্রেনও তৈরি করছে ভারত। জার্মানি ও ফ্রান্স ছাড়া এই কৃতিত্ব আর কারোর নেই।\n\nনয়া দিল্লি: গত মাসেই পুনেতে দেশের প্রথম দেশীয় প্রযুক্তিতে তৈরি হাইড্রোজেন সেল-চালিত বাস চালু করেছে। এবার হাইড্রোজেন সেল-চালিত ট্রেনও তৈরি করা হচ্ছে। ২০২৩ সালেই ভারতে এই ট্রেনগুলি চলা শুরু হবে। সম্প্রতি ভুবনেশ্বরের এসওএ বিশ্ববিদ্যালয়ে বক্তৃতা দিতে গিয়ে জানিয়েছেন রেলমন্ত্রী অশ্বিনী বৈষ্ণব। রেলের জ্বালানী হিসাবে হাইড্রোজেন এবং বিশেষ করে সবুজ হাইড্রোজেন ব্যবহারের ফলে কার্বন নিঃসরণের পরিমাণ শূন্য হয়ে যাবে। সেই সঙ্গে আরও বিভিন্ন সুবিধা পাওয়া যাবে।\n\nরেলমন্ত্রী আরও জানিয়েছেন, ভারতীয় রেল তার গতি শক্তি টার্মিনাল নীতির মাধ্যমে দেশের প্রত্যন্ত এবং এখনও পর্যন্তক রেল যোগায়োগের বাইরে থাকা অঞ্চলগুলিকে, দ্রুত রেলওয়ে নেটওয়ার্কে যুক্ত করার চেষ্টা করছে। তিনি বলেন, “সেমি হাই স্পিড ট্রেন বন্দে ভারত এক্সপ্রেসগুলি ভারতে দেশীয় প্রযুক্তির সাহায্যে তৈরি করা হয়েছে। গত দুই বছর ধরে কোনও বড় ব্রেকডাউন ছাড়াই মসৃণভাবে ট্রেনগুলি চলছে। এই ধরনের আরও বন্দে ভারত এক্সপ্রেস ট্রেনগুলি তৈরি করা হচ্ছে। শীঘ্রই সেগুলিকে পরিষেবার কাজে লাগানো হবে।”\n\nট্রেন এবং ট্র্যাক ম্যানেজমেন্ট সম্পর্কে রেলমন্ত্রী বলেছেন, “আমরা আধা-উচ্চ বা উচ্চ-গতির ট্রেন চালানোর জন্য একটি ট্র্যাক ম্যানেজমেন্ট সিস্টেম তৈরি করতে কঠোর পরিশ্রম করছি। বন্দে ভারত-এর একটি ট্রায়াল রান চালানোর সময় আমরা ইতিমধ্যেই দেখেছি, ১৮০ কিলোমিটার প্রতি ঘণ্টা বেগে ট্রেন চললেও ট্রেনে রাখা একটি সম্পূর্ণ ভর্তি জলের গ্লাস কাঁপেনি, তবে এটা গোটা বিশ্বকে কাঁপিয়ে দিয়েছে।” বৈষ্ণব আরও জানিয়েছেন, বন্দে ভারত-এর ট্রায়াল রান সফল হওয়ার পর, এখন শীঘ্রই এই ধরণের ৭২টি ট্রেনের উত্পাদন শুরু করা হবে। বর্তমানে, বন্দে ভারত প্রকল্পের দুটি ট্রেন নয়া দিল্লি-বারাণসী এবং নয়াদিল্লি-বৈষ্ণোদেবী কাটরা রুটে চলাচল করে।\n\nএখনও পর্যন্ত গোটা বিশ্বে একমাত্র জার্মানিই হাইড্রোজেন সেল-চালিত ট্রেন তৈরি করেছে। চলতি বছরেই সেই দেশে হাইড্রোজেন সেল-চালিত যাত্রীবাহী ট্রেন চালু হয়েছে। পাশাপাশি, ফরাসি সংস্থা অ্যালস্টর্ম প্রায় ৯ কোটি ২০ লক্ষ মার্কিন ডলার খরচে হাইড্রোজেন ফুয়েল সেল-চালিত ১৪ টি ট্রেন তৈরি করছে। তৃতীয় দেশ হিসেবে এই পথে সামিল হতে চলেছে ভারত।",
    "রানি এলিজাবেথের অবস্থা আশঙ্কাজনক : জার্মানি থেকে ফিরছেন হ্যারি-মেগান": "ব্রিটেনের রানি দ্বিতীয় এলিজাবেথের শারীরিক অবস্থা আশঙ্কাজনক বলে চিকিৎসকরা ঘোষণা দেওয়ার পর জার্মানি থেকে দেশে ফিরছেন ডিউক অব সাসেক্স প্রিন্স হ্যারি ও ডাচেস অব সাসেক্স মেগান মেরকেল। বৃহস্পতিবার ব্রিটিশ রাজপরিবারের এই দম্পতির এক মুখপাত্র এই তথ্য জানিয়েছেন বলে খবর দিয়েছে বিবিসি।\n\nওই মুখপাত্র বলেছেন, ডিউক অব সাসেক্স প্রিন্স হ্যারি ও ডাচেস অব সাসেক্স মেগান মেরকেল জার্মানি থেকে দেশে ফিরে আসছেন। তারা দেশে পৌঁছানোর পর স্কটল্যান্ডে যাবেন।\n\nব্রিটিশ এই দম্পতি যুক্তরাষ্ট্রে বসবাস করছেন। সম্প্রতি বেশ কিছু কর্মসূচিতে অংশ নেওয়ার জন্য যুক্তরাজ্যে এসেছিলেন তারা।\n\nবর্তমানে জার্মানিতে আহত প্রবীণ সামরিক কর্মকর্তাদের এক প্রতিযোগিতা অনুষ্ঠিত হচ্ছে। সেই প্রতিযোগিতায় অতিথি হিসেবে তারা জার্মানিতে আছেন। তবে রানির অসুস্থতার খবরে ইতোমধ্যে তারা দেশের উদ্দেশে যাত্রা করেছেন বলে জানিয়েছেন ওই মুখপাত্র।\n\nব্রিটিশ সাম্রাজ্যের দীর্ঘতম রাজত্বকারী ও বিশ্বের প্রবীণতম রানি গত বছরের শেষের দিক থেকে আকস্মিকভাবে চলাফেরার সমস্যায় ভুগছেন বলে জানিয়েছে বাকিংহাম প্যালেস।\n\nপ্যালেসের এক বিবৃতিতে বলা হয়েছে, ‘আজ সকালে অতিরিক্ত পর্যালোচনার পর রানির চিকিৎসকরা তার স্বাস্থ্য নিয়ে উদ্বেগ প্রকাশ করেছেন এবং তাকে চিকিৎসকদের তত্ত্বাবধানে থাকার পরামর্শ দিয়েছেন।’ রানি বর্তমানে স্বস্তিদায়ক পরিস্থিতিতে আছেন এবং তিনি স্কটল্যান্ডে রাজপরিবারের বাসভবন বালমোরাল ক্যাসেলে রয়েছেন বলে বিবৃতিতে জানানো হয়েছে।\n\nএদিকে, রানির আকস্মিক অসুস্থতার খবরে ইতোমধ্যে রাজপরিবারের চার সন্তান ও নাতি-নাতনিরা স্কটল্যান্ডের উদ্দেশে যাত্রা শুরু করেছেন।\n\nবালমোরাল ক্যাসেলে যে গুরুতর কিছু ঘটছে তা বিবিসির সাবেক রাজপ্রাসাদ সংবাদদাতা রিচার্ড সামনারের কথায় উঠে এসেছে। তিনি বলেছেন, বাকিংহাম প্যালেসের বিবৃতির সতর্কতামূলক শব্দগুলো ‘সম্ভবত গুরুতর কিছু ঘটছে’ বলে ইঙ্গিত দিয়েছে।\n\nবিবিসির সঙ্গে আলাপকালে তিনি বলেন, রানির বয়সের পাশাপাশি অন্যান্য জটিল চিকিৎসা সমস্যাও হতে পারে। আপনার বয়স যখন ৯৬ বছর, তখন অবশ্যই আপনি ২৫ বছর বয়সী ব্যক্তির স্বাস্থ্যের মতো আশা করতে পারবেন না।\n\n‘আমি আশা করছি এই ক্ষণস্থায়ী ঝড় কাটিয়ে ওঠা যেতে পারে। তবে প্যালেসের সতর্কতামূলক শব্দ থেকে ধারণা করা যায় যে, সম্ভবত সেখানে গুরুতর কিছু চলছে।’\n\nব্রিটেনের রানি দ্বিতীয় এলিজাবেথের শারীরিক অবস্থা হঠাৎ করেই খারাপ হয়েছে। চিকিৎসকরা রানির স্বাস্থ্য নিয়ে উদ্বিগ্ন বলে জানিয়েছেন। বর্তমানে ৯৬ বছর বয়সী ব্রিটিশ এই রানি চিকিৎসকদের তত্ত্বাবধানে আছেন। বৃহস্পতিবার ব্রিটিশ রানির শারীরিক অবস্থার আকস্মিক অবনতির ব্যাপারে খবর দিয়েছে দেশটির একাধিক সংবাদমাধ্যম।\n\nরয়টার্সের এক প্রতিবেদনে বলা হয়েছে, চিকিৎসকরা ব্রিটেনের রানির স্বাস্থ্য নিয়ে উদ্বিগ্ন হয়ে পড়ায় রাজপরিবারের সদস্যরা তার পাশে থাকতে ইতোমধ্যে স্কটল্যান্ডে ছুটে যাচ্ছেন। তবে তিনি চিকিৎসকদের তত্ত্বাবধানে থাকবেন।\n\nরাজপ্রাসাদের কর্মকর্তারা বলেছেন, রানির বড় ছেলে এবং সিংহাসনের উত্তরাধিকারী প্রিন্স চার্লস ও তার স্ত্রী ক্যামিলা রাজপরিবারের স্কটিশ বাসভবন বালমোরাল ক্যাসেলে যাচ্ছেন। রানি বর্তমানে বালমোরাল ক্যাসেলে তার বড় ছেলে প্রিন্স উইলিয়ামের সাথে অবস্থান করছেন।\n\nগত বছরের অক্টোবরে শারীরিক অসুস্থতার কারণে রানি এলিজাবেথ হাসপাতালে এক রাত কাটিয়েছিলেন। এরপর থেকে ব্যস্ততা কমাতে বাধ্য হন তিনি। বুধবার চিকিৎসকদের বিশ্রামে থাকার পরামর্শ মেনে যুক্তরাজ্যের জ্যেষ্ঠ মন্ত্রিদের সাথে অনলাইন বৈঠকে অংশ নেওয়া থেকে বিরত থাকেন তিনি।\n\nতার আগের দিন অর্থাৎ মঙ্গলবার বালমোরাল ক্যাসেলে কনজারভেটিভ পার্টির নেতা লিজ ট্রাসকে যুক্তরাজ্যের নতুন প্রধানমন্ত্রী নিয়োগ করেন রানি। ব্রিটেনের রানির সাথে নতুন প্রধানমন্ত্রী লিজ ট্রাসের সাক্ষাতের ছবি বাকিংহাম প্যালেস থেকে প্রকাশ করা হয়।\n\nপ্যালেসের একটি সূত্র বলেছে, ব্রিটিশ সাম্রাজ্যের অধিকারী রানির পতন ঘটেছে বলে যে গুঞ্জন ছড়িয়েছে তা প্রত্যাখ্যান করে তাৎক্ষণিকভাবে পরিবারের সদস্যদের জানানো হয়েছে।\n\nদ্বিতীয় এলিজাবেথ ১৯৫২ সাল থেকে ব্রিটেন এবং অন্যান্য এক ডজনেরও বেশি দেশের রানি হিসেবে দায়িত্ব পালন করছেন। চলতি বছরের শুরুর দিকে সিংহাসনে আরোহণের ৭০তম বছর উদযাপন করেন তিনি।",
    "নানা সংকটের মধ্যেও ঐক্য প্রদশর্ন জার্মান সরকারের": "",
    "রাশিয়ার ওপর নিষেধাজ্ঞা ইউরোপের জন্য হিতে বিপরীত হয়েছে: হাঙ্গেরির প্রধানমন্ত্রী": "আল-জাজিরার খবরে বলা হয়, জ্বালানির মূল্যবৃদ্ধি ইস্যুতে দেশটির পার্লামেন্টে কথা বলেছেন প্রধানমন্ত্রী ভিক্টর অরবান। এ সময় তিনি বলেন, সংকটের কারণে ইউরোপে বিভিন্ন দেশে সরকার পতনে অবাক হওয়ার মতো কিছু নেই। মূলত রোববার ইতালিতে অনুষ্ঠিত পার্লামেন্ট নির্বাচনের প্রতি ইঙ্গিত করে এ কথা বলেছেন তিনি।\n\nমূল্যস্ফীতিসহ নানামুখী অর্থনৈতিক চ্যালেঞ্জের মুখে গত জুলাইয়ে ইতালির প্রধানমন্ত্রী মারিও দ্রাগির পদত্যাগের পর এ নির্বাচনের আয়োজন করা হয়। এর আগে বিভিন্ন অভিযোগে জেরে যুক্তরাজ্যের প্রধানমন্ত্রীর পদ ছাড়তে হয়েছে বরিস জনসনকে।\n\nপার্লামেন্টে হাঙ্গেরির প্রধানমন্ত্রী বলেন, প্রতিবেশী দেশ ইউক্রেনে যুদ্ধ দীর্ঘমেয়াদি হবে। এ জন্য হাঙ্গেরিকে প্রস্তুত থাকতে হবে। এই যুদ্ধের কারণে ইউক্রেনের অনেক অবকাঠামো ক্ষতিগ্রস্ত হয়েছে। হাজারো মানুষ প্রাণ হারিয়েছে। লাখো মানুষ তার আবাস ছাড়তে বাধ্য হয়েছে।",
    "মাঠে না থেকেও বিশ্বকাপ ফুটবলের বড় তারকা হয়ে উঠেছিল যে অষ্টভুজ প্রাণী": "গ্রেটেস্ট শো অন আর্থ খ্যাত বিশ্বকাপ ফুটবল নিয়ে পৃথিবীর প্রতিটি মানুষেরই আগ্রহ থাকে তুঙ্গে। মূলত ফুটবল মাঠ মাতানো তারকারাই থাকেন ফিফা বিশ্বকাপের মূল আকর্ষণের কেন্দ্রবিন্দু। কিন্তু মাঠে না নেমেও শুধুমাত্র গণক হয়েই বিশ্বকাপের মূল চরিত্র হয়ে তারকাখ্যাতি পেয়ে যাওয়া বেশ বিরল ঘটনাই বটে।\n\nফিফা বিশ্বকাপ শুরুর আগে ফুটবল পণ্ডিত থেকে শুরু করে পাশের বাড়ির কচি ছেলে পর্যন্ত টুর্নামেন্ট নিয়ে বিভিন্ন বিশ্লেষণ এবং প্রেডিকশন দিয়ে থাকে। কিন্তু সবার প্রেডিকশন কতটুক নিখুঁত হয়ে থাকে? কিন্তু ২০১০ সালে অনুষ্ঠিত বিশ্বকাপে শতভাগ নিখুঁত এবং নির্ভুল প্রেডিকশন করে তাক লাগিয়ে দিয়েছিল একটি অক্টোপাস।\n\nঅনেকে হয়ত মনে করছেন এ বুঝি পাগলের প্রলাপ। কতশত ফুটবল জ্ঞান থাকা কত বিশেষজ্ঞ বিশ্বকাপ নিয়ে ১০০% সঠিক প্রেডিকশন দিতে পারলো না, আর কোথাকার কোন অষ্টভুজ (আট বাহু বিশিষ্ট) অক্টোপাস নাকি খাপে খাপ নিখুঁত গণনা করেছে?\n\nযদি সত্যিই তাই ভেবে থাকেন তাহলে জেনে রাখুন, মানুষের মতো উন্নত মস্তিষ্কের অধিকারী না হলেও ৯ মস্তিষ্ক সমৃদ্ধ ওই সামুদ্রিক প্রাণীটি ২০১০ বিশ্বকাপের ম্যাচের আগেই জয়ী দলের নাম বলে দিতে পারতো। যদিও সবগুলো না, সেই অক্টোপাস ভাগ্য গণনা করেছিল শুধুমাত্র ৮টি ম্যাচের। তবে নিজের ৮ বাহু দিয়ে তারকা হয়ে যেতে সেই অক্টোপাসের জন্য ওটাই যথেষ্ট ছিল।\n\nযে অক্টোপাসকে নিয়ে এত আলোচনা, তার নামটাই এখনও জানা হলো না। অষ্টভুজী প্রাণী হয়েও ফুটবলের জ্যোতিষী বনে যাওয়া সেই অক্টোপাসের নাম পল। ২০০৮ সালের ২৬ জানুয়ারি পলের জন্ম ইংল্যান্ডের ওয়েমাউথের সি লাইফ সেন্টারে। ওই বছরেই তাকে জার্মানির ওবারহাইসেনে নিয়ে আসা হয়। এরপর জীবনের বাকিটা সে এখানের সি লাইফ সেন্টারেই পার করে। জন্ম ইংল্যান্ডে পলের বেড়ে ওঠা এবং পরবর্তীতে ফুটবলের গণক হয়ে ওঠা- সবই কিন্তু জার্মানিতে।\n\n২০১০ বিশ্বকাপে শতভাগ নির্ভুল ভবিষ্যদ্বাণী করে অক্টোপাস পল/সংগৃহীত ২০১০ বিশ্বকাপে শতভাগ নির্ভুল ভবিষ্যদ্বাণী করে অক্টোপাস পল/সংগৃহীত\n\nঅক্টোপাস পলের নামকরণও হয় জার্মানিতে আসার পরেই। বিখ্যাত জার্মান ছড়াকার বয় লর্নসেনের ডার টিনটেনফিশচ পল অক্টোপাস নামের একটি কবিতা আছে। সে কবিতায় উল্লেখিত পল নামক একটি অক্টোপাসের নামানুসারেই তার নামকরণ করা হয়।\n\nসাধারণ একটি অক্টোপাস হিসেবে জন্মালেও তার মধ্যে বিশেষ কিছু রয়েছে, তা দেখতে পাওয়া যায় অল্প সময়ের মধ্যেই। পলের আবাসস্থল ওবারহাইসেনের সি লাইফ সেন্টারের পরিচালক ডেনিয়েল ফে বলেন, কোনো দর্শক পলকে দেখতে আসলে ও সেই দর্শকের দিকে এমনভাবে তাকিয়ে থাকতো, যা কোনোভাবেই সাধারণ কোনো অক্টোপাসের দৃষ্টির সঙ্গে মেলানো যেতো না। তাই পলের কোনো বিশেষ প্রতিভা আছে কি-না, সেটা তখন থেকেই আমরা খোঁজার চেষ্টা শুরু করলাম।\n\nপলের লুকায়িত বিশেষ প্রতিভা যে ফুটবল সম্পর্কিত, তা জানতে বেশিদিন অপেক্ষা করতে হয়নি। ২০০৮ সালে অস্ট্রিয়া-সুইজারল্যান্ডে আয়োজিত ইউরোপিয়ান চ্যাম্পিয়নশিপে জার্মানির ৬টি খেলাতেই তাদের জয়ের পক্ষে ভবিষ্যদ্বাণী করেছিল পল। সেই ৬টি ভবিষ্যদ্বাণীর মধ্যে ৪টিই ছিল সঠিক। গ্রুপপর্বে পোল্যান্ড, অস্ট্রিয়া, কোয়ার্টার ফাইনালে পর্তুগাল এবং সেমিফাইনালে তুরস্কের বিপক্ষে জার্মানির জয়ের ব্যাপারে পলের অনুমান নির্ভুল হলেও প্রথম রাউন্ডের দ্বিতীয় ম্যাচে ক্রোয়েশিয়া এবং ফাইনালের স্পেনের বিপক্ষে জার্মানদের জয়ের ব্যাপারে তার ভবিষ্যদ্বাণী মেলেনি।\n\nফুটবল ম্যাচ নিয়ে অক্টোপাস পলের ভবিষ্যদ্বাণী করার প্রক্রিয়াটাও বেশ মজাদার। কোনো টুর্নামেন্টে জার্মানির ম্যাচের আগেরদিন পলের সামনে খাবার সমৃদ্ধ দুটি প্লাস্টিকের বাক্স রাখা হয়। একটি বাক্সে আঁকা থাকে জার্মানির পতাকা এবং অন্যটিতে আঁকা থাকে প্রতিপক্ষের পতাকা। যে প্লাস্টিকের বাক্সের ঢাকনা খুলে পল খাবার খায়, ধরে নেওয়া হয় সে ওই দলের জয়ের পক্ষেই ভবিষ্যদ্বাণী করছে।\n\nদুই বছর পর দক্ষিণ আফ্রিকায় আয়োজিত ফিফা বিশ্বকাপে আবারও ফুটবল জ্যোতিষীর ভূমিকায় আবির্ভাব হয় অক্টোপাস পলের। ২০০৮ ইউরোতে না পারলেও ২০১০ বিশ্বকাপে শতভাগ নির্ভুল ভবিষ্যদ্বাণী করে আলোড়ন তোলে পল। পাশাপাশি জার্মান টিভি নিউজ চ্যানেল এন-টিভিতে পলের ভবিষ্যদ্বাণীর সরাসরি সম্প্রচার তাকে এনে দেয় তারকাখ্যাতি।\n\n২০১০ বিশ্বকাপে জার্মানির প্রথম ম্যাচের প্রতিপক্ষ ছিল অস্ট্রেলিয়া। ম্যাচের আগের দিন পলের সামনে জার্মানি আর অস্ট্রেলিয়ার পতাকা আঁকা খাবার সমৃদ্ধ দুটো বাক্সে রাখা হলো। কোনো চিন্তা-ভাবনা ছাড়াই জার্মানির পতাকা আঁকা বাক্স খুলে খাবার খেয়ে নেয় পল। পরবর্তীতে অস্ট্রেলীয়দের ৪-০ গোলে উড়িয়ে দিয়ে বিশ্বকাপ অভিযান শুরু করে জার্মানি।\n\nপরের ম্যাচে জার্মানির প্রতিপক্ষ ছিল সার্বিয়া। সেই ম্যাচে কিন্তু জার্মানি না, সার্বিয়ার পক্ষেই জয়ের পূর্বাভাস দিয়েছিল পল। প্রথম ম্যাচে বড় জয় পেয়ে উড়তে থাকা জার্মানরা স্বাধীন দেশ হিসেবে অভিষিক্ত সার্বিয়ার কাছে হারবে না ধরেই নিয়েই সবাই তাচ্ছিল্যের হাসিই হাসলো। তবে সার্বিয়ার কাছে ঠিকই ০-১ গোলে হেরে গিয়েছিল জার্মানি। এমনকি ম্যাচে পেনাল্টি পেয়েও লক্ষ্যভেদ করতে ব্যর্থ হন জার্মানির লুকাস পোডলস্কি।\n\n২০১০ বিশ্বকাপে সার্বিয়ার বিপক্ষে জার্মানির হারের পূর্বাভাস দিচ্ছে পল/সংগৃহীত ২০১০ বিশ্বকাপে সার্বিয়ার বিপক্ষে জার্মানির হারের পূর্বাভাস দিচ্ছে পল/সংগৃহীত\n\nএবারে পলের ভবিষ্যদ্বাণী নিয়ে সবাই নড়েচড়ে বসে। গ্রুপপর্বের শেষ ম্যাচে জার্মানির প্রতিপক্ষ ছিল ঘানা। ওই গ্রুপে জার্মানির পাশাপাশি ঘানা এবং সার্বিয়া একটি করে জয় পাওয়ায় তিন দলের সামনেই নকআউট পর্বে পা রাখার। এমনকি দুই ম্যাচ শেষে জয়হীন অস্ট্রেলিয়ার সামনেও ছিল দ্বিতীয় পর্বে পা রাখার সম্ভাবনা। তাই পলের পরবর্তী ভবিষ্যদ্বাণী নিয়ে জনমনে ব্যাপক আগ্রহ জন্ম নেয়।\n\nম্যাচের আগের দিন যথারীতি খাবার খাওয়ার বাক্স দিয়েই ভবিষ্যদ্বাণীর পালা। এবার পল রায় দিলো জার্মানির পক্ষেই। সেই সঙ্গে যেন অব্যক্তভাবে জার্মান দলের মধ্যে নির্ভয়ের বার্তাই ছড়িয়ে দিল। ঘানার বিপক্ষেও সেই ম্যাচে ১-০ গোলের জয়ে গ্রুপ চ্যাম্পিয়ন হিসেবে নকআউট পর্বে পা রাখে জার্মানি।\n\nদ্বিতীয় পর্বে অর্থাৎ শেষ ষোলোতে জার্মানির সামনে পড়ে ইংল্যান্ড। একদিকে পলের জন্মস্থান আর অন্যদিকে পলের বেড়ে ওঠার জায়গা। দুই পক্ষের মধ্যে পল কাকে বেছে নেয় সেটি দেখার জন্য উৎসাহের কমতি ছিল না। ম্যাচের আগের দিন বরাবরের মতোই পলের সামনে জার্মানি আর প্রতিপক্ষের পতাকা আঁকা খাবার সমৃদ্ধ দুটো বাক্সে রাখা হলো। কোনো অপেক্ষা ছাড়াই জার্মানির বাক্স থেকে খাবার খেয়ে নিলো, ঠিক অস্ট্রেলিয়া ম্যাচের মতো। সেই ম্যাচের মতোই প্রতিপক্ষের জালে চারবার বল জড়াল জার্মানি। ইংল্যান্ডের বিরুদ্ধে ৪-১ গোলের জয়ের মাধ্যমে কোয়ার্টার ফাইনালে পা রাখে জার্মানরা।\n\nজন্মভূমি ইংল্যান্ডের বিপক্ষে গিয়ে পলের ভবিষ্যদ্বাণী/সংগৃহীত জন্মভূমি ইংল্যান্ডের বিপক্ষে গিয়ে পলের ভবিষ্যদ্বাণী/সংগৃহীত\n\nশেষ আটে জার্মানির বিরুদ্ধে ছিল দুবারের বিশ্ব চ্যাম্পিয়ন আর্জেন্টিনা। এবার ম্যাচের আগের দিন সম্ভাব্য বিজয়ী বেছে নিতে একটু সময় নিলো পল। অনেকক্ষণ স্থির হয়ে থাকার পর নড়েচড়ে উঠে জার্মানিকে সম্ভাব্য বিজয়ী হিসেবে বেছে নিলো। তা দেখে পলের দেখাশোনা করা অলিভার ওয়ালেনসিয়াক বললেন, ম্যাচটি তীব্র প্রতিদ্বন্দ্বিতাপূর্ণ হবে। তবে শেষে বিজয়ী হবে জার্মানিই।\n\nততদিনে অনেকে পলের ভবিষ্যদ্বাণীকে সমীহ করতে শুরু করলেও আর্জেন্টিনা দলের বাবুর্চি নিকোলাস বেদরু সামাজিক যোগাযোগমাধ্যমে ফেসবুকে অক্টোপাস রান্নার রেসিপি পোস্ট করে বসলেন। সেটির জবাবে পলের রক্ষণাবেক্ষক ওয়ালেনসিয়াক বলেন, অনেকেই আমাদের অক্টোপাস পলকে খেতে ইচ্ছুক। তবে পল মোটেও ভীত না এবং আমরা তাকে রক্ষা করতে প্রস্তুত। সে টিকে থাকবে।\n\n\n\n\n\n২০১০ বিশ্বকাপের কোয়ার্টার ফাইনালে জার্মানি-আর্জেন্টিনা ম্যাচের বিজয়ী বেছে নিচ্ছে পল/টুইটার ২০১০ বিশ্বকাপের কোয়ার্টার ফাইনালে জার্মানি-আর্জেন্টিনা ম্যাচের বিজয়ী বেছে নিচ্ছে পল/টুইটার\n\nপল ঠিকই শেষ হাসি হেসেছিল। কোয়ার্টার ফাইনালে ম্যারাডোনা-মেসির আর্জেন্টিনাকে ৪-০ গোলে উড়িয়ে দিয়ে শেষ চারে পা রাখে জার্মানি।\n\nআটপেয়ে পল ততদিনে জার্মানি দলের সৌভাগ্যের প্রতীক হিসেবে পুরো দেশের চোখের মণি হয়ে উঠেছে। তবে স্পেন-জার্মানির মধ্যকার সেমিফাইনাল লড়াইয়ের আগে জার্মানদের বিরুদ্ধে গেল। ম্যাচের আগের দিন পলের সামনে স্পেন-জার্মানির পতাকা খচিত দুটি বাক্স রাখা হলো। প্রথমে জার্মানির কালো-লাল-হলুদ পতাকা আঁকা বাক্সকে জড়িয়ে ধরলেও পরে স্পেনের পতাকা খচিত বাক্স থেকেই খাবার খেয়ে নেয় পল। দুই বছর আগে স্পেন-জার্মানির মধ্যকার ইউরো ফাইনালে পল বিজয়ী বেছে নিতে ভুল করেছিল। সেই ঘটনা থেকেই পলের আরও একটি ভুলের জন্য আশায় বুক বাঁধলো জার্মান সমর্থকরা।\n\n২০১০ বিশ্বকাপের সেমিফাইনালে জার্মানির বিরুদ্ধে গিয়ে স্পেনের পক্ষে পলের বাজি/টুইটার ২০১০ বিশ্বকাপের সেমিফাইনালে জার্মানির বিরুদ্ধে গিয়ে স্পেনের পক্ষে পলের বাজি/টুইটার\n\nতবে এবার বিজয়ী গণনায় পলের ভুল হয়নি। ২০০৮ ইউরোর ফাইনালের মতো এবারও জার্মানিকে ১-০ গোলে পরাজিত করে স্পেন। এবার যেন পলের বিরুদ্ধে গোটা জার্মানিই ফুঁসে উঠলো। জার্মানদের হারের পেছনেরর কারণ হিসেবে অনেকেই পলকে রান্না করে খেতে চাইলো। এসব দেখে স্পেনের তৎকালীন প্রধানমন্ত্রী হোসে লুইস রদ্রিগেজ জাপোতারো পলকে স্প্যানিশদের পক্ষ থেকে রাষ্ট্রীয় নিরাপত্তা দেওয়ার ঘোষণা দিলেন। তার সঙ্গে গলা মেলান স্পেনের শিল্পমন্ত্রী মিগুয়েল সেবাস্তিয়ানও।\n\nজার্মানি-উরুগুয়ের মধ্যকার ২০১০ বিশ্বকাপের তৃতীয় স্থান নির্ধারণী ম্যাচের ভাগ্যগণনা/টুইটার জার্মানি-উরুগুয়ের মধ্যকার ২০১০ বিশ্বকাপের তৃতীয় স্থান নির্ধারণী ম্যাচের ভাগ্যগণনা/টুইটার\n\nজার্মানি-উরুগুয়ের মধ্যকার তৃতীয় স্থান নির্ধারণী ম্যাচের ভবিষ্যত গণনা করতে আবারও পলের সামনে দুটি বাক্স রাখা হলো। এবার পল বিজয়ী হিসেবে বেছে নিলো জার্মানিকেই। ফলশ্রুতিতে দ্বিতীয়ার্ধে ১-২ গোলে পিছিয়ে পড়লেও শেষ পর্যন্ত ৩-২ গোলের জয় নিয়ে মাঠ ছেড়ে টানা দ্বিতীয়বারের মতো তৃতীয় হয় জার্মানরা।\n\nএখন পর্যন্ত শুধুমাত্র জার্মানির ম্যাচেই ভবিষ্যদ্বাণী করেছে। ততদিনে ফুটবল জ্যোতিষী হিসেবে পলের খ্যাতি গোটা বিশ্বে ছড়িয়ে পড়েছে। তাই প্রথমবারের মতো জার্মানির ম্যাচ ব্যতিত অন্য ম্যাচের বিজয়ী বেছে নেওয়ার দায়িত্ব দেওয়া হয় পলকে। এবার পলের সামনে স্পেন-নেদারল্যান্ডসের মধ্যকার ২০১০ বিশ্বকাপ ফাইনালের বিজয়ী বেছে নিতে দুটি বাক্য রাখা হয়। সেমিফাইনালের মতোই এ ম্যাচেও স্প্যানিশদের বিজয়ের পূর্বাভাস দিলো।\n\nপ্রথমবারের মতো স্পেনের বিশ্বজয়ের ঘোষণা দিয়েছিল পলই/টুইটার প্রথমবারের মতো স্পেনের বিশ্বজয়ের ঘোষণা দিয়েছিল পলই/টুইটার\n\nপল বাজিমাত করলো ফাইনালেও। অতিরিক্ত সময়ের শেষদিকে গোল করে ডাচদের ১-০ গোলে হারিয়ে প্রথমবারের মতো বিশ্বকাপ শিরোপার স্বাদ পেলো স্পেন। সেই সঙ্গে পলও গড়লো বিশ্বকাপে শতভাগ নির্ভুল ভবিষ্যদ্বাণীর রেকর্ড।\n\nবিশ্বকাপের পর অনেকেই পলকে নিজেদের দেশে নিয়ে যেতে চাইলো। তবে জার্মানির ওবারহাইসেনের সি লাইফ সেন্টার কর্তৃপক্ষ সবার লোভনীয় প্রস্তাবই প্রত্যাখ্যান করে। বিশ্ব ফুটবলের আকর্ষণের কেন্দ্রবিন্দুতে পরিণত হওয়া অক্টোপাস পল ২০১০ সালের ২৬ অক্টোবর পৃথিবী ছেড়ে চলে যায়। মৃত্যুকালে তার বয়স হয়েছিল ৩৩ মাস অর্থাৎ ২ বছর ১০ মাস।\n\n২০১০ বিশ্বকাপের পর পুরো স্পেনের কাছে জাতীয় বীর বনে যায় অক্টোপাস পল/টুইটার ২০১০ বিশ্বকাপের পর পুরো স্পেনের কাছে জাতীয় বীর বনে যায় অক্টোপাস পল/টুইটার\n\nবিশ্বকাপ ফুটবলের পরবর্তী দুই আসরেও অনেক প্রাণীকেই জ্যোতিষীর ভূমিকায় এসেছিল। তবে জনপ্রিয়তা আর নির্ভুল গণনা - কোনোকিছুতেই পলের ধারেবাছে যেতে পারেনি। তাই তো মৃত্যুর এক যুগ পরেও আজ ফুটবল প্রেমীদের মনে পলের স্মৃতি অম্লান।",
    "গবেষণা প্রকল্পে শাবিপ্রবির সঙ্গে সম্মিলিতভাবে কাজ...": "",
    "খরায় জার্মানিতে ফসল উৎপাদন ব্যাহত": "",
    "ফ্রান্স-জার্মানি-ব্রিটেন যাচ্ছেন অস্ট্রেলিয়ার প্রতিরক্ষামন্ত্রী": "সম্পর্ক জোরদার করার লক্ষ্যে চলতি সপ্তাহে ইউরোপের ফ্রান্স, জার্মানি, ব্রিটেন সফরে যাচ্ছেন অস্ট্রেলিয়ার প্রতিরক্ষামন্ত্রী রিচার্ড মার্লেস। রোববার (২৮ আগস্ট) তিনি এ সফরের ঘোষণা দিয়ে বলেন, ইউক্রেন যুদ্ধ সমমনা দেশগুলোর সঙ্গে সহযোগিতার গুরুত্ব বাড়িয়েছে।\n\nজানা গেছে, তার সফরের সময়সূচি হচ্ছে ২৯ আগস্ট থেকে ১ সেপ্টেম্বর। গত মে মাসে সাধারণ নির্বাচনের পর মধ্য-বাম লেবার পার্টি অস্ট্রেলিয়ায় ক্ষমতা গ্রহণের পর এটি ইউরোপে প্রতিরক্ষামন্ত্রীর প্রথম সফর।\n\nফ্রান্সের সঙ্গে সম্পর্ক পুনরুদ্ধার ও দ্বিপাক্ষিক সম্পর্ক আরও গভীর করার জন্য অস্ট্রেলিয়ার সরকারের এমন পদক্ষেপ বলে জানা গেছে।\n\nএশিয়ায় চীনের ক্রমবর্ধমান সামরিক প্রভাব প্রতিহত করার লক্ষ্যে দ্বিপাক্ষিক প্রতিরক্ষা সহযোগিতার প্রসারের জন্য মার্লেস গত জুনে জাপান সফর করার পর তার এই সফর।\n\nসূত্র: রয়টার্স\n\nএসএনআর/এমএস"
}