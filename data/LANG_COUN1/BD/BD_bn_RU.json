{
    "রাশিয়া: স্কুল ভবনে আততায়ীর নির্বিচার গুলি, ৭ শিশুসহ নিহত ১৩": "রাশিয়া: স্কুল ভবনে আততায়ীর নির্বিচার গুলি, ৭ শিশুসহ নিহত ১৩\n\n২৬ সেপ্টেম্বর ২০২২, ১৭:১২ +০৬\n\nছবির উৎস, Reuters ছবির ক্যাপশান, হামলার পর স্কুল চত্বরে নিরাপত্তা বাহিনীর গাড়ি।\n\nরুশ কর্মকর্তারা বলছেন, মধ্য রাশিয়ার একটি স্কুলে একজন বন্দুকধারীর গুলিতে অন্তত ১৩ জন নিহত ও ২১ জন আহত হয়েছে।\n\nনিহতদের মধ্যে ইজেভস্ক শহরের প্রায় ১০০০ শিক্ষার্থীর এই স্কুলের সাতটি শিশু রয়েছে।\n\nএই হামলার পর বন্দুকধারী আত্মহত্যা করেছে বলে জানা গেছে এবং সে কেন এই হামলা চালিয়েছে সেই উদ্দেশ্য স্পষ্ট নয়। জরুরি কর্মকর্তারা ঘটনাস্থলে রয়েছেন।\n\nস্কুলটি প্রায় ৬৫ হাজার বাসিন্দার শহর ইজেভস্কের কেন্দ্রে অবস্থিত এবং কেন্দ্রীয় সরকারের বিভিন্ন অফিসের খুব কাছাকাছি।\n\nরুশ মিডিয়ার ভিডিও পোস্টে দেখা যাচ্ছে, গোলাগুলি চলার সময় স্কুল ভবনের মধ্যে চরম আতঙ্ক দেখা দিয়েছিল।\n\nকিছু ভিডিও ফুটেজে একটি ক্লাস-কক্ষের মেঝেতে রক্ত এবং জানালায় একটি বুলেটের ছিদ্র দেখা যাচ্ছে। সেখানে ডেস্কের নিচে শিশুরা কুঁকড়ে রয়েছে।\n\nআরও পড়তে পারেন:\n\nছবির উৎস, Russian Investigative Committee ছবির ক্যাপশান, রাশিয়ার কর্মকর্তারা একটি ভিডিও পোস্ট করেছেন যেখানে ক্লাসরুমের ভেতরের দৃশ্য দেখা যাচ্ছে।\n\nরুশ কর্মকর্তারা জানাচ্ছেন, এই ঘটনায় দু'জন নিরাপত্তারক্ষী ও দু'জন শিক্ষকসহ সাতটি শিশু এবং ছ'জন প্রাপ্তবয়স্ক নিহত হয়েছেন।\n\nহামলার পর স্কুল ভবন থেকে সব কর্মচারী ও শিক্ষার্থীকে অন্যত্র সরিয়ে নেয়া হয়েছে।\n\nস্থানীয় একজন সংসদ সদস্য বলছেন, হামলাকারীর কাছে দুটি পিস্তল ছিল। তার পরিচয় এখনো পাওয়া যায়নি।\n\nতদন্ত কমিটি এনিয়ে অনলাইনে যে ভিডিও পোস্ট করেছে তাতে দেখা যাচ্ছে, নাৎসি প্রতীক লাগানো টি-শার্ট এবং একটি বালাক্লাভা মুখোশ পরা হামলাকারী মেঝেতে মৃত পড়ে আছে।\n\nবিবিসি বাংলায় অন্যান্য খবর:",
    "রাশিয়া-ইউক্রেন যুদ্ধ: রিজার্ভ সৈন্য তলবের প্রতিবাদে বিক্ষোভে শত শত গ্রেপ্তার, উপ-প্রতিরক্ষামন্ত্রী বরখাস্ত": "রাশিয়া-ইউক্রেন যুদ্ধ: রিজার্ভ সৈন্য তলবের প্রতিবাদে বিক্ষোভে শত শত গ্রেপ্তার, উপ-প্রতিরক্ষামন্ত্রী বরখাস্ত\n\n২৫ সেপ্টেম্বর ২০২২\n\nছবির উৎস, Getty Images ছবির ক্যাপশান, একজন বিক্ষোভকারীকে গ্রেপ্তার করে নিয়ে যাচ্ছে রাশিয়ার নিরাপত্তা বাহিনীর সদস্যরা\n\nরাশিয়ায় সেনাবাহিনীতে রিজার্ভ সৈন্যদের ডেকে পাঠানোর পর প্রতিবাদ করায় শত শত মানুষকে গ্রেপ্তার করা হয়েছে বলে একটি মানবাধিকার গ্রুপ জানিয়েছে।\n\nঅন্যদিকে, ইউক্রেন যুদ্ধে রসদ ও সরঞ্জাম সরবরাহে ব্যর্থতার অভিযোগে রাশিয়ার উপ-প্রতিরক্ষামন্ত্রীকে সরিয়ে দিয়েছেন ভ্লাদিমির পুতিন।\n\nজেনারেল দিমিত্রি বুলগাকোভকে নতুন দায়িত্বে পাঠানো হয়েছে বলে জানিয়েছে প্রতিরক্ষা মন্ত্রণালয়।\n\nবিভিন্ন শহরে বিক্ষোভ\n\nওভিডি-ইনফো নামের মানবাধিকার সংস্থা জানিয়েছে, শনিবার রাশিয়ার ৩২টি শহরে ৭২৪ জনকে আটক করা হয়েছে।\n\nইউক্রেনে যুদ্ধে যোগ দিতে তিন লাখ সৈন্য সমাবেশ করার জন্য নির্দেশ দিয়েছেন প্রেসিডেন্ট ভ্লাদিমির পুতিন। এজন্য রিজার্ভ সৈন্যদের ডেকে পাঠানো হয়েছে।\n\nসাধারণ মানুষের মধ্যে যাদের সামরিক প্রশিক্ষণ আছে তাদের রিজার্ভ সৈন্য হিসেবে তালিকাভুক্ত করা হয়। এছাড়া রিজার্ভ তালিকায় সাবেক সৈন্যরাও রয়েছে।\n\nধারণা করা হয়, রাশিয়া তাদের প্রায় ১৯০,০০০ জন নিয়মিত সৈন্য ইউক্রেনে যুদ্ধের জন্য মোতায়েন করেছে।\n\nকিন্তু ভ্লাদিমির পুতিনের ওই ঘোষণার পর থেকেই রাশিয়াজুড়ে বিক্ষোভ শুরু হয়েছে।\n\nরাশিয়ার আইন অনুযায়ী, অনুমতি ছাড়া সমাবেশ করা নিষিদ্ধ।\n\nএরপরেও রাশিয়ার শহরগুলোজুড়ে বড় আকারের বিক্ষোভ চলছে। এ সপ্তাহের শুরুর দিকে বিক্ষোভ সমাবেশ করার কারণে এক হাজার ব্যক্তিকে গ্রেপ্তার করা হয়েছে।\n\nসেন্ট পিটার্গবার্গে একজন ব্যক্তি সাংবাদিকদের বলেন, ''পুতিনের জন্য আমি যুদ্ধ করতে যেতে চাই না।''\n\nছবির উৎস, Getty Images ছবির ক্যাপশান, রিজার্ভ সৈন্য তলব করার পর রাশিয়ায় অনেকে বিক্ষোভ করেছে।\n\nশনিবার যাদের গ্রেপ্তার করা হয়েছে, সেই সময় তাদের কারও কারও হাতে সেনাবাহিনীতে যোগ দেয়ার কাগজ দেয়া হয়েছিল বলে শোনা যাচ্ছে। সেই সময় তাদের আটক করে রাখে নিরাপত্তা বাহিনীর সদস্যরা। ক্রেমলিন এর আগে জানিয়েছিল, এটা আইনের মধ্যে থেকেই করা হচ্ছে।\n\nমস্কো নতুন যে আইন করেছে, তাতে সেনাবাহিনীতে একবার নাম লেখানোর পর পালিয়ে গেলে বা দায়িত্ব পালন না করলে কঠোর শাস্তির বিধান রাখা হয়েছে।\n\nশনিবার একটি ডিক্রি জারি করেছেন ভ্লাদিমির পুতিন, যেখানে বলা হয়েছে, কোন সৈন্য যদি আত্মসমর্পণ করে, সেনাবাহিনী থেকে পালিয়ে যায় অথবা যুদ্ধ করতে অস্বীকৃতি জানায়, তাহলে তার ১০ বছর পর্যন্ত কারাদণ্ড হতে পারে।\n\nসেই সঙ্গে বিদেশি কোন নাগরিক যদি অন্তত এক বছরের জন্য রাশিয়ান সৈন্যবাহিনীতে কাজ করার জন্য নাম লেখায়, তাহলে তাকে রাশিয়ার নাগরিকত্ব দেয়ার একটি আইনেরও স্বাক্ষর করেছেন ভ্লাদিমির পুতিন।\n\nঅন্যদিকে, রাশিয়ার সেনাবাহিনীতে যোগ দেয়া এড়াতে হাজার হাজার তরুণ দেশ ছেড়ে যাওয়ার চেষ্টা করছেন। জর্জিয়া ও ফিনল্যান্ড সীমান্তে দেশত্যাগের জন্য দীর্ঘ সারি তৈরি হয়েছে।\n\nতবে তথ্যপ্রযুক্তি খাতের কর্মী, ব্যাংকার আর গণমাধ্যমকর্মীদের সেনাবাহিনীতে যোগ দিতে হবে না বলে কর্তৃপক্ষ জানিয়েছে।\n\nছবির উৎস, Getty Images ছবির ক্যাপশান, পর্যবেক্ষকরা বলছেন, সাম্প্রতিক সময়ে জেনারেল দিমিত্রি বুলগাকোভ মস্কোয় অনেকটা কোণঠাসা হয়ে পড়েছিলেন।\n\nউপ-প্রতিরক্ষামন্ত্রীকে অপসারণ\n\nজেনারেল দিমিত্রি বুলগাকোভকে সরিয়ে রাশিয়ার সরবরাহ ব্যবস্থা তদারকির নতুন দায়িত্ব দেয়া হয়েছে কর্নেল জেনারেল মিখাইল মিযিনস্তভকে, যিনি মারিওপোলে রাশিয়ান বাহিনীর নিষ্ঠুর অবরোধ পরিচালনা করেছিলেন।\n\nদুই হাজার আট সাল থেকে রাশিয়ার সামরিক বাহিনীর সরবরাহ ব্যবস্থার দায়িত্বে ছিলেন জেনারেল বুলগাকোভ। দুই হাজার পনের সালে সিরিয়ায় রাশিয়ার সৈন্যবাহিনী মোতায়েন করার পর থেকে তিনি সেখানে রসদ সরবরাহ ব্যবস্থা তদারকি করতেন।\n\nতবে পর্যবেক্ষকরা বলছেন, সাম্প্রতিক সময়ে তিনি মস্কোয় অনেকটা কোণঠাসা হয়ে পড়েছিলেন। ইউক্রেনে রাশিয়ার সেনাবাহিনীর যে সরবরাহ ব্যবস্থার ব্যাপক বিপর্যয় ঘটেছে, সেজন্য অনেকে তাকে দায়ী করেন।\n\nসাম্প্রতিক মাসগুলোতে নতুন গোলাবারুদ এবং ড্রোনের জন্য দীর্ঘদিনের মিত্র উত্তর কোরিয়া এবং ইরানের সহায়তা চাইতে বাধ্য হয়েছে মস্কো।\n\nরাশিয়ায় নতুন যোগ দেয়া সৈন্যদের হাতে বাতিল রাইফেল তুলে দেয়া হচ্ছে, এমন একটি ভিডিও সামাজিক মাধ্যমে ছড়িয়ে পড়ার পর তার বিরুদ্ধে এই ব্যবস্থা নেয়া হলো।\n\nজেনারেল মিযিনস্তভের নিয়োগকে স্বাগত জানিয়েছে রাশিয়ার কঠোরপন্থীরা।\n\nঅনেক ইউক্রেনিয়ান জেনারেল মিযিনস্তভকে 'মারিওপোলের কসাই' বলে বর্ণনা করে থাকেন।\n\nসেখানে তার ভূমিকার জন্য তার বিরুদ্ধে যুক্তরাজ্যের নিষেধাজ্ঞাও রয়েছে।\n\nসিরিয়ার রাশিয়ার অভিযান চালানোর সময় তিনি বোমা হামলা করে আলেপ্পো শহরকে প্রায় মাটির সাথে মিশিয়ে দিয়েছিলেন।",
    "এডওয়ার্ড স্নোডেনকে নাগরিকত্ব দিল রাশিয়া": "",
    "রাশিয়া-ইউক্রেন যুদ্ধ: রিজার্ভিস্ট সৈন্য সমাবেশের ডাকে রুশ কর্তৃপক্ষের ভুল স্বীকার": "রাশিয়া-ইউক্রেন যুদ্ধ: রিজার্ভিস্ট সৈন্য সমাবেশের ডাকে রুশ কর্তৃপক্ষের ভুল স্বীকার\n\n৭ ঘন্টা আগে\n\nছবির উৎস, Telegram ছবির ক্যাপশান, দাগেস্তানে এক বিক্ষোভকারীকে আটক করছে পুলিশ।\n\nরাশিয়ার কর্তৃপক্ষ স্বীকার করে নিয়েছে যে ইউক্রেনে যুদ্ধ করার জন্য তিন লক্ষ রিজার্ভিস্ট সেনা সমাবেশ করার ক্ষেত্রে কিছু ভুল হয়েছে।\n\nসামাজিক মাধ্যমে ছড়িয়ে পড়া খবরে বলা হয়েছে, এমন অনেককে সেনাবাহিনীতে যোগ দিতে বলা হয়েছে যাদের কোন সামরিক অভিজ্ঞতা নেই, বা যারা অনেক বৃদ্ধ কিংবা শারীরিক প্রতিবন্ধী।\n\nএই পরিকল্পনা নিয়ে ব্যাপক বিক্ষোভও শুরু হয়েছে এবং সাইবেরিয়ার উস্ট-লিমস্কে একজন সেনা-নিয়োগ কর্মকর্তাকে গুলি করার পর তিনি এখন সঙ্কটজনক অবস্থায় আছেন।\n\nক্রেমলিনের মুখপাত্র দিমিত্রি পেসকভ বলেছেন, সেনাবাহিনীতে নিয়োগ এড়াতে লোকজনের দেশ ছেড়ে পালানো ঠেকাতে তার দেশের সীমান্ত বন্ধ করে দেয়ার কোন সিদ্ধান্ত নেয়া হয়নি।\n\nওদিকে রাশিয়ার একটি প্রধান মুসলিম অঞ্চল দাগেস্তানে সৈন্য সমাবেশে রিজার্ভিস্ট ডাকার বিরুদ্ধে সর্বশেষ বিক্ষোভে পুলিশের সাথে সংঘর্ষ হয়েছে।\n\nআরও পড়তে পারেন:\n\nএকটি স্বাধীন রুশ মানবাধিকার পর্যবেক্ষক সংস্থা ওভিডি-ইনফো জানিয়েছে, আঞ্চলিক রাজধানী মাখাচকালায় বিক্ষোভ চলাকালীন ১০০ জনেরও বেশি লোককে গ্রেপ্তার করা হয়েছে।\n\nসংস্থাটি বলছে, ঐ প্রদেশে \"খুবই কঠোর আটকাদেশ\"এর খবরে তারা উদ্বিগ্ন।\n\nঅন্য যেকোনো প্রদেশের তুলনায় ইউক্রেন যুদ্ধে দাগেস্তানের সৈন্যদের মধ্যে মৃতের সংখ্যা বেশি।\n\nবিবিসির রুশ বিভাগের সাম্প্রতিক এক বিশ্লেষণে দেখা গেছে, ইউক্রেনে দাগেস্তানের অন্তত ৩০১ জন সৈন্য মারা গেছে, যা মস্কোর সৈন্যদের তুলনায় ১০ গুণ বেশি।\n\nতবে নিহতের প্রকৃত সংখ্যা আরও বেশি হওয়ার সম্ভাবনা রয়েছে।\n\nরুশ প্রেসিডেন্ট ভ্লাদিমির পুতিন বুধবার রিজার্ভিস্ট সৈন্যদের একাংশকে একত্রিত করার ঘোষণা করার পর থেকে ব্যাপক বিক্ষোভে দু'হাজারেরও বেশি লোককে গ্রেপ্তার করা হয়েছে।\n\nছবির উৎস, Getty Images ছবির ক্যাপশান, আংশিক সৈন্য সমাবেশের ঘোষণা আসার পর থেকেই রাশিয়া জুড়ে বিক্ষোভ শুরু হয়েছে।\n\nবিবিসি বাংলায় অন্যান্য খবর:\n\nযদিও সাম্প্রতিক দিনগুলিতে রাশিয়া জুড়ে বড় বড় শহরগুলিতে বিক্ষোভ হয়েছে, তবে শুধুমাত্র শনিবারেই ৭০০ জনেরও বেশি লোককে গ্রেপ্তার করা হয়েছে।\n\nদাগেস্তানি বিক্ষোভকারীদের পুলিশের সাথে লড়াই কর্তৃপক্ষের বিরুদ্ধে বিরল সহিংসতার ছবি তুলে ধরেছে।\n\nসোশাল মিডিয়ায় পোস্ট করা কয়েক ডজন ভিডিওতে দেখা যাচ্ছে, বিক্ষোভকারীরা মাখাচকালায় পুলিশ ও অন্যান্য নিরাপত্তা কর্মকর্তাদের মুখোমুখি হচ্ছে।\n\nওভিডি-ইনফো খবর দিচ্ছে যে পুলিশ ভিড়ের ওপর স্টান গান এবং লাঠি ব্যবহার করেছে।\n\nএকটি ভিডিওতে দেখা যাচ্ছে, আটক এক ব্যক্তি এক পুলিশ কর্মকর্তার মাথা দিয়ে ঢুস মারছে, এরপর নিরাপত্তা কর্মীরা তাকে মারধর করে।",
    "ইউক্রেন-রাশিয়া যুদ্ধ: অধিকৃত এলাকায় গণভোটের মাধ্যমে প্রেসিডেন্ট পুতিন কী করতে চান": "ইউক্রেন-রাশিয়া যুদ্ধ: অধিকৃত এলাকায় গণভোটের মাধ্যমে প্রেসিডেন্ট পুতিন কী করতে চান\n\nপল কারবি\n\nবিবিসি নিউজ\n\n২৩ সেপ্টেম্বর ২০২২\n\nছবির উৎস, EPA-EFE/REX ছবির ক্যাপশান, গণভোটের আগে অধিকৃত লুহানস্ক এলাকায় লিফলেট বিতরণ করা হচ্ছে\n\nইউক্রেনের চারটি অধিকৃত অঞ্চলের রুশ সমর্থনপুষ্ট কর্তৃপক্ষ আজ থেকে সেখানে গণভোট শুরু করেছে রুশ ফেডারেশনে যোগ দেয়ার প্রশ্নে।\n\nইউক্রেন বলছে, প্রেসিডেন্ট পুতিনের সমর্থনে আয়োজন করা এই গণভোটের কোন আইনি ভিত্তি নেই।\n\nদনিয়েৎস্ক, লুহানস্ক, জাপোরিঝিয়া এবং খেরসনে আয়োজন করা এই গণভোটকে পশ্চিমা দেশগুলোও অবৈধ বলে বর্ণনা করেছে। ইউক্রেনের এসব অঞ্চলকে যাতে রাশিয়ার সীমানা-ভুক্ত করা যায়, সেই লক্ষ্যেই এই গণভোট বলে মনে করা হচ্ছে।\n\nগণভোট হবে পাঁচ দিন ধরে, যদিও ইউক্রেনের পূর্বে এবং দক্ষিণে এই চারটি অঞ্চল ঘিরেই যুদ্ধ অব্যাহত আছে।\n\nরাশিয়া যদি এই অঞ্চলগুলো তাদের দেশের অন্তর্ভুক্ত করতে পারে, তখন তারা বলতে পারবে যে, ইউক্রেনকে দেয়া পশ্চিমা দেশগুলোর অস্ত্র দিয়ে তাদের দেশে আক্রমণ চালানো হচ্ছে। এতে করে যুদ্ধ আরও তীব্র হয়ে উঠতে পারে।\n\nঅন্যান্য খবর:\n\nকী ঘটছে এবং এখন কেন এই গণভোট\n\nরাশিয়া সাত মাস আগে ইউক্রেনের বিরুদ্ধে যুদ্ধ শুরু করে। কিন্তু ভ্লাদিমির পুতিন এখন পাল্টা আক্রমণের মুখে আছেন।\n\nইউক্রেন যে পাল্টা আক্রমণ শুরু করেছে, তাতে তারা সাফল্য পেয়েছে। রাশিয়া ২৪শে ফেব্রুয়ারি অভিযান শুরু করার পর যেসব অঞ্চল দখল করেছিল, তার অনেক অংশ এখন ইউক্রেন পুনর্দখল করে নিয়েছে।\n\nক্রেমলিন এই যুদ্ধকে নতুন আঙ্গিকে পরিচালনার জন্য এখন যে তিনটি পরিকল্পনা নিয়েছে, অধিকৃত অঞ্চলে গণভোট তার একটি।\n\nস্বাধীন ইউক্রেনের ১৫ শতাংশ এলাকা রাশিয়া যদি নিজ দেশের সীমানাভুক্ত করতে পারে, তখন মস্কো দাবি করতে পারবে যে, ইউক্রেনকে দেয়া নেটো জোট এবং পশ্চিমা দেশগুলোর অস্ত্র দিয়ে তাদের দেশে আক্রমণ চালানো হচ্ছে।\n\nএদিকে রাশিয়া আরো তিন লাখ বাড়তি সৈন্যকে যুদ্ধে যাওয়ার জন্য তলব করেছে। রাশিয়া তাদের এক হাজার কিলোমিটার দীর্ঘ রণক্ষেত্র প্রতিরক্ষায় এদের মোতায়েন করতে পারবে।\n\nযুদ্ধের জন্য অতিরিক্ত সৈন্য সংগ্রহের এই সময়কালে রাশিয়ায় সামরিক বাহিনী ছেড়ে পালিয়ে যাওয়া, আত্মসমর্পণ বা বিনা ছুটিতে কাজে অনুপস্থিত থাকা- এগুলো ফৌজদারি অপরাধ বলে গণ্য হবে।\n\nরাশিয়ার নেতা অন্য দেশের ভূমি দখল করে নিজ দেশের সীমানাভুক্ত করছেন, এমন ঘটনা আগেও ঘটেছে। এর আগে ২০১৪ সালে যখন তিনি ক্রাইমিয়া দখলের জন্য তার সৈন্যদের নির্দেশ দেন, তখনো তিনি সেখানে এরকম গণভোটের আয়োজন করেছিলেন।\n\nআন্তর্জাতিক সম্প্রদায় অবশ্য তখনো এই গণভোটকে 'সাজানো খেলা' বলে প্রত্যাখ্যান করেছিল।\n\nচারটি অধিকৃত অঞ্চলে সর্বশেষ এই গণভোটকেও একইভাবে অবৈধ বলে নিন্দা করেছে পশ্চিমা দেশগুলো। এদের মধ্যে আছে আন্তর্জাতিক পর্যবেক্ষক গ্রুপ 'ওএসসিই।' রুশ গণমাধ্যম বলছে, গণভোটে যে 'হ্যাঁ' জয়ী হবে, তা নিয়ে কোন সন্দেহই নেই।\n\nইউক্রেনের পূর্বদিকের দুটি বিচ্ছিন্ন অঞ্চল লুহানস্ক এবং দনিয়েৎস্কে এবং দক্ষিণের খেরসন এবং জাপোরিঝিয়ার অধিকৃত অংশে পাঁচদিন ধরে এই গণভোট হবে।\n\nএই গণভোটকে কেন পাতানো বলে বর্ণনা করা হচ্ছে\n\nছবির উৎস, Getty Images ছবির ক্যাপশান, প্রেসিডেন্ট পুতিনের নয়া কৌশল যুদ্ধকে ভিন্ন মাত্রায় নিয়ে যেতে পারে বলে আশংকা করেন অনেকে\n\nরাশিয়া ২০১৪ সালে কীভাবে ক্রাইমিয়াকে গ্রাস করে নিজ দেশের ভেতর ঢুকিয়েছিল, তা আমরা দেখেছি। গণভোটে রাশিয়ায় যোগদানের পক্ষে ৯৬ দশমিক ৭ শতাংশ ভোট পড়েছিল বলে দাবি করেছিল ক্রেমলিন। তবে রাশিয়ার হিউম্যান রাইটস কাউন্সিলের এক ফাঁস হওয়া রিপোর্টে বলা হচ্ছে, আসলে মাত্র ৩০ শতাংশ মানুষ ভোট দিয়েছিল, এবং কোন রকমে এর অর্ধেক ক্রাইমিয়াকে রাশিয়ার অন্তর্ভুক্ত করার পক্ষে সমর্থন জানিয়েছিল।\n\nগণভোটের সময় ক্রাইমিয়ায় একটি গুলিও কিন্তু করা হয়নি। কিন্তু এবারের গণভোট হচ্ছে একটা যুদ্ধের মাঝে।\n\nযে চারটি অঞ্চলে ভোট হচ্ছে সেগুলো হয় পুরোপুরি বা অংশত রুশদের দখলে। দক্ষিণের খেরসন এখন মোটেই কোন নিরাপদ এলাকা নয়। সেখানে ইউক্রেন যে পাল্টা আক্রমণ চালাচ্ছে তা ঠেকাতে রুশ সৈন্যরা হিমসিম খাচ্ছে। মাত্র গত সপ্তাহেই খেরসনের কেন্দ্রীয় প্রশাসনিক ভবনে একের পর এক ক্ষেপণাস্ত্র হামলা হয়েছে।\n\nসেখানে নিরাপদে গণভোট করা রীতিমত অসম্ভব, কিন্তু তারপরও কর্তৃপক্ষ দাবি করছে, প্রায় সাড়ে সাত লাখ মানুষ ভোটের জন্য নিবন্ধন করেছে। ইউক্রেনের আরেকটি অঞ্চল মিকোলাইভকেও খেরসনের সীমানাভুক্ত করার পরিকল্পনা হচ্ছে, যাতে পুরোটাই রাশিয়ার অংশ করা যায়।\n\nরুশ গণমাধ্যমের খবরে বলা হচ্ছে, নির্বাচনী কর্মকর্তারা গণভোটের সময় ব্যালট বাক্স নিয়ে শুক্রবার হতে সোমবার পর্যন্ত ভোটারদের দ্বারে দ্বারে যাবেন। ভোট কেন্দ্র খোলা হবে কেবল পঞ্চম দিনে, ২৭ সেপ্টেম্বর। নির্বাচনী কর্মকর্তারা এজন্য নিরাপত্তার বিষয়টি কারণ হিসেবে উল্লেখ করছেন।\n\nসেদিন শত শত ভোট কেন্দ্র খোলার কথা রয়েছে, তবে ভোটাররা তাদের নিজ নিজ অঞ্চলের বাইরে থেকেও ভোট দিতে পারবেন। রাশিয়ায় আছেন যেসব শরণার্থী, তারাও ভোট দেয়ার উপযুক্ত।\n\nএদিকে জাপোরিঝিয়ার রাজধানী এখন পুরোপুরি ইউক্রেনিয়ানদের নিয়ন্ত্রণে। কাজেই সেই অঞ্চলটিকে রাশিয়ার অংশ করার জন্য গণভোট কীভাবে করা হবে, তা বোঝা মুশকিল।\n\nইউক্রেনের পূর্বদিকের দনিয়েৎস্কের মাত্র ৬০ শতাংশ রাশিয়ার দখলে এবং সেখানে এখনো তীব্র লড়াই চলছে। লুহানস্কের বেশিরভাগ অবশ্য রাশিয়ার নিয়ন্ত্রণে। তবে সেখানে তারা কিছু এলাকার নিয়ন্ত্রণ হারাতে শুরু করেছে। রুশ বার্তা সংস্থাগুলো বলছে, সেখানে কিছু লিফলেট বিতরণ করা হচ্ছে, যাতে বলা হচ্ছে, 'রাশিয়াই এখন ভবিষ্যৎ।'\n\nযুদ্ধ শুরু হওয়ার আগে সেখানে যারা ছিল, তাদের অনেকেই পালিয়ে গেছে। রাশিয়া যখন অভিযান শুরু করে, তার আগে দনিয়েৎস্ক আঞ্চলিক কর্তৃপক্ষের মস্কোপন্থী প্রধান ডেনিস পুশিলিন পুরো অঞ্চল থেকে গণহারে লোকজনকে সরিয়ে নেয়ার নির্দেশ দিয়েছিলেন।\n\nরুশ সমর্থনপুষ্ট নেতারা কয়েক মাস ধরেই বেশ উদগ্রীব ছিলেন তাদের অঞ্চলে গণভোট করার জন্য। কিন্তু মাত্র তিন দিনের নোটিশে যে গণভোট করার সিদ্ধান্ত নেয়া হলো, তাতে বোঝা যায়, তারা বেশ মরিয়া।\n\nএই ভোটের সময় সেখানে কোন স্বাধীন পর্যবেক্ষক দল থাকবে না। বেশিরভাগ ভোট নেয়া হবে অনলাইনে, যদিও কর্মকর্তারা প্রতিশ্রুতি দিচ্ছেন যে ভোট কেন্দ্রে বাড়তি নিরাপত্তার ব্যবস্থা নেয়া হবে।\n\nকী পরিবর্তন হবে?\n\nছবির উৎস, Getty Images ছবির ক্যাপশান, ইউক্রেনকে দেয়া যুক্তরাষ্ট্রের দূরপাল্লার কামান। অধিকৃত অঞ্চল রাশিয়ার সীমানাভুক্ত হয়ে গেলে সেখানে এসব পশ্চিমা অস্ত্র ব্যবহার কি মস্কো মেনে নেবে?\n\nইউক্রেনের প্রতিরক্ষা মন্ত্রণালয়ের উপদেষ্টা ইউরি স্যাক বিবিসিকে বলেন, এই তথাকথিত গণভোট হবে সর্বনাশা। \"আমরা দেখছি, স্থানীয় লোকজন ইউক্রেনে ফিরে আসার পক্ষে, এবং সেজন্যেই এসব এলাকায় আমরা এত গেরিলা প্রতিরোধ দেখছি,\" বলছেন তিনি।\n\nতবে যাই ঘটুক, ইউক্রেনের সরকার বলছে, কোন কিছুই আসলে বদলাবে না এবং তাদের বাহিনী এসব অঞ্চলকে মুক্ত করার জন্য লড়াই চালিয়ে যাবে।\n\nরাশিয়া বিষয়ক বিশ্লেষক আলেক্সান্ডার বাউনভ বলেন, অধিকৃত অঞ্চলকে রুশ অঞ্চল বললেই তো আর ইউক্রেনের সেনাবাহিনীকে ঠেকানো যাবে না, তবে এর মাধ্যমে হয়তো তাদের নিয়ন্ত্রণে থাকা স্থানীয় জনগণের কাছে একটা বার্তা পাঠানো যাবে।\n\nক্রেমলিন আশা করছে, মস্কো যে এলাকাকে নিজেদের দেশের সীমানা বলে ঘোষণা করেছে, সেখানে হয়তো পশ্চিমারা নিজেদের অস্ত্রশস্ত্র ব্যবহার করা নিয়ে দ্বিধায় ভুগবে।\n\nআরও পড়ুন:\n\nপ্রেসিডেন্ট পুতিন 'রাশিয়াকে রক্ষায়' তার হাতে যত উপায় আছে, তার সবই ব্যবহার করবেন বলে হুমকি দিয়েছেন, যা বেশ উদ্বেগজনক। তিনি যেন এক্ষেত্রে কোন সন্দেহের অবকাশ রাখতে চাইছেন না। রাশিয়ার নিরাপত্তা কাউন্সিলের উপ প্রধান দিমিত্রি মেদভেদেফ স্পষ্ট ভাষাতেই বলেছেন, রাশিয়ার সীমানাভুক্ত করা অঞ্চলগুলো প্রতিরক্ষায় পরমাণু অস্ত্রও ব্যবহার করা হতে পারে।\n\nযুক্তরাষ্ট্রের পররাষ্ট্রমন্ত্রী এন্টনি ব্লিনকেন 'পরিস্থিতি বিপদজনক পর্যায়ে চলে যাচ্ছে' বলে মন্তব্য করেছেন। তবে তিনি এ প্রসঙ্গে ওয়াশিংটনের আগের অবস্থান পুর্নব্যক্ত করে বলেছেন, রাশিয়া ইউক্রেনের ভূমি যতই নিজের বলে দাবি করুক, সেটি রক্ষার জন্য ইউক্রেনের যে অধিকার, তা কেউ কেড়ে নিতে পারবে না।",
    "রাশিয়া ইউক্রেন যুদ্ধ: ইইউ বলছে পুতিন পারমাণবিক অস্ত্র ব্যবহারের যে হুমকি দিয়েছেন তা ধাপ্পা নয়": "রাশিয়া ইউক্রেন যুদ্ধ: ইইউ বলছে পুতিন পারমাণবিক অস্ত্র ব্যবহারের যে হুমকি দিয়েছেন তা ধাপ্পা নয়\n\n২৪ সেপ্টেম্বর ২০২২\n\nছবির উৎস, Shutterstock ছবির ক্যাপশান, রুশ প্রেসিডেন্ট এ সপ্তাহে ইঙ্গিতপূর্ণ হুমকি দিয়েছেন তিনি পারমাণবিক অস্ত্র ব্যবহার করতে পারেন\n\nইউরোপীয় ইউনিয়নের পররাষ্ট্র নীতি বিষয়ক প্রধান বলেছেন ভ্লাদিমির পুতিন পারমাণবিক অস্ত্র ব্যবহারের যে হুমকি দিয়েছেন তা \"ধাপ্পা\" বলে উড়িয়ে না দিয়ে গুরুত্বের সাথে নেয়া উচিত।\n\nবিবিসির সংবাদদাতা লিস ডুসেটকে দেয়া এক সাক্ষাৎকারে ইইউ-র পররাষ্ট্র নীতি বিষয়ক প্রধান জোসেফ বোরেল বলেছেন রুশ নেতা এবং রুশ সেনাবাহিনী কোনঠাসা হয়ে পড়ার পর ইউক্রেনের যুদ্ধ একটা \"বিপজ্জনক মুহূর্তে\" পৌঁছেছে।\n\nইউক্রেন বাহিনীর পাল্টা আক্রমণের মুখে রণাঙ্গনে রুশ বাহিনী কিছুটা বিপর্যস্ত অবস্থায় আছে।\n\n\"রুশ সৈন্যরা কোনঠাসা হয়ে পড়ায় অবশ্যই পরিস্থিতি বিপজ্জনক দিকে মোড় নিয়েছে এবং এর প্রতিক্রিয়ায় মি. পুতিন পারমাণবিক অস্ত্র ব্যবহারের যে হুমকি দিয়েছেন তা খুবই খারাপ,\" বলছেন মি. বোরেল।\n\nছবির ক্যাপশান, মি. বোরেল বলছেন একটা কূটনৈতিক সমাধান খুবই জরুরি\n\nযুদ্ধের সাত মাসের মাথায় প্রেসিডেন্ট পুতিনের সৈন্যরা কোনঠাসা হয়ে পড়লেও মি. বোরেল বলছেন সমস্যার একটা \"কূটনৈতিক সমাধান\" এখন জরুরি। তিনি বলেছেন এমন একটা সমাধান যেটা \"ইউক্রেনের আঞ্চলক অখণ্ডতা ও সার্বভৌমত্ব রক্ষা করবে\", নাহলে \"যুদ্ধ হয়ত থামবে, কিন্তু শান্তি আসবে না এবং আবার যুদ্ধ বাঁধার হুমকি থেকে যাবে।\"\n\nআরও পড়তে পারেন:\n\nআপনার ডিভাইস মিডিয়া প্লেব্যাক সমর্থন করে না ভিডিওর ক্যাপশান, কত পারমাণবিক অস্ত্র রাশিয়ার ভাণ্ডারে? আর কোন কোন দেশে কত পরমাণু অস্ত্র আছে?\n\nকী বলেছেন মি. পুতিন\n\nএ সপ্তাহের গোড়ার দিকে জাতির উদ্দেশ্যে দেয়া এক বিরল ভাষণে মি. পুতিন বলেন \"তার দেশের হাতে বিধ্বংসী নানা ধরনের মারণাস্ত্র\" রয়েছে এবং \"আমাদের হাতে যেসব অস্ত্রসম্ভার রয়েছে তার সবই আমরা ব্যবহার করব\"। তিনি আরও বলেছেন \"আমি ধাপ্পা দিচ্ছি না\"।\n\n\"কেউ যদি বলে আমার কথাটা ধাপ্পা নয়, তখন সেটা গুরুত্বের সাথে নেওয়া উচিত,\" মি. বোরেল বলেন।\n\nওই ভাষণে মি. পুতিন ইউক্রেনের যুদ্ধ করার জন্য রিজার্ভ সৈন্য তলবেরও ঘোষণা দেন। তিনি বলেন তিন লাখ রুশ যারা বাধ্যতামূলক সামরিক প্রশিক্ষণ নিয়েছে তাদের তলব করা হবে।\n\nতার এই ঘোষণার পর রাশিয়ায় প্রতিবাদ ছড়িয়ে পড়ে এবং রণাঙ্গনে যাওয়া এড়াতে দলে দলে রাশিয়ানরা দেশ ছেড়ে পালাতে শুরু করে।\n\nইউক্রেন পাল্টা আক্রমণ চালিয়ে রুশ সৈন্যদের হাত থেকে আট হাজার বর্গ কিলোমিটারের বেশি এলাকা পুনর্দখল করেছে বলে ঘোষণা দেবার পর মি. পুতিন এই ভাষণ দিলেন।\n\nছবির উৎস, Reuters ছবির ক্যাপশান, লুহানস্ক-এর একটি ভোট কেন্দ্রে ভোট দিচ্ছেন একজন সৈন্য- রাশিয়া কোন কোন ভোটদান কেন্দ্রে সংবাদমাধ্যমকে ঢুকতে দিয়েছে\n\nগণভোট\n\nইউক্রেনের রুশ অধিকৃত চারটি অঞ্চলে রাশিয়া এখন স্ব-উদ্যোগে গণভোট নিচ্ছে।\n\nএসব অঞ্চলের রুশ সমর্থনপুষ্ট কর্তৃপক্ষ ২৩শে সেপ্টেম্বর থেকে গণভোট শুরু করেছে এই অঞ্চলগুলোর রুশ ফেডারেশনে যোগ দেয়ার প্রশ্নে।\n\nসশস্ত্র রুশ সৈন্যরা বাড়ি বাড়ি গিয়ে ভোট সংগ্রহ করছে।\n\nরাশিয়ার রাষ্ট্রীয় সংবাদ মাধ্যমে বলা হয়েছে \"নিরাপত্তার স্বার্থে\" বাড়িতে গিয়ে ভোট নেয়া হচ্ছে।\n\nইউক্রেন বলছে, প্রেসিডেন্ট পুতিনের সমর্থনে আয়োজন করা এই গণভোটের কোন আইনি ভিত্তি নেই।\n\nদনিয়েৎস্ক, লুহানস্ক, জাপোরিঝা এবং খেরসনে আয়োজন করা এই গণভোটকে পশ্চিমা দেশগুলোও অবৈধ বলে বর্ণনা করেছে। ইউক্রেনের এসব অঞ্চলকে যাতে রাশিয়ার সীমানা-ভুক্ত করা যায়, সেই লক্ষ্যেই এই গণভোট বলে বলছে ইউক্রেন কর্তৃপক্ষ।\n\nগণভোট হবে পাঁচ দিন ধরে, যদিও ইউক্রেনের পূর্বে এবং দক্ষিণে এই চারটি অঞ্চল ঘিরেই যুদ্ধ অব্যাহত আছে।\n\nরাশিয়া যদি এই অঞ্চলগুলো তাদের দেশের অন্তর্ভুক্ত করতে পারে, তখন তারা বলতে পারবে যে, ইউক্রেনকে দেয়া পশ্চিমা দেশগুলোর অস্ত্র দিয়ে তাদের দেশে আক্রমণ চালানো হচ্ছে। এতে করে যুদ্ধ আরও তীব্র হয়ে উঠতে পারে।",
    "অবশেষে ভুল স্বীকার করল রাশিয়া!": "ইউক্রেন যুদ্ধে বাধ্যতামূলক যোগদানের জন্য সেনা নিযুক্তির তালিকায় ভুল হওয়ার কথা স্বীকার করেছে রুশ কর্তৃপক্ষ।\n\n\n\nএসব ভুল শুধরানোর প্রতিশ্রুতি দিয়েছে তারা। শিক্ষার্থী, বয়স্ক এবং অসুস্থ মানুষকেও যুদ্ধে যোগদান করতে বলা হচ্ছে উল্লেখ করে রুশ নাগরিকদের বিক্ষোভের পর এ পদক্ষেপ নেওয়া হচ্ছে। খবর এএফপির।\n\n\n\nপ্রেসিডেন্ট ভ্লাদিমির পুতিন গত ২১ সেপ্টেম্বর সেনা সমাবেশের ঘোষণা দেন।\n\n\n\nসামরিক বাহিনীর আপৎকালের জন্য মজুত সেনাদের কিছু অংশকে ডাকার নির্দেশ দিয়েছেন তিনি। এটিকেই ‘আংশিক সেনা নিযুক্তি’বলা হচ্ছে।\n\n\n\nপুতিন বলেন, যাদের যুদ্ধসংশ্লিষ্ট দক্ষতা আছে কিংবা সামরিক অভিজ্ঞতা আছে, শুধু তাদেরই ডাকা হবে।",
    "রাশিয়ার কাছে ড্রোন বিক্রির অভিযোগের বিষয়ে যা বলল ইরান": "বিবৃতিতে কানানি ড্রোনের বিষয়টি উল্লেখ করেননি কিংবা মস্কোকে তেহরানের ড্রোন সরবরাহের কথা স্পষ্টভাবে অস্বীকারও করেননি। তবে কানানি বলেন, রাশিয়া-ইউক্রেন যুদ্ধে ইরান ‘নিরপেক্ষতার একটি স্পষ্ট নীতি’ গ্রহণ করেছে। কারণ, ইরান আলোচনার মাধ্যমে এ সংকট সমাধানের ওপর জোর দিয়েছে।\n\nকানানি আরও বলেন, ‘সাম্প্রতিক সময়ে রাশিয়া এবং ইউক্রেনীয় শীর্ষ নেতাদের সঙ্গে আমাদের দেশের পররাষ্ট্রমন্ত্রীর অসংখ্য বৈঠক এবং ফোন কল সংকট সমাধানে সহায়তার সঙ্গে সামঞ্জস্যপূর্ণ।’\n\nইউক্রেনের প্রেসিডেন্ট ভলোদিমির জেলেনস্কি গত শুক্রবার এক ভিডিও বার্তায় বলেছেন, অবন্ধুসুলভ আচরণে ইরানের সঙ্গে কূটনৈতিক সম্পর্কের অবনতি হচ্ছে। কারণ, ইউক্রেনীয় বাহিনী সম্প্রতি রাশিয়ার কাছে বিক্রি করা এবং সংঘাতে ব্যবহৃত মোট আটটি ড্রোন গুলি করে ভূপাতিত করেছে।",
    "রাশিয়া-ইউক্রেন যুদ্ধ: ইউক্রেনে আগ্রাসন জাতিসংঘের মূল নীতির নির্লজ্জ লঙ্ঘন বলে বললেন প্রেসিডেন্ট বাইডেন": "রাশিয়া-ইউক্রেন যুদ্ধ: ইউক্রেনে আগ্রাসন জাতিসংঘের মূল নীতির নির্লজ্জ লঙ্ঘন বলে বললেন প্রেসিডেন্ট বাইডেন\n\n২১ সেপ্টেম্বর ২০২২\n\nছবির উৎস, Reuters ছবির ক্যাপশান, নিউইয়র্কে জাতিসংঘের সাধারণ পরিষদের অধিবেশনে ভাষণ দিচ্ছেন প্রেসিডেন্ট বাইডেন।\n\nমার্কিন প্রেসিডেন্ট বাইডেন জাতিসংঘের সাধারণ পরিষদে বলেছেন যে ইউক্রেনে রাশিয়ার আগ্রাসন জাতিসংঘের সনদের মূল নীতির নির্লজ্জ লঙ্ঘন।\n\nএক ভাষণে মি. বাইডেন ঐ যুদ্ধকে নৃশংস এবং অপ্রয়োজনীয় বলেও বর্ণনা করেন।\n\nতিনি বলেন, মি. পুতিন বুধবার ইউরোপের বিরুদ্ধে প্রকাশ্য পরমাণু হুমকি দিয়েছেন।\n\nসারা বিশ্বকে রাশিয়ার ভয়ানক কর্মকাণ্ডগুলি নজরে রাখার জন্য তিনি আহ্বান জানান।\n\nমার্কিন প্রেসিডেন্ট বলেন একমাত্র মস্কোর সরকার ছাড়া কেউই সংঘাত চায় না।\n\nএর আগে প্রেসিডেন্ট ভ্লাদিমির পুতিন, তার ভাষায়, 'মাতৃভূমিকে রক্ষার জন্য' রাশিয়ায় আংশিক সেনা সমাবেশের ঘোষণা করেন।\n\nজাতির উদ্দেশে টেলিভিশনে দেয়া এক ভাষণে তিনি বলেন, আঞ্চলিক অখণ্ডতা নিশ্চিত করতে এবং ইউক্রেনের রুশ-অধিকৃত অঞ্চলের জনগণকে রক্ষা করার জন্য এটি একটি প্রয়োজনীয় পদক্ষেপ।\n\nমঙ্গলবার এই অঞ্চলগুলি রাশিয়ায় যোগদানের বিষয়ে দ্রুত গণভোট আয়োজনের ঘোষণা করেছে।\n\nমি. পুতিন জোর দিয়ে বলেন, এই সৈন্য সমাবেশে রিজার্ভ সৈন্যদের ডাকা হবে।\n\nপশ্চিমা দেশগুলোর বিরুদ্ধে তিনি অভিযোগ করেন যে তারা তার দেশকে ধ্বংস করতে চায়, ঠিক যেমন ভাবে তারা সোভিয়েত ইউনিয়নকে ধ্বংস করেছিল।\n\nআরও পড়তে পারেন:\n\nছবির উৎস, Reuters ছবির ক্যাপশান, রাশিয়া প্রায় তিন লক্ষ রিজার্ভ সৈন্যকে তলব করেছে।\n\n'কোন ফাঁকা বুলি না'\n\nরুশ নেতা একই সাথে অভিযোগ করেন পশ্চিমারা 'পারমাণবিক ব্ল্যাকমেইল'-এ জড়িত হয়েছে।\n\nমি. পুতিন বলেন, তিনি কোন ফাঁকা বুলি দিছেন না, কিন্তু ভৌগোলিক অখণ্ডতা রক্ষার জন্য তার দেশ \"সম্ভাব্য সব উপায়\" ব্যবহার করবে।\n\nবিবিসির রুশ বিভাগের সম্পাদক বলেছেন, মি. পুতিনের অবস্থানের এই পরিবর্তনটি আসলে তার একটি স্বীকারোক্তি যে ইউক্রেনে রাশিয়ার দিন ভাল যাচ্ছে না\n\nপ্রেসিডেন্ট পুতিনের পর বক্তব্য রাখতে গিয়ে রুশ প্রতিরক্ষামন্ত্রী সার্গেই শোইগু বলেছেন, ইউক্রেনে যুদ্ধের জন্য তিন লাখ রিজার্ভ সৈন্যকে তলব করা হবে।\n\nতিনি বলেন, এই সংখ্যাটি রাশিয়ার মোট আড়াই কোটি রিজার্ভ সৈন্যদের মাত্র এক শতাংশ।\n\nমি. শোইগু স্বীকার করেন যে গত ফেব্রুয়ারি মাসের পর থেকে ইউক্রেনে প্রায় ছয় হাজার রুশ সৈন্য নিহত হয়েছে, যদিও পশ্চিমা সূত্রগুলি এই সংখ্যা অনেক বেশি হবে বলে মনে করে।\n\nরুশ প্রতিরক্ষামন্ত্রী বলেন, মস্কোর এই লড়াই শুধু ইউক্রেনের বিরুদ্ধে নয়, বরং পুরো পশ্চিমা জোটের বিরুদ্ধে।\n\nছবির উৎস, Getty Images ছবির ক্যাপশান, রুশ প্রতিরক্ষামন্ত্রী সার্গেই শোইগু।\n\nবিবিসি বাংলায় অন্যান্য খবর:\n\nআজ (বুধবার) থেকেই সৈন্য সমাবেশ শুরু হয়ে যাবে।\n\nভ্লাদিমির পুতিনের এই নির্দেশনার ফলে যারা কোন একসময় রুশ সেনাবাহিনীতে কাজ করেছেন বা প্রশিক্ষণ নিয়েছেন ভবিষ্যতে যে কোন প্রয়োজনে সেনাবাহিনীর কাজে লাগবার জন্য, সেই সব রিজার্ভিস্টদের এখন যুদ্ধ করার জন্য ডেকে পাঠানো হবে।\n\nতিনি জানিয়েছেন যে রাশিয়ার অনেক যুদ্ধাস্ত্র প্রস্তুত আছে। রাশিয়ার অস্ত্র উৎপাদন বৃদ্ধি করার জন্যও তিনি বাড়তি তহবিল বরাদ্দের নির্দেশ দিয়েছেন।\n\nপশ্চিমা দেশগুলোর প্রতি হুমকি দিয়ে তিনি বলেন, ''আমাদের দেশের আঞ্চলিক অখণ্ডতা যদি হুমকির মধ্যে পড়ে, রাশিয়া এবং এর জনগণকে রক্ষা করার জন্য আমরা সবরকমের ব্যবস্থা নেবো। এটা কোন ফাঁকা বুলি নয়।''\n\n''যারা পারমাণবিক অস্ত্র নিয়ে আমাদের ব্ল্যাকমেইল করতে চায়, তাদের জানা উচিত যে, পাল্টা বাতাস তাদের দিকেও যেতে পারে।''\n\nতিনি অভিযোগ করেন, পশ্চিমা দেশগুলো প্রমাণ করেছে যে তারা চায় না রাশিয়া আর ইউক্রেনের মধ্যে শান্তি থাকুক।\n\nডনবাসে যারা লড়াই করছে, তাদের আইনি স্বীকৃতি দেয়ারও তিনি ঘোষণা দিয়েছেন।\n\nছবির উৎস, Getty Images ছবির ক্যাপশান, রুশ অধিকৃত অনেক এলাকা সম্প্রতি ইউক্রেন পুনর্দখল করেছে।\n\nসেখানে যে তথাকথিত গণভোটের আয়োজনের পরিকল্পনা করা হচ্ছে, সেই প্রসঙ্গে মি. পুতিন বলেন, আমরা তাদের সহায়তায় রয়েছি।\n\nইউক্রেনের যে এলাকাগুলো রাশিয়ার নিয়ন্ত্রণে রয়েছে, তারা এই সপ্তাহের মধ্যেই রাশিয়ায় যোগর দেয়া প্রশ্নে জরুরি গণভোট আয়োজনের ঘোষণা করেছে।\n\nযুক্তরাষ্ট্র, জার্মানি এবং ফ্রান্স জানিয়েছে, তারা এরকম লজ্জাকর গণভোটের ফলাফল কখনোই মেনে নেবে না।\n\nনেটো সামরিক জোট জানিয়েছে, এ ধরনের পরিকল্পনা যুদ্ধকে আরও উস্কে দেবে।",
    "রাশিয়ার ওপর নিষেধাজ্ঞা ইউরোপের জন্য হিতে বিপরীত হয়েছে: হাঙ্গেরির প্রধানমন্ত্রী": "আল-জাজিরার খবরে বলা হয়, জ্বালানির মূল্যবৃদ্ধি ইস্যুতে দেশটির পার্লামেন্টে কথা বলেছেন প্রধানমন্ত্রী ভিক্টর অরবান। এ সময় তিনি বলেন, সংকটের কারণে ইউরোপে বিভিন্ন দেশে সরকার পতনে অবাক হওয়ার মতো কিছু নেই। মূলত রোববার ইতালিতে অনুষ্ঠিত পার্লামেন্ট নির্বাচনের প্রতি ইঙ্গিত করে এ কথা বলেছেন তিনি।\n\nমূল্যস্ফীতিসহ নানামুখী অর্থনৈতিক চ্যালেঞ্জের মুখে গত জুলাইয়ে ইতালির প্রধানমন্ত্রী মারিও দ্রাগির পদত্যাগের পর এ নির্বাচনের আয়োজন করা হয়। এর আগে বিভিন্ন অভিযোগে জেরে যুক্তরাজ্যের প্রধানমন্ত্রীর পদ ছাড়তে হয়েছে বরিস জনসনকে।\n\nপার্লামেন্টে হাঙ্গেরির প্রধানমন্ত্রী বলেন, প্রতিবেশী দেশ ইউক্রেনে যুদ্ধ দীর্ঘমেয়াদি হবে। এ জন্য হাঙ্গেরিকে প্রস্তুত থাকতে হবে। এই যুদ্ধের কারণে ইউক্রেনের অনেক অবকাঠামো ক্ষতিগ্রস্ত হয়েছে। হাজারো মানুষ প্রাণ হারিয়েছে। লাখো মানুষ তার আবাস ছাড়তে বাধ্য হয়েছে।",
    "সীমান্ত বন্ধের বিষয়ে অবস্থান স্পষ্ট করলো রাশিয়া": "সীমান্ত বন্ধের বিষয়ে নিজ দেশের অবস্থান স্পষ্ট করেছে রাশিয়া। রুশ প্রেসিডেন্টের দফতর ক্রেমলিন জানিয়েছে, সীমান্ত বন্ধের বিষয়ে এখনও পর্যন্ত কোনও সিদ্ধান্ত নেওয়া হয়নি। সোমবার এক প্রতিবেদনে এ খবর জানিয়েছে কাতারভিত্তিক সংবাদমাধ্যম আল জাজিরা।\n\nইউক্রেনে যুদ্ধের জন্য গত সপ্তাহে সেনা সমাবেশের ঘোষণা দেন রুশ প্রেসিডেন্ট ভ্লাদিমির পুতিন। তার ওই ঘোষণার পর যুদ্ধে অংশগ্রহণ এড়াতে দলে দলে মানুষ রাশিয়া ছাড়তে শুরু করে। এমন পরিস্থিতিতে লোকজনের দেশত্যাগ ঠেকাতে সীমান্ত বন্ধের গুঞ্জন তৈরি হয়। এরপরই বিষয়টি নিয়ে অবস্থান স্পষ্ট করে পুতিন প্রশাসন।\n\nএদিকে রুশ বাহিনীর রিজার্ভ সেনাদের তলবের প্রতিবাদ করায় এরইমধ্যে দেশটিতে সহস্রাধিক মানুষকে গ্রেফতারের খবর পাওয়া গেছে।\n\nসেনাসমাবেশের বিরোধিতা করা একটি অনলাইন পিটিশনে স্বাক্ষর করেছেন তিন লাখ ২৭ হাজারেরও বেশি মানুষ। এতে বলা হয়েছে, ‘বর্তমান অনিশ্চয়তার মুখে আমরা আমাদের দেশের পুরুষদের - ভাই, ছেলে, স্বামী, পিতা, দাদা, নানাকে নৈতিক বা শারীরিক বিপদে ফেলতে প্রস্তুত নই।’",
    "যেসব কারণে খারকিভ থেকে পিছু হটল রাশিয়া": "রাশিয়া–ইউক্রেন যুদ্ধ সাত মাসে গড়িয়েছে। যুদ্ধের শুরুর দিকে একের পর এক ক্ষেপণাস্ত্র ও বিমান হামলা চালিয়ে ইউক্রেনের বিশাল এলাকা দখল করে নিয়েছিল রুশ বাহিনী। তবে সময় যত গড়িয়েছে, যুদ্ধের ময়দানে রাশিয়ার সাফল্য ততই ফিকে হয়েছে। সর্বশেষ ইউক্রেনের উত্তর–পূর্বাঞ্চলীয় খারকিভ থেকে পিছু হটতে হয়েছে রাশিয়ার সেনাদের।\n\nপশ্চিমা অস্ত্রে সজ্জিত ইউক্রেনের বাহিনীর জন্য খারকিভের দখল ফিরে পাওয়া বড় অর্জন বিবেচনা করা হচ্ছে। তবে প্রশ্ন উঠেছে, খারকিভ থেকে পিছু হটা কি মস্কোর সামরিক ব্যর্থতা, নাকি কৌশল। তাই খারকিভে ইউক্রেনের সেনাদের আপাতসাফল্যের চুলচেরা বিশ্লেষণ করছেন অনেকেই। এর মধ্য দিয়ে আগামী দিনে যুদ্ধের গতিপ্রকৃতি নির্ধারণের চেষ্টাও চলছে।",
    "আমাদের আর কোনো উপায় ছিল না: রাশিয়া": "রাশিয়ার দেয়ালে পিঠ ঠেকে দিয়েছিল। ইউক্রেনে সামরিক পদক্ষেপ না করে আর কোনো উপায় ছিল না বলে জানিয়েছেন রুশ পররাষ্ট্রমন্ত্রী সের্গেই লাভরভ। বার্তা সংস্থা রয়টার্স রোববার এক প্রতিবেদনে এ তথ্য জানিয়েছে।\n\nজাতিসংঘের সাধারণ পরিষদে বক্তৃতায় ও আন্তর্জাতিক গণমাধ্যমের সঙ্গে মতবিনিময়ের সময় লাভরভ এ কথা বলেন।\n\nইউক্রেনে গত ২৪ ফেব্রুয়ারি থেকে শুরু হওয়া সামরিক আগ্রাসনের পক্ষে জাতিসংঘে তার মতামত তুলে ধরেন রুশ পররাষ্ট্রমন্ত্রী।\n\nএসময় তিনি কিয়েভের নির্বাচিত সরকারকে অবৈধ বলে অভিযোগ করে বলেন, ওই সরকার নব্য নাৎসিবাদী, কারা ইউক্রেনের পূর্বাঞ্চলের রুশ ভাষাভাষী মানুষের ওপর দমন-পীড়ন অব্যাহত রেখেছিল।\n\nজাতিসংঘের সাধারণ পরিষদের বক্তব্য দেওয়ার সময় লাভরভ আরও বলেন, বিশ্বের ভবিষ্যত নিয়ে আজ সিদ্ধান্ত নেওয়া হচ্ছে।\n\nরুশ পররাষ্ট্রমন্ত্রী আরও বলেন, ইউক্রেনের অধিকৃত অঞ্চলে গণভোটের পর যদি তা মস্কোর সঙ্গে একীভূত হয় তবে সেই অঞ্চলের পূর্ণ নিরাপত্তা দেবে রাশিয়া।\n\n",
    "খেরসনে হোটেলে হামলা : ইউক্রেনকে অভিযুক্ত করলো রাশিয়া": "অধিকৃত খেরসনের একটি হোটেলে ক্ষেপণাস্ত্র হামলায় সাবেক সংসদ সদস্যসহ দু‘জনকে হত্যার জন্য ক্রেমলিনপন্থী ইউক্রেন বাহিনীকে দায়ী করছে।\n\nএকজন আঞ্চলিক কর্মকর্তা বলছেন, রুশপন্থী সাবেক ইউক্রেনের আইন প্রণেতা ওলেক্সি ঝুরাভকো এ হামলায় নিহত হন।\n\nকিরিল স্ট্রেমাসভ এক বিবৃতিতে বলেন, ইউক্রেনের সশস্ত্র বাহিনী রোববার রিবাসের প্লে হোটেলে একটি ক্ষেপণাস্ত্র নিক্ষেপ করেছে।\n\nহামলার বিষয়ে কোনো প্রতিক্রিয়া জানায়নি কিয়েভ।\n\nরুশ প্রশাসন টেলিগ্রামে একটি পোস্টের মাধ্যমে জানায়, এটি একটি পরিকল্পিত সন্ত্রাসী হামলা। আরো জানায়, হোটেলটি সামরিক উদ্দেশ্যে ব্যবহার করা হয়নি।\n\nবিবৃতিতে আরো বলা হয়, প্রথামিকভাবে এ হামলায় দু’জন নিহত হয়েছেন বলে ধারণা করা হচ্ছে।\n\nবার্তা সংস্থা এএফপি জানায়, কর্তৃপক্ষ জানিয়েছে- ক্ষেপণাস্ত্র হামলার সময় রুশ মিডিয়ার সাংবাদিকরা ওই হোটেলে ছিলেন। যদিও দাবিগুলো স্বাধীনভাবে যাচাই করা যায়নি।\n\nওই অঞ্চলের আইন প্রয়োগকারী সংস্থার একজন প্রতিনিধিকে উদ্ধৃত করে বার্তা সংস্থা তাস বলছে, স্পষ্টত এই হামলা ন্যাটোর প্রতিনিধির সহায়তায়, তাদের গোয়েন্দা তথ্য অনুযায়ী এবং তাদের পরামর্শে করা হয়েছে।\n\nউদ্ধারকর্মীরা দক্ষিণ ইউক্রেনীয় শহরের কেন্দ্রে অবস্থিত হোটেলটিতে ক্ষতিগ্রস্তদের সন্ধানে ধ্বংসস্তুপে অভিযান চালাচ্ছে বলে জানায়।\n\nখেরসনে হামলাটি এমন সময় হয় যখন, আক্রমণের পর মস্কোর নিয়ন্ত্রণে আসা প্রথম স্থানগুলোর মধ্যে একটি খেরসন, একটা গণভোটে অংশ নিচ্ছে। যেখানে সাধারণ মানুষ জিজ্ঞেস করছে তারা রাশিয়ায় যোগ দিতে চায় কিনা। খেরসনের পাশাপাশি, লুহানস্ক, ডোনেটস্ক এবং জাপোরিঝিয়াতেও জনগন শুক্রবার থেকে তাদের ভোট দিচ্ছেন এবং মঙ্গলবার ভোট শেষ হওয়ার কথা।\n\nসূত্র : বিবিসি",
    "ইউক্রেনের দখলকৃত অঞ্চল রাশিয়ায় যুক্ত করতে গণভোট": "তীব্র আন্তর্জাতিক সমালোচনার মুখে ইউক্রেনের চারটি অধিকৃত অঞ্চলের রুশ ফেডারেশনে যোগ দেয়ার প্রশ্নে দ্বিতীয় দিনের মতো গণভোট চলছে৷ শুক্রবার শুরু হওয়া এই গণভাট ইউক্রেনের পশ্চিমের দনেৎস্ক ও লুহানস্ক অঞ্চল এবং দক্ষিণের ঝাপোরিজঝিয়ার এবং খেরসন অঞ্চলে আয়োজন করা হয়৷ ক্রেমলিন নিয়োজিত প্রশাসনিক কর্মকর্তাদের তত্ত্বাবধানে আয়োজিত এই গণভোট আগামী মঙ্গলবার পর্যন্ত চলবে বলে জানা গেছে৷\n\nতবে এই গণভোটের কোনো আইনি ভিত্তি নেই বলে মন্তব্য জাতিসংঘসহ বেশ কিছু পশ্চিমা দেশের৷ ইউক্রেন বলছে, এই গণভোটের মাধ্যমে একটি জাতির বিরুদ্ধে অন্যায় করা হচ্ছে৷\n\nবার্তাসংস্থাগুলো জানিয়েছে, গণভোটের উদ্দেশ্যে নির্বাচনী কর্মকর্তারা স্থানীয়দের বাড়িতে ব্যালটপেপার নিয়ে হাজির হচ্ছেন৷ সেইসাথে কিছু ভ্রাম্যমাণ ভোটকেন্দ্রও স্থাপন করা হয়েছে৷\n\nরাশিয়ার মূল ভূখণ্ডেও ভোট আয়োজন করা হয়েছে বলে জানা গেছে৷ অধিকৃত চারটি অঞ্চলের যেসব শরণার্থী এই মুহূর্তে রাশিয়ায় অবস্থান করছেন, তাদের ভোটে অংশগ্রহণ নিশ্চিত করার জন্য এমন আয়োজন করা হয়েছে৷\n\nক্রেমলিন বলছে, ফলাফলের ভিত্তিতে দ্রুততম সময়ের মধ্যে ইউক্রেনের এই অঞ্চলগুলোকে রাশিয়ার সঙ্গে যুক্ত করা হবে৷ রাশিয়ার গণমাধ্যমে প্রকাশিত ভিডিওতে দেখা যায়, শনিবার এ চারটি অঞ্চলের বিভিন্ন কেন্দ্রে ভোট প্রদানের জন্য উপস্থিত হচ্ছেন স্থানীয়রা৷\n\nএদিকে সামাজিক যোগাযোগমাধ্যমে ছড়িয়ে পড়া ভিডিওতে দেখা যায়, অস্ত্রধারী লোকেরা স্থানীয়দের ভোটকেন্দ্রে যেতে জোর করছে৷\n\nগণভোট অনুষ্ঠানের প্রথমদিন শুক্রবার যুক্তরাষ্ট্রের প্রেসিডেন্ট জো বাইডেন ইউক্রেনের কিছু অংশকে যুক্ত করার এই প্রচেষ্টাকে আন্তর্জাতিক আইনের ‘প্রকাশ্য লঙ্ঘণ’ বলে মন্তব্য করেন৷\n\nতিনি বলেন, ‘‘রাশিয়ার উপর আরো কঠোর অর্থনৈতিক নিষেধাজ্ঞা আরোপের বিষয়ে যুক্তরাষ্ট্র তার মিত্র দেশগুলোর সাথে কাজ করবে৷’’\n\nইউক্রেন সরকারের বলছে, ভোট চলার এই পাঁচদিন ইউক্রেনে রাশিয়ার অধিকৃত এলাকাগুলো থেকে স্থানীয়দের সরে যেতে বাধা দেওয়া হচ্ছে৷\n\nইউক্রেনের প্রেসিডেন্ট ভলদোমির জেলেনস্কি বলেন, আন্তর্জাতিক সম্প্রদায় দ্ব্যর্থহীনভাবে এই গণভোটের নিন্দা জানাচ্ছে৷ তিনি বলেন, এই গণভোট শুধু আন্তর্জাতিক আইনের লঙ্ঘনই নয়, এটি কিছু মানুষের বিরুদ্ধে, একটি জাতির বিরুদ্ধে হওয়া অন্যায়৷\n\nগণভোট অনুষ্ঠিত হওয়া এ চারটি অঞ্চল এই মুহূর্তে পুরোপুরি রাশিয়া দখলে তেমন ইঙ্গিত এখনো পাওয়া যায়নি৷ সংবাদমাধ্যমের খবরে বলা হয়, এই চারটি অঞ্চলের বিভিন্ন স্থানে ইউক্রেনের সেনারা রাশিয়ার বিরুদ্ধে লড়াই চালিয়ে যাচ্ছে৷\n\nতবে বিশ্লেষকেরা বলছেন, ভোটাভুটির মাধ্যমে যদি এসব অঞ্চল রাশিয়া নিজেদের সাথে যুক্ত করে নেয় সেক্ষেত্রে যুদ্ধ পরিস্থিতি অন্য দিকে মোড় নিতে পারে৷\n\nরাশিয়ার সঙ্গে যুক্ত হওয়ার পর সেখানে হামলার ঘটনা ঘটলে মস্কো দাবি করতে পারে যে, পশ্চিমাদের কাছ থেকে পাওয়া অস্ত্র দিয়ে তাদের ওপর হামলা চালানো হচ্ছে৷",
    "প্রতিরক্ষা ব্যয় বাড়াচ্ছে রাশিয়া": "দীর্ঘমেয়াদি যুদ্ধ পরিকল্পনার পথে এগোচ্ছে রাশিয়া। এ লক্ষ্য বাস্তবায়নে ২০২২-২৫ সাল পর্যন্ত ৪ বছরে খরচ করবে ৩৪ লাখ কোটি রুবল (৬০ হাজার কোটি ডলার; এক রুবল সমান ৫৬.২৫ ডলার) খরচের পরিকল্পনা করছে মস্কো।\n\nযা দেশটির প্রচলিত বাজেটের থেকে অনেক বেশি। প্রতিরক্ষা, নিরাপত্তা ও অভ্যন্তরীণ আইনশৃঙ্খলা রক্ষায় ব্যয় হবে এই অর্থ। রাশিয়ার অর্থ মন্ত্রণালয়ের এক কর্মকর্তার বরাতে শুক্রবার এ তথ্য প্রকাশ করেছে রয়টার্স।\n\n\n\nনতুন ব্যয়-পরিকল্পনা অনুযায়ী, এই চার বছরে শুধু প্রতিরক্ষা খাতেই খরচ করবে ১৮ লাখ ৫০ হাজার কোটি রুবল। এর মধ্যে চলতি বছর খরচ হবে ৪ লাখ ৭০ হাজার কোটি রুবল।\n\nআগের বাজেটে চলতি বছর প্রতিরক্ষা খাতে ৩ লাখ ৫০ হাজার কোটি রুবল খরচের পরিকল্পনা ছিল। আর ২০২২ থেকে ২০২৪ সাল পর্যন্ত মোট ১০ দশমিক ৯ ট্রিলিয়ন রুবল খরচ ধরা হয়েছিল।\n\nতবে নিরাপত্তা ও আইনশৃঙ্খলা খাতের ২ লাখ ৮০ হাজার কোটি রুবল খরচের পরিকল্পনা অপরিবর্তিত থাকছে। এদিকে ‘যারা পরমাণু অস্ত্র দিয়ে আমাদের ব্ল্যাকমেইল করার চেষ্টা করছে তাদের জানা উচিত যে বাতাসও তাদের দিকে ঘুরতে পারে।’\n\nইউক্রেন ইস্যুতে রুশ প্রেসিডেন্ট ভ্লাদিমির পুতিনের এ হুমকির পর গভীর উদ্বেগ সৃষ্টি হয়েছে সারা বিশ্বেই। যদি সত্যিই হামলা চালায় তো কেমন হবে ইউক্রেন পরিস্থিতি?\n\nএ নিয়ে বেশ কয়েকজন বিশেষজ্ঞ ও কর্মকর্তার সঙ্গে কথা বলেছে এএফপি। তবে বিশ্লেষকরা নিশ্চিত নন যে ১৯৪৫ সালে যুক্তরাষ্ট্রের জাপানে বোমা হামলার পুতিনই প্রথম পরমাণু অস্ত্র ব্যবহারে আগ্রহী হবেন।\n\nরাশিয়ার পরমাণু আক্রমণ দেখতে কেমন হবে? বিশ্লেষকরা বলছেন, মস্কো সম্ভবত এক বা একাধিক ‘কৌশলগত’ বা যুদ্ধক্ষেত্রে পরমাণু বোমা ব্যবহার করবে।\n\nএগুলো হলো ছোট অস্ত্র, সবচেয়ে বড় মার্কিন কৌশলগত ওয়ারহেডের ১.২ মেগাটন অথবা ১৯৬১ সালে রাশিয়া যে ৫৮ মেগাটন বোমা পরীক্ষা করেছিল। সে তুলনায় এই পরমাণু বোমাগুলো ০.৩ কিলোটন থেকে ১০০ কিলোটন বিস্ফোরক শক্তির হবে।\n\nকৌশলগত বোমাগুলো আরও শক্তিশালী পরমাণু অস্ত্র সর্বাত্মক যুদ্ধ জয়ের জন্য ডিজাইন করা হয়েছে। কিন্তু ‘ছোট’ এবং ‘সীমিত’ এখানে আপেক্ষিক। যুক্তরাষ্ট্র হিরোশিমায় ১৯৪৫ সালে যে পরমাণু বোমা ফেলেছিল তা ধ্বংসাত্মক প্রভাব ছিল মাত্র ১৫ কিলোটন।\n\nমস্কো কি লক্ষ্যবস্তু করবে? ইউক্রেনে পরমাণু বোমা হামলার ক্ষেত্রে রাশিয়ার লক্ষ্য হবে দেশটিকে আত্মসমর্পণে বাধ্য করা। পশ্চিমা সমর্থকদের বিভক্ত করা।\n\nওয়াশিংটনে সিএসআইএস আন্তর্জাতিক নিরাপত্তা কর্মসূচির সামরিক বিশেষজ্ঞ মার্ক ক্যানসিয়ান বলেছেন, রাশিয়া সম্ভবত সামনের সারিতে পরমাণু অস্ত্র ব্যবহার করবে না।\n\n২০ মাইল (৩২ কিলোমিটার) অঞ্চল দখল করতে ২০টি ছোট পরমাণু বোমার প্রয়োজন হতে পারে, এটি বিশাল পরমাণু ঝুঁকির মধ্যে ছোট লাভ। তবে শুধু একটি ব্যবহার করাই যথেষ্ট হবে না বলেও জানান তিনি।\n\nআরও শক্তিশালী বার্তা পাঠাতে পানির ওপর একটি পরমাণু বোমার বিস্ফোরণ ঘটিয়ে উল্লেখযোগ্য হতাহতের ঘটনা এড়াতে পারে। অথবা একটি ইলেকট্রোম্যাগনেটিক পালস তৈরি করতে ইউক্রেনের আকাশের অনেক উচ্চতায় বিস্ফোরণ ঘটিয়ে ইলেকট্রনিক যন্ত্রপাতি অচল করে দিতে পারে। অথবা বৃহত্তর ধ্বংস এবং মৃত্যু বেছে নিতে পারেন পুতিন।\n\nরাশিয়ার হাতে কতগুলো পারমাণবিক অস্ত্র আছে? ‘ফেডারেশন অব আমেরিকান সায়েন্টিস্টে’র মতে, রাশিয়ার হাতে ৫৯৭৭টি ‘নিউক্লিয়ার ওয়ারহেড’ রয়েছে।\n\nএই নিউক্লিয়ার ওয়ারহেডগুলো ক্ষেপণাস্ত্রের মাথায় জুড়ে দিয়ে পারমাণবিক বিস্ফোরণ ঘটানো যায়। তবে, এর মধ্যে রয়েছে প্রায় ১৫০০টি অত্যন্ত পুরোনো।\n\n\n\nপ্রায় নষ্ট হয়ে গেছে। ৪৫০০টি কৌশলগত পারমাণবিক অস্ত্রের মধ্যে রয়েছে ব্যালিস্টিক ক্ষেপণাস্ত্র বা রকেট। বাকিগুলো স্বল্প-পরিসরে ব্যবহারের জন্য ছোট আকারের কম ধ্বংসাত্মক পারমাণবিক অস্ত্র। বিশেষজ্ঞদের অনুমান, প্রায় ১৫০০ রুশ ওয়ারহেড বর্তমানে মোতায়েন রয়েছে।\n\nঅর্থাৎ বোমারু বিমান বা সাবমেরিনগুলোতে স্থাপন করা আছে। বর্তমানে বিশ্বের নয়টি দেশের হাতে পারমাণবিক অস্ত্র রয়েছে- যুক্তরাষ্ট্র, রাশিয়া, যুক্তরাজ্য, চিন, ফ্রান্স, ভারত, পাকিস্তান, উত্তর কোরিয়া ও ইসরাইল।",
    "যুক্তরাষ্ট্র আগুন নিয়ে খেলছে: রাশিয়া": "এরপরই জাতিসংঘে চীনের পক্ষ নিয়ে ওয়াশিংটনের বিরুদ্ধে আগুন নিয়ে খেলার অভিযোগ করলেন রাশিয়ার পররাষ্ট্রমন্ত্রী ল্যাভরভ।\n\nরাশিয়ার প্রেসিডেন্ট পুতিন গত ফেব্রুয়ারিতে ইউক্রেইনে যুদ্ধ শুরুর আগে চীনের প্রেসিডেন্ট শি জিনপিংয়ের সাথে দেখা করার সময় দুইজনের সীমাহীন বন্ধুত্বের ঘোষণা দেওয়ার পাশাপাশি পশ্চিমাদের বিরুদ্ধে সহযোগিতা আরও জোরদরের অঙ্গীকার করেছিলেন।\n\nজাতিসংঘের সাধারণ পরিষদে শনিবারের ভাষণে চীনের সঙ্গে সেই সখ্যতারই স্বাক্ষর রাখলেন পুতিনের শীর্ষ কূটনীতিক ল্যাভরভ। তাইওয়ান নিয়ে ওয়াশিংটনের অবস্থানের সমালোচনার পাশাপাশি ইউক্রেইন যুদ্ধ নিয়ে মস্কোর ওপর পশ্চিমা নিষেধাজ্ঞা নিয়েও তিনি কথা বলেন।",
    "ভারত নিরাপত্তা পরিষদের স্থায়ী সদস্য হওয়ার যোগ্য: রাশিয়া": "জাতিসংঘ সাধারণ পরিষদের ৭৭তম অধিবেশন চলাকালীন সময়ে রাশিয়ার পররাষ্ট্রমন্ত্রী সের্গেই ল্যাভরভ ভারতকে নিরাপত্তা পরিষদের স্থায়ী সদস্য করার প্রতি তার সমর্থন প্রকাশ করেন।\n\nরোববার (২৫ সেপ্টেম্বর) ৭৭তম জাতিসংঘ সাধারণ পরিষদে ভাষণ দেওয়ার সময় এই দাবি করেন ল্যাভরভ।\n\nসেই সময় তিনি বলেছেন, “আফ্রিকা, এশিয়া এবং ল্যাটিন আমেরিকার দেশগুলোকে অন্তর্ভুক্ত করা হলে নিরাপত্তা পরিষদ আরও গণতান্ত্রিক হবে।”\n\nতিনি আরও বলেন, “বিশেষ করে ভারত এবং ব্রাজিল আন্তর্জাতিক ক্ষেত্রে গুরুত্বপূর্ণ ভূমিকা রাখে। তাই তাদের কাউন্সিলে স্থায়ী সদস্যপদ পাওয়ার জন্য গণনা করা উচিত। তারা নিরাপত্তা পরিষদের স্থায়ী সদস্য হওয়ার যোগ্য দাবিদার।”\n\nযুক্তরাষ্ট্রও সম্প্রতি ভারতের সদস্যপদে সুস্পষ্ট সমর্থন দেখিয়েছে। যুক্তরাষ্ট্রের প্রেসিডেন্ট জো বাইডেন জাতিসংঘের সাধারণ অধিবেশনে তার ভাষণে স্পষ্টভাবে বলেছিলেন যে, ‘আমেরিকা ভারতের এই চাওয়াকে সমর্থন করে।’\n\nএখন পর্যন্ত, ভারত সহ ৩২টি দেশ জাতিসংঘকে সমসাময়িক বিশ্ব বাস্তবতার সঙ্গে খাপ খাইয়ে নিতে ইউএনএসসিতে জরুরি এবং ব্যাপক সংস্কারের আহ্বান জানিয়েছে।\n\nযৌথ বিবৃতিতে স্বাক্ষরকারীরা স্বীকার করেছেন যে, একটি স্থিতিস্থাপক বিশ্বের দারিদ্র্যতা, জলবায়ু পরিবর্তন, মহামারী, বৈশ্বিক খাদ্য নিরাপত্তা, সন্ত্রাসবাদ এবং আন্তর্জাতিক সংঘাতের সমাধানের জন্য সংস্কার এবং কার্যকর বহুপাক্ষিকতা প্রয়োজন।\n\nস্বাক্ষরকারী দেশগুলোর মধ্যে রয়েছে- ব্রাজিল, ডোমিনিকা, গ্রেনাডা, হা ইতি, ভারত, জ্যামাইকা, মঙ্গোলিয়া, নাইজেরিয়া, পাপুয়া নিউ গিনি, দক্ষিণ আফ্রিকা এবং ভানুয়াতু।\n\nবৃহস্পতিবার, ভারতের পররাষ্ট্রমন্ত্রী এস জয়শঙ্কর জি৪ দেশগুলোর একটি বৈঠকের আয়োজন করেন এবং পরে টুইট করে বলেন, “পাঠ্য-ভিত্তিক আলোচনার দিকে কাজ করার জন্য আমাদের যৌথ প্রতিশ্রুতি পুনর্ব্যক্ত করেছেন। যা সংস্কার করা বহুপাক্ষিকতার দিকে নিয়ে যায়। লক্ষ্যের দিকে আমাদের সহযোগিতা অব্যাহত থাকবে।”\n\nসূত্র: লাইভ মিন্ট\n\nআরএমএ/ এসএ/\n\n",
    "রাশিয়া ও ইউক্রেনের মধ্যে প্রায় ৩০০ বন্দী বিনিময়": "রাশিয়া ও ইউক্রেন হঠাৎ প্রায় ৩০০ বন্দী বিনিময় করেছে। সাত মাস আগে ইউক্রেনে রুশ হামলার পর এটাই সবচেয়ে বেশিসংখ্যক বন্দী বিনিময় করার ঘটনা। সৌদি আরব ও তুরস্ক এর মধ্যস্থতা করেছে। খবর আল-জাজিরার।\n\nমুক্তি পাওয়া যুদ্ধবন্দীদের মধ্যে যুক্তরাষ্ট্র, যুক্তরাজ্য ও মরক্কোর নাগরিকও রয়েছেন। ইউক্রেনে আটক হওয়ার পর ভাড়াটে যোদ্ধা হিসেবে অভিযুক্ত করে তাঁদের কয়েকজনকে মৃত্যুদণ্ড দেওয়া হয়েছিল।\n\nরাশিয়া প্রায় ২১৫ ইউক্রেনীয়কে মুক্তি দিয়েছে। চলতি বছরের শুরুর দিকে দক্ষিণাঞ্চলীয় বন্দরনগরী মারিউপোলে রুশ বাহিনীর বিরুদ্ধে ইউক্রেনের দীর্ঘ সময় প্রতিরোধ গড়ে তোলা পাঁচ কমান্ডারও তাঁদের মধ্যে রয়েছেন।\n\n\n\n",
    "রাশিয়া-ইউক্রেন যুদ্ধ: ইউরোপের গ্যাস পাইপলাইন অনির্দিষ্টকালের জন্য বন্ধ করেছে রাশিয়া": "রাশিয়া-ইউক্রেন যুদ্ধ: ইউরোপের গ্যাস পাইপলাইন অনির্দিষ্টকালের জন্য বন্ধ করেছে রাশিয়া\n\n৩ সেপ্টেম্বর ২০২২\n\nছবির উৎস, Reuters ছবির ক্যাপশান, নর্ড স্ট্রিম ওয়ান গ্যাস পাইপলাইন, লুবমিন, জার্মানি\n\nইউরোপ-মুখী নর্ড স্ট্রিম ওয়ান পাইপলাইনে সংস্কার কাজের যুক্তিতে তিনদিনের জন্য গ্যাস সরবরাহ পুরোপুরি বন্ধ করে দেয় রাশিয়া।\n\nশনিবার তা পুনরায় চালুর কথা থাকলেও রাশিয়ার রাষ্ট্র নিয়ন্ত্রিত জ্বালানি সংস্থা গ্যাজপ্রম জানিয়েছে পাইপলাইনে ছিদ্র শনাক্ত হয়েছে। তার অর্থ, পাইপলাইন অনির্দিষ্টকালের জন্য বন্ধ করে দেওয়া হচ্ছে।\n\nজি-সেভেন জোট গতকাল (শুক্রবার) এক বৈঠকে রুশ জ্বালানি তেলের আমদানি মূল্যের সর্বোচ্চ সীমা নির্ধারণ করতে একমত হয়। পরপরই, নর্ড স্ট্রিম গ্যাস পাইপলাইন অনির্দিষ্টকালের জন্য বন্ধ রাখার এই সিদ্ধান্ত জানায় রাশিয়া।\n\nজি সেভেন জোটে রয়েছে - যুক্তরাষ্ট্র, ব্রিটেন, ক্যানাডা, ফ্রান্স, জার্মানি, ইটালি এবং জাপান।\n\nমস্কো একইসাথে হুঁশিয়ার করেছে যে সব দেশ রুশ তেলের সর্বোচ্চ আমদানি মূল্য বেঁধে দেওয়ার চেষ্টা করবে তাদের কাছে তেল বিক্রি করা হবেনা।\n\nযে দ্রুত গতিতে ইউরোপে জ্বালানির দাম বাড়ছে তাতে আসন্ন শীত মৌসুমে সাধারণ মানুষ চরম সংকটে পড়বে বলে গভীর উদ্বেগ তৈরি হয়েছে। তার মাঝেই রাশিয়া থেকে গ্যাস আসা বন্ধের এই দুঃসংবাদ হাজির হলো।\n\nএমনিতেই ইউক্রেনে রুশ সামরিক হামলার পর ইউরোপে জ্বালানির বাজারে দাম দিনকে দিন চড়ছে। পাইপলাইন বন্ধের খবরে বাজার আরও আগুন হয়ে উঠতে পারে আশংকা দেখা দিয়েছে।\n\nইউরোপ গত ছয় মাস ধরে রুশ তেল ও গ্যাসের ওপর নির্ভরতা কমাতে বিকল্প নানা পথ নিচ্ছে , যদিও সেই লক্ষ্য অর্জনে সময় লাগবে।\n\nইউরোপীয় কাউন্সিলের প্রেসিডেন্ট চার্লস মাইকেল বলেছেন রাশিয়ার এই পদক্ষেপ \"দুঃখজনক হলেও একেবারে অপ্রত্যাশিত নয়।\"\n\n\"গ্যাসকে অস্ত্র হিসাবে ব্যবহার করে ইউরোপীয় ইউনিয়নের সংকল্প দুর্বল করা যাবেনা। জ্বালানি স্বনির্ভরতার জন্য আমাদের চেষ্টা আরও বেগবান হবে। নিজেদের জনগণ এবং ইউক্রেনের স্বাধীনতাকে সমর্থন করা আমাদের কর্তব্য।\"\n\nতবে রাশিয়া জ্বালানিকে অস্ত্র হিসাবে ব্যবহারের কথা অস্বীকার করছে। তাদের কথা - পশ্চিমাদের নিষেধাজ্ঞার কারণে পাইপলাইন রক্ষণাবেক্ষণ দুরূহ হয়ে পড়েছে।\n\nছবির উৎস, GAZPROM ছবির ক্যাপশান, পাইপলাইনে তেল চুইয়ে পড়ার ছবি প্রকাশ করেছে গ্রাজপ্রম\n\nতবে ইউরোপীয় ইউনিয়ন মনে করছে রাশিয়ার এই যুক্তি নেহাতই অজুহাত।\n\nগ্যাসের দাম এক বছরে চার গুণ\n\nজার্মানির গ্যাস নেটওয়ার্কের নিয়ন্ত্রক সংস্থা বলছে রুশ গ্যাস সরবরাহ পুরোপুরি বন্ধ হয়ে গেলে পরিস্থিতি সামলাতে জার্মানি এখন আগের চেয়ে অনেক বেশি প্রস্তুত। তবে সাধারণ জার্মানদের জ্বালানি সাশ্রয় করতে অনুরোধ করা হচ্ছে।\n\nনর্ড স্ট্রিম ওয়ান গ্যাস পাইপলাইনটি সেন্ট পিটার্সবার্গের কাছে রুশ উপকূল থেকে জার্মানির পূর্বে গিয়ে উঠেছে। প্রতিদিন এই পাইপলাইন দিয়ে ১৭ কোটি ঘনমিটার গ্যাস সরবরাহ করা যায়।\n\nনর্ড স্ট্রিম টু নামে দ্বিতীয় আরেকটি গ্যাস পাইপলাইন রাশিয়া এবং জার্মানি যৌথভাবে নির্মাণ করলেও ইউক্রেনে রুশ হামলার পর তা বন্ধ হয়ে যায়।\n\nযুদ্ধ শুরুর পর নর্ড স্ট্রিম ওয়ান পাইপলাইনটিও কয়েকবার বন্ধ হয়ে যায়। জুলাইতে এই পাইপলাইন টানা ১০ দিন বন্ধ ছিল। পরে শুরু হলেও গ্যাস সরবরাহের মাত্রা অনেক কমে যায়।\n\nসুইজারল্যান্ডের রাজধানী বার্ন থেকে একজন জ্বালানি বিশ্লেষক কর্নেলিয়া মায়ার বিবিসিকে বলেন, রুশ গ্যাস পুরোপুরি বন্ধ হয়ে যাওয়ার বিশাল প্রভাব পড়বে ইউরোপে। জিনিসপত্রের দাম বাড়বে এবং মানুষজন চাকরি হারাবে, তিনি বলেন।",
    "রাশিয়াকে দুর্বল করার জন্য পশ্চিমারা ইউক্রেন যুদ্ধকে দীর্ঘস্থায়ী করতে চায় : রাশিয়া": "রাশিয়ার পররাষ্ট্রমন্ত্রী সের্গেই ল্যাভরভ বলেছেন, তার দেশকে দুর্বল করার জন্য পশ্চিমা জগত ইউক্রেন যুদ্ধকে দীর্ঘস্থায়ী করতে চাইছে। এ কারণেই এসব দেশ ইউক্রেনকে পূর্ণমাত্রায় অস্ত্র সরবরাহ করছে এবং তাদের সেনাবাহিনীকে প্রশিক্ষণ দিচ্ছে। গতকাল জাতিসঙ্ঘ নিরাপত্তা পরিষদের অধিবেশনে রাশিয়ার শীর্ষ কূটনীতিক এসব কথা বলেন।\n\nরুশ পররাষ্ট্রমন্ত্রী সুস্পষ্ট করে বলেন, তারা এগুলো করছে শুধু রাশিয়াকে খণ্ড-বিখণ্ড এবং দুর্বল করার জন্য।\n\nরাশিয়া গত ২৪ ফেব্রুয়ারি থেকে ইউক্রেনে সামরিক অভিযান শুরু করেছে। ইউক্রেনের পূর্বাঞ্চলীয় দোনবাস এলাকা অসামরিকীকরণের লক্ষ্য নিয়ে এই অভিযান শুরু করে রাশিয়া।\n\nগতকাল নিরাপত্তা পরিষদের অধিবেশনে ল্যাভরভ বলেছেন, এই সামরিক অভিযান অপরিহার্য ছিল, কোনোভাবেই এড়ানো সম্ভব ছিল না।\n\nগতকালের অধিবেশনে মার্কিন পররাষ্ট্রমন্ত্রী অ্যান্টনি ব্লিনকেন বলেছেন, রাশিয়া আন্তর্জাতিক রীতিনীতি লঙ্ঘন করে ইউক্রেনে হামলা চালিয়েছে।",
    "করোনায় দৈনিক সংক্রমণ ও প্রাণহানির শীর্ষে রাশিয়া": "গত ২৪ ঘণ্টায় সারা বিশ্বে করোনায় আক্রান্ত হয়ে মারা গেছেন সাড়ে চারশোর বেশি মানুষ। একই সময়ে ভাইরাসটিতে নতুন করে আক্রান্ত হয়েছেন প্রায় আড়াই লাখ লোক।\n\nএদিকে গত ২৪ ঘণ্টায় বিশ্বজুড়ে সবচেয়ে বেশি সংক্রমণ ও প্রাণহানির ঘটনা ঘটেছে রাশিয়ায়। দৈনিক প্রাণহানির দ্বিতীয় অবস্থানে রয়েছে দক্ষিণ কোরিয়া।\n\nসোমবার (২৬ সেপ্টেম্বর) সকালে করোনাভাইরাসে আক্রান্ত, মৃত্যু ও সুস্থতার হিসাব রাখা ওয়েবসাইট ওয়ার্ল্ডোমিটারস থেকে পাওয়া সর্বশেষ তথ্য অনুযায়ী, গত ২৪ ঘণ্টায় সারা বিশ্বে করোনায় আক্রান্ত হয়ে মারা গেছেন ৪৫৪ জন। অর্থাৎ আগের দিনের তুলনায় মৃত্যুর সংখ্যা কমেছে দুইশো। এতে বিশ্বজুড়ে মৃতের সংখ্যা পৌঁছেছে ৬৫ লাখ ৪০ হাজার ৩৩৯ জনে।\n\nএকই সময়ের মধ্যে ভাইরাসটিতে নতুন করে আক্রান্ত হয়েছেন ২ লাখ ৪৮ হাজার ১৬৮ জন। অর্থাৎ আগের দিনের তুলনায় নতুন শনাক্ত রোগীর সংখ্যা কমেছে ৬৮ হাজার। এতে মহামারির শুরু থেকে এ পর্যন্ত ভাইরাসে আক্রান্ত মোট রোগীর সংখ্যা বেড়ে দাঁড়িয়েছে ৬২ কোটি ২ লাখ ৫৩ হাজার ৮৩৮ জনে।\n\nএদিকে গত ২৪ ঘণ্টায় বিশ্বে করোনায় সবচেয়ে বেশি সংক্রমণ ও প্রাণহানির ঘটনা ঘটেছে রাশিয়ায়। গত ২৪ ঘণ্টায় এই দেশটিতে নতুন করে ভাইরাসে সংক্রমিত হয়েছেন ৪৬ হাজার ৭৫৮ জন এবং মারা গেছেন ৯৫ জন।\n\nজাপানে নতুন করে করোনাভাইরাসে আক্রান্ত হয়েছেন ৪০ হাজার ৯১৮ জন এবং মারা গেছেন ৬৯ জন। যুক্তরাষ্ট্রে নতুন করে করোনাভাইরাসে আক্রান্ত হয়েছেন ৬ হাজার ৭৪৯ জন এবং মারা গেছেন ৭ জন। দক্ষিণ কোরিয়ায় নতুন করে করোনাভাইরাসে আক্রান্ত হয়েছেন ২৫ হাজার ৭৯২ জন এবং মারা গেছেন ৭৩ জন।\n\nফ্রান্সে নতুন করে করোনাভাইরাসে আক্রান্ত হয়েছেন ৩১ হাজার ৩৬৫ জন। হয়েছেন ৩ হাজার ৫২০ জন এবং মারা গেছেন ৩১ জন। ব্রাজিলে গত ২৪ ঘণ্টায় করোনায় আক্রান্ত হয়ে মারা গেছেন ২৩ জন এবং নতুন করে সংক্রমিত হয়েছেন ১ হাজার ২০১ জন।\n\nইতালিতে নতুন করে করোনাভাইরাসে আক্রান্ত হয়েছেন ১৮ হাজার ৮৯৪ জন এবং মারা গেছেন ১৩ জন। তাইওয়ানে করোনায় আক্রান্ত হয়ে মারা গেছেন ৩৪ জন এবং নতুন করে ভাইরাসে সংক্রমিত হয়েছেন ৩৮ হাজার ৯৮০ জন।\n\n২০১৯ সালের ডিসেম্বরে চীনের উহানে প্রথম করোনাভাইরাসে আক্রান্ত রোগী শনাক্ত হয়। এরপর ২০২০ সালের ১১ মার্চ বিশ্ব স্বাস্থ্য সংস্থা (ডব্লিউএইচও) করোনাকে ‘বৈশ্বিক মহামারি’ হিসেবে ঘোষণা করে। এর আগে একই বছরের ২০ জানুয়ারি বিশ্বজুড়ে জরুরি পরিস্থিতি ঘোষণা করে সংস্থাটি।\n\nবাংলাদেশ জার্নাল/ওএফ",
    "নিষেধাজ্ঞা সত্ত্বেও গোপনে রাশিয়া থেকে তেল কিনছে ইউরোপ": "ইউক্রেনে সামরিক অভিযানের জেরে রাশিয়ার তেলের ওপর নিষেধাজ্ঞা জারি করেছে যুক্তরাষ্ট্র ও ইউরোপীয় ইউনিয়ন। কিন্তু নিষেধাজ্ঞা সত্ত্বেও গোপনে রাশিয়া থেকে সমুদ্র পথে তেল কেনা অব্যাহত রেখেছে ইউরোপের বহু দেশ।\n\nজাপানের ব্যবসা-বাণিজ্যের খবর নিয়ে প্রকাশিত প্রভাবশালী পত্রিকা নিক্কেই এশিয়া এ বিষয়ে একটি অনুসন্ধানী প্রতিবেদন প্রকাশ করেছে।\n\nপ্রতিবেদনে বলা হয়, ইউক্রেনের সঙ্গে যুদ্ধ শুরুর পর এখনও পর্যন্ত গ্রিসের উপকূল দিয়ে ৪১টি তেলবাহী ট্যাংকারবোঝাই জাহাজ ইউরোপে পৌঁছেছে। কিন্তু গত বছর ওই পথে মাত্র একটি তেলবাহী ট্যাংকারবোঝাই জাহাজ ইউরোপে গিয়েছিল। ইউরোপের দেশগুলোর মধ্যে গ্রিস, বেলজিয়াম, এমনকি যুক্তরাজ্যও রয়েছে। রাশিয়া থেকে ইউরোপে তেল রপ্তানির ক্ষেত্রে গ্রিসের উপকূলকে প্রধান হাব হিসেবে ব্যবহার করা হচ্ছে।\n\nগ্রিসের উপকূল দিয়ে ২৩ দশমিক ৮৬ মিলিয়ন ব্যারেল তেল রপ্তানি করেছে রাশিয়া। গত বছর একই পথে মাত্র চার দশমিক ৩৪ মিলিয়ন ব্যারেল তেল রপ্তানি করেছিল রাশিয়া।\n\nরাশিয়া অবিলম্বে ইউক্রেনে অভিযান বন্ধ না করলে ২০২৩ সালের ফেব্রুয়ারি থেকে সমুদ্র পথে রাশিয়া থেকে তেল আমদানি সম্পূর্ণ বন্ধের ঘোষণা দিয়েছে ইউরোপীয় ইউনিয়ন। আন্তর্জাতিক জ্বালানি সংস্থার মতে, গত জুলাই মাসে ইউরোপে প্রতিদিন দুই দশমিক আট মিলিয়ন ব্যারেল তেল রপ্তানি করে রাশিয়া। যা চলতি বছরের জানুয়ারি মাসের তুলনায় অর্ধেক।\n\nরাশিয়াকে আর্থিকভাবে ক্ষতিগ্রস্ত করতে দেশটির জ্বালানির উপর নিষেধাজ্ঞা দিয়েছে পশ্চিমা বিশ্ব। কিন্তু তেল কেনা অব্যাহত থাকলে রাশিয়ার ওপর নিষেধাজ্ঞার বড় কোনো প্রভাব পড়বে না।\n\nতবে ইউরোপ তেল আমদানি সম্পূর্ণ বন্ধ রাখলে এশিয়া ও আফ্রিকার বিভিন্ন দেশে কম মূল্যে তেল বিক্রির সিদ্ধান্ত নিয়েছে রাশিয়া।\n\n(ঢাকাটাইমস/২৪সেপ্টেম্বর/আরআর)",
    "রাশিয়া-ইউক্রেন যুদ্ধ: রাশিয়ার ওপর নিষেধাজ্ঞা দিয়ে পশ্চিমারাই বিপদে পড়েছে - পুতিন": "রাশিয়া-ইউক্রেন যুদ্ধ: রাশিয়ার ওপর নিষেধাজ্ঞা দিয়ে পশ্চিমারাই বিপদে পড়েছে - পুতিন\n\n৭ সেপ্টেম্বর ২০২২\n\nছবির উৎস, TASS VIA REUTERS ছবির ক্যাপশান, নিষেধাজ্ঞা দিয়ে পশ্চিমা দেশগুলো নিজেরাই বিপদে পড়েছে - রুশ প্রেসিডেন্ট পুতিন\n\nরাশিয়ার প্রেসিডেন্ট ভ্লাদিমির পুতিন বলেছেন, ইউক্রেনে যুদ্ধের কারণে তার দেশের বিরুদ্ধে পশ্চিমা দেশগুলো যে নিষেধাজ্ঞা দিয়েছে, তার কারণে পুরো বিশ্ব অর্থনীতি হুমকির মুখে পড়েছে, তবে এতে তার দেশের সার্বভৌমত্ব আরও শক্ত হয়েছে।\n\nরাশিয়ার দূরপ্রাচ্য অঞ্চলের শহর ভ্লাদিভস্টকে এক অর্থনৈতিক সম্মেলনে মি. পুতিন পশ্চিমা নিষেধাজ্ঞা এবং এর পরিণতি নিয়ে দীর্ঘ বক্তৃতা করেন।\n\nতিনি বলেন, পশ্চিমাদের এই নিষেধাজ্ঞা কাজ করছে না বরঞ্চ এতে পশ্চিমা দেশগুলোর পতন ঘটছে, আর এর বিপরীতে নতুন শক্তি হিসেবে এশিয়ার উত্থান হচ্ছে।\n\nমি পুতিন বলেন, \"আমরা দেখতে পাচ্ছি কীভাবে ইউরোপে উৎপাদন কমছে এবং মানুষজন চাকরি হারাচ্ছে।\"\n\n\"মানুষের চোখের সামনে\" ডলার, পাউন্ড এবং ইউরো দুর্বল হচ্ছে, তিনি বলেন, \"আমি নিশ্চিত আমাদের কোনো ক্ষতি হয়নি এবং আমাদের কোনো ক্ষতি হবেও না...আমাদের সার্বভৌমত্ব আরও সংহত হয়েছে।\"\n\nইউক্রেন যুদ্ধের পর রাশিয়ার সঙ্গে পশ্চিমা দেশগুলোর নতুন করে যে তীব্র দ্বন্দ্ব শুরু হয়েছে, তারপর রাশিয়া এখন এশিয়া, বিশেষ করে চীনের সঙ্গে অর্থনৈতিক সম্পর্ক বাড়ানোর উপর গুরুত্ব দিচ্ছে। প্রেসিডেন্ট পুতিন বলেন, চীনে গ্যাস সরবরাহের জন্য রাশিয়া মঙ্গোলিয়ার ভেতর দিয়ে একটি বিশাল নতুন গ্যাস পাইপ লাইন নির্মাণ নিয়ে আলোচনা করছে।\n\nপ্রেসিডেন্ট পুতিন তার ভাষণে ইউক্রেন যুদ্ধ নিয়ে খুব কম কথা বলেছেন। তার ভাষণের সিংহভাগ সময় ধরে তিনি কথা বলেন রাশিয়ার ওপর চাপানো পশ্চিমা নিষেধাজ্ঞা নিয়ে যেটিকে তিনি তার দেশের বিরুদ্ধে পশ্চিমের \"অর্থনৈতিক যুদ্ধ\" হিসাবে বর্ণনা করেছেন।\n\nতিনি বলেন, \"তাদের এই জ্বর, এই অর্থনৈতিক আগ্রাসন পুরো বিশ্বকে হুমকিতে ফেলছে ...বিশ্ব জুড়ে মানুষের খাদ্যের সংকট তৈরি হয়েছে।\"\n\nমি পুতিন বলেন, \"পশ্চিমারা নগ্ন ভাবে সবাইকে তাদের কথামত চলতে বলছে, আর সবাইকে সার্বভৌমত্ব বিসর্জন দিয়ে তাদের কাছে নতজানু হতে বলছে। তারা পুরোনো বিশ্ব ব্যবস্থাকে টিকিয়ে রাখতে চায়, কারণ এটি কেবল তাদের জন্য সুবিধাজনক। এই নীতি তারা বহুদিন ধরে অনুসরণ করছে।\"\n\nরাশিয়া থেকে জ্বালানি আমদানির সর্বোচ্চ মূল্য বেঁধে দেওয়ার ইউরোপীয় পরিকল্পনার কঠোর সমালোচনা করে প্রেসিডেন্ট পুতিন হুমকি দেন ইউরোপের কাছে জ্বালানি বিক্রি পুরোপুরি বন্ধ করে দেবেন তিনি।\n\n\"আমরা গ্যাস দেবনা, তেল, কয়লা - কোনো কিছুই আমরা বিক্রি করবো না,\" মি পুতিন বলেন, \"যদি তা রাশিয়ার স্বার্থের বিরুদ্ধেও যায়।\"\n\nকিন্তু প্রেসিডেন্ট পুতিনের কাছ থেকে এই হুমকির কয়েক ঘণ্টার মধ্যেই ইউরোপীয় ইউনিয়ন রাশিয়ার গ্যাসের দামের সর্বোচ্চ মূল্য বেঁধে দেওয়ার প্রস্তাব করে। গত সপ্তাহে রুশ তেলের আমদানির ওপরও একইরকম মূল্য বেঁধে দেওয়ার প্রস্তাব গৃহীত হয়।\n\nছবির উৎস, Reuters ছবির ক্যাপশান, জ্বালানি থেকে রাশিয়ার আয় কমাতেই হবে - উরসুলা ভন ডেন লেইন, প্রেসিডেন্ট, ইউরোপীয় কমিশন\n\nইউরোপীয় কমিশনের প্রেসিডেন্ট উরসুলা ভন ডের লেইন বলেছেন জ্বালানি রপ্তানি থেকে রাশিয়ার আয় কমাতে হবে কারণ এই পয়সা দিয়ে মি. পুতিন যুদ্ধ চালাচ্ছেন।\n\nসম্প্রতি ফিনল্যান্ডে করা এক গবেষণা বলছে ইউক্রেন যুদ্ধ শুরুর পর গত ছয় মাসে রাশিয়া তেল-গ্যাস রপ্তানি করে ১৫৮ বিলিয়ন ডলার আয় করেছে।\n\nপ্রেসিডেন্ট পুতিন অভিযোগ করেন যে, জাতিসংঘের মধ্যস্থতায় ইউক্রেন থেকে শস্য রপ্তানির যে চুক্তি হয়েছে, সেই খাদ্যশস্য যেসব দেশের প্রয়োজন সেখানে না গিয়ে বরং ধনী দেশগুলোতে চলে যাচ্ছে। তার কথা ছিল -\"উন্নয়নশীল বিশ্বের সাথে প্রতারণা করা হচ্ছে\"",
    "ডানপন্থীদের জয় কি ইতালিকে রাশিয়ার দিকে ঠেলে দেবে?": "মেলোনির সেই মন্তব্য সাম্প্রতিক সপ্তাহগুলোতে ফের সামনে এসেছে। কারণ, মারিও দ্রাঘির সরকার ভেঙে যাওয়ার পর আগামীকাল দেশটিতে জাতীয় নির্বাচন অনুষ্ঠিত হতে যাচ্ছে। আর এই নির্বাচনে জয়ের মধ্য দিয়ে মেলোনি ইতালির প্রথম নারী প্রধানমন্ত্রী হতে পারেন।\n\nএই নির্বাচনে সবচেয়ে বেশি আসন পেতে পারে মেলোনির নেতৃত্বাধীন ব্রাদার্স অব ইতালি। মাত্তেও সালভিনির লিগ এবং সিলভিও বেরলুসকোনির ফোরজা ইতালিয়াকে নিয়ে ডানপন্থী সরকার গঠন করতে পারে দলটি।\n\nইউক্রেনে রাশিয়ার হামলা বন্ধে সামর্থ্যের সবকিছুই করে যাচ্ছে ইউরোপ। ঠিক সেই সময়ে রাশিয়ার সঙ্গে ঐতিহাসিকভাবে বন্ধুত্বপূর্ণ সম্পর্ক রয়েছে এমন দলগুলোর সঙ্গে জোটের সম্ভাবনা রোম মস্কোর ঘনিষ্ঠ হতে পারে এমন আশঙ্কা বাড়িয়েছে।\n\nইনস্টিটিউট অব ইন্টারন্যাশনাল পলিটিক্যাল স্টাডিজের (আইএসপিআই) রাশিয়াবিষয়ক কর্মসূচির প্রধান আলদো ফেরারি বলেন, এটি একটি যৌক্তিক বিতর্ক। কিন্তু (মস্কোর সঙ্গে তাদের সম্পর্কের) গুরুত্ব অনুপাতে বিষয়টি উড়িয়ে দেওয়া হচ্ছে। প্রতিপক্ষকে ঘায়েল করতে নির্বাচনী প্রচারণায় বিষয়টি ব্যবহার করা হচ্ছে।",
    "‘সারমাট’ ক্ষেপণাস্ত্রকে আরও শক্তিশালী করেছে রাশিয়া": "রাশিয়ার আন্তঃমহাদেশীয় ব্যালিস্টিক ক্ষেপণাস্ত্র ‘সারমাট’ সর্বাধুনিক কৌশলী ওয়ারহেড বহন করে। যার ফলে এটি আরও শক্তিশালী হয়েছে। পশ্চিমাবিশ্বে এটি ‘শয়তান’ ক্ষেপণাস্ত্র নামে পরিচিত।\n\nবৃহস্পতিবার জেএসসি মাকেয়েভ ডিজাইন ব্যুরোর সিইও রাশিয়ার প্রধান ও জাতীয় মহাকাশ সংস্থা (রসকসমস) একটি সহযোগী ভ্লাদিমির দেগতিয়ার এ তথ্য জানিয়েছেন। খবর তাসের।\n\nদেগতিয়ার বলেন, সারমাট সবচেয়ে উন্নত কৌশলী ওয়ারহেড দিয়ে ক্ষেপনাস্ত্রটি সজ্জিত। ক্ষেপণাস্ত্রটি তার অতুলনীয় গতি, রেকর্ড-ব্রেকিং রেঞ্জ, সর্বোচ্চ নির্ভুলতা এবং ক্ষেপণাস্ত্রবিরোধী প্রতিরক্ষাব্যবস্থা ভেদ করার সময় সম্পূর্ণ অভেদ্যতার দিক থেকে অনন্য,’ তিনি বলেন, ‘সারমাট আন্তঃমহাদেশীয় ব্যালিস্টিক ক্ষেপণাস্ত্র যে কোনো পরিস্থিতিতে উৎক্ষেপণে সক্ষম হবে।’\n\nতিনি বলেন, এর বর্তমান বৈশিষ্ট্য অনুযায়ী, ক্ষেপণাস্ত্রটি যে কোনো অবস্থাতেই তার সাইলো (একটি ভূগর্ভস্থ চেম্বার যেখানে একটি ব্যালিস্টিক ক্ষেপণাস্ত্র নিক্ষেপের জন্য প্রস্তুত রাখা হয়) ত্যাগ করবে এবং ১০০ শতাংশ নিশ্চয়তার সঙ্গে তার কাজটি সম্পন্ন করবে। এটির নির্ভরযোগ্যতার মার্জিনটি এতটাই নিখুঁত।\n\nবার্তা সংস্থা তাস জানিয়েছে, সারমাটের জন্য সাইলো একটি জটিল প্রকৌশল কাঠামো, যা প্রচলিত উচ্চ-নির্ভুল অস্ত্র এবং পারমাণবিক অস্ত্রগুলো দিয়ে হামলার ক্ষেত্রে ক্ষেপণাস্ত্রের নিরাপত্তা নিশ্চিত করে। দেগতিয়ার সারমাটকে ক্ষেপণাস্ত্র প্রযুক্তিতে ‘মুকুট অর্জন’ হিসাবে বর্ণনা করেছেন। তিনি বিশ্বাস করেন, এই নতুন ক্ষেপণাস্ত্রব্যবস্থা আগামী ৪০-৫০ বছরের জন্য রাশিয়ার বাহ্যিক হুমকি থেকে নিরাপত্তা নিশ্চিত করবে।\n\n‘আজকের প্রতিকূল ভূ-রাজনৈতিক পরিস্থিতিতে, এটি আমাদের দুর্ভেদ্য ঢাল, পারমাণবিক প্রতিরোধের প্রধান কারণ এবং শান্তির গ্যারান্টি,’ তিনি যোগ করেছেন।\n\nদেগতিয়ার স্মরণ করেন যে, সারমাট ভয়েভোদা ব্যবস্থাকে প্রতিস্থাপন করবে, যা সোভিয়েত যুগে তৈরি হয়েছিল। নতুন ক্ষেপণাস্ত্র, তিনি জোর দিয়ে বলেন, একটি নতুন প্রজন্মের আইসিবিএম, যার দুর্দান্ত পারফরম্যান্স বৈশিষ্ট্য রয়েছে। এ কারণেই একে ইতোমধ্যে ‘ইঞ্জিনিয়ারিং মিরাকল’ এবং ‘রকেট প্রযুক্তিতে মুকুট অর্জন’ বলে অভিহিত করা হয়েছে, দেগতিয়ার বলেছেন।\n\nসারমাটের বৈশিষ্ট্য\n\nসারমাট আইসিবিএম জেএসসি মেকেয়েভ ডিজাইন ব্যুরোতে পরিকল্পিত এবং ক্রসম্যাশ প্ল্যান্টে তৈরি করা হয়েছিল (উভয়টিই রসকসমসের অনুমোদিত)। বিশেষজ্ঞদের মতে, আরএস-২৮ সারমাট ক্ষেপণাস্ত্র ১০ টন পর্যন্ত এমআইআরভি বহন এবং পৃথিবীর যে কোনো স্থানে হামলা করতে সক্ষম। ২০ এপ্রিল আরখানগেলস্ক অঞ্চলের প্লেসেটস্ক কসমোড্রোম থেকে এটির প্রথম উৎক্ষেপণ হয়েছিল। পরীক্ষাটি সফল হয়েছিল। রকেটের ফ্লাইট পথের সমস্ত পর্যায়ে ডিজাইনের বৈশিষ্ট্যগুলো নিশ্চিত করা হয়েছিল।",
    "লিজ ট্রাস যে ‘ভুল’ করায় খুশি হয়েছিল রাশিয়া": "সাবেক ব্রিটিশ প্রধানমন্ত্রী বরিস জনসনকে রুশ বিরোধীদের বিশ্বনেতাদের কাতারে শীর্ষে রেখেছিল রাশিয়া। লিজ ট্রাসের বেলাতেও ব্রিটেনের রুশ বিরোধী মনোভাবের নড়চড় তো হবেই না বরং আরও খারাপ হবে সেই ইঙ্গিত আগেই দিয়েছিল রাশিয়া।\n\nচলতি বছরের শুরুতে ইউক্রেন আক্রমণ বন্ধ করার লক্ষ্যে যেসব রাজনীতিবিদ মস্কোতে তাদের মধ্যে ট্রাসকেই রাশিয়ার নেতৃত্বের ব্যাপারে সবচেয়ে বিরক্ত হতে দেখা গেছে।\n\nরুশ পররাষ্ট্রমন্ত্রী সের্গেই লাভরভ সে সময় তাদের আলোচনা বধির এবং বোবা মানুষের মধ্যে কথোপকথনের সঙ্গে তুলনা করেছিলেন।\n\nসে সময় একটি রাশিয়ান সংবাদপত্র জানিয়েছিল যে ট্রাস ওই বৈঠকের সময়, অসাবধানতাবশতঃ লাভরভকে বলেছিলেন যে ব্রিটেন কখনই রাশিয়ার দুটি শহর রোস্তভ এবং ভোরোনেজের উপর মস্কোর সার্বভৌমত্বকে স্বীকৃতি দেবে না।\n\nপশ্চিমা নেতাদের বাজেভাবে তুলে ধরার উদাহরণ হিসেবে ক্রেমলিন ট্রাসের অসাবধানতাবশতঃ বলা ত্রুটিটি ঘুঁটি হিসেবে ব্যবহার করেছে। ব্রিটেন অবশ্য ওই অভিযোগকে প্রোপাগান্ডা বলে প্রত্যাখ্যান করেছে। ব্রিটেনের দাবি ট্রাস কেবল লাভরভের একটি প্রশ্ন ভুল শুনেছেন।\n\nএ ব্যাপারে রাজনৈতিক বিশ্লেষণ সংস্থা আর পলিটিকের প্রতিষ্ঠাতা তাতিয়ানা স্ট্যানোভায়া বলেছেন, ওই ঘটনা ট্রাসের প্রতি রাশিয়ার মনোভাব তৈরিতে একটি গুরুত্বপূর্ণ ভূমিকা পালন করেছে।\n\nতিনি বলেন, ক্রেমলিন মহান, শক্তিশালী এবং যোগ্য নেতাদের সঙ্গে মোকাবেলা করার স্বপ্ন দেখে। ট্রাসকে ক্রেমলিন নতুন প্রজন্মের পৃষ্ঠপোষক পশ্চিমা রাজনীতিবিদদের প্রতিনিধি হিসেবে মনে করে। ক্রেমলিনের কাছে এই ধরনের রাজনীদতিবিদ রাশিয়ার মতো দেশগুলোকে মোকাবেলা করতে অক্ষম। তারা কৌশলগতভাবে চিন্তা করে এবং দীর্ঘমেয়াদী পরিকল্পনা করে।\n\nতাই ট্রাস যখন ওই ভুল করেছিল তখন খুব খুশি হয়েছিল ক্রেমলিন। ওই বিষয়টি ক্রেমলিনের কাছে তার বিরুদ্ধে তাৎক্ষণিকভাবে ব্যবহার করার মতো একটি 'উপহার' ছিল বলেও জানান তিনি।\n\nএছাড়া লিজ ট্রাস যখন কৃষ্ণ ও বাল্টিক সাগরের মধ্যে গুলিয়ে ফেলেছিলেন তখনো রাশিয়ার তরফ থেকে তীব্র সমালোচনা করা হয়।\n\nরুশ পররাষ্ট্র মন্ত্রণালয়ের মুখপাত্র মারিয়া জাখারোভা তার বিরুদ্ধে ‘অ্যাংলো-স্যাক্সন রাজনীতিবিদদের মূর্খতা এবং অজ্ঞতার’ অভিযোগ আনেন।\n\nঅন্যদিকে, রাশিয়ার সরকারি সংবাদপত্র ট্রাসকে তার রোল মডেল মার্গারেট থ্যাচারের মতো রেড স্কয়ারে একটি পশম টুপি পড়ে পোজ দেওয়ার জন্য উপহাস করে। কারণ তার সফরের সময় খুব বেশি শীত ছিল না। সূত্র: রয়টার্স",
    "রানির অন্ত্যেষ্টিক্রিয়ায় আমন্ত্রণ না পাওয়ায় ক্ষোভ ঝাড়ল রাশিয়া": "গতকাল এ নিয়ে ক্ষোভ জানিয়েছে মস্কো। এক বিবৃতিতে রুশ পররাষ্ট্র মন্ত্রণালয়ের মুখপাত্র মারিয়া জাখারোভা বলেন, যুক্তরাজ্য শোককে ভূরাজনৈতিক উদ্দেশ্যে ব্যবহার করতে চাইছে। এটি অত্যন্ত অনৈতিক।\n\nবিবৃতিতে আরও বলা হয়, এমন আচরণের মধ্য দিয়ে যুক্তরাজ্য রানির স্মৃতির প্রতি অবমাননা করছে। বিবিসির তথ্য অনুযায়ী, সোমবার লন্ডনে রানির শেষকৃত্যে পাঁচ শতাধিক বিদেশি অতিথি উপস্থিত থাকবেন। যুক্তরাজ্যের সঙ্গে কূটনৈতিক সম্পর্ক রয়েছে, এমন সব দেশের নেতাকে আমন্ত্রণ জানানো হচ্ছে।\n\nতবে আমন্ত্রণ না পাওয়াদের তালিকায় রাশিয়ার পাশাপাশি বেলারুশ ও মিয়ানমারের নাম রয়েছে। এ তিন দেশের কোনো প্রতিনিধিকে আমন্ত্রণ জানায়নি যুক্তরাজ্য।",
    "রাশিয়া-ইউক্রেন যুদ্ধ: খেরসন পুনর্দখলে ইউক্রেনের অভিযান, সাফল্য নিয়ে পাল্টাপাল্টি দাবি": "রাশিয়া-ইউক্রেন যুদ্ধ: খেরসন পুনর্দখলে ইউক্রেনের অভিযান, সাফল্য নিয়ে পাল্টাপাল্টি দাবি\n\n৩০ অগাস্ট ২০২২\n\nছবির উৎস, Getty Images ছবির ক্যাপশান, খেরসনের রণাঙ্গনে ভারি কমান নিয়ে অবস্থান নিয়েছে ইউক্রেনীয় বাহিনী। তারা খেরসন পুনর্দখলের লড়াই শুরুর জন্য গত কয়েক সপ্তাহ ধরে প্রস্তুতি নিয়েছে।\n\nইউক্রেনের দক্ষিণাঞ্চলীয় বন্দর শহর খেরসন যুদ্ধের শুরুর দিকেই দখল করে নেয় রাশিয়া।\n\nইউক্রেন এখন বলছে এই শহরটি এবং পুরো খেরসন অঞ্চল পুনর্দখলে তারা ব্যাপক অভিযান শুরু করেছে, এবং তারা দাবি করছে লড়াইতে তারা রুশ সৈন্যদের চরম চাপের মধ্যে ফেলেছে।\n\nইউক্রেনের সেনাবাহিনী বলছে তাদের সৈন্যরা খেরসনে \"পাল্টা হামলায়\" পশ্চিমাদের কাছে থেকে পাওয়া দূরপাল্লার অত্যাধুনিক রকেটের সাহায্যে \"সাফল্যের সাথে\" রুশ সৈন্যদের অস্ত্র এবং অন্যান্য রসদের গুদাম এবং সরবরাহ রুটের ব্যাপক ক্ষতি করতে পারছে।\n\nটেলিগ্রাম সাইটে এক পোস্টে ইউক্রেনীয় সেনা কর্মকর্তারা বলেছেন নিপরো নদীর ওপর সেতু বিধ্বস্ত হওয়ায় ক্রাইমিয়া থেকে অতিরিক্ত অস্ত্র এবং সৈন্য জড়ো করতে রাশিয়ার সমস্যা হচ্ছে। \"তাদের সরবরাহ লাইন বিচ্ছিন্ন হয়ে পড়েছে।\"\n\nইউক্রেন গত কয়েক সপ্তাহ ধরেই বলে আসছে তারা দক্ষিণের খেরসন অঞ্চল থেকে রাশিয়াকে তাড়াতে পাল্টা অভিযান শুরু করতে চলছে। এখন তারা বলছে খেরসনে তাদের সেই প্রত্যাশিত পাল্টা অভিযান শুরু হয়েছে, এবং তাতে সাফল্য পাওয়া যাচ্ছে।\n\nলন্ডনে প্রতিরক্ষা বিষয়ক গবেষণা সংস্থা রুসির গবেষক জাস্টিন ব্রঙ্ক বিবিসিকে বলেছেন যুক্তরাষ্ট্র থেকে দেওয়া হিমারস রকেট লঞ্চার দিয়ে ইউক্রেনীয় সৈন্যরা রাশিয়ার সরবরাহ লাইনের বেশ ক্ষতি করতে পারছে।\n\nখেরসন অঞ্চলে রাশিয়ার বসানো নতুন প্রশাসনের প্রধান ভ্লাদিমির লিওনটিয়েভ বলেছেন শহরের পরিস্থিতি বেশ উত্তেজনাকর এবং গত দুদিনে শহরে অনেক ক্ষেপণাস্ত্র এসে পড়েছে।\n\nরুশ সরকারি বার্তা সংবাদ সংস্থা তাস তাকে উদ্ধৃত করে খবর দিয়েছে, \"একটি দুটি নয় একের পর হামলা হয়েছে। খেরসন শহরে সম্ভবত ১০০টি ক্ষেপণাস্ত্র আঘাত করেছে।।\"\n\nছবির উৎস, Getty Images ছবির ক্যাপশান, 'খেরসন ইউক্রেনের' লেখা ব্যানার নিয়ে এক ইউক্রেনীয়\n\nখেরসন নিয়ে কী বলছে রাশিয়া\n\nতবে রাশিয়া ইউক্রেনের এসব সামরিক সাফল্যের দাবি প্রত্যাখ্যান করেছে। বার্তা সংস্থা তাস বলছে রুশ বিমান এবং ক্ষেপণাস্ত্র প্রতিরক্ষা ব্যবস্থা দিয়ে ইউক্রেনের হামলা প্রতিহত করা হচ্ছে।\n\nরাশিয়ার প্রতিরক্ষা মন্ত্রণালয়কে উদ্ধৃত করে আরআইএ নভোস্তি খবর দিচ্ছে দক্ষিণাঞ্চলের নতুন লড়াইতে ১২০০ সৈন্য এবং প্রচুর অস্ত্র খুইয়েছে ইউক্রেন।\n\nওদিকে সোমবার রাতে এক বিবৃতিতে ইউক্রেনের প্রেসিডেন্ট জেলেনস্কি বলেছেন রাশিয়ার দখল থেকে সব এলাকা মুক্ত করা হবে। প্রাণ রক্ষায় রুশ সৈন্যদের তিনি পালাতে বলেছেন।\n\nমি. জেলেনস্কির এই বক্তব্যের প্রতিক্রিয়ায় ক্রেমলিনের মুখপাত্র দিমিত্রি পেসকভ আজ (মঙ্গলবার) বলেছেন ইউক্রেনে রাশিয়ার \"বিশেষ সামরিক অভিযান\" পরিকল্পনা মতই এগুচ্ছে।\n\nবিবিসির প্রতিরক্ষা বিষয়ক সংবাদদাতা ফ্র্যাঙ্ক গার্ডনারও বলছেন রাশিয়ার কাছ থেকে খেরসন পুনর্দখল ইউক্রেনের জন্য বড়রকম চ্যালেঞ্জ হয়ে দাঁড়াবে।\n\nতিনি বলেন দুই লাখ ৮০ হাজার মানুষের এই শহরটি রুশ সৈন্যরা যুদ্ধের শুরুর দিকে তেমন কোনো প্রতিরোধ ছাড়াই দখল করে নিয়েছিল। ফলে, তারা সেখানে শক্তভাবে ঘাঁটি গাড়ার অনেক সময় পেয়েছে।\n\nবিবিসির এই সংবাদদাতা বলেন, শুরু থেকে এ পর্যন্ত ইউক্রেন আত্মরক্ষার জন্য লড়াই করছে। ফলে, পাল্টা সামরিক অভিযানের অভিজ্ঞতা তাদের খুবই কম।\n\nএছাড়া, তিনি বলেন, ডনবাসের বিভিন্ন শহর এবং মারিউপোলের মত এলাকা রাশিয়া দখল করতে পেরেছে কারণ শহরগুলো গুঁড়িয়ে দিতে তারা হয়ত দুবার ভাবেনি। কিন্তু খেরসনের মত গুরুত্বপূর্ণ বন্দর শহরে বড় কোনো ধ্বংসযজ্ঞ হয়তো ইউক্রেন চাইবে না।",
    "যে কারণে রাশিয়ার অস্ত্রে জং ধরেছে": "ইউক্রেন যুদ্ধ রাশিয়ার অস্ত্র ও যুদ্ধ সরঞ্জামের অনেক দুর্বলতা প্রকাশ করে দিয়েছে। রুশ ট্যাংকের বিস্ময়কর ক্ষয়ক্ষতি, তুলনামূলকভাবে ক্ষুদ্র ইউক্রেনীয় প্রতিপক্ষের ওপর বিমানের শ্রেষ্ঠত্ব প্রতিষ্ঠায় রাশিয়ান বিমানবাহিনীর ব্যর্থতা এবং রাশিয়ান ব্ল্যাক সি ফ্লিটের প্রধান রণতরি মস্কভা ফ্ল্যাগশিপের ডুবে যাওয়া রাশিয়ান সামরিক বাহিনীর অনেক সামরিক ব্যর্থতার চিত্র তুলে ধরছে।\n\nযদিও কিছু বিপর্যয়ের জন্য দুর্বল কমান্ড এবং সেনা প্রেরণার অভাবসহ দুর্বল প্রশিক্ষণকে দায়ী করা যেতে পারে, কিন্তু অনেক ক্ষেত্রে সরঞ্জামগুলোর সক্ষমতা পরিমাপ করা হয়নি। কেন? এর উত্তর খুঁজতে ইতিহাসের দিকে ফিরতে হবে।\n\nসোভিয়েত আমলে আমেরিকান এবং অন্যান্য পশ্চিমা অস্ত্রশস্ত্র মোকাবিলায় রাশিয়া শক্তপোক্তভাবে সামরিক সরঞ্জাম তৈরি করেছিল। এমনকি দ্বিতীয় বিশ্বযুদ্ধের সময় রাশিয়া ইয়াক-৩, লাভোচকিন এলএ-৭ এবং ইলিউশিন-২ স্টর্মোভিকের মতো যুদ্ধবিমান বানিয়েছিল। রাশিয়ান অস্ত্র সরঞ্জামের মধ্যে রয়েছে বিশ্বের সবচেয়ে সফল ট্যাংক টি-৩৪। এটি ঢালু বর্মসহ প্রথম আধুনিক যুদ্ধ ট্যাংক।\n\nটি-৩৪ ট্যাংকে একটি ইনডিপেনডেন্ট সাসপেনশন সিস্টেম রয়েছে, মূলত যার ডিজাইন করেছিলেন যুক্তরাষ্ট্রের জন ওয়াল্টার ক্রিস্টি। এ ছাড়া রাশিয়া কার্যকরভাবে যুদ্ধজাহাজ, পারমাণবিক সাবমেরিন, ফাইটার বিমান এবং বোমারু বিমান, ক্ষেপণাস্ত্র প্রতিরক্ষাব্যবস্থা এবং ভারী আইসিবিএমসহ সব ধরনের রকেট ও ক্ষেপণাস্ত্র তৈরি করে।",
    "রাশিয়া-ইউক্রেন যুদ্ধ থামান: জাতিসংঘে শেখ হাসিনা": "নিউইয়র্ক থেকে: বৈশ্বিক শান্তির জন্য ইউক্রেন-রাশিয়া যুদ্ধ বন্ধ করার আহ্বান জানিয়েছেন প্রধানমন্ত্রী শেখ হাসিনা। একই সঙ্গে গোটা মানবজাতিকে কষ্ট থেকে মুক্তি দিতে সব ধরনের অস্ত্র প্রতিযোগিতা, যুদ্ধ-সংঘাত এবং নিষেধাজ্ঞা বন্ধ করারও আহ্বান জানান তিনি।\n\nশুক্রবার (২৩ সেপ্টেম্বর) স্থানীয় বিকেলে (বাংলাদেশ সময় শুক্রবার দিবাগত মধ্যরাতে) নিউইয়র্কে জাতিসংঘ সদরদপ্তরে জাতিসংঘ সাধারণ পরিষদের ৭৭তম অধিবেশনে দেওয়া ভাষণে প্রধানমন্ত্রী এ আহ্বান জানান। বরাবরের মতো এবারও তিনি বাংলায় ভাষণ দেন। এটি জাতিসংঘের সাধারণ পরিষদের অধিবেশনে শেখ হাসিনার ১৯তম ভাষণ।\n\nপ্রধানমন্ত্রী শেখ হাসিনা বলেন, ‘আমরা ইউক্রেন ও রাশিয়ার সংঘাতের অবসান চাই। নিষেধাজ্ঞা, পাল্টা-নিষেধাজ্ঞার মাধ্যমে একটি দেশকে শাস্তি দিতে গিয়ে নারী, শিশুসহ ও গোটা মানবজাতিকেই শাস্তি দেওয়া হয়। এর প্রভাব কেবল একটি দেশেই সীমাবদ্ধ থাকে না বরং সকল মানুষের জীবন-জীবিকা মহাসঙ্কটে পতিত হয়। মানবাধিকার লঙ্ঘিত হয়। খাদ্য, বাসস্থান, চিকিৎসা শিক্ষা থেকে বঞ্চিত হয়। বিশেষ করে, শিশুরাই বেশি কষ্ট ভোগ করে। তাদের ভবিষ্যৎ অন্ধকারে হারিয়ে যায়। ’\n\n‘বিশ্ব বিবেকের কাছে আমার আবেদন, অস্ত্র প্রতিযোগিতা, যুদ্ধ, স্যাংশন বন্ধ করুন। শিশুকে খাদ্য, শিক্ষা, স্বাস্থ্যসেবা ও নিরাপত্তা দিন। শান্তি প্রতিষ্ঠা করুন। ’\n\nশেখ হাসিনা বলেন, ‘আমরা দেখতে চাই, একটি শান্তিপূর্ণ বিশ্ব- যেখানে থাকবে বর্ধিত সহযোগিতা, সংহতি, পারস্পরিক সমৃদ্ধি এবং ঐকবদ্ধ প্রচেষ্টা। আমাদের একটি মাত্র পৃথিবী এবং ভবিষ্যৎ প্রজন্মের কাছে এই গ্রহকে আরও সুন্দর করে রেখে যাওয়া আমাদের দায়িত্ব। ’\n\nবাংলাদেশের মুক্তিযুদ্ধ এবং ১৯৭৫ সালের ১৫ আগস্ট ঘাতকদের হাতে সপরিবারে বাবা-মাকে হারানোর কথা স্মরণ করে প্রধানমন্ত্রী বলেন, ‘কাজেই যুদ্ধের ভয়াবহতা, হত্যা-ক্যু-সংঘাতে মানুষের যে কষ্ট-দুঃখ-দুর্দশা হয়, ভুক্তভোগী হিসেবে আমি তা উপলদ্ধি করতে পারি। তাই যুদ্ধ চাই নে, শান্তি চাই; মানবকল্যাণ চাই। মানুষের অর্থনৈতিক উন্নতি চাই। ’\n\nশেখ হাসিনা বলেন, ‘আগামী প্রজন্মের জন্য শান্তিময় বিশ্ব, উন্নত-সমৃদ্ধ জীবন নিশ্চিত করতে চাই। আমার আকুল আবেদন, যুদ্ধ, অস্ত্র প্রতিযোগিতা বন্ধ করুন। সমুন্নত হোক মানবিক মূল্যবোধ। আসুন, সবাইকে এক সঙ্গে নিয়ে হাতে হাত মিলিয়ে আমরা একটি উত্তম ভবিষ্যৎ তৈরির পথে এগিয়ে যাই। ’\n\nআলাপ আলোচনাই বিরোধ-সংঘাত মেটানোর সর্বোত্তম উপায় উল্লেখ করে প্রধানমন্ত্রী বলেন, ‘যুদ্ধ বা অর্থনৈতিক নিষেধাজ্ঞা, পাল্টা-নিষেধাজ্ঞার মত বৈরীপন্থা কখনও কোন জাতির মঙ্গল বয়ে আনতে পারে না। পারস্পরিক আলাপ-আলোচনাই সঙ্কট ও বিরোধ নিষ্পত্তির সর্বোত্তম উপায়। ’\n\nসংকট উত্তরণে ‘গ্লোবাল ক্রাইসিস রেসপন্স গ্রুপ’ গঠন করায় জাতিসংঘের মহাসচিবকে ধন্যবাদ জানিয়ে শেখ হাসিনা বলেন, ‘এই গ্রুপের একজন চ্যাম্পিয়ন হিসেবে, আমি বর্তমান পরিস্থিতির গুরুত্ব ও সঙ্কটের গভীরতার সঙ্গে সামঞ্জস্যপূর্ণ একটি বৈশ্বিক সমাধান নিরূপণ করতে অন্যান্য বিশ্ব নেতাদের সঙ্গে কাজ করে যাচ্ছি। ’\n\nসবার সঙ্গে বন্ধুত্বপূর্ণ সম্পর্ক বাংলাদেশের এই নীতির কথা তুলে ধরে সরকার প্রধান বলেন, ‘বাংলাদেশের জাতির পিতা বঙ্গবন্ধু শেখ মুজিবুর রহমান প্রণীত পররাষ্ট্রনীতির মূল প্রতিপাদ্য হচ্ছে “সকলের সাথে বন্ধুত্ব, কারও সাথে বৈরীতা নয়”। বাংলাদেশ জন্মলগ্ন থেকেই এই প্রতিপাদ্য-উদ্ভূত জোটনিরপেক্ষ নীতি অনুসরণ করে আসছে। ’\n\nএ বছরের সাধারণ বিতর্কের প্রতিপাদ্য: “একটি সঙ্কটপূর্ণ সন্ধিক্ষণ: আন্তঃসংযুক্ত প্রতিকূলতাসমূহের রূপান্তরমূলক সমাধান”।\n\nশেখ হাসিনা বলেন, এবারের প্রতিপাদ্যটি এ সকল প্রতিকূলতা মোকাবিলায় এবং আমাদের অর্থনীতিকে পুনরুজ্জীবিত করে শান্তিপূর্ণ ও টেকসই পৃথিবী গড়ে তোলার উপায় খুঁজে বের করার জন্য সকলের ঐক্যবদ্ধ আকাক্সক্ষার প্রতি আহ্বান জানানো হয়েছে। আর এই লক্ষ্য অর্জনের জন্য আমাদের এখনই সম্মিলিত উদ্যোগ নিতে হবে।\n\nবাংলাদেশ সময়: ০৪৪০ ঘণ্টা, সেপ্টেম্বর ২৪, ২০২২\n\nএমইউএম/এনএটি",
    "রাশিয়া কাবু হতে শুরু করেছে, নিষেধাজ্ঞা জারি রাখতে হবে": "ইউক্রেনের বিরুদ্ধে রাশিয়ার যুদ্ধ নতুন পর্যায়ে প্রবেশ করেছে। ইউক্রেনের সেনাবাহিনী দৃশ্যমান অগ্রগতি অর্জন করছে। অনেক শহর ও গ্রাম তারা মুক্ত করছে এবং রুশ বাহিনীকে পিছু হটতে বাধ্য করছে। ইউক্রেনীয় পাল্টা আক্রমণ কত দূর যাবে তা দেখার বিষয়, তবে এটি ইতিমধ্যেই স্পষ্ট যে রণক্ষেত্রের কৌশলগত ভারসাম্যে পরিবর্তন আসছে।\n\nইতিমধ্যে ইউরোপীয় ইউনিয়ন শক্তি সংকট মোকাবিলায় পুরোপুরি সক্রিয় হয়েছে। আমরা ১ নভেম্বর টার্গেট তারিখ ধরে ইতিমধ্যে আমাদের গ্যাসের মজুতভান্ডার ৮০ শতাংশের বেশি পূরণ করেছি এবং শীতকালে গ্যাসের ব্যবহার কমানোর লক্ষ্যমাত্রা ঠিক করতে সম্মত হয়েছি। নাজুক অবস্থায় পড়া ভোক্তা এবং ব্যবসায়ীদের মূল্যবৃদ্ধিজনিত পরিস্থিতি সামাল দেওয়ার বিষয়ে সহায়তা করতে আমরা অতিরিক্ত মুনাফা করেছে, এমন জ্বালানি কোম্পানিগুলোর ওপর উইন্ডফল ট্যাক্স আরোপের মতো প্রস্তাব নিয়ে এগিয়ে যাচ্ছি।",
    "সমগ্র পশ্চিমা বিশ্বের বিরুদ্ধেই যুদ্ধ চলছে: সরাসরি জানাল রাশিয়া": "রাশিয়া এই মুহুর্তে শুধু ইউক্রেনের সশস্ত্র বাহিনীর সঙ্গে নয়, সমগ্র পশ্চিমা বিশ্বের বিরুদ্ধেই যুদ্ধ করছে বলে রাশিয়ার প্রতিরক্ষামন্ত্রী সের্গেই শোইগু বলেছেন। রুশ সংবাদমাধ্যম তাস বুধবার এক প্রতিবেদনে এ তথ্য জানিয়েছে।\n\nশোইগু বলেন, আমি এই সত্য কথাটা জোর দিয়ে বলতে পারি যে আজ আমরা ইউক্রেন এবং ইউক্রেনীয় সেনাবাহিনীর সঙ্গেই নয়, সমগ্র পশ্চিমা বিশ্বের সঙ্গেই যুদ্ধ করছি।\n\nইউক্রেনের সোভিয়েত আমলে তৈরি নিজস্ব অস্ত্র প্রায় শেষ হয়ে গেছে বলেও জোর দিয়েছেন তিনি।\n\nতিনি বলেন, এই মুহুর্তে আমরা সত্যিই সম্মিলিত পশ্চিমের সঙ্গে, ন্যাটোর সঙ্গে বা এর বিপরীতে – ন্যাটোর সঙ্গে এবং সম্মিলিত পশ্চিমের সঙ্গে যুদ্ধে করছি।\n\nতিনি জোর বলেন যে, ইউক্রেনে পশ্চিমাদের সরবরাহ করা অস্ত্র মোকাবেলা করার উপায় সফলভাবে খুঁজে বের করছে রাশিয়া।",
    "শান্তিপূর্ণ উপায়ে ইউক্রেন সঙ্কটের সমাধান সম্ভব নয় : রাশিয়া": "রাশিয়া বলেছে, সংলাপের মাধ্যমে ইউক্রেনের সাথে চলমান সংঘর্ষ শান্তিপূর্ণ উপায়ে সমাধান করা সম্ভব নয়। রুশ প্রেসিডেন্ট ভ্লাদিমির পুতিনের সরকারি দফতর ক্রেমলিনের মুখপাত্র দিমিত্র পেসকভ মঙ্গলবার একথা বলেন।\n\nসাংবাদিকরা তার কাছে জানতে চান- কূটনৈতিক উপায়ে সঙ্কট সমাধানের কোনো পথ আছে কিনা? জবাবে পেসকভ বলেন, এই মুহূর্তে এ ধরনের কোনো সম্ভাবনা দেখা যাচ্ছে না।\n\nশান্তি আলোচনা বাতিল করার জন্য রাশিয়া ইউক্রেনকে দায়ী করে আসছে। গত মার্চ মাসের শেষ দিকে দুই পক্ষ শান্তি চুক্তি ব্যাপারে একটি খসড়া নিয়ে আলোচনা করেছিল যা বাস্তবায়ন হলে ইউক্রেন একটি নিরপেক্ষ রাষ্ট্র হতো এবং এর বিপরীতে নিরাপত্তার নিশ্চয়তা পেত। কিন্তু এপ্রিল মাসে রাশিয়ার বিরুদ্ধে যুদ্ধাপরাধের অভিযোগ তুলে এই আলোচনা বাতিল করে। ইউক্রেনের ওই অভিযোগ রাশিয়া অস্বীকার করে আসছে।\n\nশান্তি আলোচনার বাতিলের পর থেকে ইউক্রেনের প্রেসিডেন্ট ভলোদিমির জেলেনস্কি বলে আসছেন যে, তার দেশ শুধুমাত্র যুদ্ধক্ষেত্রে রাশিয়াকে পরাজিত করার মধ্যদিয়েই সন্তুষ্ট হবে। তার এ বক্তব্যের জবাবে গত সপ্তাহে রাশিয়ার প্রেসিডেন্ট ভ্লাদিমের পুতিন বলেছেন, জেলেনস্কি প্রকাশ্যে শান্তি আলোচনা প্রত্যাখ্যান করছেন এবং যুদ্ধ করতে চাইছেন; ঠিক আছে তাই হোক।",
    "উয়েফা থেকে বেরিয়ে আসার কথা বিবেচনা করছে রাশিয়া": "ইউনিয়ন অব ইউরোপিয়ান ফুটবল অ্যাসোসিয়েশন (উয়েফা) থেকে বেরিয়ে আসার কথা চিন্তা করছে রাশিয়া। দেশটি উয়েফা থেকে বেরিয়ে এশিয়ান ফুটবল ফেডারেশনে যোগ দিতে পারে।\n\n২০২৪ সালের ইউরো কাপের বাছাই পর্বের খেলায় রাশিয়াকে নিষিদ্ধ করার প্রেক্ষাপটে এই চিন্তা করছে মস্কো। ইউক্রেনের বিরুদ্ধে সামরিক অভিযান অব্যাহত রাখার প্রেক্ষাপটে ইউরোপীয় ইউনিয়ন রাশিয়াকে উয়েফার বাছাই পর্বে নিষিদ্ধ করে।\n\nচলতি বছরের ফেব্রুয়ারি মাসে ইউক্রেনে সামরিক অভিযান শুরু করার পর রাশিয়াকে উয়েফা এবং ফিফার সকল প্রতিযোগিতা থেকে বাদ দেয়া হয়েছে। এ বিষয়ে রাশিয়ার তরফে ক্রীড়াবিষয়ক কোর্ট অফ আরবিটেশনে আপিল করা হলে তা খারিজ করে দেয়।\n\nএখন জার্মানিতে অনুষ্ঠেয় ইউরো কাপের পরবর্তী ভার্সনের খেলার ওপর নিষেধাজ্ঞার বিস্তার ঘটিয়েছে ইউরোপ। এ অবস্থায় রাশিয়ার জাতীয় দলের কোচ ভ্যালেরি কার্পিন বলছেন, তারা এ বিষয়ে এখন শক্ত পদক্ষেপ নিতে পারেন এবং উয়েফা থেকে বেরিয়ে এশিয়ান ফুটবল ফেডারেশনে যোগ দিতে পারেন।\n\nএত কিছুর চাপ সত্ত্বেও রাশিয়ার জাতীয় দল আগামী ১৫ কিংবা ১৬ই নভেম্বর ইরানের বিরুদ্ধে একটি প্রীতি ম্যাচ খেলার জন্য রাশিয়ার জাতীয় দল প্রস্তুতি নিচ্ছেন। ওই ম্যাচ কাতার অথবা তেহরানে অনুষ্ঠিত হবে।\n\nসূত্র : পার্সটুডে",
    "ইউক্রেন-রাশিয়া যুদ্ধ: পুতিন সংঘাতের দ্রুত অবসান চান, বলছেন তুরস্কের প্রেসিডেন্ট এরদোয়ান": "ইউক্রেন-রাশিয়া যুদ্ধ: পুতিন সংঘাতের দ্রুত অবসান চান, বলছেন তুরস্কের প্রেসিডেন্ট এরদোয়ান\n\n২০ সেপ্টেম্বর ২০২২\n\nছবির উৎস, Getty Images ছবির ক্যাপশান, ইউক্রেনীয় বাহিনী চলতি মাসে উত্তর-পূরর্বাঞ্চলের বহু এলাকার দখল ফিরে পেয়েছে।\n\nতুরস্কের প্রেসিডেন্ট রেচেপ তাইপ এরদোয়ান বলছেন, রাশিয়ার নেতা ভ্লাদিমির পুতিন ইউক্রেন যুদ্ধের অবসান চাইছেন বলে তিনি বিশ্বাস করেন এবং এ লক্ষ্যে একটি \"উল্লেখযোগ্য পদক্ষেপ\" নেয়া হবে বলে তিনি জানান।\n\nতিনি জানান, সম্প্রতি মি. পুতিনের সাথে আলোচনা থেকে তার এই ধারণা তৈরি হয়েছে যে রুশ প্রেসিডেন্ট \"যত তাড়াতাড়ি সম্ভব এটি (যুদ্ধ) শেষ করতে চান।\"\n\nএই লড়াইয়ে ইউক্রেন চলতি মাসে তাদের ভূখণ্ডের কিছু অংশ রুশ দখল থেকে পুনরুদ্ধার করেছে।\n\nতুর্কি নেতা ইঙ্গিত করেন যে পরিস্থিতি রাশিয়ার জন্য \"বেশ সমস্যা\" হয়ে দাঁড়িয়েছে।\n\nগত সপ্তাহে উজবেকিস্তানে এক শীর্ষ সম্মেলন চলার সময় মি. পুতিনের সাথে তার \"ব্যাপক আলোচনা\" হয়েছে বলে মি. এরদোয়ান জানান।\n\nমার্কিন টিভি চ্যানেল পিবিএসকে দেয়া এক সাক্ষাৎকারে তুরস্কের প্রেসিডেন্ট বলেন, রুশ প্রেসিডেন্ট দ্রুত ঐ যুদ্ধের পরিসমাপ্তি চান বলে তার ধারণা।\n\nআরও পড়তে পারেন:\n\nছবির উৎস, Getty Images ছবির ক্যাপশান, এসসিও শীর্ষ সম্মেলনে রেচেপ তাইপ এরদোয়ান এবং ভ্লাদিমির পুতিন।\n\nতিনি আরো বলেন, শীঘ্রই দু'পক্ষের মধ্যে ২০০ জন 'জিম্মি' বিনিময় করা হবে। তবে এই ধরনের বন্দি বিনিময়ে কারা অন্তর্ভুক্ত হবে সে সম্পর্কে তিনি কোনো বিস্তারিত প্রকাশ করেননি।\n\nরাশিয়ার বিরুদ্ধে পশ্চিমা নিষেধাজ্ঞার বিরোধিতার পাশাপাশি নেটোর সদস্য হিসেবে 'ভারসাম্যপূর্ণ' অবস্থানের কথা প্রচার করে মি. এরদোয়ান বারবার ইউক্রেন যুদ্ধের মধ্যস্থতা করার চেষ্টা করেছেন।\n\nইউক্রেন থেকে শস্য রপ্তানি আবার শুরু করার লক্ষ্যে তিনি জাতিসংঘকে মধ্যস্থতা করতে সহায়তা করেছিলেন এবং গত সপ্তাহে জানান, তিনি একটি সরাসরি যুদ্ধবিরতি আলোচনার আয়োজন করার চেষ্টা করছেন।\n\nএদিকে, রুশ বাহিনী লুহানস্কের পুরো পূর্বাঞ্চলের নিয়ন্ত্রণ দখলের দু'মাস পর ইউক্রেন তার হারানো ভূখণ্ডের কিছু অংশ পুনরুদ্ধার করেছে।\n\nলুহানস্কের ইউক্রেনীয় নেতা সেরহি হাইদাই বলছেন, রুশ বাহিনী বিলোহোরিভকা গ্রাম থেকে পিছু হটে গেছে।\n\nপ্রেসিডেন্ট ভলোদিমির জেলেনস্কি বলেছেন, রুশ \"দখলকারীরা স্পষ্টতই আতঙ্কে রয়েছে।\"\n\nছবির উৎস, Getty Images ছবির ক্যাপশান, রুশ বাহিনীর হাত থেকে মুক্ত ইজিযুমের এক কবরখানায় নিহত স্বামীর জন্য কাঁদছেন এক ইউক্রেনীয়ান নারী।\n\nবিবিসি বাংলায় অন্যান্য খবর:\n\nএমাসের শুরুর দিকে, মি. এরদোয়ান রাশিয়ার বিরুদ্ধে পশ্চিমা দেশগুলির 'উস্কানিমূলক' নীতির অভিযোগ করেন। সে সময় তিনি সতর্ক করেছিলেন এই বলে যে ঐ যুদ্ধ \"শিগগীরই শেষ হবে\" এমন সম্ভাবনা নেই।\n\nগত সপ্তাহে রুশ নেতা বলেছিলেন যে তিনি ইউক্রেনের প্রেসিডেন্টের সাথে বৈঠক করতে তৈরি, কিন্তু মি. জেলেনস্কি তৈরি নন। ভারতের প্রধানমন্ত্রীকে তিনি বলেছিলেন যে \"যত দ্রুত সম্ভব\" ঐ যুদ্ধ তিনি শেষ করতে চান।\n\nতবে ২০১৪ সালে দখল করা এলাকাসহ ইউক্রেনের সব ভূখণ্ড থেকে সম্পূর্ণভাবে সরে যাওয়ার প্রশ্নে রাশিয়ার তরফ থেকে ইঙ্গিত পাওয়া যায়নি।\n\nসেই সময়ে রাশিয়া ইউক্রেনের ক্রাইমিয়া অঞ্চল দখল করেছিল। এবং এখন প্রাক্তন রুশ প্রেসিডেন্ট দিমিত্রি মেদভেদেভ বলছেন, সম্মিলিতভাবে ডনবাস নামে পরিচিত লুহানস্ক ও দনিয়েৎস্ক অঞ্চলগুলিকে যুক্ত করার বিষয়ে প্রশ্নে রুশপন্থী বিদ্রোহীদের উচিত সেখানে 'গণভোট'-এর আয়োজন করা।\n\nছবির উৎস, Getty Images ছবির ক্যাপশান, ডনবাসে রুশ গোলার আঘাতে বিধ্বস্ত এক বাড়িতে আগুন সামাল দেয়ার চেষ্টা করছেন একজন দমকল কর্মী।\n\nপ্রেসিডেন্ট পুতিন বারবার ডনবাস অঞ্চলের 'মুক্তি'কে রাশিয়ার প্রধান লক্ষ্য হিসেবে বলে আসছেন। \"ডনবাসে গণভোট অপরিহার্য,\" বলছেন মি. মেদভেদেভ, যিনি এখন নিরাপত্তা পরিষদে রুশ প্রতিনিধিদলের উপপ্রধান।",
    "রাশিয়া থেকে আজারবাইজানের মধ্য দিয়ে গ্যাস আনবে ইরান": "ইরান প্রতিবেশী আজারবাইজানের মধ্য দিয়ে রাশিয়া থেকে গ্যাস আমদানি করবে। দুই মাস আগে ইরান ও রাশিয়ার মধ্যে গুরুত্বপূর্ণ একটি চুক্তি সই হয়।\n\n\n\nওই চুক্তির আওতায় ইরান এ গ্যাস আমদানি করবে। ইরানের আধাসরকারি বার্তা সংস্থা ফার্স নিউজ এ তথ্য জানিয়েছে।\n\n\n\nইরান প্রতিদিন রাশিয়া থেকে ৯০ লাখ ঘনমিটার গ্যাস কিনবে এবং যুক্তি অনুযায়ী ইরানের দক্ষিণে অবস্থিত রাশিয়ার ক্রেতাদের সরবরাহ করার জন্য আরও ৬০ লাখ ঘন মিটার গ্যাস নেবে ইরান।\n\n\n\nগত জুলাই মাসে ইরান ও রাশিয়ার মধ্যে যে চার হাজার কোটি ডলারের অর্থনৈতিক চুক্তি হয়েছিল তার অংশ হিসেবে ইরান এ গ্যাস কিনবে।\n\n\n\nইরানের রাষ্ট্রীয় তেল কোম্পানি এনআইওসি এবং রাশিয়ার গ্যাসপ্রম কোম্পানির মধ্যে এ চুক্তি হয়েছিল।",
    "ইউক্রেনের বিষয়ে যুক্তরাষ্ট্রকে যে হুশিয়ারি দিল রাশিয়া": "যুক্তরাষ্ট্র যদি কিয়েভকে দূরপাল্লার ক্ষেপণাস্ত্র সরবরাহের সিদ্ধান্ত নেয়, তবে তারা ‘রেড লাইন’ অতিক্রম করবে এবং তারাও সংঘাতের একটি অংশ হয়ে উঠবে বলে হুশিয়ারি দিয়েছে রাশিয়া।\n\nবৃহস্পতিবার এমন হুশিয়ারি দিয়েছেন রাশিয়ার পররাষ্ট্র মন্ত্রণালয়ের মুখপাত্র মারিয়া জাখারোভো। খবর রয়টার্সের।\n\nগত ২৪ ফেব্রুয়ারি লক্ষাধিক সেনা নিয়ে ইউক্রেনে হামলা শুরু করেছে রাশিয়া। বিপক্ষে অবস্থান নিয়ে কিয়েভকে সামরিক সহায়তা দিচ্ছে যুক্তরাষ্ট্র। সম্প্রতি নতুন প্রজন্মের শক্তিশালী অস্ত্র দেওয়া শুরু করেছে। যার ফলে ইউক্রেনে কুরুক্ষেত্রে অনেকটা বেকায়দায় পড়েছে রুশ বাহিনী। দখলে নেওয়া অনেক এলাকা ইতোমধ্যে নিয়ন্ত্রণ হারিয়ে ব্যাকফুটে এখন রাশিয়া।\n\nরয়টার্সের এক প্রতিবেদনে বলা হয়েছে, ওয়াশিংটন অনেকটা ঘোষণা দিয়েই উন্নত ‘জিএমএলএরএস’ রকেট সরবরাহ করেছে। এগুলো হিমার্স থেকে ছোড়া হচ্ছে। এসব ক্ষেপণাস্ত্র ৮০ কিলোমিটার দূরের লক্ষ্যবস্তুতে আঘাত হানতে সক্ষম।\n\nএ পরিস্থিতি মারিয়া জাখারোভা বলেন, নিজেদের ভূখণ্ড রক্ষা করার অধিকার রাশিয়ার আছে। ওয়াশিংটন যদি কিয়েভকে দূরপাল্লার ক্ষেপণাস্ত্র দেয়, তবে তারা ‘রেড লাইন’ অতিক্রম করবে'।\n\nতবে মার্কিন কর্মকর্তারা জানিয়েছেন, ইউক্রেন তাদের প্রতিশ্রুতি দিয়েছে যে রাশিয়ায় হামলা চালাতে তারা মার্কিন রকেট ব্যবহার করবে না।\n\nইউক্রেনকে সহযোগিতার জন্য হাই মোবিলিটি আর্টিলারি রকেট সিস্টেমস বা হিমার্সের উৎপাদন বাড়াচ্ছে যুক্তরাষ্ট্র। আগস্টে এমনটিই জানিয়েছিলেন মার্কিন প্রতিরক্ষা মন্ত্রণালয়ের ক্রয়বিষয়ক আন্ডার সেক্রেটারি উইলিয়াম লাপ্লান্তে।\n\nজুন থেকে যুক্তরাষ্ট্র ১৬টি হিমার্স সরবরাহ করেছে ইউক্রেনকে, যা রুশ আক্রমণের বিরুদ্ধে ইউক্রেনের প্রতিরোধ সক্ষমতায় গুরুত্বপূর্ণ ভূমিকা রাখছে। বর্তমানে ইউক্রেন হিমার্স থেকে গাইডেড মাল্টিপল লঞ্চ রকেট সিস্টেমস (জিএমএলআরএস) ছুড়ছে ইউক্রেন। এগুলো সফলভাবে কমান্ড পোস্ট ও অস্ত্র গুদামসহ রুশ সামরিক স্থাপনায় আঘাত হানছে।\n\nগত ৯ আগস্ট ক্রিমিয়ান উপদ্বীপের কাছে ইউক্রেনীয় নিয়ন্ত্রিত অঞ্চল থেকে প্রায় ২০০ কিমি দূরে রাশিয়ার বিমানঘাঁটিতে হামলার ঘটনা ঘটে। ওই হামলার এখন রহস্য উদ্ঘাটন সম্ভব হয়নি। ২০১৪ সালে ইউক্রেন থেকে জোরপূর্বক ক্রিমিয়া দখলে নেয় মস্কো।\n\nনতুন করে যুদ্ধ শুরুর পর ইউক্রেনের প্রেসিডেন্ট ভলোদিমির জেলেনস্কি ঘোষণা দিয়েছেন, ক্রিমিয়াকে যে কোনো মূল্যে ইউক্রেনে ফিরিয়ে আনা হবে।",
    "Jaishankar At UNSC: 'এখনই যুদ্ধ থামান,' রাষ্ট্রসঙ্ঘে রাশিয়া-ইউক্রেনকে বার্তা জয়শঙ্করের": "উজবেকিস্তানে শাংহাই কোঅপারেশন অর্গানাইজেশনের বৈঠকের ফাঁকে রাশিয়ার প্রেসিডেন্ট ভ্রাদিমির পুতিনের সঙ্গে সাক্ষাৎ করেছিলেন প্রধানমন্ত্রী। ওই সাক্ষাতে পুতিনকে মোদী বলেছিলেন,'এটা যুদ্ধের সময় নয়।'মোদীর এই বক্তব্যের প্রশংসা করেছেন ফ্রান্সের প্রেসিডেন্ট ইমানুয়েল মাকরঁ। এবার রাষ্ট্রসঙ্ঘের মঞ্চে দাঁড়িয়ে যুদ্ধবিরোধী অবস্থান স্পষ্ট করে দিল নয়াদিল্লি। ভারত সরকার জানাল, অবিলম্বে সংঘাত থামিয়ে আলোচনার টেবিলে আসতে হবে রাশিয়া ও ইউক্রেনকে। বিশেষ করে পরমাণু যুদ্ধের শঙ্কা উদ্বেগ বাড়াচ্ছে।\n\nরাষ্ট্রসঙ্ঘের নিরাপত্তা পরিষদের ভাষণে বিদেশমন্ত্রী এস জয়শঙ্কর বলেন,'ইউক্রেন যুদ্ধ গোটা বিশ্বে গভীর উদ্বেগের বিষয় হয়ে দাঁড়িয়েছে। ভবিষ্যৎ আরও উদ্বেগজনক হয়ে উঠছে। বিশেষ করে পরমাণু যুদ্ধের শঙ্কা উদ্বেগ বাড়াচ্ছে। ভারত কড়াভাবে জানাতে চায়, এখনই যুদ্ধ থামিয়ে আলোচনার টেবিলে ফিরুক রাশিয়া ও ইউক্রেন। যেমনটা আমাদের প্রধানমন্ত্রী নরেন্দ্র মোদী ইতিমধ্যেই জানিয়ে দিয়েছেন,এটা যুদ্ধের সময় নয়।'\n\nসেই সঙ্গে যুদ্ধের ফলে গোটা বিশ্বে যে ভয়ঙ্কর পরিস্থিতি তৈরি হয়েছে তা-ও মনে করিয়ে দেন জয়শঙ্কর। তাঁর কথায়,'যুদ্ধের জের পড়েছে বিশ্বের দূরের কোণায়। আমরা সবাই দেখছি কীভাবে দাম বেড়েছে জিনিসপত্রের। খাদ্যশস্য, সার এবং জ্বালানির আকাল দেখা দিয়েছে। এই বিষয়টি নিয়েও উদ্বেগের যথেষ্ট কারণ রয়েছে।'\n\nবলে রাখি, ইউক্রেনে রাশিয়ার আগ্রাসন নিয়ে এখনও নিন্দা করেনি ভারত সরকার। বরং যুদ্ধ থামিয়ে আলোচনার পথেই সমাধান সূত্র খোঁজার পক্ষে সওয়াল করে গিয়েছে। সেই জায়গা দেখলে রাষ্ট্রসঙ্ঘের নিরাপত্তা পরিষদে জয়শঙ্করের বক্তব্য তাৎপর্যপূর্ণ বলে মত কূটনৈতিক মহলের। তবে প্রধানমন্ত্রী নরেন্দ্র মোদী রাশিয়ার প্রেসিডেন্ট ভ্লাদিমির পুতিনকে বলেছিলেন, এটা যুদ্ধে সময় নয়। সূত্রের খবর, তাঁকে আশ্বস্ত করেছেন পুতিন। তিনি বলেছিলেন,'ইউক্রেন সংঘাত নিয়ে ভারতের অবস্থান জানি। এটা তাড়াতাড়ি যাতে মিটে যায় সেই চেষ্টা করছি।' মোদীর এমন স্পষ্ট বার্তার তারিফ করেছেন ফরাসী প্রেসিডেন্ট ইমানুয়েল মাকরঁ। রাষ্ট্রসঙ্ঘের ৭৭ তম সাধারণ অধিবেশনের মঞ্চে বিশ্বের তাবড় রাষ্ট্রনেতাদের সামনেই তিনি বলেন,'ভারতের প্রধানমন্ত্রী পুতিনকে উচিৎ কথাই বলেছেন।'\n\nআরও পড়ুন- দিল্লির মসজিদে ভাগবত, RSS প্রধানকে 'রাষ্ট্র ঋষি' বললেন ইমাম",
    "এবার বিমান, ক্ষেপণাস্ত্রসহ ব্যাপক হামলা শুরু করল রাশিয়া": "যুদ্ধে গত এক সপ্তাহে রাশিয়ার সেনাদের বড় ধাক্কা দিয়েছেন ইউক্রেনের সেনারা। খারকিভ অঞ্চলসহ রাশিয়া সেনাবাহিনীর নিয়ন্ত্রণে থাকা ইউক্রেনের অনেক এলাকা তাঁরা মুক্ত করতে সক্ষম হয়েছেন। এ পরিস্থিতিতে কোণঠাসা রাশিয়ার বাহিনীকে কয়েকটি অঞ্চল থেকে পিছু হটতে হয়েছে। সেনা সরিয়ে নেওয়ার বিষয়ে রাশিয়ার প্রতিরক্ষা মন্ত্রণালয় থেকে দাবি করা হয়েছিল, তারা আবার গুছিয়ে আক্রমণ শুরু করবে। তারই প্রতিফলন দেখাতে শুরু করেছে মস্কো।\n\nআজ মঙ্গলবার রাশিয়ার প্রতিরক্ষা মন্ত্রণালয় থেকে বলা হয়, বিমান, ক্ষেপণাস্ত্র হামলাসহ সব দিক থেকেই রাশিয়ার সেনারা ইউক্রেনের বাহিনীর বিরুদ্ধে হামলা জোরদার করেছেন।\n\nরুশ প্রতিরক্ষা মন্ত্রণালয়ের এক বিবৃতিতে বলা হয়েছে, দোনেৎস্কের পূর্বাঞ্চলে স্লোভিয়ানাস্ক ও কনস্টানটিনোভকা শহরে ইউক্রেনীয় বাহিনীর অবস্থান লক্ষ্য করে নিখুঁত হামলা চালানো হয়েছে।",
    "রাশিয়া-ইউক্রেন যুদ্ধ: ইউক্রেনে যেতে রুশ বন্দিদের উপর চাপ দেয়া হচ্ছে": "রাশিয়া-ইউক্রেন যুদ্ধ: ইউক্রেনে যেতে রুশ বন্দিদের উপর চাপ দেয়া হচ্ছে\n\n১৬ সেপ্টেম্বর ২০২২\n\nছবির উৎস, Leaked video\n\nরাশিয়ার কারাগারগুলোতে আটক অপরাধীদের ইউক্রেন যুদ্ধে পাঠনোর বিষয়টিকে সমর্থন করেছেন দেশটির একটি ভাড়াটে গ্রুপের প্রধান ইয়েভগেনি প্রিগোজিন।\n\nরাশিয়ায় ওয়াগনার গ্রুপ নামে একটি ভাড়াটে সৈন্য দলের প্রধান হচ্ছে ইয়েভগেনি প্রিগোজিন।\n\nসম্প্রতি প্রকাশিত হওয়া এক ভিডিওতে দেখা যাচ্ছে, তিনি সৈন্য ভাড়া করার জন্য রাশিয়ার একটি কারাগারে গিয়েছেন।\n\nসেখানে গিয়ে তিনি বলেছেন, যারা যুদ্ধে যেতে চায় না, তাদের উচিত হবে তাদের সন্তানদের যুদ্ধে পাঠানো।\n\nফাঁস হয়ে যাওয়া ভিডিওতে দেখা যাচ্ছে, কারাগারে গিয়ে ইয়েভগেনি প্রিগোজিন বন্দিদের উদ্দেশে বলছেন, যারা তার গ্রুপের জন্য ছয়মাস কাজ করবে তাদের মুক্ত করে দেয়া হবে।\n\nধারণা করা হয়, ওয়াগনার গ্রুপ ২০১৪ সাল থেকে ইউক্রেনে যুদ্ধ করে আসছে।\n\nভিডিও ভাইরাল হবার পরে সোশ্যাল মিডিয়ায় মি. প্রিগোজিন এক বিবৃতিতে বলেন, তিনি যদি কারাগারে থাকতেন তাহলে 'মাতৃভূমির ঋণ শোধ করার জন্য' তিনি ওয়াগনার গ্রুপে যোগ দেবার স্বপ্ন দেখতেন।\n\nকবে বিবৃতিতে ভিডিও সম্পর্কে কিছু বলা হয়নি। এই ভিডিও সত্যি কিনা সেটিও স্বীকার করা হয়নি বিবৃতিতে।\n\nতবে বিবিসি এই ভিডিওটি যাচাই করেছে। দীর্ঘদিন ধরেই একটা সন্দেহ ছিল যে রাশিয়া কারাগার থেকে বন্দিদের রিক্রুট করে সৈন্য সংখ্যা বাড়াতে চায়।\n\nএই ভিডিওর মাধ্যমে সেটি নিশ্চিত হওয়া গেল।\n\nছবির উৎস, Getty Images ছবির ক্যাপশান, পুতিনের সাথে ভালো সম্পর্ক আছে ইয়েভগেনি প্রিগোজিন\n\nসেনাবাহিনীতে কাজ করা কিংবা ভাড়াটে সৈন্য হিসেবে যোগ দেবার বিনিময়ে কারাগার থেকে বন্দিদের মুক্ত করার বিষয়টি রাশিয়ার আইনে নেই।\n\nকিন্তু ভিডিওতে মি. প্রিগোজিন বলছেন, যারা ওয়াগনার গ্রুপের সাথে কাজ করবে, তাদের আর কারাগারে ফিরে যেতে হবে না।\n\n\"তোমরা যদি ছয়মাস কাজ কর তাহলে তোমরা মুক্ত,\" বলেন প্রিগোজিন। কিন্তু তিনি সতর্ক করে দিয়ে বলেন, একবার যোগ দিলে মাঝপথে ফিলে আসা যাবে না।\n\n\"ইউক্রেনে পৌঁছানোর পর তোমরা যদি সিদ্ধান্ত নাও যে এটা তোমার জন্য নয়, তাহলে আমরা তোমাদের মেরে ফেলব,\" বলেন মি. প্রিগোজিন।\n\nভিডিওটি দেখে মনে হচ্ছে একটি কারাগারের ব্যায়াম করার জায়গায় এটি ধারণ করা হয়েছে। তবে ভিডিওটি কে করেছে, কখন এবং কীভাবে করেছে এবং কীভাবে এটি প্রকাশিত হয়েছে - সে ব্যাপারে কিছু জানা যায়নি।\n\nভিডিওটির উৎস সম্পর্কে খুঁজতে গিয়ে বিবিসি চিহ্নিত করেছে যে এটি রাশিয়ার সেন্ট্রাল মারিয়ে এল রিপাবলিক থেকে এসেছে।\n\nচেহারা চিহ্নিত করার প্রযুক্তির সাহায্যে বোঝা যাচ্ছে রিক্রুটার ব্যক্তিটি হচ্ছেন মি. প্রিগোজিন।\n\nএর আগে ওয়াগনার গ্রুপ এবং মি. প্রিগোজিনের মধ্যে সম্পর্কের বিষয়টি চিহ্নিত করেছিল বিবিসি।\n\nমি. প্রিগোজিন ভ্লাদিমির পুতিনের শেফ বা রাঁধুনি হিসেবে পরিচিত ছিলেন। কারণ তিনি ক্রেমলিনের জন্য তার রেস্টুরেন্ট থেকে খাবার সরবরাহ করতেন। সেখান থেকেই তার উত্থান হয়েছে।\n\nতবে অতীতে মি. পুতিনের সহযোগীরা ওয়াগনার গ্রুপের সাথে সাথে সম্পর্কের কথা অস্বীকার করেছিল।\n\nএই গ্রুপটির জন্ম কীভাবে, সেটি বেশ অস্পষ্ট। তবে ইউক্রেন, সিরিয়া এবং কিছু আফ্রিকার দেশে তারা ভাড়াটে সৈন্য নিয়োজিত করেছে।",
    "রাশিয়া-ইউক্রেন যুদ্ধ বন্ধে যে প্রস্তাব দিলেন প্রধানমন্ত্রী": "সাত মাস চলমান রাশিয়া-ইউক্রেন যুদ্ধের অবসান ঘটাতে জাতিসংঘে ছয় দফা প্রস্তাব উত্থাপন করেছেন প্রধানমন্ত্রী শেখ হাসিনা। তিনি এই যুদ্ধের ফলে সৃষ্ট সংকট মোকাবিলায় বৈশ্বিক সংহতির আহ্বান জানিয়ে বলেছেন, ‘এ যুদ্ধ বৈশ্বিক অর্থনীতি বিপর্যস্ত করেছে এবং কোভিড-১৯ পরিস্থিতি কাটিয়ে ওঠা ও এসডিজি বাস্তবায়ন প্রক্রিয়ার ক্ষেত্রে নতুন চ্যালেঞ্জ যোগ করেছে। আমাদের এই রক্তক্ষয়ী ও বিপর্যয়কর সংকটের অবসানের উপায় খুঁজে বের করতে হবে। বিভিন্ন নিষেধাজ্ঞা ও পাল্টা নিষেধাজ্ঞা বিশ্বজুড়ে মানুষকে গভীরভাবে আঘাত করছে, বিশেষ করে সরাসরি সংঘাতের সংশ্লিষ্ট দেশগুলো এবং উন্নয়নশীল ও স্বল্পোন্নত বিশ্বের মানুষকে বেশি আঘাত করছে।’\n\nবুধবার গ্লোবাল ক্রাইসিস রেসপন্স গ্রুপ (জিসিআরজি) চ্যাম্পিয়নদের সঙ্গে জাতিসংঘ মহাসচিব আয়োজিত গোলটেবিল বৈঠকে যুদ্ধের অবসান ঘটাতে ছয় দফা প্রস্তাব উত্থাপনকালে প্রধানমন্ত্রী এসব কথা বলেন।\n\nতিনি বলেন, ‘ইউক্রেনের যুদ্ধের অব্যাহত ও প্রসারণশীল প্রভাব এবং যুগপৎ অন্যান্য সংকট আমাদের সমাজ ও অর্থনীতিতে গভীর ক্ষত সৃষ্টি করেছে, বিশেষ করে এটি উন্নয়নশীল দেশগুলো এবং আমাদের কোভিড পরিস্থিতি কাটিয়ে ওঠার প্রচেষ্টা ও এসডিজি বাস্তবায়ন প্রক্রিয়ায় অনেক নতুন চ্যালেঞ্জ যুক্ত করেছে। তবু কোনো একক দেশ একা এসব চ্যালেঞ্জ মোকাবিলা করতে পারবে না। এই মুহূর্তে আমাদের সবচেয়ে বেশি প্রয়োজন দৃঢ় রাজনৈতিক অঙ্গীকার ও বৈশ্বিক সংহতি। আমি এ বিষয়ে কয়েকটি সুনির্দিষ্ট চিন্তা আপনাদের সঙ্গে শেয়ার করতে চাই।’\n\nপ্রথম দফা প্রস্তাব\n\nপ্রধানমন্ত্রী বলেন, বিশ্ব নেতাদের বৈশ্বিক আর্থিক ও অর্থনৈতিক অস্থিরতা মোকাবিলা করতে হবে। জি-৭, জি-২০, ওইসিডি, আইএফআই ও এমডিবি’কে এখন তাৎক্ষণিক উদ্বেগগুলো মোকাবিলা করার প্রচেষ্টা জোরদার করতে হবে। এগুলোর মধ্যে রয়েছে এসডিজি অর্থায়নের অভাব, সীমিত আর্থিক সংস্থান, ক্রমহ্রাসমান ওডিএ এবং ঋণ পরিষেবা।’\n\n\n\nদ্বিতীয় প্রস্তাব\n\nশেখ হাসিনা বলেন, ‘জাতিসংঘ মহাসচিব ব্ল্যাক সি গ্রেইন উদ্যোগ নেওয়ার ক্ষেত্রে গুরুত্বপূর্ণ ভূমিকার জন্য আমরা আপনাকে সাধুবাদ জানাই। আমরা সংঘাতের সময় খাদ্য উৎপাদন ও বিতরণ ব্যবস্থাকে ক্ষতির হাত থেকে দূরে রাখার জন্য ভবিষ্যতের যে কোনো উদ্যোগকে সমর্থন করতে প্রতিশ্রুতিবদ্ধ।’\n\nতৃতীয় প্রস্তাব\n\nতিনি বলেন, ‘বিশ্ব বাণিজ্য পুনরুজ্জীবিত করার জন্য সাহসী ও ব্যাপক পদক্ষেপের প্রয়োজন এবং বিশ্ব বাণিজ্য ও রফতানি আয়ে নিম্ন ও মধ্যম আয়ের দেশগুলোর ন্যায্য অংশীদারিত্ব নিশ্চিত করা অপরিহার্য।’\n\nচতুর্থ প্রস্তাব\n\nউৎপাদনশীলতা বাড়াতে এবং কার্যকর খাদ্য সংরক্ষণ ও বিতরণ ব্যবস্থার জন্য উন্নয়নশীল দেশগুলোর কৃষি খাতে বিনিয়োগ বাড়াতে জোর দেন প্রধানমন্ত্রী। তিনি বলেন, ‘নতুন ব্যবসার সুযোগ তৈরি করতে প্রযুক্তি সহায়তা, বর্ধিত ওডিএ এবং রেয়াতি অর্থায়নের লক্ষ্যে আমাদের আরও জি২জি ও বি২বি সহযোগিতার প্রয়োজন।’\n\nপঞ্চম প্রস্তাব\n\nপ্রধানমন্ত্রী জলবায়ু সহযোগিতার জন্য বৈশ্বিক কাঠামোকে আরও কার্যকর এবং ন্যায্য করার আহ্বান জানান। তিনি আরও বলেন, ‘আমাদের আসন্ন কপ-২৭ এর সুযোগটি সবচেয়ে ঝুঁকিপূর্ণ দেশগুলোর উদ্বেগ নিরসনে কাজে লাগানো উচিত। আমরা আমাদের অংশীদারদের সাথে কাজ করতে চাই যাতে সার্বিক উপায়ে জ্বালানি নিরাপত্তার সমস্যা মোকাবিলায় প্রয়োজনীয় উদ্দীপনা সৃষ্টি করা যায়।’\n\nপ্রধানমন্ত্রী জাতিসংঘ মহাসচিবকে তার নিরন্তর প্রচেষ্টার জন্য অভিনন্দন জানিয়ে বলেন, তিনি বিশ্বাস করেন যে, তার প্রচেষ্টায় কিছু অগ্রগতি হয়েছে। তিনি আশা প্রকাশ করেন, শিগগির এ বিষয়ে একটি পারস্পরিকভাবে গ্রহণযোগ্য সমাধানে পৌঁছা যাবে। আমরা সে লক্ষ্যে আপনার প্রচেষ্টা জোরদার করতে আপনার নির্দেশনার ওপর আস্থা অব্যাহত রাখবো।’\n\n৬ষ্ঠ প্রস্তাব\n\nপ্রধানমন্ত্রী সংকট মোকাবিলায় জাতিসংঘের ব্যবস্থাকে গতিশীল করার জন্য জাতিসংঘ মহাসচিবকে ধন্যবাদ জানিয়ে বলেন, ‘আমাদের সামনে উত্থাপিত তিনটি নীতি গুরুত্বপূর্ণ নীতি-নির্দেশনা প্রদান করে এবং আমরা এই সংকট থেকে বেরিয়ে আসতে সঠিক নীতি বিকল্পগুলো সামনে আনতে অন্য অংশীদারদের সাথে কাজ করতে প্রস্তুত রয়েছি।’\n\n",
    "‘আগেই ঠিক করা ফলের’ গণভোট নিচ্ছে রাশিয়া": "ইউক্রেনের চার অঞ্চল লুহানস্ক, দোনেত্স্ক, জাপোরিঝিয়া ও খেরসন নিজেদের সঙ্গে জুড়ে নিতে পাঁচ দিনব্যাপী গণভোট করছে রাশিয়া। বিবিসি বলছে, ব্যালট পেপার ছাপানো হলেও ভোট চাইতে ওই সব অঞ্চলের বাসিন্দাদের অনেকের দোরগোড়ায় অস্ত্রসমেত হাজির হচ্ছে রাশিয়ার সেনারা।\n\nলুহানস্ক ও দোনেৎস্কর জনসাধারণকে জিজ্ঞাসা করা হচ্ছে, তারা নিজেদের প্রজাতন্ত্রের কেন্দ্র হিসেবে রাশিয়ার অন্তর্ভুক্তিকে সমর্থন দেবে কি না। ওই দুই অঞ্চলের ব্যালটও ছাপানো হয়েছে শুধু রুশ ভাষায়।\n\nবিজ্ঞাপন\n\nঅন্যদিকে জাপোরিঝিয়া ও খেরসনে ব্যালট ছাপানো হয়েছে ইউক্রেনীয় ও রুশ দুই ভাষাতেই।\n\nরাশিয়ার দখলে থাকা দক্ষিণ ইউক্রেনের বৃহত্তম শহর খেরসনের এক বাসিন্দা গণভোট প্রসঙ্গে বলেন, তিনি রাশিয়ার সঙ্গে যোগ দিতে চান না। কিন্তু ‘না’ ভোটের পরিণতি কী হতে পারে, সে ব্যাপারে স্পষ্ট ধারণা রয়েছে তাঁর। নিজে ভোট দেবেন না বলেও জানান তিনি। বলেন, ‘আপনি যদি বিপক্ষেও ভোট দেন, তা-ও আমলে নেওয়া হবে না। ফল এরই মধ্যে চূড়ান্ত হয়ে গেছে। ’ ওই বাসিন্দা আরো জানান, তিনি চান না তাঁর কোনো তথ্য-উপাত্ত রাশিয়ার কাছে থাকুক। কারণ রুশরা তা অন্য কোনো কাজে ব্যবহার করতে পারে।\n\nগণভোটে রাশিয়ার পক্ষে কী ধরনের সমর্থন দেখা যেতে পারে, সে প্রশ্নে তিনি বলেন, ‘আমি ধারণা করছি, আমার পরিচিতদের ৩ শতাংশের মতো হয়তো রাশিয়াকে সমর্থন দেবে। মানুষ এখানে ছয় মাসেরও বেশি সময় ধরে রাশিয়ার নিয়ন্ত্রণে বাস করছে এবং আমরা মরিয়া হয়ে পরিত্রাণের রাস্তা খুঁজছি। কিন্তু তা নেই। ’\n\nগত শুক্রবার দোনেৎস্কর ভোট অনুষ্ঠিত হয়েছে। সেখানে বসবাসরত একাধিক বাসিন্দা জানান, মস্কোর নিয়োজিত কর্মকর্তাসহ রাশিয়ার সেনারা মানুষের বাসায় বাসায় গিয়ে মৌখিকভাবে জিজ্ঞাসা করেছে, তারা রাশিয়ায় যোগ দিতে চায় কি না। একই সঙ্গে তাদের আশ্বস্ত করা হয়েছে ‘না’ ভোটের ব্যাপারে। অনেক ক্ষেত্রে আবার গোটা একটি বাড়িতে কেবল একটি ব্যালট পেপার ব্যবহার করা হয়েছে।\n\nযুক্তরাজ্য অভিযোগ করছে, মস্কো আগে থেকেই ফল ঠিক করে রেখেছে এমন প্রমাণ রয়েছে তাদের হাতে। এখন শুধু আনুষ্ঠানিকতা পালন করছে রাষ্ট্রটি।\n\nআন্তর্জাতিক গণমাধ্যমের প্রতিবেদন বলছে, কথিত এই গণভোট থেকে শুধু রাশিয়া যা চায় সে ফলই আসবে।\n\nইউক্রেনের প্রেসিডেন্ট ভোলোদিমির জেলেনস্কির উপদেষ্টা মিখাইল পদোলিয়াক বলেছেন, ‘এটি আন্তর্জাতিক আইনবিরোধী...আইনি দৃষ্টিকোণ থেকে (এগুলোর) কোনো পরিণতি নেই। এটি (রাশিয়ার) অভ্যন্তরীণ প্রচারণার একটি অংশ। ’\n\nদক্ষিণ ইউক্রেনের শহর ওডেসার এমপি ওলেস্কি গনচারেনকো এ প্রসঙ্গে বলেছেন, ‘রাশিয়া চূড়ান্তভাবে যেকোনো সম্ভাব্য আলোচনার বাইরে চলে গেছে। কারণ ইউক্রেন কখনো আমাদের অঞ্চলে রাশিয়ার অধিভুক্তি মানবে না। ’ এরই মধ্যে সাজানো এই ভোটের প্রতি নিন্দা জানিয়েছে জি৭-এর দেশগুলো।\n\nগত ফেব্রুয়ারিতে ইউক্রেনে কথিত ‘বিশেষ সামরিক অভিযান’ শুরু করে রাশিয়া। দখল করে নেওয়া এলাকাগুলোতে নিজেদের শাসনকে আনুষ্ঠানিক রূপ দিতে গণভোটের আয়োজন করেছে ক্রেমলিন। এ গণভোটের ফল পূর্বনির্ধারিত এবং যেকোনো মূল্যে সেই ফলই প্রতিষ্ঠা করা হবে—আন্তর্জাতিক অঙ্গনের এমন অভিযোগ উপেক্ষা করে ক্রেমলিন নিজেদের ব্যালট তৎপরতা চালিয়ে নিচ্ছে।\n\nইইউয়ের পররাষ্ট্রনীতিপ্রধান পুতিনের পরমাণু হুমকিকে গুরুত্বের সঙ্গে নেওয়া উচিত\n\nইউক্রেন যুদ্ধে পারমাণবিক অস্ত্র ব্যবহারের যে হুমকি ভ্লাদিমির পুতিন দিয়েছেন সেটাকে ইউরোপীয় ইউনিয়নের (ইইউ) গুরুত্বের সঙ্গে নেওয়া উচিত বলে মনে করছেন জোটের পররাষ্ট্র নীতি বিষয়ক প্রধান জোসেপ বরেল। তাঁর মতে, যুদ্ধ একটি ‘বিপজ্জনক মুহূর্তে’ পৌঁছে গেছে।\n\nবরেলের এই মন্তব্য এমন একসময় সামনে এলো যখন রাশিয়া ইউক্রেনে আরো সেনা পাঠানোর সিদ্ধান্ত নিয়েছে এবং দেশটির চারটি অঞ্চলকে অধিভুক্ত করার লক্ষ্যে গণভোট করছে। অন্যদিকে যুদ্ধের ময়দানে অনেক স্থানেই রুশ সেনারা ইউক্রেন বাহিনীর প্রতিরোধের মুখে প্রতিকূল পরিস্থিতিতে পিছু হটছে।\n\nবরেল বলেন, ‘নিশ্চিতভাবেই এটি বিপজ্জনক একটি মুহূর্ত, কারণ রাশিয়ার বাহিনীকে একটি কোনায় ঠেলে দেওয়া হয়েছে এবং পুতিনের পারমাণবিক অস্ত্র ব্যবহারের হুমকি অত্যন্ত উদ্বেগজনক। ’\n\nইউক্রেন যুদ্ধের সাত মাসে দাঁড়িয়ে বিশ্লেষকরাও এখন একমত যে পুতিনের বাহিনী পিছু হটতে চাইছে। বরেলের মতে, সংঘাত নিরসনে এমন ‘কূটনৈতিক সমাধানে’ পৌঁছানো জরুরি, যা ‘ইউক্রেনের সার্বভৌমত্ব এবং আঞ্চলিক অখণ্ডতা বজায় রাখবে’। না হলে এ যুদ্ধ শেষ হলেও, শান্তি আসবে না এবং আগামীতে আবার যুদ্ধ হবে।\n\nচলতি সপ্তাহেই জাতির উদ্দেশে ভাষণ রেখেছেন পুতিন। সে ভাষণে তিনি বলেন, তাঁর দেশের হাতে ‘বহু ধ্বংসাত্মক অস্ত্র রয়েছে’ এবং ‘হাতে থাকা সব কিছুই ব্যবহার করা হবে’। পুতিন এ সময় ‘বানিয়ে বলছেন না’ বলেও দাবি করেন।\n\nএ প্রসঙ্গে বরেল বলেন, ‘যখন মানুষ বলেন তাঁরা বানিয়ে বলছেন না, তখন আপনার তাঁদের গুরুত্বের সঙ্গে নিতে হবে।\n\nইইউয়ের এই কূটনীতিক আরো বলেন, ‘ক্রেমলিনে যাঁরা গিয়েছেন পুতিনের সঙ্গে আলোচনা করতে, তাঁদের প্রত্যেকে একই উত্তর নিয়ে ফিরেছেন। সেটা হলো আমার (পুতিনের) সামরিক লক্ষ্য রয়েছে এবং আমি লড়াই অব্যাহত রাখব। এই জবাব নিশ্চিতভাবেই উদ্বেগজনক একটি ব্যাপার, কিন্তু আমাদের ইউক্রেনের জন্য সমর্থন অব্যাহত রাখতে হবে। ’ সূত্র : বিবিসি",
    "India to Stop Buying Russian Oil: রাশিয়ার থেকে ক্রুড তেল কিনবে না ভারত, এবার কী দাম বাড়বে পেট্রোল-ডিজেলের?": "নয়া দিল্লি: রাশিয়া থেকে তেল কিনবে না ভারত। যুদ্ধ পরিস্থিতি জটিল হতেই ক্রুড তেলের দাম বাড়াতে শুরু করেছে রাশিয়া। আচমকা মূল্যবৃদ্ধির কারণেই ভারতের তৈল শোধনাগার সংস্থাগুলি আপাতত রাশিয়ার থেকে ইএসপিও ক্রুড তেল কিনবে না। রাশিয়ার বদলে আফ্রিকা ও মধ্য প্রাচ্য থেকেই তেল কেনা হবে বলে জানা গিয়েছে সূত্র মারফত।\n\nরাশিয়ার সঙ্গে দীর্ঘদিন ধরেই সুসম্পর্ক থাকলেও, সাধারণত ক্রুড তেল কেনে না ভারত। কিন্তু চলতি বছরের ফেব্রুয়ারি মাসে রাশিয়া-ইউক্রেনের মধ্যে যুদ্ধ শুরু হওয়ার পর থেকেই বিশ্ব বাজারে অপরিশোধিত তেলের সঙ্কট দেখা দেয়। হু হু করে বাড়তে থাকে তেলের দাম। এদিকে, ইউক্রেনের উপরে হামলা চালানোর ‘শাস্তি’ দিতেই ব্রিটেন, আমেরিকা সহ একাধিক দেশ রাশিয়ার উপরে নিষেধাজ্ঞা জারি করে।\n\nযুদ্ধ পরিস্থিতিতে পশ্চিমী দেশগুলি নিষেধাজ্ঞা জারি করার পর, বাণিজ্য জারি রাখতে তেলের দামে ব্যপক ছাড় দেয় রাশিয়া। সেই সুযোগেই রাশিয়ার থেকে ক্রুড তেল কেনা শুরু করে ভারত। বর্তমানে চিনের পর ভারতই রাশিয়ার ক্রুড তেলের সবথেকে বড় ক্রেতা। কিন্তু রাশিয়া হঠাৎ করেই ক্রুড তেলের দাম বাড়ানোয় এবার আমদানিতে রাশ টানতে চলেছে ভারত।\n\nতৈল উৎপাদক সংস্থা সূত্রে জানানো হয়েছে, রাশিয়ার কাছে আগে ক্রুড তেল সস্তায় পাওয়া গেলেও, বর্তমানে হিসাব করে দেখা যাচ্ছে, সংযুক্ত আরব আমিরশাহির মুরবানে তেলের দামের তুলনায় রাশিয়ার ইএসপিও ক্রুড তেলের দাম প্রতি ব্যারেলে ৫ থেকে ৭ ডলার বেশি পড়ছে। এই কারণেই রাশিয়ার কাছ থেকে তেল কেনার বদলে পশ্চিম আফ্রিকা থেকে তেল কেনার সিদ্ধান্ত নেওয়া হয়েছে। আফ্রিকার তেলের গুণমানও রাশিয়ার তুলনায় ভাল বলেই জানানো হয়েছে।\n\nশুধু আফ্রিকাই নয়, মধ্য প্রাচ্যের ব্রেন্ট তেলের দামের ব্যবধানও অনেকটাই কমে গিয়েছে। ফলে দুবাই থেকেও তেল কিনবে ভারত। উল্লেখ্য, গতকালই রাশিয়ার রাষ্ট্রদূতও সাংবাদিক বৈঠক করে জানান, তেলের যথাযথ দাম না মিললে, বিশ্ব বাজারে তেল সরবরাহ বন্ধ করে দেওয়া হবে।",
    "রাশিয়ার উপ-প্রতিরক্ষামন্ত্রী বরখাস্ত": "রাশিয়ার উপ-প্রতিরক্ষামন্ত্রী দিমিত্রি বুলগাকভবে 'অপসারণ' করে 'অন্য একটি দায়িত্বে' নিয়োগ করা হয়েছে। মস্কোকে রুশ প্রতিরক্ষা মন্ত্রণালয় এ খবর প্রকাশ করেছে।\n\nতার স্থলাভিষিক্ত হয়েছেন কর্নেল জেনারেল মিখাইল মিজিনটসেভ। তিনি আগে ন্যাশনাল ডিফেন্স কন্ট্রোল সেন্টার অব রাশিয়ার প্রধানের পদে ছিলেন।\n\nইউক্রেনের সামরিক বাহিনী জানিয়েছে, নতুন উপ-প্রতিরক্ষামন্ত্রী মিজিনটসেভ মরিউপলের আজব বন্দর অবরোধে নেতৃত্ব দিয়েছিলেন। ওই অভিযানের ছদ্মনাম ছিল 'দি বুচার অব মরিউপোল।'\n\nগত মে মাসে রুশ বাহিনী মরিউপোল দখল করেছিল। এ সময় হাজার হাজার বেসামরিক নাগরিককে হত্যা করা হয়েছিল বলে অভিযোগ রয়েছে। এ কারণে তাকে 'মরিউপোলের কসাই' নামে ডাকা হয়ে থাকে।\n\n\n\nপুতিন ইউক্রেনে পরমাণু অস্ত্র ব্যবহার করলে কী ঘটতে পারে?\n\nরাশিয়ার ‘আঞ্চলিক অখণ্ডতা’ হুমকির মুখে পড়লে ইউক্রেনে পরমাণু অস্ত্র ব্যবহার করার হুমকি দিয়েছেন ভ্লাদিমির পুতিন। এর পরিপ্রেক্ষিতে কীভাবে পশ্চিমারা প্রতিক্রিয়া জানাবে সেটি নিয়ে গভীর আলোচনার জন্ম দিয়েছে।\n\n‘যারা পরমাণু অস্ত্র দিয়ে আমাদের ব্ল্যাকমেইল করার চেষ্টা করছে তাদের জানা উচিত যে বাতাসও তাদের দিকে ঘুরতে পারে।’ এ কথা উল্লেখ করে পুতিন বলেছেন, ‘এটি কোনো ধাপ্পাবাজি নয়।’\n\nতবে বিশ্লেষকরা নিশ্চিত নন যে ১৯৪৫ সালে মার্কিন যুক্তরাষ্ট্র জাপানে বোমা হামলার পর রাশিয়ান প্রেসিডেন্টই প্রথম পরমাণু অস্ত্র ব্যবহারে আগ্রহী হবেন।\n\nরাশিয়া পরমাণু অস্ত্রের হামলা চালালে যে সম্ভাব্য পরিস্থিতি তৈরি হতে পারে সে বিষয়ে এএফপি বেশ কয়েকজন বিশেষজ্ঞ ও কর্মকর্তার সাথে কথা বলেছে।\n\nরাশিয়ান পরমাণু আক্রমণ দেখতে কেমন হবে?\n\nবিশ্লেষকরা বলছেন, মস্কো সম্ভবত এক বা একাধিক ‘কৌশলগত’ বা যুদ্ধক্ষেত্রে পরমাণু বোমা ব্যবহার করবে।\n\nএগুলো হলো ছোট অস্ত্র, সবচেয়ে বড় মার্কিন কৌশলগত ওয়ারহেডের ১.২ মেগাটন অথবা ১৯৬১ সালে রাশিয়া যে ৫৮ মেগাটন বোমা পরীক্ষা করেছিল তার তুলনায় এই পরমাণু বোমাগুলো ০.৩ কিলোটন থেকে ১০০ কিলোটন বিস্ফোরক শক্তির হবে।\n\nকৌশলগত বোমাগুলো যুদ্ধক্ষেত্রে সীমিত প্রভাব ফেলতে ডিজাইন করা হয়েছে। কৌশলগত আরো শক্তিশালী পরমাণু অস্ত্র সর্বাত্মক যুদ্ধ জয়ের জন্য ডিজাইন করা হয়েছে।\n\nকিন্তু ‘ছোট’ এবং ‘সীমিত’ আপেক্ষিক : কিন্তু মার্কিন যুক্তরাষ্ট্র হিরোশিমায় ১৯৪৫ সালে যে পরমাণু বোমা ফেলেছিল তা ধ্বংসাত্মক প্রভাব ছিল মাত্র ১৫ কিলোটন।\n\nমস্কো কি লক্ষ্যবস্তু করবে?\n\nবিশ্লেষকরা বলছেন যে, ইউক্রেনে কৌশলগত পরমাণু বোমা ব্যবহার করার ক্ষেত্রে রাশিয়ার লক্ষ্য হবে আত্মসমর্পণ বা আলোচনায় বশ্যতা স্বীকার করা এবং দেশটির পশ্চিমা সমর্থকদের বিভক্ত করা।\n\nওয়াশিংটনে সিএসআইএস আন্তর্জাতিক নিরাপত্তা কর্মসূচির সামরিক বিশেষজ্ঞ মার্ক ক্যানসিয়ান বলেছেন, রাশিয়া সম্ভবত সামনের সারিতে পরমাণু অস্ত্র ব্যবহার করবে না।\n\n২০ মাইল (৩২ কিলোমিটার) অঞ্চল দখল করতে ২০টি ছোট পরমাণু বোমার প্রয়োজন হতে পারে, এটি বিশাল পরমাণু ঝুঁকির মধ্যে ছোট লাভ।\n\nক্যানসিয়ান বলেন, ‘শুধু একটি ব্যবহার করাই যথেষ্ট হবে না।’\n\nমস্কো এর পরিবর্তে একটি শক্তিশালী বার্তা পাঠাতে পারে এবং পানির উপর একটি পরমাণু বোমার বিস্ফোরণ ঘটিয়ে উল্লেখযোগ্য হতাহতের ঘটনা এড়াতে পারে, অথবা একটি ইলেক্ট্রোম্যাগনেটিক পালস তৈরি করতে ইউক্রেনের আকাশের অনেক উচ্চতায় একটি বিস্ফোরণ ঘটিয়ে ইলেকট্রনিক যন্ত্রপাতি অচল করে দিতে পারে।\n\nঅথবা পুতিন বৃহত্তর ধ্বংস এবং মৃত্যু বেছে নিতে পারেন : ইউক্রেনের সামরিক ঘাঁটিতে আক্রমণ করা, বা কিয়েভের মতো একটি নগরীর কেন্দ্রস্থলে আঘাত করা, ব্যাপক হতাহতের সৃষ্টি করা এবং সম্ভবত দেশের রাজনৈতিক নেতৃত্বকে হত্যা করা।\n\nহোয়াইট হাউসের সাবেক পরমাণু নীতি বিশেষজ্ঞ জন উলফস্টাল শুক্রবার সাবস্ট্যাকে লিখেছেন, এই ধরনের পরিস্থিতি ‘সম্ভবত পুতিনের বিরুদ্ধে ন্যাটো জোট এবং বিশ্বব্যাপী ঐকমত্যকে বিভক্ত করার জন্য ডিজাইন করা হবে’। তবে ‘এটি সফল হবে কি-না তা অস্পষ্ট, এবং সহজেই সংকল্প হতাশা হিসাবে দেখা যেতে পারে।’\n\nপশ্চিমাদের কি পরমাণু অস্ত্র দিয়ে জবাব দেয়া উচিত?\n\nপশ্চিমারা কৌশলগত পরমাণু হামলার প্রতিক্রিয়া কিভাবে দেবে তা নিয়ে অস্পষ্টতা রয়ে গেছে এবং পছন্দগুলো জটিল।\n\nমার্কিন যুক্তরাষ্ট্র এবং ন্যাটো একটি অন্তর্নিহিত পরমাণু হুমকির সামনে দুর্বলতা দেখাতে চায় না।\n\nকিন্তু ইউক্রেন ন্যাটো সদস্য না হলেও তারা ইউক্রেনের যুদ্ধ এড়াতে চাইবে না। এতে যুদ্ধ আরো বিস্তৃত হবে এবং বিধ্বংসী বৈশ্বিক পারমাণবিক যুদ্ধে পরিণত হতে পারে।\n\nবিশেষজ্ঞরা বলছেন, পশ্চিমের কাছে প্রতিক্রিয়া জানানো ছাড়া আর কোনো বিকল্প থাকবে না এবং ন্যাটোর কাছ থেকে এককভাবে যুক্তরাষ্ট্রের পরিবর্তে একটি গোষ্ঠী হিসেবে প্রতিক্রিয়া আসা উচিত।\n\nউলফস্টাল বলেন যে কোনো প্রতিক্রিয়ায়, ‘পুতিনের সামরিক পরিস্থিতি এই ধরনের একটি স্ট্রাইকের মতো উন্নত হয়েছে কি-না এবং তার রাজনৈতিক, অর্থনৈতিক এবং ব্যক্তিগত অবস্থানের ফলে ক্ষতিগ্রস্ত হয়েছে কি-না উভয় নিশ্চিত হওয়া উচিত।’\n\nমার্কিন যুক্তরাষ্ট্র ন্যাটো দেশগুলোতে তার নিজস্ব কৌশলগত পারমাণবিক অস্ত্রগুলোর প্রায় এক শ’টি অবস্থান করেছে এবং রাশিয়ান বাহিনীর বিরুদ্ধে প্রতিক্রিয়া জানাতে পারে।\n\nআটলান্টিক কাউন্সিলের ম্যাথিউ ক্রোয়েনিগের মতে, এটি সংকল্প প্রদর্শন করবে এবং মস্কোকে তার কর্মের বিপদের কথা মনে করিয়ে দেবে।\n\nতিনি বলেন, ‘এটি একটি রাশিয়ান পরমাণু প্রতিশোধকেও উস্কে দিতে পারে, বৃহত্তর পরমাণু বিনিময় এবং আরো মানবিক বিপর্যয়ের ঝুঁকি বাড়াতে পারে।’\n\nআরেকটি ঝুঁকি হলো যে কিছু ন্যাটো সদস্যরা পরমাণু প্রতিক্রিয়া প্রত্যাখ্যান করতে পারে, যাতে জোটকে দুর্বল করার পুতিনের লক্ষ্য পূরণ হতে পারে।\n\nসূত্র : আলজাজিরা, এএফপি ও অন্যান্য",
    "‘যেকোনো সময় বিজয় ঘোষণা করতে পারে রাশিয়া’": "রাশিয়া ইচ্ছা করলে যেকোনো সময় বিজয় ঘোষণা করতে পারে বলে দাবি করেছেন হাঙ্গেরির প্রধানমন্ত্রীর কার্যালয়ের দায়িত্বে থাকা মন্ত্রী গারগেলি গুলিয়াস। রুশ সংবাদমাধ্যম তাস শনিবার এক প্রতিবেদনে এ তথ্য জানিয়েছে।\n\nহাঙ্গেরির রাজধানী বুদাপেস্টের ইউনিভার্সিটি অব পাবলিক সার্ভিসের গোলটেবিল আলোচনায় ইউক্রেনের সংঘাত সম্পর্কে দৃষ্টিভঙ্গি নিয়ে গারগেলি গুলিয়াস এই মন্তব্য করেন।\n\nতিনি বলেন, ইউক্রেন এবং রাশিয়া উভয়েই নিজেদেরকে এমন পরিস্থিতিতে খুঁজে পেয়েছে যা থেকে বেরিয়ে আসতে তাদের কঠিন সময় পার করতে হচ্ছে।\n\nতিনি আরও বলেন, এই মুহূর্তে ‘শান্তির সম্ভাবনা’ খুবই ‘কম’। তবে মস্কো এমন সুবিধাজনক অবস্থানে রয়েছে যে তারা চাইলে ‘প্রায় যেকোনো মুহূর্তেই’ বিজয় ঘোষণা করতে পারে।",
    "রাশিয়া পরমাণু হামলা করলে, কোনও ভাবেই চুলে কন্ডিশনার দেবেন না! নির্দেশিকা আমেরিকার": "#ওয়াশিংটন: রাশিয়া-ইউক্রেনের যুদ্ধ এখনও জারি রয়েছে। চলতি বছরের ২৪ ফেব্রুয়ারি ইউক্রেনে সামরিক অভিযানের ঘোষণা করেছিলেন রুশ প্রেসিডেন্ট ভ্লাদিমির পুতিন। এর পর বৃহস্পতিবার ফের একবার ইউক্রেনকে আরও ভয়াবহতার হুঁশিয়ারি দিয়েছে রাশিয়া। শোনা গিয়েছে, নতুন করে সেনার তালিকা তৈরি করে ইউক্রেনে পাঠানোর বন্দোবস্ত শুরু করে দিয়েছেন পুতিন। এমনকী পরমাণু হামলার কথাও শোনা গিয়েছে রাশিয়ার হুঙ্কারে।\n\nএ নিয়ে মার্কিন যুক্তরাষ্ট্র থেকে এক অদ্ভুত নির্দেশিকা জারি করা হয়েছে। রাশিয়ার পরমাণু হামলা চলাকালীন চুলে কন্ডিশনার ব্যবহারে নিষেধাজ্ঞা জারি করা হয়েছে। নিজেদের দেশের নাগরিকদের জন্যই পরমাণু হামলার সময় কী করতে হবে এবং কোনগুলি করা যাবে না, তার একটি নির্দেশিকা জারি করেছে আমেরিকা। পরমাণু বিস্ফোরণের দিন চুলে কন্ডিশনার ব্যবহার করতে না বলা হয়েছে ওই নির্দেশিকায়।\n\nআরও পড়ুন: স্কুলগুলি থেকে শূন্য পদের তালিকা তলব শিক্ষা দফতরের, বাংলায় এবার বিপুল চাকরির সুযোগ\n\nকিন্তু পরমাণু বিস্ফোরণের সঙ্গে চুলের কন্ডিশনার দেওয়ার কী যোগ? এ নিয়ে প্রশ্ন তুলেছেন অনেকেই। আমেরিকার নির্দেশিকায় বলা হয়েছে, পরমাণু বিস্ফোরণের পর গগনচুম্বী রেডিওঅ্যাকটিভ ধুলো বাতাসে মিশে যাবে। ফলে দ্রুত সেই সময় স্নান করতে বলা হয়েছে আমেরিকাবাসীদের। দ্য সেন্টার ফর ডিজিজ কন্ট্রোল অ্যান্ড প্রিভেনশন (সিডিসি)-র তরফে এই নির্দেশ দেওয়া হয়েছে।\n\nআরও পড়ুন: উচ্চ মাধ্যমিকে অনলাইন নাম তোলার সময় ভাগ সংসদের, জেলা ও কলকাতার নিয়ম জানুন\n\nশ্যাম্পু করার ক্ষেত্রে কোনও নিষেধাজ্ঞা নেই, কারণ তা চুল থেকে ধুলোময়লা বের করে নেয়। কিন্তু কন্ডিশনারের ক্ষেত্রে তেল-ধুলোবালি-ময়লা শুষে নেওয়ার ক্ষমতা থাকায় তা হিতে বিপরীত হতে পারে। শ্যাম্পু জীবন বাঁচাবে, আর কন্ডিশনার প্রাণহানিকরও হয়ে উঠতে পারে বলে জানিয়েছে সিডিসি। রেডিয়েশন সংক্রান্ত নানা বস্তু কন্ডিশনারের মাধ্যমে শরীরে প্রবেশ করতে পারে বলেই এই নিষেধাজ্ঞা জারি করা হয়েছে। এর ফলে নানা রোগ শরীরে বাসা বাঁধতে পারে। বিস্ফোরণের সময় কোনও সুরক্ষিত জায়গায় আশ্রয় নিতে বলা হয়েছে। ওই সময় চোখ, নাক ও মুখে হাত দিতেও না করা হয়েছে।\n\nPublished by:Raima Chakraborty First published: September 23, 2022, 15:26 IST\n\nTags: Russia Ukraine News, Russia Ukraine War, USA",
    "নোভায়া গেজেটার প্রিন্ট লাইসেন্স বাতিল করল রাশিয়া": "এমন সময় নোভায়া গেজেটার লাইসেন্স বাতিল করা হলো যখন সোভিয়েত ইউনিয়নের শেষ নেতা মিখাইল গর্বাচেভের মৃত্যুর এক সপ্তাহও পেরোয়নি। ১৯৯০ সালের শুরুর দিকে গর্বাচেভ এই পত্রিকাটি প্রতিষ্ঠায় সহযোগিতা করেছিলেন। গত শনিবার তাঁর শেষকৃত্যের শোকমিছিলে নেতৃত্ব দিয়েছিলেন মুরাতভ।\n\nনোভায়া গেজেটার অনলাইন ভার্সন ও গত জুলাই থেকে চালু হওয়া এর একটি প্রিন্ট সাময়িকীও বন্ধ করতে চাইছিল রাশিয়ার গণমাধ্যম নিয়ন্ত্রণকারী প্রতিষ্ঠান রসকোমনাদজোর। এ নিয়ে চলতি মাসের শেষের দিকে আদালতে শুনানি হওয়ার কথা রয়েছে।",
    "রাশিয়ার ঘোষিত সেই বিষয়টি নিয়ে ধোঁয়াশায় যুক্তরাজ্য": "রাশিয়া ইউক্রেনে কীভাবে আরও সৈন্য মোতায়েন করবে তা স্পষ্ট নয় বলে জানিয়েছে যুক্তরাজ্য। বার্তা সংস্থা রয়টার্স রোববার এক প্রতিবেদনে এ তথ্য জানিয়েছে।\n\nযুক্তরাজ্যের প্রতিরক্ষা মন্ত্রণালয় জানায়, রাশিয়া কীভাবে তার সশস্ত্র বাহিনীতে সৈন্য বাড়ানোর ডিক্রিটি কার্যকর করবে তা এখনো স্পষ্ট নয়। তবে রাশিয়ার সৈন্য বৃদ্ধির এই ঘোষণায় ইউক্রেনে মস্কোর সামরিক শক্তি উল্লেখযোগ্যভাবে বাড়বে না বলেই মনে করছে যুক্তরাজ্য।\n\nএর আগে ২৫ আগস্ট রাশিয়ার প্রেসিডেন্ট ভ্লাদিমির পুতিন বৃহস্পতিবার দেশটির সশস্ত্র বাহিনী নিয়ে নতুন একটি ডিক্রি জারি করেন।\n\nএ ডিক্রিতে সশস্ত্র বাহিনীর সদস্য সংখ্যা ১৯ লাখ থেকে বাড়িয়ে ২০ লাখ ৪০ হাজার করার নির্দেশ দেন তিনি। এর মধ্যে সেনার সংখ্যা থাকবে ১ লাখ ৩৭ হাজার।\n\nআগামী বছরের ১ জানুয়ারী থেকে এটি কার্যকর হবে। এরমাধ্যমে সেনার সংখ্যা হবে ১০ লাখ ১৫ হাজার।\n\nএদিকে ইউক্রেনে রুশ সেনারা যখন কথিত বিশেষ সামরিক অভিযান চালাচ্ছে তখন সশস্ত্র বাহিনীর সেনা সংখ্যা বৃদ্ধির নির্দেশ দিলেন প্রেসিডেন্ট পুতিন।\n\nতবে কিভাবে সেনার সংখ্যা বাড়ানো হবে সেটি পুতিনের ডিক্রিতে স্পষ্ট করা হয়নি।\n\nসেনা সংখ্যা বাড়াতে কি নতুন করে নিয়োগ দেওয়া হবে, নাকি স্বেচ্ছাসৈনিকদের সংখ্যা বাড়ানো হবে নাকি দুটিই করা হবে সেটি জানা যায়নি।\n\nরাশিয়ার পক্ষ থেকে দাবি করা হয়, তারা ইউক্রেনে বিশেষ সামরিক অভিযান চালাতে শুধুমাত্র পেশাদার সৈনিকদের পাঠিয়েছে।",
    "ইউক্রেন-রাশিয়া যুদ্ধ: জাপোরিঝিয়া পরমাণু কেন্দ্রে পৌঁছেছে জাতিসংঘ পরিদর্শক দল": "ইউক্রেন-রাশিয়া যুদ্ধ: জাপোরিঝিয়া পরমাণু কেন্দ্রে পৌঁছেছে জাতিসংঘ পরিদর্শক দল\n\n১ সেপ্টেম্বর ২০২২\n\nছবির উৎস, Reuters ছবির ক্যাপশান, জাপোরিঝিয়া পরমাণু বিদ্যুৎ কেন্দ্রে পৌঁছেছে জাতিসংঘের পরিদর্শকদের গাড়ি বহর\n\nইউক্রেনের রুশ অধিকৃত জাপোরিঝিয়া পরমাণু কেন্দ্র পরিদর্শনে যাওয়া জাতিসংঘের আন্তর্জাতিক পরমাণু শক্তি সংস্থার (আইএইএ) পরিদর্শকরা অবশেষে সেখানে পৌঁছেছেন বলে খবর পাওয়া যাচ্ছে।\n\nএই পরিদর্শক দল এর আগে পরমাণু কেন্দ্রের কাছাকাছি ইউক্রেনের একটি তল্লাশি চৌকিতে আটকে পড়েছিল।\n\nইউক্রেন এবং রাশিয়া- দুই দেশের কর্মকর্তারাই নিশ্চিত করেছেন যে জাতিসংঘ পরিদর্শক দল এখন জাপোরিঝিয়া পরমাণু কেন্দ্রে পৌঁছে গেছে।\n\nগত কিছুদিন ধরে রাশিয়া এবং ইউক্রেন পরস্পরের বিরুদ্ধে কেন্দ্রের আশে-পাশে গোলাবর্ষণের অভিযোগ করছিল।\n\nইউক্রেন বলছে, এই কেন্দ্রের কাছাকাছি এলাকায় আবার নতুন করে রুশ গোলাবর্ষণ হয়েছে এবং এর কারণে কেন্দ্রের একটি পরমাণু চুল্লি বন্ধ করে দিতে হয়েছে।\n\nআন্তর্জাতিক পরমাণু শক্তি সংস্থার মিশনের প্রধান রাফায়েল গ্রসি বলেন, কয়েক ঘণ্টার বিলম্ব সত্ত্বেও তার টিম জাপোরিঝিয়া পরমাণু কেন্দ্র পরিদর্শনে বদ্ধপরিকর।\n\nজাপোরিঝিয়া পরমাণু বিদ্যুৎ কেন্দ্র পুরো ইউরোপের সবচেয়ে বড় কেন্দ্র।\n\nজাপোরিঝিয়া শহরটির নিয়ন্ত্রণ যদিও এখনো ইউক্রেনের হাতে, বিদ্যুৎ কেন্দ্রটির অবস্থান ৩৪ কিলোমিটার দূরে নিপার নদীর অপর তীরে। এই কেন্দ্রটির নিয়ন্ত্রণ রুশ সামরিক বাহিনীর হাতে।\n\nঅন্যান্য খবর:\n\n'পক্ষপাতহীন' রিপোর্ট চায় রাশিয়া\n\nপরিদর্শক দল পরমাণু কেন্দ্রে এসে পৌঁছানোর আগে রাশিয়ার পররাষ্ট্রমন্ত্রী সের্গেই লাভরভ বলেছেন, জাতিসংঘের এই পরিদর্শকরা একটি 'পক্ষপাতহীন' রিপোর্ট দেবে বলে মস্কো আশা করে।\n\nতিনি বলেন, পরিদর্শক দলের জাপোরিঝিয়া কেন্দ্র পরিদর্শন যেন নিরাপদে সম্পন্ন হয়, সেটা নিশ্চিত করার জন্য রাশিয়া কাজ করে যাচ্ছে।\n\n\"এই পরমাণু কেন্দ্র যেন নিরাপদ থাকে, যাতে নিরাপদে চালানো যায়, সেজন্যে আমাদের সাধ্যের মধ্যে যা যা করা দরকার, তা আমরা করছি।\"\n\nছবির উৎস, Getty Images ছবির ক্যাপশান, জাপোরিঝিয়া কেন্দ্রে সম্ভাব্য দুর্ঘটনার আশংকায় ইউক্রেনের জরুরি উদ্ধার কর্মীরা মহড়া দিচ্ছে\n\nজাতিসংঘ পরিদর্শকদের সবচেয়ে কঠিন মিশন\n\nজাপোরিঝিয়া পরিদর্শনে যাওয়া জাতিসংঘ পরিদর্শকদের এই মিশনকে সংস্থাটির ইতিহাসের সবচেয়ে কঠিন মিশন বলে বর্ণনা করা হচ্ছে।\n\nএই কেন্দ্রটির অবস্থান দক্ষিণ ইউক্রেনের একটি সক্রিয় যুদ্ধাঞ্চলে। সেখানে পৌঁছাতে জাতিসংঘের পরিদর্শকদের বহরকে একটি তথাকথিত \"ধূসর অঞ্চল\" পার হয়ে যেতে হয়েছে, যেটি যুদ্ধরত দুই পক্ষের সেনাবাহিনী নিয়ন্ত্রণ করছে।\n\nজাতিসংঘ মিশনের নেতৃত্বে থাকা রাফায়েল গ্রসি স্বীকার করেছেন যে এখানে অনেক মারাত্মক ঝুঁকি আছে। কিন্তু তারপরও তাদেরকে খুবই গুরুত্বপূর্ণ একটি কাজ সম্পন্ন করতে হবে।\n\nএই মিশনে আছেন মোট ১৪ জন পরিদর্শক। তারা লড়াইয়ের কারণে জাপোরিঝিয়া পরমাণু কেন্দ্রের কী ক্ষতি হয়েছে তা যাচাই করে দেখবেন এবং ইউক্রেনের যে টেকনিশিয়ানরা এখনো কেন্দ্রটি চালু রেখেছে তাদের সাক্ষাৎকার নেবেন।\n\nকিন্তু পরমাণু কেন্দ্রে তারা কতক্ষণ সময় আসলে কাটাতে পারবেন, তা পরিষ্কার নয়।\n\nরাফায়েল গ্রসি বলেছেন, তিনি আশা করছেন অন্তত কয়েকদিন তারা পরমাণু কেন্দ্রটি ঘুরে দেখতে পারবেন, যদিও রাশিয়ার নিয়োগ করা স্থানীয় কর্তৃপক্ষ বলছে, তারা বড়জোর এক বা দুদিন সেখানে থাকতে পারবেন।\n\nছবির উৎস, Reuters ছবির ক্যাপশান, রুশ অধিকৃত জাপোরিঝিয়া পরমাণু বিদ্যুৎ কেন্দ্র\n\nতাদেরকে পরমাণু কেন্দ্রে কতখানি পর্যন্ত প্রবেশাধিকার দেয়া হবে, সেটাও পরিষ্কার নয়।\n\nইউক্রেনে কী ধরনের পরমাণু দুর্ঘটনার ঝুঁকি আছে\n\nইউক্রেনের প্রেসিডেন্ট ভলোদিমির জেলেনস্কি গত কিছুদিন ধরেই তার দেশে একটি বড় ধরনের পরমাণু বিপর্যয়ের ঝুঁকির কথা বলছেন। বিশেষ করে জাপোরিঝিয়া কেন্দ্রের আশে-পাশে যেভাবে লড়াই চলছে, তার কারণে। ইউক্রেনে আসলে এরকম ঝুঁকি কতটা আছে? বিবিসির নিরাপত্তা বিষয়ক সংবাদদাতা ফ্রাংক গার্ডনার তিনটি ঝুঁকির কথা বিশেষভাবে উল্লেখ করছেন:\n\n১. তেজস্ক্রিয়তা ছড়ানোর ঝুঁকি\n\nজাপোরিঝিয়া পরমাণু কেন্দ্রে ছয়টি পরমাণু চুল্লি রয়েছে। এগুলো বেশ সুরক্ষিত। ১৯৮৬ সালে চেরনোবিলের যে পরমাণু চুল্লি বিস্ফোরিত হয়েছিল, তার তুলনায় এগুলোর ডিজাইন অনেক বেশি নিরাপদ।\n\nতবে এই চুল্লিকে ঠাণ্ডা রাখার জন্য সেখানে নিরবচ্ছিন্ন বিদ্যুৎ সরবরাহের প্রয়োজন হয়। যদি সেখানে কিছু সময়ের জন্য বিদ্যুৎ সরবরাহ বন্ধ হয়ে যায়, পরমাণু কেন্দ্রের তেজস্ক্রিয় বর্জ্যের ক্ষতি হতে পারে, এবং এর ফলে চারপাশের পরিবেশে তেজস্ক্রিয়তা ছড়িয়ে পড়ার আশংকা আছে।\n\nএখন জাপোরিঝিয়ায় বাতাস বইছে উত্তর দিক থেকে। শুক্রবার এটি ঘুরে যাবে উত্তর-পূর্বদিকে। এর ফলে সেখানে যদি কোন দুর্ঘটনা ঘটে, তেজস্ক্রিয়তা ছড়িয়ে যাবে ওডেসার দিকে।\n\n২. কৌশলগত পরমাণু অস্ত্র\n\nরাশিয়া এখন যে সামরিক ডকট্রিন অনুসরণ করে, তাতে যুদ্ধক্ষেত্রে ১৫ কিলোটন পর্যন্ত 'ট্যাকটিকাল' বা কৌশলগত পরমাণু অস্ত্র ব্যবহারের সুযোগ রাখা হয়েছে। একটি ফুটবল স্টেডিয়াম বা এক হতে দুই মাইলের মধ্যে সব ধ্বংস করে দেয়ার জন্য এরকম একটি অস্ত্র যথেষ্ট।\n\nএখনো পর্যন্ত অবশ্য এরকম ইঙ্গিত নেই যে রাশিয়া এরকম অস্ত্র ব্যবহার করবে। কিন্তু এই যুদ্ধে যদি রাশিয়া খুব খারাপ অবস্থায় পড়ে, তখন প্রেসিডেন্ট পুতিন আসলে কী নির্দেশ দিতে পারেন, সেটা কেউ জানে না।\n\n৩. পারমাণবিক মারণাস্ত্র\n\nএগুলো হচ্ছে মহা-বিপর্যয় সৃষ্টি করা যায় যে ধরনের অস্ত্র দিয়ে, সেধরনের মারণাস্ত্র। এরকম একটি ক্ষেপণাস্ত্র বা বা পরমাণু বোমা দিয়েই একটি বিশাল নগরী ধ্বংস করে দেয়া সম্ভব। এরকম অনেক মারণাস্ত্র যে তাদের আছে, সেটি মনে করিয়ে দিতে পছন্দ করেন প্রেসিডেন্ট পুতিন।\n\nযুক্তরাষ্ট্র, ব্রিটেন এবং ফ্রান্সেরও এরকম অনেক পরমাণু অস্ত্র আছে। তবে ১৯৪৫ পর আজ পর্যন্ত কেউ ক্রোধের বশে এরকম অস্ত্র ব্যবহার করেনি। সোভিয়েত আমলে ইউক্রেনে যত পরমাণু অস্ত্র ছিল, তার সবগুলোই তারা ১৯৯০ এর দশকে রাশিয়াকে ফেরত দিয়েছিল। এখন তারা বলছে, সেটি ছিল একটা বিরাট ভুল।"
}