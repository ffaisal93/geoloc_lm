{
    "পাকিস্তানের অর্থমন্ত্রীর পদত্যাগের ঘোষণা": "পাকিস্তানের অর্থমন্ত্রী মিফতা ইসমাইল পদত্যাগের ঘোষণা দিয়েছেন। খবর রয়টার্সের।\n\nগতকাল রোববার মিফতা টুইট করে এই ঘোষণা দেন। পাকিস্তান মারাত্মক অর্থনৈতিক সংকটে রয়েছে। সঙ্গে আছে রাজনৈতিক অনিশ্চয়তা। দেশটি প্রলয়ঙ্করী বন্যায় বিপর্যস্ত। এমন প্রেক্ষাপটে দেশটির অর্থমন্ত্রীর পদত্যাগের ঘোষণা এল।\n\nমিফতা বলেন, তিনি মৌখিকভাবে অর্থমন্ত্রীর পদ থেকে পদত্যাগ করেছেন। এখন আনুষ্ঠানিকভাবে পদত্যাগ করবেন।",
    "ইংল্যান্ডকে হারিয়ে পাকিস্তানের অনন্য রেকর্ড": "শেষ ওভারে প্রতিপক্ষকে পাঁচের কম রান করতে না দিয়ে অনন্য রেকর্ড গড়ল পাকিস্তান। ইংল্যান্ডের মতো শক্তিশালী দলকেও শেষ ওভারে ৪ রান করতে দেয়নি বাবর আজমের নেতৃত্বাধীন দলটি।\n\nরোববার করাচিতে নিশ্চিত হারা ম্যাচে দাপুটে জয় ছিনিয়ে নেয় পাকিস্তান। জয়ের জন্য শেষ ৩ ওভারে ইংল্যান্ডের প্রয়োজন ছিল ৩৩ রান। মোহাম্মদ হাসনাইনের করা ১৮তম ওভারে একের পর এক বাউন্ডারি হাঁকিয়ে ২৪ রান আদায় করে দলের জয় প্রায় নিশ্চিত করে ফেলেন লিয়াম ডসন।\n\nজয়ের জন্য শেষ ১২ বলে প্রয়োজন ছিল মাত্র ৯ রান। হারিস রউফের করা ১৯তম ওভারের প্রথম বলে কোনো রান নেওয়ার সুযোগ পাননি ডসন। দ্বিতীয় বলে বাউন্ডারি হাঁকিয়ে ম্যাচ আরও সহজ করে ফেলেন। শেষদিকে ১০ বলে প্রয়োজন মাত্র ৫ রান। কিন্তু পরের দুই বলে লিয়াম ডসন আর ওলি স্টনকে আউট করেন রউফ। ওই ওভারে তিনি ৫ রানে ২ উইকেট শিকার করেন।\n\nশেষ ওভারে জয়ের জন্য ইংল্যান্ডের প্রয়োজন ছিল মাত্র ৪ রান। পাকিস্তানের দরকার ছিল ১ উইকেট। ওভারের প্রথম বল ডট। দ্বিতীয় বলে রান নিতে গিয়ে শান মাসুদের দুর্দান্ত থ্রোতে ভেঙে যায় স্টাম্প। জয়ের উল্লাসে মাতে পাকিস্তান।\n\nএদিন টস হেরে আগে ব্যাট করে ৪ উইকেটে ১৬৬ রান করে পাকিস্তান। জবাবে ব্যাটিংয়ে নেমে ১৯.২ ওভারে ১৬৩ রানে অলআউট হয় ইংল্যান্ড। ৩ রানের জয়ে সাত ম্যাচের সিরিজে (২-২) সমতায় ফেরে পাকিস্তান।",
    "রউফের বোলিংয়ে ইংল্যান্ডের বিপক্ষে নাটকীয় জয় পাকিস্তানের": "করাচি, ২৬ সেপ্টেম্বর ২০২২ (বাসস) : পেসার হারিস রউফের দারুন বোলিংয়ে ইংল্যান্ডের বিপক্ষে নাটকীয়ভাবে সিরিজের চতুর্থ টি-টোয়েন্টি জিতলো পাকিস্তান। ৩ উইকেট হাতে নিয়ে শেষ ১২ বলে ৯ রানের দরকার ছিলো ইংল্যান্ডের। ১৯তম ওভারে ৫ রান দিয়ে ২ উইকেট নেন রউফ। আর শেষ ওভারের দ্বিতীয় বলে ইংল্যান্ডের শেষ ব্যাটার রান আউট হলে, ৩ রানের নাটকীয় জয় পায় পাকিস্তান। এই জয়ে সাত ম্যাচের সিরিজে ২-২ সমতা আনলো স্বাগতিক পাকিস্তান।\n\nগতরাতে করাচিতে টস জিতে প্রথমে বোলিং করতে নামে ইংল্যান্ড। ব্যাট হাতে পাকিস্তানকে আবারও উড়ন্ত সূচনা এনে দেন দুই ওপেনার মোহাম্মদ রিজওয়ান ও অধিনায়ক বাবর আজম। পাওয়ার-প্লেতে ৫২ রান তুলেন তারা।\n\nটি-টোয়েন্টিতে রিজওয়ানের ১৯তম হাফ-সেঞ্চুরিতে ১০ ওভার শেষে ৮২ রান পায় পাকিস্তান। ১২তম ওভারে বাবরকে আউট করে দলীয় ৯৭ রানে পাকিস্তানের উদ্বোধনী জুটি ভাঙ্গেন ইংল্যান্ডের বাঁ-হাতি স্পিনার লিয়াম ডসন। আউট হওয়ার আগে ২৮ বলে ৩৬ রান করেন বাবর।\n\nবাবরের বিদায়ের পর শান মাসুদ কেনিয়ে পাকিস্তানের রানের চাকা ঘুড়িয়েছেন রিজওয়ান। দ্বিতীয় উইকেটে ৪০ বলে ৫২ রান করেন রিজওয়ান-মাসুদ জুটি। মাসুদ ২১ রানে থামলেও, ইনিংসের শেষ ওভারে আউটের আগে ৮৮ রানের নান্দনিক ইনিংস খেলেন রিজওয়ান। ৬৭ বল খেলে ৯টি চার ও ১টি ছক্কা মারেন তিনি। শেষদিকে ২টি ছক্কায় ৩ বলে অপরাজিত ১৩ রান করেন আসিফ আলি। এতে ২০ ওভারে ৪ উইকেটে ১৬৬ রান পায় পাকিস্তান।\n\nজবাবে ১৬৭ রানের টার্গেটে শুরুতেই বিপদে পড়ে ইংল্যান্ড। স্পিনার মোহাম্মদ নাওয়াজ ও পেসার মোহাম্মদ হাসনাইনের বোলিং তোপে ১৪ রানের মধ্যে ৩ উইকেট হারায় তারা।\n\nতবে শুরুর ধাক্কা সামলে উঠে ইংল্যান্ডকে খেলায় ফেরান বেন ডাকেট-হ্যারি ব্রুক ও অধিনায়ক মঈন আলি। চতুর্থ উইকেটে ডাকেট-ব্রুক ৩২ বলে ৪৩ ও পঞ্চম উইকেটে মঈন-ব্রুক ৩৬ বলে ৪৯ রান যোগ করেন।\n\nডাকেট ৩৩ ও মঈন ২৯ রান করে নাওয়াজের শিকার হন। আর ব্রুককে ৩৪ রানে তুলে নেন পেসার মোহাম্মদ ওয়াসিম। ১১ রান করা ডেভিড উইলিকে শিকার করেন রউফ। এতে ১৬ দশমিক ৩ ওভারে ১৩০ রানে সপ্তম উইকেট হারায় ইংল্যান্ড। এ অবস্থায় ম্যাচের লাগাম হাতে নেয় পাকিস্তান। শেষ ৩ ওভারে ৩ উইকেট হাতে নিয়ে ৩৩ রান দরকার পড়ে ইংলিশদের।\n\nহাসনাইনের করা ইনিংসের ১৮তম ওভারে চার বাউন্ডারি ও এক ওভার বাউন্ডারিতে ২৪ রান তুলে ম্যাচের লাগাম ইংল্যান্ডের হাতে তুলে নেন ডসন।\n\nফলে শেষ ২ ওভারে ৯ রান প্রয়োজন পড়ায় জয়ের স্বপ্ন দেখছিলো ইংল্যান্ড। রউফের করা ১৯তম ওভারের দ্বিতীয় বলে চার মারেন ডসন। তখন জয় থেকে ৫ রান দূরে ছিলো ইংলিশরা। তবে তৃতীয় বলে ১৭ বলে ৩৪ রান করা ডসন এবং পরের বলে ওলি স্টোনকে ফিরিয়ে ম্যাচে তুমুল উত্তেজনা তৈরি করেন রউফ\n\nএমন অবস্থায় ১ উইকেট হাতে নিয়ে শেষ ওভারে ৪ রান দরকার পড়ে ইংল্যান্ডের। শেষ ওভারের প্রথম বল ডট হয়। আর দ্বিতীয় বলে ইংল্যান্ডের শেষ উইকেট হিসেবে রান আউট হন টপলি। এতে ১৬৩ রানে শেষ হয় ইংল্যান্ডের ইনিংস। ম্যাচ জিতে যায় স্বাগতিকরা। পাকিস্তানের রউফ ৩২ রানে ৩ উইকেট নিয়ে ম্যাচ সেরা হন।\n\nআগামী ২৮ সেপ্টেম্বর লাহোরে সিরিজের পঞ্চম টি-টোয়েন্টি খেলবে পাকিস্তান ও ইংল্যান্ড।",
    "পাকিস্তান ও শ্রীলংকাকে ঝুলিয়ে রেখেছে চীন": "",
    "পাকিস্তানপ্রেমীদের পাকিস্তান চলে যাওয়া উচিত :": "যারা পাকিস্তানপ্রেমী তাদের পাকিস্তানে চলে যাওয়া উচিত বলে মন্তব্য করেছেন মুক্তিযুদ্ধবিষয়ক মন্ত্রী আ ক ম মোজাম্মেল হক। আজ সোমবার জাজিরা উপজেলা মুক্তিযোদ্ধা কমপ্লেক্স ভবনের উদ্বোধন ও মতবিনিময়সভায় তিনি এ মন্তব্য করেন।\n\nতিনি বলেন, আমরা শ্লোগান দেই ৭১ এর হাতিয়ার, গর্জে ওঠো আরেকবার। আর তারা বলে ৭৫ এর হাতিয়ার গর্জে ওঠো আরেকবার।\n\nবিজ্ঞাপন\n\nতারা বলে পাকিস্তান আমলে নাকি এদেশ ভালো ছিল। আসলে তারা পাকিস্তানপ্রেমী। যারা পাকিস্তানপ্রেমী তাদের পাকিস্তান চলে যাওয়া উচিত।\n\nএ সময় উপস্থিত ছিলেন শরীয়তপুর-১ আসনের সংসদ সদস্য ইকবাল হোসেন অপু, জাজিরা উপজেলা সাবেক মুক্তিযোদ্ধা কামান্ডার মোহাম্মদ সামসুল হক খান, জাজিরা উপজেলা আওয়ামী লীগ সভাপতি মাস্টার জি এম নুরুল হক এবং সাধারণ সম্পাদক আবু তালেব চৌকিদার।\n\nএ ছাড়া উপস্থিত ছিলেন জাজিরা উপজেলা নির্বাহী কর্মকর্তা(ইউএনও) মো. কামরুল হাসান সোহেল জাজিরা পৌরসভার মেয়র মো. ইদ্রিস মাদবরসহ উপজেলার বীর মুক্তিযোদ্ধারা ও মুক্তিযোদ্ধা সংসদ সন্তান কমান্ডের সভাপতি ইকবাল হোসেন মাসুদ।\n\nজানা যায়, উপজেলা প্রকৌশলীর কার্যালয়ের অধীনে প্রায় ২ কোটি ৩৫ লক্ষ ৮ হাজার ৮৮৪ টাকা ব্যয়ে জাজিরা উপজেলা মুক্তিযোদ্ধা কমপ্লেক্স ভবনটির বাস্তবায়ন হয় গত প্রায় এক বছর পূর্বে। যার আনুষ্ঠানিক চুক্তি মূল্য ছিল ২ কোটি ৪ লক্ষ টাকা।",
    "পাকিস্তান সমর্থকদের সুখবর দিলেন শাহিন আফ্রিদি": "",
    "পাকিস্তানের বিশ্বরেকর্ড ভাঙল ভারত, পেছনেই উগান্ডা": "রোববার রাতে ছিল ক্রিকেটপ্রেমীদের ব্যস্ততম রাত। অনেকের জন্য উৎসবের রাত, অনেকের হতাশার। তবে ভারতবর্ষের তথা বাংলাদেশ, পাকিস্তান ও ভারতের সমর্থকদের জন্য উৎসবের নিশ্চিত।\n\nকারণ এদিন দুবাইয়ে আরব আমিরাতের বিপক্ষে ৭ রানে জিতেছে বাংলাদেশ, অন্যদিকে করাচিতে হাড্ডাহাড্ডি লড়াইয়ে ইংল্যান্ডকে মাত্র ৩ রানে হারিয়েছে পাকিস্তান আর হায়দরাবাদে অস্ট্রেলিয়াকে ৬ উইকেটে হারিয়েছে ভারত।\n\nতবে অস্ট্রেলিয়াকে পরাজয়ের স্বাদটা একটি বেশি আনন্দিত করেছে ভারতীয়দের। কারণ এদিন শুধু ২-১ ব্যবধানে সিরিজই জেতেনি, এ জয়ের সুবাদে পাকিস্তানের বিশ্বরেকর্ডটি কেড়ে নিয়েছে রোহিত শর্মার দল।\n\nচলতি বছর ২৯ ম্যাচ খেলে ভারতের এটি ২১তম টি-টোয়েন্টি জয়, যা কিনা এক বছরে সর্বোচ্চ জয়ের বিশ্বরেকর্ড।\n\n২০২১ সালে আন্তর্জাতিক টি-টোয়েন্টিতে ২৯ ম্যাচ খেলে ২০টি জিতেছিল পাকিস্তান। এর আগে ২০১৮ সালে তারা জিতেছিল ১৭ ম্যাচ।\n\nএই রেকর্ডে ভারত ও পাকিস্তানের পরেই উগান্ডার অবস্থান। ২০২১ সালে ২২ ম্যাচ খেলে ১৬টিতে জয় পেয়েছে উগান্ডা। তাদের অবস্থান চতুর্থ।\n\nআর ২০১৬ সালে ২১ ম্যাচে ১৫ জয় নিয়ে পঞ্চমে রয়েছে ফের ভারতের নাম। চলতি বছরের ২৯ ম্যাচে ভারত জিতেছে ২১টি, হেরেছে ৭টি আর অমীমাংসিত একটি।\n\nউল্লেখ্য,১৯৯৮ সালে আইসিসির সদস্য সহযোগী সদস্যপদ লাভ করে উগান্ডা।কেনিয়া, তানজানিয়াম জাম্বিয়া, নামিবিয়ার সঙ্গে নিয়মিত সিরিজ খেলে উগান্ডা। ২০০১ সালে প্রথম আন্তর্জাতিক টুর্নামেন্ট টি ছিল ২০০১ সালের আইসিসি ট্রফিতে অংশ নেয় উগান্ডা, যা তাদের প্রথম প্রথম আন্তর্জাতিক টুর্নামেন্ট। প্রথম রাউন্ডের পাঁচটি ম্যাচই জয়ের পরে তারা প্লে-অফ ম্যাচটি হেরে যায় সংযুক্ত আরব আমিরাতের কাছে।\n\nএক বছরে সর্বোচ্চ টি-টোয়েন্টি জয়ের রেকর্ড\n\n১/ ভারত - ২৯ ম্যাচে ২১ জয় (২০২২)\n\n২/ পাকিস্তান - ২৯ ম্যাচে ২০ জয় (২০২১)\n\n৩/ পাকিস্তান - ১৯ ম্যাচে ১৭ জয় (২০১৮)\n\n৪/ উগান্ডা - ২২ ম্যাচে ১৬ জয় (২০২১)\n\n৫/ ভারত - ২১ ম্যাচে ১৫ জয় (২০১৬)\n\n",
    "বন্যার পর স্বাস্থ্য বিপর্যয়ের মুখে পাকিস্তান": "পাকিস্তানের সিন্ধু প্রদেশের একটি হাসপাতালের চিত্র। প্রায় অচেতন একটি শিশু শুয়ে আছে বিছানায়, পানিশুন্য-নিস্তেজ দেহ বেঁচে থাকার জন্য লড়াই চালিয়ে যাচ্ছে। তার পাশেই সাদা কাপড়ে মোড়ানো নিথর দেহের আরেকটি শিশুকে রাখা হয়েছে, কয়েক মিনিট আগে মারা গেছে শিশুটি। এর ঘণ্টাখানেক পর অসুস্থ আরেকটি শিশু মারা যায়। কান্নাভেজা দৃষ্টিতে শিশুটির দাদি দেখছিলেন চিকিৎসকরা তাকেও সাদা কাপড়ে ঢেকে রাখছেন।\n\nএই শিশুরা মারা গেছে কলেরায়। ব্যাকটেরিয়াযুক্ত বিষাক্ত পানি পান করার কারণে ডায়রিয়াজনিত রোগে আক্রান্ত হয়ে একে একে মারা যাচ্ছে এই শিশুরা। তবে, এই চিত্র মাত্র একটি জায়গার।\n\nপাকিস্তানের সিন্ধু প্রদেশের মা ও শিশু স্বাস্থ্য কেন্দ্রগুলোতে প্রতিদিন ১০ জনের বেশি শিশু মারা যাচ্ছে। এই হিসাব স্বাস্থ্য কেন্দ্রের চিকিৎসকদের দেওয়া বর্ণনা থেকে পাওয়া। দেশটিতে এই গ্রীষ্মের প্রলয়ঙ্কারী বন্যায় এক-তৃতীয়াংশ অঞ্চল পানির নিচে ডুবে যাওয়ার পরে এখন পানিবাহিত রোগে চরম পরিণতির শিকার হচ্ছে শিশুরা। খবর সিএনএনের।\n\nসিন্ধু প্রদেশের ওই হাসপাতালের জরুরি সেবা কক্ষে আরও কয়েক ডজন শিশুকে এক সঙ্গে শুইয়ে রাখা হয়েছে। এদের মধ্যে কেউ অচেতন, কেউ ব্যথায় কাঁদছে। জীর্ণশীর্ণ পাঁজর আর ফ্যাকাসে চোখের এই শিশুরা ভুগছে পুষ্টিহীনতায়। পাশের একটি কক্ষে উৎকন্ঠায় নীরবে অপেক্ষা করছে শিশুদের বাবা-মায়েরা। তারা জানেন না সন্তানকে জীবিত ফিরিয়ে নিয়ে যেতে পারবেন কিনা।\n\nহাসপাতালটির জরুরি শিশু বিভাগের দায়িত্বে থাকা চিকিৎসক নাজিয়া উরুজ বলেন, ‘বন্যা ও বৃষ্টির পর আমাদের হাসপাতালে বন্যার মতোই রোগী আসতে শুরু করেছে।’\n\nএটা সারা পাকিস্তানে বাড়তে থাকা নজীরবিহীন স্বাস্থ্য সংকটের একটি খন্ড চিত্র মাত্র, এমন অনেক এলাকা রয়েছে যেখানে কোনো সাহায্যই পৌঁছেনি। সাহায্য সংস্থাগুলো হুঁশিয়ারি দিয়ে বলছে আন্তার্জাতিক সম্প্রদায় যদি কাজ শুরু না করে তবে পরিস্থিতি কেবল খারাপ থেকে আরও খারাপের দিকেই যাবে।\n\nরেকর্ড মৌসুমি বৃষ্টিপাত আর পাকিস্তানের উত্তরাঞ্চলের পাহাড়ি এলাকার হিমবাহ গলে সৃষ্টি হওয়া এবারের বন্যায় প্রায় ১৬০০ মানুষ প্রাণ হারিয়েছেন যার এক-তৃতীয়াংশই শিশু। বন্যায় আক্রান্ত হয়েছেন প্রায় ৩ কোটি ৩০ লাখ মানুষ।\n\nসিন্ধু প্রদেশ হলো এবারের বন্যার সবচেয়ে ক্ষতিগ্রস্ত অঞ্চলের একটি। কোনো কোনো গ্রাম একেবারে যোগাযোগ বিচ্ছিন্ন হয়ে এমন অবস্থায় পৌঁছেছিল যে অসুস্থ শিশুদের সাহায্যের জন্য পরিবারের লোকজন কোথাও যেতে পারেননি।\n\nএ প্রসঙ্গে পাকিস্তানে ইউনিসেফের কমিউনিকেশন কর্মকর্তা আদর্শ লেঘারি বলেন, ‘অনেক শিশুকে হাসপাতালে নেয়া সম্ভব হয়নি কেননা সেগুলোও ছিল পানির নীচে অথবা বন্ধ’।\n\nএদিকে বন্যার পানি ধীরে ধীরে নেমে যাবার পর নতুন দুর্যোগ হয়ে দেখা দিয়েছে ডায়রিয়া, ডিসেন্ট্রি, ডেঙ্গু ও ম্যালেরিয়া জ্বর। আর এই সঙ্কটে পড়ছেন সবচেয়ে ঝুঁকিপূর্ণ শ্রেণির মানুষ বা সবচেয়ে গরীবরা। সিন্ধু প্রদেশে ডেঙ্গুজ্বর সংক্রমণ তীব্র আকার ধারণ করেছে। এডিস মশার কারণে ছড়তে থাকা এই রোগ জিকা, চিকুনগুনিয়া, ইয়েলো ফিভারেরও সংক্রমণ ঘটাচ্ছে।\n\nগত সপ্তাহে জাতিসংঘ এক বিবৃতিতে পরিস্থিতিকে ‘উদ্বেগজনক’ হিসেবে বর্ণনা করেছে। এতে বলা হয়, লাখ লাখ শিশু বেঁচে থাকার জন্য লড়াই করছে। তবে ধারণা করা হচ্ছে এদের মধ্যে কয়েক হাজার হয়তো লড়াই চালিয়ে যেতে পারবে না।",
    "রোমাঞ্চকর জয় পেল ভারত-পাকিস্তান": "রোমাঞ্চকর জয় পেল ভারত-পাকিস্তান\n\nস্পোর্টস ডেস্ক: দুবাই, হায়দরাবাদ ও করাচিতে রবিবার প্রায় একই সময়ে মাঠে নেমেছিল উপমহাদেশের তিন দল, বাংলাদেশ, ভারত ও পাকিস্তান। প্রতিপক্ষ ছিল যথাক্রমে সংযুক্ত আরব আমিরাত, অস্ট্রেলিয়া ও ইংল্যান্ড। তিনটি ম্যাচেই দেখা গেছে একই দৃশ্য। ফলাফলের জন্য অপেক্ষা করতে হয়েছে শেষ ওভার পর্যন্ত। বাংলাদেশ জিতেছে ৭ রানে, ভারত ৬ উইকেটের বিশাল ব্যবধানে জিতলেও অপেক্ষা করতে হয়েছে ১৯.৫ ওভার পর্যন্ত, ওদিকে পাকিস্তান ৩ রানে জিতেছে প্রায় হেরে যাওয়া এক ম্যাচই! তিন দলই নিজ নিজ ম্যাচে জয় তুলে নিলেও জয়ের ধরনেও আছে অদ্ভুত মিল, তিন দলকেই যে জিততে হয়েছে ঘাম ঝরিয়ে!\n\nভারতের বিপক্ষে অস্ট্রেলিয়া ক্যামেরন গ্রিন আর টিম ডেভিডের ঝোড়ো দুই ফিফটিতে ১৮৬ রানের লড়াকু সংগ্রহ পায়। জবাবে ভারত বিরাট কোহলি আর সূর্যকুমার যাদবের দুটো ফিফটিতে জয়ের খুব কাছেই চলে যায় ভারত।\n\nতবে শেষ ওভারে কোহলির বিদায়ের পর বিপাকেই পড়ে যায় দলটি। শেষ চার বলে প্রয়োজন ছিল ৫ রান। এরপর ইনিংসের পঞ্চম বলে হার্দিক পান্ডিয়া চার মেরে দলের জয় নিশ্চিত করেন। ৬ উইকেটের এই জয়ের ফলে অস্ট্রেলিয়ার বিপক্ষে ২-১ ব্যবধানে সিরিজটাও নিশ্চিত করে ফেলে ভারত।\n\nপাকিস্তানের জয়টা ছিল আরও কঠিন। মোহাম্মদ রিজওয়ানের ৮৮ রানের ইনিংস, সঙ্গে বাবর আজমের ৩৬ আর আসিফ আলির ৩ বলে ১৩ রানের ক্যামিওতে ভর করে পাকিস্তান পায় ১৬৬ রানের পুঁজি।\n\nজবাবে জবাবে মোহাম্মদ নওয়াজ আর হাসনাইনের তোপে ১৪ রানে ৩ উইকেট খুইয়ে বসে ইংল্যান্ড। তবে এরপর বেন ডাকেট, হ্যারি ব্রুক আর অধিনায়ক মইন আলীর ত্রিশ ছোঁয়া তিনটি ইনিংসে কক্ষপথে ফেরে সফরকারীরা। শেষ দিকে লিয়াম ডসনের ১৭ বলে ৩৪ রানের ঝোড়ো ইনিংসে জয়টাকে হাতের মুঠোতেই দেখতে পাচ্ছিল সফরকারীরা।\n\nএরপরই শুরু হারিস রউফের ভেল্কির। শেষ দুই ওভারে প্রয়োজন ছিল ১২ রান, ইংলিশদের হাতে ছিল ৩ উইকেট। ১৯তম ওভারের তৃতীয় বলে হারিস ফেরান ডসনকে, এর পরের বলে ওলি স্টোনকেও দেখান সাজঘরের পথ। তবু খেলাটা শেষ ওভারে যায়, একটু এদিক ওদিক হলে ইংল্যান্ডই হাসতে পারত শেষ হাসি, ৬ বল থেকে প্রয়োজন ছিল মাত্র ৪ রান! তবে তা হয়নি শেষমেশ, শেষ ওভারের দ্বিতীয় বলে দ্রুত রান নিতে গিয়ে শান মাসুদের সরাসরি থ্রোতে উইকেট ভাঙে রিস টপলির। তাতেই ৩ রানের জয় নিয়ে সিরিজে ২-২ সমতা ফেরায় পাকিস্তান। একই দিনে জিতে চলে আসে ভারত-বাংলাদেশের কাতারেও।\n\nবিজনেস আওয়ার/২৬ সেপ্টেম্বর,২০২২/এসএস",
    "পাকিস্তানের সন্ত্রাসবাদের মদতের জন্যই আফগানিস্তানের এই পরিণতি, মন্তব্য প্রাক্তন আফগান মন্ত্রীর": "পাক ভিত্তিক জঙ্গিদের মদত\n\nহানিফ আতমার বলেন, লস্কর ই তইবা, জইশ-ই মহম্মদ মতো জঙ্গিদের বিরুদ্ধে কড়া ব্যবস্থা নিতে পাকিস্তান ব্যর্থ। হানিফ জঙ্গিদের ভালো ও খারাপ বিচার করার জন্য পাক প্রধানমন্ত্রীকে কটাক্ষ করেন। তিনি বলেন, পাকিস্তান তাদের জঙ্গিগোষ্ঠীর তালিকা থেকে ইচ্ছা করে এলইটির নাম বাদ দিয়েছে। অথচ অন্যান্য বিদেশি জঙ্গিগোষ্ঠীর থেকে বড় ও সক্রিয়। ইউএনজিসিতে বৈঠক রাখতে গিয়ে আফগানিস্তানের প্রাক্তন বিদেশমন্ত্রী বলেন, আফগানিস্তানে একটি জঙ্গি সম্প্রদায় শাসন করছে। প্রতিবেশী দেশ হিসেবে পাকিস্তানের পাশাপাশি সারা বিশ্বের এই বিষয়ে উদ্বেগ থাকা প্রয়োজন।\n\nপাকিস্তানের জন্য আফগানিস্তানের করুণ পরিণতি\n\nপাকিস্তানের প্রধানমন্ত্রীকে সরাসরি কটাক্ষ করে বলেন, আফগানিস্তানের পরস্থিতির জন্য শাহবাজ শরিফ দুঃখ প্রকাশ করেন। কিন্তু আফগানিস্তানের বর্তমান পরিস্থিতির দায় পাকিস্তান নেয় না। এরআগে শুক্রবার পাকিস্তানের প্রধানমন্ত্রী শাহবাজ শরিফ আফগানিস্তানের সন্ত্রাসের বিষয়ে উদ্বেগ প্রকাশ করেন। এই প্রসঙ্গে আফগানিস্তানের বিদেশ মন্ত্রী বলেন, এখন প্রশ্ন হচ্ছে আন্তঃআফগান আলোচনাকে সমর্থন করার জন্য একটি আন্তর্জাতিক ও আঞ্চলিক প্রচেষ্টায় পাকিস্তান আদৌ আগ্রহী কি না।\n\nরাষ্ট্রসংঘে পাক প্রধাানমন্ত্রীর বক্তব্য\n\nরাষ্ট্রসংঘের সাধারণ অধিবেশনে পাকিস্তানের প্রধানমন্ত্রী শেহবাজ শরিফ বলেছিলেন, আফগানিস্তানের জঙ্গিগোষ্ঠীগুলো ক্রমেই পাকিস্তানের হুমকির কারণ হয়ে দাঁড়াচ্ছে। আন্তর্জাতিক সম্প্রদায়ের উদ্বেগের কারণ হয়ে উঠছে। রাষ্ট্রসংঘের সাধারণ অধিবেশনে তিনি ইসলামিক স্টেট- খোরাসান (আইএসআইএস-কে) এবং তেহরিক-ই তালিবান পাকিস্তান (টিটিপি), আল-কায়েদা, ইস্ট তুর্কিস্তান ইসলামিক মুভমেন্ট (ইটিআইএম), এবং ইসলামিক মুভমেন্ট অফ উজবেকিস্তান (আইএমইউ) সহ বেশ কয়েকটি দলের নাম তুলেছেন। পাক প্রধানমন্ত্রীরএই মন্তব্যের পরেই তীব্র প্রতিক্রিয়া দেখিয়েছে আফগানিস্তান।\n\nপ্রাক্তন আফগান প্রেসিডেন্টের মন্তব্য\n\nআফগানিস্তানের প্রাক্তন প্রেসিডেন্ট হামিদ কারজাই বলেন, আফগানিস্তান সন্ত্রাসের শিকার হয়েছে। বর্তমানে তালিবান আফগানিস্তানে শাসন করছে। পাকিস্তান সরকারের মদতে আরও সক্রিয় হয়ে উঠেছে জঙ্গিগোষ্ঠীগুলোকে। আফগানিস্তানে তালিবান শাসনের নেপথ্যে পরোক্ষে পাকিস্তানের মদত রয়েছে, তা তিনি ইঙ্গিত দেন। পাকিস্তান ক্রমাগত জঙ্গিদের মদত দিচ্ছে এবং তা আফগানিস্তানের বিরুদ্ধে ব্যবহার করা হচ্ছে।",
    "পাকিস্তানে হেলিকপ্টার বিধ্বস্ত, ৬ সেনা নিহত": "পাকিস্তানে হেলিকপ্টার বিধ্বস্ত হয়ে ছয় সেনাসদস্য নিহত হয়েছেন। নিহত ব্যক্তিদের মধ্যে দুজন মেজর পদমর্যাদার সেনা কর্মকর্তাও ছিলেন।\n\nসোমবার পাকিস্তান সামরিক বাহিনীর আন্তঃবাহিনী জনসংযোগ পরিদপ্তরের বরাতে জিও টিভির এক প্রতিবেদনে এ তথ্য দেওয়া হয়।\n\nপাকিস্তানের সামরিক বাহিনীর গণমাধ্যম শাখার এক বিবৃতিতে বলা হয়েছে, রোববার গভীর রাতে হারনাই জেলার খোস্ত শহরের কাছে একটি ফ্লাইং মিশনের সময় এই দুর্ঘটনা ঘটে। নিহত ব্যক্তিদের মধ্যে হেলিকপ্টারের দুই পাইলটও রয়েছেন।\n\nতবে ঠিক কী কারণে এটি বিধ্বস্ত হয়েছে, সে বিষয়ে বিবৃতিতে কিছু বলা হয়নি। যে এলাকায় হেলিকপ্টারটি বিধ্বস্ত হয়েছে, সে এলাকায় সাম্প্রতিক বন্যার কবলে পড়েনি।\n\nএর আগে গত আগস্টেও পাকিস্তান সেনাবাহিনীর একটি হেলিকপ্টার বিধ্বস্ত হয়েছিল। ওই দুর্ঘটনায়ও ছয়জন নিহত হন। দুর্ঘটনার আগে হেলিকপ্টারটি এক দিন নিখোঁজ ছিল। পরে বিধ্বস্ত অবস্থায় মুসা গথ অঞ্চলে সেটি পাওয়া গিয়েছিল। পরে আইএসপিআরের বিবৃতিতে বলা হয়, খারাপ আবহাওয়ার কবলে পড়ে এটি বিধ্বস্ত হয়েছে।",
    "পাকিস্তান: ইসলামাবাদ বাংলাদেশের ত্রাণ প্রস্তাব প্রত্যাখ্যান করেছে বলে খবর 'সঠিক নয়'": "পাকিস্তান: ইসলামাবাদ বাংলাদেশের ত্রাণ প্রস্তাব প্রত্যাখ্যান করেছে বলে খবর 'সঠিক নয়'\n\nসানজানা চৌধুরী\n\nবিবিসি বাংলা, ঢাকা\n\n১৬ সেপ্টেম্বর ২০২২\n\nছবির উৎস, Anadolu Agency ছবির ক্যাপশান, খাইবার পাখতুনখোয়া প্রদেশে লাখ লাখ মানুষ ঘরবাড়ি ছাড়তে বাধ্য হয়েছে\n\nপাকিস্তানের বন্যাদুর্গতদের সাহায্যে বাংলাদেশ সরকার এক কোটি ৪০ লাখ টাকা মূল্যের মানবিক ত্রাণ সহায়তা বরাদ্দ করলেও এখন পর্যন্ত এই ত্রাণ পাঠানোর ব্যাপারে পাকিস্তানকে আনুষ্ঠানিক কোন প্রস্তাব দেয়া হয়নি।\n\nকিন্তু ভারত ও বাংলাদেশের বিভিন্ন গণমাধ্যমে বৃহস্পতিবার খবর প্রকাশ হয়েছে যে বাংলাদেশ ইতোমধ্যে ত্রাণ পাঠানোর প্রস্তাব করেছে এবং পাকিস্তান সেনাবাহিনী সেই প্রস্তাব ফিরিয়ে দিয়েছে।\n\nবাংলাদেশের ত্রাণ নিলে বিশ্ব পরিমণ্ডলে পাকিস্তানের ভাবমূর্তি ক্ষুণ্ণ হতে পারে, এমন আশঙ্কায় ইসলামাবাদ এই সিদ্ধান্ত নিয়েছে বলে ওই খবরগুলোয় বলা হয়।\n\nত্রাণ প্রস্তাব প্রত্যাখ্যানের এসব খবর সম্পূর্ণ মিথ্যা ও ভিত্তিহীন বলে নিশ্চিত করেছে বাংলাদেশের পররাষ্ট্র মন্ত্রণালয় ও ইসলামাবাদে কূটনৈতিক সূত্র।\n\nএই খবরের কারণে রীতিমতো বিব্রত হওয়ার কথা জানান নাম প্রকাশে অনিচ্ছুক ইসলামাবাদে একজন কূটনৈতিক কর্মকর্তা।\n\nতিনি জানান, বাংলাদেশ থেকে এখন পর্যন্ত তারা কোন ত্রাণ পাওয়ার আনুষ্ঠানিক প্রস্তাবই পাননি। সেখানে ত্রাণের প্রস্তাব প্রত্যাখ্যানের প্রশ্ন কিভাবে আসে?\n\nত্রাণ প্রস্তাব এখনও প্রক্রিয়াধীন\n\nঅন্যদিকে ঢাকায় পররাষ্ট্র মন্ত্রণালয়ের একজন কর্মকর্তা জানিয়েছেন যে, ত্রাণ বরাদ্দ হয়েছে ঠিকই, কিন্তু পাকিস্তানে এই ত্রাণ পাঠানো এবং ত্রাণ দেয়ার প্রস্তাব এখনও প্রক্রিয়াধীন রয়েছে।\n\nপাকিস্তানে ত্রাণ পাঠাতে হলে বাংলাদেশের পক্ষ থেকে দেশটির জাতীয় দুর্যোগ ব্যবস্থাপনা সংস্থায় আবেদন জানাতে হয়। আবেদন গৃহীত হলে সেই ত্রাণ কিভাবে, কোন পথে আসবে তা নিয়ে সিদ্ধান্ত হয়। সে মোতাবেক শুরু হয় ত্রাণ পাঠানোর কার্যক্রম।\n\nকিন্তু এখন পর্যন্ত পুরো বিষয়টি প্রক্রিয়াধীন রয়েছে। বরাদ্দর বাইরে আর কোন অগ্রগতির কথা জানা যায়নি।\n\nভারতীয় গণমাধ্যমের তথ্য\n\nভারতীয় গণমাধ্যম তথ্য সূত্র হিসেবে বাংলাদেশ সংবাদমাধ্যমের উল্লেখ করেছে। অন্যদিকে বাংলাদেশে প্রকাশিত খবরগুলোয় ভারত ও আফগানিস্তানের গণমাধ্যমের বরাত দেয়া হয়েছে।\n\nএর বাইরে কোন বিশ্বাসযোগ্য সূত্র বা সংশ্লিষ্ট কর্তৃপক্ষের কোন মন্তব্য কোথাও দেখা যায়নি।\n\nত্রাণ গ্রহণ না করার কারণ হিসেবে একটি খবরে বলা হয় যে, বাংলাদেশ যেখানে এক সময় পাকিস্তানের অংশ ছিল, এমন একটি দেশের কাছ থেকে সাহায্য নেওয়া পাকিস্তান সেনাবাহিনীর জন্য বিব্রতকর হতে পারে।\n\nআরও পড়তে পারেন:\n\nছবির উৎস, FIDA HUSSAIN ছবির ক্যাপশান, বালোচিস্তান প্রদেশের জাফরাবাদ জেলায় পানিতে ডোবা রাস্তা দিয়ে শুকনো জায়গার খোঁজে যাচ্ছে দুর্গত মানুষ\n\nত্রাণ পাঠানো আলোচনার ব্যাপার\n\nপাকিস্তানে ভয়াবহ বন্যার কারণে মানবিক বিপর্যয় দেখা দিলে গত পহেলা সেপ্টেম্বর বাংলাদেশের দুর্যোগ ব্যবস্থাপনা ও ত্রাণ মন্ত্রণালয় বন্যা-কবলিত পাকিস্তানে মানবিক ত্রাণ সহায়তা তহবিলের অনুমোদন দেয়।\n\nদুর্যোগ ব্যবস্থাপনা ও ত্রাণ মন্ত্রণালয় এক বিজ্ঞপ্তিতে এ বরাদ্দের কথা জানায়।\n\nত্রাণসামগ্রীর মধ্যে রয়েছে ১০ মেট্রিক টন বিস্কুট, ১০ মেট্রিক টন ড্রাই কেক, এক লাখ পানি বিশুদ্ধিকরণ ট্যাবলেট, ৫০ হাজার প্যাকেট খাওয়ার স্যালাইন, পাঁচ হাজার মশারি এবং দুই হাজার করে কম্বল ও তাঁবু।\n\nকিন্তু বাংলাদেশের কূটনৈতিক সূত্র বলছে, বিস্কুট, পাটের চট, ওরস্যালাইন এবং পানি বিশুদ্ধিকরণ ট্যাবলেট এসবের কোনটাই পাকিস্তানের প্রয়োজন নেই। এ কারণে আলোচনা হয়তো চলমান রয়েছে।\n\nকোন্‌ কোন্‌ পণ্য ত্রাণ হিসেবে যাবে সেগুলো আলোচনার ব্যাপার। ত্রাণ বিষয়ে আলোচনা কূটনৈতিক চ্যানেলে ঢাকায় পাকিস্তান হাইকমিশনের সঙ্গে হওয়ার কথা।\n\nতবে পাকিস্তান যেখানে আনুষ্ঠানিকভাবে এ নিয়ে কোন তথ্য প্রকাশ করেনি, সেখানে এ ধরণের খবর প্রকাশ তাদের জন্য অস্বস্তিকর বলে ইসলামাবাদে কর্মকর্তা জানিয়েছেন।\n\nছবির উৎস, Getty Images ছবির ক্যাপশান, পাকিস্তানের চলতি বন্যাকে সেদেশের স্মরণকালের অন্যতম ভয়াবহ একটি প্রাকৃতিক দুর্যোগ হিসাবে দেখা হচ্ছে\n\nভয়াবহ ও আকস্মিক বিপর্যয়\n\nস্মরণকালের ভয়াবহ ও আকস্মিক এই বন্যায় সড়ক, মহাসড়ক, বাড়িঘর ও ফসলি জমিসহ পাকিস্তানের এক তৃতীয়াংশ এলাকা তলিয়ে গেছে। বিচ্ছিন্ন হয়ে পড়েছে গ্রামগুলো।\n\nহাজার হাজার মানুষ তাঁবুতে আশ্রয় নিয়েছে। অনেকের সেই ঠাঁইটুকু মেলেনি। মারাত্মক বিপর্যয়ের মুখে অনাহারে-অর্ধাহারে দিন পার করছে দেশটির লাখ লাখ মানুষ ।\n\nপাকিস্তানের জাতীয় দুর্যোগ ব্যবস্থাপনা সংস্থার তথ্যানুযায়ী, পাকিস্তানে ভারী বর্ষণ এবং হিমবাহের কারণে বন্যায় ক্ষতিগ্রস্ত হয়েছে অন্তত ৩ কোটি ৩০ লাখ মানুষ।- অর্থাৎ প্রতি ৭ জনের ১ জন এই বন্যায় ক্ষতিগ্রস্ত।\n\nবন্যায় এখন পর্যন্ত ১৩৫৫ জনের মৃত্যুর খবর পাওয়া গিয়েছে যার মধ্যে ৪৫০টি শিশু। দেশটির কর্তৃপক্ষ জানিয়েছে, মৃতের সংখ্যা আরও বাড়তে পারে।\n\nএর আগে সর্বশেষ ২০১০ সালে পাকিস্তানে বন্যায় ২ হাজারের বেশি মানুষ মারা গিয়েছিল। তবে ধারণা করা হচ্ছে, এবারের বন্যায় মৃতের সংখ্যা এক যুগের আগের এই সংখ্যা ছাড়িয়ে যাবে।\n\nসাহায্যের জন্য আবেদন\n\nআগে থেকেই ভঙ্গুর অর্থনীতির এই দেশটি বন্যার কারণে পুরোপুরি বিপর্যস্ত হয়ে পড়ায় পাকিস্তান সরকার বন্যা দুর্গতদের জন্য সাহায্য পাঠাতে বিভিন্ন দেশ ও দাতা সংস্থাগুলোর কাছে আবেদন জানিয়েছিল।\n\nআশঙ্কা করা হচ্ছে যে বন্যার কারণে পাকিস্তানের ৪ হাজার কোটি ডলারের বেশি অর্থনৈতিক ক্ষয়ক্ষতি হতে পারে।\n\nদেশটির অর্থ মন্ত্রণালয়ের \"পাকিস্তানের অর্থনীতিতে বন্যার প্রভাব\" শীর্ষক এক প্রতিবেদনে এই তথ্য উঠে আসে।\n\nওই প্রতিবেদনে বলা হয়েছে, গত ১০ই সেপ্টেম্বর \"জাতিসংঘের মহাসচিব আন্তোনিও গুতেরেস এমন দুর্যোগপূর্ণ সময়ে পাকিস্তানের সরকার ও জনগণের সাথে সংহতি প্রকাশ করেছে\n\nবৈশ্বিক উষ্ণতা ও জলবায়ু পরিবর্তনের কারণে সৃষ্ট এই বিপর্যয়ের বিষয়ে করণীয় কি হবে সে বিষয়ে মত বিনিময় করতে পাকিস্তান সফর করেছেন তিনি।\n\nযুক্তরাষ্ট্র এরইমধ্যে ৩ কোটি ডলার সহায়তা দেয়ার প্রস্তাব করেছে। যুক্তরাজ্য, সংযুক্ত আরব আমিরাত, সৌদি আরব, চীন, কাতার এবং তুরস্কও সাহায্যের প্রতিশ্রুতি দিয়েছে।",
    "'আমাদের বোকা বানানোর চেষ্টা হচ্ছে', পাকিস্তান-আমেরিকা F-16 চুক্তি নিয়ে সরব জয়শঙ্কর": "মার্কিন যুক্তরাষ্ট্র ও পাকিস্তানের মধ্যে এফ-১৬ যুদ্ধ বিমান সংক্রান্ত চুক্তি নিয়ে এবার সরব হলেন ভারতের বিদেশমন্ত্রী এস জয়শঙ্কর। তিনি পাকিস্তান- মার্কিন যুক্তরাষ্ট্রের সম্পর্কের যোগ্যতা নিয়ে প্রশ্ন তুলেছে। পাশাপাশি তিনি বলেছেন, যে ইসলামাবাদের সঙ্গে ওয়াশিংটনের সম্পর্ক আমেরিকার স্বার্থ পুরণ করেনি।\n\nমার্কিন যুক্তরাষ্ট্র ও পাকিস্তানের মধ্যে এফ-১৬ যুদ্ধ বিমান সংক্রান্ত চুক্তি নিয়ে এবার সরব হলেন ভারতের বিদেশমন্ত্রী এস জয়শঙ্কর। তিনি পাকিস্তান- মার্কিন যুক্তরাষ্ট্রের সম্পর্কের যোগ্যতা নিয়ে প্রশ্ন তুলেছে। পাশাপাশি তিনি বলেছেন, যে ইসলামাবাদের সঙ্গে ওয়াশিংটনের সম্পর্ক আমেরিকার স্বার্থ পুরণ করেনি। মার্কিন প্রেসিডেন্ট জো বাইডেনের ভূমিকা নিয়েও প্রশ্ন তোলেন জয়শঙ্কর। রবিবার ওয়াশিংটনে প্রবাসী ভারতীয়দের একটি অনুষ্ঠানে রীতিমত চড়া সুরেই কথা বলেন ভারতের বিদেশমন্ত্রী। তিনি বলেন, 'এটি এমনএকটি পদক্ষেপ যা মার্কিন যুক্তরাষ্ট্রের স্বার্থপুরণ করবে না আবার পাকিস্তানের স্বার্থ পুরণ হবে না।'\n\nভারতেকে রাশিয়া এস-৪০০০ মিসাইল বিক্রি করেছে। যা নিয়ে তীব্র আপত্তি ছিল মার্কিন যুক্তরাষ্ট্রের। কিন্তু পাল্টা হিসেবে পাকিস্তানকে এফ - ১৬ ফাইটার জেট সংক্রান্ত সামরিক প্যাকেজ নিয়ে পদক্ষেপ করছেআমেরিকা। মাত্র কয়েক সপ্তাহ আগে, ২০১৮ সালের পর প্রথমবারের মতো, মার্কিন স্টেট ডিপার্টমেন্ট ৪৫০ মিলিয়ন মার্কিন ডলার ব্যয়ে পাকিস্তান এয়ার ফোর্সের F-16 বহর এবং সরঞ্জামের টেকসইতার জন্য পাকিস্তান সরকারকে একটি বিদেশী সামরিক বিক্রয় অনুমোদন করেছে।\n\nআগেই প্রতিরক্ষামন্ত্রী রাজনাথ সিং মার্কিন প্রতিরক্ষা সচিব লয়েড অস্টিনকে চিঠি লিখে পাকিস্তানের সঙ্গে এই চুক্তি করার জন্য উদ্বেগ প্রকাশ করেছিলেন। তিনি বলেছিলেন, ওয়াশিংটনের এই সিদ্ধান্ত ভারতের পক্ষে যথেষ্ট উদ্বেগের। তারপর এদিন জয়শঙ্কর বলেন, আজ মার্কিন যুক্তরাষ্ট্রের জন্য সত্যিই এই সম্পর্কের গুণাবলী ও এই সম্পর্ক থেকে তারা যা পায় তা প্রকাশ করা জরুরি। তিনি আরও বলেন, 'আমাদের বোকা বানানোর চেষ্টা করবেন না।' জয়শঙ্কর আরও হলেন মার্কিন যুক্তরাষ্ট্রের এই সিদ্ধান্ত আমেরিকার 'ইন্ডিয়া ফার্স্ট নীতির পরিপন্থী'। তিনি আরও বলেন, এটা কেউ বিশ্বাস করবে না যে কেউ চাইল আর আমি তাতে রাজি হয়ে গেলাম। একই সঙ্গে তিনি বলেন বাইডেনের উত্তরসূরী বারাক ওবামা পাকিস্তানের হাতে পরমাণু অস্ত্র বহনকারী এফ-১৬ ফাইটার জেট তুলে দিয়েছিল। কিন্তু মার্কিন শর্ত উপেক্ষা করে তা পাকিস্তান ভারতের বিরুদ্ধে ব্যবহার করেছে।\n\nএদিন জয়শঙ্কর বলেন, 'আমি যদি মার্কিন নীতি নির্ধারকদের সঙ্গে কথা বলি তাহলে সত্য ঘটনাতি তুলে ধরতাম। তাদের চোখে আঙুল দিয়ে দেখিয়ে দিতাম তারা কী করছে।' ভারতের বিদেশমন্ত্রী এস জয়শঙ্কর নিউ ইয়র্কে রাষ্ট্রসংঘের সাধারণ পরিষদের বিতর্কে অংশ নিয়েছিলেন। তারপর তাঁর গন্তব্য ওয়াশিংটন। তিন দিন সেখানে একাধিক কর্মসূচি রয়েছে বিদেশমন্ত্রীর। সেক্রেটারি অফ স্টেট অ্যান্থনি ব্লিঙ্কেন এবং বিডেন প্রশাসনের অন্যান্য শীর্ষ কর্মকর্তাদের সাথে দেখা করার কথা রয়েছে।",
    "Pakistan Minister Viral Video: লন্ডনের রাস্তায় হেঁটে যাচ্ছেন পাকিস্তানের মন্ত্রী, দেখতে পেয়েই উঠল ‘চোর, চোর’ রব, দেখুন ভিডিয়ো": "Pakistan Minister Viral Video: বিদেশের মাটিতেও চূড়ান্ত হেনস্থার মুখে পড়ে মেজাজ হারাতে দেখা যায়নি মারিয়ামকে। শান্ত গলাতেই পিএমএল(এন) নেত্রীকে এক বিক্ষোভকারীর সঙ্গে কথা বলতে দেখা যায়।\n\nলন্ডন: দেশের অর্থনীতির নিভু নিভু অবস্থা, এদিকে বিদেশে ঘুরে বেড়াচ্ছেন মন্ত্রী! লন্ডনের রাস্তায় পাকিস্তানের মন্ত্রীকে দেখতে পেয়েই ‘চোর, চোর’ স্লোগান দিতে শুরু করলেন বিদেশে বসবাসকারী পাকিস্তানিরা। জানা গিয়েছে, পাকিস্তানের মন্ত্রী মারিয়াম ঔরঙ্গজেবকে লন্ডনের রাস্তায় দেখতে পেয়েই পাকিস্তানের প্রাক্তন প্রধানমন্ত্রী তখা পাকিস্তান তেহরিক-ই-ইনসাফ দলের নেতা ইমরান খানের সমর্থকরা চোর বলে স্লোগান দেন এবং একটি কফি শপে কার্যত এককোণে করে দেন।\n\nসোশ্যাল মিডিয়ায় ভাইরাল ভিডিয়োয় দেখা যাচ্ছে, পাকিস্তানের তথ্য ও সম্প্রচার মন্ত্রী মারিয়াম ঔরঙ্গজেব লন্ডনের একটি রাস্তায় হেঁটে যাচ্ছেন। তাঁর পিছনে কয়েকজন অনুসরণ করছেন এবং মাইকে ‘চোর চোর’ স্লোগান দিচ্ছেন। একটি ভিডিয়োয় দেখা যায়, বিক্ষোভকারীরা বলছেন, “দেখুন, পাকিস্তানের মানুষের টাকা লুঠ করে লন্ডনের রাস্তায় ঘুরে বেড়াচ্ছে।” আরেকটি ভিডিয়োয় দেখা যায়, এক মহিলা বলছেন, “এ (মারিয়াম ঔরঙ্গজেব) তো নিজেই নির্লজ্জ।”\n\nবিদেশের মাটিতেও চূড়ান্ত হেনস্থার মুখে পড়ে মেজাজ হারাতে দেখা যায়নি মারিয়ামকে। শান্ত গলাতেই পিএমএল(এন) নেত্রীকে এক বিক্ষোভকারীর সঙ্গে কথা বলতে দেখা যায়। তিনি বলেন, “আপনার নিশ্চয়ই মা-বোন রয়েছে। আপনারা যেভাবে রাস্তায় আমায় হেনস্থা করছেন, যদি আপনার মা-বোনেদের কেউ রাস্তার মধ্যে এভাবে হেনস্থা করে, তাহলে কী বার্তা পৌঁছবে? ওনারা আমার নামে গালিগালাজ করেছেন, অশ্রাব্য শব্দ প্রয়োগ করে আমায় ডেকেছেন। আমি কোনও প্রতিক্রিয়া দিইনি। কারণ এটা কোনও পথ হতে পারে না। এইসব কিছু আমায় বিরক্ত করে না। বরং আমার ধৈর্য্য ও সহ্যশক্তিই বাড়িয়ে দেয়। মত প্রকাশের একমাত্র পথ হল নিজের কণ্ঠস্বর ও ভোট।”\n\nMaryam Aurangzeb answering questions of PTI protesters. pic.twitter.com/dWja4CcIrT — Ihtisham Ul Haq (@iihtishamm) September 25, 2022\n\nউল্লেখ্য, ক্ষমতা বদলের আগে থেকেই আর্থিক মন্দায় ভুগছিল পাকিস্তান। তবে বর্তমান প্রধানমন্ত্রী শাহবাজ শরিফের শাসনকালেই সেই মন্দা প্রকটভাবে দেখা দেওয়ায়, সাধারণ মানুষের দুরাবস্থার জন্য নতুন সরকারকেই দুষছে প্রাক্তন প্রধানমন্ত্রী ইমরান খানের সমর্থকরা।",
    "ইসরাইলে প্রতিনিধিদল পাঠানোর খবর প্রত্যাখ্যান করল পাকিস্তান": "পাকিস্তান সরকার সে দেশের পক্ষ থেকে ইসরাইলে প্রতিনিধিদল পাঠানোর খবর প্রত্যাখ্যান করেছে।\n\nপাকিস্তানের পররাষ্ট্র মন্ত্রণালয়ের মুখপাত্র আসিম ইফতিখার শুক্রবার এক বিবৃতিতে এ কথা বলেন। খবর দ্য প্রিন্টের।\n\nতিনি বলেন, ফিলিস্তিন ইস্যুতে ইসলামাবাদের নীতি-অবস্থানে কোনো পরিবর্তন আসেনি। এ সংক্রান্ত নীতি সুস্পষ্ট— ফিলিস্তিনি জনগণের ন্যায্য অধিকারের প্রতি ইসলামাবাদের সমর্থন রয়েছে।\n\nআসিম ইখতিখার আরও বলেন, যে আলোচনা বা বৈঠকের কথা বলা হচ্ছে, তা বিদেশে অবস্থিত একটি বেসরকারি সংস্থার পক্ষ থেকে আয়োজন করা হয়েছে। পাকিস্তানের সঙ্গে এর কোনো সম্পর্ক নেই।\n\nএর আগে বিভিন্ন গণমাধ্যম দাবি করেছিল, গোপন আলোচনায় অংশ নিতে ইসরাইল সফর করছেন পাকিস্তানের সাবেক প্রতিমন্ত্রীসহ একটি প্রতিনিধিদল।\n\nইসরাইলি পত্রিকা জেরুজালেম পোস্টের খবরে বলা হয়, প্রতিনিধিদলটিতে ছিলেন সাবেক প্রধানমন্ত্রী পারভেজ মোশাররফের সরকারের উন্নয়নমন্ত্রী ও পাকিস্তান ক্রিকেট কাউন্সিলের সাবেক চেয়ারম্যান নাসিম আশরাফ। তিনি ৯ সদস্যের প্রতিনিধিদলটির নেতৃত্ব দেন।\n\nএর পরই পাকিস্তান সরকার তাদের পক্ষ থেকে বর্ণবাদী ইসরাইলে প্রতিনিধিদল পাঠানোর খবর প্রত্যাখ্যান করল।",
    "‘পাকিস্তানের এক-তৃতীয়াংশ পানির নিচে’": "ভয়াবহ বন্যায় বিপর্যস্ত পাকিস্তান। দেশটিতে ঐতিহাসিক বন্যায় এক-তৃতীয়াংশ এলাকা পানিতে সম্পূর্ণ তলিয়ে গেছে বলে জানিয়েছেন দেশটির জলবায়ু মন্ত্রী। বিধ্বংসী আকস্মিক এ বন্যায় ভেসে গেছে রাস্তা, বাড়িঘর ও ফসল। ভয়াবহ বিপর্যয়ের মুখে দেশটির বেলুচিস্তান, সিন্ধু, পাঞ্জাব (দক্ষিণ) ও খাইবার প্রদেশের বন্যাকবলিত লাখ লাখ মানুষ। এলাকার বাসিন্দারা নিরাপদ আশ্রয়ের খোঁজে বসতবাড়ি ছেড়ে যাচ্ছেন। এ বিপর্যয় সামাল দিতে হিমশিম খাচ্ছে দেশটির সরকার। এ পরিস্থিতিতে আন্তর্জাতিক সহায়তার জন্য হাত বাড়িয়েছে পাকিস্তান।\n\nজলবায়ু মন্ত্রী শেরি রেহমান বলেন, এটি একটি বিশাল সমুদ্র। পানি সেচে ফেরার জন্য কোনো শুকনো জমি নেই। তিনি একে অকল্পনীয় সংকট বলে উল্লেখ করেছেন।\n\nএ বছরের জুন মাসে পাকিস্তানে বর্ষা মৌসুম শুরুর পর থেকে এখন পর্যন্ত এক হাজার ১৩৬ জনের মৃত্যু হয়েছে। গত এক দশকের মধ্যে দেশটিতে এত ভারী বর্ষণ আর হয়নি। এ বিপর্যয়ের জন্য জলবায়ু পরিবর্তনকে দায়ী করছে দেশটির সরকার।",
    "রেকর্ডের ম্যাচে পাকিস্তানের সংগ্রহ ১৬৬": "টি-টোয়েন্টি রেকর্ড ২০০তম ম্যাচেও চ্যালেঞ্জিং স্কোর গড়তে পারেনি পাকিস্তান ক্রিকেট দল। ইংল্যান্ডের বিপক্ষে সাত ম্যাচের টি-টোয়েন্টি সিরিজের চতুর্থ খেলায় ৪ উইকেট হারিয়ে ১৬৬ রান তুলতে সক্ষম হয় পাকিস্তান।\n\nরোববার করাচির জাতীয় স্টেডিয়ামে টস হেরে আগে ব্যাট করতে নেমে উড়ন্ত সূচনা করেন দুই ওপেনার বাবর আজম ও মোহাম্মদ রিজওয়ান।\n\nউদ্বোধনী জুটিতে ১১.৫ ওভারে ৯৭ রান স্কোর বোর্ডে জমা করেন তারা। এরপর ৫৫ রানের ব্যবধানে পাকিস্তান হারায় ৫ উইকেট। নিয়মিত উইকেট পতনের কারণে সুযোগ থাকা সত্ত্বেও বড় স্কোর গড়তে পারেনি পাকিস্তান।\n\nরিজওয়ানের ৬৭ বলে ৯টি চার আর এক ছক্কায় গড়া ৮৮ রানের ইনিংসে ভর করে শেষ পর্যন্ত ১৬৬ রান করে পাকিস্তান। এছাড়া ৩৬ ও ২১ রান করে করেন বাবর আজম ও শান সামুদ।\n\nসিরিজের প্রথম ম্যাচে ১৫৮ রান করে পাকিস্তান হারে ৬ উইকেটে। দ্বিতীয় ম্যাচে ১৯৯ রান করেও হেরে যায় ইংল্যান্ড। তৃতীয় ম্যাচে ২২১ রানের পাহাড় গড়ে ইংল্যান্ড জয় পায় ৬৩ রানে।",
    "Pakistan Cricket Board chief Ramiz Raja approves Rs 1 million for Saqlain Mushtaq's knee treatment dgtl - Anandabazar": "পাকিস্তান কোচ সাকলিন মুস্তাকের চোট। হাঁটুর অস্ত্রোপচার করার জন্য তাঁকে ১০ লক্ষ টাকা দিল পাকিস্তান ক্রিকেট বোর্ড। পিসিবি প্রধান রামিজ রাজা সেই টাকা দেওয়ার ব্যাপারে সমর্থন জানিয়েছেন বলে জানা গিয়েছে।\n\nপাকিস্তানের জাতীয় দলের চিকিৎসক নাজিব সুমরো বোর্ডের কাছে আবেদন করেছিলেন। তিনি জানিয়েছিলেন, সাকলিনের চিকিৎসার জন্য ১০ লক্ষ টাকা প্রয়োজন। দীর্ঘ দিন ধরেই হাঁটুর সমস্যায় ভুগছিলেন সাকলিন। এই সপ্তাহেই পাকিস্তানের কোচ করা হয়েছে সাকলিনকে। সংবাদ সংস্থা পিটিআই সূত্রে খবর, খেলোয়াড় এবং কোচদের চিকিৎসার জন্য পিসিবি টাকা দেয় কিন্তু এত তাড়াতাড়ি সেটা পাওয়া যায় না। সাকলিনের ক্ষেত্রে ব্যতিক্রম। রামিজ দ্রুত দলের কোচের জন্য টাকার ব্যবস্থা করেছেন।\n\nউল্লেখ্য, পাকিস্তানের হয়ে ৪৯টি টেস্ট এবং ১৬৯টি এক দিনের ম্যাচ খেলা ৪৫ বছরের সাকলিন হাঁটুর চোটের কারণেই খেলা ছেড়ে দিয়েছিলেন। অবসরের আগে তাঁর ঝুলিতে রয়েছে ৪৯৬টি উইকেট।\n\nপাকিস্তান দল ব্যস্ত ইংল্যান্ডের বিরুদ্ধে টি-টোয়েন্টি সিরিজ খেলতে। সেই সিরিজে ১-২ ব্যবধানে পিছিয়ে রয়েছেন বাবর আজমরা।",
    "Pakistan Cricket Board announces gradation system for national and domestic players dgtl - Anandabazar": "পাকিস্তান ক্রিকেট বোর্ডের (পিসিবি) চেয়ারম্যান রামিজ রাজা আগেই জানিয়েছিলেন, ভারতীয় ক্রিকেট বোর্ডের মতো পাকিস্তানের ক্রিকেটারদের নিয়ে গ্রেডেশন পদ্ধতি চালু করার কথা ভাবছেন তাঁরা। সেই পথে বেশ খানিকটা এগিয়ে গিয়েছেন তাঁরা। পাকিস্তানের জাতীয় দলে খেলা ও ঘরোয়া ক্রিকেটারদের পাঁচটি ক্যাটেগরির আওতায় আনা হচ্ছে। সেই অনুযায়ী বেতন বাড়তে চলেছে বাবর আজমদের।\n\nপিসিবি জানিয়েছে, মোট ১৯২ জন ক্রিকেটারকে পাঁচটি ক্যাটেগরিতে ভাগ করা হয়েছে। ক্যাটেগরি ‘এ+’-তে রয়েছেন ১৫ জন ক্রিকেটার। তাঁরা মাসে ৩ লক্ষ পাকিস্তানি টাকা করে বেতন পাবেন। আগে তাঁরা পেতেন মাসে ৫০ হাজার পাকিস্তানি টাকা। ক্যাটেগরি ‘এ’-তে রয়েছেন ৩৫ জন ক্রিকেটার। তাঁরা মাসে ২ লক্ষ পাকিস্তানি টাকা করে পাবেন। আগে তাঁরা পেতেন মাসে ১৫ হাজার পাকিস্তানি টাকা। ক্যাটেগরি ‘বি’-তে ৪৮ জন ক্রিকেটার জায়গা পেয়েছেন। তাঁদের বেতন মাসে ১০ হাজার পাকিস্তানি টাকা থেকে বাড়িয়ে মাসে ১ লক্ষ ৮৫ হাজার পাকিস্তানি টাকা করা হয়েছে। ক্যাটেগরি ‘সি’-তে রয়েছেন ৭০ জন ক্রিকেটার। তাঁরা মাসে ১ লক্ষ ৭০ হাজার পাকিস্তানি টাকা করে পাবেন। এর আগে তাঁরা মাসে ৮ হাজার পাকিস্তানি টাকা পেতেন। সব শেষে ক্যাটেগরি ‘ডি’-তে ২৪ জন ক্রিকেটারকে রাখা হয়েছে। তাঁদের বেতন মাসে ৫ হাজার পাকিস্তানি টাকা থেকে বাড়িয়ে মাসে ১ লক্ষ ৫০ হাজার পাকিস্তানি টাকা করা হয়েছে।\n\nক্যাটেগরি ভাগ করে দিলেও কোন ক্যাটেগরিতে কে কে রয়েছেন তা এখনও জানায়নি পাকিস্তান ক্রিকেট বোর্ড। শীঘ্রই তা জানিয়ে দেওয়া হবে বলে জানানো হয়েছে।\n\nপাকিস্তানের ঘরোয়া প্রতিযোগিতায় অংশ নেওয়া ক্রিকেটারদের ম্যাচ ফি-ও বাড়ানো হয়েছে। কাইদ-ই-আজম ট্রফিতে খেলা ক্রিকেটাররা ম্যাচ পিছু ১ লক্ষ পাকিস্তানি টাকা করে পাবেন। যাঁরা দলে রয়েছেন কিন্তু খেলার সুযোগ পাননি তাঁরা ম্যাচ পিছু ২৪ হাজার পাকিস্তানি টাকা করে পাবেন। পাকিস্তান কাপ ও জাতীয় টি-টোয়েন্টিতে যে সব ক্রিকেটার প্রথম একাদশে খেলবেন তাঁরা ম্যাচ পিছু ৬০ হাজার পাকিস্তানি টাকা করে পাবেন। রিজার্ভে থাকা ক্রিকেটাররা ম্যাচ পিছু ২০ হাজার পাকিস্তানি টাকা করে পাবেন।\n\nপাকিস্তান ক্রিকেটের হাই পারফরম্যান্স সেন্টারের প্রধান নাদিম খান বলেছেন, ‘‘যে দেশের ঘরোয়া ক্রিকেট যত উন্নত সেই দেশ আন্তর্জাতিক ক্ষেত্রে তত শক্তিশালী। তাই পাকিস্তানের ঘরোয়া ক্রিকেটকে আরও উন্নত করতে এই পদক্ষেপ করা হয়েছে। আমাদের প্রস্তাবে সম্মত হওয়ার জন্য পিসিবির বোর্ড অফ গফর্নর্সকে ধন্যবাদ। আশা করছি পাকিস্তান ক্রিকেট আগামী দিনে আরও উন্নত হবে।’’",
    "পাকিস্তান-শ্রীলঙ্কা সহ বিশ্বের এই সব জায়গায় রয়েছে ৫১টি শক্তিপীঠ, জেনে নিন কোথায় আছে সিদ্ধ মন্দির": "নবরাত্রির নয় দিনে সব শক্তিপীঠেই ভক্তদের উপচে পড়া ভিড় থাকে। নবরাত্রিতে শক্তিপীঠের পূজার বিশেষ তাৎপর্য রয়েছে। বিশ্বে মোট ৫১টি শক্তিপীঠ রয়েছে, ভারত ছাড়াও শক্তিপীঠগুলি বাংলাদেশ, পাকিস্তান, নেপাল, তিব্বত এবং শ্রীলঙ্কায় অবস্থিত।\n\nআজ থেকে শুরু হচ্ছে নবরাত্রি। নবরাত্রির নয় দিনে দেবীর নয়টি রূপের পূজা করা হয়। নবরাত্রির দিন কলস প্রতিষ্ঠার পর দেবী শৈলপুত্রীর পূজা করা হয়। এই দিনে প্রতিষ্ঠার পর দুর্গা সপ্তশতী পাঠ করা হয়। ধর্মীয় শাস্ত্র অনুসারে, কলসকে ভগবান গণেশের রূপ হিসাবে বিবেচনা করা হয়। যে কোনো শুভকাজ যেমন সিদ্ধিদাতার পুজো দিয়ে শুরু হয়, তেমনই পুজো শুরু হয় কলস পুজো দিয়ে। নবরাত্রির প্রথম দিনে কলস স্থাপনের পর মা শৈলপুত্রীর এই গল্প শুনলে বা শুনলে ঘরে সুখ-সমৃদ্ধি আসে এবং মা শৈলপুত্রীর আশীর্বাদ পাওয়া যায়। নবরাত্রির নয় দিনে সব শক্তিপীঠেই ভক্তদের উপচে পড়া ভিড় থাকে। নবরাত্রিতে শক্তিপীঠের পূজার বিশেষ তাৎপর্য রয়েছে। বিশ্বে মোট ৫১টি শক্তিপীঠ রয়েছে, ভারত ছাড়াও শক্তিপীঠগুলি বাংলাদেশ, পাকিস্তান, নেপাল, তিব্বত এবং শ্রীলঙ্কায় অবস্থিত।\n\nকিভাবে এই শক্তিপীঠ হল জানেন? আজ আমরা আপনাদের বলব এই শক্তিপীঠগুলির প্রতিষ্ঠা সংক্রান্ত কাহিনী।\n\nশিবপুরাণ অনুসারে, প্রজাপতি দক্ষ একবার তাঁর বাড়িতে যজ্ঞ করেছিলেন। যজ্ঞে, দক্ষ তার এক কন্যাকে পাঠান এবং দেবী সতীকে যজ্ঞে যোগ দেওয়ার জন্য আমন্ত্রণ জানান। কিন্তু তার স্বামী ভগবান শিবকে আমন্ত্রণ জানাননি। শিব যজ্ঞে না যাওয়ার জন্য সতীকে অনুরোধ করেছিলেন, কিন্তু দেবী সতী শিবের অনুরোধ অমান্য করে তার পিতা দক্ষের বাড়িতে যান। যেখানে সতীর পিতা প্রজাপতি দক্ষ ভগবান শিবকে অপমান করেছিলেন। এত জনসমাগমে স্বামীকে অপমানিত হতে দেখে মা সতী খুব অপমানিত বোধ করেন এবং একই যজ্ঞের আগুনে নিজের জীবন উৎসর্গ করেন।\n\nশিব এই ঘটনা শোনার সাথে সাথে তিনি দক্ষের বাড়িতে পৌঁছে যান এবং যজ্ঞটি সম্পূর্ণরূপে ধ্বংস করার পরে, দেবী সতীর দেহ নিয়ে শোকে এখানে-সেখানে ঘুরে বেড়াতে শুরু করেন। শুরু হয় তান্ডব। দেবী সতীর দেহের কিছু অংশ জায়গায় জায়গায় পড়েছিল, যা পরে শক্তিপীঠ নামে পরিচিত হয়।\n\nভারতের ১০টি শক্তিপীঠের অধিকাংশই পশ্চিমবঙ্গে অবস্থিত। এর পরে উত্তর ভারতে ৭টি শক্তিপীঠ রয়েছে। পশ্চিম ভারতে ৫টি, উত্তর-পূর্ব ভারতে ৫টি, দক্ষিণ ভারতে ৫টি এবং মধ্যপ্রদেশে ২টি শক্তিপীঠ রয়েছে।\n\nপাকিস্তান ও বাংলাদেশে শক্তিপীঠ রয়েছে\n\nকিছু শক্তিপীঠ ভারতের প্রতিবেশী দেশেও রয়েছে। বাংলাদেশে সর্বোচ্চ ৮টি শক্তিপীঠ রয়েছে। পাকিস্তানের হিংলাজ মন্দিরে মাতা সতীর মাথা কেটে পড়েছিল বলে ধারণা করা হয়। পাকিস্তানের হিংলাজ মন্দির সারা বিশ্বে বিখ্যাত। এছাড়াও বাংলাদেশে সুগন্ধা দেবী শক্তিপীঠ, চট্টল ভবানী, যশোরেশ্বরী, কর্তোয়াঘাট শক্তিপীঠ রয়েছে। এছাড়া নেপালে দুটি মুক্তিধাম মন্দির, গুহ্যেশ্বরী শক্তিপীঠ রয়েছে। যেখানে শ্রীলঙ্কায়- ইন্দ্রাক্ষী শক্তিপীঠ এবং তিব্বতে আছে মানস শক্তিপীঠ।\n\nআরও পড়ুন- মা দুর্গা দেবেন চাকরি-ব্যবসায় বড় অগ্রগতি, শারদীয়ায় উজ্জ্বল হবে এই রাশিগুলির ভাগ্য\n\nআরও পড়ুন- শারদীয়া নবরাত্রির ৯ দিনের পূজা এই জিনিসগুলি ছাড়া অসম্পূর্ণ\n\nআরও পড়ুন- রইল শহর তিলোত্তমার সেরা ১০টি বনেদি বাড়ির পুজোর খোঁজ, দেখে নিন এক ঝলকে",
    "পাকিস্তানের ক্ষমতাসীন দলের একের পর এক গোপন অডিও ফাঁস": "পাকিস্তানের ক্ষমতাসীন রাজনৈতিক জোটের একের পর এক গোপন অডিও ফাঁস হতে শুরু করেছে। রোববার ডন অনলাইন এ তথ্য জানিয়েছে।\n\nশনিবার প্রথম দফায় প্রধানমন্ত্রী শেহবাজ শরিফ ও এক সরকারি কর্মকর্তাদের মধ্যকার কথোপকথন ফাঁস হয়। দুই মিনিটের ওই অডিওটি টুইটারে শেয়ার করেছিলেন বিরোধী দল পাকিস্তান তেহরিক ই ইনসাফের নেতা ফাওয়াদ চৌধুরী। অডিওটিতে এক সরকারি কর্মকর্তার উদ্দেশে প্রধানমন্ত্রী শেহবাজ শরিফকে বলতে শোনা গেছে, ভারত থেকে বিদ্যুৎ প্লান্টের যন্ত্রপাতি আনার জন্য পাকিস্তান মুসলিম লিগের ভাইস প্রেসিডেন্ট মরিয়ম নওয়াজ তার মেয়ের জামাইয়ের জন্য বিশেষ সুবিধা চেয়েছেন।\n\nআরেকটি অডিও ক্লিপে প্রধানমন্ত্রীর সরকারি বাসভবনে ক্ষমতাসীন পাকিস্তান মুসলিম লিগ-নওয়াজ (পিএমএল-এন) এর বেশ কয়েকজন সিনিয়র নেতার কথোপকথন শোনা গেছে। স্বরাষ্ট্রমন্ত্রী রানা সানউল্লাহ, প্রতিরক্ষামন্ত্রী খাজা আসিফ, আইনমন্ত্রী আজম তারার এবং অর্থনৈতিক বিষয়ক মন্ত্রী আয়াজ সাদিককে অর্থমন্ত্রী মিফতাহ ইসমাইলের ভাগ্য এবং পাকিস্তান তেহরিক-ই-ইনসাফের (পিটিআই) সংসদ সদস্যদের পদত্যাগ নিয়ে কথা বলতে শোনা যায়।\n\nরোববার মরিয়ম নওয়াজ ও প্রধানমন্ত্রী শেহবাজ শরিফের মধ্যকার কথোপকথনের আরেকটি অডিও ফাঁস হয়েছে। তাতে মরিয়মকে পাকিস্তানের অর্থমন্ত্রী মিফতাহ ইসমাইলের সমালোচনা করতে শোনা গেছে ।\n\nশেহবাজের উদ্দেশে মরিয়ম বলেছেন, তিনি (মিফতাহ) দায়িত্ব নেন না... টিভিতে অদ্ভুত জিনিস বলেন যার জন্য লোকেরা তাকে উপহাস করে ... সে জানে না সে কী করছে।’\n\nজবাবে প্রধানমন্ত্রী শেহবাজ শরিফ বলেছেন, ‘সে স্পষ্টতই তাড়াহুড়া করছে।’\n\nএর প্রত্যুত্তরে মরিয়ম বলেন, ‘চাচা, তিনি জানেন না তিনি কি করছেন।’\n\nচতুর্থ আরেকটি ফাঁস হওয়া অডিওতে সাবেক সেনাপ্রধান ও প্রেসিডেন্ট জেনারেল পারভেজ মোশাররফের দেশে ফেরা নিয়ে আইএসপিআরের মহাপরিচালকের মন্তব্যের বিষয়ে প্রধানমন্ত্রী শেহবাজ ও মরিয়ম নওয়াজের কথোপকথন শোনা গেছে। আইএসপিআরের মহাপরিচালক মেজর জেনারেল বাবর ইফতিখার সাবেক প্রেসিডেন্টের দেশে ফেরার সম্ভাবনা নিয়ে কথা বলায় উস্মা প্রকাশ করতে শোনা গেছে মরিয়ম নওয়াজকে। তিনি প্রধানমন্ত্রী শেহবাজকে বলছিলেন, সরকারের সঙ্গে কোনো আলোচনা না করে আইএসপিআরের প্রধান কী করে এ ধরনের মন্তব্য করেন।",
    "পাকিস্তানের সমতা": "৩ রানের রোমাঞ্চকর জয়ে ২-২-এ সমতা ফেরাল পাকিস্তান। মোহাম্মদ রিজওয়ান ও বাবর আজমের ৯৭ রানের উদ্বোধনী জুটির পরও ১৬৬ রান করে স্বাগতিকরা। জবাবে নিয়মিত উইকেট হারানো ইংল্যাান্ডের শেষ ১২ বলে দরকার ছিল ৯ রান। কিন্তু ৮ বল খেলে ৫ রান নিয়ে তারা হারিয়ে ফেলে বাকি তিন উইকেট।\n\nবিজ্ঞাপন\n\nসাত ম্যাচ সিরিজের বাকি তিন ম্যাচ লাহোরে। এএফপি",
    "বন্যার ধাক্কা সামলাতে ঋণখেলাপির পথে পাকিস্তান": "ভয়াবহ বন্যার আর্থিক ক্ষতি মোকাবিলায় পাকিস্তানের বৈদেশিক ঋণের কিস্তি পরিশোধ স্থগিত এবং দাতাদের সঙ্গে আলোচনার মাধ্যমে ঋণ পুনর্গঠন করা উচিত বলে মনে করছে জাতিসংঘ। শুক্রবার (২৩ সেপ্টেম্বর) সংস্থাটির একটি নীতিগত স্মারকলিপির বরাতে এ তথ্য জানিয়েছে ব্রিটিশ দৈনিক দ্য ফিন্যান্সিয়াল টাইমস।\n\nজাতিসংঘ উন্নয়ন কর্মসূচি (ইউএনডিপি) ওই স্মারকলিপিটি চলতি সপ্তাহেই পাকিস্তান সরকারের কাছে পাঠাবে বলে খবরে উল্লেখ করা হয়েছে। এতে বলা হয়েছে, দেশটির জন্য দাতাদের ঋণছাড়ের বিষয়টি বিবেচনা করা উচিত, যাতে পাকিস্তানি নীতিনির্ধারকরা ঋণ পরিশোধের চেয়ে দুর্যোগ মোকাবিলায় অর্থায়নে অগ্রাধিকার দিতে পারেন।\n\nপাকিস্তান সরকারের ভাষ্যমতে, দেশটিতে সাম্প্রতিক বন্যায় আর্থিক ক্ষতির পরিমাণ তিন হাজার কোটি মার্কিন ডলার ছাড়িয়ে গেছে। পাকিস্তানের পাশাপাশি জাতিসংঘ মহাসচিব আন্তোনিও গুতেরেস এই বন্যার জন্য জলবায়ু পরিবর্তনকে দায়ী করেছেন। তিনি বলেছেন, বৈশ্বিক কার্বন নিঃসরণে ভূমিকা খুব সামান্য হলেও এতে সবচেয়ে বেশি ভুগতে হয় পাকিস্তানের মতো দেশগুলোকে।\n\nজাতিসংঘের স্মারকলিপিতে প্রস্তাবিত ঋণ পুনর্গঠন বা অদলবদলের (সোয়াপ) বিষয়ে আরও বলা হয়েছে, পাকিস্তান জলবায়ু পরিবর্তন-প্রতিরোধী অবকাঠামোয় বিনিয়োগ করতে সম্মত হওয়ার বিনিময়ে ঋণ পরিশোধে ছাড় দিতে পারে দাতারা।\n\nদক্ষিণ এশিয়ার দেশটি দীর্ঘদিন থেকেই অর্থনৈতিক সংকটে ভুগছে। তার মধ্যে ভয়ংকর বন্যা আরও বড় বিপর্যয় সৃষ্টি করেছে। পাকিস্তানে এবারের ক্ষতিগ্রস্ত হয়েছে ৩ কোটি ৩০ লাখের বেশি মানুষ, যা গোটা অস্ট্রেলিয়ার জনসংখ্যার চেয়েও বেশি।\n\nসাম্প্রতিক সপ্তাহগুলোতে অতীতের স্বাভাবিক গড়ের তুলনায় প্রায় তিনগুণ বৃষ্টিপাত হয়েছে পাকিস্তানে। এতে সৃষ্ট বন্যা ও বন্যা সম্পর্কিত অসুখ-বিসুখে দেশটিতে মারা গেছেন অন্তত ১ হাজার ৫৫৯ জন, যার মধ্যে ৫৫১টি শিশু এবং ৩১৮ জন নারীও রয়েছেন।\n\nপাকিস্তানি কর্মকর্তারা আশঙ্কাপ্রকাশ করেছেন, বন্যাকবলিত এলাকাগুলোতে পানিবাহিত রোগের বিস্তার নিয়ন্ত্রণের বাইরে চলে যাওয়ার ঝুঁকি তৈরি হয়েছে।\n\nবন্যার কারণে এ বছর পাকিস্তানের অর্থনৈতিক প্রবৃদ্ধি প্রত্যাশার তুলনায় অর্ধেক কমে যাবে বলে আশঙ্কা করা হচ্ছে। এ অবস্থায় বিশ্ব সম্প্রদায়ের কাছে সাহায্যের আবেদন জানিয়েছেন জাতিসংঘের মহাসচিব। তিনি বলেছেন, এই সংকট মোকাবিলায় পাকিস্তানের বিশাল অর্থনৈতিক সাহায্য দরকার।\n\nসূত্র: রয়টার্স\n\nকেএএ/",
    "এ যেন ভারত-পাকিস্তান সিরিজ": "ফাইনালের আগে আজ দুই দলই সুপার ফোরে তাদের প্রথম ম্যাচ খেলবে। গত ২৮ আগস্টের পর দুবাই আন্তর্জাতিক স্টেডিয়াম আবার আরও একটি ভারত-পাকিস্তান ম্যাচের মঞ্চ। সর্বশেষ দেখায় শেষ ওভারে গড়ানো ম্যাচে জিতেছিল ভারত। টি-টোয়েন্টিতে দুই দলের দেখা হয়েছে মাত্র ১০ বার, ৮টিতেই ভারত জিতেছে। এই যে একই টুর্নামেন্টে এতবার ভারত-পাকিস্তান ম্যাচ হচ্ছে, এতে এসিসির ভালোই লাভ হচ্ছে। কাল এক পাকিস্তানি সাংবাদিক বলছিলেন, ‘এসিসি তো ফুলেফেঁপে উঠবে। এই ম্যাচের পর যদি ফাইনালও হয়, তাহলে তো কথাই নেই।’\n\nভারত-পাকিস্তান ম্যাচ নিয়ে আগ্রহ কেমন, সেটা কাল আইসিসি একাডেমিতে সাংবাদিকদের ভিড় দেখেই বোঝা যাচ্ছিল। আগের দিন হংকংয়ের বিপক্ষে জয়ের পর কাল পাকিস্তান দলের কোনো অনুশীলন ছিল না। কিন্তু ম্যাচপূর্ব সংবাদ সম্মেলন করতে দলের মিডিয়া ম্যানেজারের সঙ্গে মাঠে আসতে হয় পাকিস্তানি পেসার হারিফ রউফকে। সংবাদ সম্মেলন কক্ষে সাংবাদিকদের ভিড় দেখে পাকিস্তান দলের মিডিয়া ম্যানেজারও বললেন, ‘আজ সংবাদ সম্মেলন একটু লম্বা হোক। সমস্যা নেই।’ ভিড়টা আরও বেড়েছে পরে ভারতীয় কোচ রাহুল দ্রাবিড়ের সংবাদ সম্মেলনে।\n\nএমনিতে ভারত-পাকিস্তান ম্যাচের আগে যে যুদ্ধ যুদ্ধ ভাব থাকত, সেটা এখন আর খুঁজে পাওয়া যায় না। দুই দলের ক্রিকেটাররা একে–অন্যের সঙ্গে বন্ধুর মতো আচরণ করেন, একজন আরেকজনকে জার্সি উপহার দেন, সংবাদ সম্মেলনে প্রশংসায় ভাসান। বিরাট কোহলি মাঠে এসে আফ্রিদির চোটের খোঁজ নিচ্ছেন, হারিসকে নিজের জার্সি উপহার দিচ্ছেন। বাবর আজমকে নিয়ে রোহিত শর্মা খুনসুটি করছেন। একসঙ্গে দুজন সেলফি তুলছেন। বাগ্‌যুদ্ধও নেই বললেই চলে।\n\nঅবশ্য মাঠের বাইরের এই বন্ধুত্বপূর্ণ আচরণ মাঠের খেলায় প্রভাব ফেলে না বলেই দাবি হারিস রউফের। বিরাট কোহলির কাছ থেকে জার্সি পেয়ে পাকিস্তানি পেসার বলেছেন, ‘খেলাটাকে আমরা খেলা হিসেবেই নিই। তিনি (কোহলি) নিজ দেশের হয়ে যেভাবে পারফর্ম করেছেন, এখন তো কিংবদন্তির কাতারে। আপনি তাঁর সঙ্গে কথা বলে অনেক কিছু শিখতে পারবেন। তিনি আমাকে শার্ট দিয়েছেন, কথা বলেছেন। আমি খুব সম্মানিত বোধ করছি।’",
    "৭ অক্টোবর মুখোমুখি হবে বাংলাদেশ-পাকিস্তান": "টি-টোয়েন্টি বিশ্বকাপের আগে পাকিস্তান ও নিউজিল্যান্ডের বিপক্ষে একটি ত্রিদেশীয় সিরিজ খেলবে বাংলাদেশ। মেগা টুর্নামেন্টের আগে এই সিরিজ বিশ্বকাপের প্রস্তুতিতে বেশ সাহায্য করবে বলে মনে করা হচ্ছে। আর এই সিরিজে নিজেদের প্রথম ম্যাচে বাংলাদেশ লড়বে পাকিস্তানের বিরুদ্ধে।\n\nবিশ্বকাপের আগে অক্টোবরে মাসের শুরুতে অনুষ্ঠিত হবে এ ত্রিদেশীয় সিরিজ। আজ রোববার নিউজিল্যান্ড ক্রিকেট বোর্ড (এনজেডসি) সেই সিরিজের সূচি প্রকাশ করেছে।\n\nসিরিজটির প্রথম ম্যাচ আগামী ৭ অক্টোবর। প্রথম ম্যাচে লড়বে বাংলাদেশ ও পাকিস্তান। ম্যাচটি শুরু হবে বাংলাদেশ সময় সকাল ৮ টায়।\n\nএরপর পাকিস্তানের বিপক্ষে ৮ অক্টোবর ম্যাচ দিয়ে মিশন শুরু করবে নিউজিল্যান্ড। ৯ অক্টোবর দ্বিতীয় ম্যাচে স্বাগতিক নিউজিল্যান্ডের মুখোমুখি হবে সাকিব আল হাসানের দল। ওই ম্যাচটি মাঠে গড়াবে দুপুর ১২ টায়।\n\nএরপর আবারও ১২ অক্টোবর কিউই বিপক্ষে লড়বে বাংলাদেশ। সেটিও দুপুর ১২টায় শুরু হবে। এর পরের দিন ১৩ অক্টোবর লিগ পর্বে নিজেদের শেষ ম্যাচে পাকিস্তানের মুখোমুখি হবে বাংলাদেশ। সেটি শুরু হবে সকাল ৮টায়।\n\nসূচি অনুযায়ী, ডাবল–রাউন্ড রবিন ফরম্যাটে সিরিজটি অনুষ্ঠিত হবে। এতে প্রতিটা দল একে অপরের বিপক্ষে দুইবার করে লড়বে। মানে প্রতিটি দলই চারটি করে ম্যাচ পাবে। লিগ পর্ব শেষে পয়েন্ট তালিকায় শীর্ষে থাকা দুই দল ১৪ অক্টোবর ফাইনালে মুখোমুখি হবে। সবগুলো ম্যাচই অনুষ্ঠিত হবে ক্রাইস্টচার্চে।\n\nত্রিদেশীয় সিরিজ শেষ করে নিউজিল্যান্ড অস্ট্রেলিয়ায় যাবে বাংলাদেশ। অসিদের মাটিতে ২৪ অক্টোবর থেকে নিজেদের বিশ্বকাপ মিশন শুরু করবে সাকিব আল হাসানের দল।",
    "আফগানিস্তানে মার্কিন ড্রোন হামলায় সহায়তা করছে পাকিস্তান": "পাকিস্তানের নতুন সরকার ক্ষমতায় আসার পর প্রতিবেশী আফগানিস্তানের সঙ্গে যে সম্পর্ক খারাপ হয়ে যাচ্ছে, সেটার আঁচ আগেই পাওয়া গিয়েছিল। আজ রোববার এক সংবাদ সম্মেলনে তালেবান সরকারের প্রভাবশালী মন্ত্রী মোহাম্মদ ইয়াকুব মুজাহিদের বক্তব্যে সেটাই প্রমাণিত হলো। তালেবান সরকারের প্রতিরক্ষামন্ত্রী ইয়াকুব অভিযোগ করেন, তাঁর দেশের ভূখণ্ডে একের পর এক ড্রোন হামলা চালাতে মার্কিন বাহিনীকে নিজেদের আকাশসীমা ব্যবহার করতে দিচ্ছে পাকিস্তান।\n\nআফগানিস্তানের রাজধানী কাবুলে মার্কিন ড্রোন হামলায় আল-কায়েদার প্রধান আয়মান আল-জাওয়াহিরি নিহত হওয়ার এক মাস না পেরোতেই তালেবানের পক্ষ থেকে এমন গুরুতর অভিযোগ তোলা হলো।\n\nকাবুলে অনুষ্ঠিত সংবাদ সম্মেলনে মোহাম্মদ ইয়াকুব মুজাহিদ অভিযোগ জানিয়ে বলেন, ‘কাবুলের আকাশে এখনো মার্কিন ড্রোন উড়তে দেখা যায়। আমরা খোঁজখবর নিয়ে জেনেছি, যুক্তরাষ্ট্রের এসব ড্রোন পাকিস্তানের আকাশসীমা ব্যবহার করে আফগানিস্তানে ঢুকছে।’",
    "পাকিস্তানে ৩৪ লাখ শিশুর জরুরি সহায়তা প্রয়োজন": "পাকিস্তানে ইউনিসেফের প্রতিনিধি আবদুল্লাহ ফাদিল গত সপ্তাহে দেশটির দক্ষিণাঞ্চলের সিন্ধু প্রদেশের বন্যাকবলিত এলাকা পরিদর্শন করেন। এর পরপরই তিনি দুর্গত এলাকার শিশুদের রক্ষায় জরুরি সহায়তার এই আবেদন জানান। তিনি বলেন, ‘পাকিস্তানের ছেলেমেয়েদের জলবায়ু পরিবর্তনের মূল্য চোকাতে হচ্ছে। অথচ এর পেছনে তাদের দায় নেই বললেই চলে।’\n\nন্যাশনাল ডিজাস্টার অথরিটি অব পাকিস্তানের তথ্য অনুযায়ী, গত জুনের মাঝামাঝি সময় থেকে দেখা দেওয়া বন্যায় পাকিস্তানে ১ হাজার ৫৪৫ জনের বেশি মানুষ মারা গেছে। এর মধ্যে শিশুর সংখ্যা ৫৫২। সরকারি কর্মকর্তারা সতর্ক করে বলেছেন, অনেক জায়গা থেকে হতাহতের সঠিক তথ্য পাওয়া যায়নি। তাই বন্যায় নিহতের সংখ্যা আরও বেশি হতে পারে। এ ছাড়া বন্যাকবলিত এলাকায় ডেঙ্গুর প্রকোপ দেখা দিয়েছে। মশাবাহিত এই রোগে অনেক মানুষের মৃত্যু হতে পারে বলেও আশঙ্কা করা হচ্ছে।",
    "দিল মে পাকিস্তান!": "বাংলাদেশে বেশ কিছু আটকেপড়া পাকিস্তানি আছে। এই মুহূর্তে সংখ্যাটা কত ঠিক জানি না। তবে ঢাকার মিরপুর, মোহাম্মদপুর এবং সৈয়দপুরের বিভিন্ন ক্যাম্পেই মানবেতর জীবনযাপন করেন আটকেপড়া পাকিস্তানিদের বেশিরভাগ। তবে তাদের কেউ কেউ নানা পেশায় সফল হয়ে ক্যাম্প ছেড়ে স্বাধীন জীবনযাপন করছেন। তবে এই সংখ্যাটা অল্প।\n\nক্যাম্পে আটকানো জীবনই বেশিরভাগের নিয়তি। এই আটকেপড়া পাকিস্তানিরা পৃথিবীর সবচেয়ে দুর্ভাগা জনগোষ্ঠির একটি। ১৯৪৭ সালে দেশভাগের পর হিন্দুদের অনেকে তখনকার পাকিস্তান থেকে ভারতে চলে যান। আবার ভারত থেকে মুসলমানদের অনেকে তখনকার পাকিস্তানে চলে আসেন। কিন্তু তখন পাকিস্তান ছিল দুইভাগে। বর্তমান বাংলাদেশ ছিল তখন পূর্ব পাকিস্তান। নৈকট্য বিবেচনায় ভারত থেকে আসা অনেকে পশ্চিম পাকিস্তানে গেছেন, অনেকে এসেছেন তখনকার পুর্ব পাকিস্তানে। আর পূর্ব পাকিস্তানে যারা এসেছিলেন, তাদের বেশিরভাগ ছিলেন বিহারে। তাই বাংলাদেশে তারা ’বিহারি’ হিসেবেই পরিচিত। কিন্তু এই বিহারিরা বিপাকে পড়ে একাত্তর সালে।\n\nমুক্তিযুদ্ধের সময় তারা পাকিস্তানের পক্ষে অবস্থান নেয়। শুধু অবস্থান নিয়েই ক্ষান্ত থাকেনি। পাকিস্তানি হানাদার বাহিনীর সাথে মিলে তারা নানান যুদ্ধাপরাধে জড়িয়ে পড়ে। তাদের বিরুদ্ধে হত্যা, ধর্ষণ, অগ্নিসংযোগ, লুটপাটের সুনির্দিষ্ট অভিযোগ আছে। এমনকি ১৬ ডিসেম্বর পাকিস্তানি সেনাবাহিনীর আত্মসমর্পণের পরও বিহারীরা অনেক এলাকায় নিজেদের আধিপত্য বজায় রাখার চেষ্টা করে। যদিও সফল হয়নি।\n\nএই দুর্ভাগা জনগোষ্ঠি নিজেদের মাতৃভূমিকে হেলায় ছেড়ে এসেছে। আর যে দেশকে নিজের দেশ ভেবে তারা এসেছিল সেই পাকিস্তানের দেখাই পায়নি তারা। স্বাধীনতার পর তারা আটকে যায় বাংলাদেশে। যে দেশের স্বাধীনতা ঠেকাতে তারা শেষ পর্যন্ত লড়াই করেছে, সেই দেশেই তাদের অনিচ্ছায় থাকতে হচ্ছে। আর পেয়ারের পাকিস্তান এখন তাদের স্বীকারই করছে না। একাত্তরের পর এ নিয়ে অনেক দেন দরবার হলেও শেষ পর্যন্ত আটকেপড়া পাকিস্তানিদের কোনো গতি হয়নি। একাত্তরের পরের জন্ম নেয়া অনেকে এখন বাংলাদেশকেই তাদের দেশ মনে করে। তারা ভোটার তালিকায়ও অন্তর্ভুক্ত হয়েছে।\n\nএ তো গেল শারীরিকভাবে আটকেপড়া পাকিস্তানিদের কথা। তাদের বেশিরভাগ যেহেতু একটা নির্দিষ্ট এলাকায় থাকে, তাই তাদের সহজেই চেনা যায়। কিন্তু শারীরিকভাবে আটকেপড়াদের মত মানসিকভাবে পাকিস্তানকে নিজের দেশ মনে করা অনেকেও এখন বাংলাদেশে আটকে পড়েছেন। তারা একাত্তর সালে স্বাধীনতার বিরুদ্ধে ছিলেন।\n\nশান্তি কমিটি, আল বদর, আল শামস নানান বাহিনী গড়ে তারা পাকিস্তানি হানাদারদের সহায়তা করেছে। স্বাধীনতার পর আটকেপড়া পাকিস্তানিদের মত মানসিকভাবে পাকিস্তানকে নিজের দেশ মনে করা একটা গোষ্ঠিও বাংলাদেশে আটকা পড়ে। স্বাধীনতার ৫১ বছর পরও এই গোষ্ঠিটি বাংলাদেশকে নিজেদের দেশ মনে করতে পারেনি। বরং এই ৫১ বছরে তারা ঝাড়ে-বংশে বেড়েছে। শারীরিকভাবে আটকেপড়া পাকিস্তানিদের নতুন প্রজন্ম নিজেদের বাংলাদেশের নাগরিক মনে করলেও মানসিকভাবে আটকে পড়া পাকিস্তানিদের উত্তরসূরিরা এখনও পুরোপুরি বাংলাদেশি হতে পারেনি।\n\n\n\n১৯৪৭ সালের আগ পর্যন্ত বাংলাদেশ-ভারত-পাকিস্তান একটি অভিন্ন রাষ্ট্র ছিল ভারত নামে। ব্রিটিশরা দুইশ বছরের শাসন শেষে ফিরে যেতে বাধ্য হওয়ার আগে দ্বিজাতিতত্ত্বের ভিত্তিতে ভারতকে ভেঙে দিয়ে যায়। সৃষ্টি হয় পাকিস্তান নামে এক অদ্ভুত রাষ্ট্রের। ধর্মের ভিত্তিতে সৃষ্টি হওয়া পাকিস্তানের দুটি অংশ পূর্ব পাকিস্তান আর পশ্চিম পাকিস্তানে ভৌগোলিক দূরত্ব ছিল ১১০০ মাইল। কিন্তু মানসিক দূরত্ব ছিল অলঙ্ঘনীয়। পশ্চিম পাকিস্তানের শাসকরা সেই দূরত্ব কমানোর উদ্যোগ তো নেয়ইনি। বরং তাদের শোষণ, বঞ্চনা আর অবহেলায় পূর্ব পাকিস্তানের মানুষের মনে সৃষ্টি হয় স্বাধীনতার আকাঙ্খা। বঙ্গবন্ধুর নেতৃত্বে দীর্ঘ মুক্তি সংগ্রাম শেষে একাত্তরে ৯ মাসের রক্তক্ষয়ী মুক্তিযুদ্ধের মাধ্যমে অর্জিত হয় স্বাধীনতা।\n\nএক সময়ের পূর্ববঙ্গ, পরের পূর্ব পাকিস্তান বদলে যায় স্বাধীন বাংলাদেশে। যুদ্ধে স্বাধীনতা পেলেও আমরা আমাদের ন্যায্য পাওনা পাইনি। স্বাধীনতার আগের সম্পদের ন্যায্য হিস্যা, ’৭০ সালের ঘূর্ণিঝড়ে ক্ষতিগ্রস্তদের জন্য আসা আন্তর্জাতিক সাহায্য পুরোটাই মেরে দিয়েছে পাকিস্তান। আশ্বাস দিলেও যুদ্ধাপরাধীদের বিচার করেনি, আটকেপড়া পাকিস্তানিদের ফিরিয়ে নেয়নি। এতকিছুর পরও বাংলাদেশের কিছু মানুষ এখনও পাকিস্তানকে হৃদয়ে ধারণ করেন।\n\nবাংলাদেশে পাকিস্তান ক্রিকেটের বিপুল সংখ্যক সমর্থক আছে। তবে এই সমর্থনের দুটি ধরণ আছে। কিছু লোক আছে, যারা নিছক ক্রিকেটিয় কারণে পাকিস্তানকে সমর্থন করেন। ক্রিকেটিয় কারণে পাকিস্তানকে সমর্থন করার অনেকগুলো কারণও আছে। একসময় পাকিস্তান এক্সাইটিং ক্রিকেট খেলতো। যে আনপ্রেডিক্টেবিলিটি ক্রিকেটের সবচেয়ে সৌন্দর্য্য, তার সবচেয়ে বড় সাইনবোর্ড পাকিস্তান।\n\nজাভেদ মিয়াদাদ, সাঈদ আনোয়ার, ইনজামাম উল হক থেকে শুরু করে আফ্রিদী পর্যন্ত; দারুণ সব ব্যাটসম্যান উপহার দিয়েছে পাকিস্তান। আবদুল কাদিরের মত অননুকরনীয় অ্যাকশনের গুগলি বোলারও পাকিস্তানের। ইমরান খানের মত সর্বকালের সেরা অধিনায়কও পাকিস্তানই উপহার দিয়েছে। তবে পাকিস্তান ক্রিকেটের আসল সৌন্দর্য্য বা সমর্থনের আসল কারণ তাদের ফাস্ট বোলারদের আধিক্যে এবং বৈচিত্র্যে।\n\nওয়েস্ট ইন্ডিজ ছাড়া ফাস্ট বোলারদের এমন সমাহার আর কোথাও নেই। আকরাম, ওয়াকার, শোয়েব আখতার তাদের গতি দিয়ে একসময় বিশ্ব শাসন করেছেন। ডেথ ওভারে ওয়াসিম আকরামের ইয়র্কার বা গতির তোড়ে প্রতিপক্ষ ব্যাটসম্যানের স্ট্যাম্প উপড়ে শোয়েব আখতারের ঈগল হয়ে উড়ে যাওয়ার চেষ্টা বিশ্ব ক্রিকেটেরই সবচেয়ে সুন্দর দৃশ্যকল্পের জন্ম দেয়। তাই যারা নিছক ক্রিকেটিয় কারণে পাকিস্তানকে সমর্থন করতেন বা করেন, তাদের ব্যাপারে আমার বলার কিছু নেই। কিন্তু বাংলাদেশের কিছু লোক আছে, যারা রাজনৈতিক বিবেচনায় পাকিস্তানকে সমর্থন করেন। এরা এমনকি বাংলাদেশের সাথে খেলা হলেও পাকিস্তানকে সমর্থন করে, পতাকা নিয়ে মাঠে যায়। পাকিস্তান জিতলে উৎসব করে। এরা এমনিতে লুকিয়ে থাকে, তবে সুযোগ পেলেই নখদন্ত বের করে ঝাঁপিয়ে পড়ে।\n\nবাংলাদেশের এই পাকিস্তানী ধারাটি কিন্তু নতুন নয়। এমনকি ৭০এর নির্বাচনেও এই বাংলাদেশের অনেকে আওয়ামী লীগের বিপক্ষে ভোট দিয়েছে। একাত্তরে মুক্তিযুদ্ধে তারা পাকিস্তানের পক্ষে ছিল। শুধু পক্ষে থেকে ক্ষান্ত হয়নি, তারা পাকিস্তানী হানাদারদের সাথে মিলে মুক্তিযোদ্ধা এবং স্বাধীনতাকামী মানুষদের হত্যা করেছে। বিজয় অর্জনের পর বঙ্গবন্ধুর নেতৃত্বে উদার, অসাম্প্রদায়িক, সমৃদ্ধ বাংলাদেশ গড়ার লড়াই শুরু হয়। তখন এই স্বাধীনতাবিরোধীরা ঘাপটি মেরে ছিল।\n\n১৯৭৫ সালের ১৫ আগস্ট সপরিবারে বঙ্গবন্ধু হত্যার পর এই স্বাধীনতাবিরোধী চক্র আবার মাঠে নামে। খুনি মোশতাকের নেতৃত্বে রাতারাতি বাংলাদেশকে আবার পাকিস্তান বানানোর চেষ্টা হয়। জয়বাংলা হয়ে যায় বাংলাদেশ জিন্দাবাদ। বাংলাদেশে পাকিস্তানপন্থি ধারার চূড়ান্ত বিকাশ ঘটে মুক্তিযোদ্ধা জিয়াউর রহমানের হাত ধরে। রাজাকার শিরোমনি গোলাম আজম দেশে ফেরার সুযোগ পায়। স্বাধীনতাবিরোধী শাহ আজিজ হয়ে যায় প্রধানমন্ত্রী। স্বাধীনতাবিরোধী সেই ধারার নেতৃত্ব এখনও বিএনপির হাতেই। খালেদা জিয়া এবং তারেক রহমানের অনুপস্থিতিতে বিএনপির নেতৃত্ব এখন মির্জা ফখরুল ইসলাম আলমগীরের হাতে, যার পিতা ছিলেন একাত্তরে শান্তি কমিটির নেতা।\n\nবর্তমানে আওয়ামী লীগ টানা ১৩ বছর ধরে ক্ষমতায় আছে। বাংলাদেশের মত একটি দেশে টানা ১৩ বছর ক্ষমতায় থাকলে জনপ্রিয়তা ধরে রাথা কঠিন নয় শুধু অসম্ভবও। বর্তমান সরকারের বিরুদ্ধে গণতন্ত্র, মানবিধকার, ভোটাধিকার, দুর্নীতি, অর্থপাচার, গুম, খুনের হাজারটা অভিযোগ করা যাবে। কিন্তু শেখ হাসিনার নেতৃত্বে গত ১৩ বছরে বাংলাদেশে অভাবনীয় উন্নতি হয়েছে, সেটাও স্বীকার করতে হবে।\n\nআপনি যদি অন্ধ সরকার বিরোধী হন, আওয়ামী লীগের উন্নয়নও অস্বীকার করতে পারেন। কিন্তু বিএনপির মহাসচিব মির্জা ফখরুল ইসলাম আলমগীর যখন বলেন, ’আমরা পাকিস্তান আমলে আর্থিক ও জীবন যাত্রার দিক থেকে অনেক ভালো ছিলাম। তারপরেও পাকিস্তান সরকার যেহেতু আমার অধিকার ও সম্পদহরণ করতো সে কারণে আমরা যুদ্ধ করেছি। কিন্তু এখন তার থেকেও খারাপ অবস্থায় আছি।’ তখন বুঝতে অসুবিধা হয় না, এটা নিছক আওয়ামী বিরোধিতা নয়, এটা আসলে হৃদয়ে লুকিয়ে রাখা পাকিস্তান প্রেমের বহিঃপ্রকাশ।\n\nমুক্তিযোদ্ধারা জাতির শ্রেষ্ঠ সন্তান। আমরা আর যাই হই, কখনো মুক্তিযোদ্ধা হতে পারবো না। মুক্তিযোদ্ধাদের প্রতি তাই আমার চিরকালীন ভালোবাসা। এই ভালোবাসার সবচেয়ে বড় কারণ, পাকিস্তানের মত একটি অকার্যকর রাষ্ট্রের সাথে আমাদের থাকতে হয়নি। স্বাধীনতার আগে পূর্ব পাকিস্তানের সম্পদ লুটে নিয়ে পশ্চিমারা বড় হয়েছে। কিন্তু গত ৫১ বছরে পাকিস্তান ক্রমাগত পিছিয়েছে, আর সবার সব আশঙ্কাকে উড়িয়ে দিয়ে বাংলাদেশ এগিয়েছে। শ্রীলঙ্কার পর এ অঞ্চলে দেউলিয়া হওয়ার ঝুকিতে থাকা দেশটির নাম পাকিস্তান।\n\nঅর্থনৈতিক, সামাজিক এবং আন্তর্জাতিক ভাবমূর্তি- সব বিবেচনাতে বাংলাদেশে এখন পাকিস্তান থেকে যোজন যোজন এগিয়ে। মির্জা ফখরুলের কাছে পাকিস্তান ভালো লাগলেও পাকিস্তানিদের কাছে কিন্তু বাংলাদেশ ভালো লাগে। পাকিস্তানের বুদ্ধিজীবী, সুশীল সমাজ, অর্থনীতিবিদরা কিন্তু বাংলাদেশের প্রশংসায় পঞ্চমুখ। ইমরান খান প্রধানমন্ত্রীর হওয়ার পর পাকিস্তানের উন্নয়নে সুইডেন মডেল অনুসরণের কথা বলেছিলেন। তখন এক টিভি টক শোতে পাকিস্তানের বুদ্ধিজীবী জাইঘাম খান বলেছিলেন, ’খোদাকে ওয়াস্তে হামকো বাংলাদেশ বানা দো।’ পাকিস্তানের বুদ্ধিজীবীরা যখন বাংলাদেশ হতে চায়, তখন আমাদের রাজনীতিবিদরা পাকিস্তানের স্বপ্নে বিভোর। এ বড় বেদনার, এ বড় গ্লানির।\n\nস্বাধীনতার ৫১ বছর পরও বাংলাদেশের স্বাধীনতার পক্ষের শক্তি আছে, স্বাধীনতার বিপক্ষ শক্তি আছে- এটাই আমাদের জন্য লজ্জার। শুধু স্বাধীনতার বিপক্ষ শক্তি আছে বলেই নয়, তারা বড় গলায় নিজেদের জানান দেন, নির্লজ্জের মত পাকিস্তান আমলে ভালো থাকার জাবর কাটেন, এটা নিছক রাজনৈতিক বিরোধিতা নয়, এটা রাষ্ট্রবিরোধিতা।\n\nআমরা চাই, বাংলাদেশের সব রাজনৈতিক দল স্বাধীনতার পক্ষে থাকবে। যারা স্বাধীনতার বিপক্ষে, যারা বাংলাদেশের বিপক্ষে, যাদের হৃদয়ে পাকিস্তান; তারা যেন বাংলাদেশে রাজনীতি করার সুযোগ না পায়।\n\n১৮ সেপ্টেম্বর, ২০২২\n\nলেখক: বার্তাপ্রধান, এটিএন নিউজ।\n\nএইচআর/এমএস",
    "অচলাবস্থায় পাকিস্তান অধিকৃত কাশ্মীর": "ইসলামাবাদ পাকিস্তান-অধিকৃত কাশ্মীর (পিওকে) ও গিলগিট বাল্টিস্তানকে সাংবিধানিকভাবে একীভূত করার জন্য অনেক দিন ধরে ব্যর্থ প্রচেষ্টা চালিয়ে যাচ্ছে। এর মধ্যে দেশটির সাংবাদিক, আইনজীবী ও চিন্তাবিদদের সঙ্গে এই অঞ্চলের মানবাধিকার কর্মীরা ইসলামাবাদ প্রেসক্লাবে একটি ইভেন্টে অধিকৃত অঞ্চলের অস্থির মানবাধিকার পরিস্থিতি তুলে ধরেছেন। এক প্রতিবেদনে এই তথ্য জানায় ভারতীয় সংবাদ মাধ্যম স্টেটসম্যান।\n\nপ্রতিবেদনে বলা হয়, ইউনাইটেড কাশ্মীর পিপলস ন্যাশনাল পার্টির (ইউকেপিএনপি) আয়োজিত অনুষ্ঠানটি আগে রাজধানী শহরের একটি হোটেলে অনুষ্ঠিত হওয়ার কথা ছিল। কিন্তু গোপন সংস্থা ও স্থানীয় প্রশাসনের হস্তক্ষেপের কারণে তা বাতিল করা হয়। পরে অনুষ্ঠানটি ইসলামাবাদ প্রেসক্লাবে অনুষ্ঠিত হয়।\n\nকাশ্মীরী ইউকেপিএনপির চেয়ারম্যান সরদার শওকত আলী জানান, তারা পাকিস্তানের জনবিরোধী, জম্মু ও কাশ্মীর ও শান্তি বিরোধী নীতির মাধ্যমে ভীত হবেন না। নিপীড়ন, অন্যায়, চরমপন্থা, অসহিষ্ণুতা, সহিংসতা ও ঘৃণার বিরুদ্ধে তাদের সংগ্রাম অব্যাহত থাকবে।\n\nতিনি আরও বলেন, পাকিস্তান জম্মু ও কাশ্মীর আক্রমণ করে এবং স্ট্যান্ড-স্টিল চুক্তি লঙ্ঘন করে হাজার হাজার নিরীহ মানুষকে হত্যা করেছে। যতক্ষণ না কাশ্মীর দখলের এই পাকিস্তানি আবেশের অবসান না হয় ততক্ষণ জম্মু ও কাশ্মীরের জনগণ ভোগান্তি পোহাতে থাকবে।\n\nপাকিস্তান সেনাবাহিনী পিওকে ও গিলগিট বাল্টিস্তানে বেশ কয়েকটি জমি দখল করেছে। এক ঘোষণায়, ইউকেপিএনপি এই অঞ্চলে ক্রমবর্ধমান জমি দখলের তীব্র নিন্দা জানিয়েছে। সেখানে সামরিক, নন-স্টেট অ্যাক্টর এবং অন্যান্য প্রভাবশালী ব্যক্তিরা বেআইনি ও জোরপূর্বকভাবে ব্যক্তিগত ও সরকারি সম্পত্তি, পাহাড়ের চূড়া ও মুজাফফরাবাদ জেলার পিয়ার চানসি হিল টপের মতো পর্যটন রিসোর্ট দখল করছে। ফলে রাজ্যে ক্রমবর্ধমান অস্থিরতা বিরাজ করছে।",
    "পাকিস্তান আমলেই ভালো ছিলাম!": "September 18, 2022 | 4:06 pm\n\nমো. আসাদ উল্লাহ তুষার\n\nসম্প্রতি বিএনপি মহাসচিব মির্জা ফখরুল ইসলাম আলমগীর তার নিজ জেলা ঠাকুরগাঁওয়ে দলীয় নেতাকর্মীদের সঙ্গে এক মত বিনিময় সভায় বলেছেন,‘পাকিস্তান সরকার থেকে বর্তমান সরকার আরো নিকৃষ্ট। আমরা পাকিস্তান আমলে আর্থিক ও জীবনযাত্রার দিক থেকে এর চেয়ে ভালো ছিলাম। তার পরও পাকিস্তান সরকার যেহেতু আমার অধিকার ও সম্পদ হরণ করত, সে কারণে আমরা যুদ্ধ করেছি। কিন্তু এখন তার থেকেও খারাপ অবস্থায় আমরা আছি।’ ১৫ সেপ্টেম্বর ঠাকুরগাঁওয়ে এক মতবিনিময় সভায় তিনি একথা বলেন।\n\nবিজ্ঞাপন\n\nঠিক সেদিনই পত্রপত্রিকায় আরেকটি খবর সবার দৃষ্টি আকর্ষন করেছে। খবরটি হলো পাকিস্তানের প্রধানমন্ত্রী মুসলিম লীগ নেতা শেহবাজ শরীফের। তিনি বলেছেন, পঁচাত্তর বছর ধরে ভিক্ষার বাটি নিয়ে ঘুরছি। স্মরণকালের অন্যতম ভয়াবহ বন্যা মোকাবিলা করছে পাকিস্তান। আর বন্যার আগে থেকেই অর্থনৈতিক সংকটে ভুগছে দক্ষিণ এশিয়ার এই দেশটি। এই পরিস্থিতিতে পাকিস্তানের অর্থনীতির একটি হতাশাজনক চিত্র উপস্থাপন করেছেন দেশটির প্রধানমন্ত্রী শেহবাজ শরিফ।\n\nতিনি দুঃখ প্রকাশ করে বলেছেন, বন্ধুপ্রতীম দেশগুলো পাকিস্তানকে এমন একটি দেশ হিসাবে দেখতে শুরু করেছে যেটি (পাকিস্তান) সর্বদা অর্থ চাচ্ছে। বৃহস্পতিবার (১৫ সেপ্টেম্বর) এক প্রতিবেদনে এই তথ্য জানিয়েছে পাকিস্তানি সংবাদমাধ্যম দ্য ডন।প্রতিবেদনে বলা হয়েছে, বুধবার আইনজীবীদের এক সম্মেলনে ভাষণ দিতে গিয়ে প্রধানমন্ত্রী শেহবাজ শরিফ দুঃখ প্রকাশ করে বলেন, ‘আজ যখন আমরা কোনো বন্ধুত্বপূর্ণ দেশে যাই বা ফোন করি, তখন তারা মনে করে যে আমরা (তাদের কাছে) টাকা ভিক্ষা করতে এসেছি।’\n\nশেহবাজ শরিফ বলেন, এমনকি ছোট অর্থনীতির দেশও পাকিস্তানকে ছাড়িয়ে গেছে এবং ‘আমরা গত ৭৫ বছর ধরে ভিক্ষার বাটি নিয়ে ঘুরে বেড়াচ্ছি’। এই অঞ্চলে এমন দেশও রয়েছে যাদের জিডিপি পাকিস্তানের প্রবৃদ্ধির চেয়ে কম থাকলেও বর্তমানে তারা রপ্তানির দিক থেকে (পাকিস্তানের চেয়ে) অনেক এগিয়ে গেছে বলেও আইনজীবীদের জানান তিনি। শেহবাজ প্রশ্ন করেন, ৭৫ বছর পর পাকিস্তান আজ কোথায় দাঁড়িয়ে আছে? এটি খুব পীড়াদায়ক প্রশ্ন … আমরা সর্বদা একটি বৃত্তের মধ্যে ঘুরছি।\n\nবিজ্ঞাপন\n\nফখরুল সাহেবরা যখন পাকিস্তানের সাথে ছিলেন তখন এখনকার বাংলাদেশ থেকে ভালো ছিলেন বলেছেন। অন্যদিকে পাকিস্তানের খোদ প্রধানমন্ত্রী বলেছেন আমরা পঁচাত্তর বছর ধরে ভিক্ষার বাটি নিয়ে ঘুরছি। এই পঁচাত্তর বছরের মধ্যে তো ফখরুল সাহেবদের বেহেস্তী পঁচিশ বছরও ছিলো। যদিও বাংলাদেশের সকল মানুষই জানে পাকিস্তানি ঔপনিবেশ আমলে এই অঞ্চলের মানুষ কেমন ভালো ছিলো? ফখরুল সাহেবরা পাকিস্তান আমলে কেমন ভালো ছিলেন তার জবাব পাকিস্তানের প্রধানমন্ত্রী নিজেই দিয়েছেন। বর্তমান আওয়ামী লীগ সরকারের কোন নেতা বা মন্ত্রী একথা বলেননি। তাহলে কার কথা ঠিক? একটি দেশের খোদ প্রধানমন্ত্রীই তার দেশের অর্থনীতির দুর্দশার কথা যখন অকপটে স্বীকার করে নেন তখন ফখরুল সাহেবদের ভালো থাকা নিয়ে আর কিইবা প্রশ্ন করা যায়! কিন্তু ফকরুল সাহেবদের কথাও ঠিক। কারণ ফখরুল সাহেবরা পাকিস্তান আমলে ভালই ছিলেন। ফখরুল সাহেবদের বাপ চাচারা বা তাদের মত আরো কিছু মুসলিম লীগ পরিবার ওই সময়ে ভালোই ছিল। ফখরুল সাহেবদের পরিবার বা কাজী কাদের,গমির উদ্দিন প্রধান,ফকা চৌধুরী,সবুর খান,চোর মতিন,আয়েন উদ্দিন,নুরুল আমিনদের মত এরকম কয়েকটি বা কয়েকশ পরিবার পাকিস্তান আমলে খুব ভালো ছিলো একথা সবাই জানে। যে কারণেই তাদের বাপ চাচার পেয়ারে পাকিস্তানকে লালকার্ড দেখিয়ে ত্রিশ লক্ষ শহীদের আত্ন ত্যাগের বিনিময়ে এই স্বাধীন বাংলাদেশ। যা কিনা এখন ফখরুল সাহেবদের গাত্রদাহের কারণ!\n\nযেখানে খোদ পাকিস্তানের প্রধানমন্ত্রী বলেছেন পঁচাত্তর বছর ধরে পাকিস্তান ভিক্ষার ঝুলি নিয়ে বিভিন্ন দেশের দ্বারে দ্বারে ঘুরছেন,সেখানে ফখরুল সাহেব যখন বলেন পাকিস্তান আমলেই ভালো ছিলাম তখন তার কথায় সরাসরি আঘাত করা হয় ত্রিশ লক্ষ শহীদের প্রতি। দু’লক্ষ মা বোনের চরম আত্নত্যাগের প্রতি আর লক্ষ লক্ষ মানুষের প্রতি যারা নিজের সবকিছু ত্যাগ করে স্বৈরাচারী পাকিস্তানিদের বিরুদ্ধে সংগ্রাম করে জেল জুলুম নিপীড়ন নির্যাতন সহ্য করে দেশ স্বাধীন করেছেন। ফখরুলের কথার জবাব যেখানে পাকিস্তানের খোদ প্রধানমন্ত্রীই দিয়েছেন সেখানে এই কথার জবাব দেয়ার আর প্রয়োজন থাকে নাই। কিন্তু ফখরুল সাহেবরা সরকারের বিরোধিতা করতে গিয়ে দেশকে যেভাবে ছোট করছেন, হেয় করছেন তাতেই বিএনপি নামক দলটির চরিত্র জনসম্মুখে বেরিয়ে আসে। এটাই বিএনপির আসল চরিত্র আর এটাই ফখরুলদের মনের কথা। কারন ফখরুল সাহেবরা বা তার বাপ চাচারা ছিল তৎকালীন পাকিস্তানি স্বৈরশাসকদের পা চাটা গোলাম। তারা ঐ সময় আমাদের সুমহান স্বাধীনতা সংগ্রাম ও মুক্তিযুদ্ধের সরাসরি বিরোধিতা করেছে। পাকিস্তানী আর্মিকে ও তৎসময়ের স্বৈরশাসককে সহযোগিতা করেছে। দেশ স্বাধীনের পরও তাই ফখরুল সাহেব নিজে এবং তার বাপ চাচারা অবৈধ ক্ষমতা দখলকারী স্বৈরাচারী জিয়া - এরশাদের গোলামী করেছে। ওই সময়টাই প্রকৃত অর্থে বর্তমানে তাদের পেয়ারে পাকিস্তানের মত অবস্থা ছিল এ দেশের। একই আদর্শের লোকজন তখন দেশ শাসন করছিল এই দেশে। ফকরুল সাহেবরা পাকিস্তান ভাঙায় যে কষ্ট পেয়েছিলেন সেই সময় তার ও তার বাপ চাচার নেতা জিয়া এরশাদরা ক্ষমতা দখল করে ক্ষমতা নেয়ায় তাদের সেই পাকিস্তানী গোষ্ঠীর মনোবাসনাই পূরণ করেছেন। অতএব এখনতো ফখরুল সাহেবরা পাকিস্তান আমল থেকে তো খারাপ থাকবেনই। এতে অবাক হওয়ার কি আছে!\n\nবিজ্ঞাপন\n\nএকাত্তরের আগে পাকিস্তানি শোষক গোষ্ঠী এদেশের মানুষকে শোষণ নির্যাতন করে সব অর্থ পশ্চিম পাকিস্তানে নিয়ে গিয়ে বিলাসবহুল জীবনযাপন করেছে। তাদের সেই শোষণ বঞ্চনার ফল একাত্তরের সুমহান মুক্তিযুদ্ধ,স্বাধীন বাংলাদেশ। বঙ্গবন্ধুর স্বপ্নের সেই স্বাধীন বাংলাদেশ আজ তাঁর কন্যা প্রধানমন্ত্রী শেখ হাসিনার নেতৃত্বে উন্নয়নশীল দেশ থেকে আরো উন্নত দেশের পথে যাত্রা শুরু করেছে। পাকিস্তানিরা এখন বর্তমান বাংলাদেশের মত হতে চায়। পাকিস্তান আজ প্রায় দেউলিয়া হতে যাওয়া একটি দেশের পথে। সেখানে বাংলাদেশ অর্থে বিত্তে অনেক এগিয়ে গেছে,এটাই ফখরুল সাহেব বা বিএনপির গাত্রদাহের মূল কারণ, তাই এটা এ দেশের মানুষের বুঝতে অসুবিধা হয় না। সেই কথা ফখরুল সাহেবরা না বলে, তাদের পাকিস্তান আমলই ভালো ছিল এই কথা বলে নিজেদের আসল চেহারাই প্রকাশ করেছেন। আর তার সে কথায় সাথে সাথে পানি ঢেলে দিয়েছেন তাদেরই প্রিয় অগ্রজ খোদ পাকিস্তানের প্রধানমন্ত্রী শেহবাজ শরীফ। তিনি ঠিক একথা বলতে চাইছেন, তোমার কথা ঠিক না আমরা (পাকিস্তান) এখন ভিক্ষুক জাতি। বরং তোমরা এখন আমাদের চেয়ে অনেক অনেক ভালো আছো।\n\nএই নিজেদের ছোট করে দেশকে হেয় করে,ছোট করে, বর্তমান সরকারকে ছোট করতে গিয়ে যে অপমানজনক কথা মিডিয়ায় বা বিদেশিদের কাছে প্রতিনিয়ত বলে বেড়াচ্ছেন বিএনপি নেতৃবৃন্দ বা ফখরুল সাহেবরা তাতে নিজেদের মুখোশই উম্মোচিত হচ্ছে। নিজেরা দেশ শাসনের সুযোগ পেয়ে লুটপাট করে হওয়া ভবন তৈরি করে দুর্নীতির স্বর্গ রাজ্যে পরিণত করে হাজার হাজার কোটি টাকা বিদেশে পাচার করে দেশকে বার বার শীর্ষ দুর্নীতিবাজ দেশ হিসেবে বিশ্বে উপস্থাপন করেছিল। একুশে আগস্ট বর্বর ভয়াবহ গ্রেনেড হামলা করে প্রতিপক্ষ রাজনৈতিক দলকে নিশ্চিহ্ন করে দিতে যে অপতৎপরতা বিএনপি চালিয়েছিল তা দেশবাসী ভুলে যায়নি। দেশকে জঙ্গি রাষ্ট্রে পরিণত করা,বাংলা ভাইয়ের মত দুর্ধর্ষ জঙ্গিদের পৃষ্ঠপোষকতা করে দেশকে একটি মৌলবাদী জঙ্গি রাষ্ট্রে পরিণত করার অপতৎপরতা ফখরুল সাহেবরা সে সময় শুরু করেছিলেন তা তারা ভুলে গেলেও দেশবাসী ভুলে যায়নি। আর তারই খেসারত এখন তাদের দিতে হচ্ছে। কিন্তু তারা তাদের সেই অপকর্ম বেমালুম ভুলে গেলেও দেশবাসী মনে রেখেছে। হয়তো আগামী আরো অনেক নির্বাচনেও মনে রাখবে।\n\nবিজ্ঞাপন\n\nলেখক: কেন্দ্রীয় কার্যনির্বাহী সদস্য, বাংলাদেশ আওয়ামী যুবলীগ\n\nসারাবাংলা/এসবিডিই/এএসজি",
    "পাকিস্তানের সঙ্গে হেরে যা বললেন আফগান অধিনায়ক": "ভারত ও আফগানিস্তানকে বিদায় করে পাকিস্তান উঠে গেছে এশিয়া কাপের ফাইনালে। রোববারের ফাইনালে বাবরদের প্রতিপক্ষ শ্রীলঙ্কা।\n\nসুপার ফোরের ম্যাচে বুধবার শারজা ক্রিকেট স্টেডিয়ামে রুদ্ধশ্বাস লড়াইয়ে শেষ ওভারে টানা ২ ছক্কা হাঁকিয়ে পাকিস্তানকে অবিশ্বাস্য এক জয় এনে দেন লোয়ার অর্ডারের ব্যাটার নাসিম শাহ।\n\nম্যাচ হারের পর আফগান অধিনায়ক মোহাম্মদ নবী বলেন, ছেলেরা বল ও মাঠে দুর্দান্ত ছিল। কিন্তু আবার আমরা ভালোভাবে শেষ করতে পারিনি, শেষ পর্যন্ত আমাদের স্নায়ু নিয়ন্ত্রণ করতে পারিনি। তবে আমরা কোনো পর্যায়ে হাল ছাড়িনি।\n\nতিনি বলেন, আমরা ভেবেছিলাম ১৩০ রান তাড়া করাটা কঠিন হবে। ফিল্ডাররা বোলারদের অনেক সমর্থন করেছেন। আমরা বোলারদের দুটি অপশন দিয়েছিলাম, স্লোয়ার বল ও ইয়র্কার। তবে দুঃখজনকভাবে যখন প্রয়োজন ছিল তখন তা কার্যকর করতে পারিনি। আগামীকাল আমরা একই শক্তি নিয়ে খেলব। সমর্থনের জন্য ভক্তদের ধন্যবাদ।\n\nউল্লেখ্য, ফাইনালের দুই দল পেয়ে যাওয়ায় এশিয়া কাপ সুপার ফোরের শেষ দুটি ম্যাচ এখন নিছকই আনুষ্ঠানিকতা।\n\nএদিন টস হেরে আগে ব্যাট করে ৬ উইকেট হারিয়ে ১২৯ রান করে আফগানিস্তান।\n\nটার্গেট তাড়া করতে নেমে ৪ বল হাতে রেখেই ১ উইকেটের জয় নিশ্চিত করে পাকিস্তান। পাকিস্তানের এই জয়ে বিদায় নিশ্চিত হয়ে গেল ভারতের।\n\nএদিন আগে ব্যাটিংয়ে নেমে দারুণ শুরু করে আফগানরা। ৩.২ ওভারে আফগানিস্তানের সংগ্রহ ছিল ৩৫ রান। এরপর সময়ের ব্যবধানে উইকেট হারাতে থাকে আফগানরা।\n\nনিয়মিত বিরতিতে উইকেট পতনের কারণে শেষ পর্যন্ত ৬ উইকেট হারিয়ে ১২৯ রান তুলতে সক্ষম হয় আফগানিস্তান। দলের হয়ে ৩৭ বলে সর্বোচ্চ ৩৫ রান করেন ইবরাহিম জাদরান।\n\nটার্গেট তাড়া করতে নেমে ইনিংসের দ্বিতীয় বলেই আউট হন পাকিস্তানের অধিনায়ক বাবর আজম। এশিয়া কাপ শুরুর আগে দুর্দান্ত ফর্মে থাকা এই তারকা ব্যাটসম্যান এশিয়া কাপে এসে সুপার ফ্লপ। এশিয়া কাপে চার ম্যাচে যথাক্রমে ১০, ৯, ১৪ ও ০ রানে ফেরেন তিনি।\n\nবাবর আজম আউট হওয়ার পর নিয়মিত বিরতিতে উইকেট হারাতে থাকে পাকিস্তান। জয়ের জন্য শেষ ওভারে পাকিস্তানের প্রয়োজন ছিল ১১ রান। হাতে ছিল মাত্র এক উইকেট।\n\nউইকেটে ছিলেন দুই পেসার নাসিম শাহ ও মোহাম্মদ হাসনাইন। স্টাইকে থাকা নাসিম শাহ ফজল হক ফারুকির করা ইনিংসের শেষ ওভারের প্রথম দুই বলে পরপর ছক্বা হাঁকিয়ে দলকে জয়ের বন্দরে পৌঁছে দেন।\n\nদুবাই আন্তর্জাতিক ক্রিকেট স্টেডিয়ামে এশিয়া কাপের ১৫তম আসরের ফাইনাল ম্যাচটি আগামী রোববার বাংলাদেশ সময় রাত ৮টায় শুরু হবে।",
    "১৭ বছর পর পাকিস্তান গেল ইংল্যান্ড": "দ্বিপাক্ষিক সিরিজ খেলতে বৃহস্পতিবার পাকিস্তানের করাচিতে পৌঁছায় ইংল্যান্ড ক্রিকেট দল।\n\nসবশেষ ২০০৫ সালে পাকিস্তান সফর করেছিল ইংলিশরা। তার ঠিক ১৭ বছর পর পাকিস্তান সফরে গেল ইংল্যান্ড।\n\nগত বছরই পাকিস্তান সফরে যাওয়ার কথা ছিল ইংল্যান্ড ক্রিকেট দলের। কিন্তু নিরাপত্তার উদ্বেগের কথা বলে পাকিস্তান সফরে গিয়ে ম্যাচ শুরুর ঠিক ঘণ্টাখানেক আগে সফর বাতিল করে পাকিস্তান ত্যাগ করে নিউজিল্যান্ড ক্রিকেট দল।\n\nনিউজিল্যান্ডের এমন কাণ্ডের কারণেই গত বছর পাকিস্তান সফর বাতিল করে ইংল্যান্ড।\n\nচলতি সফরে ইংল্যান্ড ক্রিকেট দল পাকিস্তানের মাঠে ৭টি টি-টোয়েন্টি ম্যাচ খেলবে এবং ডিসেম্বরে ফের পাকিস্তান সফরে গিয়ে ৩টি টেস্ট খেলবে ইংলিশরা।\n\nআগামী মঙ্গলবার করাচিতে সিরিজের প্রথম ম্যাচে মুখোমুখি হবে পাকিস্তান-ইংল্যান্ড। সিরিজের অন্য ৬টি টি-টোয়েন্টি হলো যথাক্রমে- ২২, ২৩, ২৫, ২৮ ও ৩০ সেপ্টেম্বর। সিরিজের শেষ ম্যাচটি হবে ২ অক্টোবর লাহোরে।",
    "‘পাকিস্তান প্রথম রাউন্ড থেকেই বাদ পড়তে পারে’": "অক্টোবর-নভেম্বরে অস্ট্রেলিয়ায় অনুষ্ঠিতব্য টি-টোয়েন্টি বিশ্বকাপের জন্য বৃহস্পতিবার দল ঘোষণা করেছে পাকিস্তান ক্রিকেট বোর্ড (পিসিবি)।\n\nপাকিস্তানের ঘোষিত সেই দলে বাদ পড়েছেন তারকা ওপেনার ফখর জামান। চোট কাটিয়ে দলে ফিরেছেন তারকা পেসার শাহিন শাহ আফ্রিদি। টি-টোয়েন্টিতে অভিষেকের অপেক্ষায় আছেন শান মাসুদ ও হায়দার আলী।\n\nফখর জামানকে ছাড়া দল গড়া পছন্দ হয়নি পাকিস্তানের সাবেক তারকা পেসার শোয়েব আখতারের। প্রধান নির্বাচক মোহাম্মদ ওয়াসিম ও পাকিস্তান জাতীয় দলের প্রধান কোচ সাকলায়েন মুশতাকের সমালোচনা করেছেন তিনি।\n\nনিজের ইউটিউব চ্যানেলে ক্রিকেট ইতিহাসের দ্রুতগতির পেসার শোয়েব আখতার বলেন, এশিয়া কাপে পাকিস্তানের ব্যাটিংয়ে মিডল অর্ডার নিয়ে সমস্যাটা বোঝা গেছে। কিন্তু নির্বাচকেরা এ নিয়ে ভাবেননি বলেই মনে করেন শোয়েব আখতার।\n\nতিনি বলেন, পাকিস্তান ক্রিকেট বোর্ড কী দল বাছাই করল! সমস্যা মিডল অর্ডারে, কিন্তু উনারা বরাবরের মতোই বলেছেন- এমন দল নির্বাচন করব যে সবারই পছন্দ হবে। অর্থাৎ আমরা এমন সিদ্ধান্ত নেব যে মিডল অর্ডার পাল্টাবে না। ফখর জামানকে নিয়ে অনেকবার বলেছি, তাকে ওই (পাওয়ার প্লে) ৬ ওভার দিন। অস্ট্রেলিয়ায় বল খেলতে ওর সুবিধা হবে, কিন্তু বাবরকে ওপরেই রাখতে হলো।\n\nশোয়েব আখতার আরও বলেন,প্রধান নির্বাচক যখন সাধারণ কেউ হবেন, তার দল নির্বাচনও গড়পড়তাই হবে। সাকলায়েন মুশতাক সর্বশেষ ক্রিকেট খেলেছে ২০০২ সালে। এটা এভাবে বলতে চাই না, কারণ সে আমার বন্ধু; তবে এটা ঠিক যে টি-টোয়েন্টি ক্রিকেট নিয়ে তার কোনো ধারণা নেই। আর মোহাম্মদ ইউসুফ থাকতে দলের ব্যাটিং কীভাবে বাজে হয়? ইউসুফ দলের ড্রেসিংরুমে সম্পদ। আমি জানি না, তার কথা বলার অধিকার কতটুকু।\n\nতিনি আরও বলেন, ইফতিখার আহমেদ হলেন মিসবাহর দ্বিতীয় অংশ। মাশাআল্লাহ, আমাদের সঙ্গে রিজওয়ান আছে এবং তার সঙ্গে আছে ইফতিখার। এই দল নিয়ে আমরা প্রথম রাউন্ড থেকেই বাদ পড়তে পারি। আমাদের ব্যাটিংয়ের গভীরতা নেই, এটা নিয়ে খুব দুশ্চিন্তায় আছি। আমাদের অধিনায়কও এ সংস্করণের জন্য পুরোপুরি মানানসই নয়। সে তার ক্ল্যাসিক কাভার ড্রাইভ নিয়েই ব্যস্ত। সে নিজেকে ক্ল্যাসিক দেখাতে চায়।",
    "এর চেয়ে তো পাকিস্তান আমলেই ভালো ছিলাম : ফখরুল": "নিরপেক্ষ সরকার ছাড়া আওয়ামী লীগের অধীনে বিএনপি কোনো নির্বাচনে অংশ নেবে না বলে সাফ জানিয়ে দিয়েছেন দলটির মহাসচিব মির্জা ফখরুল ইসলাম আলমগীর।\n\nআজ বৃহস্পতিবার সকালে তার নিজ জেলা ঠাকুরগাঁওয়ের কালীবাড়ির বাসভবনে সাংবাদিকদের এসব কথা বলেন।\n\nফখরুল বলেন, নিরপেক্ষ তত্ত্বাবধায়ক সরকারের অধীনে নির্বাচন হলে বিএনপি ও যুগপৎ আন্দোলনে অংশ নেওয়া অন্যান্য রাজনৈতিক দল বিপুল ভোটে জয়লাভ করবে। বাংলাদেশের জনগণের বেঁচে থাকা এখন খুবই কষ্টকর হয়ে দাঁড়িয়েছে।\n\nবিজ্ঞাপন\n\nনিত্যপ্রয়োজনীয় দ্রব্যসহ শিক্ষা, চিকিৎসা প্রতিটি ক্ষেত্রে মূল্যবৃদ্ধি করে মানুষের জীবনকে অতিষ্ট করে তোলা হয়েছে। মানুষ এখন জীবন চালাতে হিমশিম খাচ্ছে। এর প্রতিবাদে ২২ আগস্ট থেকে বিএনপির সারা দেশে বিক্ষোভ কর্মসূচি এখনো চলেছে।\n\nআওয়ামী লীগের সমালোচনা করে মির্জা ফখরুল আরো বলেন, যেদিন থেকে তত্ত্বাবধায়ক সরকার বাতিল ও সংবিধান পরিবর্তন করা হয়েছে তখন থেকে দেশের গণতান্ত্রিক প্রতিষ্ঠানগুলোকে পরিকল্পিতভাবে ধ্বংস করা হয়েছে। যখন একটি সরকার জনগণের সমর্থন হারায় কিন্তু তারা রাষ্ট্রীয় যন্ত্রগুলো ব্যবহার করে ক্ষমতায় টিকে থাকে এবং নির্বাচন করে আবারও ক্ষমতায় যায় সেটি হলো হাইব্রিড রিজিম। এই হাইব্রিড রিজিমের দ্বারা সরকার ক্ষমতায় টিকে রয়েছে।\n\nতিনি আরো বলেন, ‘পাকিস্তান সরকার থেকে বর্তমান সরকার আরো নিকৃষ্ট। আমরা পাকিস্তান আমলে আর্থিক ও জীবনযাত্রার দিক থেকে এর চেয়ে ভালো ছিলাম। তার পরও পাকিস্তান সরকার যেহেতু আমার অধিকার ও সম্পদ হরণ করত, সে কারণে আমরা যুদ্ধ করেছি। কিন্তু এখন তার থেকেও খারাপ অবস্থায় আমরা আছি। ’\n\nবিএনপি পরিবর্তনের জন্য আন্দোলন করে আসছে মন্তব্য করে তিনি বলেন, দেশে এখন সুশাসন নেই। সরকারি কর্মকর্তা, জনপ্রতিনিধিদের জবাবদিহি নেই। তারা মেগাপ্রজেক্টের নামে যা খুশি তা করছে। বাংলাদেশ আজকে ব্যার্থ রাষ্ট্রে পরিণত হয়েছে। ক্ষমতায় টিকে থাকতে আওয়ামী লীগ যা যা করা প্রয়োজন তা-ই করে যাচ্ছে, যেখানে জনগণের স্বার্থ বিবেচনা করা হচ্ছে না।\n\nতিনি আরো বলেন, মুক্ত গণতন্ত্র ও মুক্ত সাংবাদিকতা অনেক আগেই আওয়ামী লীগ ধ্বংস করেছে। ডিজিটাল নিরাপত্তা আইনসহ বিভিন্ন আইন করে তারা সত্য কথা বলায় বাধা তৈরি করেছে। তাই কেউ সাহস করে সত্য কথা বলতে ও লিখতে পারে না। এখন পরিকল্পিতভাবে কিছু সুবিধাবাদী সুশীল সমাজ তৈরি করা হয়েছে, যারা সরকারের সুযোগ-সুবিধা ভোগ করে, ফলে তারা সরকারের বিরুদ্ধে কোনো কথা বলে না।\n\nএ সময় জেলা বিএনপির সভাপতি তৈমুর রহমান, সাধারণ সম্পাদক মির্জা ফয়সাল আমিন, সহসভাপতি আল মামুন, অর্থ সম্পাদক শরিফুল ইসলাম শরিফসহ বিএনপির অন্য নেতৃবৃন্দ উপস্থিত ছিলেন।",
    "তেহরিক-ই তালেবানকে দমন করতে চায় পাকিস্তান": "পাকিস্তানি সামরিক বাহিনী তালেবান কর্মকর্তাদের সঙ্গে আলোচনা ছাড়াই আফগানিস্তানের ভূখণ্ডে তেহরিক-ই-তালেবান পাকিস্তানের (টিটিপি) বিরুদ্ধে অভিযান শুরু করেছে। সাবেক আফগান গোয়েন্দা প্রধান রহমতুল্লাহ নাবিল সোমবার (২৯ আগস্ট) এই দাবি করেন। ভারতীয় সংবাদ সংস্থা এশিয়ান নিউজ ইন্টারন্যাশনালের (এএনআই) এক প্রতিবেদনে এই তথ্য জানানো হয়।\n\n\n\nসাবেক আফগান কর্মকর্তা টুইটারে লিখেছেন, পাকিস্তান কয়েকদিন ধরে আফগানিস্তানে টিটিপিকে দমন করার জন্য অভিযান শুরু করেছে।\n\nতিনি বলেন, আফগানিস্তানের ভূখণ্ডে কয়েকদিন আগে থেকেই টিটিপির বিরুদ্ধে পাকিস্তানের সামরিক অভিযান শুরু হয়েছে। এই অভিযান নিয়ে হয় আফগানিস্তানের ভারপ্রাপ্ত প্রতিরক্ষামন্ত্রী মোল্লা এম ইয়াকুবের সঙ্গে পরামর্শ করা হয়নি অথবা তিনি ভান করার চেষ্টা করছেন যে তারা স্বাধীন।\n\nআফগানিস্তানের তালেবান পূর্বে টিটিপি ও পাকিস্তানের মধ্যে একটি অস্থায়ী যুদ্ধবিরতি নিশ্চিত করতে সক্ষম হয়েছিল। সক্রিয়ভাবে দুই পক্ষের মধ্যে মধ্যস্থতা ও শান্তি আলোচনার সুবিধা প্রদান করেছিল।\n\nতবে আফগানিস্তানের পাকতিকা প্রদেশের বিরমল এলাকায় ইম্প্রোভাইজড এক্সপ্লোসিভ ডিভাইস (আইইডি) বিস্ফোরণে শীর্ষ পাকিস্তানি তালেবান কমান্ডারদের সাম্প্রতিক হত্যাকাণ্ড সেনাবাহিনী ও টিটিপির মধ্যে চলমান আলোচনায় একটি বিঘ্ন ঘটাতে পারে।\n\nপ্রতিবেদনে বলা হয়েছে, পাকিস্তানি সামরিক আলোচকরা টিটিপিকে আফগানিস্তান থেকে পাকিস্তানে ফিরে যাওয়ার নিরাপদ পথ দিবে। যদি তারা দীর্ঘমেয়াদী যুদ্ধবিরতিতে সম্মত হয়। এছাড়াও টিটিপির সংগঠনকে বিলুপ্ত করে মূলধারার রাজনীতিতে যোগদানের জন্য প্রস্তাব দেয় পাকিস্তান।\n\nতবে, টিটিপি বলেছে, তাদের হত্যার সঙ্গে কারা জড়িত থাকতে পারে তা নিশ্চিত করার জন্য তারা তদন্ত শুরু করেছে। তদন্ত শেষ হওয়ার পর তারা পাকিস্তানের সঙ্গে শান্তি আলোচনা চালিয়ে যাবে কিনা সে বিষয়ে বিস্তারিত বিবৃতি জারি করবে।",
    "India vs Pakistan Live: ভারত-পাকিস্তান হাই ভোল্টেজ ম্যাচ মোবাইল থেকে ফ্রি-তে সরাসরি দেখবেন কী ভাবে?": "পরের খবর WiFi Password বদল কী ভাবে? সুরক্ষার জন্য কী নিয়ম মানা উচিত জানেন?",
    "ভারতকে হারানোর দিনে পাকিস্তান দলে দুঃসংবাদ": "দুবাইয়ে এশিয়া কাপের ফিরতি লড়াইয়ে ভারতকে হারিয়ে বদলা নিয়েছে পাকিস্তান। অলরাউন্ডিং পারফরম্যান্স দেখিয়ে ম্যাচসেরা হয়েছেন মোহাম্মদ নওয়াজ।\n\nতবে জয়ের নেপথ্য নায়ক ছিলেন দলের উইকেটকিপার ব্যাটার মোহাম্মদ রিজওয়ান। তার ৫১ বলে ৭১ রানের ইনিংসে ভর করেই মূলত ১৮২ রানের বড় লক্ষ্য দিতে পারে পাকিস্তান।\n\nএমন দুর্দান্ত জয়ের দিনেই রিজওয়ানের ব্যাপারে মিলেছে এক দুঃসংবাদ। ইনজুরিতে পড়েছেন রিজওয়ান। ভারতের ইনিংসে কিপিং করার সময় চোট পান তিনি। তাই ভারতকে হারিয়েই হাসপাতালে ছুটতে হয়েছে তাকে।\n\nপাকিস্তানি সংবাদমাধ্যম জিও নিউজ জানিয়েছে, ভারতের বিপক্ষে ম্যাচ শেষ হওয়ার পর পরই এমআরআই (ম্যাগনেটিক রেজোন্যান্স ইমেজিং) করার জন্য হাসপাতালে নেওয়া হয় রিজওয়ানকে। সোমবার আবার এমআরআই স্ক্যানের জন্য হাসপাতালে যেতে হবে তাকে।\n\nএর পরই জানা যাবে, তার চোট কতটা গুরুতর। বুধবার আফগানিস্তানের বিপক্ষে ম্যাচের আগে ফিট হয়ে উঠবেন কিনা তিনি।\n\nThe Pakistan Cricket Board (PCB) decided to send wicket-keeper batter Mohammad Rizwan for an magnetic resonance imaging (MRI) scan to determine the extent of his injury, sustained during the match against India Sunday. pic.twitter.com/KXuliRWYn9 — Tweet BaBa (@TweetBaBa_news) September 5, 2022\n\nউল্লেখ্য, ফিল্ডিংয়ে নিজের ডান পায়ের ওপর ভর দিয়ে পড়ে যান রিজওয়ান। আর সেই চোট সামলেই পরে ব্যাটিং করে ৭১ রানের ইনিংস খেলেন তিনি এবং দলকে জয়ের ভিত গড়ে দেন। কিন্তু ম্যাচ যতই গড়াচ্ছিল চোটের তীব্রতা ততোই বাড়ছিল। তাই ম্যাচ শেষ হতেই হাসপাতালে ছুটতে হয় তাকে।\n\n",
    "আফগানিস্তান-পাকিস্তান সীমান্তে ‘রক্তক্ষয়ী’ সংঘর্ষ": "পাকিস্তান ও আফগানিস্তানের মধ্যবর্তী সীমান্তে মঙ্গলবার সংঘর্ষের ঘটনা ঘটে। এতে পাকিস্তানের তিন সেনার মৃত্যুর বিষয়ে নিশ্চিত হওয়া গেছে। তাছাড়া আফগান তালেবান সেনাদের মধ্যেও হতাহতের ঘটনা ঘটেছে।\n\nসীমান্তে হামলার বিষয়টি স্বীকার করেছে আফগানিস্তানের বর্তমান শাসক তালেবান।\n\nইসলামিক রিপাবলিক অব আফগানিস্তানের মুখপাত্র বিলাল করিমি বুধবার বলেছেন, আফগানিস্তানের পাকতিয়া প্রদেশের দান্দ পাটানে সংঘর্ষের ঘটনা ঘটে।\n\nতিনি দাবি করেছেন, পাকিস্তানের সেনারা সীমান্তের কাছে সেনা চৌকি স্থাপন করছিল। এ বিষয়টি নিয়ে তাদের সঙ্গে কথা বলতে যায় তালেবান সদস্যরা। কিন্তু এ সময় পাকিস্তানের সেনারা গুলি ছুঁড়ে এতে কয়েকজন তালেবান সদস্য নিহত হন।\n\nতিনি জানান, এরপর তালেবানও পাল্টা গুলি ছুঁড়ে। এতে পাকিস্তানের সেনাদের মধ্যে হতাহতের ঘটনা ঘটে।\n\nএর আগে পাকিস্তানের পক্ষ থেকে জানানো হয়, পাকিস্তান সীমান্তে আফগানিস্তানের জঙ্গিরা আগে সেনা সদস্যদের ওপর হামলা চালিয়েছে। এতে তিনজন শহীদ হয়েছেন।\n\nপাকিস্তান জানায়, তালেবান কথা দিয়েছিল আফগানিস্তানের মাটি ব্যবহার করে তারা পাকিস্তান সীমান্তে কোনো জঙ্গি কার্যক্রম চালাতে দেবে না। কিন্তু তারা তাদের কথা রাখেনি।\n\nএদিকে নতুন করে আফগান ও পাকিস্তানের সেনারা সংঘর্ষে লিপ্ত হওয়ায় দুই দেশের মধ্যে সম্পর্ক আরও খারাপ হওয়ার শঙ্কা তৈরি হয়েছে।\n\nসূত্র: দ্য এক্সপ্রেস ট্রিবিউন",
    "পাকিস্তানের হারের দিন ভারতের জয়": "ছবি-সংগৃহীত\n\nআসন্ন টি-টোয়েন্টি বিশ্বকাপের প্রস্তুতি হিসেবে ঘরের মাঠে দুই শক্তিশালী প্রতিপক্ষের বিপক্ষে সিরিজ খেলছে ভারত এবং পাকিস্তান। দুই দলই নিজেদের মাঠে একইদিনে দুই ভিন্ন প্রতিপক্ষের বিপক্ষে মাঠে নেমে ভিন্ন ফল দেখে মাঠ ছেড়েছে।\n\nনাগপুরে বৃষ্টিবিঘ্নিত ম্যাচে অস্ট্রেলিয়াকে ৬ উইকেটে হারিয়েছে স্বাগতিক ভারত। অপরদিকে করাচিতে ইংল্যান্ডের বিপক্ষে ৬৩ রানের বড় ব্যবধানে হার দেখেছে স্বাগতিক পাকিস্তান।\n\nনাগপুরে বৃষ্টির বাধায় ভারত-অস্ট্রেলিয়া ম্যাচ নেমে আসে মাত্র ৮ ওভারের খেলায়। যেখানে টসে হেরে আগে ব্যাট করতে নেমে নির্ধারিত ৮ ওভারে ৫ উইকেটে ৯০ রান তোলে অজিরা।\n\nদলটির পক্ষে অধিনায়ক অ্যারন ফিঞ্চ ১৫ বলে করেন ৩১ রান। এছাড়াও ম্যাথু ওয়েডের ব্যাট থেকে আসে ২০ বলে ৪ চার ও ৩ ছয়ে ৪৩ রানের বিধ্বংসী অপরাজিত ইনিংস।\n\nলক্ষ্য তাড়া করতে নেমে ভারতীয় অধিনায়ক রোহিত শর্মার ২০ বলে ৪টি করে চার-ছয়ে অপরাজিত ৪৬ রানে সহজ জয় পায় স্বাগতিকরা। রোহিত ছাড়াও দিনেশ কার্তিক শেষদিকে নেমে ২ বলে ১টি করে চার-ছয়ে ১০ রান করে দল জিতিয়ে মাঠ ছাড়েন। এই জয়ে ভারত-অস্ট্রেলিয়ার ৩ ম্যাচের সিরিজ ১-১ এ সমতায় রয়েছে।\n\nএদিকে করাচিতে আগের ম্যাচে দাপুটে জয় পাওয়া পাকিস্তান তৃতীয় ম্যাচে এসে অসহায় আত্মসমর্পণ করেছে। টসে হেরে আগে ব্যাট করা ইংল্যান্ডের করা ২২১ রানের স্কোরের সামনে ১৫৮ রানেই থেমে গেছে পাকিস্তানিরা।\n\nটসে হেরে অভিষিক্ত উইল জ্যাকসের ২২ বলে ৪০, বেন ডাকেটের ৪২ বলে ৭০ এবং হ্যারি ব্রুকের মাত্র ৩৫ বলে ৮১ রানের তিনটি ঝড়ো ইনিংসে ভর করে ৩ উইকেটে ২২১ রানের সংগ্রহ দাঁড় করায় ইংলিশরা।\n\nজবাবে ৮ উইকেটে ১৫৮ রান তুলতেই থামতে হয় স্বাগতিক পাকিস্তানিদের। দলটির পক্ষে শান মাসুদ ৪০ বলে অপরাজিত ৬৫ এবং খুশদিল শাহের ২৯ রানের উপর ভর করে দেড়শো রানের কোটা পেরোয় পাকিস্তান। এই জয়ে ৭ ম্যাচ সিরিজের ৩ ম্যাচ শেষে ২-১ ব্যবধানে এগিয়ে গেল অতিথি ইংলিশরা।",
    "বাংলাদেশ-ভারত-পাকিস্তানের পরীক্ষা আজ": "দুবাইয়ে আজ বাংলাদেশ ও সংযুক্ত আরব আমিরাতের প্রথম টি-টোয়েন্টি ম্যাচ। ভারত-অস্ট্রেলিয়া ও পাকিস্তান-ইংল্যান্ডও টি-টোয়েন্টি খেলবে আজ।\n\n১ম টি-টোয়েন্টি\n\nবাংলাদেশ-আরব আমিরাত\n\nরাত ৮টা, গাজী টিভি\n\nটেনিস\n\nলেভার কাপ\n\nবিকেল ৫টা, সনি টেন ১\n\n৩য় টি-টোয়েন্টি\n\nভারত-অস্ট্রেলিয়া\n\nসন্ধ্যা ৭-৩০ মি., স্টার স্পোর্টস ১ ও টি স্পোর্টস\n\n৪র্থ টি-টোয়েন্টি\n\nপাকিস্তান-ইংল্যান্ড\n\nরাত ৮-৩০ মি., সনি সিক্স\n\nসিপিএল\n\nজ্যামাইকা-সেন্ট লুসিয়া\n\nরাত ৮টা, স্টার স্পোর্টস সিলেক্ট ২\n\nমেয়েদের টি-টোয়েন্টি বাছাই: ফাইনাল\n\nবাংলাদেশ-আয়ারল্যান্ড\n\nরাত ৯টা, icc.tv\n\nউয়েফা নেশনস লিগ\n\nমলদোভা-লিখটেনস্টেইন\n\nসন্ধ্যা ৭টা, সনি টেন ২\n\nআজারবাইজান-কাজাখস্তান\n\nরাত ১০টা, সনি টেন ২\n\nনেদারল্যান্ডস-বেলজিয়াম\n\nরাত ১২-৪৫ মি.,সনি টেন ১\n\nডেনমার্ক-ফ্রান্স\n\nরাত ১২-৪৫ মি.,সনি টেন ২\n\nওয়েলস-পোল্যান্ড\n\nরাত ১২-৪৫ মি.,সনি সিক্স",
    "ত্রাণ আনতে ভারতের সঙ্গে ‘সীমান্ত কড়াকড়ি শিথিলের’ কথা ভাবছে পাকিস্তান": "পাকিস্তানের বন্যা দুর্গত লাখ লাখ মানুষের কাছে ত্রাণ পৌঁছাতে বিভিন্ন আন্তর্জাতিক সংস্থাকে রীতিমত লড়াই করতে হচ্ছে। এ অবস্থায় প্রতিবেশী দেশ ভারতের সীমান্ত দিয়ে খাদ্য আমদানি সহজ করতে পাকিস্তান সরকারের কাছে অনুরোধ জানিয়েছে একাধিক আন্তর্জাতিক ত্রাণ সংস্থা।\n\nপাকিস্তানের অর্থমন্ত্রী মিফতাহ ইসমাইল বুধবার এক টুইটে একথা জানিয়েছেন।\n\nতিনি বলেন, ভারতের সঙ্গে পাকিস্তানের সীমান্তের বড় অংশই বন্ধ। কিন্তু পাকিস্তান সরকার এখন বন্যার্তদের জন্য খাবার সরবরাহের পথ সুগম করতে সীমান্ত কড়াকড়ি শিথিল করার কথা বিবেচনা করছে।\n\nসরকার পণ্য সরবরাহের শর্তের ভিত্তিতে এবং জোট শরিকদের পাশাপাশি প্রধান স্টেকহোল্ডারদের সঙ্গে পরামর্শ করে এ বিষয়ে সিদ্ধান্ত নেবে বলে জানান ইসমাইল।",
    "‘পাকিস্তান আমলে ভালো ছিলাম’- এ বক্তব্য হালকাভাবে নেওয়া যাবে": "সরকারবিরোধী আন্দোলনের নামে বিএনপির পাকিস্তান প্রেম ও রাষ্ট্রবিরোধী আন্দোলনের তীব্র নিন্দা ও প্রতিবাদ জানিয়েছে একাত্তরের ঘাতক দালাল নির্মূল কমিটি।\n\nআজ মঙ্গলবার সংগঠনের কেন্দ্রীয় নেতৃবৃন্দ ও বিশিষ্ট নাগরিকদের স্বাক্ষরিত এক বিবৃতিতে গভীর উদ্বেগ ও ক্ষোভ প্রকাশ করে বলা হয়, ‘আমরা লক্ষ্য করছি সরকারবিরোধী আন্দোলনের নামে বিএনপি একের পর এক যেভাবে রাষ্ট্রবিরোধী এবং মুক্তিযুদ্ধের চেতনাবিনাশী কর্মকাণ্ড করছে; এতে তরুণ প্রজন্ম শুধু বিভ্রান্ত হচ্ছে না, মুক্তিযুদ্ধের চিহ্নিত শত্রুরা উল্লসিত ও অনুপ্রাণিত হচ্ছে।\n\nবিবৃতিতে বলা হয়, প্রধানমন্ত্রী শেখ হাসিনার ভারত সফরকে কেন্দ্র করে বিএনপির মহাসচিব মির্জা ফখরুল ইসলাম প্রথমে বলেছেন, ‘প্রধানমন্ত্রী ভারত থেকে কিছুই আনতে পারেননি। ’ এর একদিন পর বললেন, ‘পাকিস্তান আমলে আমরা অনেক ভালো ছিলাম।\n\nবিজ্ঞাপন\n\n’ গণমাধ্যমে প্রকাশিত বিএনপি মহাসচিবের এ ধরনের বক্তব্য শুধু সত্যের অপলাপ নয়, বাংলাদেশকে পাকিস্তানের মতো জঙ্গি মৌলবাদী, সাম্প্রদায়িক ব্যর্থ রাষ্ট্রে রূপান্তরিত করার ষড়যন্ত্রের অন্তর্গত।\n\nবিবৃতিতে তারা বলেন, প্রধানমন্ত্রী শেখ হাসিনার নেতৃত্বে বাংলাদেশের বিস্ময়কর আর্থ-সামাজিক উন্নয়ন যেখানে আন্তর্জাতিক অঙ্গনে প্রশংসিত হচ্ছে, এমনকি পাকিস্তানের সচেতন নাগরিক সমাজ বাংলাদেশকে উন্নয়নশীল দেশের ‘রোল মডেল’ এবং পাকিস্তানকে ব্যর্থ রাষ্ট্র হিসেবে আখ্যায়িত করছে, সেই সময় ‘পাকিস্তান আমলে আমরা ভালো ছিলাম’, জাতীয় বক্তব্য কোনো অবস্থায় হালকাভাবে মেনে নেওয়া যায় না। ’৭১-এর মুক্তিযুদ্ধকাল থেকে এ পর্যন্ত ভারতের কাছ থেকে বাংলাদেশ যে নজিরবিহীন সমর্থন ও সহযোগিতা লাভ করেছে তার প্রধান কৃতিত্ব জাতির পিতা বঙ্গবন্ধু শেখ মুজিবুর রহমান এবং তাঁর সুযোগ্য কন্যা প্রধানমন্ত্রী শেখ হাসিনার দক্ষ ও দূরদর্শী পররাষ্ট্রনীতি। এর পাশাপাশি জামাতে ইসলামীসহ তাবৎ পাকিস্তানপ্রেমী মৌলবাদী ও সাম্প্রদায়িক দলের সঙ্গে গাঁটছড়া বেঁধে বিএনপি যখন ক্ষমতায় থেকেছে, বাংলাদেশকে জঙ্গী মৌলবাদী সন্ত্রাসের আন্তর্জাতিক বলয়ের সঙ্গে যুক্ত করে বাংলাদেশকে দ্বিতীয় পাকিস্তান বানাতে চেয়েছে।\n\n‘পাকিস্তানপন্থী বিএনপি-জামায়াত চক্রের এ ধরনের ষড়যন্ত্র সম্পর্কে সতর্ক থাকার জন্য তরুণ প্রজন্মের প্রতি আহ্বান জানিয়ে নির্মূল কমিটি ’৭১-এর গণহত্যাকারী ও যুদ্ধাপরাধী পাকিস্তান নামক দুর্বুত্ত রাষ্ট্রটির সঙ্গে প্রকাশ্য ও গোপন সকল যোগাযোগ ছিন্ন করে ৩০ লাখ শহীদের রক্তের মূল্যে অর্জিত বাংলাদেশের অর্জন ও মর্যাদা হানিকর বক্তব্য থেকে বিরত থাকার জন্য বিএনপির মহাসচিবের প্রতি আহ্বান জানান।\n\nবিবৃতিতে স্বাক্ষরদাতাদের মধ্যে রয়েছেন বিচারপতি মোহাম্মদ গোলাম রাব্বানী, বিচারপতি শামসুল হুদা, বিচারপতি মোহাম্মদ মমতাজ উদ্দিন আহমেদ, বিচারপতি শামসুদ্দিন চৌধুরী মানিক, ব্যারিস্টার শফিক আহমেদ, অধ্যাপক অনুপম সেন, নাট্যজন বীর মুক্তিযোদ্ধা রামেন্দু মজুমদার, সমাজকর্মী মালেকা খান, শিল্পী হাশেম খান, শিল্পী রফিকুননবী, সাংবাদিক আবেদ খান, অধ্যাপিকা পান্না কায়সার, অধ্যাপিকা মাহফুজা খানম, ঊষাতন তালুকদার, কথাশিল্পী সেলিনা হোসেন, অধ্যাপক ডা. কাজী কামরুজ্জামান, ক্যাপ্টেন (অব.) আলমগীর সাত্তার বীরপ্রতীক, ক্যাপ্টেন (অব.) সাহাবউদ্দিন আহমেদ বীরউত্তম, চলচ্চিত্র নির্মাতা বীর মুক্তিযোদ্ধা নাসির উদ্দীন ইউসুফ, প্রাক্তন আইজিপি মোহাম্মদ নূরুল আনোয়ার, বীর মুক্তিযোদ্ধা অধ্যাপক ডা. আমজাদ হোসেন, মেজর জেনারেল মোহাম্মদ আবদুর রশীদ (অব.), মেজর জেনারেল মোহাম্মদ আলী শিকদার (অব.), বীর মুক্তিযোদ্ধা ড. নূরুন নবী, লেখক সাংবাদিক শাহরিয়ার কবির, অধ্যাপক মুনতাসীর মামুন, শহীদজায়া শ্যামলী নাসরিন চৌধুরী, শহীদজায়া সালমা হক, কলামিস্ট সৈয়দ মাহবুবুর রশিদ, শিক্ষাবিদ মমতাজ লতিফ, অধ্যাপক শিল্পী আবুল বারক আলভী, সমাজকর্মী কাজী মুকুল ও অধ্যাপক মুহম্মদ জাফর ইকবাল।",
    "পাকিস্তান আমলের প্রশংসা করা দুঃখজনক : কাদের": "বাংলাদেশের অগ্রগতি, সাফল্য, উন্নয়ন ও অর্জন যখন বিশ্বব্যাপী প্রশংসিত তখন বিএনপি মহাসচিবের পাকিস্তান আমলের প্রশংসা করা অত্যন্ত দুঃখজনক। আওয়ামী লীগের সাধারণ সম্পাদক ওবায়দুল কাদের আজ শুক্রবার এক বিবৃতিতে বিএনপি মহাসচিবের দেশবিরোধী ষড়যন্ত্র ও রাষ্ট্রদ্রোহীমূলক বক্তব্যের তীব্র নিন্দা ও প্রতিবাদ জানিয়ে একথা বলেন।\n\nতিনি বলেন, এখনকার তুলনায় পাকিস্তান আমল নাকি ভালো ছিল, মির্জা ফখরুল ইসলাম আলমগীরের এমন রাষ্ট্রদ্রোহী বক্তব্যের মধ্য দিয়ে বিএনপির চিরাচরিত বাংলাদেশ বিরোধী অবস্থান ও স্বাধীনতা বিরোধী অপরাজনীতির গোপন অভিসন্ধির আবারও বর্হিপ্রকাশ ঘটেছে।\n\nআওয়ামী লীগের সাধারণ সম্পাদক বিবৃতিতে আরো বলেন স্বাধীনতা, সার্বভৌমত্ব, গণতন্ত্র, প্রগতি ও দেশপ্রেম বিশ্বাসী কোন ব্যক্তি কিংবা সংগঠন এ ধরনের মহান মুক্তিযুদ্ধের চেতনা বিরোধী মন্তব্য করতে পারে না।\n\nবিজ্ঞাপন\n\nবিএনপি নেতাদের এ ধরণের পাকিস্তান প্রীতি বক্তব্য প্রমাণ করে মহান স্বাধীনতাকে অস্বীকার করে তারা এখনো বাংলাদেশে পাকিস্তানি ধারার রাজনীতি প্রবর্তন করতে চায় বলেও মনে করেন ওবায়দুল কাদের।\n\nতিনি বলেন, পাকিস্তান পার্লামেন্ট ও গণমাধ্যমে যখন বাংলাদেশের অগ্রসরমান অর্থনীতির উচ্চশিত প্রশংসা করা হচ্ছে, তখন বিএনপি মহাসচিব নির্লজ্জভাবে পাকিস্তানের দালালি করছে। বিবৃতিতে ওবায়দুল কাদের বলেন, স্বাধীন বাংলাদেশে যারা রাজনৈতিক ভাবে এবং পারিবারিক ভাবে পাকিস্তানি দর্শনের রাজনীতিকে লালন করে তারা স্বাধীনতার ৫০ বছর পর এখনও \"পেয়ারে পাকিস্তান\" মন্ত্র জপছে।\n\nবিএনপি মহাসচিবের এ ধরনের বক্তব্য শুধু রাষ্ট্রদ্রোহিতার শামিলই নয়,৩০ লাখ শহীদের রক্তের সাথে বেঈমানী করা বলেও মনে করেন আওয়ামী লীগের সাধারণ সম্পাদক ওবায়দুল কাদের।",
    "ভারতের বিপক্ষের ম্যাচে হাতে কালো ব্যান্ড পরে নামবে পাকিস্তান": "এশিয়া কাপে ভারত-পাকিস্তান এক গ্রুপে, এটা জানার পর থেকেই ক্রিকেট বিশ্বে আলোচনার কেন্দ্রে চলে আসে বিষয়টি। আরও একটি ভারত-পাকিস্তান ম্যাচ দেখার অপেক্ষা শুরু হয় বিশ্বজোড়া ক্রিকেটপ্রেমীদের।\n\nবহুল কাঙ্ক্ষিত সেই ম্যাচ আজ দুবাইয়ে বাংলাদেশ সময় রাত আটটায়।\n\nআর হাইভোল্টেজ এই ম্যাচে হাতে কালো ব্যান্ড পরে মাঠে নামবেন পাকিস্তানের ক্রিকেটাররা। নিজেদের দেশে চলমান বন্যার প্রতি সংহতি প্রকাশ করে এ সিদ্ধান্ত নিয়েছে পাকিস্তান।\n\nপিসিবির আনুষ্ঠানিক বিবৃতিতে বলা হয়েছে, বন্যায় আক্রান্ত মানুষদের প্রতি সহমর্মিতা জানাতে হাতে কালো ব্যান্ড পরে খেলবে বাবর আজমের দল।\n\nবেশ কিছুদিন ধরে পাকিস্তানের বন্যা পরিস্থিতি চরম খারাপের দিকে। জুন থেকে শুরু হওয়া বৃষ্টির প্রভাবে সৃষ্ট বন্যায় এরই মধ্যে হাজারের বেশি মানুষ প্রাণ হারিয়েছেন। গত ২৪ ঘণ্টায় মারা গেছেন ৩৪ জন।\n\nগৃহহীন হয়ে পড়েছে লাখ লাখ মানুষ। গ্রাম্য অঞ্চলে নিরাপদ আশ্রয়ের খোঁজে নিজেদের ঘরবাড়ি ছেড়ে উঁচু রাস্তায় বসবাস শুরু করেছে পাকিস্তানের সাধারণ মানুষ। সবমিলিয়ে দেশটির প্রায় ৪২ লাখ মানুষ এই বন্যায় আক্রান্ত হয়েছেন।\n\nউদ্ভূত পরিস্থিতিতে আন্তর্জাতিক সম্প্রদায়ের কাছে সহায়তার আবেদন করেছে দেশটি।\n\n",
    "পাকিস্তানের হার মানতে পারেন না রমিজ রাজা": "পাকিস্তানের হার মানতে পারেন না রমিজ রাজা\n\nপাকিস্তান ক্রিকেট দলের কোনো হার মেনে নিতে পারেন না দেশটির ক্রিকেট বোর্ড সভাপতি ও সাবেক খেলোয়াড় রমিজ রাজা। সব ম্যাচই জিতেতে হবে -দলকে এমন বার্তা দিয়েছেন তিনি। পাকিস্তান ক্রিকেট বোর্ডের (পিসিবি) তৃণমূল খেলোয়াড় উন্নয়ন কর্মসূচি ঘোষণা অনুষ্ঠানে রাজা এ কথা জানিয়েছেন।\n\nসদ্য এশিয়া কাপের ফাইনালে শ্রীলঙ্কার কাছে পাকিস্তান ক্রিকেট দল হেরে গিয়েছে। শিরোপা জয়ের অন্যতম দাবিদার ছিল পাকিস্তান। তবে লঙ্কানদের পরিকল্পনার কাছে হার মানে তারা। এশিয়া কাপ শেষে ঘরের মাঠে ইংল্যান্ডের বিপক্ষে সাত ম্যাচের টি-টোয়েন্টি সিরিজ খেলছে পাকিস্তান। ইইতমধ্যে চার ম্যাচ শেষে ২-২ সমতা বিরাজ করছে।\n\n\n\nপাকিস্তানের হার নিয়ে রমিজ বলেন, ‘আমি আমার দলকে বলেছি, আমাদের জিততেই হবে। বিষয়টা খুব সহজ, কারণ মানুষ আমাদের সব সময় জিততে দেখতে চায়। তাই, দল হেরে গেলে আমি কিছুতেই মেনে নিতে পারি না। আমি হারতে অপছন্দ করি।’\n\nপাকিস্তানকে হারতে দেখলে ভয়ঙ্কর চিন্তা-ভাবনা মনের মধ্যে ঘুরপাক খায় রমিজের। সেটি অকপটে বললেন তিনি। বলেন, ‘পাকিস্তানকে হারতে দেখলে আমার চারপাশের লোকজনকে মারতে ইচ্ছা করে। দর্শক হিসেবে আমি আসলে ভালো নই। আমি সবার প্রতি খারাপ আচরণ করি। এ জন্য আমাকে বাসায় বকা শুনতেও হয়।’\n\nপাকিস্তানের দলকে রমিজ আরও বলেন, হার তাদের জন্য কোন বিকল্প নয়। কারণ ক্রিকেটই পাকিস্তানকে ঐক্যবদ্ধ করে এবং মানুষের মুখে হাাসি ফোটায়। এটাই একমাত্র খেলা যা পাকিস্তানের জনগণের মুখে হাসি ফিরিয়ে আনতে অবদান রাখে। এটি জাতির মনোবলকে চাঙ্গা করে।\n\nস্পোর্টসমেইল২৪/আরএস",
    "পাকিস্তানে ফের হিন্দু নির্যাতন, দুই নাবালিকা ও এক গৃহবধূকে ধর্মান্তরিত করার অভিযোগ": "সংবাদ প্রতিদিন ডিজিটাল ডেস্ক: ফের প্রকাশ্যে পাকিস্তানে (Pakistan) হিন্দু নির্যাতনের ঘটনা। এক মহিলা ও দুই কিশোরীকে অপহরণ করে জোর করে ধর্মান্তরিত করার অভিযোগ উঠল সেদেশের সিন্ধ প্রদেশে (Sindh Province)। সংবাদ সংস্থা পিটিআই সূত্রে এমনটাই জানা যাচ্ছে।\n\nপুলিশ জানিয়েছে, ১৪ বছরের মীনা মেঘওয়ারকে নসরপুর এলাকা থেকে তুলে নিয়ে যাওয়া হয়। এচাড়াও মিরপুরখাস টাউনের এক হিন্দু কিশোরী বাজার থেকে ফেরার সময় তাকেও অপহরণ করা হয়। পাশাপাশি মিরপুরখাসে তিন সন্তানের মা এক হিন্দু গৃহবধূকেও অপহরণ করা হয়েছে। অভিযোগ, ধর্মান্তরিত করে এক মুসলিম ব্যক্তিকে বিয়ে করতে বাধ্য করা হয়।\n\nজানা গিয়েছে, গৃহবধূর ঘটনায় পুলিশ প্রাথমিক ভাবে রিপোর্টও নিতে চায়নি। মহিলার স্বামী রবি কুর্মি জানিয়েছেন, তাঁর স্ত্রীকে নিয়মিত উত্যক্ত করতেন প্রতিবেশী অহমেদ চান্ডিও। তিনিই জোর করে তুলে নিয়ে গিয়ে ধর্মান্তরিত করে বিয়ে করেছেন ওই মহিলাকে। পরে অবশ্য এফআইআর দায়ের করা হয়েছে বলে জানা গিয়েছে।\n\nপ্রসঙ্গত, পাকিস্তানে হিন্দুদের উপর অত্যাচার নতুন ঘটনা নয়। বিশেষ করে সিন্ধ প্রদেশে জোর করে ধর্মান্তকরণের ঘটনার খবর প্রায়ই প্রকাশ্যে আসে। কখনও সেখানে হিন্দুদের ঘর জ্বালিয়ে দেওয়া হয়, কখনও আবার মহিলাদের উপর হয় অকথ্য নির্যাতন। বাদ পড়েনি শিশুরাও। গত মার্চ মাসে ১৮ বছরের তরুণী পূজা কুমারীর মৃত্যু ঘিরে তোলপাড় হয় পাকিস্তান (Pakistan)। সিন্ধ প্রদেশের বাসিন্দা ওই হিন্দু তরুণীকে গুলি করে খুন করা হয়। তারপর তাঁর দেহ ছুঁড়ে ফেলে দেওয়া হয় রাস্তায়। অভিযোগ, ওয়াহিদ বক্স লাশারি নামের অভিযুক্ত পূজাকে ধর্মান্তরিত করে বিয়ে করতে চেয়েছিল। তাতে রাজি না হওয়াতেই সে খুন করে ওই তরুণীকে। এরপর গত জুনে সিন্ধ প্রদেশের কাজী আহমেদ শহরে অপহৃত হয় ১৬ বছরের করিনা। তাকে জোর করে বিয়ে করে ধর্মান্তরিত করার অভিযোগ ওঠে।",
    "বিশ্বকাপের দল ঘোষণার আগে পাকিস্তানের জন্য শুভ সংবাদ": "ইনজুরির কারণে এশিয়া কাপ খেলা হয়নি পাকিস্তানি পেসার শাহিন শাহ আফ্রিদির। তার অনুপস্থিতি দলকে যে ভুগিয়েছে, তা স্পষ্টতই বোঝা গিয়েছিল; কিন্তু সামনে তো আরো বড় টুর্নামেন্ট, বিশ্বকাপ। এই বিশ্বকাপে কী খেলতে পারবেন আফ্রিদি?\n\nএমন প্রশ্ন যখন ঘুরপাক খাচ্ছিল পাকিস্তানি ক্রিকেট ভক্তদের মনে, তখনই সু-সংবাদ দিলেন আফ্রিদি নিজে। জানালেন, বিশ্বকাপের জন্য প্রস্তুত তিনি। টুইটারে নিজের জিম করার ভিডিও পোস্ট করে আফ্রিদি লিখেছেন, ‘অলমোস্ট দেয়ার, ইনশাআল্লাহ।’\n\nচোট সারিয়ে প্রায় সুস্থ হয়ে উঠেছেন পাকিস্তানের এই পেসার। সব ঠিক থাকলে তিনিই অস্ট্রেলিয়ার মাটিতে পাকিস্তানের বোলিং আক্রমণের নেতৃত্ব দেবেন। প্রসঙ্গত, শ্রীলঙ্কা সফরে গল টেস্টে ফিল্ডিং করার সময় হাঁটুর লিগামেন্টে চোট পান শাহিন। চোট সেরে না ওঠায় এশিয়া কাপে খেলতে পারেননি তিনি।\n\nAlmost there! In shaa'Allah. pic.twitter.com/UrNHnjHyEj — Shaheen Shah Afridi (@iShaheenAfridi) September 12, 2022\n\nতবুও, এশিয়া কাপে খেলতে পারবেন ধরে নিয়ে শাহিন শাহকে রাখা হয়েছিলৈ পাকিস্তান দলে; কিন্তু একটি ম্যাচও খেলতে পারেননি তিনি। টি-টোয়েন্টি বিশ্বকাপে তাকে সুস্থ অবস্থায় পেতে এশিয়া কাপের মধ্যেই চিকিৎসার জন্য লন্ডন পাঠায় পাকিস্তান ক্রিকেট বোর্ড (পিসিবি)।\n\nটুইটারে পোস্ট করা শাহিনের এই ভিডিও ঘিরেই আশার আলো দেখছেন পাকিস্তানের ক্রিকেটপ্রেমীরা। টি-টোয়েন্টি বিশ্বকাপে শাহিনের খেলার ব্যাপারে পিসিবির পক্ষ থেকে আনুষ্ঠানিকভাবে কোনও নিশ্চয়তা দেওয়া হয়নি।\n\nপাক বোর্ডের প্রধান নির্বাহী ফয়সাল হাসনাইন বলেছেন, ‘শাহিনের চোটের পরিস্থিতি নিয়ে পিসিবির মেডিক্যাল টিম প্রতিদিন রিপোর্ট পাচ্ছে। তার হাঁটুর অনেক উন্নতি হয়েছে। আমরা আশা করছি, আগামী ২৩ অক্টোবর টি-টোয়েন্টি বিশ্বকাপে ভারতের বিরুদ্ধে শাহিন খেলতে পারবে।’\n\nআইএইচএস/",
    "ভারত-পাকিস্তান শিবিরেও আফগান আতঙ্ক!": "সাবেক অধিনায়ক আসগর আফগান দৃঢ়প্রতিজ্ঞ, ‘সেই ২০২ থেকে বলে আসছি আফগানিস্তান এশিয়া কাপের শিরোপা জয়ের সামর্থ্য রাখে। টি২০ ক্রিকেটে আমরা বিশ্বের সেরা দলগুলোর একটি। এবারও আমি আমার অবস্থানে অনড়।’ এশিয়া কাপে সর্বোচ্চ সাতবারের চ্যাম্পিয়ন ভারত, পাঁচবার শিরোপা জিতেছে শ্রীলঙ্কা, দুইবার পাকিস্তান। সর্বশেষ চার আসরের তিনটিতেই ফাইনালে খেলেছে বাংলাদেশ। অথচ শ্রীলঙ্কা ও বাংলাদেশকে স্রেফ উড়িয়ে দিয়ে এবার সবার আগে সুপার ফোরে আফানিস্তান।\n\nব্যতিক্রম কিছু না ঘটলে সেখানে ভারত ও পাকিস্তানের সঙ্গে দেখা হবে তাদের। আর মোহাম্মদ নবি, রশিদ খান, মুজিব-উর রহমান, হজরতউল্লাহ জাজাই, নজিবউল্লাহ জাদরানদের দুরন্ত-দুর্বার নৈপুণ্য পরাশক্তি দুই শিবিরেও যে আতঙ্ক ছড়াবে, সেটি অনুুমেয়। সাবেক ভারতীয় তারকা অজয় জাদেজার মতে, এই আফগানিস্তানের পক্ষে যে কোন কিছুই সম্ভব। ভারত-পাকিস্তানও সেখানে ঝুঁকিমুক্ত নয় বলে মনে করেন তিনি। অধিনায়ক নবিও এ পর্যায়ে সতীর্থদের পারফর্মেন্সে খুশি। ‘শেষ চারে আফগানদের বিপক্ষে অন্য দলগুলোর, এমনকি ভারত-পাকিস্তানেরও সতর্ক থাকা উচিত।\n\nতাদের (আফগানিস্তান) বিপক্ষে হেরে বড় কোন দল বিদায় নিলে আমি অবাক হবো না। ওদের কয়েকজন ম্যাচ উইনার খেলোয়াড় আছে। বোলিংয়ে কী করতে পারে, সেটা সবারই জানা। ভারত-পাকিস্তানের মতো দলও যদি ওদের বিপক্ষে ২০ রানে ২ উইকেট হারায়, তবে আর ঘুরে দাঁড়ানোর সুযোগ দেবে না। সেই সামর্থ্য দলটির আছে।’ বলেন জাদেজা।\n\nএমনকি টি২০র বিচারে ব্যাটিংয়ে আফগানদের পাওয়ার হিটিং ওয়ার্ল্ডক্লাস বলেই মনে করেন সাবেক ভারত অধিনায়ক, ‘তারা দেখিয়েছে, ওপেনাররা একটা নির্দিষ্ট প্রথায় ব্যাটিং করতে পারে। ভারত ও পাকিস্তানের থিঙ্ক ট্যাঙ্কাররা তাদের নিয়ে কী পরিকল্পনা করবে? এমনও হতে পারে যে ওদের দিনে কোন পরিকল্পনাই কাজে আসল না! তারা (ব্যাটসম্যান) চমকে দিতে পারে এবং গোটা দল তো অবশ্যই পারে।’ জাদেজা মোটেই বাড়িয়ে বলেননি। শ্রীলঙ্কা ও বাংলাদেশের বিপক্ষে নবিদের জয়ের ধরন সেই কথাই বলে।\n\nদুবাইয়ে উদ্বোধনী ম্যাচে লঙ্কানদের মাত্র ১০৫ রানে অলআউট করার পর তারা ৮ উইকেটের জয় তুলে নেয় মাত্র ১০.১ ওভারে। দুটি করে উইকেট নেন স্পিনার নবি ও মুজিব। ৩ উইকেট নিয়ে ম্যাচসেরা হন তরুণ বাঁহাতি পেসার ফজলহক ফারুকি। লঙ্কানরা পুরো ইনিংসে যেখানে ২টির বেশি ছক্কা পায়নি ১০ ওভারেই আফগানদের ছক্কা ৫টি! একই চিত্র ছিল বাংলাদেশের বিপক্ষে ম্যাচেও। ৭ উইকেটে মাত্র ১২৭ রানে থামে সাকিবদের ইনিংস। ১৪ ওভার শেষে আফগানিস্তানের রান ছিল ৬৫। পরের ৪.৩ ওভারে তারা তুলে নেয় ৬৬ রান! তাতেই ৯ বল হাতে রেখে ৭ উইকেটের জয়। বাংলাদেশের ইনিংসে ছক্কা মাত্র একটি, আফগানদের ৬টি। ৬টিই হাঁকিয়েছেন নজিবউল্লাহ।\n\n১৭ বলে ১ চার ও ৬ ছক্কায় অপরাজিত ৪৩ রান করে সাকিবদের কাঁদিয়েছেন অভিজ্ঞ এ ব্যাটসম্যান। ‘যখন বাংলাদেশের ইনিংস শেষ হয়, আমরা মাঠে গোল হয়ে দাঁড়িয়েছিলাম। বলছিলাম, এই মাঠে এই রান তাড়া সহজ নয়। আমাদের অবশ্যই উইকেট ধরে রাখতে হবে।\n\nশেষ সময়ে বড় শট খেলার সামর্থ্য আমাদের আছে। যেটা নজিবউল্লাহ আজ করেছে। সে যখন মার শুরু করেছে, তখনই ম্যাচ ঘুরে গেছে।’ বলেন নবি। দুই স্পিনার মুজিব ও রশিদ ৮ ওভার বল করে মাত্র ৩৬ রান দিয়ে নিয়েছেন ৬ উইকেট। আফগান অধিনায়ক আরও যোগ করেন, ‘রশিদ, মুজিব, ফারুকিকে নিয়ে গড়া আমাদের বোলিং বিশ্বমানের। আমার যে কোন ব্যাটিং লাইনআপ থামিয়ে দিতে সক্ষম।’ ২০১৪ সালে এশিয়া কাপে পা রেখেই আয়োজক বাংলাদেশকে ৩২ রানে হারিয়ে দিয়েছিল আফগানিস্তান।\n\nসর্বশেষ আমিরাতে গত আসরে (২০১৮ সালে) বি-গ্রুপে এই শ্রীলঙ্কা ও বাংলাদেশকে হারিয়ে সুপার ফোরে উঠেছিল আফগানিস্তান। সেখানে বাকি দুই ম্যাচে হারলেও ভারতের সঙ্গে ‘টাই’ করেছিল আসগর আফগানের দল। ওই দুটি আসরই ছিল ওয়ানডে ফরমেটের। ২০২১ টি২০ বিশ্বকাপের পর ১০টি টি২০ খেলে জিতেছে ৬টিতে; সেটি এখন ১২ : ৮।"
}