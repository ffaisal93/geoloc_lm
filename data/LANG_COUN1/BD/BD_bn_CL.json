{
    "Durga Puja Recipe 2022 : কলকাতার চিলি চিকেনে স্বাদ, উফ কেয়া বাত ! এভাবে রাঁধলে সময় লাগবে মাত্র মিনিট ২০": "কলকাতা : বাঙালির পছন্দের তালিকায় চাইনিজকে টেক্কা দিতে পারে, এমন কুইজিন খুঁজে পাওয়া ভার। দুগ্গাপুজোয় খাদ্যরসিকদের অনেকেই মুঘলাই এর থেকে বেশি ঝোঁকেন চাইনিজের দিকেই। পুজোর একদিন চিলি চিকেন , ফ্রায়েড রাইস তো মাস্ট। তবে কলকাতার চিলি চিকেনের একটা আলাদা বিশেষত্ব আছে, যাকে অথেনটিক চাইনিজ বলা যায় না। বরং বলা ভাল, কলকাতার স্টাইলে চাইনিজ রান্না। এ শহরের জনপ্রিয় রেস্তোরাঁ চাউম্যান তাদের রেসিপিতে রেখেছে কলকাতা স্টাইল চিলি চিকেন। কীভাবে রাঁধবেন এই পদ ? এবিপি লাইভ রেসিপি জেনে নিল চাউম্যানের কিচেনে ঢুঁ মেরে।\n\nকলকাতা স্টাইল চিলি চিকেন ( Kolkata Style Chilli Chicken )\n\nউপকরণ ( INGREDIENTS )\n\nচিকেন (Chicken with Bone) ২৫০ গ্রাম\n\nকর্ন ফ্লাওয়া ( Corn Flour ) ৩০ গ্রাম\n\nময়দা ( Maida ) ১০ গ্রাম\n\nডিম (Egg) ২ টি\n\nরিফাইন অয়েল ( Refined Oil ) ৭০ মিলি\n\nকাঁচা লঙ্কা ( Green Chilli ) ১৫ গ্রাম\n\nকেচআপ ( Ketchup ) ১০ মিলি\n\nচিনি ( Sugar ) ৩ গ্রাম\n\nডার্ক সয়া সস ( Dark Soya ) ১৫ মিলি\n\nলাইট সয়া ( Light Soya ) ৫ মিলি\n\nপেঁয়াজকলি ( Spring Onion ) ৫ গ্রাম\n\nপ্রণালী :\n\nচিকেনের টুকরোগুলো নিয়ে ঠাণ্ডা জলে ভালো করে পরিষ্কার করে নিতে হবে। কর্নফ্লাওয়ার, ময়দা ও ডিম দিয়ে ম্যারিনেট করে নিন।\n\nপ্যান গরম করুন এবং সামান্য রিফাইনড তেল ঢালুন। তেল গরম হলে, প্যানে চিকেন দিয়ে ভাজতে থাকুন।\n\nওই প্যানেই প্রয়োজনে আরও তেল দিন, কাঁচা লঙ্কা ভেজে নিন।\n\nএরপর প্যানে দিতে হবে ডার্ক সয়া সস। তারপর একে একে লাইট সয়া, টমেটো কেচাপ, নুন এবং কালো মরিচ, সামান্য চিনি, broth powder দিন। চিকেনে ইতিমধ্যেই ভেজে ফেল টুকরোগুলো দিনে টস করে রান্না করতে থাকুন\n\nএকবার হালকা করে ভাজা হয়ে গেলে হয়ে গেলে, এগুলিকে একটি প্লেটে রাখুন এবং পেঁয়াজকলি ব্যবহার করে প্লেট সাজিয়ে দিল। আপনার কলকাতা স্টাইল চিলি চিকেন তৈরি।\n\n(রান্নার সময় : ১৫ থেকে ২০ মিনিট , সার্ভ করুন: ২-৩ জনকে )\n\n\n\nপুজোয় চাউম্যানে খেতে গেলেও অর্ডার করতে পারেন এই পদ। এখানে দুজন পেটপুরে খেতে খরচ পড়তে পারে ৮০০ থেকে হাজার টাকা। পুজোর কদিন দুপুর ১২ টা থেকে মধ্যরাত পেরিয়েও খোলা থাকবে আউটলেটগুলি।",
    "চিলির আপিল খারিজ, বিশ্বকাপ খেলবে একুয়েডর": "কাতার বিশ্বকাপে জায়গা করে নেওয়ার সবশেষ চেষ্টাও ব্যর্থ হয়ে গেল চিলির। একুয়েডরের বিরুদ্ধে তাদের ‘অযোগ্য খেলোয়াড়’ খেলানোর অভিযোগের কোনো সত্যতা না পাওয়ায় লাতিন আমেরিকার দেশটির আপিল বাতিল করে দিল ফিফার আপিল বিভাগ।\n\nফলে কাতার বিশ্বকাপে খেলতে আর কোনো বাধা থাকল না একুয়েডরের। শুক্রবার এক বিবৃতিতে চিলির আপিলের প্রেক্ষিতে নিজেদের সিদ্ধান্ত জানায় ফিফা।\n\nবিশ্বকাপ বাছাইপর্বে একুয়েডর অযোগ্য ফুটবলার খেলিয়েছে-এমন অভিযোগ তুলেছিল চিলি। প্রাথমিকভাবে তদন্ত করে তাদের সেই দাবি গত ১০ জুন খারিজ করে দেয় ফিফা। তবে তাতে সন্তুষ্ট ছিল না চিলি। এবার আপিল বিভাগেও তা বাতিল হয়ে গেল।",
    "Durga Puja Recipe : পুজোর আড্ডা জমে যাক চিংড়ির চটপটা পদে, রেসিপি চাউম্যানের কিচেন থেকে": "কলকাতা : পুজো মানেই জমজমাট আড্ডা। তবে আড্ডা তখনই জমবে যখন সঙ্গে থাকবে মুখ চালানোর মতো সুস্বাদু কিছু। মুখে সঙ্গে সঙ্গে তবেই না আড্ডায় উঠবে তুফান। বাঙালির পছন্দের কুইজিন চাইনিজ। বাড়িতেই যদি চটজলদি চাইনিজ স্টার্টার্স তৈরি করে ফেলা যায়, তাহলে তো কথাই নেই ! পুজোর আড্ডা জমে উঠুক চিংড়ির সাহচর্যে। রেসিপি স্ট্রেট ফ্রম চাউম্যান'স কিচেন ( Chowman )।\n\nচিলি শ্রিম্প ( CHILLI SHRIMPS )\n\nউপকরণ :\n\nক্যাপসিকাম ( Capsicum ) - ২০ গ্রাম\n\nরসুন (Garlic ) ৮ গ্রাম\n\nকাঁচা লঙ্কা ( Green Chilli ) ৮ গ্রাম\n\nপেঁয়াজ (Onion ) ৪০ গ্রাম\n\nপেঁয়াজকলি ( Spring Onion ) ৫ গ্রাম\n\nরান্নার তেল ( Refined Oil ) ৬০ মিলি\n\nকাঁচা লঙ্কা বাটা ( Chilli Paste ) ১০ গ্রাম\n\nকেচ আপ ১০ মিলি\n\nসয়া সস ( Light Soya ) ৫ মিলি\n\nডিম ( Egg ) আধখানা\n\nকুঁচো চিংড়ি ( Shrimp ) ৮০ গ্রাম\n\nআলুর স্টার্চ (Potato Starch ) ৩০ গ্রাম\n\nময়দা - ৫ গ্রাম\n\nচিনি ( Sugar ) - ১ গ্রাম\n\nসাদা মরিচ (White Pepper) ১ গ্রাম\n\nপ্রণালী :",
    "প্রস্তাবিত নতুন সংবিধান প্রত্যাখ্যান চিলির জনগণের...": "",
    "দারুণ স্বাদের চিলি চিকেন": "মুরগির মাংস খেতে পছন্দ করেন না, এমন মানুষ খুব কম আছেন। মুরগির মাংস দিয়ে সুস্বাদু সব পদ রান্না করা যায়। আজ আমরা জানাব, কীভাবে বাসায় সহজে চিলি চিকেন রান্না করবেন। এটি সুস্বাদু ও স্বাস্থ্যসম্মত।\n\nএনটিভির রান্নাবিষয়ক অনুষ্ঠান এক্সপার্ট টুডে’স কিচেন-এর একটি পর্বে চিলি চিকেনের রেসিপি দেওয়া হয়েছে। রেসিপিটি তৈরি করেছেন রন্ধনশিল্পী কামরুন্নাহার কমুদিনী। উপস্থাপনায় ছিলেন পুষ্টিবিদ নুসরাত জাহান দীপা। আসুন, আমরা জেনে নিই বাসায় সহজে চিলি চিকেন রান্নার পদ্ধতি। তার আগে চলুন দেখে নিই কী কী উপকরণ লাগবে—\n\nউপকরণ\n\n১. মুরগির মাংস\n\n২. স্বাদমতো লবণ\n\n৩. কর্নফ্লাওয়ার\n\n৪. আদা বাটা\n\n৫. রসুন বাটা\n\n৬. টমেটো সস\n\n৭. চিলি সস\n\n৮. সয়া সস\n\n৯. টেস্টিং সল্ট\n\n১০. জর্দার রং\n\n১১. বেকিং সোডা\n\n১২. ডিম\n\n১৩. চিনি\n\n১৪. পরিমাণমতো তেল\n\n১৫. ক্যাপসিকাম\n\n১৬. পেঁয়াজ কুচি\n\n১৭. মরিচের গুঁড়ো\n\n১৮. গোলমরিচের গুঁড়ো\n\n১৯. কাঁচামরিচ\n\n২০. পরিমাণমতো পানি\n\nপ্রস্তুত প্রণালি\n\nপ্রথমে একটি পাত্রে মুরগির মাংস নিন। এতে লবণ, কর্নফ্লাওয়ার, আদা বাটা, রসুন বাটা, টমেটো সস, চিলি সস, সয়া সস, টেস্টিং সল্ট, জর্দার রং, বেকিং সোডা, ডিম ও চিনি দিয়ে ভালোভাবে মাখিয়ে মেরিনেট করুন।\n\nএবার ফ্রাইপ্যানে তেল দিন। এতে মেরিনেট করা মুরগির মাংস দিয়ে হালকা ভাজুন। সসপ্যানে তেল দিন। এতে পেঁয়াজ, মরিচ গুঁড়ো, আদা বাটা, রসুন বাটা, ক্যাপসিকাম, সয়া সস, টমেটো সস, লবণ, চিনি, গোলমরিচের গুঁড়ো, রসুন কুচি, কর্নফ্লাওয়ার, কাঁচামরিচ, ভাজা চিকেন ও পানি দিয়ে রান্না করুন।\n\nরান্না হয়ে গেলে নামিয়ে সাজিয়ে পরিবেশন করুন দারুণ স্বাদের চিলি চিকেন। এ রেসিপিটি সহজে প্রস্তুত করতে ও রন্ধন প্রণালি সম্পর্কে জানতে উপর্যুক্ত ভিডিওটিতে ক্লিক করুন। সেই সঙ্গে দেখে নিন মালাই চপের রেসিপি।",
    "শিলিগুড়িতে সেরা বিরিয়ানি কোথায় কোথায়? রইল ঠিকানা": "পুজোয় ঘুরবেন আর বিরিয়ানি খাবেন না তা কি হয়! অনেকেরই পুজোর সময় উত্তরবঙ্গে ভ্রমণের পরিকল্পনা রয়েছে। আর উত্তরবঙ্গে আসতে হলে শিলিগুড়ি ছুঁয়ে যেতেই হবে। পাশাপাশি উত্তরবঙ্গের অনেকেই পুজোর সময় শিলিগুড়িতে ঘুরতে আসবেন। সেই সময় কে না জানে, কোনও হোটেল-রেস্তোরাঁয় জায়গা পাওয়া মুশকিল। তাই বিকল্প জানা না থাকলে বিপদে পড়তে হতে পারে। তাই পুজোর সময় যাঁরা শিলিগুড়িতে ঘুরবেন, তাঁদের জন্য জানিয়ে দিই শিলিগুড়ির বাছাই করা দশটি বিরিয়ানির ঠিকানা। যদিও এই কাজ খুব কঠিন। কারণ শিলিগুড়িতে অন্তত ৩০০ হোটেল রেস্তোরাঁয় বিরিয়ানি বানানো হয় এবং প্রত্যেকটিই অত্যন্ত সুস্বাদু। বিভিন্ন ধরনের বিরিয়ানি মেলে এই সমস্ত রেস্তোরাঁগুলিতে। তবু চাহিদা এবং জনপ্রিয়তার কথা মাথায় রেখে কয়েকটি বিরিয়ানি রেস্তোরাঁর খোঁজ আপনাদের জানিয়ে রাখি।",
    "পুজোয় কী কী খাবেন? চাইনিজ-কন্টনেন্টাল থেকে আওয়াধি, পসরা সাজিয়ে বসেছে কলকাতার এইসব রেস্তোরাঁ Puja Special Food Items At Kolkata Restaurants": "পুজোয় কী কী খাবেন? চাইনিজ-কন্টিনেন্টাল থেকে আওয়াধি, পসরা সাজিয়ে বসেছে কলকাতার এইসব রেস্তোরাঁ\n\nদ্য ওয়াল ব্যুরো: পুজো উপলক্ষে বিভিন্ন রেস্তোরাঁয় ওরিয়েন্টাল থেকে শুরু করে চাইনিজ , কন্টিনেন্টাল, আওয়াধি কুইজিন ইত্যাদি নানা স্বাদের খাবারের মেলা (Puja Special Food)। চলুন দেখা যাক কোন রেস্তোরাঁয় কি খাবার মিলবে। খবরে চৈতালি দত্ত।\n\nক্রিস্টাল চপস্টিক\n\nএখানে খাঁটি ফ্রায়েড প্রন, ফ্রায়েড উইংস মিক্সড ফ্রায়েড রাইস, সিঙ্গাপুর নুডুল চিকেন, আমেরিকান চপ স্যুই, চাইনিজ চপ স্যুই, থাই চিকেন, গার্লিক ফিশ ,পর্ক ইন ওয়েস্টার সস ,প্রন মাঞ্চুরিয়ান স্টাইল ইত্যাদি যা আ লা কা র র্ট-এ ৩০ সেপ্টেম্বর থেকে ৫ অক্টোবর পর্যন্ত পাওয়া যাবে।\n\n\n\nখরচ কমপক্ষে ৮০০|৯০০ টাকা(২ জন)।\n\nযোগাযোগ ০৩৩ ২৪৬৪৩৪৪৯।\n\nদ্য ওয়াল\n\nপ্যান এশিয়ান এই রেস্তোরাঁয় ষষ্ঠী থেকে দশমী বুফেতে লাঞ্চ এবং ডিনারে লোভনীয় পদ পাওয়া যাবে।\n\nমেনুতে কী কী থাকছে– ক্লাসিক্যাল চিলি চিকেন, ক্রিসপি ভেজিটেবল উইথ সিজুয়ান পিপার অ্যান্ড নাটস, ভেজিটেবল সুইট কর্ন/ চিকেন স্যুপ, স্লো ফ্রায়েড প্রন ইন হট গার্লিক সস, স্লাইসিস ফিস ইন্ গার্লিক ওয়েস্টার বেসিন সস, সফট সেল ক্র্যাব উইথ কারি পিপার অ্যান্ড ফ্রেশ কোরিয়েনডার, ওক ফ্রায়েড নুডুল উইথ বেল পিপার অ্যান্ড বিন্স স্প্রাউট, ভেজিটেবিল ফ্রায়েড রাইস উইথ অ্যাসপারাগাস অ্যান্ড লেটুস, বেকড চিস কেক উইথ ব্লুবেরি ইত্যাদি ছাড়াও রয়েছে আরও মোহনীয় পদ (Puja Special Food)।\n\nখরচ ৯৯৯ টাকা+কর(১ জন)।\n\nএছাড়াও এই রেস্তোরাঁর আ লা কা র ট-এ জিভে জল আনা লোভনীয় পথ রয়েছে। স্পেশাল আইটেম ফ্রায়েড রাইস প্রন/পর্ক/ চিকেন/মিক্সড/ ভেজ, হাক্কা নুডুলস চিকেন /পর্ন/ মিক্সড, সিঙ্গাপুর রাইস নুডুলস চিকেন/ ভেজ/প্রণ/ মিক্সড, হোল ভেটকি স্টিমড/ ডিপ ফ্রাই, লেমন কোরিয়েনডার চিকেন স্যুপ, টম ইয়াম চিকেন/প্রণ/ভেজ স্যুপ, গোল্ডেন ফ্রায়েড ভেজিটেবিল স্প্রিং রোল, ব্রাউনি উইথ ভ্যানিলা আইসক্রিম ইত্যাদি যা ষষ্ঠী থেকে দশমী পর্যন্ত মিলবে।\n\nযোগাযোগ ০৩৩২৪৬৪৯০৪১।\n\nট্রিংকাস\n\nপুজোয় এখানে ২৬ সেপ্টেম্বর-৫ অক্টোবর পর্যন্ত ওরিয়েন্টাল কুইজিন পাওয়া যাবে। ট্রিংকাস যা সম্প্রতি লঞ্চ করেছে। স্পেশাল মেনু–ক্র্যাব অ্যান্ড চিজ ওয়ানটন, প্যান ফ্রায়েড বেসিল প্রনস, মালা চিকেন, প্যান ফ্রায়েড স্পাইসি ফিশ, বেসিল গার্লিক ফ্রায়েড রাইস, ড্রাগন চিকেন,টুটি ফ্রুটি, ক্যারামেল কাস্টার্ড ইত্যাদি যা আ লা কা র ট-এ মিলবে।\n\n\n\nখরচ ১৪০০ টাকা +কর(২জন)।\n\nযোগাযোগ +৯১ ৮২৪০২৫৯২০১।\n\nক্যাফে কলকাতা ৩২\n\n২৭ সেপ্টেম্বর থেকে ৫ অক্টোবর এখানে পাওয়া যাবে পুজো স্পেশাল মেনু। উল্লেখযোগ্য কাটিং চা, ম্যাঙ্গো মুস,পাইনাপেল লেমোনেড, চিকেন কাটলেট, গ্রিন চিলি চিকেন, বাসন্তী পোলাও উইথ চিকেন কষা, গোয়াভা লেমোনেড ইত্যাদি।\n\nখরচ ৩০০-৪০০ টাকা+কর (২ জন)।\n\nযোগাযোগ ৬২৮৯৭৭৮০৮২।\n\nফোর কয়েনস ক্যাফে\n\n৩০ সেপ্টেম্বর থেকে ৫ অক্টোবর খানে পাওয়া যাবে স্পেশাল আইটেম- রোস্টেড চিকেন সার্ভড উইথ সম্যাশড পোটাটো, সঁতে ভেজিটেবিলস অ্যান্ড গার্লিক ব্রেড, ঘি রোস্টেড চিকেন সার্ভড উইথ লেমন কোরিয়েন্ডার রাইস, টু পিসেস জাম্বো ফিশ ফ্রাই সার্ভড উইথ হানি মাস্টারড সস,পর্ক চপ সার্ভড ইন্ ব্রাউন সস উইথ সম্যাশড পোটাটো সঁতে ভেজিটেবিলস অ্যান্ড গার্লিক ব্রেড, গ্রিলড ফিশ ইন্ মরক্কান সস সার্ভড উইথ পার্সলে বাটার রাইস ইত্যাদি।\n\n\n\nখরচ কর সমেত ৫০০-৬০০ টাকা (২জন)।\n\nযোগাযোগ ৮১০০২৯৮৮৮৭।\n\nচ্যাপ্টার ২\n\n২৯ সেপ্টেম্বর থেকে ৮ অক্টোবর পর্যন্ত এখানে জিভে জল আনা আ লা কা র ট-এ পাওয়া যাবে উপদেয় সব পদ। ট্র্যাডিশনাল টোম্যাটো বেসিল স্যুপ ,মাশরুম ককটেল, ইংলিশ ফিশ ফিঙ্গারস, ভেটকি ফ্লোরেন্টাইন ,ক্যারামেল কাস্টার্ড ইত্যাদি।\n\nখরচ অ্যালকোহল সমেত ১৫০০ টাকা +কর(২জন)। তবে অ্যালকোহল ছাড়া খরচ পড়বে১২০০ টাকা +কর (২জন)।\n\nযোগাযোগ ৭৬০৫০৭৬৭৫৭।\n\nআউধ ১৫৯০\n\nযারা খাঁটি আওয়াধি স্বাদ নিতে চান তাঁরা এখানে অবশ্যই আসতে পারেন ।২৯ সেপ্টেম্বর- ৮ অক্টোবর এখানে পুজো স্পেশাল ভেজ এবং ননভেজ মেনুতে রয়েছে । পনির সুগন্ধি কাবাব, মটন গালাওটি কাবাব ,আওয়াধি হান্ডি বিরিয়ানি , রান বিরিয়ানি, মুর্গ শাহি কোর্মা, ফিরনি, শাহি টুকরা ইত্যাদি।\n\n\n\nখরচ ১০০০ টাকা+কর(২জন)।\n\nযোগাযোগ ৮২৭৬০৫৬৫৫২।\n\nচাওম্যান\n\nযাঁরা খাঁটি চাইনিজ খাবার খেতে পছন্দ করেন তাঁরা এখানের খাবার একবার চেখে দেখতে পারেন। ২৯ সেপ্টেম্বর – ৮ অক্টোবর এখানে বিশেষ মেনু পাওয়া যাবে।\n\nপুজোর স্পেশাল আইটেম-\n\nথাই স্টাইল ড্রামস অফ হেভেন, কলকাতা স্টাইল চিলি চিকেন, প্রণ পিপার সল্ট, প্যান ফ্রায়েড চিলি ফিশ, চাওম্যান স্পেশাল রাইস, সিফুড নুডুলস, ফিশ ইন্ চিলি ওয়াইন ,ব্রাউনি উইথ আইসক্রিম ,টুটি ফ্রুটি ইত্যাদি যা আ লা কা র ট-এ মিলবে। তবে রেস্তোরাঁয় খেতে গেলে ১০০০ টাকার মোট বিলের ওপর ৩০০ টাকা গিফট ভাউচার মিলবে। যা পরবর্তী সময় এই রেস্তোরাঁয় খাবারের ক্ষেত্রে গ্রহণীয় হবে। এছাড়া যাঁরা অনলাইনে খাবার অর্ডার করবেন তাঁদের মোট বিলের ওপর ১২০ টাকা ছাড় মিলবে। এই অফার ২৯ সেপ্টেম্বর – ৮ অক্টোবর পর্যন্ত চালু থাকবে।\n\nযোগাযোগ ১৮০০৮৯০২১৫০।",
    "A Chinese woman who lives in India celebrates Durga Puja every year - Anandabazar": "খাঁটি বর্মি সেগুন কাঠের কবেকার টেবিল মানিয়েছে ভবানীপুরের গলির ২০০ বছরের বাড়িটায়। তাতে কুল, আমের আচারের বয়াম। স্টেফানি ওরফে ইয়োক হো তাঁর শাশুড়ি মায়ের সঙ্গে সেখানেই আলাপ করালেন। “মা ইজ রিলেটেড টু… কে বলো…উ-ত্তমকুমার!” উত্তম নামটা বৌমা বলতে পারায় শাশুড়ির চোখে শরতের রোদ।\n\nস্টেফানির শাশুড়ি ইন্দ্রাণী চৌধুরী লাজুক হাসেন, “উত্তমকুমারের বাবা আর আমার দিদিমা মামাতো, পিসতুতো ভাইবোন!” দেওয়ালে সারদামণির পা ছড়িয়ে বসা চেনা ছবি। স-য়ে একটু জোর দিয়ে মিষ্টি বাংলা উচ্চারণে ‘শারদা মা’ও বলেন স্টেফানি। বর্মি টেবিলটা এসেছে বছর চারেক। ট্যাংরার একটি চিনে পরিবার চিরতরে কলকাতা ছাড়ার সময়ে টোফুমেকার, চায়ের বাসন, চেয়ার-টেবিল সহ চোখ জুড়ানো যত আসবাব কিনে নেন স্টেফানি ও অভ্রজিৎ ওরফে রাহুল। তেতলার ঘরে সেই টেবিল ঘিরে সরু, মোটা স্বরের আলাপে পুজোর ছুটির হাতছানি। শহরের অন্য পাড়ার এক ফুলও ভবানীপুরের বঙ্গভুবনে মিশে গিয়েছে।\n\nস্টেফানি বলেন, ‘‘আমার ধর্ম, খাবারের অভ্যাস নিয়ে এ বাড়িতে কেউ মাথা ঘামায় না। অঞ্জলি, দশমীতে ঠাকুর বরণ বা বাড়ির কালীপুজোয় আই লাভ ড্রেসিং লাইক আ বেঙ্গলি।’’ মোচার ঘণ্ট, থোড় আর মাছের মুড়োর মতোই দুগ্গাপুজোকেও ভালবেসে ফেলেছেন কলকাতার তিন পুরুষের চিনা ঘরের কন্যা।\n\nতবু বৌবাজার, বো ব্যারাকের শৈশব থেকে অনেক দূরে ভবানীপুরের এই জগৎ। চাউমিন, চিলি চিকেনের বঙ্গীয় সংস্করণে মাতলেও কয়েকশো বছর পাশাপাশি থাকা চিনারা অনেকের কাছেই পরবাসী। পুজো নাকি সবার উৎসব। তবু টেরিটিবাজার, কলুটোলা, ট্যাংরায় পুজোর রং এখনও ফিকে! বো ব্যারাকে নিজের জেঠামশাই ‘আঙ্কল রিচার্ডে’র বাড়ি স্টেফানির। হেয়ার স্ট্রিট থানার পাশে কপালিটোলার প্যান্ডেলের ঢাক ভেসে আসত ছোটবেলায়। না-গেলে জীবন বৃথা। তবু দূরত্বও ছিল! পুজো আর চাইনিজ় নিউ ইয়ারের ভিড়টা আলাদাই। কলকাতা শহরটা এমন আলাদা খোপ-কাটা ঘরে কেন বাঁচে, ভাবেন শহরের চিনাকন্যা।\n\nসেন্ট জ়েভিয়ার্সের ছাত্র রাহুল আবার বলেন, “মহরম, পঁচিশে বৈশাখ থেকে চাইনিজ় নিউ ইয়ারের মানে স্কুলই চিনিয়েছে।” ক্লাস সিক্সে চিনা লায়ন ডান্সের দলে নাচেনও রাহুল। স্টেফানি তখন লরেটোয়। স্নাতক স্তরে বিলেতে পড়ার সুযোগ খুঁজছিলেন রাহুল। স্টেফানি কলেজে পড়তে পড়তে পড়ুয়াদের বিদেশে উচ্চশিক্ষার খবর দেওয়ার কাজ করতেন। রাহুলকে ফোনটা তিনিই করেন। ব্রিটেনে ইন্টারন্যাশনাল বিজ়নেস এবং এইচআর নিয়ে পড়ার সময়ে সেই মেয়েটিকে হালকা মনে পড়ত ভবানীপুরের ছেলের। চিনা মার্শাল আর্ট উ শু-র রেড স্যাশ জয়ী রাহুল চিনা ভাষাও শিখেছেন। ২০১২-য় দেশে ফিরে স্টেফানিকে পোশাকি ধন্যবাদ দিতেই ফোন করেছিলেন। কিন্তু সেই অভিঘাত অনেক দূর গড়াল।\n\nস্টেফানির শাশুড়ি চুপিচুপি বলেন, ‘‘এমন বৌমা চেষ্টা করেও পেতাম না’’ কিন্তু বিয়ে নিয়ে যথেষ্ট টেনশনে ছিলেন রাহুল। চিনা পরিবারটিও ধন্দে ছিল। ’৬২র যুদ্ধ, দেওলির বন্দি-শিবিরে চিনাদের হেনস্থার দিনগুলি অনেক পিছনে। জীবনে চিন দেখেননি স্টেফানিরা। তবু চিন-ভারত সম্পর্কের সামান্য টানাপড়েনেই নড়ে ওঠে অবিশ্বাসের চোরাবালি। স্টেফানিদের চেনাজানা কারও কারও বাঙালি-বাড়িতে বিয়ে সুখেরও হয়নি। তুতো ভাইবোনেরা বিদেশে পাড়ি জমাচ্ছিলেন। রাহুলের সঙ্গে সম্পর্কে জড়িয়ে স্টেফানি ভাবছিলেন, এ তো উলটপুরাণ ঘটল।\n\n৭৬ পল্লির পুজোয় বরণ, বাড়ির কালীপুজোর আলপনা, চালের নকশা আঁকায় চিনা বৌমা ছাড়া শাশুড়ি অন্ধ। আর স্টেফানি বরের সাহায্য ছাড়াই সব ‘ডায়ালগ’ বুঝে ‘অপরাজিত’ দেখছেন। পুজোয় ব্যোমকেশের ‘বই’ না-থাকায় খানিক মন খারাপও। চিনের সঙ্কট নিয়ে জল্পনাতেই বরং তাপ-উত্তাপ নেই ভারতীয় চিনা মেয়ের।\n\nস্টেফানি-রাহুলের যৌথ ব্যবসা ছাড়াও গেরস্থালি জুড়ে দুই বাচ্চার দস্যিপনা। ন’বছরের আরিয়ানা মেই লিং চৌধুরী, দু’বছরের অরিন জুন কাই চৌধুরী। তাদের ধর্ম তারা পরে নিজেরাই ঠিক করবে, বলেন মা-বাবা। এ শহরে ক্রমশ কমছেন চিনারা। খুদেদের পুজোর জামা বাছতে বাছতে স্টেফানি ভাবেন, এই কুঁড়িরা কিন্তু ফুল হয়ে ফুটবে এখানেই।",
    "Durga Puja 2022: How to make Crispy Egg Fritters easily at home dgtl - Anandabazar": "পুজোর ক’দিন বাড়িতে বন্ধুবান্ধবের আনাগোনা লেগেই থাকে। চলে জমজমাটি আড্ডা। তবে চায়ের সঙ্গে মনপসন্দ ‘টা’ না হলে সব যেন কেমন ফিকে লাগে!\n\nআসর জমাতে বাড়িতে আগে থেকেই বানিয়ে রাখুন এগ‌্ ফ্রিটার্স! কেউ এলেই গরম গরম ভেজে চা বা কফির সঙ্গে পরিবেশন করুন সুস্বাদু নাস্তা! রইল প্রণালী।\n\nউপকরণ:\n\nডিম: ৬টি\n\nপেঁয়াজ কুচি: আধ কাপ\n\nচিলি ফ্লেক্স: ১ টেবিল চামচ\n\nঅরিগ্যানো: ১ টেবিল চামচ\n\nগাজর কুচি: ২ টেবিল চামচ\n\nক্যাপসিকাম কুচি: ২ টেবিল চামচ\n\nনুন ও গোলমরিচ: স্বাদ মতো\n\nবিস্কুটের গুঁড়ো: ২৫০ গ্রাম\n\nকর্নফ্লাওয়ার: আধ কাপ\n\nপুজোর ভোজে জমবে ভাল! প্রতীকী ছবি।\n\nপ্রণালী:\n\nডিমগুলি একটি বড় বাটিতে ভাল করে ফেটিয়ে নিন। এ বার একে একে পেঁয়াজ কুচি, গাজর কুচি, ক্যাপসিকাম কুচি, চিলি ফ্লেক্স, অরিগ্যানো, নুন ও গোলমরিচ দিয়ে আবার ফেটিয়ে নিন। একটি বড় ছড়ানো পাত্রে ডিমের মিশ্রণটি দিয়ে ভাপিয়ে নিন। ভাপানোর জন্য কড়াইতে জল দিয়ে তার উপর একটি স্ট্যান্ড দিয়ে পাত্রটি বসিয়ে ভারী কিছু দিয়ে চাপা দিন। মিনিট পনেরো পর ডিম ভাপা হয়ে এলে ঠান্ডা করে লম্বা লম্বা করে ফিঙ্গারের আকারে টুকরো করে নিন। এ বার ফিঙ্গারগুলি কর্নফ্লাওয়ারের মিশ্রণে ডুবিয়ে বিস্কুটের গুঁড়ো মাখিয়ে ফ্রিজারে ভরে রাখুন। খিদে পেলেই ডোবা তুলে ভেজে নিয়ে টম্যোটো সস্ ও মেয়োনিজের ডুবিয়ে উপভোগ করুন এগ্ ফ্রিটার্স।",
    "How to make left over butter chicken pizza dgtl - Anandabazar": "রাতের খাবারের জন্য শখ করে বাড়িতেই বাটার চিকেন বানিয়েছেন। কিন্তু বাড়ির খুদে সদস্যটি বায়না ধরেছে, ওই চিকেন দিয়ে রুটি সে খাবে না। ভাতের সঙ্গে মাংসের ঝোল চলতে পারে, কিন্তু বাটার চিকেন? নৈব নৈব চ! এ দিকে সে-ও নাছোড়বান্দা। ফ্রিজ খুলে দেখলেন পিৎজ়ার একটা রুটি পড়ে আছে। চিন্তা নেই তাই দিয়েই কাজ চলে যাবে। আপনার সন্তানের মন ও পেট দুই-ই ভরবে।\n\nউপকরণ\n\nবাটার চিকেন: ১ কাপ\n\nপিৎজ়া সস্: ২ টেব্‌ল-চামচ\n\nগোল মরিচগুঁড়ো: আধ চা-চামচ\n\nনুন: স্বাদ অনুযায়ী\n\nঅরিগ্যানো: ১ চা-চামচ\n\nধনে পাতা: এক মুঠো\n\nমোজ়ারেলা চিজ়: ১ কাপ\n\nপিৎজ়া বেস: ১টি\n\nপেঁয়াজ: ১টি\n\nচেরি টম্যাটো: ২-৩টি\n\nচিলি ফ্লেক্স: ১ চা-চামচ\n\nপ্রণালী\n\nমাংসের পদটি থেকে মাংসগুলিকে আলাদা করে, হাড় ছাড়িয়ে নিন।\n\nএর পর পিৎজ়ার রুটির উপর পিৎজ়া সস্ মাখিয়ে, গোল গোল করে কাটা পেঁয়াজ, চেরি টম্যাটো এবং গ্রেড করা চিজ় ছড়িয়ে দিন।\n\nহাড় ছাড়ানো মুরগির মাংস এবং বাটার চিকেনের গ্রেভিতে ভাল করে মাখিয়ে তার উপর সাজিয়ে দিন।\n\nউপর থেকে একে একে গোল মরিচগুঁড়ো, নুন, অরিগ্যানো, ধনে পাতা, চিলি ফ্লেক্স এবং আরও একটু গ্রেট করা চিজ় দিয়ে দিন।\n\nসব শেষে একটি মাইক্রোওয়েভ প্রুফ নন স্টিক পাত্রে রেখে ১৫-২০ মিনিট বেক করে নিলেই তৈরি পিৎজ়া।",
    "১৮ সেপ্টেম্বর: ইতিহাসের পাতায় স্মরণীয় ঘটনা": "",
    "Hockey Men’s World Cup 2023: হকি বিশ্বকাপে ভারতের গ্রুপে ইংল্যান্ড ও স্পেন": "Hockey Men's World Cup 2023: হকি বিশ্বকাপে অভিষেক হতে চলেছে চিলি এবং ওয়েলসের। পুল সি এবং ডি-তে রয়েছে এই দু'টি দল।\n\nলসেন : পুরুষদের হকি বিশ্বকাপের ড্র হল। ২০২৩ হকি বিশ্বকাপ (Hockey Men’s World Cup 2023) ভারতের মাটিতে। ভুবনেশ্বর এবং রৌরকেল্লায় হবে ম্যাচগুলি। আয়োজক ভারত পুল ডি-তে রয়েছে। ভারতের (Hockey India) গ্রুপে রয়েছে শক্তিশালী ইংল্যান্ডও। পুল এ-তে রয়েছে বিশ্ব ক্রমতালিকায় এক নম্বর দল অস্ট্রেলিয়া। ২০১৮ বিশ্বকাপে ব্রোঞ্জ পেয়েছিল তারা। একই গ্রুপে ২০১৬ অলিম্পিক চ্যাম্পিয়ন আর্জেন্টিনা। রয়েছে ফ্রান্স এবং দক্ষিণ আফ্রিকা। এ বার দিয়ে চতুর্থ বিশ্বকাপ খেলতে চলেছে ফ্রান্স। পুল বি-তে রয়েছে বিশ্ব চ্যাম্পিয়ন বেলজিয়াম। এ ছাড়া রয়েছে জার্মানি। ২০০২, ২০০৬ বিশ্বকাপের চ্যাম্পিয়ন জার্মানি। ইউরোপের দুই দলের সঙ্গে রয়েছে এশিয়ার জাপান এবং কোরিয়া। ভারত কি কঠিন গ্রুপে পড়ল, বিশ্লেষণ করল TV9 Bangla।\n\nপুল সি-তে রয়েছে গত বারের ফাইনালিস্ট নেদারল্যান্ডস। একই গ্রুপে নিউজিল্যান্ড এবং মালয়েশিয়া। হকি বিশ্বকাপে অভিষেক হতে চলেছে চিলির। তারা রয়েছে পুল সি-তে। পুল ডি-তে আয়োজক ভারতই (৫) বিশ্ব ক্রমতালিকায় সবচেয়ে এগিয়ে থাকা দল। সঙ্গে রয়েছে ইংল্যান্ড। এ বার বার্মিংহ্যাম কমনওয়েলথ গেমসে ভারত-ইংল্যান্ড ম্যাচটি রুদ্ধশ্বাস হয়। এ ছাড়াও গ্রুপে রয়েছে দু-বারের রানার্স স্পেন এবং ওয়েলস। চিলির মতো ওয়েলসও বিশ্বকাপে অভিষেক করতে চলেছে। ১ জুন অবধি বিশ্ব ব়্যাঙ্কিংয়ের অবস্থান দেখেই এই ড্র হয়েছে। আগামী বছর ১৩-২৯ জানুয়ারি পুরুষদের হকি বিশ্বকাপ। আন্তর্জাতিক হকি সংস্থার ভারপ্রাপ্ত সভাপতি সইফ আহমেদ বলেন, ‘বিশ্বের সেরা দলগুলিকে টুর্নামেন্টে দেখার অপেক্ষায় রয়েছি। ভুবনেশ্বর এবং রৌরকেল্লায় হবে ম্য়াচগুলি। বিশ্বকাপের আর মাত্র ৪ মাস বাকি। অবিশ্বাস্য একটা প্রতিযোগিতা অপেক্ষা করছে।’\n\nপুরুষদের হকি বিশ্বকাপ ২০২৩\n\nপুল এ : অস্ট্রেলিয়া, আর্জেন্টিনা, ফ্রান্স, দক্ষিণ আফ্রিকা\n\nপুল বি : বেলজিয়াম, জার্মানি, কোরিয়া, জাপান\n\nপুল সি : নেদারল্যান্ডস, নিউজিল্যান্ড, মালয়েশিয়া, চিলি\n\nপুল ডি : ভারত, ইংল্যান্ড, স্পেন, ওয়েলস",
    "FC Barcelona: লেওয়ানডস্কির জোড়া গোল, এলচের বিরুদ্ধে সহজ জয় বার্সার": "বার্সেলোনা: বায়ার্ন মিউনিখ থেকে বার্সায় যোগ দিয়েছিলেন। আর নতুন ক্লাবে আসার পরই নিজের জাত চেনানো শুরু করে দিয়েছেন রবার্ট লেওয়ানডস্কি। একের পর এক ম্যাচে বার্সা সমর্থকদের মন জয় করে নিয়েছেন তিনি। এবার এলচের বিরুদ্ধেও লা লিগার ম্যাচে এদিন জোড়া গোল করলেন তিনি। ম্যাচেও বার্সেলেনা সহজ জয় পেল ৩-০ ব্যবধানে। এই নিয়ে স্পেনের লা লিগায় তাঁর গোল হয়েছে ৬ ম্যাচে ৮টি। সব প্রতিযোগিতা মিলিয়ে গোলের সংখ্যা ১১।\n\nএদিন খেলার শুরুতেই লাল কার্ড দেখার ফলে মাঠ ছাড়তে হয় এলচের ফুটবলারদের। বার্সেলোনার মাঠ ক্যাম্প ন্যুয়ে খেলার ১৪ মিনিটেই ১০ জনের দল হয়ে যায় এলচে। তবে এরপরও প্রথম গোল পেতে অনেকটা সময় অপেক্ষা করতে হয়েছিল বার্সাকে। খেলার ৩৪ মিনিটের মাথায় প্রথম গোল পায় বার্সা। দলকে এগিয়ে দেন লেওয়ানডস্কির। ১৮ বছরের আলেজান্দ্রো বালডের ক্রস থেকে ট্যাপে দুর্দান্ত গোল করেন লেওয়ানডস্কি। এরপর প্রথমার্ধে আর কোনও দলই গোল করতে পারেনি।\n\nদ্বিতীয়ার্ধে শুরু থেকে এলচের রক্ষণে বারবার চাপ বাড়াতে থাকে জাভির দল। ৪১ মিনিটের মাথায় ম্যাচের দ্বিতীয় গোল করেন ডিপাইয। ৪৮ মিনিটের মাথায় ম্যাচের গোল বার্সার। উসমান ডেম্বেলের ক্রস থেকে এবার গোল করেন ডিপাই। সেখান থেকে পাস পেয়ে যান লেওয়ানডস্কি। নিজের দ্বিতীয় গোলটি করতে ভুল করেননি পোল্যান্ডের তারকা স্ট্রাইকার। এরপর আর কোনো দলই গোল করতে পারেনি। এই জয়ের ফলে লিগ টেবিলে শীর্ষে এই মুহূর্তে বার্সেলোনা। দ্বিতীয় স্থানে রিয়াল মাদ্রিদ।",
    "এমটিভি ভিডিও মিউজিক অ্যাওয়ার্ডে সেরা টেইলর সুইফট": "এমটিভি বার্ষিক মিউজিক ভিডিও অ্যাওয়ার্ডে “বর্ষসেরা ভিডিও”র পুরস্কার জিতেছেন মার্কিন গায়িকা টেইলর সুইফট। তার “অল টু ওয়েল: দ্য শর্ট ফিল্ম” (১০ মিনিট সংস্করণ) এর জন্য বছরের সেরা ভিডিও’র পুরস্কার জিতেছেন সুইফট।\n\nরবিবার (২৯ আগস্ট) নিউ জার্সির নিউইয়র্কের প্রুডেনশিয়াল সেন্টারে আয়োজিত পুরস্কার বিতরণীর মঞ্চেই সুইফট তার নতুন অ্যালবাম “মিডনাইটস” প্রকাশের ঘোষণা দিয়েছেন।\n\nসুইফট বলেন, “আমার নতুন অ্যালবাম আগামী ২১ অক্টোবর প্রকাশিত হবে।” পুরস্কার বিতরণীর অনুষ্ঠানের পর রবিবারই সামাজিক যোগাযোগমাধ্যমে দেওয়া এক পোস্টে সুইফট জানান, “মিডনাইটস” নামের আসন্ন দশম অ্যালবামটিতে তার “সারা জীবন জুড়ে ছড়িয়ে ছিটিয়ে থাকা ১৩টি ঘুমহীন রাতের গল্প” আছে।\n\nএর আগে সর্বশেষ দুই বছর আগে তিনি “ফোকলোর” ও “এভারমোর” প্রকাশ করেন। এর মধ্যে “ফোকলোর” ২০২১ সালের গ্র্যামি অ্যাওয়ার্ডে বছরের সেরা অ্যালবামের পুরস্কার জেতে। অনুষ্ঠানে সুইফট তার বক্তব্যে দোজা ক্যাট ও অলিভিয়া রদ্রিগোসহ অন্যান্য নারী পপ শিল্পীদের প্রশংসা করেন।\n\nঅন্যদিকে র‌্যাপার জ্যাক হার্লো ও লিল নাস এক্স ইন্ডাস্ট্রি বেবির জন্য “সেরা সহযোগী”র পুরস্কার জিতেছেন। হার্লো এদিন তার হিট গান “ফার্স্ট ক্লাস” পরিবেশন করেন।\n\nএদিকে সাবেক স্ত্রী অ্যাম্বার হার্ডের সঙ্গে মানহানির মামলার রায়ের প্রায় তিন মাস পরে অভিনেতা জনি ডেপ শো চলাকালীন “মুন ম্যান” হিসেবে উপস্থিত হন। ৫৯ বছর বয়সী এই অভিনেতা তার মুখের সঙ্গে ডিজিটালভাবে কাস্টম হেলমেটে ঢোকানো আইকনিক মহাকাশচারীর পোশাক পরে পারফর্ম করেন।\n\nএ বছর লিজোর “অ্যাবাউট ড্যাম টাইম” বছরের সেরা গান হিসেবে পুরস্কার জিতেছে এবং হ্যারি স্টাইলসের “হ্যারিস হাউস” “অ্যালবাম অব দ্য ইয়ার” পুরস্কার জিতেছে। অনুষ্ঠানে লিজো তার নতুন সলো মিউজিক “টু বি লাভড” (অ্যাম আই রেডি) পরিবেশন করেন।\n\nঅন্যদিকে, নিকি মিনাজ ও চিলি পেপারস যথাক্রমে সেরা হিপ-হপ এবং সেরা রকের জন্য পুরস্কার জিতেছেন। এছাড়াও নিকি মিনাজ “ভিডিও ভ্যানগার্ড অ্যাওয়ার্ড” পুরস্কার পেয়েছেন। কিংবদন্তী সংগীতশিল্পী মাইকেল জ্যাকসনের নামে এই পুরস্কারের নামকরণ করা হয়েছে।\n\nতার বক্তব্যের সময় মিনাজ অন্যান্য সঙ্গীত আইকন যেমন জ্যাকসন, হুইটনি হিউস্টন, লিল ওয়েন ও কানি ওয়েস্টকে শ্রদ্ধা জানান। তিনি মানসিক স্বাস্থ্যের গুরুত্ব সম্পর্কেও কথা বলেছেন।\n\nঅন্যদিকে, “গ্রুপ অব দ্য ইয়ার” পুরস্কার জিতেছে জনপ্রিয় কোরিয়ান মিউজিক ব্যান্ড “বিটিএস”। এছাড়া ব্ল্যাকপিঙ্ক, সিটি গার্লস, ফু ফাইটারস, ইমাজিন ড্রাগনস, মানেস্কিন, রেড হট চিলি পিপারস ও সিল্ক সোনিক এর মত ব্যান্ডগুলোও এই ক্যাটাগরিতে মনোনীত হয়েছিল।\n\n“লালিসা”র জন্য সেরা “কে-পপ” পুরস্কার জিতে নিয়েছেন ব্ল্যাকপিঙ্কের লিসা। অনুষ্ঠানে অ্যানিটা, ব্ল্যাকপিঙ্ক, লিজো, মানেস্কিন, জ্যাক হার্লো, জে বালভিন, মার্শমেলো এক্স খালিদ এবং প্যানিকের পারফরম্যান্স মুগ্ধ করেছে দর্শকদের। এছাড়া কেন ব্রাউন দেশের প্রথম পুরুষ গায়ক হিসেবে ভিএমএ’তে পারফর্ম করে ইতিহাস গড়েছেন।\n\n“গ্লোবাল আইকন অ্যাওয়ার্ড” জিতেছেন রেড হট চিলি পিপারস।",
    "Virat Kohli's favourite superfood salad recipe dgtl - Anandabazar": "মাস ছয়েক পর এশিয়া কাপে ভারত-পাকিস্তান ম্যাচে ফের ব্যাট হাতে বাইশ গজে দেখা যেতে পারে প্রাক্তন অধিনায়ক বিরাট কোহলীকে। বিরাট যে ফর্মেই থাকুন না কেন, স্বাস্থ্য নিয়ে তিনি সদা সতর্ক থাকেন। সে বিষয়ে কোনও রকম আপস তাঁর একেবারেই না-পসন্দ।\n\nক্রিকেট খেলতে হলে বিরাটকে সর্বদা ফিট তো থাকতেই হবে। ঘণ্টার পর ঘণ্টা মাঠে অনুশীলন আর দীর্ঘ ক্ষণের ভারী ওয়ার্কআউট তাঁর রোজের রুটিনের অংশ। তারই সঙ্গে রোজ নানা ধরনের স্যালাড খান বিরাট। তবে বিরাটের পছন্দের স্যালাড কোনটি জানেন? কিনুয়া দিয়ে তৈরি একটি স্যালাড প্রায়ই থাকে বিরাটের ডায়েটে। আপনি কি একই ধরনের স্যালাড খেয়ে ক্লান্ত? তা হলে বাড়িতে বানিয়ে ফেলুন বিরাটের প্রিয় স্যালাড। রইল রেসিপির হদিস।\n\nউপকরণ:\n\nঅলিভ অয়েল: ২ চা চামচ\n\nভিনিগার: ১ চা চামচ\n\nমধু: ১ চা চামচ\n\nমাস্টার্ড সস্: ১ চা চামচ\n\nচিলি ফ্লেক্স: ১/৪ চা চামচ\n\nলেটুস পাতা: ১ কাপ\n\nকিনুয়া: ১/৪ কাপ\n\nক্যাপসিকাম: ১/২ কাপ\n\nতরমুজ: ১ কাপ\n\nকুমড়োর বীজ: ১ টেবিল চামচ\n\nকাজু: ৪টি\n\nনুন: স্বাদ মতো\n\nপ্রণালী:\n\nএকটি পাত্রে অলিভ অয়েল, ভিনিগার, মধু, মাস্টার্ড সস্, চিলি ফ্লেক্স ও নুন ভাল করে মিশিয়ে স্যালাড ড্রেসিং তৈরি করে নিন। সামান্য নুন দিয়ে কিনুয়া সেদ্ধ করে একটি আলাদা পাত্রে রাখুন। ক্যাপসিকামটি একটু খানিক ক্ষণ আগুনে সেঁকে নিয়ে টুকরো করে কেটে নিন। তরমুজ টুকরো করে বীজ বার করে নিন। এ বার একটি বড় পাত্রে সব উপকরণ একসঙ্গে মিশিয়ে নিলেই তৈরি হয়ে যাবে সুস্বাদু কিনুয়া স্যালাড।",
    "করোনায় আরও ৬৭৭ মৃত্যু, শনাক্ত ৩ লাখ ১৮ হাজার": "মহামারি করোনাভাইরাসে আক্রান্ত হয়ে সারা বিশ্বে গত ২৪ ঘণ্টায় ৬৭৭ জনের মৃত্যু হয়েছে। একই সময়ে নতুন রোগী শনাক্ত হয়েছে তিন লাখ ১৮ হাজার ৭২৭ জন। আর সুস্থ হয়ে উঠেছেন চার লাখ ৫৩ হাজার ৭০ জন।\n\nমহামারি শুরুর পর থেকে ভাইরাসটিতে এ পর্যন্ত মোট মারা গেছেন ৬৫ লাখ ৩৯ হাজার ৯৩৩ জন। সংক্রমিত হয়েছেন ৬২ কোটি ৪৩ হাজার ৪৫৮ জন। তাদের মধ্যে সুস্থ হয়েছেন ৬০ কোটি ৯ হাজার ৬৮৩ জন।\n\nরোববার (২৫ সেপ্টেম্বর) সকালে আন্তর্জাতিক পরিসংখ্যানবিষয়ক ওয়েবসাইট ওয়ার্ল্ডোমিটারস থেকে এসব তথ্য জানা গেছে।\n\nএর আগে শনিবার (২৪ সেপ্টেম্বর) ২৪ ঘণ্টায় এক হাজার ১৮৯ জনের মৃত্যু ও চার লাখ দুই হাজার ৯৪৬ রোগী শনাক্ত হয়।\n\nগত ২৪ ঘণ্টায় সবচেয়ে বেশি মৃত্যু হয়েছে রাশিয়ায়। দেশটিতে এসময়ে ১১১ জনের মৃত্যু এবং ৫১ হাজার ২৬৯ জন নতুন রোগী শনাক্ত হয়েছেন। এনিয়ে রাশিয়ায় শনাক্ত রোগীর সংখ্যা বেড়ে দাঁড়ালো দুই কোটি সাত লাখ ৪৬ হাজার ১৬৩ জনে। তাদের মধ্যে মারা গেছেন তিন লাখ ৮৬ হাজার ৬৬২ জন। আর সুস্থ হয়ে উঠেছেন এক কোটি ৯৭ লাখ ১০ হাজার ৫৯৯ জন।\n\nদৈনিক সংক্রমণে শীর্ষে থাকা জাপানে ২৪ ঘণ্টায় করোনায় সংক্রমিত হয়েছেন ৬৪ হাজার ৫৩ জন এবং মারা গেছেন ৮৫ জন। পূর্ব এশিয়ার এ দেশটিতে এখন পর্যন্ত ২ কোটি ৯ লাখ ৮২ হাজার ৮৯৬ জন শনাক্ত এবং মৃত্যু হয়েছে ৪৪ হাজার ২৬২ জনের।\n\nকরোনাভাইরাসে এখন পর্যন্ত সবচেয়ে ক্ষতিগ্রস্ত দেশের তালিকায় শীর্ষে থাকা যুক্তরাষ্ট্রে একদিনে মারা গেছেন ৭৫ জন এবং শনাক্ত হয়েছেন ১৫ হাজার ৩৭৭ জন। এ নিয়ে দেশটিতে ৯ কোটি ৭৮ লাখ ৯৫ হাজার ৮৬০ জন শনাক্ত এবং ১০ লাখ ৮১ হাজার ৭০৮ জন মারা গেছেন।\n\nদ্বিতীয় অবস্থানে থাকা ভারতে ২৪ ঘণ্টায় মারা গেছেন ২৩ জন। শনাক্ত হয়েছেন চার হাজার ৭৭৭ জন। এ নিয়ে শনাক্ত ৪ কোটি ৪৫ লাখ ৬৮ হাজার ১১৪ জন শনাক্ত এবং ৫ লাখ ২৮ হাজার ৫১০ জন মারা গেছেন।\n\nএকদিনে ফ্রান্সে নতুন শনাক্ত ৩৮ হাজার ২৪ জন। দেশটিতে এখন পর্যন্ত তিন কোটি ৫১ লাখ ২৫ হাজার ৬৮১ জন শনাক্ত এবং মারা গেছেন এক লাখ ৫৪ হাজার ৮৮৭ জন। গত ২৪ ঘণ্টায় দক্ষিণ কোরিয়ায় নতুন করে শনাক্ত হয়েছেন ২৯ হাজার ৩৩৫ জন এবং মারা গেছেন ৬৩ জন।\n\nবৈশ্বিক সংক্রমণের তালিকায় চতুর্থ ও মৃত্যুতে দ্বিতীয় অবস্থানে থাকা লাতিন আমেরিকার দেশ ব্রাজিলে একদিনে মারা গেছেন ২১ জন এবং নতুন করে সংক্রমিত হয়েছেন ছয় হাজার ৮৩৪ জন। মহামারির শুরু থেকে এ পর্যন্ত দেশটিতে মোট শনাক্ত রোগীর সংখ্যা ৩ কোটি ৪৬ লাখ ৭৩ হাজার ২২১ জন। তাদের মধ্যে মারা গেছেন ছয় লাখ ৮৫ হাজার ৮৩৭ জন।\n\nএছাড়া গত ২৪ ঘণ্টায় ইতালিতে ৪৩ জন, ইরানে ১৫, ইন্দোনেশিয়া ১২, পোল্যান্ডে ২৫, তাইওয়ান ৫১, চিলি ২৯, থাইল্যান্ডে ১৪, ফিলিপাইনে ২৯ জনের মৃত্যু হয়েছে।\n\nএএএইচ/এমএস",
    "Remote Chile Scientists Found New Bird Species Subantarctic Rayadito Living in a Place With No Trees Diego Ramirez Islands: প্রকৃতির বিস্ময়! নেই একটিও গাছ, দুর্গমতম স্থানে তবু বেঁচে রয়েছে ছোট্ট এই পাখ": "বিশ্বের সবচেয়ে দুর্গম স্থানগুলি নিয়ে মানুষের কৌতূহল স্বাভাবিকভাবেই বেশি। এই সমস্ত দুর্গম জায়গায় মাঝে মাঝেই এমন কিছু ঘটনা ঘটে বা এমন কোনও জিনিসের অস্তিত্ব মেলে যা এই কৌতূহলকে কেবল বাড়িয়েই দেয় না, বরং নতুন করে জানার ও গবেষণা করার সুযোগও এনে দেয়। দক্ষিণ আমেরিকার প্রান্তে দুর্গম, বায়ুপ্রবাহিত চারণভূমিতে একটি ছোট্ট পাখির বসবাস এভাবেই ভাবিয়ে তুলেছে মানুষকে। দক্ষিণ চিলির কেপ হর্ন থেকে ১০০ কিলোমিটার (৬২ মাইল) দূরে দিয়েগো রামিরেজ দ্বীপপুঞ্জে বিজ্ঞানীরা সাবান্টার্কটিক রায়ডিটোকে খুঁজে পেয়েছেন। বড় ঠোঁটের কালো এবং হলুদ ছোপের এই বাদামী পাখির ওজন মাত্র ০.০৩৫ পাউন্ড (১৬ গ্রাম)। জীববিজ্ঞানীদের রীতিমতো বিভ্রান্তিতে ফেলেছে এই পাখি।\n\nআরও পড়ুন- ঠান্ডা যুদ্ধে ইতি টেনেছিলেন, ৯১ বছর বয়সে প্রয়াত মিখাইল গর্বাচেভ\n\nএর কারণ হল রায়ডিটো প্রজাতির পাখি সাবান্টার্কটিক রায়ডিটো দক্ষিণ প্যাটাগোনিয়ার বনে জঙ্গলেই বাস করে এবং সাধারণত গাছের গুঁড়ির গহ্বরে বাসা বাঁধে। সেই পাখিকে এমন জায়গায় পাওয়া গিয়েছে যেখানে একেবারে কোনও গাছই নেই!\n\nচিলির ম্যাগালানেস ইউনিভার্সিটি এবং নর্থ টেক্সাস বিশ্ববিদ্যালয়ের শিক্ষাবিদ এবং কেপ হর্ন ইন্টারন্যাশনাল সেন্টার ফর গ্লোবাল চেঞ্জ স্টাডিজ অ্যান্ড বায়োকালচারাল কনজারভেশনের (CHIC) পরিচালক রিকার্ডো রোজি বলেন, “কোনও ঝোপঝাড় বা বনভূমির প্রজাতি নেই, আক্ষরিক অর্থেই সমুদ্রের মাঝখানে একটি বনের পাখি বেঁচে থাকতে পেরেছে।” বিজ্ঞান পত্রিকা নেচারে শুক্রবার প্রকাশিত এই বিষয়ক লেখাটি ছয় বছর ধরে অনুসন্ধানের ফসল বলা যায়। ক্ষুদ্র এই পাখিটি এখন গবেষকদের কাছে বেশ গুরুত্বপূর্ণ বিষয়, জানান রোজি।\n\nআরও পড়ুন- ২৬ বছর ধরে জঙ্গলে, মৃতদেহ উদ্ধার আমাজনের জনজাতির শেষ সদস্যের\n\nগবেষকদের মধ্যেই অন্য একজন, চিলি বিশ্ববিদ্যালয়ের জীববিজ্ঞানী রডরিগো ভাসকুয়েজ জানান, জেনেটিক গবেষণা নিশ্চিত করেছে যে নতুন আবিষ্কৃত এই প্রজাতি ক্লাসিক রায়াডিটো প্রজাতির বাকি প্রজাতির থেকে অন্যান্য পার্থক্য ছাড়াও গঠন এবং আচরণ ও মিউটেশনে ভিন্ন।\n\nগবেষকরা জানান, এই দ্বীপে ১৩ টি পাখিকে ধরে এবং বিশ্লেষণ করেছেন। “দিয়েগো রামিরেজের পাখিগুলি ওজনে বেশ ভারী এবং বড় ছিল,এদের লেজটিও উল্লেখযোগ্যভাবে ছোট,” জানান গবেষকরা। রিজার্ডো রোজির মতে, এই প্রজাতিটি “একটি প্রতীক… যা স্বল্প পরিচিত দিয়েগো রামিরেজ দ্বীপপুঞ্জ সম্পর্কে আরও জানতে” বাধ্য করবে মানুষকে।\n\nPublished by:Madhurima Dutta First published: August 31, 2022, 16:05 IST\n\nTags: Birds",
    "মিষ্টি আঙ্গুর: ঝিনাইদহের মাটিতে যেভাবে চাষ সফল হলো": "মিষ্টি আঙ্গুর: ঝিনাইদহের মাটিতে যেভাবে চাষ সফল হলো\n\nরাকিব হাসনাত\n\nবিবিসি বাংলা, ঢাকা\n\n৩ সেপ্টেম্বর ২০২২\n\nছবির উৎস, Hasan Ali ছবির ক্যাপশান, আব্দুর রশিদের বাগানে থোকায় থোকায় আঙ্গুর।\n\nআঙ্গুর বিদেশি ফল হলেও জনপ্রিয় এই ফলটি চাষে সফল হয়েছেন বাংলাদেশের ঝিনাইদহ জেলার মহেশপুর উপজেলার একজন চাষী।\n\nচীন, যুক্তরাষ্ট্র, ইতালি, ফ্রান্স, স্পেন, তুরস্ক, চিলি, আর্জেন্টিনা, ইরান ও দক্ষিণ আফ্রিকার মতো দেশগুলোতেই বিশ্বের সবচেয়ে বেশি উৎপাদন হলেও ফলটি প্রায় সারা বিশ্বেই জনপ্রিয়। বাংলাদেশের বাজারেও পাওয়া যায় সবুজ ও লাল বা বেগুনি রংয়ের আঙ্গুর।\n\nবাংলাদেশের শহর থেকে গ্রামাঞ্চল প্রায় সর্বত্রই এই ফলটির চাহিদা থাকলেও আবহাওয়া, মাটি ও বাণিজ্যিক চাষের জ্ঞানের অভাবসহ নানা কারণে বাংলাদেশে এই ফলটি চাষের আগ্রহ খুব একটা দেখা যায়নি।\n\nতবে এখন কৃষি কর্মকর্তারা ও চাষীরা বলছেন, বাংলাদেশের মাটিতেও আঙ্গুর চাষ করে সফল হওয়া সম্ভব। এর মধ্যে ঝিনাইদহের মহেশপুর উপজেলা এটি চাষের জন্য বিশেষভাবে উপযোগী বলে দাবি করছেন সেখানকার কৃষি কর্মকর্তা মোহাম্মদ হাসান আলী।\n\nমিস্টার আলী বলছেন, সেখানে একজন চাষী বাণিজ্যিক উৎপাদনে সফল হয়েছেন এবং ইতোমধ্যে ঢাকা থেকে কিছু বড় কোম্পানির প্রতিনিধিরাও সেখানে গিয়ে দেখে এসেছেন।\n\n\"মহেশপুরের মাটিটা আঙ্গুরের জন্য উপযোগী। এখানে এই ফলটা হবে বলে আমরা আশা করছি। একজন চাষি সফল হয়েছেন। শুরু থেকেই তিনি আমাদের পরামর্শ অনুযায়ী কাজ করেছেন এবং চলতি বছর তার বাগান আরও বিস্তৃত হয়েছে,\" বিবিসি বাংলাকে বলছিলেন তিনি।\n\nআর যেই চাষী আঙ্গুর চাষ করে সফল হয়েছেন বলে কৃষি বিভাগ বলছে তার নাম আব্দুর রশিদ।\n\nমিস্টার রশিদ বিবিসি বাংলাকে বলছেন যে, তিনি দু বছর ধরে আঙ্গুর চাষ করছেন এবং এর মধ্যে একবার ফল বাজারজাত করেছেন।\n\nএর আগে সবুজ আঙ্গুর চাষ করলেও এবার সাথে তিনি যোগ করেছেন লাল-বেগুনি আঙ্গুর।\n\nবিবিসি বাংলায় আরও পড়ুন:\n\nছবির উৎস, Hasan Ali ছবির ক্যাপশান, আব্দুর রশিদের বাগান।\n\nঝিনাইদহে আঙ্গুর এলো কীভাবে\n\nআব্দুর রশিদ আরও কিছু বিদেশি ফলেরও চাষ করেছেন। এক সময় তার চিন্তায় আসে যে আঙ্গুর উৎপাদনের চেষ্টা করবেন তিনি।\n\nএর মধ্যে ভারতে গিয়েছেন এবং সেখানে এটি চাষ করতে দেখেছেন, যা তার মধ্যে আগ্রহ তৈরি করে।\n\n\"এসব দেখে আমার মধ্যে চিন্তাটা এলো যে এটা বাংলাদেশেও সম্ভব হবে। তারপর থেকেই আমি চারা সংগ্রহ করার চেষ্টা শুরু করলাম,\" বিবিসি বাংলাকে বলছিলেন তিনি।\n\nপরবর্তীতে চীন, ইটালি ও ভারত থেকে প্রবাসীদের মাধ্যমে আঙ্গুরের চারা সংগ্রহ করে মহেশপুরে বাগান শুরু করেন।\n\nএখন ৩৮ শতক জমিতে দুশোর বেশি আঙ্গুর গাছ আছে তার। গত বছর ফলন ভালো হয়েছে বলে এবার বাগানের পরিধি কিছুটা বাড়িয়েছেন।\n\n\"গতবার সবুজটা করেছিলাম। এবার সামনে লাল-বেগুনিটার খবর দিতে পারবো বলে আশা করছি,\" বলছিলেন তিনি।\n\nকৃষি কর্মকর্তা মিস্টার আলী জানিয়েছেন, গতবছর আব্দুর রশিদের আঙ্গুর স্থানীয় বাজারে কেজি প্রতি দুশো টাকা দরে বিক্রি হয়েছে।\n\n\"ফলনটাও ভালো হয়েছে। ফলটাও স্বাদের। তবে সবুজটার মধ্যে বীচি আছে। হয়তো আরও ভালো জাত পেলে সেটা আরও ভালো হবে মহেশপুরে,\" বলছিলেন তিনি।\n\nসাধারণত আঙ্গুর চাষের জন্য এমন জায়গা দরকার হয় যেখানে পরিমিত বৃষ্টি হবে কিন্তু মাটিতে পানি জমে থাকবে না। আবার আবহাওয়া হতে হবে শুষ্ক ও উষ্ণ থাকে।\n\nআঙ্গুর পাকার সময় বৃষ্টি হলে আঙ্গুরের গুণাগুণসহ আকৃতি নষ্ট হয়ে যায়। আবার আঙ্গুর পাখি খেয়ে ফেলে বলে এ নিয়ে সতর্ক থাকতে হয়।\n\nছবির উৎস, Hasan Ali ছবির ক্যাপশান, স্থানীয় বাজারে আব্দুর রশিদের বাগানের আঙ্গুর।\n\nবাংলাদেশে আঙ্গুরের জন্য নানা চেষ্টা\n\nবাংলাদেশে এর আগেও বিভিন্ন জায়গায় বিভিন্নভাবে আঙ্গুর চাষের চেষ্টা হয়েছে। উনিশশো নব্বই সালে গাজীপুরের বিএডিসির উদ্যান উন্নয়ন কেন্দ্রে প্রাতিষ্ঠানিকভাবে আঙ্গুর চাষের চেষ্টা করা হয়েছিলো।\n\nতবে ব্যক্তি বা বেসরকারি উদ্যোগে খুব বেশি প্রচেষ্টার কথা আগে শোনা যায়নি।\n\nযদিও বাংলাদেশের মাটি আঙ্গুরের জন্য উপযুক্ত বলেই বলছেন কৃষি কর্মকর্তারা।\n\nপরিমিত মাত্রায় সার ও যথাযথ পরিচর্যার মাধ্যমে একটি আঙ্গুর গাছই বছরের পর বছর ধরে ফলন দিতে পারে।\n\nবাংলাদেশে অক্টোবর নভেম্বর মাসে আঙ্গুর গাছ ছাটাই করলে মার্চ এপ্রিলে ফল পাওয়া যায়। এরপর আবার শীতের সময়ে ফলন আসে।\n\nআঙ্গুর পাকার সময় বৃষ্টিরা সম্ভাবনা থাকলে পলিথিন জাতীয় কাগজ দিয়ে গাছ ঢেকে দিতে হয় কারণ বৃষ্টির পানি লাগলে আঙ্গুর ফেটে যাবার সম্ভাবনা থাকে।\n\nতবে আবার আঙ্গুর পুরোপুরি পেকে যাবার পরেও সংগ্রহ না করা হলে পরে তার মিষ্টতা নষ্ট হতে শুরু করে এবং এক পর্যায়ে পচন ধরতে আরম্ভ করে।",
    "মচমচে আলুর চপ বানাবেন যেভাবে": "বিকেলের নাস্তায় টমেটো সসের সঙ্গে গরম গরম আলুর চপ পরিবেশন করতে পারেন। সুস্বাদু এই আইটেমটি বানিয়ে ফেলাও খুব সহজ। জেনে নিন রেসিপি।\n\n৬০০ গ্রাম আলু সেদ্ধ করে নিন। আলু যেন ভেঙে না যায়। আস্ত আলু সেদ্ধ করে নামিয়ে ঠান্ডা করে ফ্রিজে রেখে দিন কয়েক ঘণ্টা। এরপর খোসা ছাড়িয়ে চটকে নিন। পেঁয়াজ কুচি, মরিচ কুচি, পুদিন পাতা কুচি, ধনিয়া পাতা কুচি, স্বাদ মতো লবণ, ৪ টেবিল চামচ চালের আটা, আধা চা চামচ হলুদের গুঁড়া, চিলি ফ্লেকস, ১ চা চামচ আস্ত জিরা ও ১ চা চামচ ধনিয়ার গুঁড়া দিয়ে মেখে নিন আলু। পছন্দ মতো আকৃতি করে নিন। তেল গরম করে দুই দিক মচমচে করে ভেজে তুলুন আলুর চপ।",
    "যেভাবে তৈরি করবেন সুস্বাদু ‘চিকেন মহারানি’, রেসিপি": "লাইফস্টাইল ডেস্ক : প্রতিদিন একই স্টাইলে মাংস রান্না? খেতে আর ভালো লাগছে না? তাহলে ভিন্ন স্বাদের এই রেসিপিটা করে দেখতে পারেন। গরম গরম ভাত, পোলাও বা পরোটার সাথে চিকেন মহারানি।\n\nজেনে নিন যা যা লাগবে,\n\n► মুরগীর মাংস- ৬০০ গ্রাম।\n\n► তেল- ১/২ কাপ।\n\n► চিলি ফ্লেক্স- ২ চা চামচ।\n\n► মেথি- ১চা চামচ।\n\n► দুধ- আধা কাপ।\n\nম্যারিনেশনের জন্য যা যা লাগবে,\n\n► টক দই- ৩ টেবিল চামচ।\n\n► লবণ- স্বাদমতো\n\n► মেথি- ১ চা চামচ।\n\n► গুঁড়া মরিচ- ১চা চামচ।\n\n► আদা-রসুন বাটা- ১চা চামচ।\n\nমশলা তৈরিতে যা লাগছে,\n\n► পেঁয়াজ – ১টি।\n\n► আদা- ৪ টুকরা।\n\n► রসুন- ৬ কোয়া।\n\n► কাঁচা মরিচ- ৪টি।\n\nভাজা মশলার জন্য যা যা লাগছে,\n\n►গোটা ধনে- ১ টেবিল চামচ।\n\n►গোটা জিরা- ১ টেবিল চামচ।\n\n►মৌরি- ২ চা চামচ।\n\n►কাঠ বাদাম- ১০টি খোসা ছাড়া ( আধা কাপ দুধ দিয়ে বাদাম বেটে নিতে হবে)।\n\nএবার জেনে নিন কীভাবে রান্না করবেন,\n\n১. প্রথমেই মুরগি ম্যারিনেট করে নিতে হবে। মাংস কেটে ধুয়ে নিন। এরপরে এতে দিন, লবণ, মরিচ গুঁড়া, আদা-রসুন বাটা। দুই ঘন্টা মেখে রাখুন।\n\n২. এবার ১টা পেঁয়াজ, আদা, গোটা রসুন, কাাঁচা মরিচ একসাথে নিয়ে পেষ্ট তৈরি করুন।\n\n৩. একটি পাত্রে তেল নিয়ে গরম করে নিন। এতে দিয়ে দিন পেঁয়াজ কুঁচি। হালকা ভেজে, মশলার যে পেষ্টটি তৈরি করেছেন সেটি দিয়ে দিন। মশলা কষিয়ে নিয়ে ম্যারিনেট করা মাংস দিয়ে দিন। একটু নেড়ে ঢাকনা দিয়ে দিন।\n\n৪. মাংসা সিদ্ধ হতে দিয়ে, অন্য একটি পাত্র চুলায় দিন। এতে ভাজা মশলা তৈরি করে নিতে হবে। গোটা ধনে, জিরা আর মৌরি দিয়ে ভেজে নিন। গুঁড়া করে মাংসে ছড়িয়ে দিন। মাংস নেড়ে ঢেকে দিন।\n\n৫. এরপর কষানোর পালা। মাংসে হাফ কাপ দুধ, কাঠ বাদাম বাটা, চিলি ফেক্স দিয়ে দিন। এরপর একটু কষিয়ে ঢাকা দিয়ে দিন। ৫ মিনিট দমে রেখে দিতে হবে। হয়ে গেলো চিকেন মহারানি।\n\nসূত্র : এই সময়।",
    "মমি তৈরিই পেশা, কাজ শেষ হলেই মৃত্যু": "সম্রাট শাহজাহানের স্ত্রী মমতাজ মহল সন্তান জন্ম দিতে গিয়ে মারা যান। মমতাজের বিরহ কাটিয়ে উঠতে পারেননি সম্রাট কোনোদিনও। ভালোবাসার নিদর্শন হিসেবে তৈরি করেছেন আগ্রার তাজমহল। সারাবিশ্বে যেটি ভালোবাসার নিদর্শন হয়েই আছে এখনো।\n\nকথিত আছে, তাজমহলের নকশাকারী এবং কারিগরদের কাজ শেষ হওয়ার পর দুই হাত কেটে ফেলেছিলেন সম্রাট। দু’চোখও অন্ধ করে দিয়েছিলেন। তারা যেন এই নকশা কখনো নকল করতে না পারেন, এজন্য ২২ হাজার কারিগর ও ডিজাইনারের এমন হাল করেছিলেন তিনি।\n\nতবে এই ঘটনা কতটুকু সত্য তা নিয়ে অনেক তর্ক-বিতর্ক আছে ইতিহাসে। কিন্তু এমনই নির্মম পরিণতি হতো মমি কারিগরদের ভাগ্যেও। মমি তৈরি যাদের পেশা ছিল, তাদের কাজ শেষ হওয়ার পর হত্যা করা হতো। এমন তথ্যই উঠে এসেছিল এক গবেষণায়।\n\nমিশরের নাম শুনলেই প্রথমেই যে কথাটা সবার মাথায় আসে, তা হচ্ছে মমি। তবে জানেন কি? শুধু প্রাচীন মিশরেই নয়; চীন, ক্যানারি দ্বীপপুঞ্জের প্রাচীন মানুষ, গুয়াঞ্চস এবং ইনকাসহ দক্ষিণ আমেরিকার অনেক প্রাক-কলম্বিয়ান সমাজেও মমিকরণের প্রচলন ছিল। মিশরীয় সভ্যতারও এক হাজার বছর আগে উত্তর চিলি এবং দক্ষিণ পেরুর চিনচেরাতে মমির সংস্কৃতি চালু হয়।\n\nঅন্যদিকে মমি মানেই হচ্ছে মিশরের পিরামিডের কোনো গুপ্তঘর। যেখানে গেলেই পাওয়া যাবে শত শত কফিনবন্দি মমি। মিশরের পিরামিডের ভেতরে এ পর্যন্ত অনেক ফারাও রাজাসহ বিভিন্ন মানুষ, পশু-পাখির মমির সন্ধান পাওয়া গেছে। সেকালে মানুষের ধারণা ছিল মৃত্যুর পর আবারও ফিরে আসা যায়। সেখানেও আছে আরেক জীবন। এজন্য শরীর নষ্ট হতে দিতেন না তারা। সংরক্ষণ করে রাখতেন। সঙ্গে খাবার, পোশাক, গয়না, টাকা-পয়সাসহ পোষা কুকুর-বিড়ালকেও দিয়ে দিতেন।\n\nতবে মমিকরণের প্রথার সঙ্গে মিশরীয়দের আরও একটি অদ্ভুত প্রথা ছিল মমি কর্মীদের হত্যা করা। হায়ারোগ্লিফ লিপির পাঠোদ্ধারের পর প্রকাশ্যে আসে এমনই ভয়ংকর ইতিহাস। খ্রিষ্টপূর্ব প্রথম শতকের সিসিলিয়ান ঐতিহাসিক ডায়োডোরাস সিকুলাসের গ্রন্থ বিবলিওটেকা হিস্টোরিয়াতেও পাওয়া যায় এমন তথ্য। ওই সময়ের ধারাবাহিক ইতিহাসকে এ গ্রন্থে লিপিবদ্ধ করেছিলেন ডায়োডোরাস। এই গ্রন্থে মিশরীয়দের জীবনযাপন ও রীতি-রেওয়াজ, নীল নদ, মমির কথা বলেছেন তিনি।\n\nডায়োডোরাসের কথায়, মমি তৈরির মধ্যে যেমন মিশরীয়দের ধর্মীয় আচার লুকিয়ে আছে; তেমনই আছে বিজ্ঞানের ব্যবহারও। সমাজের কোনো বিশিষ্ট ব্যক্তি মারা গেলে প্রাথমিকভাবে তার দেহ নিয়ে যাওয়া হতো ‘ইবু’ নামের একটি ঘরে। মিশরীয় ভাষায় ‘ইবু’ কথার অর্থ ‘বিশুদ্ধকরণের মন্দির’।\n\nএকেকটি মমি তৈরি করতে লাগত ৪০ থেকে ৭০ দিন। মমি করার কাজে একইসঙ্গে চিকিৎসাবিজ্ঞান এবং রসায়নে পারদর্শী হতে হতো কর্মীদের। মমি তৈরি করতে মৃতদেহ ইবুতে আনার পর তালের তৈরি মদ ও নীল নদের পানি দিয়ে পরিষ্কার করা হতো মৃতদেহ। এই কাজ করতেন, তাদের বলা হতো ‘স্ক্রাইব’। তাদের কাজ ছিল শুধু মৃতদেহ পরিষ্কার করা। অর্থাৎ আচার মেনে মৃতদেহের শুদ্ধিকরণ করতেন স্ক্রাইবরা।\n\n\n\nএরপর শুরু হতো অস্ত্রোপচার। শরীর থেকে বের করা হতো হৃৎপিণ্ড ছাড়া বাকি সব পচনশীল অঙ্গ। হৃৎপিণ্ড তারা বের করতেন না। কারণ মিশরীয়দের ধারণা ছিল, মৃত্যুর পরে হৃৎপিণ্ডের ওজন করেই মানুষের আত্মার বিচার করেন আনুবিস। দেহের উপরিভাগের অঙ্গগুলো বড়শির সাহায্যে মুখ দিয়ে বের করে ফেলা হতো। তবে পাকস্থলি ও নিম্নাঙ্গগুলো বের করতে শরীরের বাঁ দিকে সামান্য গর্ত করে নিতেন।\n\nমৃতদেহের শরীরে গর্ত করার এই কাজ করতেন ‘স্লিটার’ নামের একদল কর্মী। বলতে গেলে সবচেয়ে ঝুঁকিপূর্ণ কাজ ছিল তাদেরই। মমিকরণের জন্য এ পদ্ধতি একদিকে যেমন অত্যন্ত জরুরি ছিল; তেমনই মিশরীয়দের বিশ্বাস ছিল মৃতদেহে আঘাত বা ক্ষত তৈরি করা ভয়াবহ পাপ এবং তা শাস্তিযোগ্য অপরাধ। এজন্য মিশরীয়রা যে কাজটি করতেন, তা শুনলে যে কারো চক্ষু চড়কগাছ হতে বাধ্য।\n\nস্ক্রাইবদের চিহ্ন করে দেওয়া অংশের মাংস কেটেই দৌড়াতে শুরু করতেন স্লিটাররা। অন্যদিকে ঘটনাস্থলে উপস্থিত স্থানীয়রা তাদের মাথা লক্ষ্য করে পাথর ছুঁড়তে থাকতেন। পাথরের আঘাতে অনেকে গুরুতর আহত হতেন। কেউবা ঘটনাস্থলেই মারা যেতেন।\n\nএই পেশাকে মিশরীয়রা বলতেন অকৃতজ্ঞ কাজ। অকৃতজ্ঞ বলতে যেহেতু মৃতদেহে আঘাত করা ভয়াবহ পাপ, তাই স্লিটাররা ছিলেন পাপী আবার অকৃতজ্ঞ প্রজা। এমনকি তারা মারা গেলে তাদের মৃতদেহের কাছে ঘেঁষতেন না সাধারণ মানুষ।\n\nঅন্যদিকে মমিকরণের জগতে সবচেয়ে সম্মানজনক কাজ ছিল স্ক্রাইবদের। তবে ঝুঁকিপূর্ণ কাজের জন্য সবচেয়ে বেশি অর্থ পেতেন স্লিটাররা। কারণ তাদের কাজ ছিল ছুরি দিয়ে মাংস কাটা এবং দৌড়ানো। তাই স্লিটারদের শরীরবিদ্যা সম্পর্কে শুধু জ্ঞান থাকলেই চলত না। জানতে হতো দ্রুত দৌড়ানোর কৌশলও।\n\nসূত্র: ওয়ার্ল্ড হিস্টোরি, গ্রাঞ্জ\n\nকেএসকে/এসইউ/জিকেএস",
    "উয়েফা নেশনস লিগের ম্যাচে জয় পেয়েছে তিন জায়ান্ট": "উয়েফা নেশনস লিগের ম্যাচে জয় পেয়েছে তিন জায়ান্ট। গ্রুপ ফোরে পোল্যান্ডকে ২-০ গোলে হারিয়ে সেমিফাইনাল থেকে ১ পয়েন্ট দূরে রয়েছে নেদারল্যান্ডস। একই গ্রুপের আরেক ম্যাচে ওয়েলসের বিপক্ষে ২-১ গোলের জয় তুলে সেমিফাইনালে যাওয়ার রেসে টিকে রইলো বেলজিয়াম।\n\nআর গ্রুপ ওয়ানের ম্যাচে অস্ট্রিয়াকে ২-০ গোলে হারিয়ে রেলিগেশন এড়ানোর সম্ভাবনা তৈরি করেছে ফ্রান্স। গেলো জুনে প্রথম লেগে অস্ট্রিয়ার মাঠে প্রথমার্ধে পিছিয়ে পড়ার পর শেষ দিকে এমবাপ্পের গোলে হার এড়িয়েছিল ফ্রান্স। এবার তার গোলেই এগিয়ে গেল ফরাসীরা। ৫৬ মিনিটে দলকে এগিয়ে নেন এমবাপ্পে। ১০ মিনিট পর ব্যবধান বাড়ালেন জিরুদ। তাতেই ২-০ গোলে জয় নিশ্চিত হয় ফ্রান্সের। পাঁচ ম্যাচে ১০ পয়েন্ট নিয়ে এখন শীর্ষে ক্রোয়েশিয়া। ১ পয়েন্ট কম নিয়ে দুইয়ে ডেনমার্ক, ৫ পয়েন্ট নিয়ে তিনে ফরাসীরা। শেষ রাউন্ডে ক্রোয়েশিয়া খেলবে অস্ট্রিয়ার বিপক্ষে আর ডেনমার্ক মুখোমুখি হবে ফ্রান্সের।\n\nআন্তর্জাতিক প্রীতি ম্যাচ রাতে মাঠে নামবে ব্রাজিল, চিলি, উরুগুয়ে ও মিশর। শনিবার ভোরে খেলবে আর্জেন্টিনা। কাতার বিশ্বকাপের প্রস্তুতির অংশ হিসেবে ১১ বছর পর ঘানার মুখোমুখি হচ্ছে ব্রাজিল।\n\nবাংলাদেশ সময় রাত সাড়ে ১২টায় শুরু হবে ম্যাচ। আগের চার দেখায় কখনোই ব্রাজিলকে হারাতে পারেনি ঘানা। প্রীতি ম্যাচে সবশেষ ২০১১ সালে মুখোমুখি হয়েছিলো দু’দল। জয়কে ছাপিয়ে কাতার বিশ্বকাপের জন্য দলের খেলোয়াড়দের ঝালিয়ে নিতে চায় ব্রাজিল দলের কোচ তিতে। শেষ ১৩ ম্যাচে অপরাজিত থেকে উড়ছে সেলেসাওরা। অন্যদিকে, শনিবার ভোর ৬টায় হন্ডুরাসের মুখোমুখি হবে আর্জেন্টিনা। আলবিসেলেস্তেরাও মাঠে নামছে বিশ্বকাপের আগে নিজেদের ঝালিয়ে নিতে। হন্ডুরাসের সঙ্গে আগের দুই দেখায় দুটিতেই জিতেছে দু’বারের বিশ্বচ্যাম্পিয়নরা। সবশেষ ২০১৬ সালে মুখোমুখি হয়েছিলো দু’দল।\n\nউয়েফা নেশনস লিগের হাই ভোল্ডেজ ম্যাচে রাতে মাঠে নামবে ইতালি মুখোমুখি ইংল্যান্ড। অপর ম্যাচে জার্মানির প্রতিপক্ষ হাঙ্গেরি। দুইটি ম্যাচই শুরু হবে বাংলাদেশ সময় রাত ১২ টা ৪৫ মিনিট।\n\nমাঠের খেলায় সাম্প্রতিক সময়ে ভাল ফর্মে নেই ইংল্যান্ড। নেশনস লিগের প্রথম ধাপে ৪ম্যাচ খেলে একটিতেও জয়ের দেখা পাইনি হ্যারি কেইনরা। চার ম্যাচে শূন্য পয়েন্ট নিয়ে টেবিলের তলানিতে ইংলিশরা।তাই এ ম্যাচ জিতে জয়ের ধারায় ফিরতে মরিয়া গ্যারেথ সাউথগেটের দল। অন্যদিকে খারাপ সময় যাচ্ছে ইতালিয়ান ফুটবলেও। আগেই কাতার বিশ্বকাপের মূলপর্বে খেলার সুযোগ হারিয়েছে চার বারের বিশ্ব চ্যাম্পিয়নরা। নেশনস লিগেও চার ম্যাচে জয় মাত্র একটিতে। তাই এ ম্যাচ জিতেত মরিয়া রবার্তো মানচিনির দল। দুই দলের শেষ দেখায় গোলশুন্য ড্র হয় ম্যাচটি।",
    "ঝরঝরে ফ্রায়েড রাইস রান্নার সহজ পদ্ধতি": "শিশুদের টিফিনে দিয়ে দিতে পারেন ঘরে তৈরি মজাদার ফ্রায়েড রাইস। অতিথি আপ্যায়নেও ঝরঝরে ফ্রায়েড রাইস পরিবেশনে মিলবে প্রশংসা। জেনে নিন কীভাবে সহজ উপায়ে বানিয়ে ফেলবেন আইটেমটি।\n\n১ কাপ পোলাওয়ের চাল রান্না করে নিন। রান্না করার পানিতে ১ টেবিল চামচ তেল মিশিয়ে নেবেন। এতে ঝরঝরে হবে রাইস। ৯৫ শতাংশ সেদ্ধ হয়ে গেলে নামিয়ে ছেঁকে নিন। একটি ছড়ানো ট্রেতে রেখে দিন যেন বাতাসে বাড়তি পানি শুকিয়ে যায়। আধা ঘণ্টা ফ্যানের নিচে রাখুন। প্যানে ১ চা চামচ তেল, দুটি ডিম, স্বাদ মতো লবণ ও ১/৪ চা চামচ গোলমরিচের গুঁড়া দিয়ে নেড়ে নিন। মিশ্রণটি উঠিয়ে রাখুন বাটিতে। ১ টেবিল চামচ বাটার দিন প্যানে। চিকন করে কুচি করা আধা কাপ গাজর বাটারে দিয়ে নেড়ে নিন। ১ মিনিট ভেজে মটরশুঁটি ও পছন্দের যেকোনো সবজি কুচি করে দিন। আধা চা চামচ রসুন কুচি, কয়েক ফালি কাঁচা মরিচ দিয়ে নেড়ে নিন এক মিনিট। সবজি ভাজা হয়ে গেলে রাইস দিয়ে দিন প্যানে। এক মিনিট ভাজুন। এরপর স্বাদ মতো লবণ, গোলমরিচের গুঁড়া ১ চা চামচ টমেটো সস, ১ চা চামচ চিলি সস ও ১ টেবিল চামচ সয়া সস দিন। ডিমের মিশ্রণ দিয়ে কিছুক্ষণ নেড়ে নামিয়ে পরিবেশন করুন গরম গরম।\n\nছবি: এফএনএফ কুকিং",
    "ইরানে হিজাববিরোধী বিক্ষোভকারীদের মৃত্যু নিয়ে বিশ্বজুড়ে নিন্দার ঝড়": "",
    "রাতের ময়দানের খাস খবর (১৩/৯/২০২২)": "খেলার দুনিয়ার এ সমস্ত টাটকা খবর দিচ্ছেন\n\nশান্তি রায় চৌধুরী।\n\nআজ সৌরভ, জয়দের ভাগ্য নির্ধারণ হতে পারে\n\n- Advertisement -\n\nসৌরভ গঙ্গোপাধ্যায়, জয় শাহরা বোর্ডের পদে থাকতে পারবেন কি না, তা জানা যেতে পারে আজ মঙ্গলবার। এ দিনই সুপ্রিম কোর্ট বোর্ডের আবেদন শুনতে চলেছে। চূড়ান্ত সিদ্ধান্ত নেওয়া হবে কি না, তা অবশ্য জানা যায়নি। প্রসঙ্গত, সংবিধান সংশোধনের জন্য সুপ্রিম কোর্টে আবেদন করেছে বোর্ড। সভাপতি এবং সচিবের মেয়াদকাল সংশোধন করতে চেয়ে আবেদন জানানো হয়েছে।\n\nপ্রোটিয়াদের কোচের পদ থেকে সরে দাঁড়াবেন বাউচার\n\nটি-টুয়েন্টি বিশ্বকাপের পর সাউথ আফ্রিকার কোচের পদ থেকে সরে দাঁড়াবেন মার্ক বাউচার। ওভালে ইংল্যান্ডের বিপক্ষে টেস্ট ম্যাচ হারের পর সোমবার এক বৈঠকে বাউচার বিষয়টি জানান বলে নিশ্চিত করেছে ক্রিকেট সাউথ আফ্রিকা।\n\nচ্যাম্পিয়নস লিগে আজ বার্সা-বায়ার্ন মুুখোমুখি\n\nউয়েফা চ্যাম্পিয়নস লিগের ম্যাচে আজ মুখোমুখি হচ্ছে বায়ার্ন মিউনিখ ও বার্সেলোনা। গ্রুপ ‘সি’র এই ম্যাচটি অনুষ্ঠিত হবে বায়ার্নের মাঠ আলিয়াঞ্জ অ্যারেনায়। ভারতীয় সময় আজ (মঙ্গলবার) রাত ১২.৩০মি. ম্যাচটি শুরু হবে। ম্যাচটি দেখা যাবে ‘সনি টেন ২’ এর পর্দায়।\n\nআগাস্টের রাজা সিকান্দার\n\nব্যাট হাতে রানের স্রোত বইয়ে দিয়ে আগস্টের সেরা পুরুষ ক্রিকেটারের পুরস্কার জিতে নিলেন সিকান্দার রাজা। বাংলাদেশের বিপক্ষে ৯ বছর পর জিম্বাবুয়ের ওয়ানডে সিরিজ জয়ের পথে টানা দুই ম্যাচে করেন তিনি সেঞ্চুরি। পরে ভারতের বিপক্ষে হাঁকান আরেকটি। দুর্দান্ত পারফরম্যান্সে ‘আইসিসি প্লেয়ার অব দ্য মান্থ’ নির্বাচিত হয়েছেন জিম্বাবুয়ের এই ব্যাটসম্যান।\n\nঝুলনের অভাব পূরণ হয় না, বলছেন স্মৃতি\n\nইংল্যান্ড বিরুদ্ধে দ্বিতীয় টি-টোয়েন্টিতে খেলতে নামার আগে সাংবাদিক বৈঠকে আবেগপ্রবণ হয়ে পড়লেন স্মৃতি মন্ধানা। তাঁকে প্রশ্ন করা হয়, ঝুলন গোস্বামীকে ছাড়া ভারতীয় দল কতটা ভয়ঙ্কর? উত্তর দিতে গিয়ে গলা ধরে আসে ভারতীয় মহিলা ক্রিকেট দলের ওপেনারের। জানিয়ে দেন, ভারতীয় দলের জার্সিতে ঝুলনকে যে আর দেখতে পাবেন না, এটা ভাবলেই তাঁর চোখের কোণ ভিজে যায়।\n\nতিনি মনে করেন,’ ঝুলনের অভাব পূরণ করা সম্ভব নয়। ওয়ান ডে সিরিজ়েই ওঁর সঙ্গে শেষ বারের মতো দেশের জার্সিতে নামব। যা ভাবলেই আবেগপ্রবণ হয়ে যাচ্ছি।’\n\nইডেনে প্রাক্তনদের ম্যাচে সহবাগদের কোচ বুকানন\n\nসহবাগের দলে থাকছেন হরভজন সিংহ, মহম্মদ কাইফ, পার্থিব পটেল, ইরফান ও ইউসুফ পাঠানের মতো প্রাক্তন তারকা। তাঁদের প্রতিপক্ষ বিশ্ব একাদশের (ওয়ার্ল্ড জায়ান্টস) নেতৃত্বে জাক কালিস। ভারতীয় মহারাজা দলের কোচ হচ্ছেন জন বুকানন। আগামী ১৬ সেপ্টেম্বর ইডেনে হচ্ছে প্রাক্তনদের এই প্রীতি ম্যাচ। কিছু জটিলতা দেখা দিলেও সোমবার সিএবি অ্যাপেক্স কাউন্সিলের বৈঠকে সর্বসম্মত ভাবে ম্যাচ ইডেনেই করার প্রস্তাব পাশ হয়ে গিয়েছে।\n\n‘জাদুকর’ এখন শ্রেয়স আইয়ার!\n\nভারতীয় দলের তারকা ক্রিকেটার শ্রেয়স আইয়ার ব্যাট হাতে দাপট তো দেখানই, পাশাপাশি তিনি আরও একটি বিষয়ে সিদ্ধহস্ত। ক্রিকেটার শ্রেয়সকে তো সকলেই চেনেন? আর জাদুকর শ্রেয়সকে চেনেন? বিভিন্ন সময় নতুন নতুন তাসের জাদু নিয়ে হাজির হন শ্রেয়স। এ বার এই তারকা শ্রেয়স হাজির হলেন একখানা নতুন জাদুকৌশল নিয়ে। ভারতের মিডল অর্ডারের তারকা ব্যাটার সোশ্যাল মিডিয়ায় বেশ সক্রিয়। সম্প্রতি তিনি নিজের ইন্সটাগ্রামে একটি ভিডিও শেয়ার করেছেন। যেখানে তিনি একখানা বোতলের ঢাকনা নিয়ে, হাতের মধ্যে ঘষতে ঘষতে সেটিকে অদৃশ্য করে দেখিয়েছেন। নেটদুনিয়ায় রীতিমতো ভাইরাল হয়েছে সেই ভিডিও।\n\nবিশ্বকাপে নিষিদ্ধ হচ্ছে ইকুয়েডর!\n\nকাতার বিশ্বকাপ শুরুর আগেই দেখা দিয়েছে বিতর্ক। ইকুয়েডরের খেলোয়াড় বায়রন কাস্তিয়োর নাগরিকত্ব নিয়ে ফের সংশয় দেখা দিয়েছে। গত মে মাসে কাস্তিয়োর নাগরিকত্বের প্রশ্ন তুলে তাকে ইকুয়েডরের হয়ে খেলার অযোগ্য দাবি করেছিল বিশ্বকাপে সুযোগ না পাওয়া চিলি। বিশ্বকাপ বাছাই পর্বে কনমেবল অঞ্চলে সপ্তম হওয়ায় বিশ্বকাপে খেলার যোগ্যতা অর্জন করতে পারেনি চিলি। এরপর গত মে মাসে বোমা ফাটায় তারা। অভিযোগ করে কাতার বিশ্বকাপের বাছাইপর্বে ইকুয়েডর দলে খেলা বায়রন ডেভিড কাস্তিয়োর জন্ম আদতে কলম্বিয়ায়। তবে গত জুনে কাস্তিয়োকে ইকুয়েডরের নাগরিক তথা খেলোয়াড় হিসেবে স্বীকৃতি দিয়েছে ফিফা। যার ফলে চিলির আবেদন নাকচ হয়ে যায় ও ইকুয়েডরের বিশ্বকাপ খেলতে আর কোনো বাধা থাকে না।",
    "‘অভিমান ভেঙে’ ১৫ মাস পর জাতীয় দলে জিয়াশ": "আন্তর্জাতিক ফুটবল থেকে অবসরের ঘোষণা না দিলেও জাতীয় দলে আর না খেলার সিদ্ধান্ত নিয়েছিলেন হাকিম জিয়াশ। তবে কোচ বদলের পর পাল্টে গেছে তার মন। দীর্ঘ ১৫ মাসের বিরতি শেষে আবার মরক্কো জাতীয় দলে ফিরলেন চেলসির এই মিডফিল্ডার।\n\nকাতার বিশ্বকাপের প্রস্তুতিপর্বে চলতি মাসে চিলি ও প্যারাগুয়ের বিপক্ষে প্রীতি ম্যাচ খেলবে মরক্কো। এই দুই ম্যাচের জন্য জিয়াশকে নিয়ে সোমবার দল ঘোষণা করেছেন নতুন কোচ ওয়ালিদ রেগরাগি।\n\nগত ফেব্রুয়ারিতে জিয়াশ জানিয়ে দেন, কাতার বিশ্বকাপে মরক্কো খেলার যোগ্যতা অর্জন করলেও খেলবেন না তিনি।",
    "Durga Puja 2022: Protein salad can be the saviour for weight loss before puja dgtl - Anandabazar": "স্পিনাচ, টুনা ও রেড পটেটো স্যালাড\n\nস্পিনাচ, টুনা ও রেড পটেটো স্যালাড\n\nঊপকরণ:\n\nটুনা ২০০ গ্রাম\n\nস্লাইস করা রসুন ও কাঁচালঙ্কা ১ টেবিল চামচ\n\nপালং ২০০ গ্রাম\n\nরাঙা আলু ২টো বড়\n\nস্লাইস করা টোম্যাটো ও ১টা বড় পেঁয়াজ\n\nলেবুর রস\n\nঅলিভ অয়েল ১ টেবিল চামচ\n\nবিট নুন স্বাদ মতো\n\nপ্রণালী:\n\nপ্রথমে আলু সেদ্ধ করে নিয়ে জল ফেলে দিতে হবে। একটা ননস্টিক প্যানে পালং নেড়েচেড়ে নিয়ে তাতে রসুন, কাঁচালঙ্কা দিয়ে কয়েক সেকেন্ড ভাপিয়ে নিতে হবে। এর পরে মাছ স্যতে করতে হবে দু–তিন মিনিটের জন্য। পরে বাকি উপকরণ ভাল করে মিশিয়ে নিলেই তৈরি স্যালাড।\n\nচিকেন পিনহুইলস ইন লিফি স্যালাড\n\nচিকেন পিনহুইলস ইন লিফি স্যালাড\n\nস্যালাডে নতুনত্ব আনতে বানিয়ে ফেলুন চিকেন পিনহুইলস ইন লিফি স্যালাড।\n\nউপকরণ:\n\nস্লাইস করা চিকেন ব্রেস্ট ৩০০ গ্রাম\n\nপেস্টো ২ টেবিল চামচ\n\nফ্যাট ফ্রি ক্রিম চিজ ৪-৫ টেবিল চামচ\n\nচিজ স্লাইস ৬-৭টি\n\nগোল মরিচ ১ চা চামচ\n\nলেটুস ১০০ গ্রাম\n\nস্লাইস করা টোম্যাটো\n\nস্লাইস করা পেঁয়াজ\n\nঅলিভ অয়েল ১ টেবিল চামচ\n\nনুন স্বাদ মতো\n\nটর্টিলা প্রয়োজন অনুযায়ী\n\nপ্রণালী:\n\nপ্রথমে নুন, লেবু, গোলমরিচ দিয়ে চিকেন ম্যারিনেট করে রাখতে হবে। এর পরে চিকেনে পেস্টো, ক্রিম, দিয়ে ভাল করে মিক্সিতে পেস্ট করে নিতে হবে। ওই পেস্ট এ বার টর্টিলাতে ভাল করে স্প্রেড করে নিয়ে তাতে স্লাইস করা টোম্যাটো, পেঁয়াজ, চিজ দিতে হবে। এর পরে সেগুলি রোল করতে হবে অ্যালুমিনিয়াম ফয়েল দিয়ে। ফয়েল খুলে ছোট ছোট আকারে রোলটি কেটে নিলেই তৈরি চিকেন পিনহুইল। স্যালাড আলাদা করে তৈরি করে পিনহুইলগুলি মিশিয়ে দিতে হবে।\n\nলেফ্টওভার পর্ক মিটবল স্যালাড\n\nলেফ্টওভার পর্ক মিটবল স্যালাড\n\nডিনারে যদি পর্ক মিটবল খান, তা হলে অবশ্যই প্ল্যান করে রাখুন পরের দিনের লেফ্টওভার পর্ক মিটবল স্যালাডের।\n\nউপকরণ:\n\nপর্ক মিটবল ১০-১২টি\n\nসবুজ জুকিনি ১/২ কাপ\n\nহলুদ জুকিনি ১/২ কাপ\n\nপালং ১০০ গ্রাম\n\nঅ্যাভোকাডো ১টা স্লাইস করা\n\nস্লাইস করা টোম্যাটো\n\nস্লাইস করা বড় শসা\n\nকাঁচা লঙ্কা\n\nলেবুর রস\n\nঅলিভ অয়েল ২ টেবিল চামচ\n\nনুন স্বাদ মতো\n\nপ্রণালী:\n\nজুকিনি আর পালং কিছুক্ষণ স্যতে করে নিতে হবে। এর পরে একটা বড় বাটিতে সব উপকরণ দিয়ে ভাল করে মিশিয়ে নিলেই তৈরি স্যালাড। এর সঙ্গে পছন্দ মতো সব্জি দিতে পারেন। পর্ক বলের পরিবর্তে চিকেন, মাটন বল দিয়েও তৈরি করতে পারেন এই প্রোটিন স্যালাড।\n\nস্মোকড ভেটকি, ফেটা অ্যান্ড নাটস্ স্যালড\n\nস্মোকড ভেটকি, ফেটা অ্যান্ড নাটস্ স্যালড\n\nভেটকির সঙ্গে ফেটা আর কুড়মুড়ে বাদাম এই স্যালাডকে সুপার স্টার করে তুলেছে!\n\nউপকরণ:\n\nকিউব করা ভেটকি ২০০ গ্রাম\n\nগ্রেট করা ফেটা চিজ ১/২ কাপ\n\nব্ল্যাক অলিভ ৫-৬টা\n\nগ্রিন অলিভ ৫-৬টা\n\nঅ্যালাপেনো ৫-৬টা\n\nছোট পেঁয়াজ ৫-৬টা\n\nচেরি টমেটো ৫-৬টা\n\nলেটুস ৮-১০টা\n\nবড় শসা ১টা স্লাইস করা\n\nগাজর স্লাইস করা\n\nরোস্টেড বাদাম ৫০ গ্রাম\n\nআখরোট ৩০ গ্রাম\n\nলেবুর রস ২ টেবিল চামচ\n\nঅলিভ অয়েল ৪ টেবিল চামচ\n\nগোল মরিচ ১ টেবিল চামচ\n\nনুন স্বাদ মতো\n\nপ্রণালী:\n\nমাছ নুন, মরিচ, লেবুর রস দিয়ে ম্যারিনেট করে রাখতে হবে কিছু ক্ষণ। একটি বড় বাটিতে অলিভ, অ্যালাপেনো, শসা, গাজর, বাদাম, লেবুর রস দিয়ে ভাল করে মিশিয়ে নিতে হবে। মাছটিকে কম অঁচে স্যতে করে নিয়ে লেটুস, অলিভ অয়েল, নুন দিতে হবে। সিজনিং করতে হবে চিজ দিয়ে।\n\nগনোচ্চি অ্যান্ড টমেটো স্যালাড\n\nগনোচ্চি অ্যান্ড টমেটো স্যালাড\n\nস্যালাডে গনোচ্চি! অবাক হওয়ার কিছু নেই। চটজলদি বানিয়ে ফেলুন এই সুস্বাদু স্যালাড।\n\nউপকরণ:\n\nগনোচ্চি\n\n১টা বড় টোম্যাটো স্লাইস করা\n\n১টা বড় শসা স্লাইস করা\n\nগাজর স্লাইস করা\n\nবিট স্লাইস করা\n\nহলুদ জুকিনি স্লাইস করা\n\nস্প্রিং অনিয়ন ৩ টেবিল চামচ\n\nলেটুস ৪-৫টা\n\nতুলসী পাতা ১ চা চামচ\n\nগ্রেটেড ফেটা চিজ ৩ টেবিল চামচ\n\nগোল মরিচ ১ টেবিল চামচ\n\nচিলি অয়েল ১/২ টেবিল চামচ\n\nঅলিভ অয়েল ২ টেবিলচামচ\n\nনুন স্বাদ মতো\n\nপ্রণালী:\n\nপ্রথমে সমস্ত সব্জি ভাল করে মিশিয়ে নিতে হবে। তাতে একে একে নুন, লেবু, গোল মরিচ, অলিভ অয়েল, চিলি অয়েল দিতে হবে। এর পরে গনোচ্চি ও লেটুস দিয়ে ভাল করে মিশিয়ে নিতে হবে। সিজনিং করতে হবে ফেটা চিজ দিয়ে।\n\nএই প্রতিবেদনটি 'আনন্দ উৎসব' ফিচারের অংশ।",
    "Madan Mitra: ‘আমার বাবাও তো আমাকে টাচ করেন’, মদনের ‘টাচ মি’ নিয়ে খোলামেলা উত্তর রিচার": "Madan Mitra: টাচ অর্থাৎ স্পর্শ করার ক্ষেত্রে ভাল খারাপের পার্থক্য সবাই বোঝে বলেই মন্তব্য করলেন অভিনেত্রীরা।\n\nকলকাতা: বাংলার রাজনীতিতে অনেক চর্চার বিষয়ের মধ্যে নতুন সংযোজন ‘ডোন্ট টাচ’ বিতর্ক। বিতর্কের আঁচ পৌঁছেছে বিধানসভা পর্যন্ত। আর সেই বিতর্কে রঙ লাগালেন ‘রঙিন’ মদন। কামারহাটির বিধায়ককে এই ইস্যুতে মুখ খুলতে দেখা গিয়েছে একাধিকবার। আর এবার টলি নায়িকাদের সঙ্গে এক ফ্রেমে দাঁড়িয়ে মদন বললেন ‘টাচ মি’।\n\nবিধানসভা, দলীয় কার্যালয় বা কোনও রাজনৈতিক সভা-সমাবেশে নয়, বাইপাসের এক ঝাঁ চকচকে রেস্তোরাঁয়া দাঁড়িয়েই এ কথা বলতে শোনা গেল মদন মিত্রকে। তাঁকে ঘিরে তখন উপস্থিত রয়েছেন অভিনেত্রী উসষী, মডেল রিচা শর্মা, তিয়াসা সহ বেশ কয়েকজন। তাঁদের পাশে দাঁড়িয়ে মদনকে বলতে শোনা গেল, আমি কখনই বলতে পারব না ‘ডোন্ট টাচ মাই বডি’, আমি সবসময় বলব ‘টাচ মি, টাচ মি’। অভিনেতা- অভিনেত্রীদের মধ্যে তখন হাসির রোল।\n\nআরও ব্যাখ্যা করে মদন বলেন, ‘মরে গেলে বডি পোস্টমর্টেম হলে অনেক সময় বলা হয় ডোন্ট টাচ বডি। আর যাদের ঔদ্ধত্য থাকে তারা বলে।’ কার ঔদ্ধত্যের কথা বললেন? বিরোধী দলনেতা? নবান্ন অভিযানের সময় শুভেন্দু অধিকারীকে মহিলা পুলিশ আটক করতে গেলে, তিনি বলেছিলেন ‘ডোন্ট টাচ মাই বডি’। তারপর থেকেই এই মন্তব্য নিয়ে নানারকম প্রতিক্রিয়া দিয়েছে শাসক দল। এমনকি বিধানসভায় খোদ মুখ্যমন্ত্রী মমতার মুখেও শোনা গিয়েছে সে কথা। তবে এ দিন সে কচকচানিতে যেতে চাননি মদন।\n\nএ দিন মদনের কথাকে সমর্থন করেন অভিনেত্রীরাও। মডেল তথা অভিনেত্রী রিচা শর্মা বলেন , “টাচ করার ইন্টেনশন ঠিক কি না সেটা একটা বিষয়। তবে আলাদা করে কিছু বলব না। শুধু বলব, আমার বাবাও তো আমাকে টাচ করেন।” আর অভিনেত্রী উসষী বলেন, “পুজোতেও তো কত ঠেলাঠেলি, ধাক্কাধাক্কি হয়। গুড টাচ আর ব্যাড টাচের ফারাক এখন বাচ্চারাও বুঝতে পারে। মদনদা দারুণ স্পিরিটে বলেছেন।”\n\nস্বভাবসিদ্ধ ভঙ্গিতেই মদন মিত্রকে অভিনেত্রীদের সঙ্গে ছবি তুলতে দেখা যায় এ দিন। আর সব শেষে প্লেটের খাবার ‘টাচ’ করেন প্রত্যেকেই। চিলি ফিশ খান মদন মিত্র। ওই রেস্তোরাঁয় পুজোর মেনু প্রকাশের অনুষ্ঠান ছিল বলে জানা গিয়েছে।",
    "Durga Puja Recipe: এবার পুজোয় ঘরেই বানান চিকেন ফ্রাই": "হায়দরাবাদ: সামনেই পূজো ৷ তাই সন্ধ্যার দিকে একটু ভাজাভুজি খেতে সকলেরই ভালোলাগে ৷ আর পাতে যদি চিকেন থাকে তাহলে কথাই নেই ৷ দেখে নিন একনজরে কীভানে বানাবেন (Durga Puja Recipe)?\n\nখুবই কম সময়ে আর অল্প কয়েকটি উপকরণ দিয়েই তৈরি করে নেওয়া যায় মুচমুচে চিকেন ফ্রাই (Chicken Fry) । ঘরে তৈরি এই চিকেন ফ্রাই দোকানের চেয়েও অনেক সুস্বাদু আর স্বাস্থ্যকর হয়ে থাকে । চলুন তবে জেনে নেওয়া যাক রেসিপি-\n\nচিকেন ফ্রাই\n\nউপকরণ\n\n1. 400 গ্রাম মুরগির মাংস\n\n2. আদা-রসুনের পেস্ট 1 চা চামচ করে\n\n3. কালো মরিচ গুঁড়ো 1 চা চামচ\n\n4. চিলি ফ্লেক্স আধা চা চামচ\n\n5. সয়া সস 1 টেবিল চামচ\n\n7. ময়দা 1 কাপ\n\n8. কর্ন ফ্লা্ওয়ার 2 টেবিল চামচ\n\n9. তেল পরিমাণমতো\n\n10. নুন স্বাদমতো\n\nচিকেন ফ্রাই\n\nপদ্ধতি\n\nমুরগির টুকরোগুলো ভালো করে ধুয়ে অতিরিক্ত জল টিস্যু দিয়ে মুছে নিন । এবার একটি বড় পাত্রে 2 টেবিল চামচ তরল দুধ এবং 1 চামচ লেবুর রস মিশিয়ে নিন । এবার এই মিশ্রণে আদা-রসুন বাটা, কালো মরিচের গুঁড়ো, সয়া সস এবং নুন মিশিয়ে নিন ভালো করে ।\n\nচিকেন ফ্রাই\n\nমশলার মিশ্রণ মুরগির টুকরোগুলোর গায়ে ভালো করে মাখিয়ে নিন । এরপরে ফ্রিজে রেখে দিন কমকরে 2 ঘণ্টা । এবার ফ্রিজ থেকে বের করে একটি বড় পাত্রে ময়দা, কর্ন ফ্লাওয়ার, কালো মরিচ গুঁড়ো, চিলি ফ্লেক্স একসঙ্গে ভালো করে মিশিয়ে নিন । এই মিশ্রণ মুরগির টুকরোগুলোর গায়ে মাখিয়ে দিন ।\n\nএবার চুলায় প্যান বসিয়ে পর্যাপ্ত তেল গরম করে মুরগির টুকরোগুলো ছেড়ে দিন । যতক্ষণ না বাদামি বর্ণের হয়, ততক্ষণ অল্প আঁচে ভাজতে থাকুন মুরগির টুকরোগুলো । 10-15 মিনিট সময় লাগতে পারে পুরোপুরি ভাজা হতে । তারপরে এগুলো তেল থেকে উঠিয়ে টিস্যুর উপরে রাখুন । এরপর আরও একবার 2-3 মিনিটের জন্য মাঝারি আঁচে গরম তেলে ভেজে নিতে হবে । তৈরি হয়ে গেলে তেল থেকে উঠিয়ে টিস্যু পেপারের উপর রেখে তারপরে পরিবেশন করুন । ছোট-বড় সবাই পছন্দ করবে ঘরে তৈরি মচমচে এই চিকেন ফ্রাই ।\n\nআরও পড়ুন: বাঙালির পুজো মানেই খাবার, উৎসবের মরশুমে বাড়িতেই বানান সুস্বাদু কিমা পোলাও",
    "দুই স্বাদে স্বাস্থ্যকর ডিমের সালাদ": "বাড়তি ওজন থেকে দূরে থাকতে স্বাস্থ্যকর খাদ্যাভাসের বিকল্প নেই। খাদ্য তালিকা থেকে কার্বোহাইড্রেট কমিয়ে ভিটামিন ও প্রোটিন সমৃদ্ধ সালাদ খান নিয়মিত। অ্যামিনো অ্যাসিড ও নানা ধরনের পুষ্টি উপাদানে ভরপুর এসব সালাদ যেমন পেট ভরাতে সাহায্য করবে, তেমনি বাড়াবে রোগপ্রতিরোধ ক্ষমতা। দুই ধরনের ডিমের সালাদ কীভাবে বানাবেন জেনে নিন।\n\n১। পালং শাক, ডিম ও আলুর সালাদ\n\n২ কাপ কচি পালং শাক অল্প লবণ দিয়ে ভাপিয়ে নিন। প্যানে অলিভ অয়েল গরম করে আদা ও রসুন কুচি দিয়ে নাড়ুন। আলু বড় টুকরা করে দিয়ে দিন। নাড়তে নাড়তে আলু বাদামি রঙ ধারণ করলে ডিমের টুকরা ও পালং শাক দিয়ে দিন। গোলমরিচের গুঁড়া ছিটিয়ে নামিয়ে পরিবেশন করুন।\n\n২। ডিম ও দইয়ের সালাদ\n\nডিম সেদ্ধ করে ছোট টুকরা করে কেটে নিন। দেড় কাপ টক দই, গোলমরিচের গুঁড়া, চিলি ফ্ল্যাকস ও লবণ দিয়ে ফেটিয়ে নিন। ধনেপাতা কুচি ও ডিমের টুকরা দিয়ে মিশিয়ে পরিবেশন করুন।",
    "Durga Puja 2022: The founder of specialty restaurants LTD launched the new menu for these puja dgtl - Anandabazar": "শহর জুড়ে পুজোর মরসুম। বাঙালির বারো মাসে হাজার পার্বণ। বছরভর নানান উৎসবের ভিড়েও বাঙালি প্রহর গোনে দুর্গাপুজোর। সেই প্রতীক্ষার অবসান ঘটতে আর মাত্র কয়েক দিনের অপেক্ষা। বর্ষার আকাশে ভেসে বেড়াচ্ছে পেঁজা তুলোর মতো শরতের মেঘ। ঘরে ঘরে চলছে দুর্গা আবাহনের প্রস্তুতি। শহর সেজে উঠছে উৎসবের রোশনাইয়ে।\n\nবাঙালির উৎসব-উদ্‌যাপনের একটা বড় অংশ জুড়ে থাকে খাওয়াদাওয়া। পুজোর চারটি দিন রসনা-বিলাসী বাঙালির পাতে থাকে বাহারি খাবার। চিরাচরিত বাঙালি খাবারের পাশাপাশি জায়গা করে নেয় ভিন্‌ রাজ্য এমনকি অন্য দেশের খানাও। ভোজনপ্রিয় বাঙালির রসনার কথা মাথায় রেখেই শহরের হোটেল-রেস্তঁরাগুলি তাঁদের পুজোর বিশেষ মেনু সাজায়।\n\nনব্বইয়ের দশকের গোড়া থেকেই বাঙালি-রসনার খোঁজ রাখছেন ‘স্পেশ্যালিটি রেস্তঁরা লিমিটেড’-এর প্রতিষ্ঠাতা- কর্তা অঞ্জন চট্টোপাধ্যায়। প্রতি বছরের মতো এ বার পুজোতেও কলকাতাবাসীর জন্য তাঁর উপহার প্রায় ৩০-৩৫ রকমের নতুন পদ।\n\nআম-আদার ভেটকি, চিতল পেটি কষা, পমফ্রেট টম্যাটো, লবস্টার হট বাসিল, জ্যাম্বো প্রন হুনান, স্মোকড্ চিলি লোটাস স্টিম— ‘মেনল্যান্ড চায়না’ থেকে ‘ওহ ক্যালকাটা’, ‘বারিষ’ থেকে ‘এশিয়া কিচেন’— মহানগরবাসীর ভূরিভোজের প্রিয় ঠিকানায় মিলবে এমন বাহারি স্বাদের খাবার।\n\nসারা বছর রসনা নিয়ে চর্চা করেন। নিজস্ব চিত্র।\n\nবাঙালিকে খুশি করা সহজ নয়। কিন্তু সে কাজে সিদ্ধহস্ত অঞ্জন। শুধু বাঙালি কেন, মায়ের হাতের ভোজ খাইয়েও তিনি মন জিতেছেন বিদেশবাসীর। অঞ্জনের ব্যঞ্জনের প্রেমে পড়েছেন লন্ডনবাসী। সারা বছর রসনা নিয়ে চর্চা করেন। তবু পুজোর আগে একেবারে নতুন ধরনের পদের সঙ্গে বাঙালির পরিচয় করিয়ে দেওয়ার সময় কি বুক ঢিপঢিপ করে না? অঞ্জনের জবাব, ‘‘আমি দিনে মাত্র তিন ঘণ্টা ঘুমাই। বাকি সময়টা খাবারদাবারের মধ্যেই থাকি। অনেক কমবয়স থেকে এই কাজটাই করে আসছি। আর তো কিছু পারি না। এখন আর তেমন চ্যালেঞ্জিং লাগে না। রান্নার উপকরণ, মশলা, আনাজপাতি দেখলেই আমার মাথায় চলে আসে নানা ধরনের পদ তৈরির পরিকল্পনা। আলাদা করে ভাবতে হয় না।’’\n\nউত্তর থেকে দক্ষিণ— পুজোর সময় শহরের নানা প্রান্তে ব্যাঙের ছাতার মতো গজিয়ে ওঠে অস্থায়ী চাউমিন-এগরোলের দোকান। ঠাকুর দেখতে বেরিয়ে অনেকেই ভিড় জমান সেই দোকানগুলিতে। সস্তার সস্ মাখানো সুস্বাদু রঙিন চাউমিন ছেড়ে বিলাস-বহুল রেস্তরাঁয় খেতে যাওয়া মানুষের সংখ্যা কি কমছে? অঞ্জন বলছেন, ‘‘সবাই আমার গ্রাহক নন। সমাজের একটি নির্দিষ্ট অংশের মানুষ আমাদের রেস্তরাঁয় খেতে আসেন। খাবারের গুণমান, পরিচ্ছন্নতাও একটা বড় বিষয়। আমার মনে হয়, সেই দিকগুলিতে আমাদের খামতি নেই। নয়তো এত বছর ধরে একই ভাবে মানুষের ভালবাসা পাওয়া সম্ভব ছিল না।’’",
    "পুজোর আগে অন্য উৎসব! গ্যাঞ্জেস আর্ট গ্যালারিতে হইহই করে হয়ে গেল অন্য ধাঁচের প্রদর্শনী": "পুজোর আগে আরও এক আনন্দ৷ নতুন জামার গন্ধে হইহই করে গ্যাঞ্জেস আর্ট গ্যালারিতে আয়োজিত হল এক অভিনব প্রদর্শনী৷ পুরো অনুষ্ঠানেরই আয়োজক ছিলেন সুছন্দা বন্দ্যোপাধ্যায়৷\n\nকী ছিল না! শৌখিনতা আর সৌন্দর্যের মানদণ্ড রচনা করল এই প্রদর্শনী৷ এসেছিলেন জনপ্রিয় মুখ পুষ্পক সেন, জিনা তরফদার৷ এসেছিলেন শহরের বহু পরিচিত ইনফ্লুয়েন্সর৷ তারা প্রত্যেকেই আসে, কেনাকাটা করে৷ চিলি ভদকা চকোলেট ছিল বেশ জনপ্রিয় সামগ্রী৷ মুম্বইয়ের একটি ব্র্যান্ডও এসেছিল৷ স্কিন কেয়ার ব্র্যান্ড তো ছিলই৷ পুজো শেষ হতে হতেই বিয়ের মরসুম৷ আর রূপচর্চা কে না চায়৷ একটি এনজিও যারা বিশেষভাবে সক্ষম এবং পিছিয়ে পড়া মহিলাদের নিয়ে কাজ করে, তারাও এসেছিল প্রদর্শনী৷ ছিল বহু সংস্থা৷ যেমন, Gunjha colthing brand, Oli, Praagya, Shradhyas, Royally homemade, Manja, The charkha, Shobory, Aura creation, Kalpa, Motif by chandreyee, Roy’s tea, Beyouniqe jewellery, Savory (chocolate specialty chilli vodka/ Liquer chocolate), Kusumbela(handmade jewellery, Studio sanjh jewellery৷\n\nআরও পড়ুন: বাড়ির ভিতরে পড়ে পাঁচ-পাঁচজন অজ্ঞান মানুষ, খেজুরিতে মারাত্মক ঘটনা! ঘনাচ্ছে রহস্য\n\nআয়োজক সুছন্দা বন্দ্যোপাধ্যায় জানান, \"প্রত্যেকেই কলকাতার মানুষ৷ এখন নিজের কিছু করতে চাইছে৷ আমার একটাই ইচ্ছা ছিল সেই নতুনদেরই একটা জায়গা দিতে চেয়েছিলাম আমি৷ আমি চেয়েছিলাম নতুনরা কাজ করুক৷ সবাই জানিয়েছে যে তারা খুশি৷ নম্রতা রাউত, প্রকৃতি সেনগুপ্ত এই দুজন পুরো কাজটায় ভীষণভাবে সাহায্য করেছে৷\"\n\nPublished by:Rachana Majumder First published: September 10, 2022, 08:08 IST\n\nTags: Exhibition",
    "মাছের কাবাব": "কাঁটা বাছার ভয়ে অনেকেই মাছ খেতে চান না। আর ছোটরা তো গলায় মাছের কাঁটা আটকে যাবার ভয়ে মাছ খাওয়া থেকে অনেকটা দূরেই থাকে। তাই মাছ খাওয়া সহজ করার জন্য ঘরেই তৈরি করুন মাছের কাবাব।\n\nউপকরণ\n\nরুই বা কাতল মাছের বড় টুকরো ৪ পিস, সেদ্ধ আলু ১ কাপ, আদা বাটা আধা চা চামচ, রসুন বাটা ১ চা চামচ, জিরা গুঁড়ো আধা চা চামচ, চিলি ফ্লেক্স ১ চা চামচ, ভাজা পেঁয়াজ পরিমাণমতো, কাঁচামরিচ কুঁচি ১ টেবিল চামচ করে, ধনেপাতা কুচি ১ টেবিল চামচ, গরম মসলা গুঁড়ো আধা চা চামচ, কাবাব মসলা আধা চা চামচ, লবণ স্বাদমতো, ডিম ২টি, বিস্কিটের গুঁড়ো পরিমাণমতো ও ভাজার জন্য তেল।\n\nপ্রণালি\n\nমাছের টুকরোগুলো পরিষ্কার করে ধুয়ে অল্প আদা-রসুন বাটা মেখে সেদ্ধ করুন। এবার ভালোভাবে কাঁটা বেছে নিন। এখন মাছের সঙ্গে সব উপকরণ একসঙ্গে মিশিয়ে নিন। কাবাবের আকার করে ডিমে ডুবিয়ে, তারপর বিস্কিটের গুঁড়োয় গড়িয়ে ডুবো তেলে ভাজুন। সালাদ আর সস দিয়ে পরিবেশন করুন।",
    "বোনাস দ্বন্দ্বে বিশ্বকাপে খেলা অনিশ্চিত হয়ে পড়ে জ...": "",
    "বিশ্বজুড়ে বেড়েছে মৃত্যু, শীর্ষে জাপান": "বৈশ্বিক মহামারি করোনায় বেড়েছে দৈনিক মৃত্যুর সংখ্যা। তবে আগের দিনের তুলনায় কমেছে নতুন শনাক্ত রোগীর সংখ্যা। গত ২৪ ঘণ্টায় সারা বিশ্বে করোনায় আক্রান্ত হয়ে মারা গেছেন সাত শতাধিক মানুষ। একই সময়ে ভাইরাসটিতে নতুন করে আক্রান্তের সংখ্যা নেমে এসেছে প্রায় পৌনে ৩ লাখে।\n\nবিশ্বজুড়ে গত ২৪ ঘণ্টায় সবচেয়ে বেশি সংক্রমণ ও প্রাণহানির ঘটনা ঘটেছে জাপানে। অন্যদিকে দৈনিক প্রাণহানির দ্বিতীয় অবস্থানে রয়েছে রাশিয়া। প্রাণহানির তালিকায় এরপরই রয়েছে যুক্তরাষ্ট্র, ফ্রান্স, ফিরিপাইন ও চিলি। এতে বিশ্বব্যাপী করোনায় আক্রান্তের সংখ্যা ছাড়িয়েছে ৬১ কোটি ৪০ লাখের ঘর। অন্যদিকে মৃতের সংখ্যা ছাড়িয়েছে ৬৫ লাখ ১৭ হাজার।\n\nমঙ্গলবার (১৩ সেপ্টেম্বর) সকালে করোনাভাইরাসে আক্রান্ত, মৃত্যু ও সুস্থতার হিসাব রাখা ওয়েবসাইট ওয়ার্ল্ডোমিটারস থেকে পাওয়া সর্বশেষ তথ্য অনুযায়ী, গত ২৪ ঘণ্টায় সারা বিশ্বে করোনায় আক্রান্ত হয়ে মারা গেছেন ৭১৯ জন। অর্থাৎ আগের দিনের তুলনায় মৃত্যুর সংখ্যা বেড়েছে প্রায় একশো। এতে বিশ্বজুড়ে মৃতের সংখ্যা পৌঁছেছে ৬৫ লাখ ১৭ হাজার ৪৬৪ জনে।\n\nএকই সময়ের মধ্যে ভাইরাসটিতে নতুন করে আক্রান্ত হয়েছেন ২ লাখ ৮২ হাজার ৫৯ জন। অর্থাৎ আগের দিনের তুলনায় নতুন শনাক্ত রোগীর সংখ্যা কমেছে ৬ হাজারের বেশি। এতে মহামারির শুরু থেকে এ পর্যন্ত ভাইরাসে আক্রান্ত মোট রোগীর সংখ্যা বেড়ে দাঁড়িয়েছে ৬১ কোটি ৪০ লাখ ৭১ হাজার ২৬০ জনে।\n\nএদিকে গত ২৪ ঘণ্টায় বিশ্বে করোনায় সবচেয়ে বেশি সংক্রমণ ও প্রাণহানির ঘটনা ঘটেছে জাপানে। গত ২৪ ঘণ্টায় দেশটিতে নতুন করে করোনাভাইরাসে আক্রান্ত হয়েছেন ৮৫ হাজার ২৫ জন এবং মারা গেছেন ১২৭ জন। করোনা মহামারির শুরু থেকে পূর্ব এশিয়ার এই দেশটিতে এখন পর্যন্ত ২ কোটি ১ লাখ ৫৬ হাজার ৯৯২ জন করোনায় আক্রান্ত হয়েছেন এবং ৪২ হাজার ৬৩৭ জন মারা গেছেন।\n\nউল্লেখ্য, ২০১৯ সালের ডিসেম্বরে চীনের উহানে প্রথম করোনাভাইরাসে আক্রান্ত রোগী শনাক্ত হয়। এরপর ২০২০ সালের ১১ মার্চ বিশ্ব স্বাস্থ্য সংস্থা (ডব্লিউএইচও) করোনাকে ‘বৈশ্বিক মহামারি’ হিসেবে ঘোষণা করে। এর আগে একই বছরের ২০ জানুয়ারি বিশ্বজুড়ে জরুরি পরিস্থিতি ঘোষণা করে সংস্থাটি।\n\nমানবকণ্ঠ/এআই",
    "নম্র হলে অফিসে অপরাজনীতির শিকার হওয়ার সম্ভাবনা অনেকাংশে কমে যায়": "মানুষ প্রায়ই মনে করেন অপরিচিতদের প্রতি সদয় হওয়া অর্থহীন এবং সাময়িক স্বল্প আলাপচারিতাকে খুব গুরুত্বপূর্ণ ভাবার কিছু নেই। কিন্তু বাস্তবে এসব আন্তরিকতা, ভালো আচরণ বাড়াতে পারে সম্পর্কের গভীরতা। নম্র হওয়া কেবল অন্য ব্যক্তিকেই সাহায্য করে না, নিজের মস্তিষ্কেও গুরুত্বপূর্ণ প্রভাব ফেলে।\n\nউদারতার চর্চা বাস্তবজীবনে বেশ উপকারী, ভালো অনুভূত হওয়া থেকে শুরু করে হার্ট ভালো রাখা, এমনকি আনন্দ অনুভূতির হরমোন নিঃসরণ করে স্বাস্থ্যের উন্নতি ঘটায়। বিনয় মস্তিষ্কের একটি অংশকে সক্রিয় করতে পারে যেটি 'সহানুভূতি'র সঙ্গে সম্পর্কিত এবং উদ্বেগ প্রতিষেধক। কমায় মানসিক চাপ আর সাহায্য করে পেশাদার সাফল্যে।\n\nসহকর্মীদের সঙ্গে ভাল বন্ধুত্ব বা সম্পর্ক একটি বিস্তৃত নেটওয়ার্কের মতো। যা কোনো নির্দিষ্ট ভালো আচরণের কারণে একজনকে মনে রাখতে সাহায্য করে। ফলে বৃদ্ধি পায় পেশাদার সাফল্য।\n\nএকই সঙ্গে এই বৈশিষ্ট্যটিই ব্যক্তি সম্পর্কে প্রথমেই পছন্দসই অভিব্যক্তি তৈরি করে। এর প্রেক্ষিতে সহকর্মীরা বর্তমানে বা পরে এই অনুগ্রহ ফিরিয়ে দিতে প্রস্তুত থাকেন। যেন এটিই অলিখিত নিয়ম। এছাড়াও অফিসের অপরাজনীতির শিকার হওয়ার সম্ভাবনাও অনেকাংশে কমে যায়।\n\nএকটি অনন্য পেশাদার সম্পর্ক গড়ে তোলার পাশাপাশি সুন্দর আচরণ হতাশার প্রতিষেধকও বটে। এমন ব্যক্তির চারপাশে থাকাটা মানুষ উপভোগ করে। যা একরকম প্রশান্তি দেয় ও ইতিবাচক মনোভাবকে পুনরুজ্জীবিত করে। সঙ্গে ওই ব্যক্তির প্রতি বিশ্বাস ও সম্মান বাড়ে। ফলে অন্যরাও তার কাছে নিজেকে উন্মুক্ত করার সুযোগ পায়।\n\nমানুষ মাত্রই জৈবিকভাবেই সুন্দর আচরণের শেকলে আবদ্ধ এবং বারবার একই বৈশিষ্ট্যের অনুশীলনের মাধ্যমে তা আরও সমাদৃত হয়।\n\nঅনুগ্রহের প্রতিদান কেউ দিতে পারছে কিনা তা না ভেবে, কাউকে সাহায্য করার জন্য একটু এগিয়ে কিংবা পিছিয়ে সাহায্যের হাত বাড়িয়ে দিলে নিজের জন্য যেমন একটি সুন্দর জীবন পাওয়া যায়, তেমনি সবার জন্যই তৈরি হয় একটি নিঃস্বার্থ পৃথিবী।\n\nঅনুবাদ করেছেন তানজিনা আলম",
    "দুর্গাপুজোয় চাইনিজ খাওয়ার প্ল্যান করে থাকলে দুবার ভেবে নেওয়া ভাল": "পুজোর ঢাকে কাঠি পড়ে গেছে বললেই চলে। আর পুজো মানেই খাওয়াদাওয়া। বছরের অন্য সময় যতই ভালমন্দ খাওয়া হোক না কেন উৎসবের মেজাজকে সঙ্গী করে পছন্দের খাবার খাওয়ার মজাই আলাদা।\n\nবাঙালির কাছে পুজো মানে কিন্তু অবশ্যই দারুণ দারুণ খাওয়া। আর সেই তালিকায় অবশ্যই প্রথম সারিতে রয়েছে চাইনিজ। এখন তো অলিতে গলিতে চাইনিজ দোকান।\n\nসে রাস্তার ধারের স্টল হোক বা বড় রেস্তোরাঁ। চাউমিন, ফ্রায়েড রাইস, সেজোয়ান চিলি চিকেন, মাঞ্চুরিয়ান চিকেন, গার্লিক চিকেনের মত চেনা নামের পাশাপাশি কত না নামের চাইনিজ খাওয়ার রয়েছে।\n\nএইসব চাইনিজ খাবার তৈরি করতে একটি উপাদান স্বাদ অনেকটাই বাড়িয়ে দেয়। যা চাইনিজ রান্নার প্রায় অপরিহার্য উপাদান হিসাবে ধরে নেওয়া হয়। আর সেখানেই লুকিয়ে চিন্তা।\n\nচাইনিজ রান্নায় আজিনোমোটো নামে দুধ সাদা গুঁড়ো ব্যবহার হয়। এই আজিনোমোটো বাড়িতে চাইনিজ রান্নায় অনেকে এড়িয়ে গেলেও রেস্তোরাঁ, দোকান বা স্টলের রান্নায় আজিনোমোটো অনেক সময় ব্যবহার হয়।\n\nএলাহাবাদ বিশ্ববিদ্যালয়ের বায়োকেমিস্ট্রি বিভাগের করা একটি গবেষণা বলছে এই আজিনোমোটো মোটেও স্বাস্থ্যকর খাবার নয়। বরং স্বাস্থ্যহানিতে এই গুঁড়োটি সিদ্ধহস্ত।\n\nআজিনোমোটো হাইপার টেনশন, হৃদরোগ সম্ভাবনা অনেকটাই বাড়িয়ে দেয়। সেইসঙ্গে আজিনোমোটো খেলে দ্রুত শরীরে বার্ধক্য পেয়ে বসতে থাকে। অর্থাৎ দ্রুত বুড়ো হতে থাকেন মানুষ। প্রসঙ্গত আজিনোমোটো আসলে এক ধরনের লবণ। যাকে বিজ্ঞানীরা ডাকেন মোনোসোডিয়াম গ্লুটামেট নামে। — সংবাদ সংস্থার সাহায্য নিয়ে লেখা",
    "বাড়িতেই বানান সুস্বাদু মাছের কবিরাজি": "​আলুর পুর বানান\n\nজিরে গুঁড়ো, কাশ্মিরি লঙ্কা গুঁড়ো, চিলি ফ্লেক্স, গরম মশলার গুঁড়ো ও‌ নুন দিন। মশলা থেকে তেল বেরোলে আগে থেকে সেদ্ধ করে রাখা আলু চটকে তার মধ্যে দিন। নেড়ে নামিয়ে নিন। আলুর পুর তৈরি।",
    "Amritsari Chicken Masala Recipe: আমেরিকা-চিনের খাবার তো অনেক হল,রবিবারে বানান অমৃতসর স্পেশ্যাল এই চিকেন রেসিপি": "Chicken Recipe: যেহেতু অমৃতসরের খানা, তাই এই চিকেনে ক্রিম আর মাখন একটু বেশি পরিমাণেই লাগবে\n\nপঞ্জাবের পরতে পরতে মিশে রয়েছে ইতিহাস। আর তাই পঞ্জাব ঘুরতে গিয়েছেন অথচ সেখানকার কোনও খাবার চেখে দেখেননি এমন ঘটনা কিন্তু বিরল। বাঙালি আর পঞ্জাবিদের মধ্যে মিল রয়েছে দুটো জায়গায়। তা হল আড্ডা আর খাওয়া-দাওয়া। আড্ডা মারকে মারকে রান্না করা, খাওয়া পঞ্জাবীদের মজ্জায়। তবে কলকাতার পঞ্জাবি খাবারের সঙ্গে অমৃতসরি খাবারের বিস্তর ফারাক। এঁদের রোজকার খাবার বলতে মক্কি দী রোটি আর সরসো দা শাগ। সেই সঙ্গে রয়েছে নানা রকম চিকেনেরও পদ। অমৃতসরের যে কোনও পদেই থাকে মাখনের আধিক্য। পঞ্জাবিদের মধ্যে অর্ধেক নিরামিশাষী। তাই এদের নিরামিষের আয়োজনও কম নয়। আলু গোবি, আলু টিক্কি, বেগুনের ভর্তা, পনিরের নানা পদ আর হরেক রকমের ডাল। ভাতের চেয়ে এখানকার মানুষ রুটি, পরোটাই বেশি পছন্দ করেন। রাইসের মধ্যে চল রয়েছে পোলাও বা জিরা রাইসের।\n\nঅমৃতসরের যে কোনও খাবারের মধ্যে আজও মিশে রয়েছে সেই আদিম গন্ধ। রান্নার পদ্ধতিও কিছুটা আলাদা। রবিবার মানেই বাড়িতে মাংস। ঝোল, কষা, চিলি চিকেনের পরিবর্তে বানিয়ে নিন চিকেন অমৃতসরী। রুমালি রুটি, নান কিংবা সেঁকা পরোটার সঙ্গে দারুণ লাগবে খেতে। খেতে পারেন জিরা রাইসের সঙ্গেও।\n\nযা যা লাগছে\n\nমাংস-৫০০ গ্রাম\n\nআদা আটা\n\nরসুন বাট\n\nটকদই-১০০ গ্রাম\n\nপেঁয়াজ কুটনো মিহি করে- ২ টি মাঝারি মাপের পেঁয়াজ লাগবে\n\nজিরে গুঁড়ো\n\nধনে গুঁড়ো\n\nলাল লঙ্কার গুঁড়ো\n\nলেবুর রস\n\nভিনিগার হাফ চামচ\n\nটমেটো কুচি- ৫-৬ টা বড় টমেটোর\n\nযেভাবে বানাবেন\n\nচিকেন ভালো করে ধুয়ে নিয়ে ওর মধ্যে ১ চামচ আদা বাটা, ১ চামচ রসুন বাটা, টকদই, মিহি করে কুচনো পেঁয়াজ ১ বাটি, জিরে গুঁড়ো, ধনে গুঁড়ো, লঙ্কা গুঁড়ো, ১ চামচ লেবুর রস, হাফ চামচ ভিনিগার, লঙ্কার গুঁড়ো, ১ চামচ নুন দিয়ে ম্যারিনেট করে রাখুন ২ ঘন্টা। এবার কড়াইতে ২ চামচ সাদা তেল আর ৩ চামচ মাখন গরম করে ওর মধ্যে আদা কুচি ২ চামচ, লঙ্কা কুচি এক চামচ দিয়ে ভালো করে নেড়ে দিয়ে ওর মধ্যে মিহি করে কুচনো ৫ টা টমেটো দিয়ে দিতে হবে। যতক্ষণ না মশলা থেকে তেল ছাড়ছে ততক্ষণ পর্যন্ত নাড়তে থাকুন। এরপর ওর মধ্যে লাল লঙ্কার গুঁড়ো, সামান্য হলুদ গুঁড়ো, ধনে গুঁড়ো, জিরে গুঁড়ো দিয়ে ভাল করে নাড়িয়ে নিন। কষা ভাল হলেই দেখবে মশলা থেকে তেল ছাড়ছে।\n\nএবার অন্য একটি কড়াইতে ২ চামচ তেল আর তিন চামচ বাটার দিয়ে ওর মধ্যে ম্যারিনেট করা চিকেন দিয়ে দিন। হাই ফ্লেমে ভালো করে ভেজে নিতে হবে। চিকেন থেকে সামান্য জল ছাড়তে শুরু করলেই ওর মধ্যে টমেটোর গ্রেভি মিশিয়ে দিন। ২ কাপ গরম জল দিন। ফুটে উঠলে স্বাদমতো নুন দিন। ১ চামচ গরম মশলা ছড়িয়ে দিন। এবার ঢাকা দিয়ে মিডিয়াম ফ্লেমে ১০ মিনিট রান্না করুন। গ্রেভি রেডি হয়ে এলে ক্রিম মিশিয়ে দিন ২ চামচ। অমৃতসরি চিকেন মশালা রেডি। পরিবেশন করার আগে ক্রিম ছড়িয়ে, ধনেপাতা আর কাঁচালঙ্কা কুচি ছড়িয়ে পরিবেশন করুন।",
    "বিকেলের নাস্তায় ঝটপট তৈরি করুন পটেটো নাগেটস": "অনেকেই আছেন যারা আলু খেতে অনেক বেশি পছন্দ করেন। এটি দিয়ে কিন্তু মজার সব নাস্তাও তৈরি করা যায়।এই এক সবজি দিয়ে রান্না করা যায় অসংখ্য ধরনের খাবার। অল্প সময়ে খুব সহজে তৈরি করা যাই বিভিন্ন ধরনের সুস্বাদু খাবার । বিকেলের নাস্তায় ঝটপট তৈরি করতে পারেন পটেটো নাগেটস।\n\nচলুন তবে জেনে নেওয়া যাক পটেটো নাগেটস তৈরির সহজ রেসিপি-\n\n-তৈরি করতে যা লাগবে আলু\n\n- ২টি গ্রেট করা চিজ\n\n- আধা কাপ কর্নফ্লাওয়ার\n\n- ২ টেবিল চামচ ব্রেডক্রাম্ব\n\n- আধাকাপ রেড চিলি\n\n- ১ টেবিল চামচ তেল\n\n- ভাজার জন্য লবণ\n\n- স্বাদমতো।\n\nযেভাবে তৈরি করবেন আলু সেদ্ধ করে খোসা ছাড়িয়ে চটকে নিন। এবার তাতে গ্রেটেড চিজ, কর্নফ্লাওয়ার, ব্রেডক্রাম্ব, রেড চিলি, স্বাদমতো লবণ দিয়ে মিশিয়ে নিন। আলুর মিশ্রণটি তৈরি করে আলাদা করে রেখে দিতে হবে। ঢেকে ফ্রিজে রেখে ঠান্ডা করে নিন। আধা ঘণ্টা পর বের করে ডো থেকে চারটি ভাগ করে নিন। এরপর প্রত্যেকটি ভাগ দিয়ে রোল করে ছুরির সাহায্য ছোট ছোট টুকরা করে নিন। একটি কড়াইতে তেল গরম করে নাগেটগুলো অল্প আঁচে ভেজে তুলুন। এরপর পছন্দের সস কিংবা মেয়োনিজের সঙ্গে পরিবশেন করুন সুস্বাদু পটেটো নাগেটস।\n\nপ্রবাসীরদিগন্ত/মোআআ",
    "যে ক্যান্টিনে সাদা টোস্ট জ্যাম-জেলি-বাটার টোস্টের থেকেও দামি": "(১ সপ্তাহ আগে) ১৮ সেপ্টেম্বর ২০২২, রবিবার, ৭:৫০ অপরাহ্ন\n\nসর্বশেষ আপডেট: ১২:২৪ পূর্বাহ্ন\n\nজানেন কি পশ্চিমবঙ্গের বিধানসভার ক্যান্টিনে চার পিস সাদা টোস্ট জ্যাম-জেলি-বাটার মাখানো টোস্টের থেকেও দামি? বিধায়ক থেকে শুরু করে মন্ত্রী, বিধানসভার কর্মীরা ক্যান্টিনের খাদ্যতালিকা দেখে হাসছেন। চারটি বাটার টোস্ট বা জেলি টোস্টের দাম ১৯ টাকা। আর সাদা টোস্ট এক এক পিস পাঁচ টাকা মানে চারটি টোস্ট নিলে দাম দাঁড়াবে ২০ টাকা। এখানেই শেষ নয়, বিধানসভার অধিবেশনের ফাঁকে ডাল, ভাত, মাছের কিংবা ডিমের ঝোল খেতে বিধানসভার ক্যান্টিনে আসে মানুষ, তা তিনি মন্ত্রী হোন বা বিধায়ক হোন। খুন্নিবৃত্তি করতেই ক্যান্টিনে আসা। খিদে বিধায়ক কিংবা মন্ত্রী মানে না। কিন্তু, ক্যান্টিনে এসে মেন্যু কার্ডটি হাতে নিলেই চোখ কপালে উঠবে।\n\nবিরিয়ানি, চিকেন চিলি, চওমিন সব আছে। নেই শুধু বাঙালির মন পসন্দ ভাত-মাছের ঝোল কিংবা ডিমের কারি। অথচ একটা সময়, এই করোনাকালের আগে বিধানসভা ক্যান্টিনে ৩৫ টাকায় মিলতো সবজি-ভাত, ৪০ টাকায় ডিম- ভাত, মাছ ভাতের জন্য দিতে হতো ৫০ টাকা আর চিকেন কারি রাইসের দাম ছিল ৭০ টাকা।\n\nদশ টাকায় মিলতো ওমলেট। একটা লাড্ডুর দাম ছিল সাত টাকা, এক কাপ চায়ের দাম ছিল ১০ টাকা। একটি বিস্কুটের দাম একটাকা।\n\nবিজ্ঞাপন\n\nআট টাকায় মিলতো ডিমের চপ, ১১ টাকায় এক প্লেট ঘুগনি। বিধানসভার ক্যান্টিনের নামডাক এমনই ছিল যে, রাজ্যের ডাকসাইটে মন্ত্রীরাও ক্যান্টিনে খেতে আসতেন কিংবা তাদের ঘরে যেত ক্যান্টিনের খাবার। ক্যাটারার মৃধা অ্যান্ড কোম্পানি দীর্ঘদিন ক্যান্টিন চালিয়েছে বিধানসভায়। তাদের এক কর্তা আক্ষেপ করছিলেন- সেই রামও আর নেই ,অযোধ্যাও নেই। খেতে ভালোবাসতেন এমন মন্ত্রী-বিধায়কের সংখ্যা কমেছে। বরকত গনি খান চৌধুরী যতদিন বেঁচে ছিলেন, ক্যান্টিনের খাবার-দাবার তার অতি প্রিয় ছিল। ঘুগনি, বাটার টোস্ট ছাড়াও তার ঘরে নিয়ম করে যেত ডিমের চপ, আলুর দম ইত্যাদি।\n\nসুব্রত মুখোপাধ্যায় ডিমের চপ খেতে ও খাওয়াতে ভালোবাসতেন। মৃধা ক্যান্টিনের এগরোল তার খুব পছন্দের ছিল। পার্থ চট্টোপাধ্যায় এখন জেলে। কিন্তু, ক্যান্টিনের খাবার দাবার তিনি যতদিন ছিলেন তার ঘরে অর্ডার যেত।\n\nমমতা বন্দ্যোপাধ্যায়? প্রাক্তন ক্যান্টিন কর্তা জানাচ্ছেন, চা-বিস্কুট ছাড়া মমতার ঘরে তিনি বিশেষ কিছু যেতে দেখেননি। যখন দীর্ঘসময় বিধানসভায় থাকতেন কখনও কখনও তার ঘরে ঘুগনি-পাউরুটি যায়নি তা নয়, কিন্তু ক্যান্টিন কর্তা হলফ করে বলতে পারবেন না যে, মমতা তার ক্যান্টিনের ঘুগনি কখনও খেয়েছেন। বরং হলফ করে বলতে পারেন যে, প্রাক্তন মুখ্যমন্ত্রী জ্যোতি বসু লিকার চা ছাড়া আর কিছু ক্যান্টিন থেকে খেয়েছেন। কখনও -সখনও একটি বা দুটি ক্রিম ক্র্যাকার বিস্কুট। ব্যাস, আর কিছু নয়। তবে, জ্যোতি বসুর কাপটি ঝকঝকে, তকতকে হওয়া চাই। তাই ক্যান্টিনে ওর জন্য আলাদা কাপ রাখতে হতো।",
    "Fuel Price: খাদ্য-বিদ্যুৎ নয়, পেট্রল-ডিজেলের দাম বৃদ্ধি নিয়ে 'মেতে' দেশবাসী": "Fuel Price: দেশজুড়ে ক্রমেই দাম বাড়ছে নানা জিনিসের। পেট্রল-ডিজেলের দাম রয়েছে চড়া। আবার বাজারেও নানা জিনিসের দাম বাড়ছে। তবে এসবের মধ্যে জ্বালানির দাম নিয়ে সবচেয়ে বেশি চিন্তিত সাধারণ মানুষ।",
    "‘মানবাধিকার সুনিশ্চিত করতে বস্তুনিষ্ঠ সাংবাদিকতা অপরিহার্য’": "‘মানবাধিকার সুনিশ্চিত করতে বস্তুনিষ্ঠ সাংবাদিকতা অপরিহার্য’\n\n২০২২ সেপ্টেম্বর ১১ ১৬:২৩:৪২\n\nস্টাফ রিপোর্টার : বঙ্গবন্ধু গবেষণা পরিষদের কেন্দ্রীয় সভাপতি লায়ন মোঃ গনি মিয়া বাবুল বলেছেন, মানবাধিকার সুনিশ্চিত করতে বস্তুনিষ্ঠ সাংবাদিকতা অপরিহার্য। মানবাধিকার পদদলিত হলে গণমাধ্যম বলিষ্ঠ ভূমিকা পালন করে আসছে। শক্তিশালী গণতন্ত্র প্রতিষ্ঠা করতে শক্তিশালী ও বস্তুনিষ্ঠ গণমাধ্যম প্রয়োজন। সাংবাদিকরা দেশের উন্নয়ন অগ্রগতিতে গুরুত্বপূর্ণ ভূমিকা পালন করছে । তিনি আরো বলেন, বঙ্গবন্ধুর স্বপ্নের সোনার বাংলা তথা সমৃদ্ধ বাংলাদেশ প্রতিষ্ঠা করতে উন্নয়ন ও ইতিবাচক সাংবাদিকতা আবশ্যক।\n\nগাজীপুর জেলা রিপোর্টার্স ক্লাবের বার্ষিক সাধারণ সভা ও ২০২২-২৩ কার্যমেয়াদের ক্লাবের কার্যকরী কমিটির নির্বাচনী তফসিল ঘোষণা উপলক্ষে ১০ সেপ্টেম্বর শনিবার সকালে গাজীপুর শহরের রাজবাড়ী রোডস্থ চিকেন চিলি চাইনিজ রেষ্টুরেন্ট কনফারেন্স রুমে আয়োজিত আলোচনা সভা ও দোয়া মাহফিলে প্রধান অতিথির বক্তব্যে তিনি এসব কথা বলেন।\n\nগাজীপুর জেলা রিপোর্টার্স ক্লাবের সভাপতি আকরাম হোসেনের সভাপতিত্বে ও সাধারণ সম্পাদক এম এ ফরিদের সঞ্চালনায় আলোচনা সভায় আরো বক্তব্য রাখেন, বঙ্গবন্ধু গবেষণা পরিষদ গাজীপুর জেলা শাখা সভাপতি এডভোকেট দেওয়ান আবুল কাশেম, ক্লাবের উপদেষ্টা এডভোকেট আতাউর রহমান আকাশ, এডভোকেট লাবিব উদ্দিন, জাহাঙ্গীর আলম বাবু ও জাতীয় কবিতা পরিষদ গাজীপুর জেলা শাখার সভাপতি কবি আবু নাসির খান তপন। আলোচনা শেষে দেশ-জাতির সমৃদ্ধি ও ক্লাবের প্রয়াত সভাপতি মোঃ আবু বকর সিদ্দিক, ডাব্লিউ রহমান ও রুমান শাহ আলম এর রুহের মাগফেরাত কামনা করে বিশেষ দোয়া মাহফিল অনুষ্ঠিত হয়। দোয়া মাহফিল পরিচালনা করেন অনুষ্ঠানের প্রধান অতিথি ও ক্লাবের প্রধান উপদেষ্টা লায়ন মোঃ গনি মিয়া বাবুল।\n\nসভায় ঘোষিত নির্বাচনী তফসিল অনুযায়ী ক্লাবের ২০২২-২৩ কার্যমেয়াদের কার্যকরী কমিটি নির্বাচন আগামী ৮ অক্টোবর অনুষ্ঠিত হবে।\n\n(পিআর/এসপি/সেপ্টেম্বর ১১, ২০২২)",
    "কাতারে অক্টোবরে হবে শিশুদের ফুটবল বিশ্বকাপ, খেলবে বাংলাদেশও (ভিডিও)": "",
    "এই গ্রামের প্রধান পেশা সাপ চাষ": "আন্তর্জাতিক ডেস্ক : বাড়ি বাড়ি বড় বড় কাঠের বাক্স। আর তার মধ্যে রীতিমতো কিলবিল করছে সাপ। অনেকে আবার গভীর চৌবাচ্চা করেও তাতে সাপ ছেড়ে রেখে দেন। প্রতিটিই ভয়ানক বিষধর প্রজাতির।\n\nআপনাদের গ্রামে কী চাষ বেশি হয়? এই প্রশ্নের উত্তরে বেশিরভাগ ব্যক্তিই বলবেন ধান, গম, সর্ষে, সবজি, মাছের মতো কিছু। কিন্তু যদি কেউ বলেন, যে তাঁদের গোটা গ্রামে সাপ চাষ হয়? ভাবছেন এমন আবার হয় নাকি! হ্যাঁ, বাস্তব কল্পনার চেয়েও বেশি অবিশ্বাস্য। সেটারই প্রমাণ চিনের জিসিকিয়াও নামের একটি গ্রাম। সাপ চাষ করার জন্য বিশ্বজুড়ে বিখ্যাত এই গ্রাম।\n\nগ্রামে গেলেই সেটা বেশ বোঝা যায়। বাড়ি বাড়ি বড় বড় কাঠের বাক্স। আর তার মধ্যে রীতিমতো কিলবিল করছে সাপ। অনেকে আবার গভীর চৌবাচ্চা করেও তাতে সাপ ছেড়ে রেখে দেন। সাপগুলির যে বিষ নয়, এমনটাও নয়। প্রতিটিই ভয়ানক বিষধর প্রজাতির।\n\nএমন আজব ‘কৃষি’র কারণ কী?\n\nআসলে, চিনের কিছু অংশে সাপের মাংসের বেশ চাহিদা রয়েছে। সেগুলি চিলি চিকেনের মতো সয়া সস, পেঁয়াজ পাতা দিয়ে রান্না করা হয়। কখনও বা স্যুপের মতো করে বানানো হয়। খেতে অনেকটা যেন মাছ ও চিকেনের মাঝামাঝি। তবে একটু শক্ত।\n\nঅন্যদিকে, সাপের পিত্তি, শরীরের বিভিন্ন অংশও খান অনেকে। সাপের দেহ মদের বোতলের মধ্যে পুরে রেখে দেওয়া হয়। সেটা পান করেন কেউ কেউ। মনে করা হয়, এটি শরীরের রোগ প্রতিরোধ ক্ষমতা বহুগুণ বৃদ্ধি করে। শরীর সতেজ রাখে ও দীর্ঘায়ু হতে সাহায্য করে। তবে আধুনিক প্রজন্মের মধ্যে এ বিষয়ে সেভাবে আগ্রহ নেই। সাপের বিষ ও শরীরের বিভিন্ন অংশ ওষুধ তৈরির কাজেও ব্যবহার করা হয়।\n\nশুধু চিনের মধ্যেই নয়। চিনের বাইরেও সাপের চাহিদা আছে। জাপান ও দক্ষিণ কোরিয়ায় রফতানি করা হয়। সাপ পাঠানো হয় জার্মানি ও মার্কিন যুক্তরাষ্ট্রেও।\n\nকিন্তু গোটা গ্রাম কীভাবে এই ব্যবসায় নেমে পড়ল?\n\nস্থানীয়দের কথায়, ইয়াং হোঙচাঙ নামের এক কৃষকই প্রথম সাপ পালন করা শুরু করেন। আজ থেকে বেশ কয়েক দশক আগের কথা। এই সাপের ব্যবসা করেই বেশ জাঁকিয়ে বসেন তিনি। তাঁর দেখাদেখি অন্যান্য গ্রামবাসীরাও তখন কৃষিকাজ বা অন্য পেশা ছেড়ে দেন। সবাই মিলে সাপের ব্যবসাতেই নেমে পড়েন।\n\nসাপচাষীরা জানাচ্ছেন, এক সময়ে জিসিকিয়াও গ্রামটার নামই কেউ জানত না। জানবেই বা কী করে! ছোট কৃষকদের নিয়ে সামান্য একটা গ্রাম। অনুন্নত এলাকা। সাধারণত আর্থিকভাবে পিছিয়ে পড়া পরিবারের বাস। কিন্তু সাপের ব্যবসা করেই তাঁদের সবার কপাল ফিরে গিয়েছে। আগের তুলনায় গোটা গ্রামটাই যেন অনেক বেশি উন্নত হয়ে গিয়েছে। অনেকে এই সাপের কারবার থেকেই বছরে ১০ লক্ষ টাকার(ভারতীয় মুদ্রায়) কাছাকাছি আয় করেন।",
    "বিশ্বকাপের আসরে সর্বোচ্চ গোলদাতারা": "চার বছরের প্রতীক্ষার পর আবারও ফিরে আসছে ফিফা বিশ্বকাপ। “গ্রেটেস্ট শো অন আর্থ”-খ্যাত প্রতিযোগিতাটি শুরু হতে আর তিন মাসেরও কম সময় বাকি। তবে সবার গায়ে ইতোমধ্যে বিশ্বকাপের আঁচ লাগতে শুরু করেছে। মধ্যপ্রাচ্যের দেশ কাতারে বসবে বিশ্বকাপের পরবর্তী অর্থাৎ ২২তম আসর। ২০০২ সালের পর আবারও এশিয়া মহাদেশে অনুষ্ঠিতব্য বিশ্বকাপ নিয়ে কারোরই আগ্রহের কমতি নেই।\n\nফুটবল হলো গোলের খেলা। মাঠে খেলোয়াড়রা যতই শিল্পের তুলিতে দর্শকদের মাতিয়ে রাখুক না কেন, গোলই দিনশেষে ফুটবলের জয়-পরাজয়ের নির্ধারক। তাই মূলত মাঠে ফরোয়ার্ড-স্ট্রাইকারদের ওপরেই পাদপ্রদীপের আলো থাকে।\n\nপ্রতিটি বিশ্বকাপ শুরুর সময় থেকেই সর্বোচ্চ গোলদাতা কে হবেন, তা নিয়ে জল্পনা-কল্পনার শেষ থাকে না। ফুটবলীয় পরাশক্তি দেশগুলোর নাম্বার নাইনদেরই সম্ভাব্য গোল্ডেন বুটজয়ীদের তালিকায় রাখা হয়। তবে বিশ্বকাপের বিগত আসরগুলোর দিকে তাকালে দেখা যাবে, তুলনামূলক অখ্যাত বা আলোচনার বাইরে থেকে এসেই কেউ সর্বোচ্চ গোলদাতার পুরস্কার বগলদাবা করে নিয়েছেন।\n\nচলুন তাহলে দেখে নিই কারা কারা ফিফা বিশ্বকাপের বিগত আসরগুলোতে সর্বোচ্চ গোলদাতার খেতাব জিতেছেন-\n\n১৯৩০: গিলের্মো স্ট্যাবিল (আর্জেন্টিনা)\n\nবিশ্বকাপ ফুটবলের প্রথম আসর বসেছিল ১৯৩০ সালে, আয়োজক ছিল উরুগুয়ে। শিরোপাও জিতেছিল তারাই। তবে সর্বোচ্চ গোলদাতার পুরস্কার জিতেছিলেন আরেক লাতিন আমেরিকান পরাশক্তি আর্জেন্টিনার গিলের্মো স্ট্যাবিল।\n\nসেবারের বিশ্বকাপে প্রথম ম্যাচেই মেক্সিকোর বিপক্ষে হ্যাটট্রিক করেন স্ট্যাবিল। তিনদিন পর লাতিন আমেরিকান প্রতিবেশী চিলির বিপক্ষে জোড়া গোল করেন এই আর্জেন্টাইন ফরোয়ার্ড। জোড়া গোল করেছিলেন সেমিফাইনালে যুক্তরাষ্ট্রের বিপক্ষেও।\n\n১৯৩০ বিশ্বকাপের সর্বোচ্চ গোলদাতা আর্জেন্টিনার গিলের্মো স্ট্যাবিল/সংগৃহীত\n\nগিলের্মো স্ট্যাবিলের গোলের ধারা অব্যাহত ছিল ফাইনালেও। শিরোপা নির্ধারণী লড়াইয়ে স্বাগতিক উরুগুয়ের বিপক্ষেও গোলের দেখা পেয়েছিলেন এই স্ট্রাইকার। যদিও আলবিসেলেস্তেদের চ্যাম্পিয়ন করতে সেটি যথেষ্ট ছিল না।\n\nশুনতে অবাক লাগলেও সত্যি, আর্জেন্টিনার আকাশী-সাদা জার্সিতে আর কখনোই মাঠে নামা হয়নি স্ট্যাবিলের। তবে যে চার ম্যাচ সুযোগ পেয়েছিলেন, তাতেই ৮ গোল করে বিশ্বকাপ ফুটবলের প্রথম আসরে সর্বোচ্চ গোলদাতা হয়ে পেয়ে গেছেন অমরত্ব।\n\n১৯৩৪: অল্ড্রিচ নেইয়েডলি (চেকোস্লোভাকিয়া)\n\nবিশ্বকাপ ফুটবলের দ্বিতীয় আসরে চেকোস্লোভাকিয়ার প্রথম ম্যাচেই রোমানিয়ার বিপক্ষে জয়সূচক গোল করেন নেইয়েডলি। কোয়ার্টার ফাইনালে সুইজারল্যান্ডের বিপক্ষেও ম্যাচের শেষদিকে গোল করে চেকোস্লোভাকিয়াকে সেমিফাইনালে নিয়ে যান তিনি।\n\nশেষ চারে হ্যাটট্রিকের মাধ্যমে পশ্চিম জার্মানিকে একাই ধসিয়ে দিয়ে দলকে ফাইনালে পৌঁছে দেন নেইয়েডলি। তবে ফাইনালে গিয়ে স্বাগতিক ইতালির বিরুদ্ধে তিনি আর গোলের দেখা পাননি। চেকোস্লোভাকিয়াকেও তাই সন্তুষ্ট থাকতে হয় রানার্সআপ হয়েই।\n\n১৯৩৪ বিশ্বকাপের সর্বোচ্চ গোলদাতা চেকোস্লোভাকিয়ার অল্ড্রিচ নেইয়েডলি/টুইটার\n\nচেকোস্লোভাকিয়াকে বিশ্বসেরা বানাতে না পারলেও চার ম্যাচে ৫ গোল করে ঠিকই ১৯৩৪ বিশ্বকাপের সর্বোচ্চ গোলদাতার খেতাব নিজের করে নেন অল্ড্রিচ নেইয়েডলি।\n\n১৯৩৮: লিওনিডাস (ব্রাজিল)\n\nবিশ্বকাপের তৃতীয় আসরে ব্রাজিলের হয়ে প্রথম ম্যাচেই পোল্যান্ডের বিপক্ষে হ্যাটট্রিক করেন লিওনিডাস। পরবর্তীতে চেকোস্লোভাকিয়ার বিপক্ষে দুই ম্যাচেই গোলের দেখা পান এই স্ট্রাইকার। ব্রাজিলও পৌঁছে যায় শেষ চারে।\n\nসেমিফাইনালে ব্রাজিলের প্রতিপক্ষ ছিল আগের বিশ্বকাপের চ্যাম্পিয়ন ইতালি। অতি আত্মবিশ্বাসের কারণেই কি-না, ইতালিয়ানদের বিপক্ষে লিওনিডাসকে খেলাননি ব্রাজিল কোচ। ফলশ্রুতিতে দলের আক্রমণভাগের সেরা খেলোয়াড় ছাড়া ব্রাজিলও হেরে যায় আজ্জুরিদের কাছে।\n\n১৯৩৮ বিশ্বকাপের সর্বোচ্চ গোলদাতা ব্রাজিলের লিওনিডাস/সংগৃহীত\n\nব্রাজিল কোচের সিদ্ধান্ত যে কত বড় ভুল ছিল, তার প্রমাণ লিওনিডাস দিয়েছিলেন তৃতীয় স্থান নির্ধারণী ম্যাচেই। সুইডেনের বিপক্ষে সেই ম্যাচে জোড়া গোল করেছিলেন ফ্ল্যামেঙ্গো, সাও পাওলোর মতো ক্লাবে খেলা এই স্ট্রাইকার।\n\nমাত্র চার ম্যাচ খেলে ৭ গোল করে ১৯৩৮ বিশ্বকাপের সর্বোচ্চ গোলদাতা হন লিওনিডাস। সেমিফাইনালে তাকে বসিয়ে না রাখলে হয়ত সেবারই সেলেসাওদের প্রথম বিশ্বকাপ জয় করা হয়ে যেতো।\n\n১৯৫০: আদেমির (ব্রাজিল)\n\nদ্বিতীয় বিশ্বযুদ্ধের কারণে প্রায় এক যুগ পর আবারও মাঠে গড়ায় বিশ্বকাপ ফুটবল। বিশ্বকাপ ফুটবলের চতুর্থ আসরের আয়োজক ছিল সুন্দর ফুটবলের আঁতুড়ঘর খ্যাত ব্রাজিল। সেবার হট ফেবারিটও ছিল সেলেসাওরা।\n\nটুর্নামেন্টে সেলসাওদের আক্রমণের প্রাণকেন্দ্র ছিলেন আদেমির। গ্রুপপর্বে মেক্সিকোর বিপক্ষে জোড়া গোল দিয়ে বিশ্বকাপ অভিযান শুরু করেন এই ফরোয়ার্ড। সুইজারল্যান্ডের বিপক্ষে পরের ম্যাচে গোলহীন থাকলেও শেষ ম্যাচে যুগোস্লাভিয়ার বিরুদ্ধে গোলের দেখা পান তিনি।\n\n১৯৫০ বিশ্বকাপের সর্বোচ্চ গোলদাতা ব্রাজিলের আদেমির/সংগৃহীত\n\nসেবারের বিশ্বকাপে কোনো নকআউট পর্ব ছিল না। প্রথম রাউন্ডের বাধা পেরোনো চার দলকে নিয়ে মাঠে গড়ায় ফাইনাল রাউন্ড। সেখানে সুইডেনের বিপক্ষে একাই চার গোল করেন আদেমির। পরের ম্যাচে স্পেনের বিরুদ্ধেও জোড়া গোল করেন এই স্ট্রাইকার।\n\nতবে শিরোপা নির্ধারণী ম্যাচে উরুগুয়ের বিপক্ষে জাল খুঁজে পাননি আদেমির। ফলে ব্রাজিলও ঘরের মাটিতে অনুষ্ঠেয় ফাইনালে অপ্রত্যাশিতভাবে হেরে যায়। ছয় ম্যাচে ৯ গোল করে বিশ্বকাপের সর্বোচ্চ গোলদাতার পুরস্কার নিয়েই আদেমিরকে সন্তুষ্ট থাকতে হয়।\n\n১৯৫৪: সান্দোর কক্সিস (হাঙ্গেরি)\n\nবিশ্বকাপের পঞ্চম আসরে গোলবারের সামনে রীতিমত তাণ্ডব চালিয়েছিলেন সান্দোর কক্সিস। নিখুঁত ফিনিশিংয়ে এই হাঙ্গেরিয়ান হয়ে উঠেছিলেন প্রতিপক্ষ গোলরক্ষকদের মূর্তিমান আতঙ্ক। ফলশ্রুতিতেও হাঙ্গেরিও ২৭ গোল করে সেবার হয়ে উঠেছিল বিপক্ষের দুঃস্বপ্ন।\n\n১৯৫৪ বিশ্বকাপের গ্রুপপর্বে প্রথম ম্যাচেই দক্ষিণ কোরিয়ার বিপক্ষে হ্যাটট্রিক করেন কক্সিস। পরের ম্যাচে পশ্চিম জার্মানির বিপক্ষে এই স্ট্রাইকার করে বসেন ৪ গোল। কোয়ার্টার ফাইনালে আগের বিশ্বকাপের রানারআপ ব্রাজিলের বিপক্ষে জোড়া গোল করেন তিনি।\n\n১৯৫৪ বিশ্বকাপের সর্বোচ্চ গোলদাতা হাঙ্গেরির সান্দোর কক্সিস/সংগৃহীত\n\nসেমিফাইনালে হাঙ্গেরির প্রতিপক্ষ ছিল আরেক লাতিন আমেরিকান দেশ উরুগুয়ে। নির্ধারিত সময়ে অমীমাংসিত থাকা সেই ম্যাচে অতিরিক্ত সময়ে জোড়া গোল দিয়ে দলকে ফাইনালে তোলেন কক্সিস। সেই সঙ্গে প্রথম খেলোয়াড় হিসেবে এক বিশ্বকাপে গোলের সংখ্যা দুই অঙ্কে নিয়ে যান তিনি।\n\nফাইনালে হাঙ্গেরির প্রতিপক্ষ ছিল পশ্চিম জার্মানি, যাদের বিরুদ্ধে প্রথম রাউন্ডে ৪ গোল করেছিলেন কক্সিস। তবে ফাইনালে গোলের দেখা পাননি। ম্যাজিকাল ম্যাগিয়ার্স খ্যাত সেউ হাঙ্গেরিরও তাই জেতা হয়নি বিশ্বকাপ। তবে ১১ গোল করে সেই বিশ্বকাপের সর্বোচ্চ গোলদাতা হয়েছিলেন কক্সিসই।\n\n১৯৫৮: জ্যাঁ ফন্টেইন (ফ্রান্স)\n\n১৯৫৮ বিশ্বকাপকে হয়ত দর্শকরা ব্রাজিলের প্রথম বিশ্বকাপ জয় এবং ফুটবলের রাজা পেলের উত্থানের জন্যই মনে রেখেছেন। কিন্তু সেবারের আসরে পাদপ্রদীপের আলোর পুরোটাই নিজের দিকে টেনে নিয়েছিলেন ফ্রান্সের জ্যাঁ ফন্টেইন। ক্যারিয়ারে মাত্র একবারই বিশ্বকাপ খেলেছেন তিনি, আর তাতেই জায়গা করে নিয়েছেন ইতিহাসের পাতায়।\n\nসেবারের আসরে বলতে গেলে হেসে খেলেই গোলের ফোয়ারা ছুটিয়েছিলেন জ্যাঁ ফন্টেইন। পুরো টুর্নামেন্টে মাত্র ৬টি ম্যাচ খেলে দুটি হ্যাটট্রিক (যার মধ্যে একটি ৪ গোল) এবং দুটি ব্রেসসহ (জোড়া গোল) সর্বমোট ১৩ গোল করে সর্বোচ্চ গোলদাতার পুরস্কার বগলদাবা করে নেন এই ফরাসি স্ট্রাইকার, যা ফ্রান্সকে তৃতীয় করতে রেখেছিল বড় ভূমিকা।\n\n১৯৫৮ বিশ্বকাপের সর্বোচ্চ গোলদাতা জ্যাঁ ফন্টেইন/সংগৃহীত\n\nজ্যাঁ ফন্টেইনই সর্বশেষ খেলোয়াড়, যিনি বিশ্বকাপের এক আসরে ১০টির বেশি গোল করতে পেরেছেন। তারপর আর কোনো ফুটবলারই বিশ্বকাপের এক আসরে নিজের গোলসংখ্যা দুই অঙ্কে নিয়ে যেতে পারেনি।\n\n১৯৬২: ফ্লোরিয়ান আলবার্ট (হাঙ্গেরি), ভ্যালেন্তিন ইভানভ (সোভিয়েত ইউনিয়ন), দ্রাজান জেরকোভিচ (যুগোস্লাভিয়া), লিওনেল সাঞ্চেজ (চিলি), গারিঞ্চা ও ভাভা (ব্রাজিল)\n\n১৯৬২ সালে প্রথমবারের মতো কোনো বিশ্বকাপের আসরে যৌথ সর্বোচ্চ গোলদাতা দেখা যায়। সেবার হাঙ্গেরির ফ্লোরিয়ান আলবার্ট, সোভিয়েত ইউনিয়নের ভ্যালেন্তিন ইভানভ, যুগোস্লাভিয়ার দ্রাজান জেরকোভিচ, চিলির লিওনেল সাঞ্চেজ, আর ব্রাজিলের গারিঞ্চা ও ভাভা করেছিলেন ৪ গোল।\n\nতবে টানা দ্বিতীয়বারের মতো বিশ্বকাপ জয়ী ব্রাজিল দলের দুই সদস্য গারিঞ্চা ও ভাভা গ্রুপপর্বে কোনো গোলের দেখা পাননি। বরঞ্চ দুই সেলেসাও ফরোয়ার্ডের সবগুলো গোলই এসেছিল কোয়ার্টার ফাইনাল, সেমিফাইনাল আর ফাইনালে।",
    "ডায়েট ছাড়াই কমবে ওজন!": "শরীরের ওজন যখন স্বাভাবিকের চাইতে অতিরিক্ত বেড়ে যায় তখন সেটা নারী বা পুরুষ উভয়ের জন্যই বেশ অস্বস্তিকর। বর্তমানে জীবনযাপন পদ্ধতির কারণে স্থূলতা বা অতিরিক্ত ওজন বেড়ে যাওয়ার সমস্যা বেড়েই চলেছে।\n\nশরীরের অতিরিক্ত ওজন কমানোর কথা চিন্তা করলে প্রথমেই যে কথাটা মাথায় আসে সেটা হচ্ছে ডায়েট। অনেকেই দ্রুত ওজন কমানোর জন্যে ক্রাশ ডায়েট, ইন্টারমেটিং ফাস্টিং, কিটো ডায়েট ইত্যাদি নানারকম ডায়েট করে থাকেন না বুঝেই৷ ডায়েট করা মানে অনেকেই মনে করেন খাবার না খাওয়া বা খাবারের পরিমাণ অতিরিক্ত কমিয়ে দেওয়া।\n\nকিন্তু পুষ্টিবিদদের মতে, ডায়েট হলো বিশেষ অবস্থায় ব্যক্তি বিশেষে নিয়ন্ত্রিত বা শারীরিক চাহিদা অনুযায়ী খাদ্য গ্রহণ। সুষম খাদ্য গ্রহণ ব্যক্তির ওজন নিয়ন্ত্রণে ভূমিকা রাখে। সুষম খাদ্য তৈরিতে একজন ব্যক্তির বয়স, ওজন, উচ্চতা, কাজের ধরন, লিঙ্গ ইত্যাদি বিবেচনা করে ব্যক্তির প্রয়োজনীয় দৈনিক ক্যালরি নির্ধারণ করা হয়।\n\nএকটি সঠিক খাদ্য ব্যবস্থাপনা স্বাস্থ্যকর ভাবে ওজন কমাতে সাহায্য করবে৷ যদিও খাবার ও ব্যায়াম করার মাধ্যমে আপনি শারীরিকভাবে ফিট হতে পারবেন, তবুও অনেকেই এই ক্যালরি মেপে খাওয়া বা নিজের পছন্দের খাবারগুলোকে খাদ্যতালিকা থেকে বাদ দেওয়াকে কষ্টকর মনে করেন।\n\nওজন বৃদ্ধি শুধু খাবারের জন্যই হয় তা নয়। শারীরিক অসুস্থতা, ঔষধ, হরমোন ইত্যাদি কারণেও হয়ে থাকে। তাই কী কারণে অতিরিক্ত ওজন বৃদ্ধি পেয়েছে তা জানা খুব জরুরি। সব ধরনের খাবার খেয়ে ও জীবনযাপনে কিছু পরিবর্তন আনার মাধ্যমে আপনি কমাতে পারেন শরীরের বাড়তি ওজন।\n\nআসুন জেনে নেই কীভাবে কমাবেন আপনার ওজন—\n\nখাওয়ার আগে সকালে কার্ডিও করা\n\nনিয়মিত সকালে ঘুম থেকে উঠার পর হালকা ব্যায়াম যেমন, জোরে জোরে হাঁটা বা দৌঁড়ানো, সাইকেল চালানো, সিঁড়ি দিয়ে উঠানামা করা ক্যালরি পোড়াতে এবং শরীরের বাড়তি ওজন কমাতে সাহায্য করে। যারা খাবার নিয়ন্ত্রণ করতে চান না, তাদের অবশ্যই ব্যায়ামের মাধ্যমে ক্যালরি বার্ণ করতে হবে। প্রতিদিন সকালে খাওয়ার আগে ছোট কার্ডিও ওয়ার্ক যেমন- হাটা, জগিং, দৌঁড়ানো ইত্যাদি করে ভালো ফলাফল পেতে পারেন। সকালে ব্যায়াম করলে ক্যালরি বেশি বার্ণ হবে। ফলে খাওয়ার পর কার্ডিও করার চাইতে খাওয়ার আগে কার্ডিও করলে আপনি ভালো ফল পাবেন।\n\nপর্যাপ্ত ঘুম\n\nরাত জাগা ওজন বৃদ্ধিতে সাহায্য করে। তাই রাত জাগার অভ্যাস থাকলে তা আজই বাদ দেন। রাতে পর্যাপ্ত পরিমাণ ঘুম নিশ্চিত করুন৷ প্রতি রাতে অন্তত ৭-৮ ঘণ্টা ঘুমালে আপনার শরীরের বিপাক ক্রিয়া বৃদ্ধি পাবে।\n\nপানি পান\n\nঅনেকেই বলে থাকেন খাওয়ার আধা ঘণ্টা আগে পানি খেতে হবে, খাওয়ার ঠিক পূর্বে পানি খাওয়া উচিৎ না। কিন্তু এটা একদমই একটা ভ্রান্ত ধারণা। বরং আপনি যদি একটু কম খেতে চান তাহলে খাওয়া শুরু করার আগে এক গ্লাস পানি খেয়ে নিন। এতে আপনার পেট কিছুটা ভরবে এবং খাওয়ার সময় তুলনামূলকভাবে কিছুটা খাবার কম খাবেন। এছাড়াও সারাদিনে পর্যাপ্ত পরিমাণ পানি পান করার অভ্যাস তৈরি করুন। পানি বিপাক ক্রিয়া বৃদ্ধিতে গুরুত্বপূর্ণ যৌগ হিসেবে কাজ করে।\n\nখাদ্যতালিকায় প্রোটিনের পরিমাণ বৃদ্ধি\n\nপ্রতিদিনের খাদ্যতালিকায় প্রোটিন জাতীয় খাবারের পরিমাণ বৃদ্ধি করলে আপনার বিপাক ক্রিয়া বৃদ্ধি পাবে এবং এটি আপনার ওজন কমাতেও সাহায্য করবে। ডিম, বাদাম ও বীজ জাতীয় খাদ্য বিপাক বৃদ্ধি করে। তবে কখনই কার্বোহাইড্রেড বাদ দিয়ে শুধু প্রোটিন জাতীয় খাবার গ্রহণ নয়।\n\nচিনি পরিহার\n\nকাঙ্ক্ষিত ওজন কমানোর জন্য খাদ্যতালিকা থেকে চিনি পুরোপুরি পরিহার করা আবশ্যক। কারণ, মাত্র ১ চা-চামচ চিনিতে ১৬ শতাংশ ক্যালরি থাকে, যা আপনার ওজন কমানোর অন্তরায়। কেননা আমরা এই চিনির ক্যালরিই অতিরিক্ত গ্রহণ করে থাকি। তাই যারা চা ও দুধে অতিরিক্ত চিনি খান তারা চিনি পরিহার করুন অথবা পরিমাণ কমিয়ে দিন।\n\nযারা অতিরিক্ত খাবার হিসেবে কোমল পানীয়, মধ্য দুপুর বা বিকালের নাস্তায় সিংগাড়া, সামুচা বা অন্যকোন ডুবো তেলে ভাজা খাবার, রাতে বা দুপুরে খাবার পর মিষ্টি খাবার খেয়ে থাকেন তারা এখনই তা বাদ দেন। এ খাবার থেকে যে ক্যালরি পাওয়া যাবে তা আমাদের ওজন কমাতে অন্তরায় হয়ে দাঁড়ায়।\n\nপ্রতিদিন খাবারের সময় নির্দিষ্ট রাখুন\n\nঅনেকে ওজন কমাতে গিয়ে দিনের বেশির ভাগ সময় না খেয়ে থাকেন, একবারে দুপুরে খাবার গ্রহণ করেন। প্রয়োজনের তুলনায় কম খাবার গ্রহণ করলে ধীরে ধীরে বিপাক ক্রিয়া স্লো হতে থাকে। আবার দীর্ঘ সময় না খেয়ে থাকলে একবারে বেশি খাওয়া হয়ে যায়। তাই প্রতিদিন নির্দিষ্ট সময়ে খাবার গ্রহণ করবেন।\n\nতথ্যসূত্র:\n\n'গৃহিণীদের পুষ্টি', মাহফিদা দীনা রুবাইয়া, পুষ্টিবিদ।",
    "যুক্তরাষ্ট্রের আর্থিক স্বচ্ছতার তালিকায় নেই বাংলাদেশ": "শর্তপূরণে বাংলাদেশের উল্লেখযোগ্য অগ্রগতি হয়েছে। তবে আর্থিক স্বচ্ছতার আন্তর্জাতিক মানদণ্ডের ন্যূনতম শর্ত পূরণকারী দেশগুলোর তালিকায় নেই বাংলাদেশ। এক্ষেত্রে আর্থিক স্বচ্ছতার মানকে উন্নত করতে চার দফা সুপারিশ করা হয়েছে। তা হলো- এক. আন্তর্জাতিক নীতিতে গ্রহণযোগ্য বাজেট ডকুমেন্ট প্রস্তুত করতে হবে। দুই. সর্বোচ্চ নিরীক্ষা বা অডিট বিষয়ক প্রতিষ্ঠানগুলোর স্বাধীনতার মানদণ্ড পূরণ নিশ্চিত করতে হবে এবং তাদের থাকতে হবে পর্যাপ্ত জনবল। তিন. সময়মতো অডিট রিপোর্ট প্রকাশ করতে হবে। থাকতে হবে বাস্তব অনুসন্ধান তথ্য, সুপারিশ এবং বিস্তারিত নিরীক্ষা প্রতিবেদন। চার. প্রাকৃতিক সম্পদ আহরণে সম্পাদিত চুক্তির মৌলিক তথ্যগুলো জনগণের সামনে প্রকাশ করতে হবে এবং অব্যাহতভাবে তাদের নাগালের মধ্যে রাখতে হবে। এতে বাংলাদেশের যেসব অসঙ্গতি আছে তাও তুলে ধরা হয়েছে। শুক্রবার যুক্তরাষ্ট্রের পররাষ্ট্র মন্ত্রণালয় আর্থিক স্বচ্ছতার আন্তর্জাতিক মানদণ্ডের ন্যূনতম শর্ত পূরণকারী দেশগুলোর তালিকা প্রকাশ করে।\n\nবিজ্ঞাপন\n\nএই প্রতিবেদনের শিরোনাম- ২০২২ ফিজক্যাল ট্রান্সপারেন্সি রিপোর্ট (এফটিআর)। মোট ১৪১টি দেশের ওপর এই মূল্যায়ন উপস্থাপন করা হয়। বলা হয়, ওই দেশগুলোর মধ্যে ৭২টি দেশ আর্থিক স্বচ্ছতার ন্যূনতম শর্ত পূরণ করেছে। ৬৯টি দেশ তা পূরণ করতে পারেনি। তবে আর্থিক স্বচ্ছতার জন্য প্রয়োজনীয় ন্যূনতম শর্ত পূরণের জন্য উল্লেখযোগ্য অগ্রগতি করেছে ২৭টি দেশ। তার মধ্যে আছে বাংলাদেশ।\n\nযে দেশগুলো ২০২২ সালে ন্যূনতম শর্ত পূরণ করেছে তার মধ্যে উল্লেখযোগ্য হলো- আলবেনিয়া, আর্জেন্টিনা, আর্মেনিয়া, বসনিয়া ও হার্জেগোভিনা, বোতসোয়ানা, ব্রাজিল, বুলগেরিয়া, বুরকিনা ফাসো, ক্যাবো ভারডি, চিলি, কলম্বিয়া, কোস্টারিকা, আইভরিকোস্ট, ক্রোয়েশিয়া, চেক প্রজাতন্ত্র, এস্তোনিয়া, ফিজি, গাম্বিয়া, জর্জিয়া, ঘানা, গ্রিস, গুয়াতেমালা, গায়ানা, হন্ডুরাস, হাঙ্গেরী, ভারত, ইন্দোনেশিয়া, ইসরাইল, জ্যামাইকা, জর্ডান, কোনিয়া, কসোভো, কিরগিজ প্রজাতন্ত্র, লাতভিয়া, লিথুয়ানিয়া, মালয়েশিয়া, মালটা, মার্শাল আইল্যান্ডস, মৌরিতিয়াস, মেক্সিকো, মাইক্রোনেশিয়া, মলদোভা, মঙ্গোলিয়া, মন্টিনেগ্রো, মরক্কো, নামিবিয়া, নেপাল, নাইজেরিয়া, নর্থ মেসিডোনিয়া, পানামা, প্যারাগুয়ে, পেরু, ফিলিপাইন, পোল্যান্ড, পর্তুগাল, রোমানিয়া, সামোয়া, সার্বিয়া, সিসিলি, সিঙ্গাপুর, স্লোভাকিয়া, স্লোভেনিয়া, দক্ষিণ আফ্রিকা, শ্রীলঙ্কা, থাইল্যান্ড, তিমুর লেস্তে, টোগো, টোঙ্গা, ত্রিনিদাদ অ্যান্ড টোবাগো, তিউনিশিয়া, তুরস্ক এবং উরুগুয়ে। এই তালিকায় রয়েছে এশিয়া মহাদেশের ভারত, নেপাল ও শ্রীলঙ্কার নাম। অন্যদিকে বাংলাদেশ যাদের কাতারে আছে তার মধ্যে আছে পাকিস্তান, মালদ্বীপ, আফগানিস্তান ও মিয়ানমার। ২০১৪ সালে যেসব দেশকে আর্থিক স্বচ্ছতা বিষয়ক রিপোর্টে তুলে ধরা হয়েছিল, তাদের পারফরমেন্স রিভিউ করা হয় এতে।\n\nযেসব দেশ আর্থিক স্বচ্ছতায় যারা ন্যূনতম মানদণ্ড পূরণ করতে পারেনি, তাদের মূল্যায়ন করা হয়েছে এতে। ইঙ্গিত দেয়া হয়েছে এসব দেশ ২০২১ সালের ১লা জানুয়ারি থেকে ৩১শে ডিসেম্বর পর্যন্ত এই শর্ত পূরণের দিকে উল্লেখযোগ্য অগ্রগতি অর্জন করেছে কিনা। আর্থিক স্বচ্ছতা নাগরিকদের কাছে তথ্য পৌঁছে দেয় যে, কীভাবে সরকার এবং ট্যাক্স রেভিনিউ খরচ করা হচ্ছে। একে বলা হয় সরকারি আর্থিক ব্যবস্থাপনার একটি কার্যকর গুরুত্বপূর্ণ উপাদান। এর মধ্যদিয়ে বাজেট সম্পর্কে জানতে পারে নাগরিকরা। ফলে তারা সরকারকে জবাবদিহিতায় নিতে পারে। আয়-ব্যয় সহ বাজেটের তথ্যের পর্যাপ্ততা ও প্রাকৃতিক সম্পদ আহরণের জন্য সরকারের বিভিন্ন চুক্তি ও নিবন্ধন দেয়ার প্রক্রিয়ার স্বচ্ছতা মূল্যায়ন করা হয়েছে এই প্রতিবেদনে। এর বাংলাদেশ অংশে বলা হয়েছে, রিভিউ সময়কালে সরকার বছরের শেষে যৌক্তিক সময়ে রিপোর্ট প্রকাশ করে উল্লেখযোগ্য অগ্রগতি করেছে বাংলাদেশ। তারা এক্সিকিউটিভ বাজেট প্রস্তাব তৈরি করেছে। জনগণ যাতে সহজেই হাতের নাগালে পায়, সেজন্য এই বাজেটকে অনলাইনে সহজলভ্য করেছে। ঋণ বাধ্যবাধকতা বিষয়ক তথ্য জনগণের জন্য সহজলভ্য ছিল।\n\nসরকারি ব্যাজেট এবং প্রাকৃতিক সম্পদভিত্তিক রাজস্ব সহ সব রকম রাজস্বের বিষয়ে সরকারের একটি বাস্তব চিত্র সরবরাহ করা হয়েছে। তবে বাজেট বিষয়ক তথ্য সাধারণত নির্ভরযোগ্য বলে বিবেচিত হয়। কিন্তু আন্তর্জাতিক গ্রহণযোগ্য নীতি (প্রিন্সিপালস) অনুযায়ী এই বাজেট ডকুমেন্ট প্রস্তুত করা হয়নি। সরকারের সর্বোচ্চ অডিট সংস্থা সরকারি হিসাব রিভিউ করে দেখেছে। কিন্তু রিভিউ রিপোর্টে উল্লেখযোগ্য বাস্তবসম্মত কোনো অনুসন্ধান তথ্য ছিল না। একটি যৌক্তিক সময়ের মধ্যে তা জনগণের জন্য সহজলভ্য করা হয়নি। সর্বোচ্চ অডিট প্রতিষ্ঠান স্বাধীনতার আন্তর্জাতিক মানদণ্ড পূরণ করেনি। সরকার আইন বা প্রবিধান নির্দিষ্ট করেছে। প্রাকৃতিক সম্পদ আহরণ চুক্তি এবং লাইসেন্স প্রদানের জন্য মানদণ্ড এবং পদ্ধতিগুলো অনুশীলন করতে দেখা গেছে। কিন্তু এসব বিষয়ে মৌলিক তথ্য জনগণের জন্য অবাধ নয়।"
}