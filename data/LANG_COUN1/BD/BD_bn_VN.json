{
    "Raima Sen Vietnam Diary: বিদেশ বিভুঁয়ে রাইমা সেন, ভিয়েতনাম সফরনামায় কী এমন ঘটল অভিনেত্রীর সঙ্গে": "হো চি মিন থেকে রাইমাদের গন্তব্য ছিল নাহা ট্রাং শহর। সেখানে আলসা রিসোর্টে তাঁদের থাকার ব্যবস্থা করা হয়। সেখানে তিনি প্রথমবার ভিয়েতনামি নানা স্পা উপভোগ করেন। যার মধ্যে মাড বাথ করেন প্রথমবার।",
    "ভিয়েতনাম থেকে চাল আনবে সরকার": "",
    "রাশিয়া থেকে গম, ভারত-ভিয়েতনাম থেকে চাল কিনবে সরকার": "রাশিয়া থেকে গম, ভারত-ভিয়েতনাম থেকে চাল কিনবে সরকার\n\nভারত-ভিয়েতনাম থেকে চাল ক্রয়ের অনুমতি দিয়েছে সরকার। এর মাধ্যমে জিটুজি পর্যায়ে ৩ লাখ ৩০ হাজার টন সেদ্ধ ও আতপ চাল আমদানি করা হবে। একইসঙ্গে রাশিয়া থেকে সরকারিভাবে পাঁচ লাখ মেট্রিক টন গম আমদানির সিদ্ধান্ত নেওয়া হয়েছে।\n\nবুধবার (৩১ আগস্ট) দুপুরে সরকারি ক্রয়-সংক্রান্ত মন্ত্রিসভা কমিটির সভায় এ-সংক্রান্ত দুটি প্রস্তাবের অনুমোদন দেওয়া হয়। সভায় অর্থমন্ত্রী আ হ ম মুস্তফা কামাল সভাপতিত্ব করেন। ভার্চুয়ালি এ সভা শেষ করে মন্ত্রিপরিষদ বিভাগের অতিরিক্ত সচিব মো. আবদুল বারিক সংবাদিকদের এসব তথ্য জানান।\n\nক্রয় কমিটির সভায় উপস্থাপিত ১৫টি প্রস্তাবের সবগুলোই অনুমোদন দেওয়া হয়েছে।\n\nআবদুল বারিক বলেন, ভারত থেকে আনা প্রতি টন চালের দাম ৪৪৩.৫০ ডলার। অন্যদিকে ভিয়েতনামের প্রতি টন চালের দাম সেদ্ধ ৫২১ ডলার এবং আতপের দাম ৪৯৪ ডলার।\n\nসুপারিশকৃত দরদাতা প্রতিষ্ঠান ভারতের সেন্ট্রাল গভর্মেন্ট কনজ্যুমার করপোরেশন সোসাইটি লিমিটেড দিল্লি থেকে ক্রয় করা হবে।\n\nএদিকে, রাশিয়া থেকে সরকারিভাবে আমদানি করা প্রতি কেজি গমের দাম পড়বে ৪০ টাকা ৮৫ পয়সা। এই হিসাবে মোট খরচ হবে ২ হাজার ৪২ কোটি ৫০ লাখ টাকা। সরকার এই গমের দাম রাশিয়াকে পরিশোধ করবে ডলারে।\n\nএক প্রশ্নের উত্তরে মন্ত্রিপরিষদ বিভাগের অতিরিক্ত সচিব বলেন, রাশিয়া থেকে কেনা গমের মূল্য ডলারে পরিশোধ করবে বাংলাদেশ।\n\nইউক্রেন যুদ্ধের জেরে রাশিয়ার সঙ্গে লেনদেনে যুক্তরাষ্ট্রের নিষেধাজ্ঞার মধ্যে বাংলাদেশ কীভাবে ডলারে দাম পরিশোধ করবে, তার ব্যাখ্যা অতিরিক্ত সচিব তাৎক্ষণিক জানাতে পারেনি।",
    "চীন ও ভিয়েতনামের প্রধানমন্ত্রীদ্বয়ের ফোনালাপ": "চীন ও ভিয়েতনামের প্রধানমন্ত্রীদ্বয়ের ফোনালাপ\n\nসেপ্টেম্বর ২০: চীনা প্রধানমন্ত্রী লি খ্য ছিয়াং ও ভিয়েতনামের প্রধানমন্ত্রী ফাম মিন চিন গতকাল (সোমবার) এক ফোনালাপে মিলিত হন।\n\nফোনালাপে লি খ্য ছিয়াং বলেন, চীন ও ভিয়েতনাম পরস্পরের বন্ধু ও সুপ্রতিবেশী। চীন ভিয়েতনামের সঙ্গে বিভিন্ন পর্যায়ের যোগাযোগ জোরদার করতে ও বিভিন্ন ক্ষেত্রের বাস্তব সহযোগিতা উন্নত করতে ইচ্ছুক। এতে দু’দেশের জনগণের কল্যাণ হবে, আঞ্চলিক শান্তি ও স্থিতিশীলতা সুরক্ষিত থাকবে, এবং অভিন্ন উন্নয়ন ও সমৃদ্ধি ত্বরান্বিত হবে।\n\nলি আরও বলেন, চীন ভিয়েতনামের সঙ্গে আর্থ-বাণিজ্যিক সহযোগিতা উন্নয়ন করতে, ভিয়েতনাম থেকে কৃষিপণ্য আমদানি বাড়াতে, দু’দেশের মধ্যে সরাসরি বিমান-চলাচল বাড়াতে চায়। ভিয়েতনামি শিক্ষার্থীদেরকেও চীন স্বাগত জানায়।\n\nলি খ্য ছিয়াং বলেন, দক্ষিণ চীন সাগরের শান্তি ও স্থিতিশীলতা বিভিন্ন পক্ষের অভিন্ন স্বার্থের সঙ্গে সংগতিপূর্ণ। চীন আসিয়ানের সঙ্গে ‘দক্ষিণ চীন সাগরের বিভিন্ন পক্ষের আচরণ ঘোষণা’ স্বাক্ষরের ২০তম বার্ষিকী উপলক্ষ্যে যথাশীঘ্র ‘দক্ষিণ চীন সাগর আচরণবিধি’ স্বাক্ষর করার চেষ্টা করে যাবে।\n\nএসময় ফাম মিন চিন বলেন, চীনের সঙ্গে সার্বিক কৌশলগত অংশীদারিত্বের সম্পর্ক জোরদার ও উন্নয়ন করা ভিয়েতনামের কূটনীতির অগ্রাধিকার। ভিয়েতনাম চীনের সঙ্গে উচ্চ পর্যায়ের নিয়মিত যোগাযোগ বাড়াতে চায়। ভিয়েতনাম চীনের সঙ্গে আর্থ-বাণিজ্যিক বিনিয়োগ এবং সংস্কৃতি খাতে সহযোগিতা জোরদার করতে ইচ্ছুক। (ছাই/আলিম/ওয়াং হাইমান)",
    "ভিয়েতনাম মুক্তিসংগ্রামের নেতা হো চি মিন": "",
    "চালে শুল্ক বাড়িয়েছে ভারত, থাইল্যান্ড-ভিয়েতনাম থেকে আমদানির চেষ্টা": "পরিকল্পনা প্রতিমন্ত্রী ড. শামসুল আলম বলেছেন, আউশ মৌসুমে প্রত্যাশার তুলনায় তিন লাখ টন কম চাল উৎপাদন হয়েছে। এছাড়া বোরো মৌসুমেও বন্যার কারণে ফলন কমেছে। এর সঙ্গে যুক্ত হয়েছে আন্তর্জাতিক বিরূপ পরিস্থিতি।\n\nতিনি বলেন, এর মধ্যে ভারত চালের শুল্ক বাড়িয়েছে। সবমিলিয়ে সাম্প্রতিক সময়ে দেশে মূল্যস্ফীতি বেড়েছে। এটা অক্টোবর পর্যন্ত অব্যাহত থাকবে। তবে চালের ক্ষেত্রে থাইল্যান্ড ও ভিয়েতনাম থেকে আমদানির চেষ্টা চলছে বলে জানান তিনি।\n\nরোববার (১১ সেপ্টেম্বর) প্রতিমন্ত্রীর কার্যালয়ে জাতিসংঘের আবাসিক সমন্বয়কারী গোয়েন লুইস সৌজন্য সাক্ষাৎ করেন। সাক্ষাৎ শেষে সাংবাদিকদের ব্রিফিংকালে প্রতিমন্ত্রী এসব কথা বলেন।\n\nনভেম্বরে মূল্যস্ফীতি কমতে পারে এমন আশাবাদ ব্যক্ত করে পরিকল্পনা প্রতিমন্ত্রী বলেন, আন্তর্জাতিক মূল্যস্ফীতি যদি না বাড়ে এবং এর পাশাপাশি আমন ধান উঠলে আমাদের মূল্যস্ফীতি কমে আসবে।\n\nতিনি বলেন, মূল্যস্ফীতি নিয়ন্ত্রণে রাখতে হলে আমাদের নীতি সুদহার বাড়াতে হবে। এছাড়া হুন্ডির মাধ্যমে রেমিট্যান্স আসা বন্ধ করতে হবে। সরকারি চ্যানেলে আসলে রিজার্ভ বাড়বে।\n\nড. শামসুল আলম বলেন, আর্ন্তজাতিক চ্যালেঞ্জ মোকাবিলা করতে আমাদের প্রস্তুতি আছে। যেমন আমরা করোনা পরিস্থিতি সামাল দিয়েছি। রাশিয়া-ইউক্রেন যুদ্ধের বিষয়টি আগে থেকে আমাদের জানা ছিল না। তারপরও অষ্টম পঞ্চবার্ষিক পরিকল্পনার লক্ষ্য বাস্তবাায়নের মাধ্যমে আমরা এই সংকট মোকাবিলা করতে পারবো।\n\nজাতিসংঘ প্রতিনিধির এক প্রশ্নের জবাবে প্রতিমন্ত্রী বলেন, এলডিসি উত্তরণের চ্যালেঞ্জ মোকাবিলায় বাণিজ্য সংক্রান্ত নানান সুযোগ-সুবিধা কমে আসবে। সেক্ষেত্রে আমরা স্ট্যাডি করেছি। মন্ত্রণালয়ভিত্তিক অ্যাকশন প্ল্যান আছে। বিভিন্ন দেশের সঙ্গে এফটিএ করা হচ্ছে। প্রতিবেশী দেশের সঙ্গে বাণিজ্য বৃদ্ধি করতে হবে। ভারত, নেপাল, ভুটান এবং বাংলাদেশের মধ্যে বিবিআইএন বাস্তবায়ন করা হবে। তাহলে বাাণিজ্য বৃদ্ধিতে সহায়ক হবে।\n\nতিনি বলেন, প্রকল্প তৈরিতে বেশি সময় লাগার বিষয়ে জাতিসংঘের প্রতিনিধি জানতে চান। এর জবাবে বলা হয়েছে যেকোনো প্রকল্প নিতে হলে যাচাই-বাছাই করেই নিতে হয়। বৈদেশিক অর্থায়ন থাকলেতো সেটি ইআরডির মাধ্যমে যাচাই করা হয়। মন্ত্রণালয়ে কিছু সময় লাগে। এরপর পরিকল্পনা কমিশনে এলে আরও কিছু যাচাই-বাছাই করা হয়। ফলে প্রকল্প প্রক্রিয়াকরণ করতে বছর খানেক সময়তো লাগবেই।\n\nসৌজন্য সাক্ষাৎকালে জাতিসংঘের আবাসিক সমন্বয়কারী গোয়েন লুইস বলেন, মন্ত্রণালয়গুলোর মধ্যে সমন্বয় করতে হবে। একই সঙ্গে প্রকল্প দ্রুত প্রক্রিয়াকরণে অটোমেশনের পরামর্শ দেন তিনি। এছাড়া ডেল্টা প্ল্যান বাস্তবায়নে এলসিজি গ্রুপগুলোকে কাজে লাগানোর প্রস্তাব দেওয়া হয় তার পক্ষ থেকে।\n\nএমওএস/কেএসআর",
    "Indian football team coach Igor Stimac announces squad for two friendlies in Vietnam dgtl - Anandabazar": "ভিয়েতনামে দু’টি প্রদর্শনী ম্যাচের জন্য দল ঘোষণা করে দিলেন ভারতীয় ফুটবল দলের কোচ ইগর স্তিমাচ। ২৩ সদস্যের দল আগামী ২০ সেপ্টেম্বর রওনা দেবে ভিয়েতনামে। আগামী ২৪ এবং ২৭ নভেম্বর দু’টি ম্যাচ খেলবে সিঙ্গাপুর এবং ভিয়েতনামের বিরুদ্ধে। দলে নেই কোনও বাঙালি ফুটবলার। প্রীতম কোটাল, শুভাশিস বসুদের নেননি স্তিমাচ। রহিম আলি চোটের কারণে দলে নেই।\n\nফিফার নির্বাসনের কারণে এক সময় ভিয়েতনাম সফর নিয়ে আশঙ্কা দেখা দিয়েছিল। অনেক সংবাদমাধ্যম এ-ও জানায়, সফর বাতিল। তবে পরে এআইএফএফ-এর তরফে জানানো হয়, সফর হবে। সেই অনুযায়ী শুক্রবার দলও ঘোষণা করে দেওয়া হল। ত্রিদেশীয় এই প্রতিযোগিতার নাম দেওয়া হয়েছে হুং থিন ফ্রেন্ডলি ফুটবল প্রতিযোগিতা। অংশগ্রহণকারী হিসাবে ন্যুনতম ১০ হাজার ডলার (ভারতীয় মুদ্রায় প্রায় ৭ লক্ষ ৯৭ হাজার টাকা) পাবেই ভারত। চ্যাম্পিয়ন হলে ৩০ হাজার এবং রানার্স হলে ২০ হাজার ডলার পাবে তারা।\n\nদল ঘোষণার পর কোচ স্তিমাচ বলেছেন, “এই পরিস্থিতিতে আমরা কোথায় দাঁড়িয়ে, সেটা দেখে নেওয়ার একটা বড় সুযোগ পাওয়া গিয়েছে। আমরা আপ্লুত। এশিয়ান কাপে যোগ্যতা অর্জনের পর একটা উত্তেজক সফরের দিকে তাকিয়ে রয়েছি।” স্তিমাচ জানিয়েছেন, কোনও প্রাক-মরসুম প্রস্তুতি না হলেও ডুরান্ডের কারণে অনেকেই যে হেতু প্রতিযোগিতামূলক ফুটবলের মধ্যে রয়েছেন, তাই সমস্যা হবে না। ক্রোয়েশিয়ার কোচ জানিয়েছেন, লক্ষ্মীকান্ত কাট্টিমানি, প্রভসুখন গিল, রাহুল ভেকে, সুরেশ সিংহ এবং রহিম আলি চোটের কারণে খেলতে পারবেন না।\n\nপুরো দল: গুরপ্রীত সিংহ সান্ধু, ধীরজ সিংহ, অমরিন্দর সিংহ, সন্দেশ জিঙ্ঘন, রোশন সিংহ, আনোয়ার আলি, আকাশ মিশ্র, চিংলেসানা সিংহ, হরমনজ্যোৎ খাবরা, নরেন্দ্র গেহলোত, লিস্টন কোলাসো, আশিক কুরুনিয়ান, দীপক টাংরি, উদান্তা সিংহ, অনিরুদ্ধ থাপা, ব্রেন্ডন ফের্নান্দেস, ইয়াসির মহম্মদ, জিকসন সিংহ, সাহাল সামাদ, রাহুল প্রবীণ, লালিয়ানজুয়ালা ছাংতে, বিক্রমপ্রতাপ সিংহ, সুনীল ছেত্রী এবং ইশান পন্ডিতা।",
    "যুক্তরাষ্ট্রে যে জাদুঘরে দর্শনার্থীদের ঢুকতে মানা": "সাজানো-গোছানো একটি জাদুঘর। আল-কায়েদা নেতা ওসামা বিন লাদেনের মরদেহের সঙ্গে যে রাইফেলটি পাওয়া গিয়েছিল, সেটি সাজানো আছে সেখানে। আছে ইরাকের প্রয়াত প্রেসিডেন্ট সাদ্দাম হোসেনের ব্যবহৃত চামড়ার জ্যাকেট। কিন্তু চাইলেও আপনি সেই জাদুঘরে যেতে পারবেন না। ঘুরে দেখতে পারবেন না এসব নিদর্শন। কেননা এই জাদুঘরে সাধারণ মানুষের প্রবেশ নিষেধ। ‘গোপন’ এই জাদুঘর পরিচালনা করে মার্কিন কেন্দ্রীয় গোয়েন্দা সংস্থা সিআইএ। খবর বিবিসির।\n\nজাদুঘরটির অবস্থান ভার্জিনিয়ায় সিআইএর সদর দপ্তরে। সম্প্রতি গোয়েন্দা সংস্থাটির ৭৫ বছর পূর্তি উপলক্ষে কয়েকজন সাংবাদিক জাদুঘরটি দেখার সুযোগ পান। তাঁদের মধ্যে বিবিসির সাংবাদিকও ছিলেন। তবে তাঁদের সঙ্গে সে সময় সার্বক্ষণিকভাবে ছিলেন সংশ্লিষ্ট কর্মকর্তা ও নিরাপত্তাকর্মীরা।",
    "থাইল্যান্ড ও ভিয়েতনাম থেকে চাল আমদানির চেষ্টা চলছে": "প্রতীকী ছবি\n\nadvertisement\n\nদেশের মূল্যস্ফীতি নিয়ন্ত্রণে আনতে হলে আমাদের নীতি সুদহার বাড়াতে হবে। তা না হলে মূল্যস্ফীতি বাড়ার পাশাপাশি রপ্তানি বাধাগ্রস্ত হবে, হুন্ডির পরিমাণ বাড়বে। এ ছাড়া বিশ্বে মূল্যস্ফীতি না বাড়লে নভেম্বরে দেশে মূল্যস্ফীতি কমতে পারে।\n\nগতকাল রোববার পরিকল্পনা প্রতিমন্ত্রী শামসুল আলমের নিজ কার্যালয়ে জাতিসংঘের আবাসিক সমন্বয়কারী গোয়েন লুইস সৌজন্য সাক্ষাৎ করেন। সাক্ষাৎ শেষে সাংবাদিকদের সঙ্গে আলাপকালে পরিকল্পনা প্রতিমন্ত্রী শামসুল আলম এ কথা বলেন।\n\nadvertisement 3\n\nশামসুল আলম বলেন, ‘আন্তর্জাতিক পর্যায়ে মূল্যস্ফীতি যদি না বাড়ে এবং আমাদের আমন ধান উঠলে, শাক-সবজির উৎপাদন ভালো হবে বলে আশা করছি। ফলে মূল্যস্ফীতি কমে আসবে। আউশ মৌসুমে প্রত্যাশার তুলনায় তিন লাখ টন কম চাল উৎপাদন হয়েছে। এ ছাড়া বোরো মৌসুমেও বন্যার কারণে ফলন কম হয়েছে। এর সঙ্গে যুক্ত হয়েছে আন্তর্জাতিক বিরূপ পরিস্থিতি। ভারত চালের শুল্ক বাড়িয়েছে। সব মিলে সাম্প্রতিক সময়ে দেশে মূল্যস্ফীতি বৃদ্ধি পেয়েছে। এটা অক্টোবর পর্যন্ত অব্যাহত থাকবে। তবে চালের ক্ষেত্রে থাইল্যান্ড ও ভিয়েতনাম থেকে আমদানির চেষ্টা চলছে।’\n\nadvertisement 4\n\nপ্রতিমন্ত্রী আরও বলেন, ‘মূল্যস্ফীতি নিয়ন্ত্রণে রাখতে হলে আমাদের নীতি সুদহার বাড়াতে হবে। তা না হলে মূল্যস্ফীতি নিয়ন্ত্রণ সম্ভব নয়। যাতে রপ্তানি বাধাগ্রস্ত না হয়, এ ছাড়া রেমিট্যান্স হুন্ডির মাধ্যমে আসা বন্ধ করতে হবে।’\n\nতিনি আরও বলেন, ‘আন্তর্জাতিক চ্যালেঞ্জ মোকাবেলা করতে আমাদের প্রস্তুতি আছে। আমরা করোনা পরিস্থিতি সামাল দিয়েছি। রাশিয়া-ইউক্রেন যুদ্ধের বিষয়ে আগে থেকে আমাদের জানা ছিল না। এর পরও অষ্টম পঞ্চবার্ষিক পরিকল্পনার লক্ষ্য বাস্তবাায়নের মাধ্যমে আমরা এই সংকট মোকাবেলা করতে পারব।’\n\nজাতিসংঘ প্রতিনিধি গোয়েন লুইসের এক প্রশ্নের জবাবে প্রতিমন্ত্রী বলেন, ‘এলডিসি উত্তরণের চ্যালেঞ্জ মোকাবেলায় বাণিজ্য সংক্রান্ত নানা সুযোগ-সুবিধা কমে আসবে। সে ক্ষেত্রে মন্ত্রণালয়ভিত্তিক অ্যাকশন প্ল্যান আছে। বিভিন্ন দেশের সঙ্গে এফটিএ করা হচ্ছে। ভারত, নেপাল, ভুটান ও বাংলাদেশের মধ্যে বিবিআইএন বাস্তবায়ন করা হবে। তাহলে বাণিজ্য বৃদ্ধিতে সহায়ক হবে।’",
    "আইফোন চৌদ্দের দামে ঘুরে আসতে পারেন বিশ্বের ৬ দেশ!": "আইফোন ব্যবহার করার শখ সবার মনেই আছে। সম্প্রতি অ্যাপল কোম্পানি লঞ্চ করেছে আইফোন ১৪। এরই মধ্যে হয়তো আইফোনপ্রেমীরা আপডেট এই ফোন কেনার জন্য অর্থও জমাচ্ছেন।\n\nআইফোনের অতীতের সিরিজগুলোর চেয়ে এবারেরটার দাম আকাশছোঁয়া! বাংলাদেশি টাকায় এর দাম ১ লাখ ৪ হাজারের মতো।\n\nআপনি যদি একজন ভ্রমণপ্রেমী হন, আর দেশে-বিদেশে ঘুরতে যাওয়ার স্বপ্ন দেখেন, তাহলে আইফোন ১৪-এর দামে ঘুরে আসতে পারেন বিশ্বের ৬ দেশ। চলুন তবে জেনে নেওয়া যাক কোন কোন জায়গা ঘুরে দেখতে পারবেন লাখ টাকার মধ্যেই-\n\nভিয়েতনাম\n\nভিয়েতনাম প্রাকৃতিক সৌন্দর্য ও প্রাচীন মঠে পরিপূর্ণ একটি সুন্দর দেশ। এ দেশের চা সংস্কৃতি অনেক সমৃদ্ধ। আপনার পকেটে যদি লাখখানেক টাকা থাকে, তাহলেই ঘুরে আসতে পারবেন ভিয়েতনাম থেকে।\n\nদক্ষিণ কোরিয়া\n\nদক্ষিণ কোরিয়া অন্যান্য এশিয়ান দেশগুলোর মতো পর্যটকদের কাছে জনপ্রিয় না-ও হতে পারে। তবে দেশটির প্রাকৃতিক সৌন্দর্য মুগ্ধ করবে আপনাকে।\n\nপ্রাকৃতিক সৌন্দর্য ও বিচিত্র সাংস্কৃতিক ঐতিহ্যপূর্ণ দেশ হলো দক্ষিণ কোরিয়া। এ দেশ ঘুরে দেখার জন্যও লাখ টাকা বাজেট রাখুন।\n\nথাইল্যান্ড\n\nএশিয়ার অন্যতম সুন্দর এক দেশ হলো থাইল্যান্ড। এ দেশে ঘুরতে যাওয়ার জন্য অনেক পর্যটকই মুখিয়ে থাকেন। প্রাচীন মন্দির, সুন্দর দ্বীপ, সৈকতসহ নজরকাড়া সব রিসোর্ট থাইল্যান্ডের আকর্ষণ আরও বাড়িয়েছে।\n\nএকই সঙ্গে থাইল্যান্ডের জুতা, ব্যাগ, কসমেটিক্সসহ জুয়েলারিরও কদর আছে। লাখ টাকা দিয়ে আপনি সহজেই ৪-৫ দিনের জন্য থাইল্যান্ড ভ্রমণ করতে পারেন।\n\nসিঙ্গাপুর\n\nসিঙ্গাপুর বিশ্বের সবচেয়ে ব্যয়বহুল দেশগুলোর মধ্যে একটি। সঠিকভাবে পরিকল্পনা করা হলে এ দেশেও খুব সহজে ভ্রমণ করতে পারেন লাখ টাকার মধ্যেই।\n\nজমকালো রাস্তাঘাট, জনপ্রিয় সব স্থাপত্য, খাবারের স্টল দিয়ে পরিপূর্ণ সিঙ্গাপুর প্রকৃতিপ্রেমী ও ভোজন রসিকদের জন্য আদর্শ এক স্থান।\n\nইন্দোনেশিয়া\n\nইন্দোনেশিয়ার প্রাকৃতিক সৌন্দর্য সবাইকে মুগ্ধ করে। এটি এমন এক দেশ যেখানে পাহাড়ের পাশাপাশি সমুদ্র উপভোগ করা যায়।\n\nলাখ টাকার বাজেটে আপনি ভালোভাবে ইন্দোনেশিয়া ঘুরে আসতে পারবেন। সেখানকার বালি বিশ্বের সেরা সমুদ্রসৈকতগুলোর মধ্যে অন্যতম।\n\nশ্রীলঙ্কা\n\nলাখ টাকা বাজেটে আপনি সহজেই শ্রীলঙ্কা ভ্রমণ করতে পারবেন! গ্রীষ্মমণ্ডলীয় আড়ম্বরপূর্ণ এ দেশে বাসস্থান, খাবার ও পরিবহন বেশ সস্তা। তাই লাখ টাকা বাজেটের মধ্যে খুব সহজেই ঘুরে আসতে পারেন শ্রীলঙ্কা।\n\nসূত্র: টাইমস অব ইন্ডিয়া\n\nজেএমএস/এসইউ/এমএস",
    "খাদ্যে স্বয়ংসম্পূর্ণতা সত্ত্বেও চাল আমদানি!": "বিশ্ব পরিসরে খাদ্যশস্যের সরবরাহ সংকট দেখা দিতে পারে এমন সাবধানবাণী উচ্চারণ করা হয়েছে জাতিসংঘের তরফ থেকে। এই সাবধানবাণীতে বিশ্বের অনেক দেশই চেষ্টা করবে খাদ্যশস্য আমদানি করে খাদ্য নিরাপত্তা নিশ্চিত করতে। খাদ্য উৎপাদনের দিক থেকে ঘাটতি দেশগুলোর জন্য এই সাবধানবাণীটি বিশেষভাবে গুরুত্বপূর্ণ। সময়মতো খাদ্যশস্য আমদানি করা না গেলে পরে কোথাও খাদ্যশস্য পাওয়া মুশকিল হবে। সরবরাহ ঘাটতির পরিস্থিতি দুর্ভিক্ষ পর্যন্ত গড়াতে পারে।\n\nবাংলাদেশ সরকার, বিশেষ করে সরকারঘনিষ্ঠ মহলগুলো দাবি করছে, বাংলাদেশ খাদ্যে স্বয়ংসম্পূর্ণ। কিন্তু এর পাশাপাশি যখন বিভিন্ন দেশ থেকে লাখ লাখ টন খাদ্যশস্য আমদানি করতে হয়, তখন খাদ্য উৎপাদনে স্বয়ংসম্পূর্ণতা অর্জনের দাবিকে আমরা কীভাবে দেখব? সরকারের কর্তাব্যক্তিরা যখন বলেন বাংলাদেশ তাদের শাসনামলে খাদ্যে স্বয়ংসম্পূর্ণ হয়ে গেছে, তখন এমন দাবিকে নিছক রাজনৈতিক বাগাড়ম্বর ছাড়া অন্য কিছু ভাবা যায় না।\n\nখাদ্যশস্য আমদানির তথ্যগুলো দিবালোকের মতো স্পষ্ট। দৈনিক সংবাদপত্রগুলো যথেষ্ট গুরুত্ব দিয়ে খাদ্যশস্য আমদানির খবর প্রকাশ করে। একথা ঠিক যে, খাদ্যশস্যের বাজারে অস্থিরতা ঠেকাতে সরকারের হাতে উল্লেখযোগ্য পরিমাণের খাদ্যশস্যের মজুত থাকতে হয়। কৃত্রিমভাবে খাদ্য ব্যবসায়ীরা দাম বাড়ালে তা নিয়ন্ত্রণের জন্যও সরকারের হাতে মজুত খাদ্যশস্য থাকা প্রয়োজন।\n\nঅস্থিরতার সময়ে মজুত থেকে চাল বা গম তুলে নিয়ে বাজারে ছড়িয়ে দিতে পারলে ব্যবসায়ীদের কারসাজি বহুলাংশে রোধ করা সম্ভব। এর অর্থ দাঁড়ায়, বাজারকে নিয়ন্ত্রণে রাখার জন্য নিছক খাদ্যশস্য উৎপাদনে স্বয়ম্ভরতা যথেষ্ট নয়। বাজার নিয়ন্ত্রণে রাখার জন্য দেশীয় মোট উৎপাদনের ১০ শতাংশ মজুত হিসাবে থাকা বাঞ্ছনীয়। এই পরিমাণটি কম-বেশি ৩০ লাখ টন। এমন বিরাট অঙ্কের খাদ্যশস্য যদি বিদেশ থেকে আমদানি করতে হয়, তাহলে শিল্পের কাঁচামাল এবং যন্ত্রপাতি কেমন করে আমদানি করা সম্ভব হবে?\n\nএকটি জাতীয় দৈনিক গত ১৫ সেপ্টেম্বর প্রধান শিরোনাম করেছে, ‘চালের বড় মজুতেও অস্বস্তিতে সরকার।’ গুদামে ১৯ লাখ টনের মতো খাদ্যশস্য মজুত, তবুও যেন স্বস্তিতে নেই সরকার। এখন ৯ লাখ টন চাল আমদানির জন্য মরিয়া হয়ে উঠেছে খাদ্য মন্ত্রণালয়। বাজারের অস্থিরতার জন্য খাদ্য মন্ত্রণালয় মনে করছে ব্যবসায়ীদের নেতিবাচক আচরণই খাদ্যের বাজারে অস্থিরতার জন্য দায়ী।\n\nখাদ্য মন্ত্রণালয়ের দাবি, দেশে পর্যাপ্ত চাল আছে। জ্বালানি তেলের বাড়তি দরের কারণে চালের দাম ৪০-৬০ পয়সা পর্যন্ত দাম বাড়ানো যেতে পারে প্রতি কেজিতে। কিন্তু অদ্ভুত ব্যাপার, সাম্প্রতিককালে অকারণেই প্রতি কেজি চালের দাম ৮-১০ টাকা পর্যন্ত বৃদ্ধি পেয়েছে। এর কোনো সন্তোষজনক জবাব পাওয়া যায়নি।\n\nব্যবসায়ীরা সরকারের বক্তব্য মানতে রাজি নন। বাংলাদেশ অটোমেজর অ্যান্ড হাসকিং মিল মালিক সমিতির সাধারণ সম্পাদক কেএম লায়েক আলী উল্লিখিত সংবাদপত্রকে জানিয়েছেন, ‘চালের বাজার শুধু ব্যবসায়ীদের হাতে নেই, এখন মধ্য পর্যায়ের অনেক ধান ব্যবসায়ী মজুত ব্যবসা করছেন। তারাও এর জন্য দায়ী।’ লায়েক আলী আরও বলেছেন, ‘সম্প্রতি ভারতে আতপ চালে ২০ শতাংশ শুল্ক বসানোর খবরে মধ্য ও বড় ব্যবসায়ীরা বাজারে ধান ছাড়া বন্ধ করে দিয়েছেন। এখন আমাদের অলস সময় কাটাতে হচ্ছে। ধান ছাড়া চাল করব কী দিয়ে।’\n\nদেখা যাচ্ছে, চালের বাজারে অংশীজনের সংখ্যা বেশ কয়েকটি। বাজার পরিস্থিতি কেমন হবে তার জন্য একদিকে এই অংশীজনদের ভূমিকা গুরুত্বপূর্ণ এবং একই সঙ্গে আন্তর্জাতিক বাজার পরিস্থিতি চালের বাজারে বড় ধরনের প্রভাব ফেলে। সব মিলে চালের বাজার খুবই জটিল। এই জটিলতার মধ্যে যে কোনো একজন স্বাভাবিক আচরণ না করলে বাজারে অস্বাভাবিকতা দেখা দেয়।\n\nকেএম লায়েক আলীর আরও বক্তব্য হলো, যারা ধান মজুত করে রেখেছেন, তাদের দিকে নজর দিতে হবে, একই সঙ্গে আমদানি বাড়িয়ে ওএমএসে বেশি চাল ছাড়তে হবে। না হলে বাজার ঠিক রাখা কঠিন হবে। বাংলাদেশে খাদ্যশস্যের বাজারে অস্থিরতার জন্য সুনির্দিষ্টভাবে কাউকে দায়ী করা যায় না। খাদ্যমন্ত্রীর মতে, ‘একশ্রেণির ব্যবসায়ী বিভিন্ন সুযোগে চালের বাজার অস্থির করে তোলেন। তখন খুচরা ব্যবসায়ীরা দায়ী করেন পাইকারি ব্যবসায়ী ও মিল মালিকদের। অন্যদিকে মিল মালিকরা খুচরা ও পাইকারি ব্যবসায়ীদের ওপর দোষ চাপান।’\n\nতিনি বলেন, ‘এ সমস্যার সমাধানে ওয়েবসাইটের মাধ্যমে তিন স্তরের দাম ঘোষণার ব্যবস্থা করা হবে, যাতে কেউ কাউকে দোষারোপ করতে না পারে।’ প্রশ্ন হলো, এই সামান্য কাজটি কেন করা হয়নি? সরকার ডিজিটাল বাংলাদেশের কথা বলে। এই যদি হয় ডিজিটাল বাংলাদেশের নমুনা, তাহলে এতদিন কী করা হয়েছে? ওয়েবসাইটে অতিরিক্ত কিছু তথ্য যোগ করা রকেট সায়েন্সের মতো কঠিন কোনো কাজ নয়। তবুও কাজটি করা হয়নি!\n\nখাদ্যমন্ত্রী আরও জানিয়েছেন, ১৪ সেপ্টেম্বর বুধবার ক্রয়সংক্রান্ত মন্ত্রিসভা কমিটিতে যে ৯ লাখ টন চাল আমদানির নীতিগতভাবে অনুমোদন দেওয়া হয়েছে; এতে আমদানি প্রক্রিয়ার মধ্যে থাকা ৫ লাখ ৩০ হাজার টন চালও অন্তর্ভুক্ত। এই তথ্য থেকে বোঝা যায়, ৫ লাখ ৩০ হাজার টন চাল আমদানির জন্য যথাসময়ে ক্রয়সংক্রান্ত মন্ত্রিসভা কমিটির অনুমোদন নেওয়া হয়নি।\n\nসম্প্রতি দেশে বোরো সংগ্রহ শেষ হয়েছে। ডিসেম্বরে আমন ধান ঘরে উঠতে শুরু করবে। সেপ্টেম্বর থেকে নভেম্বর-এই তিন মাস বাজারে চালের দাম বাড়ার একটা প্রবণতা থাকে। এই তিন মাসে ওএমএস, খাদ্যবান্ধব কর্মসূচি ও টিসিবির কার্ডের জন্য সরকারের গুদাম থেকে ৯ লাখ টনের ওপর চাল বের হয়ে যাবে। এই ঘাটতি পূরণে সরকার আমদানির ওপর জোর দিচ্ছে। মনে রাখা দরকার, আমন মৌসুমের শুরুতে স্বাভাবিক বৃষ্টিপাত হয়নি বলে আমন চাষে বিঘ্ন ঘটেছে।\n\nসরকারকে মনে রাখতে হবে, আমনের উৎপাদন আশানুরূপ নাও হতে পারে। সেজন্য আগাম প্রস্তুতি প্রয়োজন। ব্যবসায়ীরা ধান আটকে রাখছেন বলে অভিযোগ করেছেন মিল মালিকদের এক নেতা। ব্যবসায়ীরা, যে পর্যায়ে হোন না কেন, তাদের সামনের দিকে দুটি চোখ আছে এবং পেছনের দিকেও তাদের একটি চোখ আছে।\n\nএই চোখগুলো তারা ব্যবহার করেন বিশ্ব খাদ্যশস্য বাজার পরীবেক্ষণে এবং একই সঙ্গে দেশের বিভিন্ন স্তরে সরবরাহ ও চাহিদা পরিস্থিতিও তারা পর্যবেক্ষণ করেন। এই পর্যবেক্ষণ অব্যাহত রাখার জন্য তারা নিজেদের মধ্যে এক ধরনের তাড়না বোধ করেন। এটা সর্বাধিক মুনাফা অর্জনের তাড়না। এই তাড়না আছে বলেই তারা দেশের একটি স্মার্ট শ্রেণি।\n\nসংবাদপত্রের প্রতিবেদন থেকে আরও জানা যায়, ৫ লাখ ৩০ হাজার টন চাল আমদানির প্রাথমিক প্রক্রিয়া শেষ করেছে মন্ত্রণালয়, আরও ৩ লাখ ৭০ হাজার টন চাল আমদানির চেষ্টা চলছে। সরকারের হাতে এখন মজুত আছে ১৮ লাখ ৮৩ হাজার টন খাদ্যশস্য। এর মধ্যে চাল আছে ১৭ লাখ ৮০ হাজার টন।\n\nসরকারের দায়িত্বশীল সূত্র থেকে জানা গেছে বোরোর ফলন কম হয়েছে। আমনের ফলনেও আশানুরূপ চাল পাওয়া যাবে না। এই তথ্য আমার সন্দেহকে সঠিক প্রমাণ করেছে। এসব কারণে চাল আমদানির বিষয়টি বাংলাদেশের সাধারণ মানুষের কাছে জীবন-মরণের প্রশ্ন! চাল আমদানিতে নয়-ছয় হচ্ছে বলেও সন্দেহ দেখা দিয়েছে সংশ্লিষ্ট মহলে। কিন্তু খাদ্যমন্ত্রী সাধন চন্দ্র মজুমদার আলোচ্য সংবাদপত্রটিকে বলেছেন, ‘যে দামে চাল কিনেছি, এর চেয়ে কম দামে কেউ চাল কিনে দেখান। আমরা জনগণের সেবক, এখানে নয়-ছয় করতে আসিনি।’\n\nভিয়েতনাম থেকে জি টু জি পদ্ধতিতে ২ লাখ ৩০ হাজার টন চাল আমদানির চুক্তি করেছে সরকার। এর মধ্যে ২ লাখ টন সেদ্ধ চাল আর ৩০ হাজার টন আতপ। ভিয়েতনাম ওই ২ লাখ টন সেদ্ধ চাল থাইল্যান্ড থেকে কিনে বাংলাদেশে সরবরাহ করবে। সেদ্ধ চাল কেনার চুক্তির সময় প্রতি টন চালের এফওবি দর ছিল ৪১৭ ডলার।\n\nএর সঙ্গে জাহাজ ভাড়া, বার্থ অপারেটিং, হ্যান্ডলিং, লাইটেনিং, বিমা ও মুনাফা খরচসহ প্রতি টন চালের জন্য সরকারকে পরিশোধ করতে হবে ৫২১ ডলার। অর্থাৎ এফওবি দাম ছাড়া অন্য খরচ ১০৪ ডলার। ভিয়েতনাম থেকে চাল বাংলাদেশের গুদামে পৌঁছে দেবে সাউদার্ন ফুড করপোরেশন। খাদ্য অধিদপ্তরের সূত্র অনুযায়ী, ভিয়েতনাম থেকে কেনা চালের বর্তমান এফওবি দর ৪৩২ ডলার। অর্থাৎ সরকার প্রতি টন চাল ১৫ ডলার কমে কিনতে পেরেছে। অন্যদিকে, ভিয়েতনামের চুক্তি করা ৩০ হাজার টন আতপ চালের প্রতি টনে এফওবি দর ছিল ৩৮৫ ডলার। এটির দাম আন্তর্জাতিক বাজারে অপরিবর্তিত রয়েছে।\n\nপর্যবেক্ষক মহল বলছে, সরকার এফওবি দর নিয়ে যে তথ্য দিচ্ছে, তাতে সমস্যা নেই। তবে ভিয়েতনামের চালের পরিবহণ খরচ অনেক বেশি দেখানো হচ্ছে। এ ব্যাপারে খাদ্যমন্ত্রী বলেছেন, এটা খুবই পরিষ্কার বিষয়। বেসরকারিভাবে যারা বিভিন্ন পণ্য আমদানি করে, তাদের সঙ্গে যাচাই করে দেখুন। যদি আমাদের চালের পরিবহণ খরচ নিয়ে প্রশ্ন ওঠে, সেটাও লিখুন।\n\nআমরা কোনো লুকোচুরি করছি না। থাইল্যান্ড সরাসরি বাংলাদেশের কাছে চাল বিক্রি করতে চাচ্ছে না। অথচ ভিয়েতনামের কাছে চাল বিক্রি করছে। এটা একটা বিরাট পাজল। যতদূর জানি, থাইল্যান্ডের সঙ্গে বাংলাদেশের সম্পর্ক খারাপ নয়। তা সত্ত্বেও থাইল্যান্ড কেন বাংলাদেশে চাল রপ্তানি করতে নানা অজুহাত দিচ্ছে, সেটা এক তাজ্জব ব্যাপার। তবে ভিয়েতনাম থেকে চাল আমদানির অন্য খরচ কিছুটা হলেও অস্বাভাবিক। এক্ষেত্রে স্বচ্ছতা প্রয়োজন।\n\nড. মাহবুব উল্লাহ : শিক্ষাবিদ ও অর্থনীতিবিদ",
    "ভিয়েতনামে বারে আগুন, নিহত বেড়ে ৩২": "আন্তর্জাতিক ডেস্ক : দক্ষিণ-পূর্ব এশিয়ার দেশ ভিয়েতনামে রাতের আঁধারে একটি বারে অগ্নিকাণ্ডের ঘটনায় নিহতের সংখ্যা বেড়ে দাঁড়িয়েছে ৩২ জনে। নিহতদের মধ্যে নারীরাও রয়েছেন। মঙ্গলবার (৬ সেপ্টেম্বর) রাতে হো চি মিন সিটির কাছে দক্ষিণ ভিয়েতনামের একটি কারাওকে বারে অগ্নিকাণ্ডে প্রাণহানির এই ঘটনা ঘটে।\n\nবুধবার (৭ সেপ্টেম্বর) এক প্রতিবেদনে এই তথ্য জানিয়েছে ব্রিটিশ সংবাদমাধ্যম বিবিসি। এতে বলা হয়েছে, হো চি মিন সিটির কাছে দক্ষিণ ভিয়েতনামের কারাওকে কমপ্লেক্সে এক বিশাল অগ্নিকাণ্ডে কমপক্ষে ৩২ জন মারা গেছে।\n\nমঙ্গলবার রাতে প্রতিষ্ঠানের ওপরের তলায় আগুন লাগার পর সেখানে বহু গ্রাহক ও কর্মচারীরা আটকা পড়েন। পালানোর জন্য চারজন দ্বিতীয় ও তৃতীয় তলা থেকে লাফ দেয় বলে স্থানীয় গণমাধ্যম জানিয়েছে। তবে তারা আহত হলেও প্রাণে বেঁচে যান।\n\nএদিকে অগ্নিকাণ্ডের অ্যালার্ম বেজে ওঠার কিছুক্ষণের মধ্যেই ঘটনাস্থলে পৌঁছায় দমকলকর্মীরা। আগুন লাগার কারণ খতিয়ে দেখা হচ্ছে।\n\nভিয়েতনামের জননিরাপত্তা মন্ত্রণালয়ের অফিসিয়াল মুখপত্র কং আন নান ড্যান সংবাদপত্র বলেছে, অগ্নিকাণ্ডে ৩২ জনের প্রাণহানির বিষয়টি নিশ্চিত করা হয়েছে। নিহতদের ১৭ জন পুরুষ এবং ১৫ জন নারী।\n\nভিএনএএক্সপ্রেস নিউজ সাইট একজন কর্মকর্তার বরাত দিয়ে জানিয়েছে, ক্ষতিগ্রস্তদের খোঁজে অনুসন্ধান শেষ হয়েছে। জননিরাপত্তা মন্ত্রণালয় জানিয়েছে, আগুনের সময় বারে প্রায় ৬০ জন লোক ছিলেন।\n\nএক বিবৃতিতে মন্ত্রণালয়টি জানিয়েছে, ‘আগুনটি বারের দ্বিতীয় তলায় শুরু হয় এবং এরপর দ্রুতই তৃতীয় তলায় ছড়িয়ে পড়ে। ভবনের এই অংশটি দাহ্য পদার্থে পূর্ণ ছিল।’\n\nএর আগে অগ্নিকাণ্ডের ঘটনার পর তাৎক্ষণিকভাবে প্রাণহানির সংখ্যা ১২ বলে জানানো হয়েছিল। বুধবার সকালে দক্ষিণ-পূর্ব এশিয়ার এই দেশটির সংবাদমাধ্যম ভিয়েতনাম নিউজ জানায়, দক্ষিণাঞ্চলীয় প্রদেশ বিন ডুংয়ের একটি জনাকীর্ণ কারাওকে বারে রাতে আগুন লেগে ১২ জন মারা গেছে এবং বেশ কয়েকজন আহত হয়েছে।\n\nএর আগে ছয় বছর আগে রাজধানী হ্যানয়ের একটি কারাওকে বারে আগুন লেগে ১৩ জন নিহত হয়েছিল।",
    "জনস্বার্থবিরোধী সিদ্ধান্ত কার স্বার্থে": "প্রথম আলোর খবর জানাচ্ছে, রাশিয়া থেকে সরকারি পর্যায়ে (জিটুজি) পাঁচ লাখ টন গম কেনায় তৃতীয় একটি পক্ষকে যুক্ত করা হয়েছে। গণ খাতে ক্রয় আইন অনুযায়ী সরকারি পর্যায়ে (জিটুজি) ক্রয়প্রক্রিয়ায় বেসরকারি তৃতীয় কোনো পক্ষ থাকার সুযোগ নেই।\n\nঅথচ গম ক্রয়ের পুরো প্রক্রিয়াটি মধ্যস্থতা করেছে ন্যাশনাল ইলেকট্রনিক নামে একটি কোম্পানি। আন্তর্জাতিক বাজারে রাশিয়ার গমের শীর্ষস্থানীয় রপ্তানিকারক প্রতিষ্ঠান রাষ্ট্রনিয়ন্ত্রিত ইউনাইটেড গ্রেন কোম্পানি হলেও বাংলাদেশ চুক্তি করেছে দেশটির প্রডিনটর্ন নামে স্বল্প জনবল নিয়ে চলা একটি কোম্পানির সঙ্গে।\n\nজানা যাচ্ছে, খাদ্য মন্ত্রণালয় আন্তর্জাতিক বাজারের থেকে বেশি ব্যয়ে রাশিয়ার প্রডিনটর্নের সঙ্গে গম কিনতে যাচ্ছে। আগস্টের শেষে যখন চুক্তি সই হয়েছে, সে সময় আন্তর্জাতিক বাজারে গমের দাম প্রতি টন নেমে এসেছে ৩০০ ডলারের কাছাকাছি। জাহাজে পরিবহনের ব্যয় এখন বাড়তি, সে বিবেচনায় আমদানি খরচ কিছুটা বেশি হওয়া যৌক্তিক হলেও খাদ্য মন্ত্রণালয় গম কিনছে প্রতি টন ৪৩০ ডলারে, যা অস্বাভাবিক।\n\nএ ক্ষেত্রে খাদ্য মন্ত্রণালয়ের ভাষ্য, সব বিবেচনায় সবচেয়ে কম দামে গম কেনা হচ্ছে। বিদেশ থেকে সরকারি পর্যায়ে চাল ও গম কেনার ক্ষেত্রে বিশ্ববাজার সম্পর্কে ধারণা পাওয়া ও দরদাম করার জন্য উন্মুক্ত দরপত্র আহ্বানের নিয়ম মেনে চলা হয়। ১৭ আগস্ট খাদ্য অধিদপ্তর দরপত্র আহ্বান করে, ২৯ আগস্ট সেটি বাতিল করে দেয়।",
    "১০ লাখ টনের বেশি চাল-গম কেনা হচ্ছে: খাদ্যমন্ত্রী": "১০ লাখ টনের বেশি চাল-গম কেনা হচ্ছে: খাদ্যমন্ত্রী\n\nবিজনেস আওয়ার প্রতিবেদক: সরকারিভাবে বিভিন্ন দেশ থেকে ১০ লাখ ৩০ হাজার টন চাল ও গম কেনা হচ্ছে বলে জানিয়েছেন খাদ্যমন্ত্রী সাধন চন্দ্র মজুমদার।\n\nমঙ্গলবার (৬ সেপ্টেম্বর) সচিবালয়ে বোরো সংগ্রহ অভিযান ও চলমান খাদ্যবান্ধব এবং খোলাবাজারে (ওএমএস) চাল ও আটা বিক্রির কার্যক্রমসহ সামগ্রিক খাদ্য পরিস্থিতি নিয়ে আয়োজিত সংবাদ সম্মেলনে তিনি এ কথা জানান।\n\nখাদ্যমন্ত্রী জানান, সরকারিভাবে ভিয়েতনাম থেকে দুই লাখ ৩০ হাজার টন চাল, মিয়ানমার থেকে দুই লাখ টন চাল ও ভারত থেকে এক লাখ টন চাল কেনা হচ্ছে। এছাড়া রাশিয়া থেকে পাঁচ লাখ টন গম কেনা হবে। ওএমএস, খাদ্যবান্ধব কর্মসূচি চালু করার কারণে দেশের বাজারে এখন চালের দাম নিম্নমুখী বলেও দাবি করেন তিনি।\n\nতিনি বলেন, ‘আমরা বেসরকারিভাবে চাল আমদানির জন্য নির্দেশনা দিয়েছিলাম। সেখানে ২৫ শতাংশ শুল্ক থাকায় ৪৭ হাজার টনের মতো চাল এসেছে। শুল্ক আরও ১০ শতাংশ কমিয়ে দিয়েছি। আমরা আশাকরি, কিছু চাল আরও আসবে। মোটা চাল নয়, নন-বাসমতি মধ্যম মানের সরু চাল আসবে বলে আমরা বিশ্বাস।’\n\nচাল আমদানির ক্ষেত্রে নতুন করে নির্দেশনা দেওয়া হয়েছে জানিয়ে মন্ত্রী বলেন, ‘যারা চাল আনতে পারবেন তারা ৩০ সেপ্টেম্বর পর্যন্ত আবেদন করতে পারবেন।’\n\n‘সরকারিভাবে ভিয়েতনাম থেকে দুই লাখ টন সিদ্ধ ও ৩০ হাজার টন আতপ মিলে মোট ২ লাখ ৩০ হাজার টন চাল আনা হচ্ছে। এক লাখ টন ভারত থেকে চাল কেনা হবে। রাশিয়া থেকে ৫ লাখ টন গম আনার জন্য এই মধ্যে ক্রয়সংক্রান্ত মন্ত্রিসভা কমিটির অনুমোদন নেওয়া হয়েছে। এরপর চুক্তি হয়েছে। আজ-কালের মধ্যে হয়তো এলসিও হয়ে যাবে। এছাড়া মিয়ানমার থেকে আরও দুই লাখ টন চাল আনার প্রস্তাব আগামীকাল (বুধবার) ক্রয়সংক্রান্ত মন্ত্রিসভা কমিটিতে যাচ্ছে।’\n\nভিয়েতনাম থেকে আমদানির ক্ষেত্রে প্রতি টন সিদ্ধ চাল ৫২১ ডলার ও আতপ চাল ৪৯৪ ডলার করে পড়বে। প্রতি টন চাল ভারত থেকে ৪৪৩ দশমিক ৫ ডলার ব্যয়ে আনা হবে বলেও জানান মন্ত্রী।\n\nসাধন চন্দ্র মজুমদার বলেন, ‘আমরা সরকারিভাবে চাল আরও কিনবো। কারণ এবার প্রকৃতির অবস্থা খারাপ। আমনের ফলন কম হতে পারে। খরাকে মোকাবিলা করার জন্য আমাদের আগাম সতর্কতামূলক ব্যবস্থা হলো এটা।’\n\nসরকার ভিয়েতনাম থেকে থাইল্যান্ডের চাল বেশি দামে কিনছে- এ বিষয়ে মন্ত্রী বলেন, ‘আমরা থাইল্যান্ডের কাছে আমরা প্রস্তাব দিয়েছি। তারা সেভাবে সাড়া দেয়নি। আগে চুক্তির পরও চাল নেওয়া হয়নি বলে থাইল্যান্ডের সঙ্গে মতবিরোধ আছে। তারপরও তারা এগিয়ে এসেছে। আমরা থাইল্যান্ড থেকে চাল নেয়ার জন্য চেষ্টা চালিয়ে যাচ্ছি। মানের কারণে ভিয়েতনামের চালের দাম একটু বেশিই থাকে। দেশের মানুষকে স্বস্তি দিতে যেখান থেকে পারব চাল আনতে হবে। টাকা দিকে তাকিয়ে তো লাভ নেই।’\n\nবর্তমানে সরকারি খাদ্যশস্যের মজুত সর্বোচ্চ জানিয়ে সাধন চন্দ্র মজুমদার বলেন, ‘আপনারা দেখেছেন বাজার দর নিম্নমুখী, চালের দাম কমেছে। মিলগেট থেকে শুরু করে পাইকারি বাজার ও খুচরা বাজারেও এর প্রভাব পড়েছে। আমি মনেকরি, আমাদের শক্তিশালী মনিটরিং এবং খাদ্যবান্ধব কর্মসূচির চলবে, আরও কয়েকদিন গেলে দাম আরও কমবে বলে আমার বিশ্বাস।’\n\nবিজনেস আওয়ার/ ০৬ সেপ্টেম্বর,২০২২/ এস এইচ",
    "Tata Steel 25k race set to be organised on December 18 dgtl - Anandabazar": "ঘোষণা হয়ে গেল টাটা স্টিল ২৫ কিমি দৌড়ের দিন। আগামী ১৮ সেপ্টেম্বর সকাল ৭টায় কলকাতার রেড রোড থেকে শুরু হবে দৌড়। যে কেউ এই দৌড়ে অংশ নিতে পারেন। নাম নথিভুক্ত করাও শুরু হয়ে গিয়েছে। টাটা স্টিল দৌড়ের সরকারি ওয়েবসাইটে গিয়ে পাঁচটি বিভাগের যে কোনও একটিতে নাম নথিভুক্ত করা যাবে।\n\nপ্রতি বছরই শীতকালে হয় এই দৌড় প্রতিযোগিতা। এ বার প্রত্যক্ষ সহায়তা করবে বাংলার ক্রীড়া এবং যুবকল্যাণ মন্ত্রক। সঙ্গে থাকবে কলকাতা পুরসভা এবং কলকাতা পুলিশ। এই দৌড়ে স্বীকৃতি রয়েছে ভারতের অ্যাথলেটিক্স সংস্থারও।\n\nরাজ্যের ক্রীড়ামন্ত্রী অরূপ বিশ্বাস বলেছেন, “শুধু বাংলা নয়, পূর্বাঞ্চলে দৌড়ে বিপ্লব আনতে গুরুত্বপূর্ণ ভূমিকা পালন করেছে এই প্রতিযোগিতা। বাংলার সমস্ত নাগরিককে এই প্রতিযোগিতায় অংশ নেওয়ার আমন্ত্রণ জানাচ্ছি।”",
    "Indian Football: মেয়াদ বাড়ল, টিভি নাইন বাংলাকে এক্সক্লুসিভ প্রতিক্রিয়া ভারতের হেড কোচের": "Igor Stimac: ২০২৩ এএফসি এশিয়ান কাপ পর্যন্ত দায়িত্বে। সময়টা কি খুব কম? স্টিম্যাচের উত্তর...\n\nকৌস্তভ গঙ্গোপাধ্যায়\n\nএএফসি এশিয়ান কাপের যোগ্যতা অর্জন পর্বের ম্যাচ খেলতে এসে ফেডারেশনকে তুলোধোনা করেছিলেন ভারতীয় ফুটবল দলের কোচ। নিজের ভবিষ্যৎ নিয়েও নিশ্চিত ছিলেন না তিনি। ফেডারেশনের সেই কমিটি আর নেই। নতুন কার্যকরী কমিটি এসেছে। আইএম বিজয়নের নেতৃত্বাধীন টেকনিক্যাল কমিটি ২০২৩ এএফসি এশিয়ান কাপ পর্যন্ত ইগর স্টিম্যাচকেই কোচের দায়িত্বে রেখেছে। অল্প সময়ের জন্য মেয়াদ বাড়লেও অখুশি নন ভারতীয় দলের হেড কোচ।\n\nডুরান্ড কাপের ফাইনাল দেখতে যুবভারতীতে এসেছিলেন ভারতীয় দলের কোচ ইগর স্টিম্যাচ। মাঠ ছেড়ে বেরনোর সময় TV9Bangla– কে এক্সক্লুসিভ সাক্ষাৎকারে ভারতীয় দলের কোচ বলেন,’সাড়ে তিন বছর ধরে ভারতীয় দলের সঙ্গে যুক্ত। অনেক পরিশ্রম করেছি। একটা ভালো ভবিষ্যৎ গড়ার কাজে হাত দিয়েছি। তরুণ ফুটবলারদের নিয়ে একটা শক্তিশালী দল তৈরির লক্ষ্য নিয়ে এগিয়েছি। মেয়াদ বাড়ায় অবশ্যই ভালো লাগছে।’\n\n২০২৩ এএফসি এশিয়ান কাপ পর্যন্ত দায়িত্বে। সময়টা কি খুব কম? স্টিম্যাচের উত্তর, ‘হ্যাঁ, সময়টা খুব কম। সবার জন্যই তা। তবে এই অল্প সময়েই নিজের কাজটা করতে চাই। এখন ভিয়েতনাম সফর নিয়ে ভাবছি। তারপর ক্যালেন্ডার মেনে আইএসএল হবে। এপ্রিল, মে-তে আবার জাতীয় দলের ক্যাম্প। তবে এএফসি এশিয়ান কাপ কবে হবে আমরা এখনও তা জানি না। যদিও আমাদের প্রস্তুত থাকতে হবে।’\n\nআই লিগে ইন্ডিয়ান অ্যারোজকে আর খেলতে দেখা যাবে না। এ প্রসঙ্গে সুনীল ছেত্রীদের কোচ বলেন, ‘ভিয়েতনাম সফর শেষ করে ফেডারেশনের নতুন সভাপতি আর সচিবের সঙ্গে আলোচনায় বসব। ভারতীয় ফুটবলের রূপরেখা নিয়ে কথা বলব। তরুণ ফুটবলারদের তুলে আনতে অবশ্যই আমার কিছু প্রস্তাব থাকবে।’ সোমবার রাজারহাটের এক্সিলেন্স সেন্টারে অনুশীলন শুরু করবে ভারতীয় দল। মঙ্গলবারই উড়ে যাবে ভিয়েতনাম সফরে। সেখানে সিঙ্গাপুর আর ভিয়েতনামের বিরুদ্ধে দুটো প্রস্তুতি ম্যাচ খেলবে ব্লু টাইগার্স।",
    "পাঁচ দেশ থেকে খাদ্য আমদানির চুক্তি": "খাদ্য নিরাপত্তা নিশ্চিত করতে রাশিয়া, ভারত, মিয়ানমার, থাইল্যান্ড এবং ভিয়েতনাম এই পাঁচ দেশ থেকে খাদ্য আমদানির সিদ্ধান্ত নিয়েছে সরকার। এরই মধ্যে এ বিষয়ে চুক্তি হয়েছে। প্রয়োজনে অন্যান্য দেশ থেকেও খাদ্য আমদানি করার নির্দেশ দিয়েছেন প্রধানমন্ত্রী শেখ হাসিনা।\n\nরোববার মন্ত্রিসভা বৈঠক শেষে সচিবালয়ে প্রেস ব্রিফিংয়ে মন্ত্রিপরিষদ সচিব খন্দকার আনোয়ারুল ইসলাম এ তথ্য জানান। প্রধানমন্ত্রী শেখ হাসিনার সভাপতিত্বে তার কার্যালয়ে এ বৈঠক অনুষ্ঠিত হয়।\n\nমন্ত্রিপরিষদ সচিব বলেন, আমরা চেক করে নিয়েছি রাশিয়া থেকে খাদ্য আমদানি করলে কোনো রকমের অসুবিধা হবে না। মিয়ানমার থেকে আসছে আতপ চাল। থাইল্যান্ড, ভিয়েতনাম এবং ভারত থেকেও চাল কেনার চুক্তি হয়ে গেছে।\n\nতিনি বলেন, দুই/একদিনের মধ্যে খাদ্য মন্ত্রণালয় খাদ্যের বিষয়ে ব্রিফিং করবে। তারা আজকে আমাদের জানিয়েছেন, ১৯ লাখ ৫০ হাজার মেট্রিক টনের মতো খাদ্য মজুত আছে। ‌সম্প্রতি চালের দাম ৪-৫ টাকা কমেছে ওএমএস এবং খাদ্যবান্ধব কর্মসূচির কারণে। এর ফলে একটা বড় সংকট মার্কেট থেকে সরে গেছে। অ্যাপারেন্টলি দেখা যাচ্ছে এটি একটি ভালো ফল দিচ্ছে। যেহেতু খাদ্যবান্ধব কর্মসূচি আগামী দুই মাস বা পরে আর দুই মাস। তিন-চার মাস চালানোর সিদ্ধান্ত নেয়া হয়েছে। সেক্ষেত্রে আমাদের প্রায় পাঁচ থেকে ছয় লাখ মেট্রিক টন খাদ্যশস্যের প্রয়োজন হবে।\n\nখন্দকার আনোয়ারুল ইসলাম বলেন, আজকের সভায় খাদ্য মন্ত্রণালয় নিশ্চিত করেছে, অলরেডি এটা রিপ্লেস করার মতো চুক্তিও করে ফেলেছে এবং ওয়ার্ক অর্ডার দিয়ে দিয়েছে। সুতরাং আগামী নভেম্বর থেকে আমরা যে চিন্তা করছি একটা খাদ্য সংকট হতে পারে বিশ্বব্যাপী, আল্লাহর রহমতে আমরা একটা কমফোর্টেবল সিনারিও পেয়েছি। আমাদের ওয়ার্ক অর্ডার এবং খাদ্য পাওয়ার নিশ্চয়তা এসেছে। রাশিয়া, মিয়ানমার, থাইল্যান্ড এবং ভিয়েতনাম থেকে চাল এবং গম নিশ্চিত হয়েছে।\n\nতিনি বলেন, আমদানির পাশাপাশি আমনও চলে আসবে। আমন কম হলেও বড় একটা বড় পোরশন (অংশ) আসবে। সবমিলিয়ে খাদ্য সিনারিওটা আল্লাহর রহমতে কমফোর্টেবল হবে। তারপরও আরও দুই-একটা জায়গা থেকে খাদ্য ব্যবস্থা করে রাখতে বলা হয়েছে। কোনো রকমের চান্স নেওয়া যাবে না। কোনো কারণে ধরেন দুই-একটা ওয়ার্ক অর্ডার ফেল করে, তাহলে অল্টারনেটিভলি অন্য জায়গা থেকে খাদ্য সংগ্রহ করে আমাদের মজুত ঠিক রাখা যায়।\n\nতিনি আরও বলেন, যে পরিমাণ খাদ্য আমাদের গোডাউন থেকে যাবে, সে পরিমাণ খাদ্য এবং সেফটির জন্য আরও এক্সেস (অতিরিক্ত) কেনার সিদ্ধান্ত হয়ে গেছে। এখন যে চুক্তি বা এমইউ হয়ে গেছে তার জন্য আর সর্টেজ (খাদ্য সংকট হবে না) হবে না আল্লাহর রহমতে।\n\nপ্রধানমন্ত্রী খাদ্যের বিষয়ে কী বলেছেন? সাংবাদিকদের এমন প্রশ্নের উত্তরে তিনি বলেন, প্রধানমন্ত্রী বলেছেন, ৫ দেশ থেকে খাদ্য আমদানির চুক্তি হয়েছে। শুধু এর ওপর নির্ভর না করে বিকল্প হিসেবে আরও কয়েকটি উৎসকে প্রস্তুত রাখতে। কোনো কারণে আল্লাহ না করুক চারজন বা পাঁচজনের মধ্যে কেউ যদি বলে আমি দিতে পারবো না, তখন যাতে আমরা ঝামেলায় না পড়ি। সুতরাং প্রয়োজন হল এক্সেস কিছু খাদ্য কেনা, এটা আমাদের জন্য কমফোর্ট সিনারিও হবে।\n\nবাংলাদেশ জার্নাল/এমএস",
    "সারের কৃত্রিম সংকট রোধে ৫৭ লাখ টাকা জরিমানা": "",
    "চীনের সঙ্গে বাণিজ্য বাড়াতে ব্যবসায়ীদের প্রতি আহ্বান সংস্কৃতি প্রতিমন্ত্রীর": "চীনের সঙ্গে ব্যবসায়িক কার্যক্রম বাড়তে দেশের বেসরকারি খাতের ব্যবসায়ীদের প্রতি আহ্বান জানিয়েছেন সংস্কৃতি প্রতিমন্ত্রী কে এম খালিদ। তিনি বলেন, ‘চীনের সঙ্গে আমাদের যে বাণিজ্যিক লেনদেন, সেটি অসমান। আমাদের শিল্পপতি, ব্যবসায়ীদের অনুরোধ করবো, বাণিজ্যিক লেনদেনের এ অসমতা কমিয়ে আনতে। বিশেষত যারা বেসরকারি খাতের ব্যবসায়ী, তারা এগিয়ে এলে এই অসমতা অনেকটাই কেটে যাবে।’\n\nশনিবার বঙ্গবন্ধু বাংলাদেশ-চায়না ফ্রেন্ডশিপ এক্সিবিশন সেন্টারে চীনা প্রতিষ্ঠান ইউনান কমার্শিয়াল রিপ্রেজেনটেটিভ আয়োজিত ‘কালারফুল ইউনান’ শীর্ষক দিনব্যাপী মেলা পরিদর্শনে গিয়ে এ কথা বলেন প্রতিমন্ত্রী।\n\nপ্রতিমন্ত্রী বলেন, চীনে তিন লাখ ৯৪ হাজার বর্গকিলোমিটার জায়গাজুড়ে অবস্থিত ইউনান প্রদেশ, যার মধ্যে ৮০ ভাগ সমতল। বাংলাদেশের চাইতে এই জায়গাটি প্রায় তিনগুণ বড়। যদিও জনসংখ্যা অনেক কম, মাত্র পাঁচ কোটি। চীনের এই প্রদেশের একটা ন্যাচারাল প্রতিরোধ ব্যবস্থা আছে। একপাশে আছে ভিয়েতনাম, একপাশে মিয়ানমার।\n\nকে এম খালিদ বলেন, ইউনান প্রদেশে বিপুল পরিমাণে ফুল উৎপাদন হয়। আমি যখন ইউনানে যাই, তখন এতো ফুল দেখে ভেবেছিলাম এগুলো আসল নাকি কাগজের?\n\nপ্রতিমন্ত্রী বলেন, পর্যটনগত দিক থেকে ইউনান অসাধারণ জায়গা। তার অন্যতম কারণ হলো জনসংখ্যার ঘনত্ব কম। আমাদের ঢাকায় জনসংখ্যার ঘনত্ব এতো বেশি যে, পর্যটনের জন্য যা উপযুক্ত হয়ে উঠছে না। তবুও আমরা উন্নতির চেষ্টা করছি।\n\nচীনের ৭৩তম জাতীয় দিবস উপলক্ষে আয়োজিত এই মেলায় চীনের ইউনান প্রদেশের সংস্কৃতি, ফুল, বিভিন্ন ধরনের অর্গানিক খাবার এবং নানা ধরনের পণ্য প্রদর্শন করা হয়। এছাড়া ইউনান প্রদেশ সম্পর্কিত একটি তথ্যচিত্রও প্রদর্শিত হয়।\n\nঅনুষ্ঠানে চীনা রাষ্ট্রদূত এইচ ই লি জিমিং ইউনান প্রদেশের গভর্নর এইচ ই ওয়াং ইউবো, চীনের বাংলাদেশি রাষ্ট্রদূত ড. মোহাম্মদ নজরুল ইসলাম, বাংলাদেশে ইউনান কমার্শিয়াল অফিসের পরিচালক লি ঝিয়াও উপস্থিত ছিলেন।\n\n(ঢাকাটাইমস/২৪সেপ্টেম্বর/ওএফ/কেএম)",
    "Igor Stimac: ভিয়েতনামে চ্যাম্পিয়ন হতে পারে ভারত, সুনীলদের নিয়ে আত্মবিশ্বাসী স্তিমাচ": "কলকাতা: চলতি সপ্তাহে ভারতীয় দল ভিয়েতনামে যে ত্রিদেশীয় টুর্নামেন্ট খেলতে চলেছে, সেই টুর্নামেন্টে সাফল্য পাওয়া নিয়ে আশাবাদী দলের হেড কোচ ইগর স্তিমাচ (Igor Stimach)। তাঁর মতে, যে দল নিয়ে তিনি ভিয়েতনামে যাচ্ছেন, তাদের এই টুর্নামেন্ট জেতার ক্ষমতা আছে।\n\nআগামী বছর এএফসি এশিয়ান কাপের মূল পর্বে খেলার যোগ্যতা অর্জন করেছে ভারত। গত জুনে কম্বোডিয়া, আফগানিস্তান, হংকংয়ের বিরুদ্ধে জিতে এই টুর্নামেন্টে খেলার যোগ্যতা অর্জন করে ভারত। এখন তারই প্রস্তুতি চলছে। এবং সেই প্রস্তুতিরই অঙ্গ এই ফ্রেন্ডলি টুর্নামেন্ট।\n\nএশিয়ান কাপ বাছাই পর্বে ভারতীয় দল যে পারফরম্যান্স দেখায়, সেখান থেকে পাওয়া আত্মবিশ্বাস এই টুর্নামেন্টে কাজে লাগবে বলে মনে করেন স্তিমাচ। ফিফা ক্রমতালিকায় ভারতের চেয়ে ওপরে রয়েছে ভিয়েতনাম। ভারত যেখানে ১০৪ নম্বরে, সেখানে ভিয়েতনাম রয়েছে ৯৭-এ। তবে সিঙ্গাপুরের স্থান ১৫৯-এ। তা সত্ত্বেও ভারত এই সফরে সফল হতে পারে, মনে করেন স্তিমাচ।\n\n“এই টুর্নামেন্ট জেতার ক্ষমতা আমাদের অবশ্যই আছে। তবে আমার মনে হয় খুব ছোটখাটো ব্যাপার দলগুলির মধ্যে তফাত গড়ে দেবে”, বলেছেন তিনি। ভিয়েতনামের প্রশংসা করে ভারতীয় দলের ক্রোয়েশিয়ান কোচ বলেন, “গত কয়েক বছরে ওরা যা পারফরম্যান্স দেখিয়েছে, তাতে ওরা এখন যথেষ্ট ছন্দে রয়েছে। ওরা ভাল দল এবং ঘরের মাঠে খেলবে। সেই জন্যই বোধহয় ওরা এই টুর্নামেন্টে ফেভারিট। তবে আমাদেরও যথেষ্ট সম্ভাবনা রয়েছে। কারণ, আমাদের দল তারুণ্যে ভরপুর।”\n\nযে ২৩ জনকে নিয়ে ভিয়েতনামে রওনা হচ্ছেন স্তিমাচ, তাঁদের বেশির ভাগই এই কয়েক দিন নিজের নিজের ক্লাবের প্রস্তুতি শিবিরে অনুশীলন করেছেন। এখন প্রতিটি ক্লাবই আসন্ন আইএসএলের জন্য প্রস্তুতি সারছে। প্রস্তুতি নিয়ে চিন্তিত না হলেও স্তিমাচ চিন্তিত খেলোয়াড়দের ফিটনেস নিয়ে। বলেন, “এশিয়ান কাপ বাছাই পর্বে যে ছন্দ আমরা পেয়েছি, তাতে আমরা যথেষ্ট আশা এবং ইতিবাচক মনোভাব নিয়েই মাঠে নামব। এই ব্যাপারগুলোই আমাদের সাহায্য করবে।”\n\nভারতীয় দলের বেশির ভাগ সদস্যের বয়স পঁচিশের নীচে। যা কোচকে আরও বেশি আশাবাদী করে তুলেছে। তাঁর বিশ্বাস, প্রতি বছর হিরো ইন্ডিয়ান সুপার লিগ থেকে আরও তরুণ ফুটবলার উঠে আসবেন ভারতীয় ফুটবলে। এই প্রসঙ্গে তিনি বলেন, “আমাদের সামনে যে লক্ষ্য ছিল, আমি খুশি যে, গত সাড়ে তিন বছরে সেই লক্ষ্য আমরা পূরণ করতে পেরেছি। আশা করি, এশিয়ান কাপ বাছাই পর্বে আমাদের খেলা ও মানসিকতা সবাইকে খুশি করতে পেরেছে। বিশেষ করে দলের তরুণরা যে আত্মবিশ্বাস নিয়ে খেলেছে, তাতে আশাবাদী হওয়ার যথেষ্ট কারণ রয়েছে। এখন বেশিরভাগেরই বয়স বাইশের আশেপাশে। কয়েক বছরেই এরা আন্তর্জাতিক ফুটবলের প্রচুর অভিজ্ঞতা-সহ পঁচিশে পড়বে। এতে ভারতীয় ফুটবলেরই উন্নতি হবে”।\n\n৪০ জনের প্রাথমিক দল থেকে ২৩ জনকে বেছে নিয়ে ভিয়েতনামে নিয়ে যাচ্ছেন স্তিমাচ। তবে তিনি মনে করেন, এই ৪০ জনের মধ্যে থেকেই ঘুরিয়ে ফিরিয়ে বিভিন্ন টুর্নামেন্টে সুযোগ পাবেন। ফলে যারা এই টুর্নামেন্টে সুযোগ পাচ্ছেন না, তাঁরা অন্যান্য ম্যাচে বা টুর্নামেন্টে সুযোগ পাবেন।\n\nআরও পড়ুন: সৌরভদের পরামর্শে ক্রিকেটের নিয়মে একগুচ্ছ বদল, লালার ব্যবহার বরাবরের মতো নিষিদ্ধ",
    "ইগরের টিম ইন্ডিয়া থেকে ফেরত বাগান তারকা! সুযোগ পেয়েও হতাশ ফেরান্দোর ছাত্র": "© Indian Express Bangla এর দ্বারা সরবরাহকৃত atkmb\n\nচলতি সপ্তাহেই ২৪ সেপ্টেম্বর ভারত প্রীতি ম্যাচে নামবে ভিয়েতনামের বিরুদ্ধে। তারপরে ২৭ তারিখে দ্বিতীয় ম্যাচে ভারতের মুখোমুখি সিঙ্গাপুর। এই দুই ম্যাচের আগে জাতীয় দলের কোচ ইগর স্টিম্যাচ ২৩ জনের সম্ভাব্য স্কোয়াডে এটিকে মোহনবাগানের টিম তারকাকে রেখেছিলেন। আশিক কুরুনিয়ান, লিস্টন কোলাসোর সঙ্গেই জায়গা করে নিয়েছিলেন দীপক টাংরি।\n\nনিউটাউনের সেন্টার অফ এক্সিলেন্সে জাতীয় দলের দু-দিনের প্রস্তুতি ক্যাম্পেরও আয়োজন করা হয়েছিল। তবে সেই ক্যাম্পে দেখা যায়নি সবুজ মেরুনের দীপক টাংরিকে। ডুরান্ড কাপ এবং এএফসির ইন্টার জোনাল সেমিফাইনালে হতাশ করেছে এটিকে মোহনবাগান। তবে সবুজ-মেরুন শিবিরের হয়ে নজর কেড়েছিলেন দীপক।\n\nজানা গিয়েছে, চোটের কারণেই জাতীয় দলের সঙ্গে ভিয়েতনামে যেতে পারেননি হুয়ান ফেরান্দোর অন্যতম প্রধান অস্ত্র। এটিকে মোহনবাগান দলের সঙ্গেই রিহ্যাব সারছেন তিনি।\n\nভারত-ভিয়েতনাম-সিঙ্গাপুর তিন দলীয় এই ফ্রেন্ডলি টুর্নামেন্ট খেলা হবে হুং টিং ফ্রেন্ডলি টুর্নামেন্ট নামে। প্ৰথম ম্যাচে আয়োজক ভিয়েতনাম এবং সিঙ্গাপুর মুখোমুখি হচ্ছে সেপ্টেম্বরের ২১ তারিখে। রাউন্ড রবিন লিগের চ্যাম্পিয়নরা ৩০ হাজার মার্কিন ডলার পুরস্কার মূল্য পাবে। রানার্স আপ পাবে ২০ হাজার মার্কিন ডলার। তৃতীয় স্থানে থাকা দলের পকেটে ঢুকবে ১০ হাজার মার্কিন ডলার।\n\nমঙ্গলবারই ভারতীয় দল ভিয়েতনামে উড়ে গিয়েছে কলকাতা থেকে। তবে সন্দেশ ঝিংগান দলের সঙ্গে যেতে পারেননি ভিসা সমস্যায়। সন্দেশের পাসপোর্ট সম্প্রতি নবীকরণ করা হয়েছে। সেই কারণেই ভিসা পেতে প্রাথমিক জটিলতা তৈরি হয়েছে। ভিসা পেলেই জাতীয় দলের সঙ্গে যোগ দেবেন এটিকে মোহনবাগান থেকে বেঙ্গালুরুতে যোগ দেওয়া এই তারকা।",
    "Weather Update: পুজোয় বৃষ্টির আশঙ্কা, উত্‍সবে কাঁটা ছড়াতে বঙ্গোপসাগরে চিনা বর্ষাসুর?": "Weather Update: সপ্তমী-অষ্টমী না অষ্টমী-নবমী না পুজোর একেবারে শেষবেলায় বৃষ্টি বাড়বে, সেই অঙ্কেরই উত্তর খুঁজছেন আবহবিদরা।\n\nকমলেশ চৌধুরী: বঙ্গবাসীর জন্য বিরাট দুঃসংবাদ! পুজোয় বিপদ হয়ে দেখা দিতে চলেছে বর্ষাসুর। স্থানীয় নয়, সুদূর চিন সাগর থেকে বর্ষাসুর আমদানি হচ্ছে বঙ্গোপসাগরে! এখনও পর্যন্ত যা ইঙ্গিত, তাতে পুজোয় কোনও না কোনও দিন বৃষ্টি হচ্ছেই। উৎসবের মূল চার দিন নির্জলা থাকবে, এই আশা প্রায় থাকছেই না।\n\nবর্ষাসুরের নাম ‘নোরু’। রবিবার সুপার টাইফুনের চেহারা নিয়ে ‘নোরু’ আছড়ে পড়েছে ফিলিপিন্সে। সে দেশে টাইফুনকে ‘কার্ডিং’ নামেও ডাকা হচ্ছে। সুপার টাইফুনের দাপটে দ্বীপরাষ্ট্রের বিস্তীর্ণ এলাকা বিধ্বস্ত। ফিলিপিন্স পেরিয়ে সোমবার সেই টাইফুন সরে এসেছে দক্ষিণ চিন সাগরে। এ বার তার লক্ষ্য ভিয়েতনাম উপকূল। তার পর লাওস, থাইল্যান্ড, মায়ানমার। সাধারণত, সাগর থেকে স্থলভাগে ঢুকে পড়লে দফায় দফায় শক্তি হারায় টাইফুন বা ঘূর্ণিঝড়। এক্ষেত্রেও তাই হবে। টাইফুন থেকে একেবারে মামুলি নিম্নচাপ।\n\nপ্রশ্ন উঠতে পারে, তা হলে পুজোর বাংলা নিয়ে দুশ্চিন্তা কেন? দুশ্চিন্তা আছে কারণ, মায়ানমার পেরোলেই আবার জলভাগ মানে বঙ্গোপসাগর পেয়ে যাবে ‘নোরু’র অবশিষ্টাংশ। পেয়ে যাবে ফের শক্তি বাড়ানোর সুযোগ। ঘূর্ণাবর্ত হোক বা ঘূর্ণিঝড়, তার জ্বালানি আসে সাগরের জল থেকেই। ফলে ‘নোরু’র যা যাত্রাপথ, তাতে উদ্বেগ থাকছেই। আপাতত ইঙ্গিত, সেপ্টেম্বরের একেবারে শেষে, ‘নোরু’র অবশিষ্টাংশ থেকে বঙ্গোপসাগরে নতুন ঘূর্ণাবর্ত সৃষ্টি হতে পারে। সেটাই মাথাব্যথার কারণ হয়ে দাঁড়িয়েছে আবহবিদদের।\n\nঘূর্ণাবর্ত সৃষ্টি হবে, এটা মোটামুটি নিশ্চিত। পুজোর চার দিনের মধ্যে বৃষ্টি হবে, এটাও মোটামুটি নিশ্চিত। তবে অনেকগুলি বিষয় এখনও স্পষ্ট নয়। এক, ঘূর্ণাবর্ত নিম্নচাপে পরিণত হবে কি না। নিম্নচাপ হলে কতটা শক্তিশালী হবে। ঘূর্ণাবর্ত বা নিম্নচাপের অভিমুখ কী হবে। সরাসরি বাংলার ঘাড়ে উঠে আসবে কি না। নিম্নচাপ অক্ষরেখার অবস্থান কী হবে। এই সব কিছুর উপরই নির্ভর করবে বৃষ্টির পরিমাণ। শুধু পরিমাণ নিয়ে অনিশ্চয়তা নয়। কখন বৃষ্টি বাড়বে, ভারী বৃষ্টি হবে কি না, তাও স্পষ্ট হতে সময় লাগবে। অর্থাৎ সপ্তমী-অষ্টমী না অষ্টমী-নবমী না পুজোর একেবারে শেষবেলায় বৃষ্টি বাড়বে, সেই অঙ্কেরই উত্তর খুঁজছেন আবহবিদরা।\n\nঅঙ্ক বেশ জটিল। কারণ, শুধুমাত্র ঘূর্ণাবর্ত সৃষ্টি হলেই মুষলধারায় বৃষ্টি হবে, এমনটা বলে দেওয়া যায় না। আবার ঘূর্ণাবর্ত বা নিম্নচাপ বাংলার উপকূলে চলে এলেই বলে দেওয়া যায় না, পুজো ভাসছেই। একাধিক শর্ত রয়েছে। আগের দুই নিম্নচাপই তার সবচেয়ে বড় প্রমাণ। সেপ্টেম্বরের দ্বিতীয় সপ্তাহে নিম্নচাপ তৈরি হয়েছিল অন্ধ্রপ্রদেশ-ওড়িশা উপকূলে। তৃতীয় সপ্তাহে নিম্নচাপ হাজির হয় বাংলা-ওড়িশা উপকূলে। অথচ, প্রথম নিম্নচাপে দুর্যোগের মুখে পড়ে যায় বাংলা। কাছে থাকলেও, দ্বিতীয় নিম্নচাপের উপস্থিতি সে ভাবে টেরই পায়নি বেশিরভাগ জেলার মানুষ। আবার প্রথম নিম্নচাপ যখন মধ্যপ্রদেশে, সেদিনই সবচেয়ে বেশি বৃষ্টি পায় দক্ষিণবঙ্গ। ২৮০ দিন পর আলিপুরের ভারী বৃষ্টি প্রাপ্তি সেদিনই। এর কারণ, নিম্নচাপ অক্ষরেখার অবস্থান। নিম্নচাপের চেয়েও অক্ষরেখার অবস্থান ছিল বেশি অনুকূল।\n\nসবচেয়ে বড় কথা, বজ্রগর্ভ মেঘ কোথায় সৃষ্টি হবে। ২৮ অগস্ট দুপুরে মাত্র এক ঘণ্টায় ৭২ মিলিমিটার বৃষ্টি হয়েছিল ঠনঠনিয়ায়। বৃষ্টি হয়েছিল মূলত মধ্য কলকাতাতেই। ডুবে যায় ধর্মতলার একাধিক রাস্তাও। অথচ, দক্ষিণে সে ভাবে বৃষ্টিই হয়নি। আর এ রকম বৃষ্টি হলেই পুজো মাটি হয়ে যাবে কোনও না কোনও মণ্ডপে। তবে আলিপুরের সুরুচি সঙ্ঘ না উত্তরের বাগবাজার, কোথায় মুষলধারায় বৃষ্টি নামবে, তা কয়েক ঘণ্টা আগে ছাড়া বলা সম্ভবই নয়। ফলে আশঙ্কা মাথায় নিয়েই পুজোর প্রস্তুতি চালাতে হবে উদ্যোক্তাদের।\n\nআশঙ্কা গোড়া থেকেই ছিল। কারণ, এ বার সাততাড়াতাড়ি পুজোর নির্ঘণ্ট। একেবারে বর্ষার মধ্যে। বাংলায় ক্যালেন্ডার শরতের হলেও, আবহবিদদের ক্যালেন্ডারে কলকাতায় বর্ষা থাকে ১২ অক্টোবর পর্যন্ত। বহু সময় সেই তারিখ পেরিয়েও থেকে যায় মৌসুমি বাতাস। সবটাই নির্ভর করে বঙ্গোপসাগরে ঘূর্ণাবর্ত বা নিম্নচাপ সৃষ্টির উপর। অক্টোবর আবার ঘূর্ণিঝড় প্রবণ মাস। যেমন, ২০১৩ সালে ঘূর্ণিঝড় পিলিনের ঠেলায় নবমী-দশমীতে ভেসেছিল কলকাতা, দক্ষিণবঙ্গের একাধিক জেলা। এ বার অবশ্য পুজোয় ঘূর্ণিঝড়ের আশঙ্কা দেখছে না আবহাওয়া দফতর। মৌসম ভবনের পূর্বাঞ্চলীয় প্রধান, ডেপুটি ডিরেক্টর জেনারেল সঞ্জীব বন্দ্যোপাধ্যায়ের মন্তব্য, ‘দক্ষিণ চিন সাগরের টাইফুনের অবশিষ্টাংশ থেকে বঙ্গোপসাগরে ঘূর্ণাবর্ত সৃষ্টি হতে পারে। আমরা সে দিকে নজর রাখছি। সপ্তমী থেকে দক্ষিণবঙ্গে বৃষ্টি বাড়তে পারে। মূলত হালকা থেকে মাঝারি বৃষ্টি হতে পারে। কিছুটা বেশি বৃষ্টি হবে কলকাতা-সহ উপকূলের জেলাগুলিতে। নবমী থেকে বৃষ্টি বাড়বে উত্তরবঙ্গে।’\n\nউত্‍সবের মধ্যে ঘূর্ণাবর্ত, তাও আবার চিন সাগরের ‘চক্রান্ত’! উদ্বেগ তাই থাকছেই।",
    "চাল রপ্তানিতে শুল্কের সঙ্গে শঙ্কাও বাড়ালো ভারত": "বিভিন্ন ধরনের চাল রপ্তানিতে ২০ শতাংশ শুল্ক আরোপ করার পাশাপাশি শতভাগ ভাঙা চাল বা খুদ রপ্তানিতে নিষেধাজ্ঞা দিয়েছে ভারত।\n\nরয়টার্স জানিয়েছে, শুক্রবার থেকে এই বিধিনিষেধ কার্যকর করার মধ্য দিয়ে নিজেদের বাজারে চালের যোগান বৃদ্ধি এবং দাম স্থিতিশীল করার চেষ্টা করছে বিশ্বের শীর্ষ চাল রপ্তানিকারক দেশটি।\n\nপৃথিবীর ১৫০টির বেশি দেশে চাল রপ্তানি করে দক্ষিণ এশিয়ার দেশ ভারত। কিন্তু এবারের বর্ষা মওসুমে গড় বৃষ্টিপাতের চেয়ে অনেক কম বৃষ্টি হওয়ায় ভারতের ফসলের উৎপাদনেও প্রভাব পড়েছে।\n\nইউক্রেইন যুদ্ধের প্রভাবে এমনিতেই খাদ্যশষ্যের আন্তর্জাতিক বাজার চড়ে আছে। তার ওপর চাল উৎপাদনকারী বিভিন্ন দেশে খরা, তাপদাহ আর বন্যার কারণে এ মৌসুমে ফসল মার খাওয়ার আশঙ্কা করা হচ্ছে। এ পরিস্থিতিতে ভারত যেভাবে ‘অভ্যন্তরীণ চাহিদা মেটানোর’ চেষ্টা করছে, তাতে আন্তর্জাতিক বাজারে চাপ তৈরি হবে।\n\nরয়টার্স লিখেছে, শুল্ক বাড়ায় ভারত থেকে চাল কেনা কমবে; ক্রেতারা এশিয়ার অন্যতম চাল উৎপাদনকারী দেশ থাইল্যান্ড ও ভিয়েতনামের দিকে ঝুঁকবে, যারা চালের চালান ও দাম বৃদ্ধির চেষ্টা করছে।\n\nভারত সরকার ২০ শতাংশ রপ্তানি শুল্কের তালিকা থেকে সিদ্ধ ও বাসমতি চাল বাদ রেখেছে। শুক্রবার থেকেই এই সিদ্ধান্ত কার্যকর হচ্ছে।\n\nসেই সঙ্গে সম্পূর্ণ ভাঙা চাল বা খুদ রপ্তানিতে নিষেধাজ্ঞা দিয়েছে দিল্লি। আফ্রিকার কিছু গরীব দেশ মানুষের খাদ্য চাহিদা পূরণে ওই খুদ আমদানি করে। তবে মূলত হাঁস-মুরগি বা মাছের খাবার তৈরিতে ব্যবহার করা হয় এই ভাঙা চাল।",
    "চীনে তাপদাহ, পাকিস্তানে বন্যা: এশিয়ায় চালের ক্ষতি মিটতে পারে যেভাবে": "চীন যখন তীব্র তাপপ্রবাহে পুড়েছে, পাকিস্তান ভাসছে বন্যায়; ধান উৎপাদক এ বড় দুই দেশে ফসলের ক্ষতি বিশ্বের চালের বাজারে চোখ রাঙালেও সঙ্কট এড়ানো সম্ভব বলে মনে করছেন বিশেষজ্ঞরা।\n\nতাদের সাথে কথা বলে রয়টার্স এক প্রতিবেদনে লিখেছে, প্রধান রপ্তানিকারক দেশগুলোর পর্যাপ্ত পরিমাণে সরবরাহ নিশ্চিত করা গেলে পাকিস্তান ও চীনের ক্ষতি পুষিয়ে দেওয়া সম্ভব, তাতে এশিয়ার বাজারে চালের দামে স্থিতিশীলতা আসতে পারে।\n\nসাম্প্রতিক ভয়াবহ বন্যায় বিশ্বের চতুর্থ বৃহত্তম চাল উৎপাদনকারী দেশ পাকিস্তান চালের উৎপাদনসহ কৃষিতে ব্যাপক ক্ষতির মুখে পড়েছে।\n\nঅন্যদিকে অগাস্টের শেষ দিকে রেকর্ড তাপপ্রবাহ বিশ্বের সবচেয়ে বড় চাল আমদানিকারক দেশ চীনে ধান উৎপাদনে প্রভাব ফেলেছে।\n\nচালের ব্যবসায় বিশ্বের অন্যতম বড় এক কোম্পানির এক ব্যবসায়ীর বরাত দিয়ে রয়টার্সকে লিখেছে, পাকিস্তান ও চীনে চালের উৎপাদন কমার আশঙ্কা থাকলেও বিশ্বে চালের মজুদ এখন সন্তোষজনক অবস্থায় রয়েছে। বাংলাদেশে হঠাৎ করে চালের চাহিদা বেড়ে গেলেও ভারতে এবার উৎপাদন বাড়ার আভাস মিলেছে। ফলে চাল নিয়ে বড় ধরনের সঙ্কট বা দাম বেড়ে যাওয়ার বিষয়টি হয়ত সামাল দেওয়া সম্ভব।\n\nব্যবসায়ীরা বলছেন, এ বছর পাকিস্তানে ৮ দশমিক ৭ মিলিয়ন টন চাল উৎপাদন হবে বলে ধারণা করা হয়েছিল, বন্যার কারণে তা প্রায় ১০ শতাংশ কম হতে পারে। খরার কারণে চীনেও চালের উৎপাদন মার খাবে, তবে পরিমাণ এখনও স্পষ্ট নয়।",
    "নিউইয়র্কে জয়শঙ্কর আয়োজিত নৈশভোজে পররাষ্ট্রমন্ত্রী": "নিউইয়র্কে বৃহস্পতিবার ভারতের পররাষ্ট্রমন্ত্রী ড. এস জয়শঙ্কর আয়োজিত নৈশভোজে অংশ নিয়েছেন পররাষ্ট্রমন্ত্রী ড. এ কে আব্দুল মোমেন।\n\nভারতীয় মন্ত্রী টুইটে বলেছেন, ‘৭৭তম জাতিসংঘ সাধারণ অধিবেশনের (ইউএনজিএ) ফাঁকে সমমনা অংশীদারদের একটি সন্ধ্যার আয়োজন করতে পেরে আনন্দিত।’\n\nতিনি জানান, তারা বিশ্বব্যাপী চ্যালেঞ্জ এবং ‘আরও কার্যকর’ যৌথ প্রতিক্রিয়ার প্রয়োজনীয়তা নিয়ে আলোচনা করেছেন।\n\nনৈশভোজে ভিয়েতনাম, ইন্দোনেশিয়া, দক্ষিণ আফ্রিকা, সিঙ্গাপুর, মিশর, সেন্ট লুসিয়া, মালদ্বীপ, মরক্কো, নাইজেরিয়া, কেনিয়া, শ্রীলঙ্কা, মরিশাস, ঘানা, জ্যামাইকা, উগান্ডা এবং উজবেকিস্তানের পররাষ্ট্রমন্ত্রীরা উপস্থিত ছিলেন।\n\nতারা জোট নিরপেক্ষ আন্দোলনে অভিন্ন স্বার্থের বিষয় নিয়ে খোলামেলা ও অনানুষ্ঠানিক আলোচনায় অংশ নেন বলে শুক্রবার পররাষ্ট্র মন্ত্রণালয় জানিয়েছে।\n\nজাতিসংঘের সাধারণ অধিবেশনে প্রধানমন্ত্রী শেখ হাসিনার সফরসঙ্গী হিসেবে বর্তমানে নিউইয়র্কে রয়েছেন পররাষ্ট্রমন্ত্রী মোমেন।\n\nআরও পড়ুন: জাতিসংঘ সাধারণ পরিষদের ভাষণে বিশ্ব শান্তির ওপর গুরুত্ব দেবেন প্রধানমন্ত্রী: মোমেন\n\nর‍্যাবের অনুমোদনের বিষয়ে যুক্তরাষ্ট্র কোনো সুনির্দিষ্ট তথ্য দেয়নি: নিউইয়র্কে মোমেন\n\nবাংলাদেশের ভূখণ্ডে মিয়ানমারের গোলাবর্ষণ ‘অনিচ্ছাকৃত ভুল’: নিউইয়র্কে মোমেন",
    "বিদেশি মাছের রেণু উৎপাদনে সমৃদ্ধ ঝিনাইদহের বলুহর কেন্দ্রীয় মৎস্য হ্যাচারি": "প্রয়োজনীয় প্রশিক্ষিত জনবলের অভাব ও জরাজীর্ণ অবকাঠামোসহ নানা সমস্যার মধ্যেও ঝিনাইদহের কোটচাঁদপুর বলুহর কেন্দ্রীয় মৎস্য হ্যাচারি বিদেশি মাছের রেণু উৎপাদনে সমৃদ্ধ ভান্ডার গড়ে তুলেছে।\n\nচলতি বছর থেকে ঝিনাইদহের কোটচাঁদপুর উপজেলার বলুহর হ্যাচারিতে ভিয়েতনাম ও চীন থেকে উন্নত জাতের মাছের আমদানিকৃত রেণু নিয়ে মাছের রেণু উৎপাদন শুরু হয়েছে। প্রথম বছরেই মাঠ পর্যায়ের মাছ চাষিরা নতুন জাতের মাছের রেণু নিয়ে সাফল্য পাওয়ায় বিভিন্ন জেলায় বিভিন্ন প্রজাতির রেণুর কদর বেড়েছে । বর্তমান এই হ্যাচারিতে চীন থেকে আমদানিকৃত সিলবার, বিগহেড ও গ্রাসকার্পের রেণু ও ভিয়েতনাম এর পাঙাস, কালিবাউস এবং সুবর্ন রুই মাছ লালন পালন করা হচ্ছে। যে কারণে ৩৮ বছর পর বলুহর হ্যাচারি পেয়েছে রেণু উৎপাদনে শ্রেষ্ঠত্বের পুরস্কার। হ্যাচারি কর্মকর্তারা আশা করছেন পুরানো ব্রুড মাছের সঙ্গে বিদেশ থেকে আমদানিকৃত মাছ সংযোজন হলে বলুহর কেন্দ্রীয় হ্যাচারিতে রেণুর ব্রুড ভাণ্ডার সমৃদ্ধ হবে।\n\nহ্যাচারির কমপ্লেক্সের সংরক্ষিত তথ্য থেকে জানা গেছে, দেশের দক্ষিণ পশ্চিমাঞ্চলের জেলাগুলোতে মাছ চাষি, মৎস্যজীবী, হ্যাচারি, মৎস্য নার্সারি মালিক ও সাধারণ মানুষকে উন্নত জাতের কার্প জাতীয় মাছ চাষে উদ্বুদ্ধ করে আমিষের ঘাটতি পূরণের লক্ষ্যে ১৯৮৪ সালে কোটচাঁদপুরের বলুহর গ্রামে দেশের সর্ববৃহৎ এবং এশিয়ার দ্বিতীয় বৃহত্তম মৎস্য হ্যাচারি কমপ্লেক্স প্রতিষ্ঠা করা হয়। ১০৩ একর আয়তন বিশিষ্ট এই হ্যাচারিতে রয়েছে ৩০টি দৃষ্টিনন্দন পুকুর। ঝিনাইদহ ছাড়াও এই হ্যচারির উৎপাদিত রেণু যশোর, চুয়াডাঙ্গা, মাগুরা, রাজবাড়ী, মেহেরপুর ও সাতক্ষীরাসহ দেশের বিভিন্ন জেলায় পৌঁছে যাচ্ছে।\n\nএলাকাবাসী ও হ্যাচারির কর্মচারিরা জানান, হ্যাচারি ম্যানেজার হিসেবে মো. আশরাফ-উল-ইসলাম যোগদানের পর থেকে প্রতিষ্ঠানটির পরিবর্তন ফিরে আসে। করোনাকালীন সময়সহ অন্যান্য দুযোর্গের মধ্যেও হ্যাচারির শতভাগ লক্ষ্যমাত্রা অর্জিত হয়েছে। ২০২১-২০২২ অর্থ বছরে সরকারের লক্ষ্যমাত্রা ৪৮ লাখ ১১ হাজার টাকা হলেও অর্জিত হয়েছে ৪৮ লাখ ১৫ হাজার টাকা।\n\nঝিনাইদহের মহেশপুর এলাকার হাসান আলী নামে এক মৎস্য চাষি জানান, ব্রুড উনয়নের পাশাপাশি ১৫ বছর বন্ধ থাকা প্রশাসনিক ভবন চালু করা হয়েছে।\n\nতিনি বলেন, হ্যাচারির মধ্যে আবর্জনা স্তূপে ভরা ছিল। সেগুলো পরিষ্কার পরিচ্ছন্নতা করে ফুল বাগান তৈরির মাধ্যমে দৃষ্টিনন্দন করা হয়েছে।\n\nক্যাম্পাসে সিসিটিভি ক্যামেরা স্থাপনের মাধ্যমে মজবুত নিরাপত্তা ব্যবস্থা গড়ে তোলা হয়েছে। হাটগোপালপুর এলাকার চাষি তুষার আহম্মেদ জানান, আমার মতো দক্ষিণাঞ্চলের ১০ জেলার মৎস্য চাষিরা বলুহর হ্যাচারির রেণু নিয়ে মাছ চাষ করে স্বাবলম্বী হচ্ছেন। অনেক বেকার যুবক পুনবার্সিত হয়েছে।\n\nহ্যাচারিতে রয়েছে প্রশিক্ষিত জনরল অভাব। মোট ২৭টি পদের মধ্যে ১৯টি পদ শূন্য রয়েছে। গুরুত্বপূর্ণ পদগুলো জনবল নিয়োগ করা হলে এই হ্যাচারি রেণূ উৎপাদনে আরো সফলতা পেতো। এছাড়া হ্যাচারির অতিপ্রয়োজনীয় অবকাঠামো উন্নয়ন থেমে আছে। অনেক ভবন এখনো জরাজীর্ণ। প্রধান গেট থেকে বাওড় পর্যন্ত প্রাচীর ও রাস্তা সংস্কার জরুরি হলেও বছরের পর বছর পড়ে আছে। পোনা বহনের জন্য পিকআপ ও মিনি ট্যক্টর প্রয়োজন হলেও পাওয়া যাচ্ছে না। হ্যাচারির রেণু উৎপাদন কাজের জন্য ৯ ইঞ্চি ডিপ সাবমারসিবল পাম্প ও বোরিং স্থাপন করা দরকার।\n\nহ্যাচারির কর্মচারীরা জানান, ১৫টি পুকুর পুনর্খনন ও রিটেনিং ওয়াল নির্মান, পুকুর পাড়ের বৈদ্যুতিক লাইন সংস্কার, প্রশাসনিক ভবন আধুনিকীকরণ, স্টোর রুম মেরামত, রেণু উৎপাদনে ৫০ হাজার লিটার ধারণ ক্ষমতা সম্পন্ন ওভার হেড ট্যাংক স্থাপন, ২৯টি পুকুরে ৪টি ৬ ইঞ্চি ডিপ সাবমারসিবল পাম্প ও বোরিং স্থাপন, একটি জেনারেটর স্থাপন, হ্যাচারি ভবন, স্টোর রুম, গার্ড সেড, স্টাফ কোয়াটার সংস্কার ও রেণু ক্রেতাদের বিশ্রামের জন্য সেড ও শৌচাগার নির্মান করা হলে বলুহর হ্যাচারি দেশে মাছ উৎপাদনে আরও সমৃদ্ধ ভুমিকা রাখতে পারতো।\n\nহ্যাচারি ম্যানেজার মো. আশরাফ-উল-ইসলাম জানান, বলুহর কেন্দ্রীয় হ্যাচারি একটি সেবামূলক প্রতিষ্ঠান হিসেবে মানসম্পন্ন রেণু উৎপাদন করে মৎস্য চাষিদের কাছে সুলভমূল্যে বিক্রি করে থাকে। এছাড়া আধুনিক কলাকৌশল ও সর্বশেষ লাগসই প্রযুক্তি ব্যবহার করে মাছ চাষিদের জীবন মান উন্নত করে থাকে। ফলে এলাকায় বেকারত্ব হ্রাসের পাশাপাশি ব্যাপক হারে মাছের উৎপাদন বৃদ্ধি পেয়েছে।\n\nতিনি আরও বলেন, দক্ষিণাঞ্চলের ১০ জেলার মাছ চাষি, মৎস্যজীবী, হ্যাচারি, নার্সারি মালিক ও সাধারণ মানুষের পুকুরে ৬০ ভাগ রেণু বলুহর কেন্দ্রীয় হ্যাচারি থেকে যায়।\n\nতিনি বলেন, শূন্যপদে জনবল নিয়োগ ও হ্যাচারির মধ্যে অতিপ্রয়োজনীয় কিছু সংস্কার করা হলে বলুহর কেন্দ্রীয় হ্যাচারির মান আরও বৃদ্ধি হতো। এটা ঝিনাইদহ তথা দেশের একটি উন্নয়ন ও কর্মসংস্থানমুখী প্রকল্প এটা নিয়েও একটি কুচক্রি মহল ষড়যন্ত্রে লিপ্ত আছে। ষড়যন্ত্রকারীদের প্রতিহত করে হ্যাচারীর উন্নয়ন ধারাকে অব্যাহত রাখার দাবি জানান এলাকাবাসী।\n\n(ঢাকাটাইমস/৩১আগস্ট/এআর)",
    "বিদেশি পর্যটক প্রবেশে বিধিনিষেধ শিথিল করতে যাচ্ছে চীন": "কিছু বিদেশি পর্যটককে প্রবেশের সুযোগ করে দিতে বিধিনিষেধ শিথিলের উদ্যোগ নিয়েছে চীন। দেশের পর্যটন খাতকে শক্তিশালী করতে এবং বিদেশি পর্যটকদের ভ্রমণ সহজতর করতে গত সোমবার এ–সংক্রান্ত একটি খসড়া বিধিমালা জারি করেছে চীন সরকার। খবর সিএনএনের।\n\nচীনের সংস্কৃতি ও পর্যটন মন্ত্রণালয় প্রকাশিত খসড়া বিধিমালা অনুযায়ী, চীনের সীমান্ত এলাকায় ট্রাভেল এজেন্সিগুলোর মাধ্যমে আয়োজিত ট্যুর গ্রুপগুলো নিজেদের ‘পছন্দমতো’ প্রবেশ ও বের হওয়ার বন্দর বাছাই করতে পারবে। তবে স্থান ও তারিখ নিয়ে এতে বিস্তারিত কিছু বলা হয়নি।",
    "চীনের উন্মুক্তকরণের দরজা আরও প্রশস্ত করছে সিএন এক্সপো": "চীনের উন্মুক্তকরণের দরজা আরও প্রশস্ত করছে সিএন এক্সপো\n\nসম্প্রতি চার-দিনব্যাপী ১৯তম চীন-আসিয়ান মেলা এবং চীন-আসিয়ান ব্যবসা ও বিনিয়োগ শীর্ষসম্মেলন কুয়াংসি’র নাননিংয়ে অনুষ্ঠিত হয়। তাতে মোট ১ হাজার ৬ শ’র বেশি প্রতিষ্ঠান অফলাইনে অংশগ্রহণ করেছে। আর ৮০টিরও বেশি বিনিয়োগ ও বাণিজ্যিক প্রমোশন কার্যক্রম এবং ২০টিরও বেশি উচ্চ পর্যায়ের ফোরাম অনুষ্ঠিত হয়েছে।\n\nচীন-আসিয়ান অবাধ বাণিজ্য অঞ্চল নির্মাণের পরিষেবা থেকে শুরু করে “এক অঞ্চল এক পথ” উদ্যোগ আসিয়ান দেশসমূহে কার্যকর, এবং আরসিইপি’র কার্যকর বেগবান করা পর্যন্ত, সিএন এক্সপো চীনা উন্মুক্তকরণের দরজা আরও বড় এবং চীন-আসিয়ান আঞ্চলিক অর্থনৈতিক একীকরণ প্রক্রিয়ার গভীরতাকে স্বচক্ষে দেখেছে।\n\n২০০৪ সালে ভিয়েতনামের ট্রুং গুয়েন লেজেন্ড কফি’র ডিলার নমুনা নিয়ে মেলায় অংশ নিয়েছে। তারপর কোম্পানির “ট্রুং গুয়েন জি-৭” ব্র্যান্ড বেশ কয়েক বছর ধরে সিএন এক্সপোয় কফি বিক্রির পরিমাণের দিক থেকে প্রথম স্থানে রয়েছে। বেশ কয়েকটি পণ্য সুষ্ঠুভাবে চীনের কয়েকটি ই-বাণিজ্য প্ল্যাটফর্ম ও অফলাইন সুপারমার্কেটে প্রবেশ করেছে।\n\nসিএন এক্সপোয় ট্রুং গুয়েন লেজেন্ড কফি’র মতো উদাহরণ আরও অনেক আছে। ২০০২ সালের নভেম্বরে “চীন-আসিয়ান সার্বিক অর্থনৈতিক সহযোগিতার কাঠামো চুক্তি” স্বাক্ষরের মাধ্যমে চীন-আসিয়ান অবাধ বাণিজ্য অঞ্চলের নির্মাণ প্রক্রিয়া শুরু হয়। ২০০৩ সালে চীন আসিয়ানের সঙ্গে কৌশলগত অংশীদারি সম্পর্ক প্রতিষ্ঠা করে। ২০০৪ সালের নভেম্বরে প্রথম সিএন এক্সপো এবং চীন-আসিয়ান ব্যবসা ও বিনিয়োগ শীর্ষসম্মেলন উদ্বোধন হয়। বহু বছরের উন্নয়নের মধ্য দিয়ে সিএন এক্সপো প্রতিষ্ঠিত চীন ও আসিয়ানের মধ্যে বিনিময় চ্যানেল দিন দিন সুষ্ঠু হয়েছে। এটি চীনের আন্তর্জাতিক “বন্ধু চক্র” ধারাবাহিকভাবে সম্প্রসারণ করেছে।\n\nসিএন এক্সপো’র মহাসচিব ওয়েই ছাওহুই বলেন, চীন ও আসিয়ানের গুরুত্বপূর্ণ সহযোগিতামূলক প্ল্যাটফর্ম হিসেবে বহু বছর ধরে সিএন এক্সপো এবং শীর্ষ সম্মেলন আন্তঃযোগাযোগ, উত্পাদন ক্ষমতা, শুল্ক, স্বাস্থ্য ও অর্থসহ মোট ৪০টির বেশি ক্ষেত্রে উচ্চ পর্যায়ের ফোরাম আয়োজন করছে। চীন-আসিয়ান তথ্য পোর্ট, চীন-আসিয়ান মাল্টিমোডাল ট্রান্সপোর্ট অ্যালায়েন্স (সিএএমটিএ)-সহ কিছু সংখ্যক প্রকল্পের বাস্তবায়ন কার্যকর ও সহজতর করেছে। এছাড়া চীন-আসিয়ান অবাধ বাণিজ্য অঞ্চলের প্রতিষ্ঠা, চীন ও আসিয়ান একে অপরের প্রথম বাণিজ্যিক অংশীদারে পরিণত হওয়া এবং আরসিইপি কার্যকর করাসহ বিভিন্ন গুরুত্বপূর্ণ সফলতা স্বচক্ষে দেখেছে।\n\nচীনের বাণিজ্য মন্ত্রণালয়ের সহকারী মন্ত্রী লি ফেই বলেন, চলতি বছরের জুলাই মাসের শেষ নাগাদ চীন ও আসিয়ানের মধ্যে ক্রমবর্ধমান দ্বিমুখী বিনিয়োগ ৩৪ হাজার কোটি মার্কিন ডলার ছিল। দু’পক্ষ পারস্পরিক বিনিয়োগের ক্ষেত্রে সবচেয়ে ইতিবাচক সহযোগিতামূলক অংশীদারে পরিণত হয়েছে।\n\n২০১৪ সালে সিএন এক্সপো বিশেষভাবে আমন্ত্রিত অংশীদার ব্যবস্থা স্থাপন করে। ২০১৭ সালে সিএন এক্সপোয় “এক অঞ্চল এক পথ” প্রদর্শনী অঞ্চল স্থাপিত হয়। ২০২২ সালে সিএন এক্সপোয় আসিয়ান এবং আরসিইপি বুটিক প্রদর্শনী অঞ্চল স্থাপন করা হয়। প্রথম দিকে মালামাল বাণিজ্য প্রধান হিসেবে বিভিন্ন ধরনের বাণিজ্যিক রূপ “কাঁধে কাঁধ মিলিয়ে এগিয়ে যাওয়া” পর্যন্ত, বিগ ডাটা, নতুন জ্বালানী, ই-বাণিজ্য, পরিষেবা বাণিজ্য, শিল্প সংযুক্তি ইত্যাদি বহু বছরে সিএন এক্সপো চীন এবং আসিয়ানের মধ্যে আর্থ-বাণিজ্যিক সহযোগিতার জন্য অব্যাহতভাবে নতুন সুযোগ সৃষ্টি করেছে।\n\nসিএন এক্সপোর মাধ্যমে কিছু সংখ্যক অভ্যন্তরীণ বাজারে দাঁড়ানো, আসিয়ানমুখী, আরসিইপি’র অন্যান্য সদস্য দেশে সম্প্রসারিত প্রকল্প দ্রুততার সাথে কার্যকর হয়। চীন-আসিয়ান তথ্য পোর্ট যথাক্রমে লাওস, কম্বোডিয়া ও মিয়ানমারসহ বিভিন্ন দেশে বিদেশী ক্লাউড হিসাব কেন্দ্র প্রতিষ্ঠা করে। চীন-আসিয়ান আর্থিক সিটিতে প্রবেশ করা আর্থিক সংস্থার সংখ্যা ৩ শতাধিক। চীন-আসিয়ান আর্থ-বাণিজ্যিক কেন্দ্র ব্রুনেই, কম্বোডিয়া, ইন্দোনেশিয়া ও মিয়ানমারসহ ৯টি দেশের ৪০টি সংস্থায় প্রবেশ করেছে।\n\nসিএন এক্সপোর নেতৃত্বে, কুয়াংসি অনেক দেশের চীনের সঙ্গে সহযোগিতার গুরুত্বপূর্ণ পথে পরিণত হয়েছে। আরসিইপি কার্যকর হবার পর আরও বেশি আসিয়ান প্রতিষ্ঠান দ্বিপাক্ষিক আর্থ-বাণিজ্যিক সহযোগিতা কাজে লাগিয়ে মাল বাণিজ্য, বিনিয়োগ, আন্তর্জাতিক উত্পাদন ক্ষমতা এবং আন্তঃসীমান্ত পার্ক নির্মাণসহ বিভিন্ন ক্ষেত্রে সহযোগিতা চালাতে আগ্রহী হয়েছে।\n\nচলতি বছর চীন-আসিয়ান সার্বিক কৌশলগত অংশীদারি সম্পর্কের সূচনা বছর। পাশাপাশি, আরসিইপি কার্যকর হবার প্রথম বছর। চীন-আসিয়ান অবাধ বাণিজ্য অঞ্চলের ৩.০ সংস্করণ শুরু হতে যাচ্ছে। একাধিক ইতিবাচক উপাদান আঞ্চলিক সহযোগিতা অধিকতরভাবে গভীর ও বাস্তব হওয়ায় সহায়তা দিয়ে বিভিন্ন দেশের সঙ্গে উন্নয়নের ফলাফল ভাগাভাগি করবে।\n\nমালয়েশিয়া এবারের মেলার থিম দেশ। দেশটির প্রধানমন্ত্রী বলছেন, চীন-আসিয়ান অবাধ বাণিজ্য চুক্তি হলো চীন-আসিয়ান বাণিজ্যিক সম্পর্কের ভিত্তি এবং দু’পক্ষের বাণিজ্য ত্বরান্বিতকরণে ধারাবাহিকভাবে গুরুত্বপূর্ণ ভূমিকা পালন করছে। ফলে প্রতিষ্ঠান এবং এতদঞ্চল লাভবান হবে। আসিয়ান এবং চীন অব্যাহতভাবে চীন-আসিয়ান অবাধ বাণিজ্য অঞ্চলের উন্নয়ন ত্বরান্বিত করে আঞ্চলিক অর্থনীতির একীকরণে সাহায্য দেবে।\n\nঅনেক প্রতিষ্ঠান গভীরভাবে নতুন সুযোগ ও নতুন চালিকাশক্তি খননের প্রস্তুতি নিচ্ছে। এবারের মেলায় চীনের এনার্জি ইঞ্জিনিয়ারিং গ্রুপ কোং, লিমিটেড (সিইইসি)-এর আন্তর্জাতিক প্রকল্প দেড় হাজার কোটি ইউয়ানের চুক্তি স্বাক্ষর করার পরিকল্পনা করেছে। বিষয়গুলি বায়ু ও আলো নতুন শক্তি এবং সঞ্চিত শক্তিসহ বেশ কয়েকটি শিল্পের সঙ্গে সম্পর্কিত। প্রকল্পগুলি মালয়েশিয়া, ভিয়েতনাম, ইন্দোনেশিয়া এবং ফিলিপাইনসহ বিভিন্ন দেশে বিতরণ করা হয়।\n\nসিইইসি’র প্রেসিডেন্ট সোং হাইলিয়াং বলেন, গত প্রায় ৩ বছর কোম্পানিটি আসিয়ান দেশে নতুন করে দেড় হাজার কোটি ইউয়ানের চুক্তি স্বাক্ষর করেছে। বিনিয়োগের মোট পরিমাণ প্রায় ১ হাজার ৩শ’ কোটি ইউয়ান। নতুন সুযোগ কাজে লাগিয়ে প্রতিষ্ঠানটি সার্বিকভাবে সবুজ নিম্ন-কার্বন অর্থনীতি, ডিজিটাল অর্থনীতি এবং শেয়ারিং অর্থনীতি—তিনটি অর্থনৈতিক আকারে যোগ দিয়ে প্রতিষ্ঠানের “বাইরে যাওয়া” থেকে “যোগ দেয়া” পর্যন্ত ত্বরান্বিত করেছে।\n\nপরিসংখ্যানে দেখা গেছে, চলতি বছরের প্রথম ৮ মাসে চীন-আসিয়ান মোট বাণিজ্যিক পরিমাণ ছিল ৪.০৯ ট্রিলিয়ন ইউয়ান। যা গত বছরের একই সময়ের তুলনায় ১৪ শতাংশ বেশি। চীন আরসিইপি’র অন্য ১৪টি সদস্য দেশের মধ্যে আমদানি-রপ্তানির মোট পরিমাণ গত বছরের একই সময়ের চেয়ে ৭.৫ শতাংশ বেশি। খুব শীঘ্রই শুরু হওয়া চীন-আসিয়ান অবাধ বাণিজ্য অঞ্চলের ৩.০ সংস্করণ আরসিইপি’র সঙ্গে পারস্পরিক ত্বরান্বিত করে, শক্তিশালী-ভাবে আঞ্চলিক অর্থনীতির দ্রুত পুনরুদ্ধার ত্বরান্বিত করবে।\n\n(প্রেমা/এনাম)",
    "দেশে চাকরিজীবীদের গড় বেতন ভারত, পাকিস্তানসহ যেসব দেশের চেয়েও কম": "জুমবাংলা ডেস্ক: এশিয়ার দেশগুলোর মধ্যে বাংলাদেশে গড় মাসিক বেতন ভারত, পাকিস্তান ও ভিয়েতনামের চেয়ে কম।\n\nনম্বিও ডটকম ও স্যালারিএক্সপ্লোয়ার ডটকম চলতি বছরের মার্চ মাস পর্যন্ত পাওয়া তথ্যের ভিত্তিতে একটি প্রতিবেদন প্রকাশ করেছে। এই প্রতিবেদনে এসব তথ্য উঠে এসেছে।\n\nপ্রকাশিত তথ্য অনুযায়ী, গড় মাসিক বেতন ৩০ হাজার টাকা নিয়ে বাংলাদেশ এশিয়ার দেশগুলোর মধ্যে ২০তম অবস্থানে রয়েছে। ভিয়েতনাম, পাকিস্তান ও ভারত রয়েছে যথাক্রমে ১৪, ১৭ ও ১৮তম অবস্থানে। তালিকায় শীর্ষে রয়েছে সিঙ্গাপুর (গড় মাসিক বেতন ৪ লাখ ৯৬ হাজার টাকা)। এর পরেই রয়েছে চীন ও হংকং। চীনে গড় মাসিক বেতন বাংলাদেশি মুদ্রায় ৪ লাখ ৭৭ হাজার টাকা এবং হংকংয়ে ৪ লাখ ৭৬ হাজার টাকা।\n\n\n\nসংশ্লিষ্ট সূত্রগুলো জানিয়েছে, করোনাভাইরাস মহামারির ধকল সামলাতে বিশ্বব্যাপী অনেক চাকরিদাতা প্রতিষ্ঠান তাদের অফিসের কার্যক্রম সীমিত করেছে। অফিসের খরচ চালাতে হিমশিম খেতে হয়েছে অনেক প্রতিষ্ঠানকে। কর্মকর্তা-কর্মচারী ছাঁটাই করেছে। এতে করে চাকরির বাজার আরও কমেছে।\n\nএই পরিস্থিতি গত ছয় মাসে আরও খারাপের দিকে গেছে। রাশিয়া-ইউক্রেন যুদ্ধের কারণে আন্তর্জাতিক বাজারে কাঁচামালের ক্রমবর্ধমান ব্যয়, জ্বালানির দাম এবং পরিবহন খরচ বৃদ্ধির কারণে সংকট আরও বেড়েছে।\n\nপ্রায় ২৭ হাজার চাকরিদাতা প্রতিষ্ঠানের তথ্য বিশ্লেষণ করে গ্লোবালডেটা জানিয়েছে, গত আগস্ট মাসে সক্রিয় চাকরি কমেছে ৫%। প্রতিষ্ঠানগুলো তাদের নিয়োগ পদ্ধতি থেকে ৩% পদ কমিয়েছে।",
    "রাশিয়ার সঙ্গে বাণিজ্যিক সম্পর্ক জোরদার করছে দক্ষিণ এশিয়া": "ইউক্রেনে রুশ অভিযানের পরিপ্রেক্ষিতে রাশিয়ার ওপর নিষেধাজ্ঞা আরোপ করেছে পশ্চিমা দেশগুলো। রুশ অর্থনীতিকে পঙ্গু করতে নানামুখী পদক্ষেপ নিচ্ছে তারা। এ পদক্ষেপের প্রতিক্রিয়ায় মস্কোও ইউরোপে গ্যাস সরবরাহে লাগাম টানছে। এ অবস্থায় বিশ্বজুড়ে মূল্যস্ফীতি ঊর্ধ্বমুখী হয়েছে। চলতি বছরের শেষ দিকে কিংবা আগামী বছর প্রধান অর্থনীতিগুলো মন্দায় পড়বে বলেও আশঙ্কা করা হচ্ছে। তবে এমন ঝুঁকি মোকাবেলায় দক্ষিণ এশিয়ার দেশগুলো ক্রেমলিনের সঙ্গে অর্থনৈতিক সম্পর্ক জোরদার করছে। এক্ষেত্রে দেশগুলো পর্যটক আকর্ষণ থেকে বাণিজ্য বাড়ানো পর্যন্ত ক্ষেত্রগুলোয় রাশিয়ার সঙ্গে অংশীদারত্ব বাড়াচ্ছে। এর মাধ্যমে ভারত, থাইল্যান্ড, ভিয়েতনাম ও মিয়ানমার মূল্যস্ফীতির চাপ মোকাবেলা এবং কভিডের বিপর্যয় কাটিয়ে অর্থনীতি পুনরুদ্ধারের চেষ্টা করছে। রাশিয়ার সঙ্গে বাণিজ্যিক সম্পর্ক বজায় রাখা নিয়ে পশ্চিমাদের হুঁশিয়ারি সত্তে¡ও দেশটি থেকে জ্বালানি আমদানি বাড়িয়ে দিয়েছে ভারত। দেশটি মূলত মধ্যপ্রাচ্য থেকে জ্বালানি তেল আমদানি করে। তবে রুশ জ্বালানির দাম তুলনামূলক কম হওয়ায় দেশটি রাশিয়ার দিকে ঝুঁকেছে। কয়েক মাস ধরে রাশিয়া থেকে দেশটির দৈনিক অপরিশোধিত জ্বালানি তেলের আমদানির পরিমাণ ১০ লাখ ব্যারেলের কাছাকাছি। জ্বালানি তেলের পাশাপাশি দেশটি থেকে কয়লা আমদানিও বাড়িয়েছে ভারত। পাশাপাশি আরো বেশকিছু বিষয়ে বাণিজ্যিক সম্পর্ক বাড়াতে আলোচনা চালিয়ে যাচ্ছেন দেশ দুটির কর্মকর্তারা। এদিকে থাইল্যান্ড জানিয়েছে, রুশ পতাকাবাহী এয়ারলাইনস অ্যারোফ্লট অক্টোবরের শেষে মস্কো ও ফুকেটের মধ্যে পুনরায় নিয়মিত পরিষেবা চালু করবে। রুশ পর্যটকদের কাছে ফুকেট জনপ্রিয় একটি গন্তব্য। তবে ইউক্রেনে রুশ আক্রমণের পরিপ্রেক্ষিতে পশ্চিমা নিষেধাজ্ঞার সঙ্গে সংগতি রেখে রুটটি স্থগিত করা হয়েছিল। দেশটির পর্যটন কর্তৃপক্ষের গভর্নর ইউথাসাক সুপাসর্ন বলেন, এ রুটটি পুনরায় চালু হলে থাই পর্যটন খাত উপকৃত হবে। জিরো কভিড নীতির আওতায় কঠোর ভ্রমণ নিষেধাজ্ঞা অব্যাহত থাকায় থাইল্যান্ডে চীনা পর্যটকের সংখ্যা কমে গিয়েছে। এজন্য গত জানুয়ারি ও ফেব্রুয়ারিতে দেশটিতে সবচেয়ে বিদেশী পর্যটক এসেছিল রাশিয়া থেকে। দক্ষিণ-পূর্ব এশিয়ার দেশটির লক্ষ্য চলতি বছর ১০ লাখ রুশ পর্যটক আকৃষ্ট করার। গত মে মাসে দেশ দুটি একটি বৈঠকে দ্বিপক্ষীয় বাণিজ্য স¤প্রসারণেও সম্মত হয়েছে। এর মাধ্যমে ২০২৩ সালে ১ হাজার কোটি ডলার বাণিজ্যের লক্ষ্য থাই ও রুশ কর্তৃপক্ষের। দ্বিপক্ষীয় বাণিজ্যের এ পরিমাণ ২০২১ সালের চেয়ে প্রায় চার গুণ বেশি। চলতি বছর এশিয়া-প্যাসিফিক অর্থনৈতিক সহযোগিতা সম্মেলনে সভাপতিত্ব করা থাইল্যান্ড দেশটিতে গাড়ি ও খাদ্য রফতানি করে এবং রাশিয়া থেকে অপরিশোধিত জ্বালানি তেল ও সার আমদানি করে। এদিকে গত ১৮ আগস্ট গম রফতানি স¤প্রসারণ নিয়ে আলোচনা করেছে ভিয়েতনাম ও রাশিয়া। গমে আগাছার বিজ পাওয়ায় ভিয়েতনামে রাশিয়ার গমের চালান ২০১৮ সালে ২৬ লাখ টন থেকে ২০২১ সালে ১ লাখ ৯০ হাজার টনে নেমে গিয়েছে। এ অবস্থায় দেশটি ভিয়েতনামে চলতি মাসে আগাছার বীজমুক্ত একটি গমের চালান পাঠাতে চায়। যুদ্ধের কারণে রাশিয়ার পাশাপাশি শীর্ষস্থানীয় উৎপাদক ইউক্রেন থেকে চালান ব্যাহত হওয়ায় গমের দাম বাড়ছে। রুটি ও নুডলস তৈরিতে ভিয়েতনামে শস্যটি ব্যাপকভাবে ব্যবহ‚ত হয়। হ্যানয় সম্ভবত রাশিয়া থেকে আমদানি বাড়িয়ে দেশে দাম কমানোর চেষ্টা করছে। ভিয়েতনাম যুদ্ধের সময় সাবেক সোভিয়েত ইউনিয়ন ভিয়েতনামের পক্ষে ছিল এবং মস্কো ও হ্যানয় আজও সেই ঘনিষ্ঠ সম্পর্ক বজায় রেখেছে। গত জুলাইয়ে রুশ পররাষ্ট্রমন্ত্রী সের্গেই ল্যাভরফ ভিয়েতনাম সফর করেন। ভিয়েতনামের পররাষ্ট্রমন্ত্রী বুই থান সনের সঙ্গে বৈঠকে তারা বিস্তৃত ক্ষেত্রে দ্বিপক্ষীয় সম্পর্ক জোরদার করতে সম্মত হন। অন্যদিকে ২০২১ সালের ফেব্রুয়ারিতে ক্ষমতা দখল করা মিয়ানমার সেনাবাহিনী গত কয়েক মাস ধরে রাশিয়ার সঙ্গে ঘনিষ্ঠ হচ্ছে। দেশটির একজন সামরিক মুখপাত্র বলেন, জুলাইয়ে মিয়ানমারের সেনাবাহিনীর প্রধান মিন অং হ্লাইংয়ের রাশিয়া সফরের সময় একটি চুক্তি স্বাক্ষরিত হয়। এ চুক্তির অধীনে সেপ্টেম্বরের শুরুর দিকে দেশটি রুশ জ্বালানি তেল আমদানি শুরু করে। মিন অং হ্লাইং ইস্টার্ন ইকোনমিক ফোরামে যোগ দিতে গত রোববার ভ্লাদিভস্টক পৌঁছেছেন। ক্ষমতা দখলের পর এটি রাশিয়ায় তার তৃতীয় সফর। স্ট্রেইট টাইমস।",
    "খাদ্য আমদানির লক্ষ্যমাত্রা পূরণ নানা চ্যালেঞ্জে": "বিশ্বব্যাপী খাদ্য সংকট হতে পারে এমন আশঙ্কার ভিত্তিতে খাদ্যশস্যের মজুত বৃদ্ধির উদ্যোগ নিয়েছে সরকার। এ লক্ষ্যে বেসরকারি পর্যায়ে খাদ্যশস্য আমদানির পাশাপাশি সরকারিভাবেও চাল ও গম আমদানির তৎপরতা চলছে। সরকারিভাবে বিদেশ থেকে চাল আমদানির কার্যক্রম শুরু হলেও এ প্রক্রিয়ায় গতকাল পর্যন্ত কোনো চাল দেশে ঢোকেনি। বেসরকারিভাবে চাল আমদানি চলমান থাকলেও তা অত্যন্ত ধীরগতিতে চলছে। ডলারের উচ্চমূল্যের কারণে আগ্রহ হারাচ্ছেন আমদানিকারকরা। ফলে নভেম্বর-ডিসেম্বর নাগাদ চাল আমদানির যে লক্ষ্যমাত্রা ধরা হয়েছে তা পূরণ নিয়ে সংশয় দেখা দিয়েছে। এদিকে সার ও জ্বালানি তেলের মূল্যবৃদ্ধিতে চলতি আমন মৌসুমে উৎপাদন নিয়েও সংশয় রয়েছে। গত অর্থবছরে সরকারিভাবে ৬ লাখ ৮৩ হাজার টন এবং বেসরকারিভাবে ৩ লাখ ৪ হাজার টন চাল আমদানি হয়েছে। অর্থাৎ মোট ৯ লাখ ৮৭ হাজার টন চাল আমদানি হয়েছে। এ ছাড়া সরকারি ও বেসরকারিভাবে ৪০ লাখ ১২ হাজার টন গম আমদানি হয়েছে।\n\nবিজ্ঞাপন\n\nচলতি অর্থবছরে অর্থাৎ জুলাই থেকে গতকাল পর্যন্ত চাল আমদানি হয়েছে ১ লাখ ১৩ হাজার টন এবং গম আমদানি হয়েছে ৩ লাখ ৪৩ হাজার টন।\n\nএ যাবৎ যে পরিমাণ চাল এসেছে তার পুরোটাই বেসরকারিভাবে। এই আমদানি হয়েছে ক্রমপুঞ্জিত আকারে। আগামী ডিসেম্বর পর্যন্ত বেসরকারিভাবে ১২ লাখ ৩১ হাজার টন চাল আমদানির জন্য বিভিন্ন প্রতিষ্ঠানকে বরাদ্দপত্র দিয়েছে খাদ্য মন্ত্রণালয়। খাদ্য মন্ত্রণালয় সূত্রে জানা গেছে, গতকাল পর্যন্ত দেশে চালের মজুত ছিল ১৫ লাখ ৯১ হাজার টন এবং গমের মজুত ছিল ১ লাখ ২৪ হাজার টন। গত ১৩ই জুন মন্ত্রিপরিষদ বিভাগের ‘নিরাপত্তা সংক্রান্ত জাতীয় কমিটি’র সভায় রাশিয়া-ইউক্রেন যুদ্ধের কারণে বিশ^ব্যাপী খাদ্য সংকট সৃষ্টির আশঙ্কা করা হয়। সংকট মোকাবিলার জন্য কৃষি মন্ত্রণালয়কে প্রস্তুতি গ্রহণের নির্দেশনা প্রদান করে নিরাপত্তা বিষয়ক কমিটি। গত ৪ঠা সেপ্টেম্বর মন্ত্রিপরিষদের বৈঠকেও খাদ্য সংকট সৃষ্টির আশঙ্কা প্রকাশ করে মজুত বাড়ানোর পরামর্শ দেন প্রধানমন্ত্রী শেখ হাসিনা। এজন্য প্রয়োজনের অতিরিক্ত খাদ্যশস্য সংগ্রহের জন্য সংশ্লিষ্টদের নির্দেশনা দেন তিনি। খাদ্যগুদাম থেকে যে পরিমাণ সরবরাহ হচ্ছে একই পরিমাণ খাদ্যশস্য গুদামজাত রাখার নির্দেশনাও আসে বৈঠকে। মন্ত্রিপরিষদের নির্দেশনার ভিত্তিতে সরকারিভাবে ১০ লাখ টন চাল আমদানির জন্য কার্যক্রম শুরু করে খাদ্য মন্ত্রণালয়। এ যাবৎ ৫ লাখ ৩০ হাজার টন চাল আমদানির জন্য এলসি খোলা হয়েছে। এরমধ্যে ভিয়েতনাম থেকে ২ লাখ ৩০ হাজার টন, ভারত থেকে ১ লাখ টন এবং মিয়ানমার থেকে ২ লাখ টন চাল আমদানি করা হচ্ছে।\n\nএ ছাড়া প্রায় ৯ লাখ টন গম আমদানির প্রক্রিয়াও চলছে। ৬ লাখ ৫০ হাজার টন গম আমদানির জন্য এলসি খোলা হয়েছে। এরমধ্যে দেড় লাখ টন টেন্ডারের মাধ্যমে কেনা হচ্ছে বুলগেরিয়া ও ইউক্রেন থেকে। বাকি ৫ লাখ টন কেনা হচ্ছে রাশিয়া থেকে। তবে সরকারিভাবে খাদ্যশস্য সংগ্রহের কাজ দ্রুতগতিতে চললেও বেসরকারি খাতে চাল আমদানিতে আগ্রহ কমে গেছে ব্যবসায়ীদের। ডলারের দাম অস্বাভাবিক বেড়ে যাওয়ায় আমদানিমূল্য বাজারমূল্য থেকে অনেক বেশি হচ্ছে। ফলে বরাদ্দ নেয়ার পরও চাল আমদানিতে আগ্রহ হারিয়ে ফেলছেন ব্যবসায়ীরা। কৃষি বিপণন অধিদপ্তরের দেয়া তথ্য অনুসারে গতকাল বাজারে মোটা চাল খুচরা বাজারে বিক্রি হয়েছে ৪৭ থেকে ৫০ টাকা কেজি দরে। আর পাইকারি বাজারে বিক্রি হয়েছে ৪৩ থেকে ৪৫ টাকা কেজি দরে। আমদানিকারকরা বলছেন, বাজারে যে দরে চাল বিক্রি হচ্ছে আমদানি করতে তা থেকে বেশি দর পড়ছে। প্রতি কেজি আমদানি করা চাল বাজারে তোলা পর্যন্ত ৫০-৫১ টাকা কেজি পড়ছে। যশোরের মেসার্স এমএম এন্টারপ্রাইজের স্বত্বাধিকারী হাফিজুর রহমান বলেন, তিনি খাদ্য মন্ত্রণালয় থেকে ১ হাজার টন সিদ্ধ নন-বাসমতি চাল আমদানির বরাদ্দ পেয়েছিলেন। এরমধ্যে ৪০০ টন চাল তিনি আমদানি করেছেন। বাকি চাল আমদানি নিয়ে শঙ্কায় রয়েছেন। এর কারণ জানতে চাইলে হাফিজুর রহমান বলেন, ভারতে প্রতি কুইন্টাল (১০০ কেজি) চাল বিক্রি হচ্ছে ২৯৫০ রুপি দরে। পশ্চিমবঙ্গ থেকে সেই চাল বেনাপোল বন্দরে আনতে প্রতি কুইন্টালে ৩০০ রুপি খরচ হয়। এই খরচের মধ্যে রয়েছে গদি কমিশন, ট্রান্সপোর্ট, সিএন্ডএফ খরচ, সোলার পার্কিং। এতে করে প্রতি কেজি চালের দাম পড়ে ৩২.৫০ রুপি। গতকাল পশ্চিমবঙ্গে প্রতি ডলারের দাম ছিল ৭৯.২ রুপি। সেই হিসেবে প্রতি কুইন্টাল চালের দাম ছিল ৪১.০৩ ডলার। এলসি সেটেলমেন্টের ক্ষেত্রে গতকাল ব্যাংক ভেদে বাংলাদেশে ডলারের রেট ছিল ১০৫ থেকে ১০৭ টাকা।\n\n১০৫ টাকা দরে এক কুইন্টাল চালের দাম পড়ে ৪৩০৮ টাকা। এর সঙ্গে আমদানি শুল্ক যোগ হয় ৬৫০ টাকা। এতে করে প্রতি কুইন্টাল চালের দাম পড়ে ৪৯৫৮ টাকা। অর্থাৎ এক কেজি চাল দেশে আনতে খরচ হচ্ছে ৪৯.৫৮ টাকা। এর সঙ্গে গোডাউন ভাড়া, দেশের অভ্যন্তরীণ পরিবহন, শ্রমিক মজুরি ও কর্মচারীদের খরচ যোগ করলে চালের দাম আরও বেড়ে যায়। বাজারে মাঝারি মানের চাল বিক্রি হচ্ছে ৪৭ থেকে ৪৮ টাকা। যা আমদানি করা চালের থেকে অনেক বেশি। ফলে আমদানি করা চাল লোকসানে বিক্রি করতে হচ্ছে। এরআগে আমদানিকারকরা প্রতি ডলার ৯৫ থেকে ৯৬ টাকা দরে এলসির পেমেন্ট সেটেল করেছেন। তখন প্রতি কেজি চালে তাদের খরচ পড়েছে ৪৪/৪৫ টাকা। এদিকে বাজারে আমন মৌসুমে উৎপাদন লক্ষ্যমাত্রা পূরণ নিয়েও সংশয় রয়েছে। চলতি বছর ৫৯ লাখ হেক্টর জমিতে আমন উৎপাদনের পরিকল্পনা নিয়েছে কৃষি সম্প্রসারণ অধিদপ্তর। উৎপাদনের লক্ষ্যমাত্রা নির্ধারণ করা হয়েছে ১৬৩ লাখ টন। প্রতি হেক্টরে ২.৭৬৮ টন ধান উৎপাদনের লক্ষ্যমাত্রা ধরা হয়েছে। লক্ষ্যমাত্রা অনুসারে ৫৯ লাখ হেক্টর জমিতেই আমন ধান লাগানো হয়েছে। আমনের মৌসুমের শুরুতেই সারের দাম বাড়িয়েছে সরকার। এ ছাড়া জ্বালানি তেলের দামও বেড়েছে অস্বাভাবিকহারে। এ পরিস্থিতিতে আমন ধানের উৎপাদন নিয়েও শঙ্কা রয়েছে। গত শনিবার খাদ্যমন্ত্রী সাধন চন্দ্র মজুমদার দাবি করেছেন, দেশে পর্যাপ্ত খাদ্য মজুত রয়েছে। একই জমিতে তিনবার ফসল ফলে। তাই খাদ্য ঘাটতির কোনো সম্ভাবনা নেই।",
    "রানি দ্বিতীয় এলিজাবেথ খাবার ছোঁড়েন ভুয়ো দাবিতে ছড়াল সিনেমার দৃশ্য": "একটি পুরনো সাদা-কালো চলচ্চিত্রের রঙ-করা দৃশ্যে দুই ফরাসি (French) মহিলাকে ভিয়েতনামের (Vietnam) গরিব বাচ্চাদের (Poor Kids) দিকে পয়সা ছুঁড়ে দিতে দেখা যাচ্ছে। কিন্তু চলচ্চিত্রের সেই দৃশ্যটি মিথ্যে দাবি সমেত শেয়ার করে দাবি করা হয় তাতে (সদ্য প্রয়াত) রানি দ্বিতীয় এলিজাবেথকে (Queen Elizabeth II) আফ্রিকার (Africa) শিশুদের দিকে খাবার ছুঁড়ে দিতে দেখা যাচ্ছে।\n\nদ্বিতীয় এলিজাবেথ ব্রিটেনের সবচেয়ে দীর্ঘকাল ব্যাপী রাজত্ব-করা সম্রাজ্ঞী। তিনি ৮ সেপ্টেম্বের, ২০২২ ৯৬ বছর বয়সে মারা যান। দ্বিতীয় এলিজাবেথ ৭০ বছর সিংহাসনে আসীন ছিলেন। তাঁর মৃত্যু টুইটারে মিশ্র প্রতিক্রিয়া সৃষ্টি করে। অনেকে সমবেদনা জানান। অনেকে আবার উপনিবেশগুলিতে ব্রিটিশ সাম্রাজ্যবাদের ক্ষেত্রে ব্রিটেনের রাজতন্ত্রের ভূমিকা নিয়ে তাঁর সমালোচনা করেন।\n\n৩০ সেকেন্ডের ভিডিওর ক্যাপশনে ইংরেজিতে লেখা হয়েছে \"ইনি হলেন রানি নিজেই আফ্রিকার বাচ্চাদের খাবার ছুঁড়ে দিচ্ছেন, যেন তারা এক ঝাঁক মুরগি। এরপরেও 'রেস্ট ইন' (শান্তিতে)... পোস্ট ও টাইপ করার ঔদ্ধত্ব দেখান #ব্ল্যাক টুইটার #কুইনএলিজাবেথ #লন্ডনব্রিজইজডাউন\" (মূল ক্যাপশন ইংরেজিতে: This is the Queen herself throwing food to African kids like chicken and then you all have the audacity to post and type Rest in.... #BlackTwitter #QueenElisabeth #LondonBridgeIsDown)\n\nপোস্টটি দেখার জন্য ক্লিক করুন এখানে।\n\nওই ভিডিওটি একই মিথ্যে দাবি সমেত মালয়ালম ভাষাতেও শেয়ার করা হচ্ছে। মালয়ালম ভাষায় লেখা ক্যাপশনটি অনুবাদ করলে দাঁড়ায়, \"আমার মনে পড়ছে, কেউ একজন বলেছিলেন, মৃত্যু কাউকে মহান করে না...কেবল কৃতদাসসুলভ দৃষ্টিভঙ্গি সম্পন্ন লোকেরা এবং তাদের জুতে-চাটা ঐতিহ্য তাদের প্রশংসা করতে পারে।\"\n\nপোস্টটি দেখা যাবে এখানে।\n\nমিথ্যে দাবি সমেত, ভিডিওটি ফেসবুকেও ব্যাপকভাবে শেয়ার করা হচ্ছে।\n\nআরও পড়ুন: পুলিশ আধিকারিকের ২০১৯ সালের ছবি ভুয়ো দাবিতে জুড়ল বিজেপির নবান্ন অভিযানের সঙ্গে\n\nতথ্য যাচাই\n\nভাইরাল ভিডিওটির মূল ফ্রেমগুলি নিয়ে আমরা রিভার্স ইমেজ সার্চ করলে দেখি, দৃশ্যটি ফরাসি চিত্র পরিচালক গ্যাব্রিয়েল ভেয়েরে'র তৈরি চলচ্চিত্র থেকে নেওয়া। ছবিটি উনি ১৮৯৯ থেকে ১৯০০ সালের মধ্যে ভিয়েতনামে তুলে ছিলেন।\n\n\n\nফরাসি ওয়েবসাইট 'ক্যাটালগ লুমিয়ের' (Catalogue Lumière) ফ্রান্সের লিঁও শহরের লুমিয়ের কম্পানির তৈরি সব চলচ্চিত্রের আর্কাইভ তৈরি করে রেখেছে। ওই ওয়েবসাইটে বলা হয়েছে যে, দৃশ্যটি ১৮৯৯ থেকে ১৯০০-এর মধ্যে ভেয়েরে'র ছবি থেকে নেওয়া। ফরাসি ইন্দোচিন-এর (বর্তমানে ভিয়েতনাম) আন্নাম উপনিবেশে ছবিটির শুটিং হয়েছিল। ফরাসি ইন্দোচিন বলতে তিনটি দেশকে বোঝায় – ভিয়েতনাম, লাওস, ক্যাম্বোডিয়া। ওই দেশগুলি এক সময় ফরাসি সাম্রাজ্যের উপনিবেশ ছিল।\n\nচলচ্চিত্রটি ফ্রান্সের লিঁও শহরে ২০ জানুয়ারি, ১৯০১ প্রদর্শিত হয়। যার শিরোনামে বলা হয় 'ইন্দো-চিন: আন্নামী বাচ্চারা মহিলাদের প্যাগডার সামনে পয়সা কুড়চ্ছে।' ছবিটির সারাংশে বলা হয়, যে দুই মহিলাকে দেখা যাচ্ছে তাঁরা হলেন মাদাম পল ডুমর ও তাঁর মেয়ে। তাঁরা স্থানীয় ভিয়েতনামী বাচ্চাদের দিকে পয়সা ছুঁড়ে দিচ্ছেন।\n\nফিল্মটি যে সময় তৈরি হয় সেই সময় ডমর-এর স্বামী পল ডমর ইন্দোচিনের গভর্নর নিযুক্ত হন। পরে তিনি ফ্রান্সের রাষ্ট্রপতি হন।\n\nফরাসি চিত্র পরিচালক ভেয়েরে ইন্দোচিন-এর নানা দিক ঘুরে স্থিরচিত্র ও ফিল্ম তুলে বেড়ান। ফরাসি ঔপনিবেশিক সরকারের আয়োজিত ১৯০০ সালের 'প্যারিস এক্সপোজিশন ইউনিভার্সাল'-এ ছবিগুলি প্রদর্শিত হয়।\n\nক্যাটলগ লুমিয়ের-এ ওই চলচ্চিত্রের একটি স্থিরচিত্রের সঙ্গে দেওয়া ক্যাপশনে বলা হয়, \"মহিলাদের প্যাগোডার সামনে আন্নামী বাচ্চারা স্যাপেকিউ কুড়িয়ে নিচ্ছে। এখানে আন্নমী বলতে স্থানীয় ভিয়েতনামীদের বোঝাচ্ছে এবং স্যাপেকিউ হল উনবিংশ শতাব্দীর শেষে ইন্দোচিনে ফ্রান্সের চালু করা মুদ্রা।\n\nছবিটি দেখা যাবে এখানে।\n\nআরও পড়ুন: নিউজ ১৮, এই সময় ছড়াল পাকিস্তান বন্যায় অনিল কাপুরের অর্থদানের ভুয়ো খবর",
    "চীনে মহাসড়কে যাত্রীবাহী বাস উল্টে নিহত ২৭": "চীনের দক্ষিণ–পশ্চিমাঞ্চলে একটি বাস দুর্ঘটনায় ২৭ জন নিহত হয়েছেন। আজ রোববার এ দুর্ঘটনা ঘটে বলে জানিয়েছে স্থানীয় পুলিশ। দেশটির কর্তৃপক্ষ বলছে, চলতি বছর চীনে এটি সবচেয়ে প্রাণঘাতী সড়ক দুর্ঘটনা।\n\nসামাজিক যোগাযোগমাধ্যমে প্রকাশিত এক বিবৃতিতে পুলিশ বলেছে, গুইঝু প্রদেশের একটি আঞ্চলিক মহাসড়কে এ দুর্ঘটনা ঘটে। এ সময় বাসটিতে ৪৭ জন আরোহী ছিলেন। হঠাৎ বাসটি এক পাশে উল্টে পড়লে ২৭ আরোহী নিহত হন।",
    "বিদেশে চাকরির লোভনীয় প্রস্তাব, অতঃপর...": "বিদেশে একটি সহজ চাকরি, বড় বেতন এবং এমনকি ব্যক্তিগত প্রশিক্ষকের সাথে চমকপ্রদ হোটেলে থাকার সুযোগও রয়েছে। কম্বোডিয়ায় টেলিসেল রোলের বিজ্ঞাপনটি দেখে একে লোভনীয় প্রস্তাবই মনে করেছিলেন তাইওয়ানের ইয়াং ওয়েইবিন। এরপর কোনো ভাবনা-চিন্তা না করেই নিয়োগকর্তার সঙ্গে যোগাযোগ করেন তিনি। এক সপ্তাহের মধ্যে তিনি সোজা উড়াল দেন কম্বোডিয়ায়।\n\nকম্বোডিয়ার রাজধানীতে পৌঁছার পর নিয়োগ প্রতিষ্ঠানের কর্মী পরিচয়ে বেশ কয়েকজন ইয়াং ওয়েইবিনকে একটি গাড়িতে উঠিয়ে নেয়। তারা তাকে একটি নির্জন সড়ক ধরে পুরোনো-জীর্ণ একটি ভবনে নিয়ে যায়। এটি সেই নিয়োগ প্রতিষ্ঠানের ছবি পাঠানো বিলাসবহুল হোটেল নয়। ওই বাড়িতে নিয়ে ইয়াংয়ের পাসপোর্ট ও কাগজপত্র কেড়ে নেওয়া হয়। একটি ছোট খালি ঘরে তাকে থাকতে দেওয়া হয়। বিমানবন্দর থেকে নিয়ে আসা লোকগুলো যাওয়ার সময় ইয়াংকে বলে যায়, এই বাড়ির আঙ্গিনা ছেড়ে সে কখনোই বের হতে পারবে না।\n\nবিবিসিকে দেওয়া সাক্ষাৎকারে ইয়াং বলেছেন, ‘আমি বুঝতে পারলাম যে, আমি ভুল জায়গায় এসেছি, এটি খুব বিপজ্জনক পরিস্থিতি।’\n\nওয়েইবিন এমন হাজার হাজার শ্রমিকের মধ্যে রয়েছেন যারা সাম্প্রতিক মাসগুলিতে দক্ষিণ-পূর্ব এশিয়ায় চাকরি প্রতারণার কবলে পড়ে মানবপাচারকারীদের শিকার হয়েছেন। ইন্দোনেশিয়া, ভিয়েতনাম, মালয়েশিয়া, হংকং ও তাইওয়ানসহ এশিয়ার বিস্তীর্ণ অঞ্চলজুড়ে এই চক্র এখন সক্রিয়।\n\nসহজ কাজ এবং অসাধারন সুবিধার প্রতিশ্রুতির বিজ্ঞাপন দেখে অনেকেই কম্বোডিয়া, মিয়ানমার এবং থাইল্যান্ডে যাওয়ার ব্যাপারে প্রতারিত হন। একবার সেখানে পৌঁছলে, তাদের বন্দী করা হয় এবং ‘জালিয়াতির কারখানা’ নামে পরিচিত অনলাইন প্রতারণা কেন্দ্রে কাজ করতে বাধ্য করা হয়।\n\nমানবপাচার দীর্ঘদিন ধরে দক্ষিণ-পূর্ব এশিয়ায় একটি স্থানীয় সমস্যা। কিন্তু বিশেষজ্ঞরা বলছেন, অপরাধী চক্রগুলো এখন আরও দূরের মানুষদের খুঁজছে। তাদের লক্ষ্য এখন অল্পবয়সী, ভালো শিক্ষিত, কম্পিউটার শিক্ষিত এবং একাধিক আঞ্চলিক ভাষায় কথা বলতে সক্ষম তরুণ-তরুণী। এদের দিয়ে অনলাইনে ক্রিপ্টো কারেন্সি জালিয়াতি, প্রেম প্রতারণা, অর্থ পাচার এবং অবৈধ জুয়ার মাধ্যমে অর্থ হাতিয়ে নিচ্ছে পাচারকারীরা।\n\nভিয়েতনামের চি টিন বিবিসিকে জানিয়েছেন, তাকে নারীর ছদ্মবেশ ধরে ছবি তুলতে বাধ্য করা হয়েছিল এবং অনলাইনে অপরিচিতদের সাথে বন্ধুত্ব করতে হয়েছিল।\n\nতিনি বলেন, ‘আমাকে প্রতিদিন ১৫ জন বন্ধু তৈরি করে তাদেরকে অনলাইন জুয়া এবং লটারির ওয়েবসাইটে যোগদানের জন্য প্রলুব্ধ করতে বাধ্য করা হয়েছিল... এদের মধ্যে পাঁচজনকে তাদের গেমিং অ্যাকাউন্টে টাকা জমা দিতে রাজি করাতে হয়েছিল। ম্যানেজার আমাকে বলেছিল, পালানোর চেষ্টা করলে বা প্রতিরোধ করলে টর্চার রুমে নিয়ে যাওয়া হবে... আরও অনেকে আমাকে বলেছে তারা লক্ষ্যমাত্রা পূরণ না করলে তাদের ক্ষুধার্ত রাখা হতো এবং মারধর করা হতো।’\n\n",
    "দেশী মাল্টা চাষে সুদিন ফিরেছে পল্লী চিকিৎসকের": "সবুজ পাতার ভিতরে থোকায় থোকায় ঝুলছে মাল্টা। রসে টইটম্বুর স্বাদে ঘ্রাণে অতুলনীয়। খেতে বেশ মিষ্টিও। আবহাওয়া অনুকূলে থাকা ও সঠিক পরিচর্যার ফলে ফলনও হচ্ছে বেশ ভালো। অল্প টাকার মধ্যে ফরমালিন মুক্ত টাটকা মাল্টা পাওয়াতে মানুষের মধ্যে এর চাহিদাও বেশি। চাষিরাও ভালো দাম পাচ্ছেন। স্থানীয় চাহিদা মিটিয়ে মাল্টা এখন অনেক জায়গায় বিক্রি হচ্ছে খুচরা ও পাইকারিতে। দিন দিন এই চাষাবাদে আগ্রহী হচ্ছেন অনেকেই।\n\nবগুড়ার নন্দীগ্রাম উপজেলার ভাটগ্রাম ইউনিয়নের হাটকড়ই গ্রামে সবুজে ঘেরা মাল্টা বাগান।এ বাগানের মালিক হাটকড়ই গ্রামের আব্দুল জোব্বার । পেশায় একসময় পল্লী চিকিৎসক ছিলেন। ২০২০ সালে নিজ জমিতে মাল্টা চাষ শুরু করেন। বর্তমানে তার বাগানে ৬৫০ টি গাছ রয়েছে তার মধ্য ২৭০ টি গাছে মাল্টা ধরেছে।\n\nআব্দুর জোব্বার উপজেলা কৃষি অফিসের পরামর্শে দুই বিঘা জমিতে মাল্টা চারা রোপণ করেন। দুই বছরের মাথায় তার বাগানে ভালো ফলন এসেছে। কোনো গাছে ১৫০টি, কোনো গাছে ২৫০টিও ফল ধরেছে। কেজিপ্রতি ১১০-১২০ টাকা দরে এ পর্যন্ত তিন টন মাল্টা বিক্রি করেছেন তিনি। এ পর্যন্ত আয় হয়েছে আড়াই লাখ টাকা। তবে আরো ৫০ হাজার টাকার ফল বিক্রি করতে পারবেন বলে তিনি জানান।\n\nমাল্টাচাষী আব্দুল জব্বার বলেন, আমি গাছ রোপনের দুই বছরের মধ্যেই ফল চলে আসে। দেশে প্রচুর চাহিদা থাকার কারণে মাল্টা বিক্রিতেও ঝামেলা নেই। ব্যবসায়ীরা সরাসরি বাগান থেকেই ফল কিনে নিয়ে যান। লাভজনক হওয়ায় ভবিষ্যতে আরো ১৫০ থেকে ২০০ গাছ লাগবো। আশেপাশের লোকজন আমার থেকে গাছ নিয়ে যাচ্ছে তাদেরও ফল ধরার মতো সময় হয়েছে বাগানে। প্রায় ১ হাজার মাল্টার গাছ বিক্রি করেছি। আমি নিজ উদ্যোগে তাদের পরামর্শ দেই সেই সাথে কৃষি অফিসসারদের সাথে যোগাযোগ করে দেই কোন সমস্যায় পড়লে।\n\nউপজেলা কৃষি সম্প্রসারণ অধিদপ্তর সূত্রে জানা যায়, এই উপজেলায় মাটি ও আবহাওয়া মাল্টা চাষে উপযোগী হওয়ায় ভালো ফলনের পাশাপাশি উৎপাদিত মাল্টা খেতেও সুস্বাদু হয়। এতে দামও ভালো পাচ্ছেন চাষিরা। এ কারণে দিন দিন বাড়ছে মাল্টাচাষির সংখ্যা। এ পর্যন্ত মোট চার হেক্টর জমিতে মালটাবাগান গড়ে উঠেছে। এর মধ্যে বেশিরভাগ চাষিই বারি-১ ও ভিয়েতনাম জাতের মাল্টার চাষ করছেন।\n\nনাজমুল/বার্তাবাজার/এম আই",
    "চীনের ইউন নান প্রদেশের আধুনিক ও সচ্ছল সীমান্ত গ্রামগুলো": "চীনের ইউন নান প্রদেশের আধুনিক ও সচ্ছল সীমান্ত গ্রামগুলো\n\nইউন নান হচ্ছে চীনের একটি বহু জাতির সীমান্ত প্রদেশ। তা ভিয়েতনাম, লাওস ও মিয়ানমার সীমান্তে অবস্থিত। তার ৪০০০ কিলোমিটারের বেশি সীমান্ত রেখার পাশে রয়েছে ৩৭৪টি গ্রাম।\n\n\n\n২০২১ সালের নভেম্বর মাসে ইউন নান প্রদেশে চালু হয় সচ্ছল সীমান্ত গ্রাম নির্মাণ প্রকল্প। আর পরিকল্পনা অনুযায়ী, ৩ বছরের মধ্যে অবকাঠামো, শিল্প, পরিবেশ, জীবনযাপন, নিরাপত্তাসহ নানা ক্ষেত্রে আধুনিক, সুন্দর ও সমৃদ্ধ গ্রাম গড়ে তোলা হবে।\n\nশুরুতে আমরা মান ইয়া গ্রামে যাই। গ্রামে প্রবেশ করে শোনা যাচ্ছে সুন্দর গান। মান ইয়া গ্রামে বাস করে পুলাং নামে একটি সংখ্যালঘু জাতির মানুষ। সারা গ্রামে মোট ১৩১টি পরিবারের ৫৭৬ জন রয়েছে। মান ইয়া গ্রাম তার গান ও নাচের কারণে মানুষের কাছে সুপরিচিত। পুলাং জাতির ঐতিহ্যিক বাদ্যযন্ত্র বাজানো ও গান গাওয়া চীনের অধরা সাংস্কৃতিক ঐতিহ্য তালিকায় অন্তর্ভুক্ত হয়েছে।\n\n\n\nগ্রামের বাসিন্দা ইয়ান ওয়া লুও পুলাং জাতির ঐতিহ্যিক বাদ্যযন্ত্র ও গানের একজন শিল্পী এবং তিনি নানা সাংস্কৃতিক অনুষ্ঠানে অংশ নিয়ে তার জাতির ঐতিহ্যিক সুর সারা চীনে প্রচার করে আসছেন। তিনি জানিয়েছেন, পুলাং জাতির মানুষ ঐতিহ্যিক বাদ্যযন্ত্র বাজানো ও গান গাওয়ার মাধ্যমে নিজেদের জাতীয় সংস্কৃতি রেকর্ড করে। গুরুত্বপূর্ণ উৎসব, বিষয়ের অনুষ্ঠান ও শেষকৃত্য অনুষ্ঠানে এ বাদ্যযন্ত্র বাজায় ও গান গায়।\n\nইয়ান ওয়ান লুওর মনে পড়ে যে ছোটবেলায় তার পোশাক ও খাবারের অভাব ছিল। তিনি বিভিন্ন গ্রামে গিয়ে বাদ্যযন্ত্র বাজাতেন এবং গান পরিবেশন করতেন। তার মাধ্যমে কিছু চাল উপার্জন করতেন।\n\nসাম্প্রতিক বছরগুলোতে মান ইয়া গ্রামের অবকাঠামো অনেক উন্নত হয়েছে এবং গ্রামে পুলাং বাদ্যযন্ত্র বাজানো ও গান গাওয়ার জন্য বিশেষ একটি প্রদর্শন হল নির্মিত হয়েছে। ইয়ান ওয়া লুও এখন সেখানে ঐতিহ্যিক শিল্পের নতুন সংস্কার করছেন এবং শিক্ষার্থীদেরকে তা শেখাচ্ছেন। এখন পর্যন্ত তিনি মোট ৯০০ জনকে শিখিয়েছেন। পাশাপাশি, গ্রামের উন্নয়ন, জাতীয় ঐক্য, মাদক ও এইডস প্রতিরোধসহ নানা বিষয়ে সুর তৈরি করছেন। আসলে তিনি ঐতিহ্যিক শিল্পের মাধ্যমে গ্রামে এসব প্রচার করেন।\n\nতাছাড়া, মান ইয়া গ্রামে রাবার এবং গ্রীষ্মমন্ডলীয় ফল চাষ হয়। গ্রামটিতে ৩৬৪ হেক্টর রাবার চাষ হয় এবং কাঁঠাল, জাম্বুরা, কলা চাষের জমির আয়তন ৩৪ হেক্টর। ২০২১ সালে গ্রামের মোট আয় ছিল ১ কোটি ৮৮ লাখ ৩০ হাজার ইউয়ান। গ্রামকে সুন্দর করতে সরকার ১ কোটি ইউয়ান ব্যয় করে মঞ্চ, বাস্কেটবল কোর্ট নির্মাণ করে এবং দেয়ালে আঁকা হয় চিত্র। স্থানীয়রা জানিয়েছে, পুরাতন বাঁশের বাড়িঘরের বদলে এখন সবাই দুইতলা বাসায় বাস করেন।\n\nএখন আমরা আরেকটি গ্রাম দেখতে যাব। গ্রামের নাম মান চাং। মান চাং গ্রামে বাস করে তাই জাতির মানুষেরা। তাই ভাষায় মান চাং মানে বাঁশের ভেতরের গ্রাম। কিংবদন্তি অনুযায়ী এখানে ছিল সোনালী রঙের বাঁশের বন। আর তাই জাতির পূর্ব পুরুষরা এখানে তাদের গ্রাম গড়ে তুলেন। এখন গ্রামে বাস করে ৪৭ পরিবারের ২২১জন।\n\n\n\nএ গ্রামের মাঝখানে স্থাপিত হয়েছে বড় একটি মঞ্চ। সাধারণত গ্রামের নারীরা ও সাংস্কৃতিক দল এখানে অনুষ্ঠান করে। আগে গ্রামে কোন বিনোদনের জায়গা ছিল না। কৃষি কাজ ছাড়া তাদের কোন বিনোদন ছিল না। এখন তারা এখানে গান গাইতে ও নাচতে পারে। গ্রামের মূল রাস্তার দুপাশে প্রতিটি পরিবারে ফুল চাষ করা হয় এবং সারা গ্রামে সবুজায়নের হার ৯০ শতাংশের বেশি। প্রতিটি পরিবারের নিজস্ব ফুল ও ফল বাগান আছে। তাই তারা বাইরে না গিয়ে বাসায় সুন্দর দৃশ্য উপভোগ করতে পারে এবং তাজা ফল খেতে পারে।\n\n২০২১ সালে গ্রামের বাসিন্দাদের মাথাপিছু নিষ্পত্তি-যোগ্য আয় ছিল ১৭.২ হাজার ইউয়ান। মান চাং গ্রাম চীন ও মিয়ানমারের সীমান্তে অবস্থিত। সেখানকার সীমান্ত রেখার দৈর্ঘ্য ২.৫ কিলোমিটার। গ্রামটিকে চার ভাগে ভাগ করা হয় এবং প্রতিটি ভাগে সিপিসির সদস্য, ও নারীরা দায়িত্বশীল হিসেবে কাজ করেন। প্রতিবেশীদের মধ্যে পরস্পরকে সাহায্য করার নীতি অনুযায়ী, প্রবীণ, শিশু ও প্রতিবন্ধীদের জন্য সেবা প্রদান করা হয়। সীমান্ত রক্ষা করে পুরুষ, আর পরিবার রক্ষা করে নারী। এটিই এ গ্রামের বৈশিষ্ট্য।\n\nতারপর আমরা চলে যাই মান পাং গ্রাম। এ গ্রামের মোট ১৬৩টি পরিবারে ৮৬৫ জন লোক রয়েছে। এখানে মূলত ধান ও পিটায়া ফল চাষ হয়। ২০২১ সালে গ্রামের মাথাপিছু নিষ্পত্তি-যোগ্য আয় ছিল ১৭,৮৯৩ ইউয়ান। ছোট কাঁচা বাজার স্থানীয় শিল্পের একটি বৈশিষ্ট্য। গেল বছর থেকে মান পাং গ্রামের প্রবেশদ্বারের মূল রাস্তার দু’পাশে স্থাপিত হয় ছোট বাজার। সেখানে স্থানীয়রা শাকসবজি, ফল, শিল্পকর্ম ও তাই জাতির খাবার বিক্রি করে। সকালে নাস্তা বিক্র করে, রাতে এটি বারবিকিউ বাজারে পরিণত হয়। গ্রামের পরিবর্তন দেখে অনেক তরুণ যারা বাইরে কাজ করে এখন গ্রামে ফিরে আসছে। ইউয়ু ইং সিয়াং তাদের মধ্যে একজন। সে তার ছোট বোনের সাথে মিলে একটি দোকান খুলেছে। সেখানে ডেজার্ট, কেক এবং স্ন্যাকস বিক্রি হয়। প্রতিমাসে তাদের আয় ১০ হাজার ইউয়ানের বেশি। তার প্রভাবে গ্রামে এখন ১০-১২ জন তরুণ ব্যবসা করছে। এখন স্নেক, ব্রেকফাস্ট ও বারবিকিউ রেস্টুরেন্ট সবই এ গ্রামে রয়েছে। এসবের জন্য আর বাইরে যেতে হয় না। ২০২১ সালের গ্রাম কমিটির নির্বাচনে ইউয়ু ইং সিয়াং হিসাবরক্ষক হিসেবে নির্বাচিত হন । তিনি বলেছেন, সীমান্ত গ্রামের উন্নয়নে তরুণদের প্রয়োজন, আর তিনি এতে কিছু অবদান রাখতে চান।\n\n\n\nসবার শেষে যে গ্রামে আমরা এসেছি তার নাম লং লি গ্রাম। গ্রামে প্রবেশ করতে চাইলে একটি সেতু দিয়ে যেতে হবে। এ সেতুর নাম কৃতজ্ঞতা সেতু। কারণ আগে একটি নদী গ্রামকে বিচ্ছিন্ন করে রেখেছিল। বাইরে যেতে চাইলে স্থানীয়রা একটি দীর্ঘ পথ পারি দিত। এখন সেতু তাদের জীবনকে সহজ করে দিয়েছে।\n\nসেতু ছাড়া, গ্রামে পানি, বিদ্যুৎ, ইন্টারনেটও চালু হয়েছে। লং লি গ্রামও চীন ও মিয়ানমার সীমান্তে অবস্থিত। সারা গ্রামের ৫৯টি পরিবারে ২৬৫ জন লোক রয়েছে। লং লি ও মিয়ানমারের মান হুই দুটি গ্রামের মানুষ প্রাচীনকাল থেকে বাণিজ্যিক ও সাংস্কৃতিক যোগাযোগ বজায় রেখে আসছে। দুই গ্রামের অর্ধেক বাসিন্দা পরস্পরের আত্মীয়স্বজন। তাই সাংস্কৃতিক ও কাজের বিনিময় এবং সীমান্ত প্রশাসনসহ নানা ক্ষেত্রে সহযোগিতা ব্যবস্থা স্থাপন করা হয়েছে।\n\nস্থানীয়রা রাবার কাঁঠাল ও ড্রাগন ফল চাষ করে। ২০২১ সালে তাদের মাথাপিছু নিষ্পত্তি-যোগ্য আয় ছিল ২০ হাজার ইউয়ান।\n\nবন থাকলে পানি থাকে, পানি থাকলে ক্ষেত থাকে, ক্ষেত থাকলে চাল থাকে আর চাল থাকলে মানুষ থাকে। লং লি গ্রামের দেয়ালে এমন একটি কথা লেখা আছে। পরিবেশ সংরক্ষণের কথা কখনও ভুলে যাবে না স্থানীয়রা এবং বন ও পানির উৎস রক্ষায় নিয়ম তৈরি করেছে তারা। প্রতিটি পরিবার বন সম্পদ রক্ষার প্রতিশ্রুতি চুক্তি স্বাক্ষর করেছে। লং লি গ্রামে এখন গ্রামীণ পর্যটন শিল্পেরও উন্নয়ন হচ্ছে। জানালা খুলে সুন্দর দৃশ্য দেখা যায় এবং বাড়িঘর বাগানের মত সুন্দর বলে অনেক পর্যটক আকর্ষণ করে এ গ্রাম। (শিশির/এনাম/রুবি)",
    "আন্তর্জাতিক স্টিল কনফারেন্স শুরু চট্টগ্রামে": "চট্টগ্রাম: র‌্যাডিসন ব্লু চট্টগ্রাম বে ভিউতে শুরু হয়েছে দুই দিনব্যাপী তৃতীয় স্টিল অ্যান্ড র’ ম্যাটেরিয়াল কনফারেন্স। ভারতের স্টিলমিন্টের পৃষ্ঠপোষকতায় এ কনফারেন্স অনুষ্ঠিত হচ্ছে।\n\nকনফারেন্সে বাংলাদেশের স্বনামধন্য প্রতিষ্ঠান বিএসআরএম, পিএইচপি ফ্যামিলি, কেওয়াইস্টিল, এইচএম স্টিল, আনোয়ার ইস্পাত, সালাম স্টিল, জেডএসআরএমসহ বেশ কিছু দেশি প্রতিষ্ঠান স্টল দিয়ে নিজেদের পণ্য ও সেবা তুলে ধরছেন। রয়েছে ভারতের টাটা গ্রুপ, রাঘব প্রোডাক্ট, জাপানের মিটস্যুই, কোরিয়ার কোবেস্টিল, হোন্দাই স্টিল, জার্মানির এসএমএস গ্রুপ, ইলেক্ট্রোথাম, ইন্ডাকট্রোথামের স্টলও। ৪২টি স্টলে ডিজিটাল মাধ্যমে পণ্য ও সেবা তুলে ধরার পাশাপাশি দ্বিপাক্ষিক মতবিনিময়, বাণিজ্যিক সুবিধা ইত্যাদি নিয়ে আলোচনা করছেন বিভিন্ন দেশের উদ্যোক্তা ও ব্যবসায়ীরা।\n\nমঙ্গলবার (২০ সেপ্টেম্বর) সকালে কনফারেন্সের উদ্বোধন করেন পিএইচপি ফ্যামিলির চেয়ারম্যান সুফি মোহাম্মদ মিজানুর রহমান। তিনি বলেন, আধুনিক সভ্যতার অন্যতম ভিত্তি হচ্ছে স্টিল। স্টিল ইন্ডাস্ট্রির কোয়ালিটি, ভ্যালু ক্রিয়েশন, বাজার সম্প্রসারণে এ কনফারেন্স ইতিবাচক ভূমিকা রাখবে।\n\nউদ্বোধন অনুষ্ঠানে অতিথি ছিলেন বিএসআরএম গ্রুপের চেয়ারম্যান আলীহোসাইন আকবরআলী।\n\nএ সময় উপস্থিত ছিলেন শিপ ব্রেকিং অ্যাসোসিয়েশনের সভাপতি আবু তাহের, বিএসআরএম গ্রুপের ব্যবস্থাপনা পরিচালক আমীর আলীহোসাইন, পিএইচপি ফ্যামিলির ব্যবস্থাপনা পরিচালক ইকবাল হোসেন, পরিচালক আলী হোসেন, আমির হোসেন সোহেল, জহিরুল ইসলাম রিংকু প্রমুখ।\n\nকনফারেন্সে বিশ্বব্যাপী লৌহ ও ইস্পাত পণ্যের বর্তমান পরিস্থিতি ও সম্ভাবনা, কাঁচামালের সংকট, ইস্পাত পণ্যের গুণগতমানের উৎকর্ষ, টেকসই প্রযুক্তি, জাহাজভাঙা শিল্প, আধুনিক মার্কেটিং পলিসি ইত্যাদি বিষয়ে দেশ-বিদেশের বিশেষজ্ঞরা বক্তব্য দেবেন।\n\nবাংলাদেশ সময়: ১৩৩৫ ঘণ্টা, সেপ্টেম্বর ২০, ২০২১\n\nএআর/টিসি",
    "মিয়ানমারের গোলযোগ আঞ্চলিক অস্থিতিশীলতা তৈরি করতে পারে": "আরাকান আর্মির বিরুদ্ধে রাখাইনে অভিযানের কারণে বাংলাদেশ সীমান্তে অস্থিরতা দেখা দিচ্ছে। ইতোমধ্যে মিয়ানমার থেকে ছোড়া মর্টারশেলে একজন নিহত এবং ছয় জন আহত হয়েছেন। ঢাকায় মিয়ানমারের রাষ্ট্রদূতকে কয়েক দফা তলব করে এ নিয়ে সতর্ক করা হলেও অস্থিরতা কমছে না সীমান্তে। গোটা পরিস্থিতি সম্পর্কে দক্ষিণ-পূর্ব এশিয়ার জোট আসিয়ানের দূতাবাস প্রধানদের অবহিত করেছে পররাষ্ট্র মন্ত্রণালয়। ওই আলোচনায় মিয়ানমারের অভ্যন্তরীণ পরিস্থিতির কারণে এই অঞ্চলে অস্থিতিশীলতা তৈরি হতে পারে বলে আশঙ্কা প্রকাশ করেছে আসিয়ান। এ কারণে রোহিঙ্গা সমস্যা এবং সামগ্রিকভাবে মিয়ানমারের রাজনৈতিক সমস্যার বিষয়টি জাতিসংঘ সাধারণ পরিষদে বড় আকারে তুলে ধরতে পারে আসিয়ানের কয়েকটি সদস্য রাষ্ট্র।\n\nসোমবার (১৯ সেপ্টেম্বর) বাংলাদেশ-মিয়ানমার সীমান্তে চলমান সহিংতার বিষয়ে আসিয়ানভুক্ত দেশগুলোর দূতাবাসের প্রতিনিধিদের সঙ্গে আলোচনা করেন পররাষ্ট্র মন্ত্রণালয়ের ভারপ্রাপ্ত সচিব মো. খোরশেদ আলম। বৈঠকে মালয়েশিয়া, ইন্দোনেশিয়া, ব্রুনাই, ভিয়েতনাম, থাইল্যান্ড, সিঙ্গাপুর ও ফিলিপাইন দূতাবাসের প্রধানরা অংশগ্রহণ করেন।\n\nএ বিষয়ে জানতে চাইলে ভারপ্রাপ্ত পররাষ্ট্র সচিব মো. খোরশেদ আলম বাংলা ট্রিবিউনকে বলেন, ‘সীমান্তে চলমান পরিস্থিতি সম্পর্কে তাদের কাছে ব্যাখ্যা করেছি এবং এ বিষয়ে করণীয় কী, সে বিষয়ে পরামর্শ চেয়েছি।’\n\nএ অঞ্চলের দেশ হচ্ছে মিয়ানমার এবং সেখানে অভ্যন্তরীণ গোলযোগ বেশি হলে সামগ্রিক স্থিতিশীলতা বিঘ্নিত হতে পারে। সেই বিষয়টিও আলোচনায় এসেছে বলে তিনি জানান।\n\nখোরশেদ আলম বলেন, ‘আমরা তাদের বলেছি, বাংলাদেশ শান্তিপ্রিয় দেশ এবং কোনও ধরনের সংঘাতে জড়িয়ে পড়বে না দেশটি।’\n\nউল্লেখ্য, গত ১৩ সেপ্টেম্বর সিঙ্গাপুরের পররাষ্ট্রমন্ত্রী ভিভিয়ান বালাকৃষ্ণান দেশটির পার্লামেন্টকে জানান, ২০২১ সালের এপ্রিলে আসিয়ান নেতারা ৫ দফা প্রস্তাব তৈরির পর মিয়ানমারের সিনিয়র জেনারেল মিং আং হ্লাইং সেটি মেনে নিয়েছিল। কিন্তু সেটির তেমন অগ্রগতি না হওয়ায় সিঙ্গাপুর এবং আসিয়ান চরম হতাশ। মিয়ানমারের শান্তি ও স্থিতিশীলতা শুধু দেশটির জন্য নয়, বরং গোটা অঞ্চলের স্বার্থের জন্য প্রয়োজন।\n\nএদিকে নাম প্রকাশ না করার শর্তে একটি সূত্র জানায়, আসিয়ান দেশগুলোর প্রতিনিধিরা মিয়ানমার নিয়ে বৈঠকে তাদের হতাশা ব্যক্ত করেছেন।\n\nসূত্র আরও জানায়, মিয়ানমারের সঙ্গে বাংলাদেশ, ভারত, চীন, থাইল্যান্ড ও লাওসের সীমান্ত রয়েছে। এছাড়া বিভিন্ন দেশের বিনিয়োগ ও স্বার্থ রয়েছে দেশটিতে। ফলে যেকোনও অভ্যন্তরীণ গোলযোগ গোটা পরিস্থিতিকে অনিশ্চয়তার মাঝে ফেলে দিতে পারে।’\n\nএ বিষয়ে জানতে চাইলে সাবেক পররাষ্ট্র সচিব মো.শহীদুল হক বলেন, ‘গত বছরের ফেব্রুয়ারিতে যে সামরিক ক্যু হয়েছিল, সেটি সফল হয়নি এবং মিয়ানমারের সামরিক জান্তারা এখন অনুভব করছে যে পুরো দেশটি এখন তাদের দখলে নেই।’\n\nতিনি বলেন, ‘মিয়ানমার সেনাবাহিনীর পেছনে একটি অদৃশ্য শক্তি কাজ করছে বলে আমার মনে হয়। এ অঞ্চলটি বিভিন্ন কারণে নাজুক। এ বিষয়ে বাংলাদেশের সাবধান থাকতে হবে।’\n\nসরকার এ বিষয়ে পূর্ণ সজাগ আছে জানিয়ে তিনি বলেন, ‘এর পাশাপাশি আমাদের বিভিন্ন পদক্ষেপ নিতে হবে। এর জন্য ঘটনা ঘটার আগে আমাদের কিছু কাজ করতে হবে। তবে একইসঙ্গে খেয়াল রাখতে হবে যে আমরা যেন উসকানি না দেই।’\n\nসমস্যা সমাধানের জন্য ভারসাম্যমূলক অবস্থান তৈরি করা দরকার জানিয়ে শহীদুল হক আরও বলেন, ‘এ অঞ্চলে আমাদের বন্ধুদের সঙ্গে কাজ করতে হবে। একটি জিনিস মনে রাখতে হবে, তাদের চিন্তাভাবনা এবং আমাদের চিন্তাভাবনা এক হবে—বিষয়টি সেরকম নয়। কিন্তু সবার মাঝে এ বিষয়টি নিয়ে আলোচনা করতে হবে। কারণ, এখানে যদি একটি অস্থিতিশীল পরিস্থিতি তৈরি হয়, তখন গোটা অঞ্চলে এর নেতিবাচক প্রভাব পড়বে।’",
    "এশিয়ার উপর বাড়তি মনোযোগ পুতিনের": "ইউক্রেন যুদ্ধের পর থেকে রাশিয়ার সাথে বন্ধুত্ব জোরদার করছে এশিয়ার দেশগুলো। অর্থনীতি পুনরুদ্ধারের লক্ষ্যে পর্যটক থেকে শুরু করে আমদানি-রপ্তানি সব খাতেই মস্কোর অংশীদারত্ব চাইছে চীন, ভারত, ইরান, থাইল্যান্ড, ভিয়েতনাম, ইন্দোনেশিয়া ও মিয়ানমার। অন্যদিকে রাশিয়ারও বাড়তি মনোযোগ এশিয়ার দিকে।\n\nইউক্রেনের সাথে যুদ্ধে জড়ানোর জেরে পৃথিবীজুড়ে নানা নিষেধাজ্ঞার কবলে পড়ে রাশিয়া। রুশ অর্থনীতি পুরোপুরি গুড়িয়ে দিতে মরিয়া যুক্তরাষ্ট্র ও ইউরোপকে অনুসরণ করে মস্কোর ওপর নিষেধাজ্ঞা দেয় বিভিন্ন দেশ।\n\nতবে ব্যতিক্রম এশিয়াতে। সিঙ্গাপুর, জাপান ও দক্ষিণ কোরিয়া ছাড়া এশিয়ার অন্য কোন দেশ রাশিয়ার ওপর নিষেধাজ্ঞা আরোপ করেনি। উল্টো পশ্চিমা চাপ উপেক্ষা করে মস্কোর সাথে বন্ধুত্ব বাড়াচ্ছে। করোনার বিপর্যয় কাটিয়ে অর্থনীতি পুনরুদ্ধারের চেষ্টায় অকপটে লুফে নিচ্ছে পুতিনের দেয়া আকর্ষণীয় বাণিজ্য চুক্তিগুলোকে।\n\nএশিয়ার অন্যতম পরাশক্তি ভারত জ্বালানি তেল আমদানির জন্য নির্ভর করতো যুক্তরাষ্ট্রের ঘনিষ্ঠ মধ্যপ্রাচ্যের ওপর। কিন্তু ইউক্রেন যুদ্ধ শুরুর পর জ্বালানির দাম বাড়ায় বর্তমানে কম দামে রাশিয়া থেকে দৈনিক ১০ লাখ ব্যারেল অপরিশোধিত তেল কিনছে ভারত। এছাড়া কয়লার আমদানির পাশাপাশি বাড়াচ্ছে অংশীদারিত্ব ব্যবসা।\n\n২০২৩ সালে রাশিয়ার সাথে ১ হাজার কোটি ডলার বাণিজ্য করার লক্ষ্যে একমত হয়েছে থাইল্যান্ড। গাড়ি, খাদ্য, সার, জ্বালানি কেনাবেচা ছাড়াও প্রযুক্তিখাতে একসঙ্গে কাজ করবে দেশ দুটি। এছাড়া করোনার বিধিনিষেধ উঠে যাওয়ার পর থাইল্যান্ডে সবচেয়ে বেশি পর্যটক এসেছে রাশিয়া থেকে। চলতি বছর ১০ লাখ রুশ পর্যটক আকৃষ্ট করার লক্ষ্য রয়েছে দক্ষিণ-পূর্ব এশিয়ার দেশটির।\n\nএশিয়ার সম্ভাবনাময় একটি দেশ ভিয়েতনাম। ইউক্রেন সংকটে উভয়পক্ষের সাথেই সুসম্পর্কের ভারসাম্য রক্ষা করে চলছে দেশটি। বর্তমানে যুক্তরাষ্ট্রসহ ইউরোপের বিভিন্ন দেশ ভিয়েতনামে বিপুল অর্থ বিনিয়োগ করছে। যুক্ত হচ্ছে নানা অংশীদারি ব্যবসায়। অপরদিকে রাশিয়া থেকেও দিব্যি তেল গ্যাস এবং সামরিক সরঞ্জাম কিনছে দেশটি। গত জুলাইয়েও ভিয়েতনাম সফরের যান রুশ পররাষ্ট্রমন্ত্রী।\n\nএছাড়া রুশ জ্বালানি কেনার চেষ্টা চালাচ্ছে ইন্দোনেশিয়া ও মিয়ানমার। সম্প্রতি মস্কো সফরে গিয়ে রুশ প্রেসিডেন্ট পুতিনের প্রশংসায় পঞ্চমুখ ছিলেন মিয়ানমার জান্তা প্রধান মিন অং হ্লাইং।\n\nবিশ্লেষকরা বলছেন, ইউরোপের বিকল্প বাজার হিসেবে এশিয়ার চেয়ে ভাল কোন বিকল্প নেই রাশিয়ার। পাশাপাশি ব্যবসায়িক সুবিধার বিনিময়ে কূটনৈতিক সমর্থন জেতার লক্ষ্যে এশিয়াতে বাড়তি মনোযোগ দিয়েছেন পুতিন।\n\nএএইচ",
    "দুর্নীতি দমনমন্ত্রী, তাঁরই মৃত্যুদণ্ড ঘুষের জন্য": "আগামী মাসে চীনের কমিউনিস্ট পার্টির একটি গুরুত্বপূর্ণ সম্মেলন হওয়ার কথা। পাঁচ বছর পরপর চীনের ক্ষমতাসীন দলটির সম্মেলন হয়। আগামী সম্মেলনে প্রেসিডেন্ট সি চিন পিং ইতিহাস গড়ে টানা তৃতীয়বারের মতো দলীয় প্রধান (জেনারেল সেক্রেটারি) হতে যাচ্ছেন বলে ধারণা করা হচ্ছে। এর আগে হঠাৎ সরকারি কর্মকর্তাদের বিরুদ্ধে ধরপাকড় অভিযান শুরু হয়েছে। এমন অভিযানের মধ্যেই সাবেক একজন মন্ত্রীর বিরুদ্ধে মৃত্যুদণ্ডের রায় দিলেন দেশটির আদালত।",
    "কার দোষে ডেঙ্গুর প্রকোপ": "চলতি বছর বিশ্বজুড়ে চলছে ডেঙ্গুর আক্রমণ। এশিয়ায় চলতি বছর ডেঙ্গু আক্রান্তের পরিসংখ্যান অনুযায়ী ইন্দোনেশিয়া (আক্রান্ত প্রায় ৫৩০০০, মৃত্যু ৪৫০), ফিলিপিন্স (আক্রান্ত প্রায় ৬৫০০০, মৃত্যু ২৭৫), তিমুর (আক্রান্ত প্রায় ৫০০০, মৃত্যু ৫৬), ভিয়েতনাম (আক্রান্ত প্রায় ১০৫০০, মৃত্যু ৩৭), মালয়েশিয়া (আক্রান্ত প্রায় ২৭০০০, মৃত্যু ২০), লাওস (আক্রান্ত প্রায় ৭০০০, মৃত্যু ১৩), কম্বোডিয়া (আক্রান্ত প্রায় ৪০০০, মৃত্যু ১১), বাংলাদেশ (আক্রান্ত প্রায় ১১৫৬৯, মৃত্যু ৪৫), শ্রীলঙ্কা (আক্রান্ত প্রায় ৩৩০০০, মৃত্যু শূন্য), সিঙ্গাপুর (আক্রান্ত প্রায় ২২০০০, মৃত্যু শূন্য) এবং থাইল্যান্ড (আক্রান্ত প্রায় ৯৫০০, মৃত্যু শূন্য)। মোট ১১টি দেশের পরিসংখ্যান বিশ্লেষণ করে দেখা যায়, বাংলাদেশে ডেঙ্গু পরিস্থিতি নাজুক নয়। অথচ হৈচৈয়ের দিক থেকে বাংলাদেশ এগিয়ে।\n\nবিশ্বের গ্রীষ্মম-লীয় অঞ্চলে অনেক দেশেই ডেঙ্গুর আক্রমণ ঘটছে। পৃথিবীর অর্ধেকের বেশি মানুষ ডেঙ্গু ঝুুঁকির মধ্যে রয়েছে। ডেঙ্গুর আক্রমণের সঙ্গে পরিবেশের পরিষ্কার-পরিচ্ছন্নতার একটা নিবিড় সম্পর্ক রয়েছে। বিশ্ব পরিবেশ সংস্থার মূল্যায়ন অনুযায়ী সিঙ্গাপুর পরপর তিনবার বিশ্বের শ্রেষ্ঠতম পরিষ্কার-পরিচ্ছন্ন দেশ হিসেবে স্বীকৃতি পেয়েছে। অথচ সেই সিঙ্গাপুরে ডেঙ্গুর আক্রমণ বাংলাদেশের চেয়ে প্রায় দ্বিগুণ।\n\nঢাকা শহরের পরিষ্কার-পরিচ্ছন্নতা সম্পর্কে আমরা সবাই ওয়াকিবহাল। তারপরও সিঙ্গাপুরের চেয়ে ডেঙ্গুর আক্রমণ অনেক কম। এতে প্রমাণ হয় যে, ডেঙ্গুর আক্রমণের সঙ্গে পরিষ্কার-পরিচ্ছন্নতা ছাড়াও আরও অনেক বিষয় জড়িত রয়েছে। এডিস মশা নিধনের জন্য রাসায়নিক ছিটালেই সব সমস্যার সমাধান হয়ে যাবে এমন ভাবনাও সঠিক নয়। সিঙ্গাপুরে এডিস মশা নিধনের জন্য কার্যক্রম শতভাগ আন্তরিকতার সঙ্গে সম্পন্ন করা হয়। তারপরও সেখানে ডেঙ্গুর আক্রমণ বাংলাদেশের চেয়ে অনেক বেশি। ওপরে বর্ণিত দেশগুলোতে ডেঙ্গুর আক্রমণের জন্য কেউ কাউকে দোষারোপ করছে না বা কেউ নিজের দায়িত্ব পালন না করে অন্যের ঘাড়ে দায়িত্ব চাপানোর চেষ্টা করছে না, যেমনটা বাংলাদেশে ঘটছে। বরং সবাই প্রত্যকের অবস্থান থেকে ডেঙ্গুর আক্রমণ প্রতিরোধের জন্য দায়িত্ব পালন করে চলেছে। প্রত্যেকে দেশপ্রেমের পরিচয় দিয়ে চলেছে।\n\nঅথচ বাংলাদেশে চলছে দায়িত্ব এড়ানোর প্রতিযোগিতা, পাল্টাপাল্টি দোষারোপের প্রতিযোগিতা, দায়িত্বহীনতার প্রতিযোগিতা। অভিযোগ রয়েছে ঢাকার মশার ওষুধ অকার্যকরী। তাই কাজ হয়নি এবং মশাও মরেনি। সিঙ্গাপুরের মশার ওষুধ নিশ্চয়ই কার্যকরী ছিল, সেখানে নিশ্চয়ই ন্যায্যভাবে মশার ওষুধ ছিটানো হয়েছে। তাহলে সিঙ্গাপুরে ডেঙ্গুর আক্রমণ বাংলাদেশের চেয়ে কয়েকগুণ বেশি কেন? পৃথিবীর বিভিন্ন দেশে বিভিন্ন প্রজাতির এডিস মশা রয়েছে। তাদের আচার-আচরণ, ডিম দেয়ার প্রয়োজনে রক্ত সংগ্রহকরণ যেমন মানুষ থেকে রক্ত সংগ্রহ করবে নাকি পশু থেকে রক্ত সংগ্রহ করবে সে পার্থক্য, অপ্রতিকূল পরিবেশে বংশ বিস্তারের স্থান পরিবর্তন ইত্যাদি পার্থক্যের কারণে এডিস মশা নিয়ন্ত্রণ কঠিন। বাংলাদেশও সেই ব্যতিক্রমের উর্ধে নয়। বাতাসের তাপমাত্রা ২৫ ডিগ্রী সেন্টিগ্রেডের নিচে চলে গেলে এডিস মশার কামড়ানোর মাত্রা অনেক কমে যায়।\n\nসেজন্য শীতকালে যেমন নবেম্বর থেকে পরবর্তী বছরের ফেব্রুয়ারি পর্যন্ত এডিস মশার কামড়ানোর মাত্রা অনেক কমে যায়। সে কারণে ডেঙ্গুর আক্রমণও অনেক কমে আসে। প্রতি বছর মে হতে অক্টোবর মাস পর্যন্ত ডেঙ্গুর আক্রমণ ঘটে থাকে এবং জুলাই হতে সেপ্টেম্বর মাস ডেঙ্গুর আক্রমণ সবচেয়ে বেশি ঘটে থাকে। কারণ বাতাসের তাপমাত্রা ও আর্দ্রতা উক্ত ৩ মাসে সবচেয়ে বেশি থাকে। মশা নিধনের ওষুধ বেশি বেশি প্রয়োগ করলে পরিবেশের ওপর তার বিরূপ পাশর্^প্রতিক্রিয়া হয়। মশার সঙ্গে পরিবেশের অন্যান্য উপকারী প্রাণী যেমন কীটপতঙ্গ ধ্বংস হয়ে যেতে পারে। এতে পরিবেশের ভারসাম্য বিনষ্ট হয়। সেজন্য বিজ্ঞানীরা কীটনাশক প্রয়োগের পরিবর্তে মশার বংশ বিস্তারের স্থান নির্মূলের জন্য পরামর্শ দেন।\n\nঘনবসতিপূর্ণ ঢাকা শহরে বিল্ডিং ও স্থাপনাগুলোর ভিতরে এডিস মশার বংশ বিস্তারের লাখ কোটি স্থান লুকিয়ে রয়েছে। যা নাগালের বাইরে এবং যা নির্মূল করা অত্যন্ত দুরূহ। সবচেয়ে কার্যকরী মশক নিধন ওষুধ ডিডিটি ব্যবহারের ওপর বিশ^ স্বাস্থ্য সংস্থার নিষেধাজ্ঞা রয়েছে। কেননা উক্ত মশক নিধন ওষুধ প্রয়োগের পর এটা পরিবেশের মধ্যে স্থায়ীভাবে থেকে যায়, প্রাণীকুলের জীবনচক্রে ঢুকে যায় এবং বংশানুক্রমিকভাবে প্রাণীকুলের ভিতরে ডিডিটির মাত্রা বৃদ্ধি পেতে থাকে। তিন বংশ বা চার বংশ অতিক্রম করলে ডিডিটির মাত্রাও তিন বা চারগুণ বৃদ্ধি পায়, যাকে বলা হয় বায়োমেগনিফিকেশন। যা খুবই ভয়ঙ্কর। যে কারণে মশা নিধনে অত্যন্ত কার্যকরী ওষুধ হওয়া সত্ত্বেও বিশ^ স্বাস্থ্য সংস্থা ডিডিটির ব্যবহার নিষিদ্ধ করেছে। উক্ত মশক নিধন ওষুধ ব্যবহারের জন্য বিশ^ স্বাস্থ্য সংস্থার অনুমতি লাগে এবং সহজে অনুমতি মিলে না।\n\nরোগ জীবাণু নিজেদের অস্তিত্ব রক্ষার জন্য এ্যান্টিবায়োটিকের বিরুদ্ধে প্রতিরোধ গড়ে তোলে। তেমনি মশাও নিজেদের অস্তিত্ব রক্ষায় মশক নিধন ওষুধের বিরুদ্ধে প্রতিরোধ গড়ে তোলে। যে কারণে মশক নিধন ওষুধ অনেক ক্ষেত্রে কাজ করছে না। দৃশ্যমান ও নাগালের ভিতরের বংশ বিস্তারের স্থান ধ্বংস করা সহজ, কিন্তু নাগালের বাইরের বংশ বিস্তারের স্থান নির্মূল করা যায় না। এডিস মশা গাছগাছালির ভিতরে জমে থাকা পানিতেও ডিম দেয়, যা নির্মূল করা যায় না। কিন্ত এডিস মশার বংশ বিস্তারের স্থান ধ্বংস করার লক্ষ্যে গাছগাছালি কেটে ফেলা সম্ভব নয়। কেননা পরিবেশের ভারসাম্য বিনষ্ট হবে। বরং ডাবের খোসা ও পরিত্যক্ত টায়ারে জমে থাকা পানি ধ্বংস করা অনেক সহজ। এই বিষয়টি অত্যন্ত গুরুত্বপূর্ণ। ঢাকা শহরের হাজারো ডাব বিক্রেতা ও গাড়ি মেরামতের হাজারো ওয়ার্কশপের প্রচুর সংখ্যক কর্মীকে সিটি কর্পোরেশন কর্তৃক স্বাস্থ্য শিক্ষাদান ও প্রশিক্ষণ প্রদান করে এডিস মশার বংশ বিস্তারের সবচেয়ে পছন্দনীয় স্থানগুলো নির্মূল করা যেতে পারে।\n\nসংক্রামক ব্যাধির কার্যকরী উপায় হলো ভেকসিন। টেকনিক্যাল কারণে বিজ্ঞানীরা ভেকসিন তৈরি করতে পারছেন না। প্রতিটি যুদ্ধের পূর্বে মানুষ যেমন প্রস্তুতি গ্রহণ করে থাকে ঠিক তেমনি জীবাণুরাও বড় আকারের আক্রমণ বা ইপিডেমিক ঘটানোর পূর্বে প্রস্তুতি গ্রহণ করে। জীবাণুদের সেই প্রস্তুতি পর্বকে সময়মতো শনাক্ত করে উপযোগী প্রতিরোধ ব্যবস্থা গ্রহণ করা প্রয়োজন। সাধারণত গ্রীষ্মম-লীয় দেশগুলোতে ডেঙ্গুর আক্রমণ ঘটে থাকে। কেননা এডিস মশার বংশ বিস্তারের জন্য ১৫ ডিগ্রী সেন্টিগ্রেড তাপমাত্রার প্রয়োজন হয়। যে কারণে শীতপ্রধান দেশে ডেঙ্গুর আক্রমণ ঘটে না। তাই পরস্পরকে দোষারোপ না করে প্রত্যেকেই এডিস মশা নিধন কার্যক্রমে দলমত নির্বিশেষে সকলেই অংশগ্রহণ করতে পারেন। তাহলে ঢাকা ডেঙ্গুমুক্ত হয়ে যাবে। এটাই জনগণের সামনে দেশপ্রেম প্রদর্শনের উত্তম উপায়। মনে রাখতে হবে এডিস মশার বংশ বিস্তারের স্থান ধ্বংস করলে এডিস মশা থাকবে না। আর এডিস মশা না থাকলে ডেঙ্গুর আক্রমণও ঘটবে না।\n\n\n\n\n\nলেখক : সাবেক পরিচালক বিএসএমএমইউ\n\nব্রিগেঃ জেনাঃ (অব.)",
    "মধ্যপ্রাচ্যের বাজারে সাড়া ফেলছে বাংলাদেশি মাছ": "বাংলাদেশের মাছ মধ্যপ্রাচ্যের বাজারে ব্যাপক সাড়া ফেলেছে। সামুদ্রিক যোগাযোগ ব্যবস্থা উন্নত হলে মাছ রফতানি করে বিপুল পরিমাণ বৈদেশিক মুদ্রা অর্জনের সুযোগ রয়েছে। কিন্তু নানা প্রতিকূলতার কারণে বাংলাদেশকে ডিঙ্গিয়ে এই বাজারে এখনও শ্রেষ্ঠত্ব বজায় রেখেছে মিয়ানমার।\n\nসংযুক্ত আরব আমিরাতের ফ্রোজেন ব্যবসায়ীদের মধ্যে শ্রেষ্ঠত্ব বজায় রেখেছে বাংলাদেশি ব্যবসায়ীরা। কিন্তু সামুদ্রিক যোগাযোগ ব্যবস্থার অসুবিধাসহ বিভিন্ন প্রতিকূলতার কারণে তারা এ ব্যবসা পরিচালনায় বাংলাদেশি পণ্যের শ্রেষ্ঠত্ব ধরে রাখতে পারছেন না। মধ্যপ্রাচ্যের বাজারে তাদের এই ব্যবসা সম্প্রসারণে প্রতিবছর কয়েক মিলিয়ন ডলার বিনিয়োগ করা হয় এশিয়ার বিভিন্ন দেশে। বাংলাদেশে বিনিয়োগ করা হলেও নানা প্রতিবন্ধকতার কারণে সেখানে আশানুরূপ ব্যবসা করা সম্ভব হচ্ছে না।\n\nবাংলাদেশের কনসাল জেনারেল বি এম জামাল হোসেন বলেন, বর্তমানে বাংলাদেশি ব্যবসায়ীদের জন্য একটি ব্যবসায়িক হাবে পরিণত হয়েছে। এখানে প্রচুর সাধারণ কর্মী বসবাস করেন এবং বড় ব্যবসায়িক কমিটি এখানে প্রসার করেছে। এখানে রয়েছে তাদের প্রচুর চাহিদা তবে এটির সঙ্গে তাল মিলিয়ে যেখানে চাহিদা আছে সেখানে আমাদের জোগান নিশ্চিত করতে হয়।\n\nবাকেট ফুডস্টাফের চেয়ারম্যান ফ্রোজেন ব্যবসায়ী ও জাকির হোসেন ছোট্টু বলেন, ইলিশের রফতানি অনেকদিন ধরে বন্ধ। তারপরও কিছু মাছ আসে। এটা দিয়েই চালাতে হয়। তবে বেশিরভাগ ইলিশ আমরা মিয়ানমার থেকে নিয়ে আসি। বাংলাদেশের মাছ দিয়ে আমরা বাজার ধরে রাখতে পারছি না।\n\nসংযুক্ত আরব আমিরাতসহ মধ্যপ্রাচ্যে বর্তমানে বাংলাদেশের ব্যাপক চাহিদাসম্পন্ন ফ্রোজেন পণ্যের মধ্যে রয়েছে ইলিশ, ইলিশের ডিম, পাবদা, কই, পাঙ্গাশ, মলা, কাচকি, শিং, লইট্টা, মৃগাল, গলদা ও বাগদা চিংড়িসহ আরও কয়েক জাতের মাছ। ব্যবসায়ীরা জানান, ইউরোপে বাংলাদেশের চিংড়ির ব্যাপক চাহিদা থাকায় মধ্যপ্রাচ্যে নিয়ে আসা তা দুরূহ হয়ে উঠেছে। পাশাপাশি দেশীয় শিমের বিচি, কচুর লতির চাহিদা সত্ত্বেও পর্যাপ্ত জোগান দেয়া সম্ভব হচ্ছে না আমিরাতের বাজারে।\n\nপ্রবাসী ব্যবসায়ী মোহাম্মদ রাজা মল্লিক বলেন, বাংলাদেশ সরকারের দৃষ্টি আকর্ষণ করছি যেন এই ক্ষেত্রটি দেখা হয়। সরাসরি জাহাজের ব্যবস্থা থাকলে বাংলাদেশি অনেক পণ্য বাইরে রফতানি হবে এবং রেমিট্যান্স অনেক বৃদ্ধি পাবে।\n\nবাংলাদেশে বিজনেস কাউন্সিল দুবাই এর ভাইস প্রেসিডেন্ট মো. আইয়ুব আলী বাবুল বলেন, এখানে বাংলাদেশি পণ্যের একটি বাজার নির্ধারণ করতে হবে এবং আমরা বিজনেস কাউন্সিলের পক্ষ থেকে বিগত ১২ বছর ধরে সরাসরি জাহাজ চালুর দাবি করে আসছি।\n\nবাংলাদেশি ব্যবসায়ীরা মধ্যপ্রাচ্যের বাজার চাহিদা পূরণে যেসব দেশ থেকে মাছ আমদানি করে থাকেন তারমধ্যে বাংলাদেশ, মিয়ানমার, থাইল্যান্ড, পাকিস্তান, ভারত, ভিয়েতনাম, ইন্দোনেশিয়া উল্লেখযোগ্য। তবে বাংলাদেশের মাছ জাতীয় পণ্যের স্বাদ ও চাহিদা এ অঞ্চলে অনেক। কিন্তু নানা বাধা-বিপত্তি থাকায় পর্যাপ্ত সরবরাহ দিতে পারছে না ব্যবসায়ীরা।\n\nআমিরাতে বাকেট নামে আজমানের বাংলাদেশি একটি প্রতিষ্ঠান মিয়ানমার থেকে বছরে ২০ মিলিয়ন দিরহামের মাছ আমদানি করে থাকে। সেখানে বাংলাদেশ থেকে তাদের আমদানি ১ দশমিক ৫ মিলিয়ন দিরহাম।\n\nএসএইচ-১১/২৫/২২ (আন্তর্জাতিক ডেস্ক)",
    "কম্বোডিয়ায় চীনা নৌঘাঁটি, বাড়ছে উদ্বেগ": "",
    "ইউরোপের বাজারে দাপুটে অবস্থানে বাংলাদেশি পোশাক": "ইউরোপের বাজারে বাংলাদেশের পোশাক খাতের দাপুটে অবস্থান অব্যাহত রয়েছে। পোশাকের এই বৈশ্বিক বাজারে বাংলাদেশ থেকে পোশাক রপ্তানির পরিমাণ বাড়ছে। বাজারটিতে পোশাক রপ্তানি প্রবৃদ্ধির দিক থেকেও বাংলাদেশের অবস্থান শীর্ষে। সারাবিশ্ব থেকে যেখানে ইউরোপীয় ইউনিয়নে (ইইউ) পোশাক রপ্তানি বেড়েছে ২৪ শতাংশ, সেখানে এই বাজারে বাংলাদেশের পোশাক রপ্তানি বেড়েছে প্রায় ৪৫ শতাংশ, যা প্রায় ৯.৫৮ বিলিয়ন ডলার। বিষয়টিকে ইতিবাচক হিসেবে দেখছেন দেশের পোশাক খাতের উদ্যোক্তারা। ২০২১ সালের তুলনায় ২০২২ সালের জানুয়ারি থেকে মে পর্যন্ত সময়কালের ব্যবধানে এই প্রবৃদ্ধি হয়েছে। ইউরোপীয় পরিসংখ্যান সংস্থা ‘ইউরোস্ট্যাট’-এর এক প্রতিবেদন থেকে এই তথ্য জানা গেছে।\n\nইউরোস্ট্যাট’র তথ্য অনুযায়ী, বিশ্বের বিভিন্ন দেশ থেকে ইউরোপীয় ইউনিয়নে পোশাক রপ্তানি বেড়েছে ২৪.৩৭ শতাংশ। চীন থেকে রপ্তানি বেড়েছে ২০.৬৭ শতাংশ, বাংলাদেশ থেকে ৪৪.৯৫ শতাংশ, তুর্কি থেকে ২০.৭০ শতাংশ ও ভিয়েতনাম থেকে ২২ শতাংশ।\n\nবিশ্লেষণে দেখা গেছে, ২০২১ সালের তুলনায় ২০২২ সালের জানুয়ারি থেকে মে পর্যন্ত ইউরোপীয় ইউনিয়নে ৪৪.৯৫ শতাংশ পোশাক রপ্তানি বেড়েছে। মাসভিত্তিক তথ্যে জানুয়ারিতে প্রবৃদ্ধি ৪৬ শতাংশ, ফেব্রুয়ারিতে ২৭ শতাংশ, মার্চে ৫৩ শতাংশ, এপ্রিলে ৩৫ ও মে মাসে ৬২ শতাংশ। ২০২০ সালের তুলনায় ২০২২ সালের জানুয়ারি থেকে মে মাসে পোশাক রপ্তানি প্রবৃদ্ধি ৫৮.২৯ শতাংশ এবং ২০১৯ সালের তুলনায় প্রবৃদ্ধি ২৭ শতাংশ।\n\nপরিসংখ্যান অনুযায়ী, উল্লিখিত সময়ে বাংলাদেশ থেকে ইউরোপীয় ইউনিয়নের আমদানির পরিমাণ ৪৪.৯৫ শতাংশ বৃদ্ধি পেয়ে ৯.৫৮ বিলিয়ন ডলারে দাঁড়িয়েছে।\n\nবিজ্ঞাপন\n\nএই সময়ে তাদের বৈশ্বিক পোশাক আমদানি ২৪.৩৭ শতাংশ বেড়েছে। চীন থেকে ইউরোপীয় ইউনিয়নের পোশাক আমদানি বছরে ২০.৬৭ শতাংশ বৃদ্ধি পেয়ে ১০.১৯ বিলিয়ন ডলারে পৌঁছেছে।উল্লেখযোগ্য প্রবৃদ্ধিসহ অন্যান্য দেশগুলো হলো- কম্বোডিয়া ৩২.৬৮ শতাংশ, পাকিস্তান ২৯.২৮ শতাংশ, ইন্দোনেশিয়া ২৫ শতাংশ ৩৬ শতাংশ, ভিয়েতনাম ২২.৩৪ শতাংশ এবং মরক্কো ২০.০৫ শতাংশ।\n\nপোশাক মালিকদের সংগঠন বিজিএমইএ’র পরিচালক ও মুখপাত্র মহিউদ্দিন রুবেল বলেন, এখন পর্যন্ত ইইউ’র আমদানির পরিসংখ্যান ইইউ বাজারে বাংলাদেশের পোশাকের ভালো অবস্থান নির্দেশ করে। কিন্তু সামপ্রতিক ভূ-রাজনৈতিক উত্তেজনার কারণে, খুচরা বিক্রেতারা ক্রমবর্ধমান মুদ্রাস্ফীতি বিশ্ববাজারের সঙ্গে খাপ খাইয়ে নিতে সংগ্রাম করছে। অনেক ইউরোপীয় ব্র্যান্ডের খুচরা বিক্রয় হ্রাস পেয়েছে, যা তাদের ইনভেন্টরি স্টক বাড়িয়েছে। তবে এই সমস্ত কারণ বিবেচনা করে, আগামী মাসগুলোতে ইইউ বাজারে আমাদের রপ্তানি হ্রাসের প্রবণতা দেখা যেতে পারে।\n\nবিজিএমইএ’র ভারপ্রাপ্ত সভাপতি শহীদুল্লাহ আজিম বলেন, এই অর্ডারগুলো সব আগের। গত মাসে আমাদের রপ্তানি প্রায় ৫ বিলিয়ন ডলারে উঠে গিয়েছিল। এখন সেটি নিচের দিকে নামছে। এই মাসে রপ্তানি আয় হতে পারে প্রায় ৩.৪ বিলিয়ন ডলার। ইউরোপের বাজারের যে পরিসংখ্যান দেখা যাচ্ছে সেটি আগের অর্ডার হওয়ায় বাংলাদেশের অবস্থান ভালো দেখাচ্ছে।\n\nএর আগে চলতি মাসের শুরুতে ইউএস ডিপার্টমেন্ট অব কমার্সের অফিস অব টেক্সটাইল অ্যান্ড অ্যাপারেল (অটেক্সা) তথ্য প্রকাশ করেছে যে, যুক্তরাষ্ট্রের বাজারে বাংলাদেশের তৈরি পোশাক পণ্য রপ্তানি বেড়েছে ১৮৮ কোটি ৭৯ লাখ ৮ হাজার ডলার। যা শতাংশের হিসাবে ৬০.৩০ শতাংশ। ডেটা অনুসারে, ২০২২ সালের জানুয়ারি থেকে জুন পর্যন্ত সময়ে যুক্তরাষ্ট্রের বাজারে বাংলাদেশের তৈরি পোশাক রপ্তানি হয়েছে ৫০১ কোটি ৯০ লাখ ৭ হাজার ডলারের। ২০২১ সালের একই সময়ে পোশাক পণ্য রপ্তানি হয়েছিল ৩১৩ কোটি ১০ লাখ ৯ হাজার ডলারের। সে হিসাবে ২০২১ সালের তুলনায় ২০২২ সালের একই সময়ে পোশাক পণ্য রপ্তানি বেড়েছে ১৮৮ কোটি ৭৯ লাখ ৮ হাজার ডলারের।\n\nএদিকে আগস্টের প্রথম ২২ দিনে বাংলাদেশের পোশাক রপ্তানিতে বার্ষিক ৫৮ শতাংশ প্রবৃদ্ধি অর্জিত হয়েছে, এসময় রপ্তানি হয়েছে ২.৫ বিলিয়ন ডলারের। রাশিয়া এবং ইউক্রেনের মধ্যে চলমান যুদ্ধের কারণে রেকর্ড মূল্যস্ফীতির কবলে বাংলাদেশের পোশাক খাতের প্রধান রপ্তানি গন্তব্যের দেশগুলো। এর মধ্যেই এ অগ্রগতি হয়েছে।\n\nরপ্তানি উন্নয়ন ব্যুরোর (ইপিবি) তথ্যমতে, প্রথমবারের মতো একক দেশ হিসেবে যুক্তরাষ্ট্রে রপ্তানির পরিমাণ ১০ বিলিয়ন ডলার ছাড়ায় ২০২১-২২ অর্থবছরে। এরমধ্যে ৯ বিলিয়ন ডলারই এসেছে তৈরি পোশাক খাত থেকে।\n\nবাংলাদেশ নিটওয়্যার ম্যানুফ্যাকচারার্স অ্যান্ড এক্সপোর্টার্স এসোসিয়েশনের (বিকেএমইএ) নির্বাহী সভাপতি মোহাম্মদ হাতেম বলেন, আগামী মাসে পরিস্থিতি আরও খারাপ হতে পারে, কারণ এই মাস থেকে প্রায় প্রতিটি ক্রেতাই অর্ডার স্থগিত করছেন। তিনি বলেন, চলতি বছরের ডিসেম্বর পর্যন্ত আমার কারখানা অর্ডারে পরিপূর্ণ ছিল। কিন্তু, বিশ্ব অর্থনীতি গতি হারানোর ফলে আগস্টের প্রায় ৪০ শতাংশ এবং সেপ্টেম্বরের ৩০ শতাংশ অর্ডার স্থগিত হয়ে গেছে।",
    "পাথরঘাটায় ১০ মণ হাঙর উদ্ধার": "পাথরঘাটা (বরগুনা): বরগুনার পাথরঘাটায় অভিযান চালিয়ে ১০ মণ হাঙর উদ্ধার করেছে কোস্টগার্ড।\n\nমঙ্গলবার (২০ সেপ্টেম্বর) দুপুরে পাথরঘাটা উপজেলার কাঠালতলী ইউনিয়নের ৩ নম্বর ওয়ার্ডে একটি ইজিবাইক থেকে জব্দ করা হয় এসব হাঙর।\n\nকোস্টগার্ড দক্ষিণ জোনের মিডিয়া কর্মকর্তা লেফটেন্যান্ট কমান্ডার মুনিফ তকি জানান, পাচারের উদ্দেশে হাঙর নিয়ে যাওয়া হচ্ছে- এমন সংবাদের ভিত্তিতে কাঠালতলীতে অভিযান চালানো হয়। এ সময় একটি ইজিবাইকের চালক কোস্টগার্ড সদস্যদের দেখে হাঙরসহ ইজিবাইক ফেলে পালিয়ে যান। পরে ইজিবাইকে থাকা ১০ মণ হাঙর জব্দ করা হয়।\n\n\n\nতিনি আরও জানান, বিকেলে হাঙরগুলো বন বিভাগের কাছে হস্তান্তর করা হলে মাটিচাপা দিয়ে বিনষ্ট করা হয়।\n\nসাদা হাঙর পৃথিবীর সবচেয়ে ভয়ঙ্কর হাঙর। গ্রেট হোয়াইট শার্ক (বৈজ্ঞানিক নাম: Carcharodon carcharias, ইংরাজি নাম: Great white shark। এরা বৃহত্তর lamniform(ল্যামনিফ্রম) হাঙরের একটি প্রজাতি। গ্রেট হোয়াইট শার্ক প্রধানত এর আকারের জন্য পরিচিত হয়। একটি প্রাপ্তবয়স্ক গ্রেট হোয়াইটের দৈর্ঘ্য ৬.১ মিটার (২০ ফুট) পর্যন্ত হয় এবং ওজনের দিক দিয়ে ২,২৬৪ কেজি (৫,০০০ পাউণ্ড) পর্যন্ত হয়, এ হাঙর ১৫ বছর বয়সে প্রাপ্তবয়স্ক হয় এবং সাধারণত ৩০ বছর বাঁচে।\n\nচীন এবং দক্ষিণ-পূর্ব এশিয়ার দেশগুলোতে হাঙরের পাখনা দিয়ে এক ধরনের স্যুপ তৈরি করা হয়। বাংলাদেশ থেকে হাঙরের পাখা চীন, হংকং, থাইল্যান্ড, ভিয়েতনাম, সিঙ্গাপুরে যায়। হাঙর ধরার পর পাখনা আলাদা করে বাকি হাঙর ফেলে দেওয়া হয়।\n\nবন্যপ্রাণী সংরক্ষণ ও নিরাপত্তা আইন-২০১২ অনুযায়ী,এ হাঙর হত্যা ও কেনাবেচা দণ্ডনীয় অপরাধ। এতে সর্বোচ্চ এক বছর কারাদণ্ড বা ৫০ হাজার টাকা অর্থদণ্ড বা উভয় দণ্ডে দণ্ডিত হতে পারে।\n\nবাংলাদেশ সময়: ১৯৪৯ ঘণ্টা, সেপ্টেম্বর ২০, ২০২২\n\nএসআই",
    "ইন্দো-প্যাসিফিকে একতরফা কর্মকাণ্ড প্রতিহত করবে কোয়াড গ্রুপ": "ইন্দো-প্যাসিফিক অঞ্চলে চীনের ক্রমবর্ধমান ভীতিপ্রদর্শন মূলক আচরণের মধ্যে এই অঞ্চলে স্থিতাবস্থা পরিবর্তন বা উত্তেজনা বাড়িয়ে এমন যেকোন পদক্ষেপকে তীব্র বিরোধিতার কথা বলেছে অস্ট্রেলিয়া, জাপান ও মার্কিন যুক্তরাষ্ট্রের সম্মিলিত কোয়াড গ্রুপ।\n\nশুক্রবার নিউ ইয়র্কে জাতিসংঘের ৭৭তম অধিবেশনের ফাঁকে এই গ্রুপের সদস্য দেশগুলোর পররাষ্ট্রমন্ত্রীদের বৈঠকে এই সিদ্ধান্ত এসেছে। সদস্য দেশগুলোর মধ্যে বহুপাক্ষিক সহযোগিতা বৃদ্ধি করে উন্মুক্ত ইন্দোপ্যাসিফিক গড়ে তোলার পক্ষে মত দেন চার দেশের পররাষ্ট্রমন্ত্রী।\n\nএনডিটিভি জানিয়েছে, বৈঠকে অস্ট্রেলিয়ার পররাষ্ট্রমন্ত্রী পেনি ওং, ভারতের এস জয়শঙ্কর, জাপানের হায়াশি ইয়োশিমাসা এবং মার্কিন পররাষ্ট্রমন্ত্রী অ্যান্টনি ব্লিঙ্কেন ছিলেন।\n\nপরে মার্কিন পররাষ্ট্র দপ্তর থেকে পাঠানো কোয়াড গ্রুপের যৌথ বিবৃতিতে বলা হয়, “কোয়াডের দৃষ্টিভঙ্গি এমন একটি অঞ্চলের জন্য, যেখানে নিয়মভিত্তিক আন্তর্জাতিক ব্যবস্থা সমুন্নত থাকে এবং যেখানে স্বাধীনতার নীতি, আইনের শাসন, গণতান্ত্রিক মূল্যবোধ, বিরোধের শান্তিপূর্ণ নিষ্পত্তি, সার্বভৌমত্ব ও আঞ্চলিক অখণ্ডতাকে সম্মান করা হয়।”\n\nএতে আরও বলা হয়, “চার পররাষ্ট্রমন্ত্রী বলেছেন, আমরা স্থিতাবস্থা পরিবর্তন করতে বা অঞ্চলে উত্তেজনার উদ্রেক করে এমন কোনো একতরফা পদক্ষেপের তীব্র বিরোধিতা করি ।”\n\nতারা দৃঢ় প্রত্যয় পুনর্ব্যক্ত করে বলেন, “সামুদ্রিক অঞ্চলে আন্তর্জাতিক আইন, শান্তি এবং নিরাপত্তা মূলত ইন্দো-প্যাসিফিকের উন্নয়ন ও সমৃদ্ধির ভিত্তি তৈরি করে। আমরা আসিয়ানের (দক্ষিণ-পূর্ব এশীয় দেশগুলোর সংস্থা) ঐক্য ও অখণ্ডতা, আঞ্চলিক স্থাপত্য ও ইন্দো-প্যাসিফিকের উপর আসিয়ানের দৃষ্টিভঙ্গি প্রকৃতভাবে বাস্তবায়নে অটুট সমর্থনও নিশ্চিত করেছি।”\n\nচীন বিতর্কিত দক্ষিণ চীন সাগরের প্রায় পুরোটাই দাবি করে; যদিও তাইওয়ান, ফিলিপাইন, ব্রুনাই, মালয়েশিয়া এবং ভিয়েতনাম সবাই এর অংশ দাবি করে। দক্ষিণ চীন সাগরে কৃত্রিম দ্বীপ ও সামরিক স্থাপনা নির্মাণ করেছে বেইজিং। পূর্ব চীন সাগরে জাপানের সঙ্গেও চীনের আঞ্চলিক বিরোধ রয়েছে।\n\nচীন ও ভারত পূর্ব লাদাখে দীর্ঘস্থায়ী সামরিক অচলাবস্থায় জড়িত। লাইন অব অ্যাকচুয়াল কন্ট্রোলের নিয়ন্ত্রণ রেখা বরাবর শান্তি ও সমৃদ্ধি যে দ্বিপাক্ষিক সম্পর্কের সার্বিক উন্নয়নের চাবিকাঠি, ভারত ক্রমাগতভাবে সেই বজায় রেখেছে ।\n\nবৈঠকে জাতিসংঘ চার্টারের প্রতিও অটল সমর্থন জানিয়েছে চার দেশের জোট কোয়াড। জাতিসংঘ ও আন্তর্জাতিক ব্যবস্থাকে শক্তিশালী ও সংস্কারের জন্য তাদের অবিচল প্রতিশ্রুতির উপরও জোর দেয় এই গ্রুপের সদস্য দেশগুলো।",
    "পশ্চিম বাংলার ফুটবল খুব তাড়াতাড়ি হকি হয়ে যাবে – DW – 21.09.2022": "জাতীয় ফুটবল দলে নেই কোনো বাঙালি ফুটবলার৷ প্রথম একাদশ দূরের কথা, ২৪ জনের দলেও কোনো বঙ্গসন্তান ঠাঁই পাননি৷ বাংলার ফুটবলের অহমিকায় কি তা হলে পূর্ণচ্ছেদ পড়েই গেল?\n\nদলে নেই বাঙালি\n\n‘সব খেলার সেরা বাঙালির তুমি ফুটবল'৷ মুখে মুখে ফেরা এই গান এখন বাঙালির কাছে পরিহাসের বিষয় হয়ে উঠেছে৷ দু'টি প্রীতি ম্যাচের জন্য ২৪ সদস্যের দলের ঘোষণা করেছেন ভারতের প্রধান কোচ ইগর স্টিম্যাচ৷ ভিয়েতনাম ও সিঙ্গাপুরের বিরুদ্ধে ম্যাচের জন্য ঘোষিত দলে কোনো বাঙালি ফুটবলার নেই৷ সর্বভারতীয় ফুটবল ফেডারেশনের মাথায় সদ্য বসেছেন বাংলারই এক সন্তান, তার পরপরই ভারতীয় দল বাঙালিশূন্য হয়ে পড়া এক আশ্চর্য সমাপতন৷ ফেডারেশন সভাপতি কল্যাণ চৌবে এ জন্য বাংলার ফুটবল কর্তাদের দিকে আঙুল তোলায় মাথাচাড়া দিয়েছে পুরনো বিতর্ক-ফুটবলে বাঙালির কি আর কোনো ভবিষ্যৎ আছে?\n\nশুধু অতীত সম্বল\n\nগোষ্ঠ পাল, পিকে বন্দ্যোপাধ্যায়, চুনী গোস্বামীরা বাঙালি ফুটবলার হিসেবে উজ্জ্বল অতীত রেখে গিয়েছেন৷ বিদেশ বসু, বদ্রু বন্দ্যোপাধ্যায় থেকে কৃশানু দে, সত্যজিৎ চট্টোপাধ্যায়, মনোরঞ্জন ভট্টাচার্যরা পরে মাঠ মাতিয়েছেন৷ এই সেদিনও দীপেন্দু বিশ্বাস, সৈয়দ রহিম নবির মতো বাঙালি ফুটবলাররা নজর কেড়েছেন৷ এখন জাতীয় স্তরে প্রীতম কোটাল, শুভাশিস বসুরা শিবরাত্রির সলতের মতো জ্বলছেন৷ কেন এই হাল? বাঙালিশূন্য জাতীয় দলের বিতর্কে না ঢুকে প্রীতম কোটাল শুধু তার মনোবেদনা জানিয়েছেন৷ এই সময়ের সবচেয়ে প্রতিশ্রুতিমান বাঙালি ফুটবলার ডয়চে ভেলেকে\n\nবলেন, ‘‘আমি এখনো খেলছি' তাই এ নিয়ে কিছু বলতে পারব না৷ তবে ফুটবল খেলছি যখন, তখন জাতীয় দলে কোনো বাঙালির না থাকায় খারাপ লাগেই৷''\n\nফেডারেশন সভাপতির তীর\n\nঅল ইন্ডিয়া ফুটবল ফেডারেশনের সভাপতি হওয়ার পর প্রাক্তন ফুটবল তারকা কল্যাণ চৌবের উপর এখন লাইমলাইট৷ কলকাতার বড় দলে গোলরক্ষকের ভূমিকায় সুনামের সঙ্গে খেলেছেন তিনি৷ জাতীয় দলে কোনো বাঙালির জায়গা না হওয়ায় কড়া প্রতিক্রিয়া দিয়েছেন কল্যাণ৷ তার মন্তব্য, ‘‘জাতীয় স্তরের বিভিন্ন প্রতিযোগিতায় গত কয়েক বছরে বাংলার ফুটবলারদের সংখ্যা কমছে৷ ইস্টবেঙ্গল, মোহনবাগানের মতো বড় ক্লাবেও বাঙালির সংখ্যা হাতে গোনা৷ কেউ এটা নিয়ে মাথা ঘামাননি৷ আইএফএ থেকে বাংলার ক্লাব ফুটবলের কর্তারা এ জন্য দায়ী৷'' এর ব্যাখ্যা চেয়ে ডয়চে ভেলে তার সঙ্গে যোগাযোগ করলে কল্যাণ এ নিয়ে আর কোনো মন্তব্য করতে চাননি৷\n\n‘জেলাস্তরে খেলা হলে সেখান থেকে ফুটবলার উঠে আসতে পারে To play this audio please enable JavaScript, and consider upgrading to a web browser that supports HTML5 audio\n\nকেন নেই বাঙালি?\n\nফেডারেশন সভাপতির দাবিকে কার্যত সমর্থন জানিয়েছেন বিলুপ্ত হতে চলা বাঙালি ফুটবল তারকাদের শেষ যুগের প্রতিনিধি দীপেন্দু বিশ্বাস৷ ইস্টবেঙ্গল, মোহনবাগান, মহামেডান- কলকাতার তিন বড় দলের অধিনায়কের দায়িত্ব সামলানো দীপেন্দু ডয়চে ভেলেকে বলেন, ‘‘ইস্টবেঙ্গল-মোহনবাগানে বাঙালি ফুটবলারদের খেলার সুযোগ কম দেওয়া হয়৷ উত্তর-পূর্ব ভারত বা অন্যান্য রাজ্যের ফুটবলারদের উপর কর্তারা বেশি ভরসা করে তাদের নিয়ে আসেন৷ তা হলে বাঙালিরা কীভাবে বেশি সংখ্যায় জাতীয় দলে যাবে?'' তবে এর পিছনে আর্থ-সামাজিক কারণ দেখছেন ইস্টবেঙ্গল ক্লাবের কর্তা ডা. শান্তিরঞ্জন দাশগুপ্ত৷ তিনি ডয়চে ভেলেকে বলেন, ‘‘মধ্যবিত্ত পরিবার থেকে বাঙালি ফুটবলাররা আসতো৷ সেই পরিবার ছোট হয়েছে, একটা বা দুটি সন্তান থাকলে অভিভাবকরা তাদের আর মাঠে পাঠাতে চাইছেন না৷ এই উৎস বন্ধ হয়ে\n\nযাওয়ায় বাঙালি ফুটবলারের সংখ্যা কমেছে৷ শুধু ফুটবল নয়, ক্রিকেট, ভলিবল, জিমন্যাস্টিক, ট্র্যাক অ্যান্ড ফিল্ড সর্বত্রই এই পরিস্থিতি৷''\n\nফুটবল থেকে হকি!\n\nফেডারেশন সভাপতিকে সমর্থন করে কড়া মন্তব্য করেছেন প্রাক্তন ফুটবলার ও কোচ সুব্রত ভট্টাচার্য৷ তিনি ডয়চে ভেলেকে বলেন, ‘‘বিদেশি ফুটবলার ছাড়া আমি সাড়ে ১৭ বছর খেলেছি৷ ৫৮টা খেতাব জিতেছি৷ বাঙালি ফুটবলাররা পারে না কে বলল? কী করছেন ক্লাব কর্তারা! কী করছে আইএফএ! কেন জেলা লিগ চালু করা হচ্ছে না? জেলাস্তরে খেলা হলে সেখান থেকে ফুটবলার উঠে আসতে পারে৷'' কোচেদের কতকটা দায়ী করে মহামেডানের টেকনিক্যাল ডিরেক্টর দীপেন্দুর মন্তব্য, ‘আমাকে অমল স্যার (প্রয়াত ফুটবল কোচ অমল দত্ত) বলেছিলেন, ১০টা ম্যাচ তোকে খেলাবো, ভাল খেললে টিমে থাকবি৷ আটটা ম্যাচে আমি ১৩টা গোল করে কলকাতা লিগে সর্বোচ্চ স্কোরার হয়েছিলাম৷ এই সুযোগ এখন কোনো কোচ দেন?৷' সবমিলিয়ে তেমন আশা দেখছেন না সুব্রত ভট্টাচার্য৷ তার কথায়, ‘‘ক্রীড়ামন্ত্রী, সরকার থেকে বেসরকারি সংস্থা, ফুটবল ক্লাব— সব হাল ছেড়ে দিয়েছে৷ এখানে কিছু হবে না৷ খুব তাড়াতাড়ি বাংলার ফুটবল হকি হয়ে যাবে৷''",
    "পর্যটন শিল্পের উন্নয়নের জন্য প্রয়োজন সমন্বিত পরিকল্পনা": "২৭ সেপ্টেম্বর বিশ্ব পর্যটন দিবস\n\nপর্যটন শিল্পের উন্নয়নের জন্য প্রয়োজন সমন্বিত পরিকল্পনা\n\n২০২২ সেপ্টেম্বর ২৬ ১৫:৪৭:১২\n\nডা. মুহাম্মাদ মাহতাব হোসাইন মাজেদ\n\nআগামীকাল মঙ্গলবার বিশ্ব পর্যটন দিবস ২০২২। বিশ্বের অন্যান্য দেশের মতো বাংলাদেশেও পর্যটন দিবস পালিত হবে। ১৯৭০ সালের ২৭ সেপ্টেম্বর জাতিসংঘের পর্যটন শাখার বার্ষিক সম্মেলনের নাম, লক্ষ্য, উদ্দেশ্য পুনর্মূল্যায়ন করা হয়। তখন থেকে এর নাম ‘বিশ্ব পর্যটন সংস্থা’ (ইউএনডব্লিউটিও) করার বিষয়ে সদস্যরা একমত হয়। নতুন নামে ১৯৭৪ সাল থেকে কার্যক্রম শুরু করে সংস্থাটি। ১৯৮০ সাল থেকে প্রতিবছর ২৭ সেপ্টেম্বর বিশ্ব পর্যটন দিবস উদযাপিত হচ্ছে। এর লক্ষ্য পর্যটনের সামাজিক, সাংস্কৃতিক, রাজনৈতিক ও অর্থনৈতিক গুরুত্ব সম্পর্কে জনসচেতনতা বৃদ্ধি এবং টেকসই উন্নয়ন লক্ষ্যমাত্রা অর্জনে পর্যটনের অবদান সম্পর্কে অবহিত করা। আজকের বিষয় নিয়ে কলাম লিখেছেন বাংলাদেশের বিশিষ্ট গবেষক ডা. এম এম মাজেদ তাঁর কলামে লেখেন- করোনার আগ্রাসনে গেল ২ বছর বিশ্বজুড়ে সব কিছুই থমকে গিয়েছিলো। ঘর থেকে বের হওয়াই যেখানে ঝুঁকিপূর্ণ, সেখানে বিদেশ ভ্রমণ তো দূরের কথা! বিশ্বজুড়ে তাই বড় বড় পর্যটন স্পটগুলো বিশাল আর্থিক ক্ষতির মুখে পড়ে।\n\nবাংলাদেশ প্রাকৃতিকভাবে সমৃদ্ধ ও বৈচিত্র্যময় একটি দেশ। এমন প্রাকৃতিক সৌন্দর্য বিশ্বের অনেক দেশেই বিরল। পর্যটন প্রত্যক্ষ ও পরোক্ষভাবে বিশ্বের প্রায় ৩০০ মিলিয়ন মানুষকে কর্মসংস্থানে সম্পৃক্ত করেছে। প্রতি ১০ জনের ১ জন কোন না কোন ভাবে পর্যটন খাত দ্বারা নিয়ন্ত্রিত। প্রশ্ন আসতে পারে - পর্যটন খাতে আসতে হলে আপনাকে কি খুব বেশি প্রশিক্ষিত ও উন্নত প্রযুক্তি নিয়ে আসতে হবে? আপনাকে এই জটিল ভাবনা থেকে বের হয়ে প্রারম্ভিকভাবে নিজেকে তৈরি করাটা জরুরী বলে মনে করি। তবে হ্যাঁ, উন্নত প্রশিক্ষণ ও উন্নত প্রযুক্তি আপনার চলার পথকে সহজ করে দেবে। আপনার মূল্যমান বেড়ে যাবে। এমন কি আপনি যদি উচ্চ শিক্ষিত নাও হন তাহলে সহজে স্বল্প মেয়াদি প্রশিক্ষণ নিয়ে ভাল চাকরী পেয়ে যেতে পারেন।\n\nপৃথিবীর অন্যান্য ক্যারিয়ারের মত পর্যটনে ক্যারিয়ার সমূহ আপনাকে আকৃষ্ট করবে যেমন ট্র্যাভেল এজেন্ট, হোটেল ম্যানেজার, ট্যুর অপারেটর, ট্যুর গাইড, এক্সিকিউটিভ শেফ, পিআর ম্যানেজার ইত্যাদি। আপনার জেনে ভাল লাগবে যে মালদ্বীপ, ভুটান, সেশেলস, কম্বডিয়ার মত ছোট দেশগুলির প্রায় ৪০ শতাংশ মানুষ পর্যটন খাত থেকে জীবিকা নির্বাহ করছে। পর্যটন খাতে বাংলাদেশের সম্ভাবনা অনেক। বাংলাদেশ পৃথিবীরে বৃহত্তম বদ্বীপ। ভ্রমণ ও পর্যটনে বাংলাদেশ পৃথিবীর অনন্য দেশ। পৃথিবীতে আপনি এমন কোন দেশ খুঁজে পাবেন কিনা যার ইতিহাস, সংস্কৃতি, প্রকৃতি-এতটা প্রাচুর্যময় যা মানুষকে ভ্রমণে আকৃষ্ট করে। প্রত্নতাত্ত্বিক নিদর্শনসমূহ যদি আপনার ভাল লাগে তাহলে আপনি সহজে ভ্রমণ করতে পারেন।\n\nনৌ পর্যটন : বাংলাদেশের নদীগুলোর অবস্থা করুণ হলেও বিশ্বের অনেক দেশেই এমন নদীবিধৌত ভূখণ্ড নেই। তাই আরামদায়ক ও পরিবেশ-প্রকৃতিবান্ধব পর্যটন হিসেবে রিভার ট্যুরিজম বা নৌ পর্যটনের ক্ষেত্রে বাংলাদেশের সম্ভাবনাকে কাজে লাগানোর কথা ভাবা দরকার। রাঙামাটি, কাপ্তাই, বান্দরবান, খুলনা, বাগেরহাট ও সুনামগঞ্জ অঞ্চলে নৌ পর্যটন জনপ্রিয়তা পেতে পারে। আমরা জানি, শহরের অভ্যন্তরীণ যোগাযোগ ব্যবস্থাকে আরো সুগম করা এবং পর্যটকদের বাড়তি আকর্ষণ সৃষ্টির লক্ষ্যে এশিয়া, ইউরোপ, আফ্রিকা, আমেরিকা এবং মধ্যপ্রাচ্যের অনেক দেশে শহরের প্রাকৃতিক সৌন্দর্যে নতুন মাত্রা যুক্ত করার জন্য খাল কেটে নদী এবং সাগরের পানি শহরের ভেতর আনা হয়েছে। এসব কারণে ভারতের কেরালা, জম্মু কাশ্মির কিংবা দক্ষিণ-পূর্ব এশিয়ার ভিয়েতনাম, কম্বোডিয়া, মালয়েশিয়া, থাইল্যান্ড, ইন্দোনেশিয়া, মালদ্বীপ, শ্রীলঙ্কা ও মরিশাসে নৌ পর্যটন জনপ্রিয়তা পেয়েছে। পরিকল্পিত উপায়ে অগ্রসর হলে নৌ ট্যুরিজম আমাদের জাতীয় অর্থনীতিতে সমৃদ্ধির গুরুত্বপূর্ণ উপাদান হয়ে উঠতে পারে।\n\nহাওরাঞ্চলের পর্যটন : হাওরের সৌন্দর্যে বিখ্যাত চীনা পর্যটক হিউয়েন সাং থেকে শুরু করে দেশ-বিদেশের বিখ্যাত পর্যটকরা বিমোহিত হয়েছেন। সাবেক মার্কিন রাষ্ট্রদূত ড্যান ডব্লিউ মজিনা হাওরকে ‘উড়াল পঙ্খির দেশ’ হিসেবেও আখ্যায়িত করেছেন। আশার খবর হচ্ছে, হাওরাঞ্চলের আকর্ষণীয় স্থানগুলোর প্রতি ভ্রমণপিপাসুদের আগ্রহ দিন দিন বাড়ছে। শীতে কুয়াশাচ্ছন্ন হাওরে থাকে অতিথি পাখির অবাধ বিচরণ। বর্ষায় হাওরের ছোট ছোট দ্বীপের মতো বাড়িঘর। আমাদের সাংস্কৃতিক সমৃদ্ধিতেও হাওরের রয়েছে অনন্য অবদান। হাসন রাজা, উকিল মুন্সী, বাউলসম্রাট শাহ আবদুল করিমের হাত ধরে অনন্য উচ্চতায় পৌঁছেছে হাওরাঞ্চলের সঙ্গীতভান্ডার। হাওরাঞ্চলের হিজল-তমাল বন আকৃষ্ট করে সৌন্দর্যপিপাসুদের। দেশের সাতটি জেলার ৭ লাখ ৮৪ হাজার হেক্টর জলাভূমিতে ৪২৩টি হাওর নিয়ে গঠিত হাওরাঞ্চলে শীত-বর্ষায় হাওরের স্বতন্ত্র রূপ প্রকৃতিপ্রেমীদের দুর্নিবার আকর্ষণে টেনে নিয়ে যায় পর্যটকদের।\n\nএ কারণে বিশাল এই হাওর বাংলাকে কেন্দ্র করে আমাদের পর্যটন শিল্প সমৃদ্ধ হতে পারে দেশি-বিদেশি পর্যটকদের সমাগমে। সঠিক পরিকল্পনা গ্রহণ ও বাস্তবায়ন করা গেলে সিলেট, সুনামগঞ্জ, মৌলভীবাজার, হবিগঞ্জ, নেত্রকোনা, কিশোরগঞ্জ ও ব্রাহ্মণবাড়িয়া অঞ্চলের এ হাওরগুলো দেশের অন্যতম পর্যটন ক্ষেত্রে পরিণত হতে পারে। খালিয়াজুড়ি, মোহনগঞ্জ, তেঁতুলিয়া, কিশোরগঞ্জ, নিকলী, ব্রাহ্মণবাড়িয়া, সুনামগঞ্জ, তাহেরপুর, মধ্যনগর, ভোলাগঞ্জ, টেকেরহাট, হবিগঞ্জ, মৌলভীবাজার, জামালগঞ্জ- এসব জায়গায় বাংলাদেশ পর্যটন করপোরেশনের মাধ্যমে পর্যটকদের থাকা, খাওয়া আর নিরাপত্তার ব্যবস্থা করা দরকার। হাওর সাংস্কৃতিক কেন্দ্র স্থাপন করা খুবই জরুরি। হাওরাঞ্চলে যাতায়াতের জন্য রাস্তা নির্মাণ, ডুবু সড়কসহ হাওরের অমসৃণ রাস্তায় চলাচলের উপযোগী মোটরসাইকেলের মতো তিন চাকার বিশেষ বাইক তৈরি করা প্রয়োজন- যাতে চালকসহ তিন-চারজন যাত্রী বহন করা যায়।\n\nস্পোর্টস ট্যুরিজম : বাংলাদেশের স্পোর্টস ট্যুরিজম বিষয়ে এফবিসিসিআই স্ট্যান্ডিং কমিটি অন স্পোর্টস ট্যুরিজম আয়োজিত এক গোলটেবিল বৈঠকে বলা হয়, বাংলাদেশের স্পোর্টসকে যদি সত্যিকার অর্থে পর্যটনের সঙ্গে সম্পৃক্ত করা যায়, তাহলে নিঃসন্দেহে বাংলাদেশের পর্যটন শিল্প সমৃদ্ধ হবে। এশিয়ান জার্নাল অন স্পোর্টস অ্যান্ড ইকোনমির একটি আর্টিকেল থেকে জানা যায়, ২০১৪ ও ২০১৫ সালে ক্রীড়া পর্যটনে এশিয়ায় এগিয়ে থাকা দেশগুলো হলো- ভারত ১১ শতাংশ, চীন ১০ শতাংশ, থাইল্যান্ড ৯ শতাংশ, কোরিয়া ৮ শতাংশ, মালয়েশিয়া ৭ শতাংশ, শ্রীলঙ্কা ৫ শতাংশ ও নেপাল ৪ শতাংশ। বাংলাদেশের ক্ষেত্রে এ অংশীদারত্ব ২ ভাগেরও নিচে। আমাদের গ্রামীণ খেলা নৌকাবাইচ, হা-ডু-ডু, লাঠিখেলা, বলী খেলাগুলো যদি বিশ্বে প্রচার করা যায়, তাহলে বাংলাদেশকে Truely Sports Loving Country হিসেবে বহির্বিশ্বে উপস্থাপন করা সম্ভব হবে।\n\nইসলামিক পর্যটন : ইরানের পূর্ব আজারবাইজান প্রদেশের তাবরিজ শহরকে ২০১৮ সালের জন্য ইসলামিক পর্যটন রাজধানী হিসেবে ঘোষণা করা হয়েছে। আমরা জানি, পর্যটন শিল্প প্রসারের লক্ষ্যে সৌদি সরকার পবিত্র ওমরাকে অন্তর্ভুক্ত করে ‘ইসলামিক ট্যুরিজমে’র উদ্যোগ নিয়েছে। সৌদি সরকারের এমন উদ্যোগের সঙ্গে অনেকটাই একমত বাংলাদেশসহ মুসলিম বিশ্বের অধিকাংশ দেশ। বাংলাদেশে ধর্মীয় ট্যুরিজমের ব্যাপক সম্ভাবনা রয়েছে বলে এক গবেষণায় দেখিয়েছেন একটি বেসরকারি বিশ্ববিদ্যালয়ের ট্যুরিজম ও হসপিটালিটি ম্যানেজমেন্টের শিক্ষক শারমিন সুলতানা। তার গবেষণায় বলা হয়েছে, মসজিদ, মন্দির ও গির্জা পর্যটকদের জন্য আকর্ষণীয় স্থান। একইভাবে বাংলাদেশে বিশ্ব ইজতেমাও হয়। এটিও সুশৃঙ্খলভাবে করতে পারলে প্রচুর বৈদেশিক মুদ্রা অর্জন সম্ভব।\n\nপরিবেশবান্ধব পর্যটন শিল্প\n\nপর্যটনের টেকসই উন্নয়নের লক্ষ্যে ১৯৯৫ সালে বিশ্ব পর্যটন সংস্থার সম্মেলনে পরিবেশবান্ধব পর্যটন শিল্প গড়ে তোলার জন্য একটি আন্তর্জাতিক খসড়া প্রস্তাব অনুমোদিত হয়, যা এজেন্ডা-২১ নামে পরিচিত। সুন্দর ও দূষণমুক্ত জলবায়ু পর্যটন শিল্পের অন্যতম উপাদান। কেননা পর্যটকদের ভ্রমণস্থান, গমন ও গমনের সিদ্ধান্ত গ্রহণে জলবায়ু পরিবর্তন বিষয়টি গুরুত্বপূর্ণ ভূমিকা রাখে। তাই পর্যটন শিল্প জলবায়ু পরিবর্তনের দ্বারা প্রভাবিত হয়। এ বিষয়ে বিশেষজ্ঞদের অভিমত, দূষণমুক্ত ও পরিবেশবান্ধব পর্যটন জলবায়ু পরিবর্তন মোকাবেলায় কার্যকর ভূমিকা রাখবে। লক্ষণীয় বিষয় হলো, জলবায়ু পরিবর্তনের ফলে সাম্প্রতিক সময়ে আমেরিকায়ও পর্যটন শিল্পে ধস নেমেছে। আমাদেরও মনে রাখা দরকার, সিডরের কারণে সুন্দরবনের বিধ্বস্ত অবস্থা বাংলাদেশের পর্যটন অর্থনীতিতে ক্ষতিকর প্রভাব ফেলেছে। পর্যটন শিল্প বিকাশের জন্য চাই সুন্দর, দূষণমুক্ত, গুণগত মানসম্পন্ন প্রাকৃতিক পরিবেশ।\n\nঅনিন্দ্য সুন্দরম বাংলাদেশ\n\nবাংলাদেশের মতো ষড়ঋতুর প্রাকৃতিক বৈচিত্র্য পৃথিবীর আর কোথাও নেই। আমাদের আছে মনোরম পাহাড়, আছে নদী, আছে দিগন্ত বিস্তৃত ভাটি-বাংলার হাওর, সর্ববৃহৎ সমুদ্রসৈকত কক্সবাজার, বিশ্বখ্যাত ম্যানগ্রোভ ফরেস্ট সুন্দরবন, সেন্ট মার্টিন, টেকনাফ তো আছেই। আছে পাহাড়পুর বৌদ্ধবিহার, ময়নামতি বিহার, চট্টগ্রাম ও সিলেটের মনোমুগ্ধকর পাহাড়ের চা বাগান আর আদিবাসীদের বিচিত্র জীবনধারা। এ ছাড়া আছে কুয়াকাটা সমুদ্রসৈকত, মাধবকুণ্ডের ঝরনা, ঐতিহ্যবাহী তাঁত শিল্প, রেশম শিল্প, খাদি শিল্প, জামদানি, টাঙ্গাইলের তাঁত, চাঁপাইনবাবগঞ্জের আমবাগান, বাংলার বিচিত্র পেশা, ঐতিহ্যবাহী সমৃদ্ধ সংস্কৃতি, স্বাধীনতা ও ভাষা আন্দোলনের গৌরবোজ্জ্বল ইতিহাস-ভাস্কর্য ও স্থাপনা, চিরসুন্দর গ্রামীণ জনপদ, হাটবাজার, মেলা-কৃষ্টি-কালচার, কৃষক-কৃষাণির সংগ্রামী জীবন, বাংলা নববর্ষের উৎসব- এ সবকিছুই পর্যটকদের আকর্ষণের কেন্দ্রবিন্দু। আমাদের টাঙ্গুয়ার হাওর পরিযায়ী পাখির জন্য সবচেয়ে নির্ভরযোগ্য স্থান। এই জলাশয়টিকে জাতিসংঘের রামসার কর্তৃপক্ষ বিশ্বের গুরুত্বপূর্ণ জীববৈচিত্র্যপূর্ণ জলাভূমি হিসেবে ২০০০ সালে স্বীকৃতি দিয়েছে।\n\nহাকালুকি হাওর এশিয়ার অন্যতম বৃহৎ মিঠাপানির জলাভূমি। বাংলাদেশের দর্শনীয় স্থানগুলোর মধ্যে আরো আছে— তিন পার্বত্য জেলা, নিঝুম দ্বীপ, হাতিয়া, সোনাদিয়া, পতেঙ্গা, মৌলভীবাজার, মহেশখালী, চট্টগ্রামের ফয়’স লেক, চাঁপাইনবাবগঞ্জসহ ইতিহাস-ঐতিহ্য সমৃদ্ধ অনেক স্থান, পাহাড়পুর বিহার, শালবন বিহার, মহাস্থানগড়, রানী ভবানীর কীর্তি, বিভিন্ন মসজিদ, মন্দির, গির্জা। আরো আছে ময়নামতি, রামসাগর, সোনারগাঁ, নাটোর, রাজবাড়ি, দীঘাপাতিয়া জমিদার বাড়ি, তাজহাট জমিদার বাড়ি, কক্সবাজারের বৌদ্ধমন্দির, ঢাকার লালবাগ দুর্গ, আহসান মঞ্জিল, গৌড় লক্ষণাবতী শহর, বাগেরহাটের অযোধ্যা মঠ ইত্যাদি। এসব স্থান ভ্রমণপিপাসু বিশ্ববাসীর কাছে আকর্ষণীয় এবং তাদের অবকাশ কাটানোর উপযুক্ত হয়ে উঠতে পারে।\n\nসমুদ্র সৈকতের কক্সবাজারকে এক্সক্লুসিভ ট্যুরিস্ট জোন করে বিদেশি পর্যটক আনাসহ অনুকূল সুবিধা সৃষ্টি করতে পারলেই সমুদ্রসৈকত দুনিয়ার দ্বিতীয় দীর্ঘতম কক্সবাজার থেকে বছরে বিপুল পরিমাণ রাজস্ব আয় করা সম্ভব। রয়েল বেঙ্গল টাইগারের আবাসভূমি সুন্দরবন, সিলেটের দীর্ঘতম চা বাগান, পার্বত্য চট্টগ্রামের কাপ্তাই হ্রদ, সিলেটের জাফলং, মৌলভীবাজারের মাধবকুণ্ড জলপ্রপাত; নওগাঁ, নাটোর, দিনাজপুর, কুমিল্লা, মুন্সীগঞ্জ, নারায়ণগঞ্জ, চট্টগ্রাম, ময়মনসিংহ ও শেরপুরের প্রত্নসম্পদ। নওগাঁর পালযুগের গৌরব পাহাড়পুর, কুমিল্লার শালবন বৌদ্ধবিহার, পার্বত্য চট্টগ্রামের বান্দরবান, রাঙামাটি আর খাগড়াছড়ির গাছপালা, পাহাড়-জঙ্গল, ঝরনা আর মেঘের ভেলা, রাঙামাটির কাসালং, সাজেক, বাঘাইছড়ি, বরকল, বিলাইছড়ি, লংগদু, নানিয়ারচর, রাজস্থলী, চন্দ্রঘোনা, ময়মনসিংহ, নেত্রকোনা, হবিগঞ্জ, কিশোরগঞ্জ, মৌলভীবাজার ও সুনামগঞ্জের হাওর এলাকায় শ্যামল বাংলার রূপলাবণ্য, নদীর দেশ চাঁদপুর, বরিশাল, পিরোজপুর আর ঝালকাঠিতে দর্শনীয় স্থানের পাশাপাশি আছে নদী ভ্রমণের অপূর্ব সুযোগ।\n\nবাংলাদেশের অর্থনীতিতে চমক আনতে পারে পর্যটন শিল্প\n\nবাংলাদেশের অর্থনৈতিক অগ্রগতি বহাল রাখতে পর্যটন খাতকে গুরুত্ব দেওয়া একান্ত প্রয়োজন। পৃথিবীতে বর্তমানে ১৪০ কোটিরও বেশি পর্যটক রয়েছে। এই সংখ্যা আসন্ন বছরগুলোতে অর্থাৎ ২০২৫ সাল নাগাদ, ২০০ কোটি হবে। এর আগে কোভিড মহামারির সময়ে বিশ্বব্যাপী পর্যটকের সংখ্যা ব্যাপকভাবে কমে যায়। তবে ধীরে ধীরে এই সংখ্যা আবারও বাড়ছে।\n\nগবেষণা বলছে, এই বিপুল পর্যটকের ৭৫ শতাংশ পর্যটক ভ্রমণের জন্য বেছে নেবে এশিয়া। আর সেখানেই বাংলাদেশের পর্যটন খাতকেনিজের সুযোগ তৈরি করে নিতে হবে। এখানে বড় ভূমিকা রাখতে পারে এবারের বাজেট। বাংলাদেশের পর্যটন খাতে প্রত্যক্ষ ও পরোক্ষভাবে জড়িতে আছেন প্রায় ৪০ লাখ মানুষ। এর ভেতর সরাসরি জড়িত আছেন ১৫ লাখ আর প্রত্যক্ষভাবে জড়িত আছে প্রায় ২৩ লাখ। এক হিসাবে দেখা গেছে, বাংলাদেশের অভ্যন্তরে প্রায় ৯০ থেকে ৯৫ লাখ পর্যটক ভ্রমণ করছে। এই সংখ্যাটি সন্তোষজনক হলেও এর মাত্র ২ শতাংশ বিদেশি।\n\nবাংলাদেশ পরিসংখ্যান ব্যুরোর রিপোর্ট অনুযায়ী, ২০১৮-১৯ অর্থবছরে দেশে মোট ১৬ লাখ ৪০ হাজার পর্যটক আসে। এর মধ্যে ৮০ দশমিক ২৮ শতাংশ অনাবাসী বাংলাদেশি। বাকি ২ লাখ ৯১ হাজার জন বিদেশি পর্যটক। করোনা মহামারিতে ২০২০-২১ অর্থবছরে বিদেশি পর্যটকের সংখ্যা আরও কমেছে।আর হতাশার বিষয় হলো, ইনক্লুসিভ ডেভলপমেন্ট ইনডেক্সের ২০১৮ সালের রিপোর্ট অনুযায়ী, বাংলাদেশে অভ্যন্তরীণ পর্যটনকে কাজে লাগিয়ে প্রবৃদ্ধির এগিয়ে যাওয়ার প্রতিযোগিতায় বাংলাদেশের অবস্থান ৩৪। অন্যান্য দেশের তুলনায় বাংলাদেশ এখানে অনেকটা পিছিয়ে রয়েছে। পরিসংখ্যানে দেখা যায়, ২০১৯ সাল জুড়ে আমাদের দেশে বিদেশি পর্যটকের সংখ্যা ছিল ৩ লাখ ২৩ হাজার ২৯৫, যার অধিকাংশ ভারতীয়।\n\nবর্তমানে দেশে দেশে নিষেধাজ্ঞা শিথিল হলেও পর্যটকদের মনের ভয় এখনো দূর হয়নি। নিরাপত্তাজনিত ভয়ে পর্যটকদের অনেকেই আসছেন না। নিজেদের ইতিহাস ঐতিহ্য সঠিকভাবে তুলে ধরাতেও গাফিলতি আছে বলে মনে করেন পর্যটনের সঙ্গে সংশ্লিষ্টরা।\n\nএদিকে কোভিড-১৯ মহামারির কারণে আমাদের পর্যটন শিল্পের যে ক্ষতি হয়েছে তা কাটিয়ে উঠার জন্য সরকার বিভিন্ন ব্যবস্থা গ্রহণ করেছে। বাংলাদেশের পর্যটনে বিভিন্ন উপখাতের ব্যবসায় জড়িত পর্যটন অংশীজনদের সহায়তার জন্য প্রধানমন্ত্রী শেখ হাসিনা এখন পর্যন্ত এক হাজার ৫০০ কোটি টাকা প্রণোদনা ঘোষণা করেছেন।আর বাংলাদেশের পর্যটন সম্ভাবনাময় এলাকাগুলোর উন্নয়নে সরকারি অর্থায়নে ১০টি প্রকল্প বাস্তবায়নাধীন রয়েছে বলে জানান অর্থমন্ত্রী।\n\nদেশের অভ্যন্তরীণ ও আন্তর্জাতিক বিমানবন্দরগুলোর সক্ষমতা বৃদ্ধি করতে সরকার বিভিন্ন প্রকল্প বাস্তবায়ন করেছে জানিয়ে আ হ ম মুস্তফা কামাল বলেন, দেশে আন্তর্জাতিক মানের উড়োজাহাজ পরিবহনব্যবস্থা গড়ে তুলতে সরকার উদ্যোগ নিয়েছে। এর মধ্যে ২০২৩ সালের মধ্যে হজরত শাহজালাল আন্তর্জাতিক বিমানবন্দরের তৃতীয় টার্মিনালের কাজ সম্পন্ন করার লক্ষ্য নিয়ে এগিয়ে চলেছে। কক্সবাজার বিমানবন্দরের নতুন টার্মিনালের নির্মাণকাজও পুরোদমে এগিয়ে চলছে। সৈয়দপুর বিমানবন্দরকে আন্তর্জাতিক বিমানবন্দরে উন্নীত করার জন্য প্রকল্প প্রণয়ন করা হচ্ছে।\n\nপরিশেষে বলতে চাই, ৫৬ হাজার বর্গমাইল আয়তনের ক্ষুদ্র একটি দেশ আমাদের প্রিয় মাতৃভূমি বাংলাদেশ। আকার-আকৃতিতে ক্ষুদ্র হলে কী হবে, বাংলাদেশের আছে এক সমৃদ্ধ ইতিহাস-ঐতিহ্য। আর আছে এ দেশের অপার সৌন্দর্য। নয়নাভিরাম প্রাকৃতিক সৌন্দর্য, সমৃদ্ধ ইতিহাস ও ঐতিহ্য, বৈচিত্র্যপূর্ণ সংস্কৃতি, দৃষ্টিনন্দন জীবনাচার বাংলাদেশকে গড়ে তুলেছে একটি বহুমাত্রিক আকর্ষণসমৃদ্ধ পর্যটন গন্তব্য হিসেবে। এ দেশের সৌন্দর্যে তাই যুগে যুগে ভ্রমণকারীরা মুগ্ধ হয়েছেন। চতুর্দশ শতাব্দীতে মরক্কোর জগদ্বিখ্যাত পর্যটক ইবনে বতুতা নৌকাযোগে সোনারগাঁ থেকে সিলেট যাওয়ার পথে নদীর দুই কূলের অপার সৌন্দর্যে বিমোহিত হয়েছিলেন। তুলনামূলকভাবে বাংলাদেশ স্বল্প আয়তনের হলেও বিদ্যমান পর্যটন আকর্ষণে যে বিচিত্রতা, সহজেই পর্যটকদের আকর্ষণ করতে পারে।আর বাংলাদেশে পর্যটন শিল্পের অপার সম্ভাবনা বিরাজমান। কিন্তু এ বিশাল সম্ভাবনা থাকা সত্ত্বেও সঠিক পরিকল্পনার অভাবে আমরা পর্যটন শিল্পে পিছিয়ে আছি। এ শিল্পের উন্নয়নের জন্য প্রয়োজন সমন্বিত পরিকল্পনা।\n\nপর্যটন শিল্পের সঙ্গে সম্পৃক্ত সবপক্ষকে নিয়ে একসঙ্গে কাজ করে যেতে হবে। দেশীয় পর্যটন বিকাশের পাশাপাশি বিদেশি পর্যটক আকর্ষণে প্রচার-প্রচারণার ওপর গুরুত্বারোপ করতে হবে। পাশাপাশি এ শিল্পের উন্নয়নের সঙ্গে সঙ্গে দক্ষ মানবসম্পদ তৈরির দিকে বিশেষ নজর দিতে হবে। সঠিক কর্মপরিকল্পনা বাস্তবায়ন করা গেলে বাংলাদেশের অর্থনৈতিক ও সামাজিক উন্নয়নে পর্যটন শিল্প অন্যতম ভূমিকা পালন করতে পারবে। আর বাংলাদেশের পর্যটনের টেকসই বিকাশ এবং উন্নয়নে বন্যপ্রাণীর অভয়ারণ্য বৃদ্ধি, প্রাকৃতিক সম্পদ সংরক্ষণ পর্যটনের বিকাশে গতি আনতে পারে। সেইসাথে দেশের পর্যটন শিল্পের প্রচার ও উন্নয়নে সরকারের পাশাপাশি বেসরকারি ট্যুর অপারেটর, হোটেল ও এভিয়েশন সংশ্লিষ্ট সকলকে একসাথে কাজ করতে হবে।\n\nলেখক :প্রতিষ্ঠাতা, জাতীয় রোগী কল্যাণ সোসাইটি।\n\nবাংলাদেশ প্রাকৃতিকভাবে সমৃদ্ধ ও বৈচিত্র্যময় একটি দেশ। এমন প্রাকৃতিক সৌন্দর্য বিশ্বের অনেক দেশেই বিরল। পর্যটন প্রত্যক্ষ ও পরোক্ষভাবে বিশ্বের প্রায় ৩০০ মিলিয়ন মানুষকে কর্মসংস্থানে সম্পৃক্ত করেছে। প্রতি ১০ জনের ১ জন কোন না কোন ভাবে পর্যটন খাত দ্বারা নিয়ন্ত্রিত। প্রশ্ন আসতে পারে - পর্যটন খাতে আসতে হলে আপনাকে কি খুব বেশি প্রশিক্ষিত ও উন্নত প্রযুক্তি নিয়ে আসতে হবে? আপনাকে এই জটিল ভাবনা থেকে বের হয়ে প্রারম্ভিকভাবে নিজেকে তৈরি করাটা জরুরী বলে মনে করি। তবে হ্যাঁ, উন্নত প্রশিক্ষণ ও উন্নত প্রযুক্তি আপনার চলার পথকে সহজ করে দেবে। আপনার মূল্যমান বেড়ে যাবে। এমন কি আপনি যদি উচ্চ শিক্ষিত নাও হন তাহলে সহজে স্বল্প মেয়াদি প্রশিক্ষণ নিয়ে ভাল চাকরী পেয়ে যেতে পারেন। পৃথিবীর অন্যান্য ক্যারিয়ারের মত পর্যটনে ক্যারিয়ার সমূহ আপনাকে আকৃষ্ট করবে যেমন ট্র্যাভেল এজেন্ট, হোটেল ম্যানেজার, ট্যুর অপারেটর, ট্যুর গাইড, এক্সিকিউটিভ শেফ, পিআর ম্যানেজার ইত্যাদি। আপনার জেনে ভাল লাগবে যে মালদ্বীপ, ভুটান, সেশেলস, কম্বডিয়ার মত ছোট দেশগুলির প্রায় ৪০ শতাংশ মানুষ পর্যটন খাত থেকে জীবিকা নির্বাহ করছে। পর্যটন খাতে বাংলাদেশের সম্ভাবনা অনেক। বাংলাদেশ পৃথিবীরে বৃহত্তম বদ্বীপ। ভ্রমণ ও পর্যটনে বাংলাদেশ পৃথিবীর অনন্য দেশ। পৃথিবীতে আপনি এমন কোন দেশ খুঁজে পাবেন কিনা যার ইতিহাস, সংস্কৃতি, প্রকৃতি-এতটা প্রাচুর্যময় যা মানুষকে ভ্রমণে আকৃষ্ট করে। প্রত্নতাত্ত্বিক নিদর্শনসমূহ যদি আপনার ভাল লাগে তাহলে আপনি সহজে ভ্রমণ করতে পারেন।",
    "দেশে সাড়ে ১৯ লাখ টন খাদ্যশস্য মজুদ আছে: খাদ্যমন্ত্রী": "ঢাকা: দেশে প্রায় সাড়ে ১৯ লাখ টন খাদ্যশস্য মজুদ রয়েছে বলে জানিয়েছেন খাদ্যমন্ত্রী সাধন চন্দ্র মজুমদার।\n\nবৃহস্পতিবার (০১ সেপ্টেম্বর) স্পিকার ড. শিরীন শারমিন চৌধুরীর সভাপতিত্বে সংসদ অধিবেশনে লিখিত প্রশ্নোত্তরে খাদ্যমন্ত্রী এ কথা জানান।\n\nখাদ্যমন্ত্রী জানান, বর্তমানে দেশে ১৯ লাখ ৫০ হাজার ৫৩১ টন খাদ্যশস্য মজুদ আছে। এর মধ্যে ১৭ লাখ ৩৩ হাজার ৩০০ টন চাল, এক লাখ ৪১ হাজার ১১৮ টন গম ও এক লাখ ১৭ হাজার ৯৭ টন ধান।\n\nজিটুজি (সরকার থেকে সরকার) পদ্ধতিতে রাশিয়া থেকে গম এবং ভারত, মিয়ানমার ও ভিয়েতনাম থেকে চাল আমদানির উদ্যোগ নেওয়া হয়েছে বলেও জানান তিনি।\n\nসংসদ সদস্য আলী আজমের অপর এক প্রশ্নের জবাবে মন্ত্রী সাধন চন্দ্র মজুমদার জানান, দেশের ১৬ দশমিক ৫২ কোটি মানুষের মোট খাদ্যশস্য গ্রহণের প্রয়োজন ২৩৩ দশমিক ৩৫ লাখ টন। এর মধ্যে ২২১ দশমিক ৪১ লাখ টন চাল ও ১১ দশমিক ৯৪ লাখ টন গম। ২০২১-২২ অর্থ বছরে খাদ্যশস্যের উৎপাদন হয়েছে ৩৮৯ দশমিক ২৯ লাখ টন, যা চাহিদার তুলনায় বেশি।\n\nবাংলাদেশ সময়: ২১৪৫ ঘণ্টা, সেপ্টেম্বর ০১, ২০২২\n\nএমইউএম/এসএ\n\n"
}