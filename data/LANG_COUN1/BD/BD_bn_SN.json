{
    "জিতেও ‘অতৃপ্ত’ ফন খাল তাকিয়ে কাতার বিশ্বকাপে": "বেলজিয়ামের বিপক্ষে কষ্টের জয়ে স্রেফ স্বস্তি পাচ্ছেন লুইস ফন খাল। কোনো তৃপ্তি অনুভব করছেন না তিনি। তবে নেদারল্যান্ডস কোচ আশাবাদী, আসছে কাতার বিশ্বকাপে আলো ছড়াবে তার দল।\n\nনেশন্স লিগের ম্যাচে রোববার আমস্টার্ডামের ইয়োহান ক্রুইফ অ্যারেনায় প্রতিবেশী বেলজিয়ামকে ১-০ গোলে হারায় নেদারল্যান্ডস। এ জয়ে ‘এ’ লিগের চার নম্বর গ্রুপের সেরা হয়ে আগামী জুনের চার দলের ফাইনালসে উঠেছে ডাচরা।\n\nআগামী নভেম্বরে মাঠে গড়াবে কাতার বিশ্বকাপ। ফন খালের এখন সব মনোযোগ বৈশ্বিক আসরে।\n\n“আমার মনে হয়, বিশ্বকাপে বল পজেশনে আমরা ভালো করব। বেলজিয়ামের বিপক্ষে আমরা খুব ভালো ছিলাম না। তবে ম্যাচটিতে বল পজেশনে পিছিয়ে থাকলেও আমার মনে হয়, আমরা ভালো করেছি।”",
    "Tiktok Star: টিকটকে সর্বাধিক ভক্ত, সেনেগালের দরিদ্র পরিবারে জন্ম এই যুবকের রোজগার জানলে চমকে যাবেন": "Khaby Lame: খুব গরিব পরিবারের ছেলে। লোককে আনন্দ দেওয়ার জন্যই ভিডিয়ো বানান তিনি। সেই ভিডিয়ো নেটিজেনদের এত মনে ধরেছে, টিকটকে তিনি সর্বাধিক জনপ্রিয় হয়ে উঠেছেন। টিকটকে খাবির ফলোয়ার সংখ্যা ২০ কোটিরও বেশি।\n\nমিলান: সোশ্যাল মিডিয়ার স্বল্পদৈর্ঘ্যের ভিডিয়ো এবং ইউটিউব ঘাটার অভ্যাস যাঁদের আছে, তাঁরা নিশ্চয় খাবানে লামের নাম শুনে থাকবেন। যিনি খাবি লামে নামেই বিখ্যাত। ২২ বছরের এই কনটেন্ট ক্রিয়েটরের টিকটকে ফলোয়ার সংখ্যা বিশ্বের মধ্যে সবথেকে বেশি। সেই জীবনের বিভিন্ন সময়ের ভিডিয়ো করেন তিনি। অধিকাংশ ভিডিয়োতেই কোনও কথা বলেন না খাবি। কিন্তু একটি বিশেষ ধরনে নাচের ভঙ্গি করেন তিনি। যা খাবি মুভ নামেও নেটিজেনদের মধ্যে সমাদৃত। এই খাবির টিকটক-সহ বিভিন্ন সোশ্যাল মিডিয়ায় ভিডিয়ো থেকে যা আয় করেন, তা শুনে চোখ কপালে উঠতে বাধ্য। সেই সঙ্গে বিভিন্ন অনুষ্ঠানে গিয়ে রোজগার তো আছেই।\n\nযদিও খাবি খুব গরিব পরিবারের ছেলে। লোককে আনন্দ দেওয়ার জন্যই ভিডিয়ো বানান তিনি। সেই ভিডিয়ো নেটিজেনদের এত মনে ধরেছে, টিকটকে তিনি সর্বাধিক জনপ্রিয় হয়ে উঠেছেন। টিকটকে খাবির ফলোয়ার সংখ্যা ২০ কোটিরও বেশি। এই সোশ্যাল মিডিয়া প্ল্য়াটফর্মে ভিডিয়ো পোস্ট করে খাবি এ বছরের আয় ১ কোটি ডলার। যা ভারতীয় মুদ্রায় প্রায় ৮০ কোটি টাকা। খাবির ব্যক্তিগত ম্যানেজার অ্যালেজান্দ্রো রিজ্জিও এই রোজগারের কথা জানিয়েছেন। এ ছাড়াও সম্প্রতি বেশ কয়েকটি জায়গা থেকে খাবির রোজগার হয়েছে বলে জানিয়েছেন অ্যালেজান্দ্রো। তিনি জানিয়েছেন, মিলান ফ্য়াশন উইকে আমন্ত্রণ জানানো হয়েছিল খাবিকে। সেখানে র‌্যাম্পে হেঁটে সাড়ে চার লক্ষ ডলার পেয়েছেন। ভারতীয় মুদ্রায় তা সাড়ে তিন কোটিরও বেশি টাকা। সেই মিলান ফ্য়াশন শো-তে অংশ নেওয়ার ভিডিয়ো পোস্ট করেছিলেন খাবি। সেখানেও বিপুল সাড়া মিলেছে তাঁর। বিখ্যাত হলিউড স্টুডিয়োর ভিডিয়ো নিজের টিকটকরে অ্যাকাউন্টে পোস্ট করে সাড়ে ৭ লক্ষ ডলার খাবি পেয়েছেন বলে জানিয়েছেন তাঁর ম্যানেজার।\n\nনিজের এই বিপুল রোজগারের ব্যাপারে খোঁজই রাখেন না খাবি। সেনেগালের গরির পরিবার থেকে উঠে এসেছেন তিনি। তাঁর পরিবার সেনেগাল ছেড়ে চলে আসেন ইটালিতে। এক সময় কারখানায় কাজ করেতন তিনি। টিকটকে তুমুল জনপ্রিয়তা পাওয়ার পরই কেবলমাত্র ভিডিয়ো তৈরিতেই মনোনিবেশ করেছেন তিনি। এ নিয়ে খাবির ম্যানেজার অ্যালোজান্দ্রো বলেছেন, “খাবি খুবই গরিব ছিল। ও নিজেও জানে না ওর ব্যাঙ্কে কত টাকা আছে। ও তা নিয়ে মাথাও ঘামায় না।” খাবি বলেছেন, “আমি অনেক মানুষকে আনন্দ দিতে চাই। আমি আমার পরিবারকে ভালবাসি।” ইটালির চিভাসোতে থাকেন খাবি, শুরুর মতো ভবিষ্যতেও ‘সহজ-সরল’ ভিডিয়ো বানিয়ে ভক্তদের উপহার দিতে চান।",
    "চমক-অঘটনের ২০০২ বিশ্বকাপ": "ফিফা বিশ্বকাপকে বলা হয়ে থাকে “গ্রেটেস্ট শো অন আর্থ”। চার বছর পর এই এক আয়োজন উপলক্ষে পুরো এক মাসের জন্য যেন থমকে যায় সবকিছু। শুধু তাই না, এ আয়োজনে পুরো পৃথিবী মোহাচ্ছন্ন হয়ে পান করে ফুটবলের অমৃতসুধা। সারা বছর ক্লাব ফুটবলের ডামোডালে পুরো বিশ্ব ব্যস্ত থাকলেও বিশ্বকাপের আবেদন সবসময়ই আলাদা ও ভিন্ন ধাঁচের।\n\n২০০২ সালে দক্ষিণ কোরিয়া-জাপান বিশ্বকাপটি ছিল এশিয়া মহাদেশে অনুষ্ঠেয় প্রথম বিশ্বকাপ। যৌথ আয়োজনে অনুষ্ঠিত প্রথম বিশ্বকাপও ছিল সেটি। এ পর্যন্ত বিশ্বকাপ ফুটবলে যত অঘটন আর চমকের আবির্ভাব হয়েছে, তার সবচেয়ে বেশি পসরা সাজিয়েছিল এ বিশ্বকাপই। ফাইনালে হয়ত ব্রাজিল-জার্মানির মতো দুই ফুটবল পরাশক্তি খেলেছিল; কিন্তু এর আগে পুরো এক মাসে এই টুর্নামেন্টে যত চমক ঘটেছিল, তা নিয়ে পুরো বিশ্বই বেশ আলোড়িত হয়েছিল সেবার।\n\n২০১০ বিশ্বকাপে দক্ষিণ আফ্রিকার আগে এবং পরে এ পর্যন্ত কোনো স্বাগতিক দেশই বিশ্বকাপের প্রথম রাউন্ড থেকে বিদায় নেয়নি। হয়ত ২০০২ বিশ্বকাপেও তেমনটাই ঘটতে পারত। তৎকালীন প্রেক্ষাপটে দক্ষিণ কোরিয়া ও জাপানকে নিয়ে সেই আশঙ্কা একদম অমূলক ছিল না। কিন্তু বিস্ময়করভাবে দুই দলই নিজ নিজ গ্রুপে চ্যাম্পিয়ন হয়েই দ্বিতীয় রাউন্ডে পা রাখে।\n\n২০০২ বিশ্বকাপে প্রথম এবং একমাত্র এশিয়ান দল হিসেবে সেমিফাইনালে পা রাখে দক্ষিণ কোরিয়া/টুইটার\n\nজাপান দ্বিতীয় রাউন্ডেই বিদায় নিলেও দক্ষিণ কোরিয়ার স্বপ্নযাত্রা অত দ্রুত শেষ হয়নি। দ্বিতীয় রাউন্ডে ইতালি আর কোয়ার্টার ফাইনালে স্পেনকে হারিয়ে তাদের জয়রথ অব্যাহত থাকে। তবে সেমিফাইনালে জার্মানির কাছে হেরে বিদায় নেয় তারা এবং চতুর্থ স্থান নিয়ে নিজ দেশে আয়োজিত বিশ্বকাপকে স্মরণীয় করে রাখে দক্ষিণ কোরিয়া। যদিও সেবার তাদের অসাধারণ বিশ্বকাপ অভিযানে বিতর্কের ছোঁয়া কিছুটা কালিমা লেপন করেছিল।\n\nসেই বিশ্বকাপের সেরা চমক-জাগানিয়া দলটি ছিল সেনেগাল। প্রথমবারের মতো বিশ্বকাপে অংশ নেওয়া আফ্রিকান দলটি মাঠে নেমেই হারিয়ে দিয়েছিল ডিফেন্ডিং চ্যাম্পিয়ন ফ্রান্সকে। পরের দুই ম্যাচেই ডেনমার্কের সঙ্গে ১-১ ও উরুগুয়ের সঙ্গে ৩-৩ গোলের ড্রয়ে গ্রুপ রানারআপ হিসেবে দ্বিতীয় রাউন্ডে পা রাখে সেনেগাল।\n\n২০০০২ বিশ্বকাপের উদ্বোধনী ম্যাচে ফ্রান্সের বিপক্ষে গোলের পর সেনেগালের উদযাপন/সংগৃহীত\n\nশেষ ষোলোতে সেনেগালের প্রতিপক্ষ ছিল সুইডেন। নির্ধারিত সময়ে ১-১ গোলে অমিমাংসিত থাকলে সেই ম্যাচ গড়ায় অতিরিক্ত সময়ে। অতিরিক্ত সময়ের প্রথমার্ধের শেষদিকের গোল্ডেন গোলে সুইডিশদের হারিয়ে কোয়ার্টার ফাইনালে চলে যায় আফ্রিকান দেশটি। তবে যে গোল্ডেন গোলে সেনেগাল শেষ আটে পৌঁছেছিল, সেই গোল্ডেন গোলই ছিল ছিল তুরস্কের বিপক্ষে কোয়ার্টার ফাইনালে তাদের হন্তারক।\n\nসেনেগালকে যারা বিদায় করেছিল, সেই তুরস্কও ছিল সেই বিশ্বকাপের অন্যতম সেরা চমক। প্রথম ম্যাচে ব্রাজিলের কাছে ১-২ গোলের হার দিয়ে তাদের বিশ্বকাপ অভিযান শুরু হয়। পরের ম্যাচে কোস্টারিকার সঙ্গে ১-১ গোলে ড্র করে তুরস্ক। শেষ ম্যাচে চীনের বিরুদ্ধে ৩-০ গোলে জয় পায় তুর্কিরা। কোস্টারিকার সমান চার পয়েন্ট থাকলেও গোল ব্যবধানে এগিয়ে থাকায় দ্বিতীয় রাউন্ডের টিকিট পান হাকান সুকুররা।\n\nশেষ ষোলোতে সহআয়োজক জাপানকে ১-০ গোলে হারিয়ে কোয়ার্টার ফাইনালে চলে যায় তুরস্ক। শেষ আটে অতিরিক্ত সময়ের গোল্ডেন গোলে সেনেগালকে টপকে শেষ চারে পৌছায় তুর্কিরা। তবে সেমিফাইনালে ব্রাজিল বাধা আর টপকাতে পারেনি তারা, হেরে যায় ০-১ গোলে। তবে তৃতীয় স্থান নির্ধারণী ম্যাচে দক্ষিণ কোরিয়াকে ৩-২ গোলে হারিয়ে তৃতীয় স্থান নিয়ে বিশ্বকাপ অভিযান শেষ করে তুরস্ক।\n\n২০০২ বিশ্বকাপে তৃতীয় হওয়া তুরস্ক/টুইটার\n\nতুরস্কের অধিনায়ক হাকান সুকুর কোরিয়ানদের বিপক্ষে ম্যাচের মাত্র দশম সেকেন্ডে গোল করে বিশ্বকাপ ইতিহাসের দ্রুততম গোলটি করেন, যে রেকর্ডটি টিকে আছে আজও। তাছাড়া, তুরস্ক ছিল সেই বিশ্বকাপের একমাত্র দল যারা একই বিশ্বকাপে দুই আয়োজক দেশকে হারিয়েছিল।\n\nএছাড়া, যুক্তরাষ্ট্রের কথাও আলাদাভাবে উল্লেখযোগ্য। প্রথম ম্যাচে সোনালী প্রজন্মের পর্তুগালকে ৩-২ গোলে হারিয়ে শুরু, এরপর দক্ষিণ কোরিয়ার ১-১ গোলে ড্র করে তারা। শেষ ম্যাচে পোল্যান্ডের কাছে ১-৩ গোলে হারলেও দ্বিতীয় রাউন্ডে পা রাখে মার্কিননরা। শেষ ষোলোতো মেক্সিকোকে ২-০ গোলে হারিয়ে কোয়ার্টার ফাইনালেও চলে যায় যুক্তরাষ্ট্র। তবে শেষ আটে জার্মানির কাছে ০-১ গোলের পরাজয়ে সেই বিশ্বকাপে মার্কিনদের দৌড় শেষ হয়।\n\n২০০২ বিশ্বকাপের কোয়ার্টার ফাইনালে পা রাখার পর যুক্তরাষ্ট্রের উল্লাস/সংগৃহীত\n\nসেনেগাল আর যুক্তরাষ্ট্রের কোয়ার্টার ফাইনাল, তুরস্কের ৩য় স্থান আর দক্ষিণ কোরিয়ার ৪র্থ স্থানই এখন পর্যন্ত বিশ্বকাপে দেশ চারটির সেরা সাফল্য।\n\n২০০২ বিশ্বকাপের চমক দেখানো কতগুলো দল নিয়ে আলোচনা তো হলো। এবার ফেবারিটদের হতাশাগাথার গল্প শোনা যাক।\n\n২০০২ বিশ্বকাপের আগে হট ফেবারিট হিসেবে সবচেয়ে বেশি নাম উঠেছিল দুটি দেশের, একটি তখনকার ডিফেন্ডিং চ্যাম্পিয়ন ফ্রান্স ও অন্যটি আর্জেন্টিনা। এমনকি এও বলাবলি হচ্ছিল যে এই বিশ্বকাপের ফাইনালে শিরোপা নির্ধারণ হবে ফ্রান্স ও আর্জেন্টিনার মধ্যেই। ১৯৯৮ বিশ্বকাপের পর ২০০০ সালে ইউরো চ্যাম্পিনশিপ এবং ২০০১ সালে কনফেডারেশন্স কাপ জিতে ফ্রান্স তখন আকাশে উড়ছে। অন্যদিকে, লাতিন আমেরিকান অঞ্চলের বিশ্বকাপ বাছাইপর্বে সবার ওপরে থেকে ফিফা বিশ্বকাপে নাম লিখিয়েছিল আর্জেন্টিনা।\n\nতবে আশ্চর্যের বিষয় এই যে ফ্রান্স এবং আর্জেন্টিনা দুদলই গ্রুপপর্ব থেকে বিদায় নেয়। বিশ্বকাপের উদ্বোধনী ম্যাচেই নবাগত সেনেগালের কাছে ০-১ গোলে পরাজিত হয় ফ্রান্স, যা সেই বিশ্বকাপের সেরা অঘটন হিসেবে বিবেচিত হয়েছিল। ডিফেন্ডিং চ্যাম্পিয়ন ও হট ফেবারিট হলেও সেই বিশ্বকাপে জয় পাওয়া তো দূরের কথা, কোনো গোলই করতে পারেনি ফরাসিরা। সেনেগালের কাছে ০-১ গোলের হার, উরুগুয়ের সঙ্গে গোলশূন্য ড্র আর ডেনমার্কের কাছে ০-২ গোলের পরাজয় নিয়ে হতাশাজনকভাবে বিশ্বকাপ থেকে বিদায় নেয় ফরাসিরা।\n\nহট ফেবারিট হিসেবে এলেও ২০০২ বিশ্বকাপে কোনো গোল করতে পারেনি ফ্রান্স/সংগৃহীত\n\nঅন্যদিকে, আর্জেন্টিনা সেবার “গ্রুপ অব ডেথ” নামের মৃত্যুকূপে পড়লেও আর্জেন্টিনাকে শিরোপা-প্রত্যাশী দল বলে ধরা হচ্ছিল। নাইজেরিয়ার বিপক্ষে প্রথম ম্যাচে ১-০ গোলে জিতলেও ইংল্যান্ডের কাছে ০-১ গোলের হার ও সুইডেনের বিপক্ষে ১-১ গোলের ড্রয়ে বিশ্বকাপ শেষ হয়ে যায় আলবিসেলেস্তেদের।\n\n২০০২ বিশ্বকাপে হতাশাজনকভাবে বিদায় নেওয়ার পর আর্জেন্টিনার হতাশা/সংগৃহীত\n\n২০০২ বিশ্বকাপে অঘটনের শিকার হওয়া রুই-কাতলাদের মধ্যে আরেকটি দলের কথা আলাদাভাবে বলতে হয়- পর্তুগাল। ফিগো-পলেতো-ডেকো-মানিশ-পিন্টো-কস্তাদের সোনালী প্রজন্মের সেই দলটাকে সেই বিশ্বকাপের অন্যতম সম্ভাবনাময় দল হিসেবে বলা হচ্ছিল। তবে যুক্তরাষ্ট্রের বিপক্ষে প্রথম ম্যাচেই ২-৩ গোলে হেরে যায় তারা। পরের ম্যাচে পোল্যান্ডের বিপক্ষে ৪-০ গোলে জিতলেও শেষ ম্যাচে দক্ষিণ কোরিয়ার কাছে ০-১ গোলে হেরে গ্রুপপর্ব থেকে বিদায় নিতে হয় পর্তুগিজদের।\n\nদক্ষিণ কোরিয়ার পার্ক জি সুং এর এই শটেই শেষ হয়ে ২০০২ বিশ্বকাপে পর্তুগালের যাত্রা/সংগৃহীত\n\nবিশ্বকাপ ফুটবলের বিভিন্ন আসরে অঘটন আর চমকের সংখ্যা নেহাত কম না। তবে একই আসরে এত পরাশক্তিদের মাথা নত করার আর পুঁচকে দেশগুলোর সাফল্যকে বরমাল্য করার সাক্ষী কখনোই হয়নি ফুটবলপ্রেমীরা। তাই তো আজও চমক-অঘটনের রূপকথা হিসেবে ২০০২ বিশ্বকাপ হয়ে আছে অনন্য।",
    "কাতার বিশ্বকাপ থেকে নিষিদ্ধ হতে পারে ইকুয়েডর": "ফেডারেশনের অফিশিয়াল তদন্তে ইকুয়েডরের এক খেলোয়াড় ভুয়া জন্মসনদ ব্যবহারের কথা স্বীকার করেছেন, এই প্রমাণ হাতে পেয়েছে সংবাদমাধ্যমটি। পরে ইকুয়েডর ফুটবল ফেডারেশন (এফইএফ) তা ধামাচাপাও দিয়েছে। ইকুয়েডরের এখন কাতার বিশ্বকাপে খেলা শঙ্কার মুখে বলে মনে করছে সংবাদমাধ্যমটি। ২০২২ বিশ্বকাপ বাছাইপর্ব উতরে কাতার বিশ্বকাপের মূল পর্বে জায়গা করে নিয়েছে দক্ষিণ আমেরিকার এই দেশ। ‘এ’ গ্রুপে ইকুয়েডরের প্রতিপক্ষ কাতার, সেনেগাল ও নেদারল্যান্ডস। ২০ নভেম্বর কাতার-ইকুয়েডর ম্যাচ দিয়ে বিশ্বকাপ শুরু হবে।\n\nদক্ষিণ আমেরিকার বিশ্বকাপ বাছাইপর্ব অভিযান সাতে থেকে শেষ করেছে চিলি। মূল পর্বে জায়গা করে নিতে পারেনি আরতুরো ভিদালের দেশ। চিলি এর আগে ফিফায় অভিযোগ করেছিল, ইকুয়েডরের রাইটব্যাক বায়রন দাভিদ কাস্তিয়ো জন্মসনদ নিয়ে জালিয়াতি করেছেন এবং তাঁর জন্ম কলম্বিয়ায়। গত মে মাসে চিলির অভিযোগ প্রমাণ হলে, ইকুয়েডরের হয়ে কাস্তিয়ো বাছাইপর্বে যে আট ম্যাচ খেলেছেন, তার সব কটিতেই পয়েন্ট কাটত ফিফা।",
    "France Denmark Belgium France vs Denmark UEFA Nations League UEFA Nations League 2022 Belgium vs Netherlands": "France: বিশ্ব চ্যাম্পিয়ন ফ্রান্সকে হারিয়ে চমক ডেনমার্কের, বেলজিয়ামকে হারাল ডাচরা\n\nবিশ্বকাপের মুখে বিশ্বচ্যাম্পিয়নদের হার। গতকাল, রবিবার রাতে উয়েফা নেশনস লিগে ফ্রান্সকে ২-০ গোলে হারিয়ে দিল ডেনমার্ক। চলতি নেশনস লিগে গ্রুপের খেলায় দু বারই ডেনমার্কের কাছে হারল ফ্রান্স। কাতার বিশ্বকাপে ফ্রান্স আর ডেনমার্ক একই গ্রুপে পড়েছে। তার আগে উয়েফা নেশনস লিগে এদিন ফরাসিদের জোড়া গোলে পরাস্ত করল ড্যানিশরা। কোপেনহেগেনের পার্কেন স্টেডিয়ামে ম্যাচের ৩৩ থেকে ৩৯ মিনিট ঝড় তুলে দুটো গোল করে কিলিয়ান এমবাপে-দের হারল ডেনমার্ক। ম্যাচের ৩৩ মিনিটে ক্যাসপার ডোলবার্গের গোলে এগিয়ে যায় ডেনমার্ক। এরপর ৩৯ মিনিটে আন্দ্রেয়াস স্কোভ ওলসেনের গোলে ব্যবধান বাড়িয়ে জেতে ডেনমার্ক। চলতি নেশনস লিগে গ্রুপ A1- এখন শীর্ষে ক্রোয়েশিয়া (১৩ পয়েন্ট), দুইয়ে ডেনমার্ক (১২), তিনে ফ্রান্স (৫), আর সবার শেষে অস্ট্রিয়া (৪)।\n\nআসন্ন ফুটবল বিশ্বকাপে আগামী ২৬ নভেম্বর কাতার বিশ্বকাপে গ্রুপে তাদের দ্বিতীয় ম্যাচে খেলবে ফ্রান্স-ডেনমার্ক। এই গ্রুপের বাকি দুটি দল হল তিউনেশিয়া ও অস্ট্রেলিয়া।\n\nআরও পড়ুন-সিরিজ জয়ের পর কী বললেন রোহিত শর্মা\n\nঅন্যদিকে, উয়েফা নেশনস লিগে গ্রুপ A4-র ম্যাচে বেলজিয়ামকে ১-০ গোলে হারাল নেদারল্যান্ডস। কাতার বিশ্বকাপে ডার্ক হর্স হিসেবে ধরা হচ্ছে বেলিজয়ামকে। আর আমস্টারডাম এরিনায় বেলজিয়ামকে ম্যাচের ৭৩ মিনিটে ভান ডিকের গোলে হারাল ডাচরা। আসন্ন কাতার বিশ্বকাপে বেলজিয়ামের গ্রুপে আছে ক্রোয়েশিয়া, মরক্কো, কানাডা। অন্যদিকে, ডাচদের গ্রুপে আছে আয়োজক দেশ কাতার, সেনেগাল, ইকুয়েডর।",
    "জলবায়ু পরিবর্তন মোকাবিলায় উন্নত দেশের কাছে ১০০ বিলিয়ন ডলার চান পরিবেশমন্ত্রী": "সেনেগাল সফররত পরিবেশ, বন ও জলবায়ু পরিবর্তনমন্ত্রী মো. শাহাব উদ্দিন বলেছেন, ‘উন্নত দেশগুলোকে অবশ্যই প্রতি বছর ১০০ বিলিয়ন মার্কিন ডলার প্রদান করতে হবে যাতে জলবায়ু প্রশমন ও অভিযোজনের মধ্যে ৫০:৫০ ভারসাম্য থাকে। অভিযোজন অর্থের পরিমাণ দ্বিগুণ করা হলে দুর্বল দেশগুলো চাহিদা পূরণে গুরুত্বপূর্ণ ভূমিকা পালন করতে পারবে।’\n\nআজ বৃহস্পতিবার পরিবেশ, বন ও জলবায়ু পরিবর্তন মন্ত্রণালয়ের এক সংবাদ বিজ্ঞপ্তিতে এসব কথা বলা হয়েছে।\n\nবিজ্ঞপ্তিতে বলা হয়, সেনেগালের রাজধানী ডাকারে অনুষ্ঠিত এলডিসি মন্ত্রী পর্যায়ের বৈঠকে পরিবেশমন্ত্রী এসব কথা বলেন। বৈঠকে সেনেগালের মন্ত্রীসহ এলডিসি দেশগুলোর মন্ত্রী ও প্রতিনিধিরা উপস্থিত ছিলেন।\n\nমো. শাহাব উদ্দিন বলেন, 'অনেক স্বল্পোন্নত দেশ তাদের জাতীয় জলবায়ু অভিযোজন পরিকল্পনা প্রস্তুত করেছে অথবা প্রক্রিয়াধীন রয়েছে। এখন ন্যাপ বাস্তবায়নের জন্য জরুরি ভিত্তিতে তহবিল প্রয়োজন।'\n\nপরিবেশমন্ত্রী বলেন, 'উন্নত দেশগুলোকে অভিযোজন চাহিদা সমাধানের পাশাপাশি ক্রমবর্ধমান বৈশ্বিক কার্বন নিঃসরণ হ্রাসের তাগিদ দিয়ে যেতে হবে। এটা ছাড়া আমরা কখনই বৈশ্বিক তাপমাত্রা ১.৫ ডিগ্রি সেলসিয়াসে ধরে রাখার লক্ষ্য অর্জন করতে পারব না। এই লক্ষ্যে, ২০৩০ সালের মধ্যে বিশ্বব্যাপী কার্বন নিঃসরণ ২০১০ সালের তুলনায় ৪৫% কমাতে হবে।'\n\nমন্ত্রী বলেন, 'উন্নত দেশগুলোকে অবশ্যই বিশ্বব্যাপী প্রশমন প্রচেষ্টায় নেতৃত্ব দিতে হবে এবং এক্ষেত্রে জি-২০ দেশগুলোকে গুরুত্বপূর্ণ ভূমিকা পালন করতে হবে।'",
    "২১ সেপ্টেম্বর: ইতিহাসের পাতায় স্মরণীয় ঘটনা": "",
    "জাতিসংঘে ইউক্রেনে রুশ হামলার কড়া সমালোচনা জার্মানি এবং ফ্রান্সের": "জাতিসংঘের সাধারণ পরিষদের অধিবেশনে ইউক্রেনে রুশ হামলার কড়া সমালোচনা জানিয়েছে জার্মানি এবং ফ্রান্স।\n\nকাতারভিত্তিক সংবাদমাধ্যম আল-জাজিরার এক প্রতিবেদনে এ তথ্য উল্লেখ করা হয়।\n\nগতকাল মঙ্গলবার নিউ ইয়র্কে জাতিসংঘে জার্মানির চ্যান্সেলর ওলাফ শলৎস বলেন, ‘‘ইউক্রেনে সামরিক আগ্রাসন পরিচালনায় রাশিয়ার হামলার কোনো ভিত্তি নেই। এটি সাম্রাজ্যবাদ।‘’\n\nতার মতে, পুতিনের এ সিদ্ধান্ত শুধুমাত্র ইউরোপেই বিপর্যয় নিয়ে আসবে না। বরং বিশ্বে রুল-বেজড অর্ডার বজায়ে প্রভাব রাখবে।\n\nফ্রান্সের প্রেসিডেন্ট এমানুয়েল মাখোঁ বলেন, ইউক্রেনে রুশ হামলায় রাশিয়ার নিন্দা জানানোর ক্ষেত্রে কোনো দেশের নিরপেক্ষ থাকা উচিত নয়। যারা বর্তমানে নিশ্চুপ রয়েছে, তারা নতুন একটি সাম্রাজ্যবাদ গড়ে ওঠার উঠার ক্ষেত্রে সহায়তা করছে।\n\nঅন্যদিকে কাতার, সেনেগাল এবং তুরস্ক দ্রুত শান্তি আলোচনা শুরুর আহ্বান জানিয়েছে। আর ইউক্রেনে মস্কোর নৃশংসতার বিচারের দাবিতে একটি যুদ্ধাপরাধ ট্রাইবুন্যাল প্রতিষ্ঠার আহ্বান জানিয়েছে লিথুয়ানিয়া।\n\nগত ২৪ ফেব্রুয়ারি ইউক্রেনে সামরিক আগ্রাসন শুরু করে রাশিয়া। চলতি মাসে রাশিয়া-ইউক্রেন যুদ্ধের সাত মাস হয়েছে।\n\nরাশিয়ার সামরিক অভিযানের পর জাতিসংঘের সাধারণ পরিষদে ভোটাভুটি অনুষ্ঠিত হয়েছিল। তখন ১৪০টি দেশ রুশ হামলার নিন্দা জানানোর পাশাপাশি অবিলম্বে ইউক্রেনের ভূখণ্ড থেকে সেনা প্রত্যাহারের আহ্বান জানিয়েছিল। যদিও ৩০ টির বেশি দেশ রাশিয়ার সমালোচনা থেকে বিরত ছিল। এদের মধ্যে ভারত, চীন এবং দক্ষিণ আফ্রিকাও রয়েছে।\n\n(ঢাকাটাইমস/২১সেপ্টেম্বর/আরআর)",
    "মানেকে আরও আত্মবিশ্বাসী দেখতে চান বায়ার্ন কোচ": "গ্রীষ্মের দলবদলে লিভারপুল থেকে তিন বছরের চুক্তিতে বায়ার্নে যোগ দেওয়ার পর জার্মান সুপার কাপের ম্যাচ দিয়ে অভিষেক হয় মানের। লাইপজিগের বিপক্ষে ৫-৩ ব্যবধানে জেতা রোমাঞ্চকর ম্যাচটিতে গোল করে শুরুটা রাঙান তিনি।\n\nএরপর গোল করেছেন আরও চারটি। তারপর এ মাসে খেলা দলের চার ম্যাচে একটুখানি যেন ছন্দহারা মানে। সবশেষ চ্যাম্পিয়ন্স লিগে বার্সেলোনার বিপক্ষে ২-০ গোলে জেতা ম্যাচ সহ টানা চার ম্যাচ গোল করতে পারেননি তিনি।\n\nঘরের মাঠে এই ম্যাচের ৭০তম মিনিটে তাকে বসিয়ে সের্গে জিনাব্রিকে নামান কোচ। ম্যাচ শেষে মানের গোল না পাওয়া নিয়ে প্রশ্নের উত্তরে নাগেলমান বলেন, এটি নিয়ে তিনি উদ্বিগ্ন নন। জার্মান কোচ মনে করেন, সময়ের সঙ্গে তাদের খেলার ধরনের সঙ্গে আরও ভালোভাবে মানিয়ে নেবেন মানে।",
    "জাতিসংঘে রাশিয়ার শাস্তি চাইলেন ইউক্রেনের প্রেসিডেন্ট জেলেনস্কি": "ইউক্রেনে সামরিক আগ্রাসনের জন্য রাশিয়ার শাস্তি নিশ্চিতের জন্য জাতিসংঘের প্রতি আহ্বান জানিয়েছেন ইউক্রেনের প্রেসিডেন্ট ভলোদিমির জেলেনস্কি। এজন্য একটি বিশেষ ট্রাইবুন্যাল প্রতিষ্ঠার পাশাপাশি রাশিয়ার ভেটো ক্ষমতা কেড়ে নেওয়ার দাবি জানান তিনি।\n\nকাতারভিত্তিক সংবাদমাধ্যম আল-জাজিরা এক প্রতিবেদনে এ তথ্য জানিয়েছে।\n\nগতকাল বুধবার (২১ সেপ্টেম্বর) জাতিসংঘের সাধারণ পরিষদে প্রি-রেকর্ডেড ভিডিওর মাধ্যমে বক্তব্য দেন জেলেনস্কি। এর কয়েক ঘণ্টা আগেই নতুনভাবে ইউক্রেনে আংশিক সেনা সমাবেশের ঘোষণা দিয়েছিলেন রুশ প্রেসিডেন্ট ভ্লাদিমির পুতিন।\n\nজেলেনস্কি বলেন, ‘ইউক্রেনের বিরুদ্ধে একটি অপরাধ সংগঠিত হয়েছে। আমরা শুধুমাত্র শাস্তি দাবি করছি।’\n\nগত ২৪ ফেব্রুয়ারি ইউক্রেনে সামরিক অভিযানের পর প্রথমবারের মতো জাতিসংঘে বিশ্ব নেতৃবৃন্দের উদ্দেশ্যে বক্তব্য দিয়েছেন জেলেনস্কি।\n\nজেলেনস্কির ভাষণ শেষ হওয়ার পর বিভিন্ন দেশের কূটনীতিবিদরা হাত তালিয়ে দিয়ে প্রশংসা করলেও রাশিয়াসহ কিছু দেশের প্রতিনিধিরা চুপচাপ বসে ছিল।\n\nগত মঙ্গলবার জাতিসংঘের সাধারণ পরিষদের অধিবেশনে ইউক্রেনে রুশ হামলার কড়া সমালোচনা জানিয়ে বক্তব্য দেয় জার্মানি এবং ফ্রান্স।\n\nনিউ ইয়র্কে জাতিসংঘে জার্মানির চ্যান্সেলর ওলাফ শলৎস বলেন, ‘‘ইউক্রেনে সামরিক আগ্রাসন পরিচালনায় রাশিয়ার হামলার কোনো ভিত্তি নেই। এটি সাম্রাজ্যবাদ।‘’\n\nতার মতে, পুতিনের এ সিদ্ধান্ত শুধুমাত্র ইউরোপেই বিপর্যয় নিয়ে আসবে না। বরং বিশ্বে রুল-বেজড অর্ডার বজায়ে প্রভাব রাখবে।\n\nফ্রান্সের প্রেসিডেন্ট এমানুয়েল মাখোঁ বলেন, ইউক্রেনে রুশ হামলায় রাশিয়ার নিন্দা জানানোর ক্ষেত্রে কোনো দেশের নিরপেক্ষ থাকা উচিত নয়। যারা বর্তমানে নিশ্চুপ রয়েছে, তারা নতুন একটি সাম্রাজ্যবাদ গড়ে ওঠার উঠার ক্ষেত্রে সহায়তা করছে।\n\nঅন্যদিকে কাতার, সেনেগাল এবং তুরস্ক দ্রুত শান্তি আলোচনা শুরুর আহ্বান জানায়। আর ইউক্রেনে মস্কোর নৃশংসতার বিচারের দাবিতে একটি যুদ্ধাপরাধ ট্রাইবুন্যাল প্রতিষ্ঠার আহ্বান জানায় লিথুয়ানিয়া।\n\nঅন্যদিকে গতকাল বুধবার রাশিয়ার প্রতিরক্ষামন্ত্রী সার্গেই শোইগু জানান, গত ফেব্রুয়ারিতে ইউক্রেনে রাশিয়া অভিযান শুরুর পর থেকে তাদের ৫ হাজার ৯৩৭ জন সেনা নিহত হয়েছেন।\n\nশোইগু আরও বলেন, ইউক্রেন পশ্চিমাদের সঙ্গে সম্মিলিতভাবে যুদ্ধ করছে। রাশিয়া তেমনটি করছে না।\n\n(ঢাকাটাইমস/২২সেপ্টেম্বর/আরআর)",
    "ভাঙা চাল বা খুদ রপ্তানিতে নিষেধাজ্ঞা ভারতের": "ভাঙা চাল বা খুদ রপ্তানিতে নিষেধাজ্ঞা দিয়েছে ভারত। ভাঙা চাল বা খুদের পাশাপাশি বাসমতি ছাড়া অন্য চাল রপ্তানিতে ২০ শতাংশ শুল্ক বসিয়েছে দেশটি।\n\nশুক্রবার (৯ সেপ্টেম্বর) ভারতীয় সংবাদমাধ্যম ইকোনমিক টাইমসের খবরে এ তথ্য জানা গেছে। ভারতের অভ্যন্তরে গত বছরের তুলনায় চলতি বছর চাল উৎপাদন কম হওয়ায় কেন্দ্রীয় সরকার এ পদক্ষেপ গ্রহণ করেছে। একারণে দেশটিতে চালের দামের পাশাপাশি অন্যান্য শস্যের দাম বৃদ্ধির শঙ্কা রয়েছে।\n\nভারতের বিভিন্ন প্রদেশে চলতি খরিফ মৌসুমে (চৈত্র থেকে ভাদ্র মাস) বৃষ্টি স্বল্পতার কারণে ধানের আবাদ ৫ দশমিক ৬২ শতাংশ কমে প্রায় ৩৮৪ লাখ হেক্টরে নেমে এসেছে।\n\nবিশ্বের দ্বিতীয় চাল উৎপাদনকারী দেশ ভারত। বিশ্বে ৪০ শতাংশ চাল সরবরাহ করে ভারত।\n\n২০২১-২২ আর্থিক বছরে ২১ দশমিক ২ মিলিয়ন টন চাল রপ্তানি করেছে ভারত। এর মধ্যে তিন দশমিক ৯৪ মিলিয়ন টন বাসমতি চাল রয়েছে।\n\nবার্তা সংস্থা রয়টার্স এক প্রতিবেদনে জানায়, ভারত সরকারের নতুন এ নিষেধাজ্ঞার কারণে আমদানিকারকরা চাল আমদানিতে নিরুৎসাহিত হবে। এর ফলে তারা ভারতের প্রতিদ্বন্দ্বী থাইল্যান্ড এবং ভিয়েতনামে চাল আমদানির চেষ্টা করবে। কিন্তু দেশ দুটির পক্ষে নতুনভাবে জাহাজের সংখ্যা বৃদ্ধি করা কঠিন হয়ে যাবে।\n\nবিশ্বে চীন সবচেয়ে বেশি ভাঙা চাল বা খুদ আমদানিকারক দেশ। গত বছর এক দশমিক এক মিলিয়ন টন ভাঙা চাল বা খুদ ক্রয় করে চীন। একই সময় আফ্রিকার বহু দেশ যেমন সেনেগাল মানুষের খাবারের জন্য ভাঙা চাল বা খুদ ক্রয় করে।\n\n(ঢাকাটাইমস/৯সেপ্টেম্বর/আরআর)",
    "মাতৃভূমি রক্ষায় পুতিনের সৈন্য সমাবেশের নির্দেশ": "‘মাতৃভূমি রক্ষার জন্য’ সৈন্য সমাবেশের নির্দেশ দিয়েছেন রাশিয়ার প্রেসিডেন্ট ভøাদিমির পুতিন। গতকাল বুধবার এক ভাষণে এই নির্দেশ দেন তিনি। এতে করে ইউক্রেন যুদ্ধের জন্য আরো সেনা মোতায়েন করতে পারবে রাশিয়া। পুতিন এমন একসময়ে এই ঘোষণা দিলেন যখন ইউক্রেনের পাল্টা আক্রমণের বিরুদ্ধে লড়ছে রাশিয়ান বাহিনী। একই সাথে পশ্চিমা অস্ত্র দিয়ে চালানো পাল্টা এসব হামলার মাধ্যমে রাশিয়ার কিছু দখলকৃত অঞ্চল পুনরুদ্ধার করেছে ইউক্রেন। আলজাজিরা ও রয়টার্স।\n\nপুতিনের এ নির্দেশের পরপরই সামরিক বাহিনীতে কাজ করার অভিজ্ঞতাসম্পন্ন রিজার্ভ বাহিনীর তিন লাখ সদস্যকে ডাকার প্রক্রিয়া শুরু হয়েছে বলে দেশটির প্রতিরক্ষা মন্ত্রী সের্গেই শোইগু জানিয়েছেন। রাশিয়ার প্রেসিডেন্টের এ কড়া হুঁশিয়ারিকে ২৪ ফেব্রুয়ারি ইউক্রেনে মস্কোর সেনা পাঠানোর পর সেখানে যুদ্ধের তীব্রতা বাড়ানোর সবচেয়ে বড় ঘোষণা হিসেবে দেখা হচ্ছে বলে জানিয়েছে বার্তা সংস্থা রয়টার্স।\n\nরাশিয়ার কাছে যুক্তরাষ্ট্রের চেয়েও বেশি পারমাণবিক অস্ত্র আছে। ‘যদি আমাদের আঞ্চলিক অখ তা হুমকির মুখে পড়ে, তা হলে আমরা আমাদের লোকজনকে রক্ষায় সম্ভব সব কিছু ব্যবহার করব। এটি ধাপ্পা নয়’- টেলিভিশনে সম্প্রচারিত ভাষণে বলেছেন রাশিয়ার প্রেসিডেন্ট। যুক্তরাষ্ট্রসহ পশ্চিমাদের বিরুদ্ধের ‘পারমাণবিক ব্ল্যাকমেইলের’ অভিযোগ তুলেছেন রাশিয়ার প্রেসিডেন্ট ভøাদিমির পুতিন। দ্বিতীয় বিশ্বযুদ্ধের পর এটি রাশিয়ার প্রথম সেনা সমাবেশ। টেলিভিশনে প্রচারিত ভাষণে পুতিন বলেছেন, ইউক্রেনে শান্তি চায় না পশ্চিমারা। আমাদের দেশ লুঠ করতে ওয়াশিংটন, লন্ডন, ব্রাসেলস কিয়েভকে আমাদের ভূখে সামরিক অভিযান পরিচালনার জন্য চাপ দিচ্ছে। ন্যাটো দেশগুলোর কর্মকর্তারা রাশিয়ার বিরুদ্ধে গণবিধ্বংসী পারমাণবিক অস্ত্র ব্যবহারের সম্ভাব্যতা ও গ্রহণযোগ্যতার পক্ষে বক্তব্য দিচ্ছেন বলেও অভিযোগ করেছেন রুশ প্রেসিডেন্ট। পুতিন বলেন, রাশিয়াকে নিয়ে যারা এমন বক্তব্য দিচ্ছেন তাদের আমি মনে করিয়ে দিতে চাই যে, আমাদের দেশের কাছেও বিভিন্ন ধরনের গণবিধ্বংসী অস্ত্র রয়েছে। এগুলোতে ন্যাটো দেশের চেয়ে অনেক আধুনিক উপাদান যুক্ত রয়েছে।\n\nবুধবার টেলিভিশনে দেয়া এক ভাষণে প্রেসিডেন্ট পুতিন রাশিয়ার ২০ লাখ জনবল সম্পন্ন সামরিক রিজার্ভের আংশিক সমাবেশের ঘোষণা দেন। রাশিয়া এবং নিজের অঞ্চলগুলোকে রক্ষা করার জন্য এই ঘোষণা দেন তিনি।\n\n\n\nএ সময় পুতিন দাবি করেন, পশ্চিমারা রাশিয়াকে ধ্বংস করতে চায় এবং ইউক্রেনে শান্তি চায় না। ভাষণে প্রেসিডেন্ট পুতিন বলেন, ‘মাতৃভূমিকে রক্ষা করার জন্য, এর সার্বভৌমত্ব রক্ষায়, আমি আংশিক সৈন্য সমাবেশের বিষয়ে রুশ সামরিক বাহিনীর জেনারেল স্টাফের সিদ্ধান্তকে সমর্থন করা প্রয়োজন বলে মনে করি।’\n\nএ দিকে পশ্চিমা বিশ্ব যদি ‘পারমাণবিক ব্ল্যাকমেইল’ অব্যাহত রাখে তা হলে বিপুল অস্ত্রভা ারের পুরো শক্তি ব্যবহার করে রাশিয়া প্রতিক্রিয়া দেখাবে বলে প্রেসিডেন্ট ভøাদিমির পুতিন হুঁশিয়ারি দেয়ার পর ব্যাপক উদ্বেগ তৈরি হয়েছে। বুধবার জাতির উদ্দেশে দেয়া এক ভাষণে পুতিনের এমন হুঁশিয়ারির পর চীনের পররাষ্ট্র মন্ত্রণালয় সব পক্ষকে সংলাপে বসার পাশাপাশি পরামর্শ ও নিরাপত্তা উদ্বেগ মোকাবেলার উপায় খুঁজে বের করার আহ্বান জানিয়েছে। বুধবার এক সংবাদ সম্মেলনে চীনের পররাষ্ট্র মন্ত্রণালয়ের মুখপাত্র ওয়াং ওয়েনবিন বলেছেন, ইউক্রেন সঙ্কটে চীনের অবস্থান সুসংগঠিত ও পরিষ্কার।\n\nব্রিটেনের পররাষ্ট্রমন্ত্রী গিলিয়ান কিগান স্কাই নিউজকে বলেছেন, স্পষ্টতই এটি এমন একটি বিষয়, যা আমাদের খুব গুরুত্বসহ নেয়া উচিত। কারণ আপনি জানেন আমরা নিয়ন্ত্রণে নেই। তিনিও সত্যি নিয়ন্ত্রণে আছেন কি না আমি সেটিও নিশ্চিত নই।\n\nইউক্রেনে রুশ হামলার কড়া সমালোচনা জাপান-জার্মানি-ফ্রান্সের : জাতিসঙ্ঘের সাধারণ পরিষদের অধিবেশনে ইউক্রেনে রুশ হামলার কড়া সমালোচনা করেছে জাপান, জার্মানি ও ফ্রান্স। মঙ্গলবার জাতিসঙ্ঘের সাধারণ পরিষদে ভাষণ দিতে গিয়ে এসব দেশের জাপানের প্রধানমন্ত্রী, জার্মানির চ্যান্সেলর ও ফ্রান্সের প্রেসিডেন্ট ইউক্রেনে রুশ হামলার কড়া সমালোচনা করেন।\n\nইউক্রেনে রাশিয়ার চলমান আগ্রাসন জাতিসঙ্ঘ সনদকে পদদলিত করেছে বলে মন্তব্য করেছেন জাপানের প্রধানমন্ত্রী ফুমিও কিশিদা। ফ্রান্সের প্রেসিডেন্ট ইমানুয়েল ম্যাক্রোঁ বলেন, ইউক্রেনে রুশ হামলায় রাশিয়ার নিন্দা জানানোর ক্ষেত্রে কোনো দেশের নিরপেক্ষ থাকা উচিত নয়। যারা বর্তমানে নিশ্চুপ রয়েছে, তারা নতুন একটি সাম্রাজ্যবাদ গড়ে ওঠার ওঠার ক্ষেত্রে সহায়তা করছে।\n\nঅন্য দিকে কাতার, সেনেগাল ও তুরস্ক দ্রুত শান্তি আলোচনা শুরুর আহ্বান জানিয়েছে। আর ইউক্রেনে মস্কোর নৃশংসতার বিচারের দাবিতে একটি যুদ্ধাপরাধ ট্রাইব্যুনাল প্রতিষ্ঠার আহ্বান জানিয়েছে লিথুয়ানিয়া। রাশিয়ার সামরিক অভিযানের পর জাতিসঙ্ঘের সাধারণ পরিষদে ভোটাভুটি অনুষ্ঠিত হয়েছিল। তখন ১৪০টি দেশ রুশ হামলার নিন্দা জানানোর পাশাপাশি অবিলম্বে ইউক্রেনের ভূখ থেকে সেনা প্রত্যাহারের আহ্বান জানিয়েছিল। যদিও ৩০টির বেশি দেশ রাশিয়ার সমালোচনা থেকে বিরত ছিল। এদের মধ্যে ভারত, চীন ও দক্ষিণ আফ্রিকাও রয়েছে।",
    "এফটিএ হচ্ছে ভারতসহ পাঁচ দেশের সঙ্গে": "স্বল্পোন্নত দেশ (এলডিসি) থেকে উত্তরণে বড় আঘাত আসবে রপ্তানি খাতে। এ চ্যালেঞ্জ মোকাবিলায় ভারতসহ পাঁচটি দেশের সঙ্গে মুক্ত বাণিজ্য চুক্তি (এফটিএ) করা হবে। সংশ্লিষ্ট দেশগুলোর সঙ্গে এ নিয়ে আলোচনা চলছে।\n\nঅন্য দেশগুলো হচ্ছে-চীন, ইন্দোনেশিয়া, তুরস্ক ও শ্রীলঙ্কা। পাশাপাশি এফটিএ নিয়ে আলোচনা চলছে আরও ৯টি দেশের সঙ্গে। তবে ইন্দোনেশিয়া ও নেপালের সঙ্গে শিগগিরই প্রেফারেন্সিয়াল ট্রেড অ্যাগ্রিমেন্ট (পিটিএ) চুক্তি স্বাক্ষর হতে যাচ্ছে। এছাড়া দ্বিপাক্ষিক ও আঞ্চলিক অগ্রাধিকারমূলক বাণিজ্য এবং সমন্বিত অর্থনৈতিক অংশীদারিত্ব চুক্তির লক্ষ্যে ২৩টি দেশের সঙ্গে সম্ভাব্য সমীক্ষা সম্পন্ন করা হয়েছে।\n\nপ্রধানমন্ত্রীর নির্দেশাবলী বাস্তবায়ন অগ্রগতি প্রতিবেদনে এসব তথ্য তুলে ধরেছে বাণিজ্য মন্ত্রণালয়। সংশ্লিষ্ট সূত্রে পাওয়া গেছে এসব তথ্য।\n\n২০১৪ সালে প্রধানমন্ত্রী শেখ হাসিনা বাণিজ্য মন্ত্রণালয় পরিদর্শন করে ৮টি নির্দেশ দিয়েছিলেন। সেগুলো হচ্ছে-দ্রব্যমূল্য নিয়ন্ত্রণে উদ্যোগ গ্রহণ, টিসিবির সক্ষমতা বাড়ানো ও বাংলাদেশ ট্রেড অ্যান্ড ট্যারিফ কমিশনকে আরও গতিশীল করা। এছাড়া রপ্তানি বাড়ানো, জেলাভিত্তিক অপ্রচলিত পণ্য নিয়ে গবেষণা এবং চায়ের উৎপাদন বাড়ানো। আরও নির্দেশনা দেওয়া হয় বেসরকারি খাতের সঙ্গে কূটনৈতিক মিশনগুলোর সমন্বয় বৃদ্ধি, বিদেশে বাংলাদেশের প্রতিটি মিশনে বাণিজ্যিক ইউং স্থাপন।\n\nমন্ত্রণালয়ের প্রতিবেদনে বলা হয়-প্রধানমন্ত্রীর একটি নির্দেশ ছাড়া বাকি সাতটি বাস্তবায়ন হয়েছে। জানা গেছে, ২০২৬ সালে স্বল্পোন্নত দেশ হতে উত্তরণ পরবর্তী বহির্বিশ্বে রপ্তানির ক্ষেত্রে ডিউটি ও কোটা ফ্রি সুবিধা হারাবে বাংলাদেশ। পাশাপাশি রপ্তানি খাতে ভর্তুকি তুলে দিতে হবে। এতে রপ্তানিকারকরা প্রতিযোগী দেশগুলোর সঙ্গে অনেক সক্ষমতা হারাবে। সার্বিকভাবে রপ্তানি বাজারে একটি বড় ধরনের ধাক্কা আসবে।\n\nএই নেতিবাচক প্রভাব থেকে রক্ষা পেতে বিভিন্ন দেশের সঙ্গে মুক্ত বাণিজ্য চুক্তি (এফটিএ) অথবা অগ্রাধিকারমূলক বাণিজ্য চুক্তি (পিটিএ) সম্পাদন করতে সুপারিশ করেছে এলডিসি উত্তরণ চ্যালেঞ্জগুলো মোকাবিলায় গঠিত ‘অভ্যন্তরীণ রাজস্ব আহরণ ও ট্যারিফ যৌক্তিকীকরণ’ বিষয়ক সাব-কমিটিও। এ কমিটি আরও বলেছে বিকল্প উপায়ে রপ্তানিকে উৎসাহিত করার পন্থা উদ্ভাবন করা প্রয়োজন।\n\nএ পরিপ্রেক্ষিতে বাণিজ্য মন্ত্রণালয়ে বিভিন্ন দেশের সঙ্গে এফটিএ ও পিটিএ করার প্রতি জোর দিয়েছে। মন্ত্রণালয়ের ওই অগ্রগতি প্রতিবেদনে এসব বিষয় তুলে ধরে বলা হয়, রপ্তানি আয় বাড়াতে প্রাথমিকভাবে ১০টি দেশ ও ৩টি জোটের সঙ্গে এফটিএ বিষয়ে অগ্রাধিকারমূলক পদক্ষেপ নেওয়া হয়েছে। দেশগুলো হচ্ছে-ভারত, নেপাল, ইন্দোনেশিয়া, শ্রীলংকা, জাপান, সিঙ্গাপুর, যুক্তরাষ্ট্র, কানাডা, চীন, মালয়েশিয়। আর জোটের মধ্যে রয়েছে আসিয়ান অর্থনৈতিক জোট, মার্কোসপুর জোট ও ইউরোপিয়ান অর্থনৈতিক জোট।\n\nএছাড়া তুরস্ক, দক্ষিণ আফ্রিকা, মরক্কো, মরিশাস, সেনেগাল, নাইজেরিয়া, সিয়েরা লিওন, কেনিয়ার সঙ্গে এফটিএ ও পিটিএ করার ব্যাপারে নেগোসিয়েশন চলছে। এ প্রক্রিয়ার সঙ্গে সম্পৃক্ত মন্ত্রণালয়ের ঊর্ধ্বতন এক কর্মকর্তার মতে, উল্লিখিত চুক্তিগুলো সম্পন্ন হলে দেশের রপ্তানি আয় আরও বাড়বে। এতে এলডিসি থেকে উত্তরণে রপ্তানি খাতে যে সংকটের শঙ্কা রয়েছে সেটি কাটিয়ে উঠা সম্ভব হবে।\n\nজানা গেছে, এশিয়া-প্যাসিফিক অঞ্চলের দেশগুলোর সঙ্গে বাংলাদেশের বাণিজ্যের পরিমাণ প্রায় ৩৬ বিলিয়ন ডলার এবং বাংলাদেশের মোট আমদানির প্রায় ৫০ ভাগই আসে এ অঞ্চলের দেশগুলো হতে।\n\nবিশেষজ্ঞরা মনে করেন, ভৌগোলিক দিক থেকে এশিয়া-প্যাসিফিক অঞ্চলে কৌশলগত স্থানে রয়েছে বাংলাদেশ। তবে অগ্রাধিকার বাণিজ্য চুক্তি (পিটিএ) ও মুক্ত বাণিজ্য চুক্তির (এফটিএ) অভাবে ব্যবসা-বাণিজ্যের বিদ্যমান সম্ভাবনাকে কাজে লাগানো যাচ্ছে না। তাদের মতে, আঞ্চলিক বাণিজ্যে বাংলাদেশের অংশগ্রহণ আরও বাড়াতে হবে। এজন্য বাণিজ্য ও বিনিয়োগ বিষয়ক নীতিমালার সংস্কার ও সহায়ক নীতি প্রণয়ন, পণ্য বহুমুখীকরণ, কর ও শুল্ক কাঠামোর আধুনিকায়ন, অবকাঠামো খাতের উন্নয়ন, ক্রস বর্ডার বাণিজ্য সম্প্রসারণ এবং তথ্যপ্রযুক্তির ব্যবহার বাড়াতে হবে।\n\nবাণিজ্য মন্ত্রণালয়ের প্রতিবেদনে দ্রব্যমূল্য নিয়ন্ত্রণ প্রসঙ্গে বলা হয় চলতি ২০২২-২৩ অর্থবছরে গরিব মানুষের মধ্যে ভর্তুকি মূল্যে সাড়ে ৭ লাখ টন খাদ্যপণ্য বিতরণ করবে টিসিবি। এটি আগের অর্থবছরের তুলনায় ৫ গুণের বেশি। এরমধ্যে ভোজ্যতেল ২ লাখ ৬১ হাজার ২৬০ টন, মসুর ডাল ২ লাখ ৭৬ হাজার টন, চিনি ১ লাখ ৩৮ হাজার টন, ছোলা ১২ হাজার টন, খেজুর ১৫৬০ টন। এছাড়া পেঁয়াজ ২৪ হাজার টন, আদা ২৪ হাজার টন ও রসুন ১২ হাজার টন। এসব পণ্য এক কোটি পরিবারের মধ্যে বিতরণ করা হচ্ছে।\n\nএর আগের অর্থবছরে ২ লাখ ১১ হাজার টন খাদ্যপণ্য বিতরণ করা হয়েছে। সেখানে আরও বলা হয়, কোনো গোয়েন্দা সংস্থা কর্তৃক পণ্যের অস্বাভাবিক মূল্যবৃদ্ধির আগাম প্রতিবেদন পাওয়া গেলে প্রয়োজনীয় ব্যবস্থা নেওয়া হচ্ছে। এছাড়া মূল্য নিয়ন্ত্রণে চাল ও গম আমদানির অনুমোদন দেওয়া হয়েছে। উন্মুক্ত করা হয়েছে পেঁয়াজ আমদানি। পাশাপাশি আমদানি ও উৎপাদন পর্যায়ে প্রত্যাহার করা হয়েছে ভ্যাট।\n\nপ্রধানমন্ত্রীর নির্দেশনার মধ্যে পুরোপুরি বাস্তবায়ন হয়নি ট্রেড অ্যান্ড ট্যারিফ কমিশনকে আরও জোরদার করার বিষয়টি। এ বিষয়ে সেখানে বলা হয়, ২০১৯ সালে জাতীয় সংসদে বাংলাদেশ ট্যারিফ কমিশনের আইন (সংশোধন) পাশ হয়েছে। বর্তমান এ প্রতিষ্ঠানের বিদ্যমান অর্গানোগ্রামকে যুগোপযোগীকরণ করে নতুন অর্গানোগ্রাম প্রণয়নের কাজ চলছে।",
    "নেদারল্যান্ডস দলে ৫ নতুন মুখ": "এগিয়ে আসছে কাতার বিশ্বকাপ। বৈশ্বিক আসরের জন্য আদর্শ স্কোয়াড গড়ার অভিযানে নেমে পড়েছেন নেদারল্যান্ডস কোচ লুই ফন খাল। নতুন পাঁচ জন খেলোয়াড়কে নেশন্স লিগে পোল্যান্ড ও বেলজিয়ামের বিপক্ষে ম্যাচের প্রাথমিক দলে ডেকেছেন তিনি।\n\nম্যাচ দুটির জন্য শুক্রবার ৩২ সদস্যের দল ঘোষণা করেন ফন খাল। প্রথমবার জাতীয় দলে ডাক পাওয়া পাঁচ জন হলেন- ব্রায়ান ব্রবি, আন্দ্রিয়াস নোপের্ত, পাসকাল স্ট্রাউক, কেনেথ টেইলর ও জয়ি ফিয়ারমান।\n\n২০ বছর বয়সী স্ট্রাইকার ব্রবি ও তার সমবয়সী মিডফিল্ডার টেইলর এই মৌসুমে আয়াক্সের হয়ে নিয়মিত খেলছেন। আরেক মিডফিল্ডার ফিয়ারমান পিএসভি আইন্দহোভেনের হয়ে খেলছেন। দুই দলই ডাচ লিগে তাদের প্রথম চার ম্যাচে জিতেছে।\n\n২৮ বছর বয়সী গোলরক্ষক নোপের্ত সম্প্রতি ডাচ ক্লাব ভিয়েরেনফিনে যোগ দিয়েছেন। ইংলিশ ক্লাব লিডসে ইউনাইটেডে খেলেন ২৩ বছর বয়সী ডিফেন্ডার স্ট্রাউক।",
    "গাজীপুরের বিপসটে ফিমেল মি‌লিটারি অফিসার্স কোর্সের সমাপনী": "আর্মড ফোর্সেস ইনস্টিটিউট অব প্যাথলজির কমান্ড্যান্ট মেজর জেনারেল সুসানে গীতি বৃহস্পতিবার বিপসটে আয়োজিত ফিমেল মিলিটারি অফিসার্স কোর্সে অংশগ্রহণকারীদের হাতে সার্টিফিকেট তুলে দেন। ছবি : আইএসপিআর\n\nফিমেল মিলিটারি অফিসার্স কোর্স-২৬-এর সমাপনী অনুষ্ঠান সম্পন্ন হয়েছে। আজ বৃহস্পতিবার গাজীপুরের বাংলাদেশ ইনস্টিটিউট অব পিস সাপোর্ট অপারেশন ট্রেনিংয়ে (বিপসট) এই অনুষ্ঠান হয়। কোর্সে বাংলাদেশের দুজনসহ বিভিন্ন দেশের ২৭ কর্মকর্তা অংশগ্রহণ করেন।\n\nএক সংবাদ বিজ্ঞপ্তিতে আইএসপিআর এসব তথ্য জানায়। আইএসপিআর বলছে, প্রথমবারের মতো বিপসটে আয়োজিত এই কোর্সে মালয়েশিয়া, ঘানা, যুক্তরাজ্য, সেনেগাল, ফিজি, জর্ডান, কঙ্গো, নেদারল্যান্ড, পাকিস্তান, মঙ্গোলিয়া, পেরু, মালাউই, কাজাকিস্তান, প্যারাগুয়ে, মরক্কো, তিউনিসিয়া, বেনিন, নামিবিয়া, তানজানিয়া, পোল্যান্ড, নেপাল, মার্কিন যুক্তরাষ্ট্র, জাপান, নিউজিল্যান্ড, ফ্রান্স এবং স্বাগতিক বাংলাদেশ থেকে নারী কর্মকর্তা অংশগ্রহণ করেন।\n\nআর্মড ফোর্সেস ইনস্টিটিউট অব প্যাথলজির কমান্ড্যান্ট মেজর জেনারেল সুসানে গীতির সঙ্গে বিপসটে আয়োজিত ফিমেল মিলিটারি অফিসার্স কোর্সে অংশগ্রহণকারী কর্মকর্তা, প্রশিক্ষক ও বিপসটের কর্মকর্তারা। ছবি : আইএসপিআর\n\nসমাপনী অনুষ্ঠানে আর্মড ফোর্সেস ইনস্টিটিউট অব প্যাথলজির (এএফআইপি) কমান্ড্যান্ট মেজর জেনারেল সুসানে গীতি প্রধান অতিথি হিসেবে উপস্থিত ছিলেন।\n\nএ ছাড়া বিপসটের কমান্ড্যান্ট মেজর জেনারেল এ এস এম রিদওয়ানুর রহমানসহ ঊর্ধ্বতন সামরিক কর্মকর্তারা উপস্থিত ছিলেন।\n\nবিজ্ঞপ্তিতে আইএসপিআর জানায়, জাতিসংঘের ডিপার্টমেন্ট অব পিস অপারেশনস্ (ডিপিও) অনুধাবন করে—নারী শান্তিরক্ষীরাও সমস্যা সংকুল এলাকায় সামরিক দায়িত্ব পালনে রোল মডেল হিসেবে কাজ করতে পারে। এ ক্ষেত্রে ফিমেল মিলিটারি অফিসার্স কোর্সটি শান্তিরক্ষায় নারীদের অংশগ্রহণ এবং কর্তব্য পালনে কার্যকারীতা বৃদ্ধিতে সহায়ক ভূমিকা পালনে সক্ষম হবে।\n\nআর্মড ফোর্সেস ইনস্টিটিউট অব প্যাথলজির কমান্ড্যান্ট মেজর জেনারেল সুসানে গীতি বৃহস্পতিবার বিপসটে আয়োজিত ফিমেল মিলিটারি অফিসার্স কোর্সে অংশগ্রহণকারীদের হাতে সার্টিফিকেট তুলে দেন। ছবি : আইএসপিআর\n\nবিজ্ঞপ্তিতে আরও বলা হয়, প্রশিক্ষণে বিপসটের প্রশিক্ষকদের পাশাপাশি নেদারল্যান্ডের মেজর জেনারেল প্যাট্রিক ক্যামার্ট (অব.) ও লটে ভার্মিজ, ফ্রান্সের বারট্রান্ড জিন মেরি বোরগেইন, যুক্তরাষ্ট্রের রয় আলেকজেন্ডার ব্রেনান, নিউজিল্যান্ডের ট্রেসি টিবস এবং দক্ষিণ সুদানে শান্তিরক্ষা মিশনে কর্মরত হেড অব ফিল্ড অফিস জাপানের হিরোকো হিরাহারা প্রশিক্ষকের দায়িত্ব পালন করেন এবং নিজেদের অভিজ্ঞতা বর্ণনা করেন।",
    "ইসলামী সলিডারিটি গেমস : ফুটবলেও খেলা উচিত বাংলাদেশের": "২০০৫ সালে শুরু হওয়া ইসলামী সলিডারিটি গেমস এবার পার করলো পঞ্চম আসর। ধীরে ধীরে জনপ্রিয়তা পাচ্ছে ৫৭টি মুসলিম দেশের এই গেমস। একেক বার একেক ডিসিপ্লিন অন্তর্ভূক্ত হচ্ছে। তবে প্রতিবারই থাকছে ফুটবল।\n\nবয়স ভিত্তিক ফুটবল দলই অংশ নেয় ইসলামী সলিডারিটি গেমসে। আফ্রিকা, এশিয়া ও ইউরোপের হাই র‌্যাংকিং দলের উপস্থিতি থাকে এই ফুটবলে। তবে বাংলাদেশ কখনো এই গেমসের ফুটবলে অংশ নেয়নি।\n\nদলীয় ডিসিপ্লনে বাংলাদেশ অলিম্পিক অ্যাসোসিয়েশনের (বিওএ) আগ্রহ কমই থাকে গেমস। তা খরচের কথা মাথায় রেখে। এরপরও এবার কোনিয়া সলিডারিটি গেমসে দলীয় ইভেন্ট হিসেবে বাংলাদেশ মহিলা হ্যান্ডবল দল অংশ নেয়। অভিজ্ঞতা অর্জনের জন্য বয়স ভিত্তিক দলকে পাঠানো হয় তুরস্কের এই শহরে। বড় হারের গেমস শুরু করে শেষ ম্যাচে জয় দিয়ে শেষ করেছে হ্যান্ডবল দল। যেহেতু গেমসে ফুটবল আছে তাই বাংলাদেশ অলিম্পিক অ্যাসোসিয়েশনের উচিত ফুটবল দলকেও পাঠানো।\n\nবাংলাদেশের ফুটবলের আন্তর্জাতিক গণ্ডি বলতে সাফ ফুটবল, এশিয়ান কাপ, এশিয়ান গেমস, বিশ্বকাপ ও অলিম্পিক বাছাই। এখন লাল-সবুজরা যদি ইসলামী সলিডারিটি গেমসের ফুটবলে অংশ নেয় তাহলে দেশের ফুটবলে নতুন দিগন্তের সূচনা হবে।\n\nএশিয়ায় যেমন প্রতি চার বছর পর পর সেরা সেরা দলের বিপক্ষে খেলার সুযোগ হয়, এই গেমসে খেললে আফ্রিকা এবং ইউরোপের হাই র‌্যাংকিং দলের সাথে খেলার রাস্তা তৈরি হবে।\n\n২০০৫ সালের প্রথম ইসলামী সলিডারিটি গেমস ফুটবলে উপস্থিতি ছিল ১৬টি মুসলিম দেশের। ২০১৩ সালে তা সাত দলে নেমে আসে। ২০১৭ সালের মতো এবারের গেমসেও আট দলের উপস্থিতি। চারটি গেমস মিলে ফুটবলে অংশ নেয়া দেশগুলো হলো সৌদি আরব, মরক্কো, তুরস্ক, আজারবাইজান, সেনেগাল, ক্যামেরুন, আলজেরিয়া, ইরান, ওমান , ফিলিস্তিন, ইন্দোনেশিয়া, সিরিয়া, ইরাক, চাদ, মালয়েশিয়া, সুদান, মালি, সুদান, ইয়েমেন, তাজিকিস্তান, সিরিয়া ও পাকিস্তান। এর মধ্যে আটটি দেশ বিশ্বকাপে খেলার অভিজ্ঞতাসম্পন্ন।\n\nবাংলাদেশ কেন এই ইসলামী সলিডারিটি গেমসে অংশ নেয় না। বাফুফে সেক্রেটারী আবু নাঈম সোহাগ জানান, ‘আমরা মূলত এই গেমসের ফুটবলে খেলার আমন্ত্রণ পাইনি। আগামীতে অবশ্যই চেষ্টা থাকবে এই আসরে বাংলাদেশ ফুটবল দলের প্রতিনিধিত্ব করার।’ জাতীয় দলের কোচ হাভিয়ার কাবরেরা এই গেমস সম্পর্কে কোনো ধারনাই না থাকার কথা জানান। তবে বাফুফের টেকনিক্যাল ডিরেক্টর পল স্মলির মতে, ‘অন্য আন্তর্জাতিক ও ঘরোয়া ফুটবলের সাথে সাংঘর্ষিক না হলে খেলা যেতে পারে সলিডারিটি গেমসে। এতে নতুন একটি টুর্নামেন্টে অংশ নেয়া হবে।’\n\nবাফুফের ন্যাশনাল টিমস কমিটির চেয়ারম্যান কাজী নাবিল আহমেদ অবশ্য এই প্রসঙ্গে কোনো মন্তব্যই করেননি। এই ন্যাশনাল টিমস কমিটির সাবেক ডেপুটি চেয়ারম্যান তাবিথ আউয়ালের মতে, বাংলাদেশ অনূর্ধ্ব-২৩ দলের বছরে চারটি টুর্নামেন্ট খেলা উচিত এবং অবশ্যই তা হাই র‌্যাংকিং দলের বিপক্ষে। সেক্ষেত্রে ইসলামী সলিডারিটি গেমস একটি বড় প্ল্যাটফর্ম হবে বাংলাদেশ অনূর্ধ্ব-২৩ দলের জন্য।’\n\nতার আশাবাদ, ‘২০২৫-এর ইসলামী সলিডারিটি গেমসের ফুটবলে বাংলাদেশ অংশ নেবে। যদি সেই সময় ঘরোয়া লিগের সিডিউল থাকে তাহলে অনূর্ধ্ব-২৩ ‘বি’ দল পাঠাতে পারে বাফুফে।’ বিওএ মহাসচিব সৈয়দ শাহেদ রেজা জানান, আমরা গেমসে দলীয় ইভেন্টে বেশ দুর্বল। এরপরও সুযোগ থাকলে ফুটবলকে পাঠাব সলিডারিটি গেমসে।",
    "চ্যাম্পিয়নস লিগ শুরু আজ": "আজ রাত থেকেই শুরু হতে যাচ্ছে ফুটবল পায়ে ইউরোপ সেরা হওয়ার যুদ্ধ। ইউরোপিয়ান ক্লাব ফুটবলের শ্রেষ্ঠত্বের আসরে লড়াই করতে প্রস্তুত ৩২ ক্লাব। এরপরই অপেক্ষা ফুরোবে ফুটবল অনুরাগীদের। সময় এসেছে রাত জেগে মঙ্গল ও বুধবারের ফুটবল-উয়েফা চ্যাম্পিয়নস লিগ নিয়ে বুঁদ হয়ে থাকার।\n\n১৪০ গোল নিয়ে চ্যাম্পিয়নস লিগ ইতিহাসের সর্বোচ্চ স্কোরার ক্রিস্টিয়ানো রোনালদো। ১২৫ গোল নিয়ে তার পরেই আছেন লিওনেল মেসি। চ্যাম্পিয়নস লিগে সবচেয়ে বেশি আটটি হ্যাটট্রিকও করেছেন এ দুজন। তাই ইউরোপের শীর্ষ ক্লাব প্রতিযোগিতা শুরুর আগে এ দুজনকে নিয়ে সব সময়ই থাকত বাড়তি আলোচনা। তবে এবার আলোচনা এবং দুজনের দ্বৈরথের অবসান ঘটতে চলেছে। কারণ, ক্রিস্টিয়ানো রোনালদো এবার নেই চ্যাম্পিয়ন্স লিগে, তার দল ম্যানচেস্টার ইউনাইটেড যে চ্যাম্পিয়ন্স লিগ খেলার টিকিট কাটতে পারেনি, এবার ইউরোপা লিগ খেলতে হবে ম্যানচেস্টার ইউনাইটেডকে। যদিও ইউনাইটেড ছেড়ে চ্যাম্পিয়ন্স লিগ খেলবে এমন দলগুলোতে যাওয়ার অনেক চেষ্টা করেছিলেন রোনালদো, কিন্ত বয়সটা যখন ৩৭, তখন কোনো ক্লাবই তাকে দলে ভেড়াতে তেমন আগ্রহ দেখায়নি। তাই তাকেও ম্যান ইউনাইটেড এর সাথে ইউরোপা লিগে খেলতে হবে। তাই দ্বিতীয় স্থানে থাকা লিওনেল মেসির সামনে সুযোগ থাকছে রোনালদোর সাথে গোল ব্যবধান কমিয়ে আনার এবং হ্যাটট্রিক সংখ্যায় রোনালদোকে ছাড়িয়ে যাওয়ার। তবে দুজনের রোমাঞ্চকর ঐতিহাসিক দ্বৈরথ মিস করবে অবশ্য ফুটবলপ্রেমীরা।\n\nখেতাব ধরে রাখার লড়াইতে উয়েফা চ্যাম্পিয়ন্স লিগের প্রথম দিনেই মাঠে নামবে গতবাবের চ্যাম্পিয়ন ও আসরের সর্বোচ্চ ১৪ বার ইউরোপ সেরার মুকুট পরা স্প্যানিশ জায়ান্ট ক্লাব রিয়াল মাদ্রিদ। একইসাথে আজ মাঠে নামছে দ্বিতীয় সফল দল এসি মিলানও। নতুন আসরের প্রথম দিন মাঠে নামছে ম্যানচেস্টার সিটি, চেলসি, পিএসজি, জুভেনটাস, বরুশিয়া ডর্টমুন্ডের মতো দলগুলো। আজ রাতেই গ্রুপ পর্বের আটটি ম্যাচে খেলবে ১৬টি দল। আগামীকাল মাঠে নামবে ফেভারিট লিভারপুল, বার্সেলোনা, বায়ার্ন মিউনিখসহ বাকি ১৬টি দল।\n\nএবারের মৌসুমে ফুটবল ভক্তদের উন্মাদনা বাড়িয়ে দিয়েছে পাগলাটে এক দলবদলের মৌসুম। বায়ার্ন মিউনিখ ছেড়ে বার্সেলোনাতে নাম লিখিয়েছেন রবার্ট লেভানডফস্কি। গ্রুপ পর্বেই তার সাবেক ক্লাবের বিরুদ্ধে লড়াইয়ে নামতে হবে তাকে, কারণ টানা দ্বিতীয়বার বার্সা-বায়ার্ন পড়েছে একই গ্রুপে। গত দুই আসরেই বার্সেলোনার বাধা হয়ে দাঁড়িয়ে ছিল জার্মান ক্লাবটি, এবার প্রতিশোধ নিতে প্রস্তুত জাভির শিষ্যরা। নতুন মৌসুমে দুর্দান্ত একটি দল সাজিয়েছেন বার্সেলোনা কোচ জাভি। আর তার সেরা অস্ত্র রবার্ট লেভানডফস্কি সেটা বলার অপেক্ষা রাখে না। ইতিমধ্যেই লালিগাতে ৪ ম্যাচে ৫ গোল করে ফেলেছেন এই পোলিশ স্ট্রাইকার। জার্মান চ্যাম্পিয়ানরাও লেভানডফস্কির বিকল্প নিয়ে এসেছে, লিভারপুল থেকে উড়িয়ে এনেছে সেনেগাল তারকা সাদিও মানেকে। সাথে রক্ষণভাগে যুক্ত হয়েছে জুভেন্টাস থেকে নিয়ে আসা ডি'লিটও, তাই বায়ার্নও পাল্টা আক্রমণ করতে প্রস্তুত। তবে চ্যাম্পিয়ন্স লিগের মৃত্যুকূপ 'গ্রুপ-সি' বার্সা, বায়ার্ন, ইন্টার থেকে শেষ পর্যন্ত কোন দুটি দল যাবে শেষ-১৬ তে সেটা দেখার অপেক্ষায়।\n\nঠিকানা বদল করেছেন বরুসিয়া ডর্টমুন্ডের হয়ে চ্যাম্পিয়ন্স লিগ কাঁপানো আর্লিং হল্যান্ডও। ডর্টমুন্ড ছেড়ে পাড়ি জমিয়েছেন ম্যানচেস্টার সিটিতে। ইতিমধ্যেই প্রিমিয়ার লিগে ছয় ম্যাচে ১০ গোল করে ফেলেছেন এই নরওয়েজিয়ান ফরোয়ার্ড। কাকতালীয়ভাবে তার সাবেক ক্লাব বরুশিয়া ডর্টমুন্ড ও বর্তমান ক্লাব ম্যান সিটি পড়েছে একই গ্রুপে। লেভানডফস্কির মতো তাকেও গ্রুপ পর্বে তার সাবেক ক্লাবের বিপক্ষে মাঠে নামতে হবে। আজ সিটির হয়ে হল্যান্ডের চ্যাম্পিয়নস লিগের অভিযান শুরু হলেও লেভানডফস্কির বার্সার হয়ে চ্যাম্পিয়নস লিগের অভিষেক হবে আগামীকাল। সিটি আজ মুখোমুখি হবে স্প্যানিশ ক্লাব সেভিয়ার।\n\nআজ গ্রুপ ‘এইচ'তে মুখোমুখি হবে স্বাগতিক প্যারিস সেন্ট-জার্মেই (পিএসজি) ও ইতালিয়ান ক্লাব জুভেন্টাস। প্রথম দিনের সবচেয়ে বড় ম্যাচ এটিই। মেসি-নেইমার-এমবাপ্পেকে নিয়ে গড়া পিএসজির আক্রমণ ত্রয়ী নতুন মৌসুমে ধ্বংসাত্মক রুপে আবির্ভাব হয়েছেন। লিগ ওয়ানে প্রথম ছয় ম্যাচে ১৪টি গোল ও ১২ এসিস্ট এই ত্রয়ীর। চ্যাম্পিয়ন্স লিগের প্রথম শিরোপা জিততে মরিয়া পিএসজির প্রথম পরীক্ষা আজ। দলবদলে পিএসজি ছেড়ে জুভেন্টাসে যোগ দেয়া আনহেল দি মারিয়া ও লিয়ান্দ্রো প্যারাদেসও তাদের সাবেক ক্লাব পিএসজির বিপক্ষে মাঠে নামার অপেক্ষায়।\n\nতুলনামূলক সহজ গ্রুপে পড়া ডিফেন্ডিং চ্যাম্পিয়ন রিয়াল মাদ্রিদ আজ মাঠে নামবে ২০১৭ সালের পর চ্যাম্পিয়ন্স লিগে ফিরে আসা স্কটিশ ক্লাব সেল্টিকের বিপক্ষে। ঘরের মাঠ সেল্টিক পার্কে চ্যাম্পিয়নদেরকে আথিতেয়তা দিবে স্কটিশ ক্লাবটি।\n\nঅস্ট্রিয়ান ক্লাব সালজবুর্গের মুখোমুখি হবে আসরের দ্বিতীয় সর্বোচ্চ শিরোপাজয়ী ক্লাব ইতালিয়ান চ্যাম্পিয়ন এসি মিলান।\n\nক্রোশিয়ান ক্লাব ডায়নামো জাগরেভ এর বিপক্ষে মাঠে নামবে ইংলিশ প্রিমিয়ার লিগের জায়ান্ট চেলসি।\n\nঘরের মাঠে জার্মান ক্লাব বরুসিয়া ডর্টমুন্ড খেলবে ডেনিশ ক্লাব কোপেনহেগেনের বিপক্ষে। আরেক জার্মান ক্লাব আরবি লাইপজিগও নিজেদের মাঠে খেলবে ইউক্রেনিয়ান ক্লাব শাখতারের বিপক্ষে। পর্তুগিজ ক্লাব বেনফিকা খেলবে ইসরাইলের ক্লাব মাক্কাবি হাইফার সাথে।\n\nডায়নামো জাগরেব বনাম চেলসি ও বরুসিয়া ডর্টমুন্ড বনাম কোপেনহেগেন ম্যাচ ২টি শুরু হবে বাংলাদেশ সময় রাত ১০:৪৫ মিনিটে, বাকি ছয়টি ম্যাচ শুরু হবে রাত ১টায়।\n\nসব মিলিয়ে আজ চ্যাম্পিয়ন্স লিগে রোমাঞ্চকর এক রাতই অপেক্ষা করছে ফুটবলপ্রেমীদের জন্য।",
    "আটলান্টিকে হারিয়ে যাওয়া রহস্যময় সুলতান": "জুমবাংলা ডেস্ক : ‌‌আফ্রিকার পশ্চিম উপকূলে মালি সাম্রাজ্য স্থাপিত হয় ১২৩৩ সালে। পরের কয়েক দশকে পৃথিবীর ইতিহাসের সবচেয়ে ধনী সাম্রাজ্যে পরিণত হয়। সেই সাম্রাজ্যের এক সুলতান আবিষ্কার ও সম্পদের নেশায় আটলান্টিক পাড়ি দিতে গিয়ে নিজেই হারিয়ে যান চিরতরে। সেই গল্প জানাচ্ছেন ওয়াহিদ সুজন\n\n\n\nমানসা মুসার হজযাত্রা\n\nগল্পের প্রধান সূত্র মানসা মুসা। যাকে বলা হয়, জ্ঞাত ইতিহাসে বিশ্বের সবচেয়ে ধনী ব্যক্তি। ১৩ শতকের মালির এ শাসকের সম্পদের মূল্য বর্তমান মুদ্রাস্ফীতির বিচারে ৪০০ বিলিয়ন ডলার, যেখানে রথ চাইল্ড পরিবারের সম্পত্তির পরিমাণ ৩৫০ বিলিয়ন ডলার।\n\nস্বর্ণের বিশাল মজুদ থাকলেও মালি সাম্রাজ্য বহির্বিশ্বে অতটা পরিচিত ছিল না। তবে ধর্মপ্রাণ মুসা যেবার সাহারা মরু ও মিসর পার হয়ে মক্কায় হজ পালনে যাত্রা করলেন, তখনই সেই অবস্থার পরিবর্তন হতে শুরু করল। বলা হয়ে থাকে, ৬০ হাজার মানুষের একটি দল নিয়ে মালি ত্যাগ করেন মুসা। তীর্থযাত্রায় তার সঙ্গে ছিল পুরো মন্ত্রিপরিষদ, কর্মকর্তা, সৈনিক, কবি, ব্যবসায়ী, উটচালক এবং ১২ হাজার দাস-দাসী। এ যেন মরুর বুক দিয়ে বয়ে চলা চলন্ত এক শহর, যেখানে খাবারের জন্য ছিল পশুর এক বিশাল বহর।\n\nকায়রোতে মানসা মুসার ভ্রমণ সেখানকার বাসিন্দাদের মনে এতটাই দাগ কেটেছিল যে, এক যুগ পর যখন ইতিহাসবিদ আল-উমারি শহরটিতে যান, তখনো মানুষের মুখে মুখে ছিল মানসা মুসার স্তুতি। কায়রোতে তিন মাস অবস্থানের সময় তিনি মানুষকে যে হারে স্বর্ণ দান করেছেন তাতে পরবর্তী ১০ বছর ওই পুরো অঞ্চলে স্বর্ণের দাম তলানিতে গিয়ে পৌঁছায় ও অর্থনীতি ভেঙে পড়ে। বর্তমান হিসাবে, মুসার মক্কা যাত্রার ফলে স্বর্ণের যে অবমূল্যায়ন হয় তাতে পুরো মধ্যপ্রাচ্যে ১৫০ কোটি ডলারের অর্থনৈতিক ক্ষতি হয়েছিল।\n\nআটলান্টিকের গল্প\n\nকায়রোয় অবস্থানকালে স্থানীয় জেলা গভর্নর আবু আল-হাসান আলি ইবনে আমির হিজাবের সঙ্গে বন্ধুত্ব হয় মুসার। ইবনে আমির হিজাব থেকে আল-উমারির পাওয়া তথ্যই মুসাকে ইতিহাসে লিপিবদ্ধ করে। এর মধ্যে রয়েছে তার সিংহাসনে আসীন হওয়ার গল্প, যার সঙ্গে যুক্ত আটলান্টিক অভিযান।\n\nমুসা জানান, উত্তরাধিকার সূত্রে রাজত্ব পাওয়াটা গতানুগতিক ধারায় হয়নি। তার পূর্বসূরি আটলান্টিক জয়ের নেশায় সিংহাসন ছেড়ে দেন। যিনি মনে করতেন, মহাসাগরের সবচেয়ে দূরবর্তী সীমা আবিষ্কার করা কোনো অসম্ভব বিষয় নয় এবং তার ইচ্ছা ছিল সেটা করে দেখানো। এ জন্য একটি অভিযানের আয়োজন করেন। এর অংশ হিসেবে ২০০ জাহাজ ভর্তি ছিল নাবিক ও অন্যান্য কর্মকর্তা, একই সংখ্যক জাহাজে নেওয়া হয় স্বর্ণ, অন্যান্য রসদ ও পানি। সব মিলিয়ে কয়েক বছর চলার মতো উপকরণে ভর্তি ছিল জাহাজগুলো।\n\nঅভিযাত্রিক দলের কাণ্ডারির প্রতি সুলতানের নির্দেশ ছিল, মহাসাগরের একদম শেষ না দেখে যেন না ফেরে বা রসদ ও পানি শেষ না হওয়া পর্যন্ত চলতে হবে। এরপর অনেক দিন কেটে যায়, কিন্তু নৌবহরের ফিরে আসার নাম নেই। অবশেষে হতাশার খবর নিয়ে একটি জাহাজ ফিরে আসে। ওই জাহাজের ক্যাপ্টেন বলেন, হে সুলতান, আমরা দীর্ঘ সময় ভ্রমণ করেছি যতক্ষণ না খোলা সাগরে শক্তিশালী স্রোতসহ একটি নদী দেখা যায়। বহরের শেষ জাহাজ ছিল আমার। অন্য জাহাজগুলো এগিয়ে যায় সেই প্রচণ্ড স্রোত ও ঘূর্ণির ওই নদীতে। এরপর কুয়াশায় তাদের আর কাউকে দেখা যায়নি ও তারা ফিরে আসেননি। আমরা জানি না তাদের কী হয়েছিল।\n\nএসব কথা সুলতানের বিশ্বাস হয় না, তিনি সিদ্ধান্ত নেন ঘটনা তলিয়ে দেখার। সে ক্ষেত্রে তার জন্য একটা পথই উপযুক্ত মনে হয়। নিজে গিয়ে দেখে আসা, আসলে কী আছে মহাসাগরের সীমানায়। এবার আগের চেয়ে পাঁচগুণ জাহাজ প্রস্তুত করতে বললেন। এক হাজার জাহাজ প্রস্তুত করলেন নিজের ও নাবিকদের জন্য। বাকি হাজার জাহাজে নেওয়া হলো রসদ ও পানি।\n\nলম্বা এই সফরের কারণে সিংহাসনের দায়িত্ব দিয়ে যান উত্তরসূরি কানকু মুসাকে। এরপর সুলতান আর নিজ দেশে ফিরে আসেননি। আটলান্টিকে তার কী হয়েছিল কেউ জানে না। অপেক্ষার পর একসময় অধিকার বলে মালি সাম্রাজ্যের সিংহাসনে বসে কানকু মুসা হয়ে যান মানসা মুসা। তার হাত ধরে মালি সাম্রাজ্য ধনসম্পদ, শিক্ষা ও সংস্কৃতির সর্বোচ্চ শিখরে পৌঁছে যায়।\n\nইবনে আমির হিজাবের সঙ্গে মানসা মুসার এই কথোপকথনের রেকর্ড এই সমুদ্রযাত্রার একমাত্র ঐতিহাসিক বিবরণ। মুসা মধ্যযুগীয় আরব ঐতিহাসিক বা পশ্চিম আফ্রিকার মৌখিক ঐতিহ্যে গুরুত্বের সঙ্গে স্থান পেলেও আটলান্টিকে হারিয়ে যাওয়া সুলতানের গল্পটি কোথাও লিপিবদ্ধ নেই। এমনকি সেই সময় নিয়েও জানা যায় না। তবে এই ধরনের একটি সমুদ্রযাত্রার সম্ভাবনাকে বেশ কয়েকজন ঐতিহাসিক গুরুত্বের সঙ্গে বিবেচনা করেছেন। এর সঙ্গে আমলে নেওয়া হয় সুলতানের নাম নিয়ে বিভ্রান্তি।\n\nআটলান্টিক পাড়ি\n\nসমুদ্রযাত্রার জনপ্রিয় কাহিনীতে সমুদ্রে যাত্রাকারী সুলতানকে মানসা আবু বকর দ্বিতীয় বলে বর্ণনা করা হয়। কিন্তু মুসার আগে এ নামে কোনো মানসা বা সুলতান রাজত্ব করেননি। অনুমান করা হয়, মানসা মুহাম্মাদ ইবনে কু ছিলেন আটলান্টিকে হারিয়ে যাওয়া অভিযাত্রী। তার সমুদ্রযাত্রার সুনির্দিষ্ট সাল উল্লেখ নেই। যেহেতু ১৩১২ সালে মুসা ক্ষমতায় আরোহণ করেন, হয়তো এর কাছাকাছি সময়ে আটলান্টিক অভিযানে যোগ দেন আগের রাজা।\n\nমালির সাম্রাজ্য বিশ্বের বৃহত্তম মরুভূমি জুড়ে সাহারা স্বর্ণ, লবণ, তামা, খনিজ ও অন্যান্য পণ্য পরিবহন নিয়ন্ত্রণের মাধ্যমে ধনী ও শক্তিশালী হয়ে ওঠে। সামরিক শক্তি দিয়ে পশ্চিম আফ্রিকায় প্রবেশকারী প্রায় সমস্ত বাণিজ্যের ওপর কর আরোপ করে তারা। একই সময়ে ইংল্যান্ড ও ফ্রান্স শত বছরের যুদ্ধে একে অপরকে বিচ্ছিন্ন করে রেখেছিল। ক্ষুধা ও দারিদ্র্য ছিল তাদের সঙ্গী। ঠিক এ সময়ে এত ধনসম্পদের মালিক আফ্রিকান শাসকের আটলান্টিক অভিযানের কেন দরকার হয়েছিল?\n\nআবু বকর দ্বিতীয়কে উল্লেখ করা কিছু গল্প বলা হয়, একাধিক প্রাসাদ ষড়যন্ত্র ও হত্যাকাণ্ডের পর নবম মানসা হিসেবে ক্ষমতা পান আবু বকর দ্বিতীয়। যে গল্প নাকি উইলিয়াম শেক্সপিয়ারের নাটক বা টিভি সিরিজ ‘গেম অব থ্রোনস’-এর সঙ্গে তুলনাযোগ্য। আবু বকর দ্বিতীয় নামে ক্ষমতা গ্রহণের পর তিনি দেখেন পাওয়া সম্পত্তি তার জন্য যথেষ্ট নয়। নতুন সাম্রাজ্য ছাড়া নতুন সম্পদ পাওয়ার সম্ভাবনা নেই। আর ক্রমাগত অশ্বরোহণ তাকে হতাশ করে তুলেছিল। তখন পণ্ডিতদের কাছে শোনা আটলান্টিক মহাসাগরের ওপারের দিকে মনোযোগ দেন। তিনি সেই সম্পদ আহরণের উদ্যোগ নিলে অনেকে বলে, এ সাগর অতিক্রম করা যাবে না, এর পরেই পৃথিবীর শেষ। কিন্তু তিনি তাদের উপহাস করে এক প্রকার চ্যালেঞ্জ করেই অভিযাত্রী দল পাঠান। আবার এমনও অনুমান আছে, মানসা আবু বকর দ্বিতীয় প্রচণ্ড ভ্রমণপ্রিয় ও অনুসন্ধিৎসু মনের অধিকারী ছিলেন। যা তাকে আটলান্টিক পাড়ি দিতে উদ্দীপ্ত করেছে।\n\nনামের বিভ্রান্তি\n\nআরব ইতিহাসবিদ ও দার্শনিক ইবনে খালদুনের বই থেকেই সুলতানের নাম নিয়ে বিভ্রান্তি ছড়ায়। তবে তিনি এ বিভ্রান্তির উৎস নয়, ভুল অনুবাদ থেকে ভুল তথ্য ছড়িয়েছে। আল-উমারির কয়েক দশক পর ইবনে খালদুন লেখেন, মানসা হিসেবে মুসার পূর্বসূরি ছিলেন মুহাম্মদ ইবনে কু। কিন্তু বংশধারায় আবু বকরের নাম দেখে ভুল করেন ১৯ শতকের ইউরোপীয় ঐতিহাসিক ব্যারন ডি সেন।\n\nইবনে খালদুন থেকে অনুবাদের সময় ডি সেøন বলেন, মুহাম্মদ ইবনে কু থেকে আবু বকর হয়ে রাজত্ব মুসার হাতে যায়। এখানে ঝামেলা হয়। কারণ মূল আরবি উৎসে শুধুমাত্র বংশধারায় মুসার পূর্বপুরুষ হিসেবে আবু বকরের উল্লেখ রয়েছে। আর মুসার বাবাকে মুখে মুখে প্রচলিত গল্প ফাগা লেয়ে বলা হয়। বলা হয়ে থাকে, তাদের গল্প থেকে ওয়াল্ট ডিজনির বিখ্যাত ‘দ্য লায়ন কিং’ অনুপ্রাণিত। কিন্তু তিনি শাসক ছিলেন না, ছিলেন মালি সাম্রাজ্যের প্রতিষ্ঠাতা সানজাতার ভাই। অবশ্য মানসা হিসেবে পরে আরও একজন আবু বকর সিংহাসনে আরোহণ করেন। তবে তিনি ছিলেন সুকারার পূর্বসূরি ও সানজাতার মেয়ের দিক থেকে নাতি। এ ছাড়া কিছু ইতিহাসবিদ বিস্তারিত বিবরণ ছাড়াই বলেছেন, সমুদ্রযাত্রায় গিয়েছিলেন মানসা কু।\n\nঅভিযাত্রার পরিণতি\n\nকলম্বাসের আগে আমেরিকার আবিষ্কারের গল্প বিশ্বাস করেন কৃষ্ণাঙ্গ অনেক পণ্ডিত। এ দলে শ্বেতাঙ্গরাও আছে। এখানে বলতেই হয় জনপ্রিয় ধারায় এখন আবু বকর দ্বিতীয়ই সেই অভিযাত্রী হিসেবে বর্ণিত হন। যেমন মালির ইতিহাসবিদ গাদৌসু দিয়াওয়ারা দাবি করেন, আবু বকর দ্বিতীয় আমেরিকা যেতে না পারলেও ব্রাজিলে অবতরণ করেন ও সেখানেই বসবাস করেন।\n\nদিয়াওয়ারা ও অন্য কৃষ্ণাঙ্গদের আটলান্টিক পাড়ি দেওয়া নিয়ে অনেক ধরনের প্রমাণ দেখান। ‘দ্য জার্নাল অব নিগ্রো হিস্ট্রি’র প্রতিষ্ঠাতা ও ইতিহাসবিদ কার্টার জি উডসনের মতে, আফ্রিকার পশ্চিম উপকূলে একসময় খুব উন্নত মানুষ ছিল যারা ভূমধ্যসাগরীয় সভ্যতা দ্বারা বিশ্বের সভ্যতাকে প্রভাবিত করেছিল, তারা তাদের সংস্কৃতিকে এক মধ্যবর্তী সময় জুড়ে বিস্তৃত করেছে তা নিয়ে তাদের সন্দেহ নেই। এটা মনে রাখা হবে, ইউরোপের তুলনায় আমেরিকার কাছাকাছি আফ্রিকা।\n\nএ ছাড়া প্রাক-কলম্বাস যুগের মেক্সিকোর অধিবাসীদের চুলের ছাঁট বা গুয়াতেমালা পর্যন্ত সংগৃহীত ভাস্কর্যসহ অন্যান্য নিদর্শনে কৃষ্ণাঙ্গদের উপস্থিতি পাওয়া গেছে বলে অনেকে দাবি করেন। পোলিশ বিজ্ঞানী আন্দ্রেজ উইয়েরসিনস্কি এমন কিছু প্রমাণ পেয়েছেন বলে জানানো হয়। এ ছাড়া তিন খণ্ডের ‘আফ্রিকা ইন দ্য ডিসকভারি অব আমেরিকা’ প্রকাশ করে হার্ভার্ডের অধ্যাপক লিও উইনার অন্যান্য প্রমাণের সঙ্গে নেটিভ আমেরিকানদের ভাষায় আফ্রিকান শব্দের ব্যবহার দেখান। এসবের সঙ্গে মানসা কু’র সম্পর্ক কোথায়? ১৯৭০ এর দশকে রুটগার্স ইউনিভার্সিটির অধ্যাপক ইভান ভ্যান সার্টিমা দাবি করেন, ইউরোপের রোমান সাম্রাজ্যের চেয়ে বড় মালি সাম্রাজ্যের অধিপতি সেনেগাল নদী হয়ে আটলান্টিক পৌঁছেছিলেন। আরও দাবি করেন, কলম্বাসের তৃতীয় যাত্রার আগে পর্তুগালের রাজা জন দ্বিতীয় গিনি উপকূল থেকে পণ্যবাহী ক্যানো (নৌকা) পশ্চিমে যাত্রা করতে দেখেছেন।। সেই তথ্যের ভিত্তিতে যাত্রাপথ তৈরি হয়েছিল। বিশপ বার্তোলোম দে লাস কাসাসের তৈরি কলম্বাসের লগে এর প্রমাণও দেয়। এ ছাড়া কলম্বাসের আমলে ক্যারিবিয়ান দ্বীপ হিস্পানিওলার স্থানীয় বাসিন্দারা দক্ষিণ এবং দক্ষিণ-পূর্ব দিক থেকে আসা কালো মানুষের কথা উল্লেখ করেছিল, সেখানে কৃষ্ণাঙ্গদের বল্লমের বর্ণনা রয়েছে।\n\nইতিহাসে নেই\n\nঅবাক করা বিষয় হলো, প্রাচীন মালির ইতিহাস বা লোকগাথায় আটলান্টিক অভিযানের এ দুঃসাহসী প্রচেষ্টা লিপিবদ্ধ নেই। প্রশ্ন একটাই তবে; কেন? প্রাচীন আফ্রিকা নিয়ে গবেষণায় সবচেয়ে গুরুত্ব পাওয়া উৎস হলেন গ্রিয়টস। আফ্রিকার আদি ঐতিহাসিক নামে পরিচিত এ শ্রেণিতে ছিলেন একইসঙ্গে ইতিহাসবিদ, গল্পকার, কবি ও গায়ক। যারা মৌখিকভাবে ইতিহাস নানান ফর্মে প্রজন্ম থেকে প্রজন্মে ছড়িয়ে দেন। কিন্তু অদ্ভুতভাবে গ্রিয়টসরা আটলান্টিক অভিযাত্রীর দুঃসাহসী প্রচেষ্টা নিয়ে নীরব। এর একটি উত্তর দিয়েছেন ইতিহাসবিদ দিয়াওয়ারা। তিনি মনে করেন ১২ শতকের মালির সমসাময়িক ধারণার নিরিখে মানসা কু’র কাজটা সাহসী ছিল না। তার ক্ষমতা থেকে পদত্যাগকে লজ্জাজনক কাজ বলে মনে করেছেন গ্রিয়টসরা। তাই শুধু সুলতানের প্রশংসা করতে অস্বীকারই করেননি তারা, মানসা কু’র অভিযান নিয়ে মন্তব্য করতেও নারাজ ছিলেন।\n\nঅমীমাংসিত গল্প\n\nমুহাম্মদ ইবনে কু’র আসলে কী হয়েছিল, ভবিষ্যতে জানা যাবে অথবা যাবে না। তাই বলে তাকে নিয়ে গল্পগাথা থেমে থাকবে না, এমন তো নয়। এখনো পর্যন্ত মানসা মুসার গল্প ধরে যে কথাগুলো পরবর্তী অনুসন্ধানীরা বলেন, তাতে অভিযানটি প্রমাণসহ চিহ্নিত করা মুশকিল। প্রাক-কলম্বাস যুগে আফ্রিকা ও আমেরিকার যোগাযোগের যে প্রমাণের কথা বলা হয়, সে সবের কোনোটিই বিতর্কহীন নয়। মালির জাহাজগুলো আমেরিকায় পৌঁছেছে কি না যেমন জানা যায় না, তেমনি দেশেও ফেরার বিষয়টিও। আর সব মিলিয়ে এর ফলাফলে কোনো দীর্ঘমেয়াদি বাণিজ্য সম্পর্কও তৈরি হয়নি। এটুকুই আমরা জানি। এ ছাড়া প্রত্নতত্ত্ববিদ, নৃতত্ত্ববিদ, নৃ-ইতিহাসবিদ, ভাষাবিদ ও প্রাক-কলম্বাস যুগ নিয়ে গবেষণারত পণ্ডিতদের বড় একটি অংশ বলে থাকেন, তারা এমন কোনো সমুদ্রযাত্রার প্রমাণ পাননি। আর অন্যরা যে প্রমাণের কথা বলেন তাও অপর্যাপ্ত। কিন্তু মালির অধিবাসী বা অনেক মুসলমানের কাছে এই অমীমাংসিত গল্পও অনেক গৌরবের। বিশেষত মালির জাতীয় ইতিহাস ও রাজনীতিতে; যেখানে অতীতের বিজ্ঞান ও আবিষ্কারের গল্প গৌরবের সঙ্গে উদ্যাপিত হয়।"
}