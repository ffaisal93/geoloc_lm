{
    "IND vs AUS Highlights: অজিদের বিরুদ্ধে ৬ উইকেটে জয়, সিরিজ ভারতের": "IND vs AUS Highlights: অজিদের বিরুদ্ধে ৬ উইকেটে জয়, সিরিজ ভারতের\n\nIndia vs Aus, 3rd T20I Live Score: বিশ্বচ্যাম্পিয়ন অস্ট্রেলিয়ার বিরুদ্ধে ২-১ সিরিজ জয়। এ বছর টি ২০ ফরম্যাটে ২১টি ম্যাচ জিতল ভারত। এ বার সামনে দক্ষিণ আফ্রিকার বিরুদ্ধে তিন ম্যাচের টি ২০ সিরিজ।\n\nImage Credit source: OWN Photograph\n\nTV9 Bangla Digital | Edited By: Dipankar Ghoshal Sep 25, 2022 | 11:03 PM\n\nহায়দরাবাদ : বিশ্বকাপের আগে চূড়ান্ত প্রস্তুতি। ভারত-অস্ট্রেলিয়া (India vs Australia) তিন ম্যাচের টি ২০ সিরিজ জিতল ভারত। মোহালিতে (Mohali) প্রথম ম্যাচে ২০৮ রানের বিশাল স্কোর গড়েও হেরেছিল ভারতীয় দল। বৃষ্টিবিঘ্নিত দ্বিতীয় ম্যাচে জিতে সমতা ফিরিয়েছেন রোহিতরা। হায়দরাবাদে (Hyderabad) ৬ উইকেটের রুদ্ধশ্বাস জয়। বিশ্ব চ্যাম্পিয়ন অস্ট্রেলিয়ার বিরুদ্ধে ২-১ সিরিজ জিতল ভারত। গত দু’ম্যাচের মতো অনবদ্য বোলিং অক্ষর প্যাটেলের। এ দিন ৩৩ রান দিয়ে ৩ উইকেট নিলেন। ব্যাটিংয়ে শুরুটা ভালো না হলেও সূর্যকুমার যাদব এবং চেজমাস্টার বিরাট কোহলির সৌজন্যে লক্ষ্যের দিকে এগোয় ভারত। শেষ অবধি ১ বল বাকি থাকতে রুদ্ধশ্বাস জয়। এরপর দক্ষিণ আফ্রিকার বিরুদ্ধে সিরিজ রয়েছে ভারতের। প্রথম টি ২০ আগামী ২৮ তারিখ।\n\nLIVE Cricket Score & Updates The liveblog has ended. এক নজরে ভারতকে ১৮৭ রানের লক্ষ্য দেয় অজিরা। শুরুটা ভালো হয়নি। পাওয়ার প্লে তেই আউট দুই ওপেনার। বিরাট কোহলি-সূর্যকুমার যাদব ৬২ বলে ১০৪ রানের জুটি। হার্দিকের ১৬ বলে ২৫। ১ বল বাকি থাকতেই সিরিজ ভারতের। বিশ্ব চ্যাম্পিয়নদের ৬ উইকেটে হারাল ভারত। সূর্য ৬৯ এবং বিরাট ৬৩ রান করেন।\n\nবিরাট আউট ৪ বলে ৫ রান প্রয়োজম ভারতের। বিরাট আউট।\n\n\n\nবিরাটের অর্ধশতরান সূর্যর পর ভারতীয় ইনিংসে আরও একটা অর্ধশতরান। এ বার চেজ মাস্টার বিরাট কোহলি। ৩৭ বলে ৫০ বিরাটের। অস্ট্রেলিয়ার বিরুদ্ধে অষ্টম অর্ধশতরান বিরাটের।\n\nজুটি ভাঙল অনবদ্য ইনিংস খেলে আউট সূর্যকুমার যাদব। লঙ অফে ক্যাচ নেন ফিঞ্চ। বিরাট কোহলি সাবাশি দিলেন সূর্যকে। মাত্র ৩৬ বলে ৬৯ রানের ইনিংস সূর্যর।\n\nশতরানের জুটি মাত্র ৫৯ বলে শতরানের জুটি বিরাট কোহলি-সূর্যকুমার যাদবের।\n\n\n\nসূর্যর অর্ধশতরান উলটো দিকে বিরাট কোহলি অ্যাঙ্করের ভূমিকায়। ২৯ বলে অর্ধশতরান সূর্যকুমার যাদবের। ছয় মেরে মাইলফলকে।\n\nবিরাট-সূর্য পার্টনারশিপ মাত্র ৩২ বল। জুটিতে ৫০ রান পেরোলেন বিরাট, সূর্য।\n\nপাওয়ার প্লে আপডেট রোহিত, রাহুলের উইকেট হারিয়ে পাওয়ার প্লে তে ভারত ৫০-২। ক্রিজে বিরাট-সূর্য।\n\nরোহিতও আউট লোকেশ রাহুল আউট হয়েছিলেন প্রথম ওভারে। চতুর্থ ওভারে ফিরলেন রোহিত শর্মা। ৩০ রানে দ্বিতীয় উইকেট হারাল ভারত। ১৪ বলে ১৭ করলেন তিনি। ক্রিজে সূর্য।\n\nরাহুল আউট প্রথম ওভারের শেষ বলেই আউট লোকেশ রাহুল। ৪ বলে ১ রানে ফিরলেন তিনি। ক্রিজে বিরাট কোহলি।\n\nএক নজরে টসে জিতে ফিল্ডিং ভারতের অনবদ্য শুরু করেছিল অজিরা। দারুণভাবে ম্যাচে ফিরেছিল ভারত। ১৫ ওভারে ১২৩-৬ ছিল অজিরা। স্লগ ওভার সমস্যা মিটল না ভারতের। অস্ট্রেলিয়া ২০ ওভারে ১৮৬-৭ করল। অক্ষর প্যাটেল ৩-৩৩, যুজবেন্দ্র চাহাল ১-২২\n\nঅর্ধশতরান, আউট অজি জার্সিতে প্রথম আন্তর্জাতিক টি ২০ অর্ধশতরান টিম ডেভিডের। এক বলের ব্যবধানে আউট। হর্ষলের বলে ক্যাচ নিলেন রোহিত শর্মা। ২৭ বলে ৫৪ রানে ফিরলেন টিম।\n\nনতুন স্পেল, উইকেট নতুন স্পেলে বোলিংয়ে এসেই জুটি ভাঙলেন অক্ষর প্যাটেল। ফেরালেন জশ ইংলিশকে। ক্রিজে ম্যাথিউ ওয়েড। গত দুই ম্যাচেই বিধ্বংসী ইনিংস খেলেছেন। তবে অক্ষরের বিরুদ্ধে এ দিন পারলেন না। তাঁর হাতেই ক্যাচ দিয়ে ফিরলেন ওয়েড। নতুন স্পেলে ওভারে জোড়া উইকেট নিলেন অক্ষর। স্পেল সম্পূর্ণ অক্ষরের। ৪ ওভারে ৩৩ রান দিয়ে ৩ উইকেট অক্ষরের।\n\nহর্ষল অস্বস্তি ইনিংসের ১৩ তম ওভারে অবশেষে বোলিং আক্রমণে আনা হয় হর্ষল প্যাটেলকে। ফলো থ্রু তে বল আটকাতে গিয়ে চোট পেলেন হাতে। তাঁর প্রথম ওভারে এল ১১ রান।\n\nকনফিডেন্ট কার্তিক যুজবেন্দ্র চাহালের বোলিংয়ে ক্রিজ ছেড়ে মারতে গিয়েছিলেন স্টিভ স্মিথ। গুগলি বুঝতে ভুল করেননি উইকেটকিপার দীনেশ কার্তিক। ক্লিন স্টাম্পিং।\n\nরান আউট অনবদ্য থ্রো, তৃতীয় উইকেট। যদিও চাপ বাড়িয়েছিলেন ডিকে। বল হাতে আসার আগেই একটা বেল তাঁর গ্লাভস লেগে উঠে যায়। ডিরেক্ট থ্রো হওয়ায় এবং আরেকটি বেল ঠিক থাকায় আউট দেন তৃতীয় আম্পায়ার। ম্যাক্সওয়েল ফিরলেন।\n\nক্যাচ মিস হার্দিকের বোলিংয়ে পয়েন্টে ক্যাচ মিস অক্ষরের। প্রথম ম্যাচেও ক্যাচ ফসকেছিলেন অক্ষর। বোলিং ভালো করলেও ক্যাচ মিস, অস্বস্তিতে ফেলছে অক্ষরকে।\n\nপাওয়ার প্লে আপডেট ২ উইকেট হারালেও পাওয়ার প্লে তে দারুণ শুরু অজিদের। ষষ্ঠ ওভারে অনবদ্য বোলিং অক্ষরের। ক্রিজে ম্যাক্সওয়েল-স্মিথ। অস্ট্রেলিয়া ৬৬-২\n\nঅর্ধশতরানের পরই আউট ভারতীয় শিবিরে বড় স্বস্তি। ক্যামেরন গ্রিনকে ফেরালেন ভুবনেশ্বর কুমার। লোকেশের রাহুলের ক্যাচে ফিরলেন গ্রিন।\n\nগ্রিনের অর্ধশতরান মাত্র ১৯ বলে অর্ধশতরান পূর্ণ করলেন ক্যামেরন গ্রিন। কেরিয়ারে প্রথম বার এই সিরিজেই ওপেন করেন। দুটি অর্ধশতরান এই সিরিজে।\n\nএ বারও অক্ষর গত দু ম্যাচে অনবদ্য বোলিং করেছেন। এ দিন ভারতকে প্রথম ব্রেক থ্রু অক্ষরের। বড় শটের চেষ্টায় ৩০ গজেই উঁচু ক্যাচ। মিস করেননি হার্দিক।\n\nদ্বিতীয় ওভারেই স্পিন গত দুই ম্যাচে অনবদ্য বোলিং করেছেন। দ্বিতীয় ওভারেই অক্ষর প্যাটেলকে আক্রমণে আনলেন রোহিত।\n\nবোলিংয়ে ভুবি বোলিং ওপেন করছেন ভুবনেশ্বর কুমার। তাঁকে শুরুর দিকেই স্পেল শেষ করানো হবে, নাকি স্লগ ওভারেও ব্যবহার করা হবে, সেদিকেই নজর। যদিও শুরুটা ভালো হল না। বড় বাউন্ডারিতেও বিশাল ছয় ক্য়ামেরন গ্রিনের।\n\nদীর্ঘ অপেক্ষা... শেষ বার ২০১৯ এ ভারতের খেলা দেখার সুযোগ পেয়েছিল হায়দরাবাদ। এ বার ভারত-অস্ট্রেলিয়া হাইভোল্টেজ ম্যাচ দেখার সুযোগ। তাও আবার সিরিজের নির্ণায়ক ম্যাচ। গ্যালারি কানায় কানায় পূর্ণ।\n\nহাডল টক স্লগ ওভার বোলিং, ফিল্ডিং সমস্যা কাটিয়ে সিরিজ জেতায় নজর। টিম হাডলে ভারতীয় দল। #TeamIndia Huddle Talk ahead of the 3rd T20I against Australia!#INDvAUS pic.twitter.com/Fgih4xLrjf — DD Sports - National Games 2022 🇮🇳 (@ddsportschannel) September 25, 2022\n\nএকাদশ আপডেট ভারত : রোহিত শর্মা, লোকেশ রাহুল, বিরাট কোহলি, সূর্যকুমার যাদব, হার্দিক পান্ডিয়া, দীনেশ কার্তিক, অক্ষর প্যাটেল, ভুবনেশ্বর কুমার, হর্ষল প্যাটেল, জসপ্রীত বুমরা, যুজবেন্দ্র চাহাল অস্ট্রেলিয়া: অ্যারন ফিঞ্চ, ক্যামেরন গ্রিন, স্টিভ স্মিথ, গ্লেন ম্যাক্সওয়েল, জশ ইংলিশ, টিম ডেভিড, ম্যাথিউ ওয়েড, প্যাট কামিন্স, ড্যানিয়েল স্যামস, অ্যাডাম জাম্পা, জশ হ্যাজলউড\n\nটস আপডেট রোহিত টসে জিতে ফিল্ডিংয়ের সিদ্ধান্ত নিলেন। রোহিত বললেন, 'অস্ট্রেলিয়ার বিরুদ্ধে খেলা সব সময় চ্যালেঞ্জিং। ছন্দ ধরে রাখতে চাই। ধারাবাহিকতা বজায় রাখলে সাফল্য পাবই। আমাদের কাছে সুযোগ সিরিজ জেতার। আশা করি সেটা পারব। ঋষভের জায়গায় ভুবি ফিরেছে।'\n\nহাই-স্কোরিং ম্যাচের সম্ভাবনা হায়দরাবাদে ভারত বনাম অস্ট্রেলিয়া সিরিজ নির্ণায়ক ম্যাচ। ব্যাটিং সহায়ক পিচ। বড় বাউন্ডারি। আরও একটা হাইস্কোরিং ম্যাচের অপেক্ষায় হায়দরাবাদ।\n\nPublished On - Sep 25,2022 6:00 PM",
    "অস্ট্রেলিয়া প্রবাসী ৯৬-৯৮ ব্যাচের বসন্ত উৎসব": "",
    "India-Australia: সূর্যের তেজে ছারখার অস্ট্রেলিয়া, সিরিজ ভারতের": "আজকাল ওয়েবডেস্ক: নিজামের শহরে সূর্যোদয়। সূর্যকুমারের ব্যাটে ভর করে রবিবার হায়দরাবাদে তৃতীয় টি-২০ ম্যাচে অস্ট্রেলিয়াকে ৬ উইকেটে হারিয়ে ২-১ এ সিরিজ জিতল ভারত। রুদ্ধশ্বাস ম্যাচ। শেষ মিনিট পর্যন্ত টানটান উত্তেজনা। এক বল বাকি থাকতে সিরিজ পকেটে পুরে নেন রোহিতরা। প্রথমে ব্যাট করে ৭ উইকেটের বিনিময়ে ১৮৬ রান তোলে অস্ট্রেলিয়া। শেষ দুই ওভারে জয়ের জন্য ২১ রান প্রয়োজন ছিল ভারতের। ক্রিজে বিরাট এবং হার্দিক। ১৯তম ওভারে ১০ রান দেন কামিন্স। শেষ ওভারে প্রয়োজন ছিল ১১। স্যামসের প্রথম বলেই ছক্কা মেরে জয় প্রায় নিশ্চিত করেন কোহলি। কিন্তু আরও নাটক বাকি ছিল। দ্বিতীয় বলে আউট বিরাট। ম্যাচের মোড় কি ঘুরে যাবে? এই প্রশ্ন যখন সবার মনে, ঠিক তখনই বল বাউন্ডারিতে পাঠিয়ে জয় নিশ্চিত করেন হার্দিক পাণ্ডিয়া। শেষ দুই বলে চার রান দরকার ছিল। স্যামসের অফস্টাম্পের বাইরে বলে কোনওক্রমে ব্যাট ছোঁয়াতে সক্ষম হন ফিনিশার হার্দিক। ঘরের মাঠে দ্বিপাক্ষিক সিরিজে টিম ইন্ডিয়ার জয়ের রেকর্ড একশো শতাংশ । আরেকজনের নাম না করলেই নয়। তিনি বিরাট কোহলি। ৪৮ বলে ৬৩ রানের গুরুত্বপূর্ণ ইনিংস খেলেন।\n\nটসে জিতে অস্ট্রেলিয়াকে ব্যাট করতে পাঠান রোহিত শর্মা। শুরুটা দারুণ করে অজিরা। প্রথম বল থেকেই বিধ্বংসী মেজাজে দেখা যায় ক্যামেরন গ্রীনকে।\n\nএকের পর এক ছক্কা এবং চার হাঁকাতে থাকেন। মাত্র ১৯ বলে পৌঁছে যান অর্ধশতরানে। উইকেটের অন্য প্রান্তে ব্যর্থ অ্যারন ফিঞ্চ। ৭ রানে ফিরে যান অজি অধিনায়ক। ৩.৩ ওভারে ৪৪ রানে প্রথম উইকেট হারায় অস্ট্রেলিয়া। ২১ বলে ৫২ রান করে আউট হন গ্রীন। তারমধ্যে ছিল ৩টি ছয় এবং ৭টি চার। পরপর গ্লেন ম্যাক্সওয়েল (৬) এবং স্টিভ স্মিথকে (৯) প্যাভিলিয়নে ফিরিয়ে ম্যাচে ফেরে ভারত।\n\nদ্রুত উইকেট হারানোয় অজিদের রানের গতি মন্থর হয়ে যায়। মাঝের ওভারগুলোতে ম্যাচের রাশ ভারতের হাতে ছিল। পুরো সিরিজেই দারুণ ফর্মে অক্ষর প্যাটেল। এদিন ৩৩ রানে ৩ উইকেট তুলে নেন। তারমধ্যে রয়েছে ম্যাথিউ ওয়েডের গুরুত্বপূর্ণ উইকেট। সিরিজের প্রথম দুটো ম্যাচে দুরন্ত ছন্দে থাকা অজি উইকেটকিপার ব্যাটারকে মাত্র ১ রানে ফিরিয়ে দেন অক্ষর। একটা সময় ১১৭ রানে ৬ উইকেট হারায় অস্ট্রেলিয়া। এই জায়গা থেকে দলকে টেনে তোলেন টিম ডেভিড এবং ড্যানিয়েল স্যামস। সপ্তম উইকেটে ৬৮ রান যোগ করে এই জুটি। শেষ পাঁচ ওভারে ৬৩ রান তোলে অস্ট্রেলিয়া। ২৭ বলে ৫৪ রান করেন টিম ডেভিড। ২৮ রানে অপরাজিত থাকেন স্যামস।\n\nজবাবে ব্যাট করতে নেমে এদিন শুরুতেই ওপেনারদের হারায় টিম ইন্ডিয়া। প্রথম ওভারের শেষ বলে মাত্র ১ রানে আউট হন কেএল রাহুল। পাঁচ রানে প্রথম উইকেট হারায় ভারত।\n\nবেশিক্ষণ উইকেটে টিকে থাকতে পারেননি রোহিতও। ছয় মেরে রানের খাতা খুললেও ১৭ রানে ফিরে যান ভারতের নেতা। ১৮৭ রান তাড়া করতে নেমে ৪ ওভারের মধ্যে দুই ওপেনার আউট। এই জায়গা থেকে ঘুরে দাঁড়ানো সহজ ছিল না। কিন্তু সেটাকে অতি সহজ করে দেন সুর্যকুমার যাদব। অনবদ্য ব্যাটিং। টি-২০ ক্রিকেটে অন্যতম সেরা ইনিংস সূর্যের। বলে বলে ছক্কা হাঁকান। উইকেটের চারিদিকে শট খেলেন।\n\nসূর্যের ব্যাটিং দেখে মনে হচ্ছিল হায়দরাবাদের মাঠটা বোধহয় ছোট। অনায়াসে একের পর এক চোখ ধাঁধানো শট খেলেন। অস্ট্রেলিয়ার বোলিং নিয়ে ছেলেখেলা করেন। কামিন্স, হ্যাজেলউড, স্যামসদের দেখে মনে হচ্ছিল পাড়ার ক্রিকেটে বল করছেন। কেরিয়ারের সেরা ফর্মে ভারতীয় ব্যাটার।‌‌ ২৯ বলে অর্ধশতরান সম্পূর্ণ করেন সূর্য। কোনও বোলারকেই রেয়াত করেননি। ৩৬ বলে ৬৯ রান করে বাউন্ডারিতে ফিঞ্চের হাতে ধরা পড়েন। ঝকঝকে ইনিংস সাজান ৫টি ছয় এবং ৫টি চারে। আউট হলেও ততক্ষণে ভারতকে চালকের আসনে বসিয়ে দেন। তৃতীয় উইকেটে ১০৪ রান যোগ করে বিরাট-সূর্যকুমার জুটি। বাকি কাজটা সারেন কোহলি এবং হার্দিক। ৩৭ বলে অর্ধশতরানে পৌঁছে যান প্রাক্তন নেতা। শুরুটা মেজাজে করলেও উল্টোদিকে সূর্যের বিস্ফোরক ব্যাটিং দেখে নিজেকে সংযত করে নেন কোহলি। জয়ের দোরগোড়ায় পৌঁছে দিলেও উইনিং স্ট্রোক নেওয়া হয়নি বিরাটের। সেই কাজটা করেন হার্দিক। ১৬ বলে ২৫ রানে অপরাজিত পাণ্ডিয়া।",
    "IND vs AUS Highlights: বিশাল রান তাড়া করেও ৪ উইকেটে জয় অজিদের": "IND vs AUS Highlights: বিশাল রান তাড়া করেও ৪ উইকেটে জয় অজিদের\n\nIndia vs Aus, 1st T20I Live Score: টি ২০ বিশ্বকাপের প্রস্তুতিতে ধাক্কা। বড় রান করেও জয় এল না। জসপ্রীত বুমরাকে ছাড়া বোলিং লাইন আপ ভরসা দিতে পারল না।\n\nImage Credit source: OWN Photograph\n\nTV9 Bangla Digital | Edited By: Dipankar Ghoshal Sep 20, 2022 | 11:11 PM\n\nমোহালি : বিশ্বকাপের আগে চূড়ান্ত প্রস্তুতি। শুরু ভালো হল না ভারতের। ভারত-অস্ট্রেলিয়া (India vs Australia) তিন ম্যাচের টি ২০ সিরিজ। মোহালিতে (Mohali) প্রথম ম্যাচ জিতে এগিয়ে গেল অস্ট্রেলিয়া। এশিয়া কাপে ফাইনালে উঠতে ব্যর্থ ভারত। সুপার ফোরে আফগানিস্তানের বিরুদ্ধে জয় দিয়ে টুর্নামেন্ট শেষ করেছিল। আফগানিস্তান ম্যাচে আন্তর্জাতিক ক্রিকেটে শতরানের খরা কেটেছে বিরাট কোহলির (Virat Kohli)। আন্তর্জাতিক ক্রিকেটে টি ২০ ফরম্যাটে প্রথম এবং সবমিলিয়ে ৭১ তম শতরানে এসেছিল বিরাটের ব্যাটে। অস্ট্রেলিয়ার বিরুদ্ধে প্রথম ম্যাচে ২ রান। ব্যাটিং যদিও হারের কারণ নয়। হার্দিক পান্ডিয়া, লোকেশ রাহুল এবং সূর্যকুমার যাদবের ইনিংসের সৌজন্যে ২০৮ রানের বিশাল স্কোর গড়ে ভারত। অক্ষর প্যাটেল ছাড়া বোলিংয়ে কেউই ভরসা দিতে পারলেন না। তিনটি ক্যাচ ফসকে কাজ কঠিন হয় ভারতের। দ্বিতীয় ম্যাচ শুক্রবার নাগপুরে।\n\nLIVE Cricket Score & Updates The liveblog has ended. এক নজরে টসে হেরে প্রথমে ব্যাট করে ভারত। লোকেশ রাহুলের অর্ধশতরান, হার্দিকের অপরাজিত ৭১ রানের সৌজন্যে ২০৮-৬ বড় স্কোর গড়ে ভারত। তিনটি ক্যাচ মিস করে ম্যাচও ফসকায় ভারতীয় দল। ক্যামেরন গ্রিন প্রথম বার ওপেন করতে নেমে ৩০ বলে ৬১ রান। শেষ দিকে ২১ বলে অপরাজিত ৪৫ রান ম্যাথিউ ওয়েডের। ৪ বল বাকি থাকতেই ৪ উইকেটে জয় অস্ট্রেলিয়ার।\n\nফের রিভিউ, একই ফল ম্যাক্সওয়েলের কট বিহাইন্ডের আবেদন। এ বারও রিভিউ। আউট ম্যাক্সওয়েল। শেষ ১৪ রানে ৩ উইকেট হারিয়ে চাপে অস্ট্রেলিয়া।\n\n\n\nস্মিথ আউট উমেশ যাদব আক্রমণে। প্রথম ওভারে প্রচুর রান দিয়েছিলেন। আক্রমণে এসেই উইকেট। রিভিউতে সাফল্য পেল ভারত। ২৪ বলে ৩৫ রানে ফিরলেন স্মিথ।\n\nবিরাটের ক্যাচে স্বস্তি অক্ষর প্যাটেলের বলে অবশেষে ফিরলেন ক্যামেরন গ্রিন। ড্রিঙ্কস বিরতির পরই। উঁচু ক্য়াচ। মিস করেননি বিরাট।\n\nফের ক্যাচ মিস অক্ষর প্য়াটেলের বলে এবার স্মিথের ক্যাচ মিস লোকেশ রাহুলের।\n\n\n\nক্যাচ মিস হার্দিকের বোলিংয়ে ক্যাচ ফসকালেন অক্ষর প্যাটেল। টার্নিং পয়েন্ট হয়ে দাঁড়াতে পারে গ্রিনের ক্যাচ ফেলা।\n\nবোলিংয়ে হার্দিক ব্যাটিংয়ে নজর কেড়েছেন। এ বার বোলিংয়ের পালা হার্দিকের। বাউন্ডারিতে তাঁকে স্বাগত জানালেন স্মিথ।\n\nপাওয়ার প্লে আপডেট ক্রিজে ক্যামেরন গ্রিন ও স্টিভ স্মিথ। পাওয়ার প্লে-তে অস্ট্রেলিয়া ৬০-১\n\nঅক্ষরের উইকেট ভুবনেশ্বর কুমার-উমেশ যাদব নতুন বলে ভালো শুরু দিতে পারলেন না। চতুর্থ ওভারেই অক্ষর প্যাটেল। তৃতীয় বলেই উইকেট অক্ষর প্যাটেলের। ফিঞ্চকে বোল্ড করেন। ১৩ বলে ২২ রানে ফিরলেন ফিঞ্চ।\n\nছয় মেরে ইনিংস শুরু ফর্মে নেই অজি অধিনায়ক অ্যারন ফিঞ্চ। তবে ছয় মেরে রানের খাতা খুললেন। ইনিংসের প্রথম বলেই বিশাল ছক্কা ভুবির বোলিংয়ে।\n\nএক নজরে টসে জিতে ফিল্ডিং নেয় অস্ট্রেলিয়া ভালো শুরু হলেও দ্রুত ফিরলেন অধিনায়ক রোহিত। লোকেশ রাহুল-সূর্যকুমার যাদবের অনবদ্য জুটি। রাহুল, হার্দিকের অর্ধশতরান। হার্দিক ৩০ বলে অপরাজিত ৭১ রান। অস্ট্রেলিয়াকে ২০৯ রানের লক্ষ্য দিল ভারত।\n\nহার্ড-হিট অর্ধশতরান অনবদ্য কিছু শট। রানিং বিটউইন দ্য উইকেট। ২৫ বলে অর্ধশতরান হার্দিকের।\n\nক্রিজে ডিকে কেরিয়ারের ৫০ তম টি-টোয়েন্টি ম্যাচ ডিকের। স্লগ ওভারে বড় দায়িত্ব।\n\nঅর্ধশতরান হাতছাড়া অনবদ্য ব্যাটিং করছিলেন। ক্যামেরন গ্রিনের স্লোয়ারে কট বিহাইন্ড সূর্য। মাত্র ২৫ বলে ৪৬ রানের ইনিংস সূর্যর।\n\nরাতেও সূর্যর তেজ জাম্পার স্পেল শেষ। তাঁর চতুর্থ ওভারের শেষ দুটি বলেই বিশাল ছয় সূর্যর।\n\nআউট রাহুল হ্যাজলউডের অনবদ্য বোলিং। এলিসের ক্যাচে ফিরলেন রাহুল। ৩৫ বলে ৫৫ রান করেন। ক্রিজে হার্দিক।\n\nরাহুলের অর্ধশতরান মাত্র ৩২ বলে অর্ধশতরান পূর্ণ লোকেশ রাহুলের। আন্তর্জাতিক টি ২০ তে ১৮ তম অর্ধশতরান।\n\nস্ট্রাইকরেট জবাব! লোকেশ রাহুলের স্ট্রাইকরেট নিয়ে সমালোচনা হচ্ছিল। বিধ্বংসী ব্যাটিং করছেন লোকেশ।\n\nবিরাট ধাক্কা নাথান এলিসের বলে মিড অনের উপর দিয়ে শট খেলার চেষ্টা। সরাসরি মিড অনে গ্রিনের হাতে ক্যাচ। হতাশা নিয়ে ফিরলেন বিরাট। মাত্র ২ রান করলেন। ৩৫ রানে দ্বিতীয় উইকেট হারাল ভারত।\n\nক্রিজে কোহলি, বোলিংয়ে লেগ স্পিনার কোহলি ক্রিজে আসতেই জাম্পার হাতে বল তুলে দিলেন অ্যারন ফিঞ্চ। লেগ স্পিনারের বিরুদ্ধে বিরাটের দুর্বলতা অনেক বার ধরা পড়েছে। ফর্মে থাকা বিরাট তাঁকে কীভাবে সামলান, সেটাই দেখার।\n\nদারুণ ক্যাচে ধাক্কা রোহিত ভালো শুরু করেও বড়া ইনিংস খেলতে পারলেন না। হ্যাজলউডের বোলিংয়ে এলিসের ক্যাচ, ১১ রানেই ফিরলেন রোহিত।\n\nভারতের ভালো শুরু এশিয়া কাপে আফগানিস্তান ম্যাচে বিশ্রাম নিয়েছিলেন রোহিত শর্মা। রাহুলের সঙ্গে ওপেনিংয়ে ফিরলেন। ভালো শুরু ভারতের। তবে ঝুঁকির মুহূর্ত তৈরি হয়েছিল দ্বিতীয় ওভারে। ফিল্ডার বাউন্ডার লাইন থেকে অনেকটা এগিয়ে থাকায় রোহিতের ক্যাচ হয়নি।\n\nএকাদশ আপডেট ভারত : রোহিত শর্মা, লোকেশ রাহুল, বিরাট কোহলি, সূর্যকুমার যাদব, হার্দিক পান্ডিয়া, দীনেশ কার্তিক, অক্ষর প্যাটেল, ভুবনেশ্বর কুমার, হর্ষল প্যাটেল, উমেশ যাদব, যুজবেন্দ্র চাহাল অস্ট্রেলিয়া: অ্যারন ফিঞ্চ, ক্যামেরন গ্রিন, স্টিভ স্মিথ, গ্লেন ম্যাক্সওয়েল, জশ ইংলিশ, টিম ডেভিড, ম্যাথিউ ওয়েড, প্যাট কামিন্স, নাথান এলিস, অ্যাডাম জাম্পা, জশ হ্যাজলউড অস্ট্রেলিয়ার জার্সিতে অভিষেক টিম ডেভিডের।\n\nটস আপডেট অস্ট্রেলিয়া অধিনায়ক অ্যারন ফি়ঞ্চ টসে জিতে ফিল্ডিং নিয়েছেন।\n\nমোহালিতে চাঁদের হাট ভারত-অস্ট্রেলিয়া প্রথম টি-টোয়েন্টি ঘিরে মোহালিতে চাঁদের হাট। স্টেডিয়ামে পৌঁছে গিয়েছেন দেশের বহু প্রাক্তন ক্রিকেটার। ম্যাচ দেখতে এসেছেন ছয় ছক্কার নায়ক যুবরাজ সিংও। The carnival has started 💙🇮🇳 #IndvsAus#1stT20I #pca #pcanews #punjabcricket #punjab #cricket #teamindia #SanjayBangar #robinuthappa #muralikartik #ajitagarkar #aakashchopra@robbieuthappa @kartikmurali @imAagarkar @cricketaakash @BCCI @gulzarchahal pic.twitter.com/Ci1JsHtQVm — Punjab Cricket Association (@pcacricket) September 20, 2022\n\nPublished On - Sep 20,2022 6:30 PM",
    "India vs Australia 1st T20 Live Streaming: জেনে নিন কখন কীভাবে দেখবেন ভারত বনাম অস্ট্রেলিয়ার প্রথম টি-২০ ম্যাচ": "আগামীকাল ভারত বনাম অস্ট্রেলিয়ার (India vs Australia) তিন ম্যাচের টি-টোয়েন্টি সিরিজের প্রথম ম্যাচ।\n\nমোহালি: আসন্ন টি-২০ বিশ্বকাপের আগে ভারতের ঘরের মাঠে অস্ট্রেলিয়ার বিরুদ্ধে ৩ ম্যাচের টি-২০ সিরিজ খেলবে মেন ইন ব্লু। আগামীকাল ভারত বনাম অস্ট্রেলিয়ার (India vs Australia) তিন ম্যাচের টি-টোয়েন্টি সিরিজের প্রথম ম্যাচ। রোহিত শর্মার (Rohit Sharma) ভারত এর আগে এশিয়া কাপের সুপার ফোর থেকে বিদায় নিয়েছিল। ভারতের কাছে এ বারের এশিয়া কাপ থেকে প্রাপ্তি বিরাট কোহলির ফর্মে ফেরা। এশিয়া কাপ-২০২২ এ চোটের কারণে খেলা হয়নি হর্ষল প্যাটেল, জসপ্রীত বুমরার। কুড়ি-বিশের বিশ্বকাপের আগে অজিদের বিরুদ্ধে এই সিরিজে জসপ্রীত ও হর্ষল দেখে নিতে পারবেন তাঁরা মাঠে ম্যাচ পরিস্থিতিতে কেমন পারফর্ম করছেন। একইসঙ্গে ভারতীয় টিম ম্যানেজমেন্ট টি-২০ বিশ্বকাপের জন্য দলের প্লেয়ারদের দেখে নিতে পারবেন।\n\nহেড টু হেডে নজর দিলে দেখা যায় টি-২০ ক্রিকেটে এখনও পর্যন্ত ২৩টি ম্যাচে মুখোমুখি হয়েছে দুই দল। যার মধ্যে ১৩টি ম্যাচে জিতেছে ভারত ও ৯টি ম্যাচে জিতেছে অজিরা। অমীমাংসিত ১টি ম্যাচ।\n\nভারত বনাম অস্ট্রেলিয়ার প্রথম টি-২০ ম্যাচটি কবে হবে?\n\nভারত বনাম অস্ট্রেলিয়ার প্রথম টি-২০ ম্যাচটি আগামীকাল, মঙ্গলবার (২০ সেপ্টেম্বর) হবে।\n\nভারত বনাম অস্ট্রেলিয়ার প্রথম টি-২০ ম্যাচটি কোথায় হবে?\n\nভারত বনাম অস্ট্রেলিয়ার প্রথম টি-২০ ম্যাচটি পঞ্জাব ক্রিকেট অ্যাসোসিয়েশন, মোহালিতে হবে।\n\nভারত বনাম অস্ট্রেলিয়ার প্রথম টি-২০ ম্যাচটি কখন শুরু হবে?\n\nভারতীয় সময় অনুসারে ভারত বনাম অস্ট্রেলিয়ার প্রথম টি-২০ ম্যাচটি শুরু হবে সন্ধ্যা ৭টা ৩০ মিনিটে। ম্যাচের আগে ৭টা নাগাদ টস হবে।\n\nকোথায় দেখা যাবে ভারত বনাম অস্ট্রেলিয়ার প্রথম টি-২০ ম্যাচটির লাইভ স্ট্রিমিং?\n\nভারত বনাম অস্ট্রেলিয়ার প্রথম টি-২০ ম্যাচটির লাইভ স্ট্রিমিং (Live streaming) দেখা যাবে টিভিতে স্টার স্পোর্টস নেটওয়ার্কে। মোবাইলে দেখা যাবে ডিজনি প্লাস হটস্টার অ্যাপ্লিকেশনে। পাশাপাশি ভারত বনাম অস্ট্রেলিয়ার তিন ম্যাচের টি-২০ সিরিজের লাইভ আপডেট দেখা যাবে TV9Bangla ওয়েবসাইটে।\n\nঅস্ট্রেলিয়া সিরিজের ঘোষিত দল: রোহিত শর্মা (অধিনায়ক), লোকেশ রাহুল (সহ অধিনায়ক), বিরাট কোহলি, সূর্যকুমার যাদব, দীপক হুডা, ঋষভ পন্থ (উইকেটকিপার), দীনেশ কার্তিক (উইকেটকিপার), হার্দিক পান্ডিয়া, রবিচন্দ্রন অশ্বিন, যুজবেন্দ্র চাহাল, অক্ষর প্য়াটেল, ভুবনেশ্বর কুমার, মহম্মদ সামি, হর্ষল প্য়াটেল, দীপক চাহার, জসপ্রীত বুমরা।",
    "Australia coach Andrew McDonald not worried about injury before T20 world cup dgtl - Anandabazar": "একাধিক ক্রিকেটারের চোট রয়েছে। সামনেই টি-টোয়েন্টি বিশ্বকাপ। তবু উদ্বিগ্ন নন অস্ট্রেলিয়ার কোচ অ্যান্ড্রু ম্যাকডোনাল্ড। ভারতের কাছে সিরিজ় হারলেও তাঁর দাবি, অস্ট্রেলিয়া দলের গভীরতা যথেষ্ট। চোট-আঘাত কোনও সমস্যা তৈরি করবে না।\n\nগত বছর টি-টোয়েন্টি বিশ্বকাপে চ্যাম্পিয়ন হয়েছিল অস্ট্রেলিয়া। এ বার তারাই বিশ্বকাপের আয়োজক। স্বাভাবিক ভাবেই প্রত্যাশার চাপ থাকবে অ্যারন ফিঞ্চদের উপর। তা অজানা নয় অস্ট্রেলিয়ার কোচ ম্যাকডোনাল্ডের। দলের একাধিক ক্রিকেটারের চোট রয়েছে। বিশ্বকাপের আগে হাতে কিছুটা সময় থাকায় ম্যাকডোনাল্ডের আশা, তাঁরা সুস্থ হয়ে যাবেন। চোট থাকলেও সমস্যা হবে না বলেই দাবি অস্ট্রেলিয়ার কোচের।\n\nকেন এত আত্মবিশ্বাসী তিনি? ম্যাকডোনাল্ড বলেছেন, ‘‘আমাদের দু’জনের চোট রয়েছে। বিশ্বকাপের আগে এটা একটু উদ্বেগের। মূল দলের কোনও ক্রিকেটার ছিটকে যাক, এমন কেউই চায় না। আমাদের দলের অবশ্য যথেষ্ট গভীরতা রয়েছে। সেই গভীরতা দিয়ে যে কারও অভাব পূরণ করা সম্ভব। বিশ্বকাপের দলের ১৫ জনের মধ্যে কারও চোট লাগলেও আমরা গভীরতা দিয়ে সেটা ঢেকে দিতে পারব।’’\n\nভারতের কাছে টি-টোয়েন্টি সিরিজ হারলেও চিন্তিত নন ম্যাকডোনাল্ড। বরং ডেভিড ওয়ার্নারের অনুপস্থিতিতে ক্যামেরন গ্রিন যে ভাবে দায়িত্ব সামলেছেন, তাতে উচ্ছ্বসিত অস্ট্রেলিয়ার কোচ। বলেছেন, ‘‘ইনিংস শুরু করার চ্যালেঞ্জটা ও নিয়েছে। আমরা ওকে বলেছিলাম ব্যাটিং অর্ডারের শুরুতে গিয়ে নিজের দক্ষতা মেলে ধরতে। তার পর তো আমরা সকলেই দেখলাম গ্রিন কী করতে পারে।’’\n\nম্যাকডোনাল্ড আগে থেকেই আশাবাদী ছিলেন তরুণ অলরাউন্ডারকে নিয়ে। বলেছেন, ‘‘ভারতে আসার আগে যখন পরিকল্পনা করছিলাম, তখনই গ্রিনের দক্ষতার কথা মাথায় ছিল। ইনিংস শুরু করে সফল হওয়ার সম্ভাবনা ওর রয়েছে বলেই মনে হয়েছিল। বিশ্বের কয়েক জন সেরা বোলারের বিরুদ্ধেই কিন্তু ও সাফল্য পেল।’’",
    "ঘরের মাঠে অস্ট্রেলিয়া বধ, পাকিস্তানের বিশ্বরেকর্ড ভাঙল রোহিতের ভারত": "সংবাদ প্রতিদিন ডিজিটাল ডেস্ক: নজির গড়ল রোহিত শর্মার (Rohit Sharma) নেতৃত্বাধীন ভারতীয় দল। রবিবার সিরিজ নির্ণায়ক ম্যাচে অস্ট্রেলিয়াকে হারিয়ে ২-১ সিরিজ জিতে নেয় ভারত (India)। সূর্যকুমার যাদব ও বিরাট কোহলি ব্যাটিং দাপট দেখান। শেষের দিকে হার্দিক পান্ডিয়া চটজলদি রান করে ভারতের জয় নিশ্চিত করেন।\n\nএবারের টি-টোয়েন্টি বিশ্বকাপ (T-20 World Cup) হবে অস্ট্রেলিয়ার মাটিতে। তার আগে ভারত-অস্ট্রেলিয়া সিরিজকে বিশ্বকাপের মহড়া হিসেবেই ধরা হচ্ছিল। অজিদের হারিয়ে রোহিত শর্মার ভারত পাকিস্তানের বিশ্বরেকর্ড ভাঙল।\n\nকী রেকর্ড ভাঙল রোহিতের দল? টি-টোয়েন্টি ফরম্যাটে এতদিন পর্যন্ত এক ক্যালেন্ডার ইয়ারে সবচেয়ে বেশি ম্যাচ জিতে রেকর্ড গড়েছিল পাকিস্তান। কিন্তু অ্যারন ফিঞ্চের দলকে হারিয়ে এক ক্যালেন্ডার ইয়ারে সব চেয়ে বেশি ম্যাচ জেতার রেকর্ড এখন ভারতের দখলে। ২০২১ মরশুমে ২০টি ম্যাচ জিতেছিল পাকিস্তান। সেটা ছিল বিশ্বরেকর্ড। ভারত সেই জায়গায় জিতেছে ২১টি ম্যাচ। এক ক্যালেন্ডার ইয়ারে এখনও পর্যন্ত এটাই সবচেয়ে বেশি জয়।\n\nতিন ম্যাচের সিরিজের প্রথম ম্যাচটা জিতেছিল অস্ট্রেলিয়া। পাহাড়প্রমাণ রান ভারত করলেও অস্ট্রেলিয়া কিন্তু ম্যাচ জিতে নেয়। ভারতের বোলিং নিয়ে সমালোচনা শুরু হয়। বৃষ্টিবিঘ্নিত দ্বিতীয় ম্যাচ হয় ৮ ওভারের। সেই ম্যাচ ভারত জেতে রোহিত রোশনাইয়ে। আর তৃতীয় টি-টোয়েন্টি ম্যাচের নেপথ্য নায়ক সূর্যকুমার এবং কোহলি। এই দু’ জন ম্যাচ শেষ না করলেও হার্দিক পান্ডিয়া ম্যাচ নিয়ে যান ভারতের ড্রেসিং রুমে।\n\nরোহিতের নেতৃত্বে পরপর ন’টি টি-টোয়েন্টি সিরিজ জিতল ভারতীয় দল। অস্ট্রেলিয়া সিরিজ শেষ। এবার দক্ষিণ আফ্রিকার বিরুদ্ধে সিরিজ রয়েছে ভারতের। বুধবার ভারত-দক্ষিণ আফ্রিকা সিরিজের প্রথম টি-টোয়েন্টি ম্যাচ হবে তিরুঅনন্তপুরমে।",
    "India retains top spot at ICC T20I rankings after Australia series win dgtl - Anandabazar": "অস্ট্রেলিয়াকে টি-টোয়েন্টি সিরি‌জ়ে ২-১ ব্যবধানে হারিয়ে বিশ্বকাপের আগে ভাল ছন্দে রয়েছে ভারত। রবিবার সিরিজ়‌ জয়ের পর টি-টোয়েন্টি ক্রমতালিকায় নিজেদের শীর্ষ স্থান আরও পোক্ত করে নিল তারা। এই মুহূর্তে রোহিত শর্মাদের রয়েছে ২৬৮ পয়েন্ট। দ্বিতীয় স্থানে থাকা ইংল্যান্ড রয়েছে সাত পয়েন্ট পিছনে।\n\nঅস্ট্রেলিয়ার পর এ বার ভারতের সামনে দক্ষিণ আফ্রিকা সিরিজ়‌। বুধবার তিরুঅনন্তপুরমে সিরিজ়ের প্রথম ম্যাচ। সেখানে জিততে পারলে আরও পয়েন্ট পাবে রোহিতের দল। ফলে শীর্ষ স্থান আরও মজবুত হবে। সে ক্ষেত্রে টি-টোয়েন্টিতে বিশ্বের সেরা দল হিসাবেই বিশ্বকাপে খেলতে নামবে ভারত।\n\nভারতের এই জয়ে মুখ্য ভূমিকা নিয়েছে পাকিস্তান। রবিবার ইংল্যান্ডের বিরুদ্ধে টি-টোয়েন্টি সিরিজ়ের চতুর্থ ম্যাচে তাদের জয়ই ভারতের শীর্ষ স্থান আরও মজবুত করেছে। ক্রমতালিকায় তৃতীয় স্থানে রয়েছে পাকিস্তান। তাদের দখলে রয়েছে ২৫৮ পয়েন্ট। পাকিস্তান-ইংল্যান্ড সিরিজ়ের বাকি তিন ম্যাচ থেকে আরও বেশ কিছুটা র‌্যাঙ্কিং পয়েন্ট পাওয়া যাবে। ফলে দুই দলের কাছেই একে অপরকে টপকে যাওয়ার সুযোগ রয়েছে।\n\nIndia solidify their lead at the top of the @MRFWorldwide ICC Men's T20I Team Rankings after series win against Australia 👊\n\n\n\nDetails 👇 https://t.co/HuJQQXmVB8 — ICC (@ICC) September 26, 2022\n\nগত বারের টি-টোয়েন্টি বিশ্ব চ্যাম্পিয়ন অস্ট্রেলিয়া ষষ্ঠ স্থানে রয়েছে। তারা ওয়েস্ট ইন্ডিজ, ইংল্যান্ডের বিরুদ্ধে সিরিজ় এবং ভারতের বিরুদ্ধে প্রস্তুতি ম্যাচ খেলে বিশ্বকাপে নামবে।",
    "অস্ট্রেলিয়া ভালো অধিনায়ক বানাতে পারে, ইংল্যান্ড তা পারে না : চ্যাপেল": "",
    "ইউক্রেনে যুদ্ধ বন্ধ করতে চীনকে সাহায্য করার আহ্বান জানিয়েছে অস্ট্রেলিয়া": "অস্ট্রেলিয়ার পররাষ্ট্রমন্ত্রী পেনি ওং ইউক্রেনে রাশিয়ার আগ্রাসন বন্ধ করতে চীনকে তার প্রভাব খাটানোর আহ্বান জানিয়েছেন। বৃহস্পতিবার নিউইয়র্কে জাতিসঙ্ঘের সাধারণ পরিষদের অধিবেশনের ফাঁকে চীনের পররাষ্ট্রমন্ত্রী ওয়াং ইয়ের সাথে এক বৈঠকের পর সাংবাদিকদের এ কথা বলেন ওং।\n\nওং বলেন, তিনি চীনের পররাষ্ট্রমন্ত্রীর সাথে একটি ‘গঠনমূলক’ বৈঠক করেছেন।\n\nঅস্ট্রেলিয়া চায় ইউক্রেনের যুদ্ধ বন্ধ করার জন্য মস্কোর প্রতি আহ্বান জানাতে, জাতিসঙ্ঘের নিরাপত্তা পরিষদের স্থায়ী সদস্য হিসেবে চীন তার অবস্থানকে কাজে লাগাক।\n\nএছাড়া, অস্ট্রেলিয়া ইউক্রেনকে সামরিক সহায়তা অব্যাহত রাখারও প্রতিশ্রুতি দিয়েছে। রাশিয়ার প্রেসিডেন্ট ভ্লাদিমির পুতিন এই সপ্তাহে সংঘর্ষকে আরো তাঁতিয়ে দিয়েছেন, যার মধ্যে রয়েছে সবরকম অস্ত্র ব্যবহারের হুমকি এবং দ্বিতীয় বিশ্বযুদ্ধের পর এই প্রথমবারের মতো সংরক্ষকদের গণসংহতির আদেশ দেয়া।\n\nওং বৃহস্পতিবার তার বক্তব্যে ইউক্রেনে রাশিয়ার আগ্রাসনের নিন্দা করেছেন।\n\nঅস্ট্রেলিয়া ইউক্রেনে সামরিক সাহায্যকারী বৃহত্তম ন্যাটো বহির্ভূত রাষ্ট্র। দেশটি ক্ষেপণাস্ত্র এবং সাঁজোয়া কর্মী বাহক যানের পাশাপাশি, মানবিক সরবরাহও পাঠিয়েছে এবং শত শত রুশ রাজনীতিবিদ, সামরিক কমান্ডার এবং ব্যবসায়ীদের উপর নিষেধাজ্ঞা আরোপ করেছে।\n\nদেশটির ছায়া পররাষ্ট্র বিষয়ক মন্ত্রী সাইমন বার্মিংহাম বলেছেন, বিশ্বকে অবশ্যই রাশিয়ার প্রেসিডেন্ট ভ্লাদিমির পুতিনের ওপর সর্বোচ্চ চাপ প্রয়োগ করতে হবে।\n\nসূত্র : ভয়েস অফ আমেরিকা",
    "New Zealand all out for 82, Australia confirmed the series win dgtl - Anandabazar": "দ্বিতীয় এক দিনের ম্যাচেও নিউজিল্যান্ডকে হারাল অস্ট্রেলিয়া। অ্যারন ফিঞ্চদের ৯ উইকেটে ১৯৫ রানের জবাবে ৮২ রানেই শেষ হয়ে গেল কেন উইলিয়ামসনদের ইনিংস। অ্যাডাম জাম্পা ৩৫ রানে ৫ উইকেট নিয়ে মুড়িয়ে দিলেন নিউজিল্যান্ডকে। এক দিনের ম্যাচের সিরিজ জয় নিশ্চিত করলেন ফিঞ্চরা।\n\nজয়ের জন্য ১৯৬ রানের লক্ষ্যে খেলতে নেমে বিপর্যয়ের মুখে পড়ল নিউজিল্যান্ডের ব্যাটিং। শুরু থেকেই অস্বস্তিতে ছিলেন নিউজিল্যান্ডের ব্যাটাররা। দলের পক্ষে সর্বোচ্চ রান অধিনায়ক উইলিয়ামসনের ৫৮ বলে ১৭। তিনি ছাড়া দু’অঙ্কের রান পেলেন মিচেল স্যান্টনার (২৯ বলে অপরাজিত ১৬), মিচেল ব্রেসওয়েল (২২ বলে ১২) এবং ড্যারিল মিচেল (৩১ বলে ১০)।\n\nনিউজিল্যান্ডের ইনিংসে ধস নামালেন মূলত জাম্পা। তাঁর স্পিন সামলাতেই পারলেন না নিউজিল্যান্ডের ব্যাটাররা। মাত্র ৮২ রানেই শেষ হয়ে গেল সফরকারীদের ইনিংস। ফলে দ্বিতীয় এক দিনের ম্যাচ ১১৩ রানে হেরে তিন ম্যাচের সিরিজে ০-২ ব্যবধানে পিছিয়ে পড়লেন উইলিয়ামসনরা। মিচেল স্টার্ক এবং সিন অ্যাবোট দু’টি করে উইকেট নিলেন।\n\nএর আগে টস জিতে অস্ট্রেলিয়াকে প্রথম ব্যাট করতে পাঠান উইলিয়ামসন। নিউজিল্যান্ডের বোলিং আক্রমণের সামনে ফিঞ্চরা বড় রান করতে পারলেন না। স্টিভ স্মিথ ছাড়া অস্ট্রেলিয়ার প্রথম সারির কোনও ব্যাটারই সফল হলেন না। ৯৪ বলে ৬১ রান করলেন অস্ট্রেলিয়ার প্রাক্তন অধিনায়ক। পাঁচটি চার এবং একটি ছয় মারেন তিনি। উইকেটের এক দিক আগলে রাখলেও কারও থেকেই তেমন সাহায্য পেলেন না স্মিথ। দুই ওপেনার ফিঞ্চ (শূন্য) এবং ডেভিড ওয়ার্নার (৫) দ্রুত সাজঘরে ফেরার পর থেকেই নিয়মিত ব্যবধানে উইকেট হারালেন আয়োজকরা। পরের দিকে গ্লেন ম্যাক্সওয়েল (৫০ বলে ২৫), স্টার্ক (৪৫ বলে অপরাজিত ৩৮) এবং জস হ্যাজলউড (১৬ বে অপরাজিত ২৩) রুখে না দাঁড়ালে বড় লজ্জার মুখে পড়তে হত অস্ট্রেলিয়াকে। জাম্পা করলেন ২১ বলে ১৬।\n\nনিউজিল্যান্ডের সফলতম বোলার ট্রেন্ট বোল্ট। ৩৮ রান দিয়ে ৪ উইকেট নিলেন তিনি। ৩৩ রানে ৩ উইকেট ম্যাট হেনরির।",
    "বিশ্বকাপের আগে সূর্যকুমার সম্পর্কে অন্যান্য দলগুলিকে সাবধান করে দিলেন অস্ট্রেলিয়ার কোচ": "সূর্যকুমারের প্রশংসা অস্ট্রেলিয়ার কোচের মুখে:\n\nতৃতীয় টি-২০ ম্যাচ হেরে এবং এগিয়ে থেকেও সিরিজ হারের পর অস্ট্রেলিয়ার প্রধান কোচ অ্যান্ড্রু ম্যাকডোনাল্ড বলেছেন, \"আজ (সোমবার) অসাধারণ খেলেছে সূর্যকুমার। বিশ্বকাপে ভয়ঙ্কর হয়ে উঠতে চলেছে ও। ও দেখিয়ে দিয়েছে কী করতে পারে।\"\n\nঅস্ট্রেলিয়ার বিরুদ্ধে সূর্যকুমারের পারফরম্যান্স:\n\nসূর্যকুমার যাদব অস্ট্রেলিয়ার বিরুদ্ধে সিরিজের নির্ণায়ক ম্যাচে ৩৬ বলে ৬৯ রানের ইনিংস খেলেন। ৫টি চার এবং ৫টি ছয় দিয়ে নিজের ইনিংস সাজিয়েছিলেন এই বিস্ফোরক ব্যাটসম্যান। ১৮৭ রান তাড়া করতে নেমে বিরাট কোহলির সঙ্গে ১০৪ রানের পার্টনারশিপ গড়েছিলেন সূর্য।\n\nঅক্ষর প্যাটেলের প্রশংসা:\n\nশুধু সূর্যকুমারই নয়, ম্যাকডোনাল্ডের চোখ টেনেছে অক্ষর প্যাটেলের পারফরম্যান্সও। তিনি উল্লেখ করেছেন, রবীন্দ্র জাডেজার অনুপস্থিতি এই টি-২০ সিরিজে ভারতকে দুর্বল করে দেবে এমনটা আশা করা হয়েছিল, কিন্তু অক্ষর প্যাটেলের রূপে যোগ্য পরিবর্তন খুঁজে পেয়েছে ভারত। তাঁর কথায়, \"এই সিরিজে দুর্দান্ত পারফর্ম করেছে অক্ষর। জাড্ডু (রবীন্দ্র জাডেজা) ছিটকে যাওয়ার পর অধিকাংশই ভেবেছিল ভারতীয় দল কিছুটা হলেও দুর্বল হয়ে পড়বে। কিন্তু আরও এক বার ঠিক জনকে ওরা খুঁজে বের করেছে।\" অস্ট্রেলিয়ার বিরুদ্ধে সদ্য সমাপ্ত তিন ম্যাচের টি-২০ সিরিজের সেরা খেলোয়াড় নির্বাচিত হয়েছেন অক্ষর প্যাটেল।\n\nঅস্ট্রেলিয়ার ডেথ বোলিং সম্পর্কে ম্যাকডোনাল্ড:\n\nঅস্ট্রেলিয়া কোচ তৃতীয় টি-২০ ম্যাচে হারের সঙ্গে সিরিজ হাত ছাড়া করার পর দলের ডেথ বোলিং সম্পর্কে বলেছেন, \"ডেথ বোলিং-এ আমরা আরও কী ভাবে ভাল হতে পারি তার জন্য সব সময়েই আলোচনা হয়। আমরা বেশ কিছু পরিকল্পনার উপর কাজ করছি। কিছু পরিকল্পনার ভাল ফলাফলও পেয়েছি। ভারত এবং অস্ট্রেলিয়ার কন্ডিশন সামান্য আলাদা। আর একটু বেশি বাউন্স এবং আলাদা ট্যাকটিস। মিচেল স্টার্ক আমাদের অন্যতম সেরা বোলার দলে ফিরবে।\"",
    "India Vs Australia : ভারত-অস্ট্রেলিয়া ম্যাচের টিকিট নিয়ে কাড়াকাড়ি! সমর্থকদের লাঠিচার্জ পুলিশের": "India Vs Australia : তৃতীয় টি-২০ নিয়ে সমর্থকদের মধ্যে আগ্রহ তুঙ্গে। ৩ বছর পর হায়দরাবাদে আয়োজিত হচ্ছে আন্তর্জাতিক ক্রিকেট। ফলে প্রথম থেকে সমর্থকদের মধ্যে টিকিট নিয়ে উৎসাহ ছিল। এবার সেটা নিয়ে সমর্থকদের মধ্যে বিশৃঙ্ঘলা দেখা গেল। যার জেরে লাঠিচার্জ করল পুলিশ। এই ঘটনার ভিডিয়ো ছড়িয়ে পড়েছে সোশ্যাল মিডিয়ায়। যদিও এই ঘটনা নিয়ে মুখ খোলেনি কর্তৃপক্ষ।",
    "Zimbabwe beats Australia by 3 wickets in 3rd ODI dgtl - Anandabazar": "অঘটন ঘটাল জিম্বাবোয়ে। অস্ট্রেলিয়াকে তাদের দেশে হারিয়ে দিলেন সিকন্দর রাজারা। এই প্রথম অস্ট্রেলিয়ার বিরুদ্ধে অস্ট্রেলিয়াতে জিতল জিম্বাবোয়ে। তবে সিরিজ অস্ট্রেলিয়ার দখলে। ২-১ ফলে এক দিনের সিরিজ জিতলেন ফিঞ্চরা।\n\nপ্রথম দু’টি এক দিনের ম্যাচ জিতে যাওয়ায় সিরিজ আগেই পকেটে পুরে নিয়েছিল অস্ট্রেলিয়া। নিয়মরক্ষার ম্যাচ হলেও দলে খুব একটা বদল করেনি অস্ট্রেলিয়া। টসে জিতে বল করার সিদ্ধান্ত নেন জিম্বাবোয়ের অধিনায়ক রেগিস চাকাভা। সেই সিদ্ধাম্ত কাজে দিল। ওপেনার ডেভিড ওয়ার্নার ও গ্লেন ম্যাক্সওয়েল ছাড়া অস্ট্রেলিয়ার আর কোনও ব্যাটার দুই অঙ্কের সংখ্যায় পৌঁছতে পারেননি।\n\nওয়ার্নারকে দেখে মনে হল তিনি অন্য কোনও পিচে খেলছেন। যেখানে বাকিরা দাঁড়াতে পারছেন না, সেখানে সাবলীল ব্যাটিং করলেন তিনি। ওয়ার্নার না থাকলে অস্ট্রেলিয়ার লজ্জা আরও বাড়ত। অ্যারন ফিঞ্চ, স্টিভ স্মিথ, অ্যালেক্স ক্যারে, মার্কাস স্টোইনিস, ক্যামেরুন গ্রিন সবাই ব্যর্থ। বল হাতে দাপট দেখালেন জিম্বাবোয়ের বোলাররা। বিশেষ করে রায়ান বার্ল। লেগ স্পিনারের ঘূর্ণির জবাব ছিল না অস্ট্রেলিয়ার ব্যাটারদের কাছে।\n\nম্যাক্সওয়েল ও ওয়ার্নার কিছুটা জুটি বাঁধেন। তবে তাতে বিশেষ সুবিধা হয়নি। ম্যাক্সওয়েল ১৯ রান করে আউট হন। ওয়ার্নারকে ৯৪ রানের মাথায় আউট করে অস্ট্রেলিয়াকে সব থেকে বড় ধাক্কা দেন বার্ল। শেষ পর্যন্ত ৩১ ওভারে ১৪১ রানে অলআউট হয়ে যায় অস্ট্রেলিয়া।\n\nজিম্বাবোয়ের বোলারদের মধ্যে বার্ল মাত্র তিন ওভারে ১০ রান দিয়ে পাঁচ উইকেট নেন। ব্র্যাড ইভান্স নেন দুই উইকেট। এনগারাভা, এনিআউচি ও উইলিয়ামস একটি করে উইকেট নেন। লেগ স্পিনারের বিরুদ্ধে অস্ট্রেলিয়ার ব্যাটাররা যে ভাবে উইকেট ছুড়ে এলেন তা চিন্তায় রাখবে দলের ম্যানেজমেন্টকে।\n\nজবাবে ব্যাট করতে নেমে জিম্বাবোয়ের দুই ওপেনার দলকে ভাল শুরু দেন। কাইটানো ও মারুমানি নতুন বলের সামনে ভালই খেলছিলেন। কিন্তু ১৯ রানের মাথায় জশ হ্যাজলউডের বলে কাইটানি আউট হয়ে যান। মারুমানি টিকে থাকলেও অন্য দিক থেকে উইকেট পড়ছিল। রান পাননি জিম্বাবোয়ের সেরা ব্যাটার সিকন্দর রাজা।\n\nদেখে মনে হচ্ছিল, ১৪১ রান তাড়া করতেও সমস্যায় পড়বে জিম্বাবোয়ে। কিন্তু সেটা হতে দিলেন না অধিনায়ক রেগিস চাকাভা। মারুমানির সঙ্গে জুটি বাঁধেন তিনি। মারুমানি ৩৫ রান করে আউট হওয়ার পরে নীচের দিকের ব্যাটারদের সঙ্গে নিয়ে দলের রানকে এগিয়ে নিয়ে যেতে থাকেন তিনি। শেষ পর্যন্ত ৩৯ ওভারে সাত উইকেট হারিয়ে প্রয়োজনীয় রান তুলে নেয় জিম্বাবোয়ে। অধিনায়ক চাকাভা ৩৭ রান করে অপরাজিত থাকেন।",
    "অস্ট্রেলিয়ার ভিসা শর্ত শিথিল, সুযোগ বাড়ছে বাংলাদেশিদেরও": "আগামী অক্টোবর মাস থেকে পৃথিবীর সব দেশের নাগরিকদের জন্য অস্ট্রেলিয়ার ভিসার শর্তগুলো শিথিল করা হচ্ছে। এছাড়া রাজ্যগুলোতে বিদেশি শ্রমিক ঘাটতি দেখা দেওয়ায়, ফেডারেল সরকার রাজ্যগুলোর জন্য প্রায় ৫০ হাজার অতিরিক্ত ভিসা বরাদ্দ করেছে।\n\nভয়াবহ শ্রমিক সংকট হলেও, অস্ট্রেলিয়া এর আগে শুধু কয়েকটি নির্দিষ্ট দেশের নাগরিকদের সহজ শর্তে ভিসা দিয়েছিল। অধিকাংশ দেশের ক্ষেত্রে বিশেষ করে উন্নয়নশীল দেশের নাগরিকদের ভিসার নিয়মগুলো ছিল খুবই কঠোর।\n\nএছাড়াও গত আড়াই বছর মহামারির কারণে অস্ট্রেলিয়ার বাইরে থেকে শ্রমিক ভিসা আবেদনের বিষয়ে কড়া বিধিনিষেধ ছিল।\n\nবিদেশি শ্রমিক ঘাটতির কারণে দেশটির অর্থনীতিতে ধস নামায়, সরকার বর্তমানে সব দেশের নাগরিকদের জন্য ভিসা শর্তগুলো সহজ করার উদ্যোগ নিয়েছে। এতে বাংলাদেশি কর্মীরাও বিশেষ সুবিধা পাবে।\n\nগত বছর শুধু স্বাস্থ্যসেবা এবং চিকিৎসা গবেষণাসহ নির্দিষ্ট কিছু খাতে বিদেশি কর্মীদের ভিসার আওতায় আনা হয়েছিল।\n\nকর্তৃপক্ষ এখন শিল্পকে অগ্রাধিকার দিয়ে ভিসা প্রোগ্রাম তৈরি করছে। অর্থাৎ দেশটির সব শিল্প-প্রতিষ্ঠানের শ্রমিকদের জন্যই সরকার ভিসার শর্তগুলো শিথিল করছে।\n\nএ প্রসঙ্গে মেলবোর্নভিত্তিক সাউদার্ন ক্রস ভিসা এবং মাইগ্রেশন সার্ভিসেসের মাইগ্রেশন এজেন্ট ইভানা চেং বলেন, 'ভিক্টোরিয়া রাজ্য প্রায় প্রতিটি শিল্পকে অন্তর্ভুক্ত করে পেশার তালিকা দিয়েছে।'\n\nসাধারণত অভিবাসীদের অস্ট্রেলিয়ায় থাকার জন্য নিয়োগকর্তারা স্পন্সর করেন। এখন রাজ্য এবং অঞ্চল কর্তৃপক্ষও রাজ্য মনোনীত মাইগ্রেশন প্রোগ্রামের অধীনে ভিসার জন্য দক্ষ কর্মীদের মনোনীত করতে পারবে।\n\nরাজ্যগুলো মানদণ্ড শিথিল করছে, যেন বিদেশি শ্রমিকদের আবেদন করা সহজ হয়।\n\nরাষ্ট্রীয় কর্তৃপক্ষ দ্বারা স্পন্সর করা শ্রমিকদের আর নির্দিষ্ট নিয়োগকর্তার সঙ্গে চুক্তিবদ্ধ হতে হবে না। তবে তাদের বয়স ৪৫ বছরের কম হতে হবে।\n\nক্যানবেরায় আগামী বৃহস্পতিবার থেকে শুরু হচ্ছে 'চাকরি ও দক্ষতা শীর্ষ সম্মেলন'। ফেডারেল সরকার দেশে দক্ষ অভিবাসীর ঘাটতি মোকাবিলা করতে এই সম্মেলনের আয়োজন করেছে।\n\nবিদেশি শ্রমিকদের আবেদনের ফি মওকুফ করা হয়েছে। কর্মসংস্থান চুক্তির মেয়াদ অর্ধেক করা হয়েছে এবং আবেদনকারীদের পর্যাপ্ত তহবিল দেখানোর যে নিয়ম ছিল, সেটা তুলে নেওয়া হয়েছে।\n\nপেশাদার এবং ব্যবস্থাপক পদের জন্য অতিরিক্ত ইংরেজি জানা থাকার প্রয়োজনীয়তাগুলোও থাকছে না এবং কাজের অভিজ্ঞতার প্রয়োজনীয়তা কমানো হয়েছে।\n\nঅস্ট্রেলিয়ার সবগুলো রাজ্যে শ্রমিক ঘাটতি দেখা দিলে স্বরাষ্ট্র বিভাগ এ বছর রাজ্যগুলোর জন্য অতিরিক্ত প্রায় ৫০ হাজার বিদেশি শ্রমিক ভিসা বরাদ্দ করেছে। নিউ সাউথ ওয়েলস সর্বোচ্চ ১২ হাজার ভিসা বরাদ্দ পেয়েছে।\n\n১১ হাজার ৫৭০টি ভিসা দেওয়া হচ্ছে ভিক্টোরিয়াকে। বিদেশে বসবাসকারী আবেদনকারীদের পাশাপাশি ভিক্টোরিয়ায় বসবাসকারীদের ভিসার জন্য আবেদন করার অনুমতিও দেওয়া হবে।\n\nনিউ সাউথ ওয়েলস এবং ভিক্টোরিয়ার পর ওয়েস্টার্ন অস্ট্রেলিয়া তৃতীয় সর্বোচ্চ হিসেবে ৫ হাজার ৩৫০টি ভিসা বরাদ্দ পেয়েছে।\n\nকুইন্সল্যান্ডে যোগ্য পেশার তালিকায় ২০২২-২৩ সালে ১১৪টি পেশা অন্তর্ভুক্ত করার জন্য প্রসারিত করা হয়েছে।\n\nকুইন্সল্যান্ডে এ বছর ৩ হাজার কাজের ভিসা, সেই সঙ্গে ১ হাজার ২০০টি আঞ্চলিক ভিসা এবং ২৩৫টি ব্যবসায়িক ভিসা থাকবে।\n\nতাসমানিয়ার প্রোগ্রাম অক্টোবর থেকে শুরু হচ্ছে। সেখানে অতিরিক্ত ভিসা বরাদ্দ করা হয়েছে ২৫০টি। যারা কমপক্ষে ২ বছর ধরে রাজ্যে কাজ করেছেন তাদের অগ্রাধিকার দেওয়া হবে।\n\nঅস্ট্রেলিয়ান ক্যাপিটাল টেরিটরিতে পেশার মানদণ্ড খুবই বিস্তৃত। এখানে ৮০০টি কর্মী ভিসা, ১ হাজার ৯২০টি আঞ্চলিক ভিসা এবং ১০টি ব্যবসায়িক ভিসা আছে।\n\nআকিদুল ইসলাম: অস্ট্রেলিয়া প্রবাসী লেখক, সাংবাদিক",
    "India vs Australia: ঘাড় ধরে কার্তিককে কিস রোহিতের, VIRAL VIDEO": "রবিবার হায়দরাবাদে ভারত ও অস্ট্রেলিয়ার মধ্যে হওয়া তৃতীয় টি২০ ম্যাচে টিম ইন্ডিয়া শুরু থেকেই অজিদের উইকেট ফেলে দিতে থাকে। টসে জিতে বল করার সিদ্ধান্ত নেন রোহিত শর্মা। আর এই ম্যাচেই দেখা গেল দারুণ এক দৃশ্য। রোহিত শর্মা দীনেশ কার্তিককে চুমু খেতে দেখা যায়।\n\nরোহিত এবং উইকেটরক্ষক দীনেশ কার্তিকের মধ্যে এই দারুণ মুহূর্ত শেয়ার হয় সোশ্যাল মিডিয়ায়। অক্ষর প্যাটেলের থ্রোতে দীনেশ কার্তিক দুর্দান্ত রানআউট করেন। এর পরেই অধিনায়ক রোহিত শর্মা দীনেশ কার্তিকের হেলমেটে চুমু খান এবং দুই জনকে মজা করতে দেখা গিয়েছিল। দু'জনের এই ছবি দেখে সোশ্যাল মিডিয়ায় ভাইরালও হয়ে যায়।\n\nBond of Rohit Sharma and Dinesh Karthik. Rohit Sharma what a character.\n\n\n\nFirst T20I. Third T20I. pic.twitter.com/50ynTPTT2Y — CricketMAN2 (@ImTanujSingh) September 25, 2022\n\nআরও পড়ুন: দীপ্তির ম্যানকাডিং নিয়ে মুখ খুললেন অশ্বিন, কী বললেন?\n\nদ্বিতীয় টি-টোয়েন্টি ম্যাচে, রোহিত এবং দীনেশ কার্তিক জুটি ম্যাচটি শেষ করেন এবং ভারতকে জেতান। তারপরে দু'জনেই একে অপরকে জড়িয়ে ধরেন। আর এবার তৃতীয় ম্যাচে রোহিত শর্মাকে, দীনেশ কার্তিকের হেলমেটে চুমু খেতে দেখা গেল। ভারত এবং অস্ট্রেলিয়ার মধ্যে তৃতীয় টি-টোয়েন্টি ম্যাচটি হায়দরাবাদে অনুষ্ঠিত হচ্ছে। অস্ট্রেলিয়া প্রথম টি-টোয়েন্টি জিতেছে এবং দ্বিতীয় টি-টোয়েন্টি জিতেছে অস্ট্রেলিয়া এবং দ্বিতীয় টি-টোয়েন্টি জিতেছে ভারত।\n\nআরও পড়ুন: দেন অঞ্জলি-নাচেন বিসর্জনেও; কোন পুজো কমিটির সঙ্গে যুক্ত সৌরভ?\n\n\n\nভারতের প্লেয়িং-১১: কেএল রাহুল, রোহিত শর্মা, বিরাট কোহলি, সূর্যকুমার যাদব, হার্দিক পান্ড্য, দিনেশ কার্তিক, অক্ষর প্যাটেল, ভুবনেশ্বর কুমার, জাসপ্রিত বুমরাহ, যুজবেন্দ্র চাহাল\n\nঅস্ট্রেলিয়া প্লেয়িং ১১: অ্যারন ফিঞ্চ, ক্যামেরন গ্রিন, স্টিভ স্মিথ, গ্লেন ম্যাক্সওয়েল, টিম ডেভিড, জশ ইঙ্গলিস, ম্যাথিউ ওয়েড, ড্যানিয়েল সামস, প্যাট কামিন্স, অ্যাডাম জাম্পা, জশ হ্যাজেলউড",
    "প্রায় দুই লাখ স্থায়ী অভিবাসী নেবে অস্ট্রেলিয়া": "শ্রমশক্তির ঘাটতি কমাতে প্রায় দুই লাখ স্থায়ী অভিবাসী নেবে অস্ট্রেলিয়া। দেশটিতে পেনশনভোগীদের বাড়তি ঘণ্টা কাজ করতে সাহায্য করার জন্য ট্যাক্স পরিবর্তন এবং স্থায়ী অভিবাসনের জন্য সাড়ে তিন লাখ কোটা বাড়ানো অস্ট্রেলিয়া সরকারের নেওয়া ‘৩৬টি দৃঢ় পদক্ষেপের’ তালিকার শীর্ষে রয়েছে বলে ব্রিটিশ সংবাদ মাধ্যম গার্ডিয়ান শুক্রবার এক প্রতিবেদনে জানিয়েছে।\n\nঅস্ট্রেলিয়ার প্রধানমন্ত্রী অ্যান্টনি আলবেনিজ এবং কোষাধ্যক্ষ জিম চালমারস শুক্রবার দুই দিনের শীর্ষ চাকরি সম্মেলন শেষে কর্মক্ষেত্রের সংস্কার এবং অভিবাসনে পরিবর্তনসহ মোট ৩৬টি পদক্ষেপ চলতি বছর নেওয়া যেতে পারে বলে ইঙ্গিত দেন।\n\nএর আগে শুক্রবারই দেশটির স্বরাষ্ট্রমন্ত্রী ক্লেয়ার ও'নিল স্থায়ী অভিবাসনের ওপর আরোপ করা বিধিনিষেধ তুলে দেওয়া হবে। নেওয়া হবে এক লাখ ৯৫ হাজার অভিবাসী। শ্রমশক্তির ঘাটতি কমাতে ‘আরও কয়েক হাজার’ প্রকৌশলী ও নার্স নেওয়ার প্রতিশ্রুতি দেন তিনি।\n\nঅস্ট্রেলিয়া সরকার ভিসার জন্য অপেক্ষার সময় কমাতে এবং অভিবাসী শ্রমিকদের শোষণের বিরুদ্ধে লড়াই করার জন্য ব্যবস্থা নেওয়াও ঘোষণা দিয়েছে।",
    "India vs Australia 2022: Matthew Hayden shared a hilarious story about his experience in Nagpur dgtl - Anandabazar": "২০০৫ সালে ভারত সফরে এসে বড় শাস্তির মুখে পড়তে হতে পারত ম্যাথু হেডেনকে। কী কাণ্ড ঘটিয়ে ছিলেন অস্ট্রেলিয়ার প্রাক্তন ওপেনার? এক সাক্ষাৎকারে নিজেই জানিয়েছেন সেই অপকীর্তির কথা। যা করার পর তাঁর মনে হয়েছিল, তাঁকে হয়তো দেশে ফিরে যেতে হবে।\n\nসেই সফরে নাগপুর টেস্টে ভারতকে ৩৪২ রানে হারিয়ে সিরিজ জিতেছিল অস্ট্রেলিয়া। সিরিজ জেতায় দলের সকলেই ছিলেন খোশ মেজাজে। হেডেনও ছিলেন হালকা মেজাজে। তিনি বলেছেন, ‘‘১০ বছরেরও বেশি সময়ের একটা ঘটনা। রাতে হোটেল থেকে বেরিয়ে ছিলাম বাজি ফাটানোর জন্য। একটা রকেট জ্বালিয়ে ছিলাম। রকেটটা যে দিকে যাবে মনে করেছিলাম, সে দিকে যায়নি। একটা বাড়ির দিকে উড়ে যায় রকেটটা। কেউ অবশ্য আহত হননি। কারণ, ওই বাড়িটা ছিল নির্মীয়মাণ। আসল কাণ্ডটা এর পর ঘটেছিল। রকেটটা বাড়ির অন্য দিক দিয়ে বেরিয়ে একটা ট্রেনের মধ্যে ঢুকে যায়।’’\n\nএর পরেই বেশ ভয় পেয়ে যান হেডেন। কঠিন শাস্তির মুখে পড়ার আশঙ্কা করেছিলেন। তা নিয়ে বলেছেন, ‘‘ভেবেছিলাম, আমাকে বাড়ি পাঠিয়ে দেওয়া হবে। ভাগ্য ভাল ছিল, কেউ আহত হননি। তাই কোনও শাস্তি ছাড়াই বাড়ি ফিরতে পেরেছিলাম।’’\n\nক্রিকেট-জীবনে আগ্রাসী ওপেনার হিসাবেই পরিচিত ছিলেন হেডেন। তাঁকে সমীহ করতেন বিশ্বের প্রায় সব বোলারই। কিন্তু কোনও কোনও ক্ষেত্রে তিনিও যে ভয় পান, তা মেনে নিয়েছেন তিনি। ভারত-অস্ট্রেলিয়ার দ্বিতীয় টি-টোয়েন্টি ম্যাচের জন্য নাগপুরে গিয়ে পুরনো স্মৃতির কথা বলেছেন তিনি।",
    "ওয়াহর সেরা একাদশে নেই স্মিথ; ডেভিডের জয়জয়কার": "",
    "T20 World Cup 2022: Australia announced their team against India and T20 world cup dgtl - Anandabazar": "টি-টোয়েন্টি বিশ্বকাপের দল ঘোষণা করে দিল অস্ট্রেলিয়া। বিশ্বকাপের আগে ভারতে খেলতে আসবেন অ্যারন ফিঞ্চরা। সেই দলই খেলবে ভারতের বিরুদ্ধে। রোহিত শর্মা, বিরাট কোহলীদের বিরুদ্ধে শুধু বিশ্রাম দেওয়া হয়েছে ডেভিড ওয়ার্নারকে। ভারতের বিরুদ্ধে খেলেই টি-টোয়েন্টি বিশ্বকাপের প্রস্তুতি সারবেন ফিঞ্চরা। ভারতের বিরুদ্ধে তিনটি টি-টোয়েন্টি ম্যাচ খেলবে গত বারের টি-টোয়েন্টি বিশ্বকাপজয়ী দল।\n\nভারতের বিরুদ্ধে অস্ট্রেলিয়ার টি-টোয়েন্টি সিরিজের প্রথম ম্যাচ ২০ সেপ্টেম্বর। মোহালিতে হবে সেই ম্যাচ। পরের ম্যাচ নাগপুরে। সেই ম্যাচ ২৩ সেপ্টেম্বর। হায়দরাবাদে তৃতীয় ম্যাচ হবে ২৫ সেপ্টেম্বর। ভারতের বিরুদ্ধে সেই সিরিজে অস্ট্রেলিয়ার অধিনায়ক ফিঞ্চ। দলে রয়েছেন ডেভিড ওয়ার্নার, স্টিভ স্মিথ, ম্যাথু ওয়েডরা। বোলারদের মধ্যে রয়েছেন মিচেল স্টার্ক, জস হ্যাজেলউড, প্যাট কামিন্স, অ্যাডাম জাম্পারা। দলে রয়েছেন গ্লেন ম্যাক্সওয়েল, মার্কাস স্টোইনিসের মতো অলরাউন্ডাররা। ভারতের বিরুদ্ধে ওয়ার্নারের বদলে খেলবেন ক্যামেরন গ্রিন।\n\nঅস্ট্রেলিয়া দলে চমক টিম ডেভিড। তিনি সিঙ্গাপুরের ক্রিকেটার। অস্ট্রেলিয়ার হয়ে প্রথম খেলার সুযোগ পেলেন তিনি। দু’বছর আগে শেষ বার আন্তর্জাতিক মঞ্চে টি-টোয়েন্টি ম্যাচ খেলেছিলেন তিনি। হংকংয়ের বিরুদ্ধে খেলেছিলেন সেই ম্যাচ। সিঙ্গাপুরের হয়ে ১১টি ম্যাচে ৪২৯ রান করেছিলেন ডেভিড। তিনটি অর্ধশতরান রয়েছে তাঁর। আইপিএলে মুম্বই ইন্ডিয়ান্সের হয়ে খেলেছেন তিনি। ন’টি ম্যাচ খেলে তাঁর সংগ্রহ ১৮৭ রান। গড় ৩১.১৭। স্ট্রাইক রেট ২১০.১১।\n\nভারতের বিরুদ্ধে অস্ট্রেলিয়ার সূচি। গ্রাফিক: শৌভিক দেবনাথ\n\nটি-টোয়েন্টি বিশ্বকাপের জন্য অস্ট্রেলিয়ার দল: অ্যারন ফিঞ্চ (অধিনায়ক), অ্যাশটন আগর, প্যাট কামিন্স, টিম ডেভিড, জস হ্যাজেলউড, জস ইংলিশ, মিচেল মার্শ, গ্লেন ম্যাক্সওয়েল, কেন রিচার্ডসন, স্টিভ স্মিথ, মিচেল স্টার্ক, মার্কাস স্টোইনিস, ম্যাথু ওয়েড, ডেভিড ওয়ার্নার এবং অ্যাডাম জাম্পা।",
    "T20 World Cup: দ্রাবিড়ের ইচ্ছেয় সপ্তাহখানেক আগেই অস্ট্রেলিয়ায় বিরাট-রোহিতরা": "এই প্রথম স্ট্যান্ড বাই রাখা সব ক্রিকেটারদের নিয়ে টি-২০ বিশ্বকাপ খেলতে যাচ্ছে ভারত। দুটির পরিবর্তে তিনটে প্রস্তুতি ম্যাচ আয়োজনের জোর তোড়জোড় চলছে।\n\nমুম্বই: অস্ট্রেলিয়ায় টি-২০ বিশ্বকাপ শুরু হতে হাতে একমাসেরও কম সময়। এই সময়ের মধ্যে ঘরের মাঠে অস্ট্রেলিয়ার বিরুদ্ধে (India vs Australia) টি-২০ সিরিজে খেলবে ভারত। এরপরের প্রতিপক্ষ দক্ষিণ আফ্রিকা। তারপর অস্ট্রেলিয়ায় পৌঁছে প্রস্তুতি খেলার কথা রয়েছে। মোট কথা দম ফেলার ফুরসত নেই বিরাট কোহলি, রোহিত শর্মাদের। তার মধ্যে কোচ রাহুল দ্রাবিড় আবার রোহিতদের জন্য অতিরিক্ত প্রস্তুতি ম্যাচ (Practice Match) আয়োজনের অনুরোধ জানিয়েছে বিসিসিআইকে। একইসঙ্গে নির্ধারিত সময়ের সপ্তাহখানেক আগেই যাতে ভারতীয় দলকে অস্ট্রেলিয়ার বিমানে তোলা যায় সেই অনুরোধও জানিয়েছেন। হেড কোচের ইচ্ছের মর্যাদা দিয়ে হপ্তাখানেক আগেই অস্ট্রেলিয়ার উদ্দেশে রওনা দেবে টিম ইন্ডিয়া। ৪ অক্টোবর ইন্দোরে দক্ষিণ আফ্রিকার বিরুদ্ধে সিরিজের শেষ টি-২০ ম্যাচ খেলবে ভারত। পরদিন অর্থাৎ ৫ অক্টোবর দলবল নিয়ে অস্ট্রেলিয়ার (T20 World Cup) উদ্দেশে রওনা দেবেন কোচ রাহুল দ্রাবিড়। মূল স্কোয়াড ছাড়াও বিমানে উঠবেন নেট বোলার এবং স্ট্যান্ড বাই ক্রিকেটাররা।\n\nপূর্ব নির্ধারিত সূচি অনুযায়ী, ৯ অক্টোবর অস্ট্রেলিয়া রওনা দেওয়ার পর দুটি প্রস্তুতি ম্যাচ খেলার কথা ছিল ভারতের। দ্রাবিড়ের অনুরোধে ক্যাঙারুর দেশে তিনটি প্রস্তুতি ম্যাচ খেলতে হবে রোহিত অ্যান্ড কোম্পানিকে। বিসিসিআইয়ের এক কর্তা বলেছেন, “আইসিসি যে ওয়ার্ম আপ ম্যাচগুলি রেখেছে তার বাইরে প্রস্তুতি ম্যাচ খেলা যায় কি না তা নিয়ে কয়েকটি টিমের সঙ্গে কথাবার্তা চলছে। ৫ অক্টোবর কোচ দ্রাবিড় ও সাপোর্ট স্টাফদের সঙ্গে অস্ট্রেলিয়া যাচ্ছে ভারতীয় দল।” আয়োজক অস্ট্রেলিয়া ও নিউজিল্যান্ডের বিরুদ্ধে প্রস্তুতি ম্যাচ খেলার কথা রয়েছে রোহিতদের। নিউজিল্যান্ডের বিরুদ্ধে প্রথম ম্যাচটি রয়েছে ১৭ অক্টোবর। ১৮ অক্টোবর অস্ট্রেলিয়ার বিরুদ্ধে দ্বিতীয় প্রস্তুতি ম্যাচ। ১৯ অক্টোবর ব্রিসবেনের গাব্বায় আরও একটি ওয়ার্ম আপ ম্যাচ আয়োজনের চেষ্টা করছে ভারতীয় বোর্ড। তারপরই সুপার ১২ স্টেজের ম্যাচগুলি শুরু হয়ে যাবে। ২৩ অক্টোবর মেলবোর্নে পাকিস্তানের বিরুদ্ধে হাইভোল্টেজ ম্যাচ দিয়ে বিশ্বকাপ অভিযান শুরু করবে মেন ইন ব্লু।\n\nএই প্রথম চারজন স্ট্যান্ডবাই ক্রিকেটারকে নিয়ে বিশ্বকাপ খেলতে যাচ্ছে ভারতীয় দল। মহম্মদ সামি এবং দীপক চাহারের মূল দলে প্রবেশের সম্ভাবনা প্রবল। সেক্ষেত্রে টিমের সঙ্গে তাঁদের থাকাটা প্রয়োজন। সামি বর্তমানে কোভিড পজিটিভ। অস্ট্রেলিয়া যাওয়ার আগে ফিট হয়ে যাবেন তিনি। কোচ দ্রাবিড় এবং পারস মামব্রের অধীনে স্ট্যান্ড বাই ক্রিকেটাররা অনুশীলন চালিয়ে যাবেন। যাতে কেউ চোট আঘাত পেলে তৎক্ষণাৎ ডেকে নেওয়া যেতে পারে।",
    "India vs Australia: বিরাট-থ্রোয়ে আউট গ্রিন, ব্যাটে ব্যর্থ হলেও ফিল্ডিংয়ে মাত কোহলি, Video": "নাগপুরে ভারত ও অস্ট্রেলিয়ার (India vs Australia) মধ্যে দ্বিতীয় টি-টোয়েন্টি ম্যাচে দারুণ জয় পেয়েছে ভারতীয় দল (Team India)। বৃষ্টির কারণে এই ম্যাচটি কমিয়ে ৮ ওভার করা হয়। ভারত এই ম্যাচে টস জিতে বল করার সিদ্ধান্ত নেয়। শুরুতেই অস্ট্রেলিয়াকে ধাক্কা দেন বিরাট কোহলি (Virat Kohli)। না বল করেননি তিনি, ফিল্ডিং-এ দারুণ কাজ করেন ভারতের প্রাক্তন অধিনায়ক। ফর্মে থাকা ক্যামেরন গ্রিনকে রান আউট করেন বিরাট।\n\nদারুণ রান আউট করেন বিরাট\n\nঅস্ট্রেলিয়ার ইনিংসের দ্বিতীয় ওভারে ভারতের হয়ে যখন অক্ষর প্যাটেল বোলিং করতে আসেন, তখন দুর্দান্ত ফিল্ডিং করে তৃতীয় বলে গ্রিনকে রান আউট করেন বিরাট কোহলি। মিড-অনে দাঁড়িয়ে ছিলেন বিরাট। গ্রিনের ব্যাটে লেগে বল তাঁর হাতে চলে যায় এবং তিনি রকেটের গতিতে বলটি বোলিং প্রান্তের দিকে ছুড়ে দেন। অক্ষর প্যাটেল বলটি ধরার সঙ্গে সঙ্গেই উইকেট ভেঙে দেন। প্রথম বলেই যদিও বিরাট কোহলি একটি ক্যাচ মিস করেন। অনেকটা দূর দৌড়েও ক্যাচ ধরতে পারেননি বিরাট। সেই ওভারেই বিরাট কোহলির দুর্দান্ত থ্রো অস্ট্রেলিয়ার ক্যামেরন গ্রিনকে আউট করেন। মাত্র ৫ রান করেই ডাগ আউটে ফিরতে হয় অজি ওপেনারকে।\n\nবিরাটের রান আউট\n\nআরও পড়ুন: ফেডেরার শেষ ম্যাচের আগে কোর্টেই গায়ে আগুন দিলেন এক ব্যক্তি, তারপর...\n\nক্যাচ মিস করেন বিরাট\n\nক্যামেরন গ্রিন, অক্ষর প্যাটেলের ওভারের প্রথম বলেই বড় শট খেলতে যান। তবে বল ব্যাটের মাঝে লাগেনি। কানায় লেগে যা সরাসরি বাউন্ডারিতে চলে যায়। বিরাট কোহলি লং অন এ ফিল্ডিং করছিলেন। বল অনেক দূরে ছিল, কিন্তু তিনি দৌড়ে পৌঁছাতে গিয়েছিলেন। তবুও ক্যাচ মিস হয় এবং বল বাউন্ডারি পেরিয়ে যায়।\n\nআরও পড়ুন: রোনাল্ডোর সঙ্গিনী জর্জিনার ছবিতে এ কী কমেন্ট করলেন মেসির স্ত্রী, মুহূর্তে VIRAL\n\nমাঠ ভেজা থাকার কারণে, কেউই ডাইভ দিতে চাইছিলেন না। সামনে টি২০ বিশ্বকাপ রয়েছে। তবে ক্যামেরন গ্রিন দুই বল পর আউট হওয়ায় ক্যাচ মিস করলেও খুব একটা ক্ষতি। অক্ষর প্যাটেলের প্রথম ওভারেই দুই উইকেট পায় ভারত। ক্যামেরন গ্রিনের রান আউটের পর ক্রিজে আসেন গ্লেন ম্যাক্সওয়েল, ওভারের শেষ বলে অক্ষর বোল্ড করেন অক্ষর।\n\nদ্বিতীয় টি-টোয়েন্টিত দল:\n\nভারত: কেএল রাহুল, রোহিত শর্মা (অধিনায়ক), বিরাট কোহলি, সূর্যকুমার যাদব, হার্দিক পান্ডিয়া, দীনেশ কার্তিক, ঋষভ পন্ত, অক্ষর প্যাটেল, হর্ষাল প্যাটেল, জাসপ্রীত বুমরা।\n\nঅস্ট্রেলিয়া: অ্যারন ফিঞ্চ (অধিনায়ক), ক্যামেরন গ্রিন, স্টিভ স্মিথ, গ্লেন ম্যাক্সওয়েল, টিম ডেভিড, ম্যাথু ওয়েড (উইকেটরক্ষক), প্যাট কামিন্স, শন অ্যাবট, ড্যানিয়েল সামস, অ্যাডাম জাম্পা, জশ হ্যাজেলউড।",
    "Charles is also King of Canada, Australia and NZ: ব্রিটেনের সঙ্গেই কানাডা, অস্ট্রেলিয়া, নিউজিল্যান্ডেরও রাজা হলেন তৃতীয় চার্লস, কিন্তু কীভাবে?": "রাজা তৃতীয় চার্লস শনিবারই (১০ সেপ্টেম্বর) ব্রিটেনের সিংহাসনে বসেছেন। তাঁর মা রানি দ্বিতীয় এলিজাবেথের স্থলাভিষিক্ত হয়েছেন। তারই সঙ্গে কানাডা, অস্ট্রেলিয়া এবং নিউজিল্যান্ড চার্লসকে তাঁদের দেশেরও রাজা বলে ঘোষণা করেছে। তার মধ্যে কানাডার প্রধানমন্ত্রী জাস্টিন ট্রুডো এক বিবৃতিতে বলেছেন, “কানাডা সরকারের পক্ষ থেকে, আমরা কানাডার নতুন রাজা, মহামান্য রাজা তৃতীয় চার্লসের প্রতি আমাদের আনুগত্য নিশ্চিত করছি। তাঁকে আমাদের পূর্ণ সমর্থন জানাচ্ছি।”\n\nনিউজিল্যান্ডের প্রধানমন্ত্রী জেসিন্ডা আরডার্ন, গভর্নর জেনারেল সিন্ডি কিরো, স্পিকার অ্যাড্রিয়ান রুরাওয়ের সঙ্গে পার্লামেন্টে তৃতীয় চার্লসের দেশের রাজা হওয়ার কথা ঘোষণা করেন। অস্ট্রেলিয়ার গভর্নর জেনারেল ডেভিড হার্লি সংসদ ভবনে রাজা চার্লসকে ২১ বন্দুকের স্যালুট-সহ দেশের প্রধান হিসেবে ঘোষণা করেন। নিউজিল্যান্ড ও অস্ট্রেলিয়ায় ব্রিটিশ রাজার প্রতিনিধি হলেন গভর্নর জেনারেল।\n\n“কমনওয়েলথভুক্ত রাজ্য” কী?\n\nকানাডা, অস্ট্রেলিয়া এবং নিউজিল্যান্ড- এই তিনটি দেশই “কমনওয়েলথভুক্ত রাজ্য”। কমনওয়েলথ হল ১৪টি দেশের একটি গোষ্ঠী (ব্রিটেন বাদে)। যারা ব্রিটেনের রাজাকে তাদের রাষ্ট্রপ্রধান হিসেবে স্বীকৃতি দেয়। এটা সেসব দেশের সংবিধান এবং আইনেও স্পষ্টভাবে উল্লেখ করা আছে। তালিকায় কানাডা, অস্ট্রেলিয়া এবং নিউজিল্যান্ড ছাড়াও রয়েছে অ্যান্টিগুয়া এবং বারবুডা, বাহামা, বেলিজ, গ্রেনাডা, জ্যামাইকা, পাপুয়া নিউ গিনি, সেন্ট কিটস অ্যান্ড নেভিস, সেন্ট লুসিয়া, সেন্ট ভিনসেন্ট অ্যান্ড দ্য গ্রেনাডাইনস, সলোমন দ্বীপপুঞ্জ এবং টুভালু।\n\nএরমধ্যে কানাডা, অস্ট্রেলিয়া এবং নিউজিল্যান্ডে রয়েছে সাংবিধানিক রাজতন্ত্র। এই সব দেশের রাজনৈতিক ব্যবস্থাগুলো এমন যে ব্রিটেনের নতুন রাজা স্বাভাবিক প্রক্রিয়ার অঙ্গ হিসেবে এই সব দেশের রাষ্ট্রপ্রধান হয়ে ওঠেন। এর মধ্যে অস্ট্রেলিয়ায় যদিও একটি শক্তিশালী প্রজাতন্ত্রী মনোভাব রয়েছে। চলতি বছরের জুনেই, প্রধানমন্ত্রী অ্যান্টনি আলবানিজের নেতৃত্বে নতুন সরকার ম্যাট থিসলওয়েটকে দেশের প্রথম মন্ত্রী হিসেবে নিযুক্ত করেছে। তাঁর দায়িত্ব, দেশকে প্রজাতন্ত্রে রূপান্তরিত করা। এই আলোচনার সূত্রপাতে উঠে এসেছে যে একটি গণভোট দরকার। যা রাষ্ট্রপ্রধান হিসেবে রানিকে অপসারণ করতে পারে।\n\nএকইভাবে তৃতীয় চার্লসকে রাষ্ট্রপ্রধানের পদ থেকে সরাতে হলেও অস্ট্রেলিয়ায় গণভোট প্রয়োজন। অথবা বিধিবদ্ধ আইন দরকার। যা গণভোটের রাস্তা খুলে দেবে। এই ব্যাপারে জ্যামাইকা অন্যতম উদাহরণ। কারণ, জ্যামাইকা তার প্রতিবেশী বার্বাডোসকে অনুসরণ করতে চায়। বার্বাডোস ২০২১ সালে প্রজাতন্ত্র হওয়ার পরে কমনওয়েলথ গোষ্ঠী ত্যাগ করেছে।\n\nআরও পড়ুন- রাজভক্ত ব্রিটেনবাসী আগেই এমনটা দেখতে চেয়েছিলেন, শেষে রানির মৃত্যু জুড়ল ভাঙা রাজপরিবার\n\nকমনওয়েলথ অফ নেশনস কী?\n\nএটি ৫৬টি সদস্য দেশের একটি গোষ্ঠী। যার মধ্যে বেশিরভাগই প্রাক্তন ব্রিটিশ উপনিবেশ। তারা বেশিরভাগই আফ্রিকা, এশিয়া, আমেরিকা এবং প্রশান্ত মহাসাগরের। তিনটি ইউরোপীয় দেশও কমনওয়েলথ অফ নেশনসের অংশ- সাইপ্রাস, মাল্টা এবং অবশ্যই ব্রিটেন।\n\n১৪টি কমনওয়েলথ রাজ্যও বৃহত্তর কমনওয়েলথের অংশ। অবশিষ্ট ৪১টি সদস্য রাষ্ট্রের মধ্যে ৩৬টি প্রজাতন্ত্র। এই গোষ্ঠীতে রয়েছে ভারত, পাকিস্তান, বাংলাদেশ এবং শ্রীলঙ্কা। অন্য পাঁচটি দেশ ব্রুনাই দারুসসালাম, লেসোথো, মালয়েশিয়া, এসওয়াতিনি (পূর্বে সোয়াজিল্যান্ড) এবং টোঙ্গার নিজস্ব রাজা রয়েছে।\n\nবৃহত্তর কমনওয়েলথের বৈশিষ্ট্য হল কমনওয়েলথ গেমসে অংশগ্রহণ। আন্তর্জাতিক এই প্রতিযোগিতা প্রতি চার বছর অন্তর সদস্য দেশগুলোর মধ্যে অনুষ্ঠিত হয়। কমনওয়েলথ গেমস ২০১০ ভারতে আয়োজিত হয়েছিল। সর্বশেষ কমনওয়েলথ গেমস গত মাসে ইংল্যান্ডের বার্মিংহামে শেষ হয়েছে। তবে, শুধু খেলাই না। এই গোষ্ঠীভুক্ত দেশগুলোর মধ্যে আন্তঃসরকারি সহযোগিতা অন্যতম বৈশিষ্ট্য।\n\nকমনওয়েলথভুক্ত দেশগুলোয় মোট ২৫০ কোটি মানুষের বসবাস। যা, বিশ্বের মোট জনসংখ্যার এক তৃতীয়াংশ। যাঁদের বেশিরভাগেরই বসবাস ভারতীয় উপমহাদেশে। ছোট কমনওয়েলথ রাজ্যগুলো ব্রিটেনের ঔপনিবেশিক সাম্রাজ্যের শেষ নিদর্শনের প্রতিনিধি। এই গোষ্ঠী ব্রিটিশরাজকে ব্রিটেনের বাইরের প্রায় ২৫০ কোটি মানুষের সাথে সম্পর্কে আবদ্ধ করে। মজার ব্যাপার হল, এতকিছুর পরও কমনওয়েলথ রাজ্যের অধিকাংশ জীবিত বাসিন্দাই ব্রিটেনের সঙ্গে সরাসরি কোনও সম্পর্ক অনুভব করেন না।\n\nRead full story in English",
    "অস্ট্রেলিয়া সিরিজের আগে ভারত শিবিরে দুঃসংবাদ": "",
    "India Vs Australia : বড় ধাক্কা অস্ট্রেলিয়া শিবিরে, ভারত সফরের আগে ছিটকে গেলেন তিন তারকা": "India Vs Australia : ভারত সফরে নামার আগে ধাক্কা অস্ট্রেলিয়া শিবিরে। চোটের কারণে দল থেকে ছিঁটকে গেলেন তিন তারকা। বিশ্বকাপের আগে তাদের ফিট করাই চ্যালেঞ্জ এখন। ভারত সফরে নজর থাকবে অস্ট্রেলিার অধিনয়াক অ্যারন ফিঞ্চের উপরেও। সম্প্রতি তিনি ওডিআই অধিনায়কত্ব থেকে সরে দাঁড়িয়েছেন। ফলে টি-২০ তে তিনি কতটা পারফর্ম করেন সেইদিকেই তাকিয়ে সকলে।",
    "অস্ট্রেলিয়া উপকূলে মৃত্যুমিছিল, সৈকতে আটকে পড়ে মৃত ২০০ তিমি, উদ্বিগ্ন জীববিজ্ঞানীরা": "সংবাদ প্রতিদিন ডিজিটাল ডেস্ক: উষ্ণায়নের (Global Warming) ফলে জলবায়ুর পরিবর্তন হচ্ছে। ফলস্বরূপ বহু প্রাণী বিলুপ্ত হচ্ছে পৃথিবী থেকে। যা নিয়ে চিন্তিত জীববিজ্ঞানীরা। এবার অস্ট্রেলিয়ার (Australia) একটি সমুদ্র সৈকতে আটকে পড়ে ২০০টি পাইলট প্রজাতির তিমির (Pilot Whales) মৃত্যু হল। সমুদ্র উপকূলে কীভাবে বিরাট প্রাণীগুলি আটকে পড়ল, কেন অসুস্থ হল তারা, তা খতিয়ে দেখছেন বিজ্ঞানী ও স্বেচ্ছাসেবীরা।\n\nঅস্ট্রেলিয়ার তাসমানিয়ার পশ্চিম উপকূলে আটকে পড়েছিল ২৩০টি পাইলট প্রজাতির তিমি। তাসমানিয়া প্রশাসনের তরফে জানানো হয়েছে, এর মধ্যে ৩৫টি তিমিকে জীবিত অবস্থায় উদ্ধার করা সম্ভব হয়েছে। ওই তিমিগুলিকে গভীর সমুদ্র ছেড়ে দেওয়ার কাজ চলছে। অর্থাৎ ১৯৫টি তিমি মারা গিয়েছে।\n\nবৃহস্পতিবার প্রকাশ্যে আসা অস্ট্রেলিয়ার সমুদ্র উপকূলের ভয়ংকর দৃশ্য দেখে চমকে ওঠেন বিজ্ঞানী ও প্রকৃতিপ্রেমীরা। দেখা যায় জলরেখা বরাবর অসংখ্য মৃত তিমির সারি। যদিও স্থানীয়রা প্রাণীগুলির দেখা পাওয়া মাত্র তাদেরকে বাঁচানোর চেষ্টা করেন। তাঁরা কম্বল দিয়ে প্রাণীগুলিকে ঢেকে দেন। এছাড়াও অসুস্থ হয়ে পড়া তিমিগুলির শরীরে প্রচুর পরিমাণে সমুদ্রের নোনা জল ঢালতে থাকেন। প্রাণী উদ্ধারের দায়িত্বপ্রাপ্ত ব্রেনডন ক্লার্ক বলেন, “আমরা সৈকত থেকে প্রায় ৩৫টি জীবিত প্রাণী উদ্ধার করতে পেরেছি। আজ সকালে আমাদের কাজ হল প্রাণীগুলিকে উদ্ধার করা ও তাদেরকে সমুদ্রে ছেড়ে দেওয়া।”\n\nএভাবে গণহারে তিমির মৃত্যুর জন্য তাসমানিয়ার পশ্চিম উপকূলে পরিবেশ দূষণ দায়ী হতে পারে, বলছেন ব্রেনডন ক্লার্ক। তবে বিজ্ঞানীরা বলছেন, অনেক ক্ষেত্রে সৈকতের খুব কাছে চলে আসার পর দলছুট সঙ্গীদের অনুসরণ করতে গিয়ে এমনটা ঘটে থাকে। এখানেও তেমন ঘটনা ঘটেছে কিনা তা খতিয়ে দেখা হচ্ছে।\n\nবছর দুয়েক আগে ম্যাককোয়ারি উপকূলে ৫০০ তিমি উঠে এসেছিল। সেবার অসংখ্য স্বেচ্ছাসেবী প্রাণীগুলিকে বাঁচানোর চেষ্টায় নেমেছিল সৈকতে। এরপরেও ৩০০টি তিমির মৃত্যু হয়। ২০১৭ সালে নিউজিল্যান্ডের (New Zealand) দক্ষিণ দ্বীপের একটি সমুদ্রসৈকতে প্রায় ৭০০ তিমি উঠে এসেছিল। এর মধ্যে ২৫০টির মৃত্যু হয়েছিল।",
    "সিরিজ বাঁচাতে জয় চাই ভারতের, অস্ট্রেলিয়ার লক্ষ্য সিরিজ জয়": "",
    "অস্ট্রেলিয়া ম্যাচ দিয়ে বিশ্বকাপ শুরু বাংলাদেশের মেয়েদের": "শক্তিশালী অস্ট্রেলিয়ার বিপক্ষে ম্যাচ দিয়ে মেয়েদের অনূর্ধ্ব-১৯ টি-টোয়েন্টি বিশ্বকাপের প্রথম আসর শুরু করবে বাংলাদেশ। আগামী ১৪ জানুয়ারি শুরু হবে বিশ্বকাপ। ফাইনাল অনুষ্ঠিত হবে ২৯ জানুয়ারি। গ্রুপ পর্বে বাংলাদেশের অন্য দুই প্রতিপক্ষ শ্রীলঙ্কা ও যুক্তরাষ্ট্র।\n\nবিজ্ঞাপন\n\nআজ শুক্রবার আইসিসি তাদের ওয়েবসাইটে টুর্নামেন্টের চূড়ান্ত সূচি প্রকাশ করেছে।\n\nদক্ষিণ আফ্রিকার বেনোনি ও পচেফস্ট্রুমে অনুষ্ঠিতব্য অনূর্ধ্ব-১৯ মেয়েদের প্রথম বিশ্বকাপে অংশগ্রহণ করবে ১৬টি দল। ম্যাচ হবে মোট ৪১টি। ১৪ জানুয়ারি প্রথম দিনেই বাংলাদেশ-অস্ট্রেলিয়ার ম্যাচ। ১৬ জানুয়ারি লঙ্কানদের বিপক্ষে লড়াইয়ের দুই দিন পর যুক্তরাষ্ট্রের মুখোমুখি হবে বাংলাদেশ। গ্রুপ পর্বে বাংলাদেশের সবগুলো ম্যাচই হবে বেনোনিতে।\n\nচারটি গ্রুপের প্রতিটি থেকে শীর্ষ তিন দল খেলবে সুপার সিক্স লিগ পর্বে। ‘এ’ ও ‘ডি’ গ্রুপের ছয় দল নিয়ে করা হবে সুপার সিক্স গ্রুপ-১ এবং ‘বি’ ও ‘সি’ গ্রুপের ছয় দল নিয়ে হবে সুপার সিক্স গ্রুপ-২। ওই দুই গ্রুপ থেকে শীর্ষ দুটি করে মোট চার দল উঠবে সেমিফাইনালে। সেমিফাইনাল ম্যাচ দুটি হবে আগামী ২৭ জানুয়ারি। নক আউট পর্ব এবং ফাইনালের জন্য রিজার্ভ ডে আছে।",
    "বাংলাদেশকে নিচে নামিয়ে দুইয়ে উঠলো অস্ট্রেলিয়া": "ঘরের মাঠে টানা দুই ওয়ানডে সিরিজ জিতে বিশ্বকাপ সুপার লিগে বড় লাফ দিয়েছে অস্ট্রেলিয়া ক্রিকেট দল। রোববার নিউজিল্যান্ডের বিপক্ষে সিরিজের তৃতীয় ও শেষ ওয়ানডে ২৫ রানে জিতে পয়েন্ট টেবিলের দুইয়ে উঠে গেছে বিশ্বকাপের সর্বোচ্চ পাঁচবারের চ্যাম্পিয়নরা।\n\nদুইয়ে ওঠার পথে বাংলাদেশকে এক ধাপ নিচে নামিয়ে দিয়েছে অসিরা। সুপার লিগে দুই দলই এখন পর্যন্ত খেলেছে ১৮টি ম্যাচ, জিতেছে ১২ ম্যাচ, পেয়েছে সমান ১২০ পয়েন্ট। তবে নেট রানরেটে ভগ্নাংশের ব্যবধানে এগিয়ে থাকায় অস্ট্রেলিয়ার (+০.৭৮৫) অবস্থান দ্বিতীয়, বাংলাদেশ (+০.৩৮৪) রয়েছে তিনে।\n\nবাংলাদেশ-অস্ট্রেলিয়ার সমান ১৮ ম্যাচে ১২টি জিতেছে ইংল্যান্ডও। তবে একটি পরিত্যক্ত ম্যাচ থেকে পাওয়া ৫ পয়েন্টের সুবাদে ১২৫ পয়েন্ট নিয়ে শীর্ষে অবস্থান করছে বিশ্বকাপের বর্তমান চ্যাম্পিয়নরা। নেট রানরেটেও সুবিধাজনক অবস্থানে রয়েছে ইংলিশরা।\n\nঅসিদের সামনে অবশ্য ইংল্যান্ডকে টপকানোর সুযোগ ছিল। নিউজিল্যান্ডের বিপক্ষে সিরিজ শুরুর আগে জিম্বাবুয়ের সঙ্গে তিন ম্যাচের সিরিজ খেলেছে তারা। সিরিজের তৃতীয় ম্যাচটি হেরে ১০ পয়েন্ট খুইয়েছে অ্যারন ফিঞ্চের দল। সেই ম্যাচ জিতলে এখন ১৩০ পয়েন্ট নিয়ে শীর্ষে থাকতো অস্ট্রেলিয়া।\n\nঅন্যদিকে বাংলাদেশ ও অস্ট্রেলিয়ার মতো পাকিস্তানেরও সংগ্রহ ১৮ ম্যাচে ১২০ পয়েন্ট। নেট রান রেটে পিছিয়ে (+০.২১৭) থাকায় পয়েন্ট টেবিলে চারে রয়েছে তারা। এছাড়া পয়েন্টের সেঞ্চুরি করেছে নিউজিল্যান্ড (১১০), ভারত (১০৯) ও আফগানিস্তান (১০০)।\n\nবিশ্বকাপ সুপার লিগের পয়েন্ট টেবিল\n\n১/ ইংল্যান্ড - ১৮ ম্যাচে ১২৫ পয়েন্ট\n\n২/ অস্ট্রেলিয়া - ১৮ ম্যাচে ১২০ পয়েন্ট\n\n৩/ বাংলাদেশ - ১৮ ম্যাচে ১২০ পয়েন্ট\n\n৪/ পাকিস্তান - ১৮ ম্যাচে ১২০ পয়েন্ট\n\n৫/ নিউজিল্যান্ড - ১৫ ম্যাচে ১১০ পয়েন্ট\n\n৬/ ভারত - ১৫ ম্যাচে ১০৯ পয়েন্ট\n\n৭/ আফগানিস্তান - ১২ ম্যাচে ১০০ পয়েন্ট\n\n৮/ ওয়েস্ট ইন্ডিজ - ২৪ ম্যাচে ৮৮ পয়েন্ট\n\n৯/ আয়ারল্যান্ড - ২১ ম্যাচে ৬৮ পয়েন্ট\n\n১০/ শ্রীলঙ্কা - ১৮ ম্যাচে ৬২ পয়েন্ট\n\n১১/ দক্ষিণ আফ্রিকা - ১৩ ম্যাচে ৪৯ পয়েন্ট\n\n১২/ জিম্বাবুয়ে - ২১ ম্যাচে ৪৫ পয়েন্ট\n\n১৩/ নেদারল্যান্ডস - ১৯ ম্যাচে ২৫ পয়েন্ট\n\nএসএএস/এএসএম",
    "Mohammad Shami: দক্ষিণ আফ্রিকা সিরিজেও অনিশ্চিত শামি, স্ট্যান্ডবাই রাখা হল উমরানকে": "আজকাল ওয়েবডেস্ক: দক্ষিণ আফ্রিকা সিরিজেও অনিশ্চিত মহম্মদ শামি।\n\nতাঁর জায়গায় স্ট্যান্ডবাই হিসেবে রাখা হল উমরান মালিককে। করোনা আক্রান্ত হয়ে অস্ট্রেলিয়ার বিরুদ্ধে টি-২০ সিরিজ থেকে ছিটকে গিয়েছিলেন। সাত দিন কেটে গেলেও তাঁর শারীরিক অবস্থা এবং ফিটনেস নিয়ে কোনও তথ্য নেই বোর্ডের কাছে। এই প্রসঙ্গে বিসিসিআইয়ের এক কর্তা বলেন, 'শামির বর্তমান পরিস্থিতি এবং ফিটনেস নিয়ে আমি অবগত নই। বোর্ডের মেডিক্যাল টিম হয়তো জানবে।' টি-২০ বিশ্বকাপের দল থেকে বাদ পড়েন শামি। তাঁকে স্ট্যান্ডবাই হিসেবে রাখা হয়। তবে অস্ট্রেলিয়া এবং দক্ষিণ আফ্রিকা সিরিজে ভাল খেললে বিশ্বকাপের দরজা খুলে যেতে পারত। কিন্তু কোভিড আক্রান্ত হয়ে অস্ট্রেলিয়া সিরিজ থেকে আগেই ছিটকে যান। তবে দক্ষিণ আফ্রিকা সিরিজ শুরু হতে দশদিন বাকি থাকায় আশা করা হয়েছিল ভারতীয় পেসার ফিট হয়ে দলের সঙ্গে যোগ দেবেন। কিন্তু এখন শামির খেলা নিয়ে প্রশ্ন তৈরি হয়েছে। বিশ্বকাপের আগে আদৌ তিনি মাঠে নামতে পারবেন কিনা বোঝা যাচ্ছে না। ২৮ সেপ্টেম্বর থেকে শুরু হবে তিন ম্যাচের সিরিজ। দক্ষিণ আফ্রিকা সিরিজের পর অস্ট্রেলিয়া পাড়ি দেবেন রোহিতরা। দলের সঙ্গে যাওয়ার কথা শামিরও। অস্ট্রেলিয়া সিরিজে জোরে বোলারদের ব্যর্থতা প্রকট ছিল। বিশেষ করে ভুবনেশ্বর কুমার এবং হর্ষল প্যাটেলের। তাই প্রোটিয়াদের বিরুদ্ধে শামিকে খেলাতে মরিয়া টিম ম্যানেজমেন্ট। অস্ট্রেলিয়ার পিচে তাঁর অভিজ্ঞতা কাজে লাগতে পারে। মঙ্গলবার জানা যাবে দক্ষিণ আফ্রিকা সিরিজে শামি খেলতে পারবে কিনা। সেক্ষেত্রে স্ট্যান্ডবাই থেকে চূড়ান্ত দলে নিয়ে আসা হতে পারে উমরান মালিককে।",
    "বাংলাদেশ থেকে শেফ নেবে অস্ট্রেলিয়া, বছরে বেতন প্রায় ৪৫ লাখ": "যেভাবে আবেদন\n\nআগ্রহী প্রার্থীদের ইংরেজিতে এক কপি জীবনবৃত্তান্ত, অভিজ্ঞতার সনদ, স্কিল অ্যাসেসমেন্ট, পাসপোর্টের রঙিন কপি এবং অন্যান্য তথ্য বোয়েসেলের লিংকে পূরণ করতে হবে। আবেদনের লিংক। নিয়োগ–সংক্রান্ত বিস্তারিত তথ্য এই লিংকে জানা যাবে।\n\nযেতে খরচ\n\nনির্বাচিত প্রার্থীদের বোয়েসেলের নির্ধারিত সার্ভিস চার্জ ও অন্যান্য সরকারি ফি দিতে হবে।\n\nআবেদনের শেষ তারিখ: ১৫ সেপ্টেম্বর ২০২২।",
    "ভারত-অস্ট্রেলিয়া ম্যাচের আগে পাওনা টাকা ফেরত চাইল পুলিশ!": "ছবি : এএফপি\n\nমোহালিতে আগামী মঙ্গলবার থেকে শুরু হতে যাচ্ছে ভারত-অস্ট্রেলিয়া টি-টোয়েন্টি সিরিজের প্রথম ম্যাচ। সেই ম্যাচের আগে বিব্রতকর অবস্থায় পড়েছে পাঞ্জাব ক্রিকেট অ্যাসোসিয়েশন (পিসিএ)। গত পাঁচ বছর মোহালিতে অনুষ্ঠিত ক্রিকেট ম্যাচগুলোর নিরাপত্তা দিয়ে আসছে চণ্ডিগড় পুলিশ। কিন্তু পুলিশের পাওনা পাঁচ কোটি রুপি এখনো পরিশোধ করেনি পিসিএ! এবার আসন্ন সিরিজের আগে সেই টাকা চেয়ে বসেছে চণ্ডিগড় পুলিশ।\n\nবিজ্ঞাপন\n\nমোহালিতে খেলা থাকলে চণ্ডিগড় পুলিশই নিরাপত্তার ব্যবস্থা করে থাকে। তাদের দাবি, গত পাঁচ বছরে মোহালিতে ভারতীয় দলের যতগুলো ম্যাচ হয়েছে, সবগুলো ম্যাচে নিরাপত্তা দেওয়া হয়েছে। নিরাপত্তা প্রদানের খরচ বাবদ পিসিএর কাছে পাঁচ কোটি রুপি বকেয়া আছে চণ্ডিগড় পুলিশের। সেই অর্থ দ্রুত মিটিয়ে দেওয়ার নির্দেশ দেওয়া হয়েছে পুলিশের পক্ষ থেকে। এসএসপি ট্র্যাফিক মণীষা চৌধুরী এ বিষয়টি প্রকাশ্যে এনেছেন।\n\nস্থানীয় গণমাধ্যমকে মণীষা বলেছেন, ‘ভারত এবং অস্ট্রেলিয়া দুটি দলেরই নিরাপত্তার দায়িত্বে আছি আমরা। মোহালিতে আগে যে ম্যাচগুলো হয়েছে, সেগুলোর অর্থ এখনো আমরা পাইনি। সেই ম্যাচগুলোতে চণ্ডিগড় পুলিশই দায়িত্বে ছিল। সেই অর্থ দ্রুত মিটিয়ে দেওয়ার আবেদন করেছি। ’ এদিকে বিষয়টি নিয়ে পাঞ্জাব ক্রিকেট অ্যাসোসিয়েশনের (পিসিএ) সচিব দিলশের খান্না কোনো মন্তব্য করতে চাননি।",
    "অস্ট্রেলিয়ার ভিক্টোরিয়ায় ১০ হাজার শিক্ষার্থীর বিনামূল্যে পড়ার সুযোগ": "অস্ট্রেলিয়ার ভিক্টোরিয়া রাজ্যের প্রিমিয়ার ড্যানিয়েল অ্যান্ড্রুস ঘোষণা করেছেন যে, বিভিন্ন কোর্সে প্রায় ১০ হাজার শিক্ষার্থীকে বিনামূল্যে পড়ার সুযোগ দেবে রাজ্য সরকার।\n\n৫ বছরের প্রোগ্রামের অধীনে ২০২৩ ও ২০২৪ সালে পেশাদার নার্সিং ও মিডওয়াইফারি কোর্সে নথিভুক্ত নতুন শিক্ষার্থীরা ১৬ হাজার ডলার করে বৃত্তি পাবেন।\n\nনার্স ও মিডওয়াইফদের বিশ্ববিদ্যালয়ের ফি বাবদ ৫ বছরের প্যাকেজের অংশ হিসেবে ভিক্টোরিয়ান সরকার ২৭০ মিলিয়ন ডলার পরিশোধ করবে।\n\nকরোনা মহামারির কারণে ভিক্টোরিয়ার ভেঙে পড়া স্বাস্থ্য ব্যবস্থায় সেবা কর্মী বাড়াতে এই উদ্যোগ নেওয়া হয়েছে।\n\nশিক্ষার্থীরা ৩ বছর অধ্যয়নের জন্য ৯ হাজার ডলার পাবেন। বাকি সাড়ে ৭ হাজার ডলার দেওয়া হবে যদি তারা ভিক্টোরিয়ান পাবলিক হেলথ সার্ভিসে ২ বছরের জন্য কাজ করেন।\n\nপ্রিমিয়ার ড্যানিয়েল অ্যান্ড্রুস মেলবোর্নে অস্ট্রেলিয়ান নার্সিং অ্যান্ড মিডওয়াইফারি ফেডারেশন (এএনএমএফ) অফিসে সাংবাদিকদের বলেছেন, 'আমরা তাদের পড়ালেখার পুরো ঋণ পরিশোধ করব।'\n\nনিবিড় পরিচর্যা, শিশুরোগ ও ক্যানসারের যত্নসহ জরুরি সেবা বিশেষজ্ঞদের ক্ষেত্রে পড়াশোনা শেষ করতে স্নাতকোত্তর নার্সদের গড়ে ১০ হাজার ডলারের বৃত্তি দেওয়া হবে।\n\nপ্রিমিয়ার অ্যান্ড্রুস বলেছিলেন, 'সরকার কয়েক মাস ধরে প্যাকেজটি নিয়ে কাজ করছে। রাজ্যজুড়ে গত আড়াই বছর মহামারিতে জর্জরিত হাসপাতালগুলো স্বাস্থ্য ব্যবস্থা ভেঙে পড়েছে।'\n\nরাজ্যের বাধাগ্রস্ত স্বাস্থ্য ব্যবস্থার ওপর চাপ কমাতে ভিক্টোরিয়ান সরকার ১৭ হাজার নার্স ও মিডওয়াইফকে নিয়োগ-প্রশিক্ষণ দেবে।\n\nঅর্গানাইজেশন ফর ইকোনমিক কো-অপারেশন অ্যান্ড ডেভেলপমেন্টের বিশ্লেষণে দেখা গেছে, যুক্তরাজ্যে ইউনিভার্সিটির গড় বার্ষিক ফি প্রায় ১২ হাজার ডলার। এরপর আছে মার্কিন যুক্তরাষ্ট্র, চিলি, আয়ারল্যান্ড, জাপান ও কানাডা।\n\nঅস্ট্রেলিয়ায় এর গড় বার্ষিক খরচ ৫ হাজার ডলার।\n\nফ্রান্স, বেলজিয়াম ও জার্মানিতে ফি বছরে গড়ে ২৫০ ডলারের কম।\n\nডেনমার্ক, ফিনল্যান্ড, নরওয়ে, সুইডেন ও তুরস্ক নাগরিকদের বিনামূল্যে পড়ার ব্যবস্থা করে।\n\nঅস্ট্রেলিয়ান ট্যাক্সেশন অফিসের তথ্য অনুসারে, প্রায় ৩ মিলিয়ন শিক্ষার্থীর শিক্ষা সাহায্য ঋণ রয়েছে, যা ৬৮ বিলিয়নের বেশি।\n\n২০২১ সালে ঋণের গড় পরিমাণ ছিল জনপ্রতি ২৩ হাজার ৬৮৫ ডলার।\n\nনতুন সূচকের হারের অধীনে গত মাসে সেই পরিমাণ ৯২৩ ডলার বেড়েছে। অর্থাৎ ৩ দশমিক ৯ শতাংশ বেড়েছে। গত ১০ বছরের এটি সর্বোচ্চ।\n\nফেডারেল সরকার বিশ্ববিদ্যালয়গুলোর সংস্কারের জন্য বিশ্ববিদ্যালয় চুক্তি করছে যার অধীনে বিশ্ববিদ্যালয়ের ডিগ্রির খরচ ও সামর্থ্য বিবেচনা করা হবে বলে আশা করা হচ্ছে।\n\nআকিদুল ইসলাম: অস্ট্রেলিয়া প্রবাসী লেখক, সাংবাদিক",
    "শেষ ওভারে ২১ রান নিয়ে বাংলাদেশকে হারালো অস্ট্রেলিয়া": "সীমিত ওভারের আন্তর্জাতিক ক্রিকেটে অস্ট্রেলিয়ার বিপক্ষে বাংলাদেশের জয় মাত্র একটি। প্রায় ১৭ বছর আগে কার্ডিফে মোহাম্মদ আশরাফুলের সেঞ্চুরিতে ভর করে মহাপরাক্রমশালী অসিদের হারিয়েছিল বাংলাদেশ। এছাড়া টেস্ট ক্রিকেটেও অসিদের বিপক্ষে রয়েছে একটি জয়।\n\nআন্তর্জাতিক ক্রিকেট না হোক, রোববার রাতে আরও একবার অস্ট্রেলিয়াকে হারানোর সুযোগ এসেছিল বাংলাদেশের সামনে। অবসরপ্রাপ্ত ক্রিকেটারদের নিয়ে চলতি রোড সেফটি ওয়ার্ল্ড সিরিজে অসিদের কোণঠাসা করেও শেষ ওভারের এলোমেলো বোলিংয়ে হেরে গেছে বাংলাদেশ।\n\nইন্দোরের হলকার ক্রিকেট স্টেডিয়ামে আগে ব্যাট করে ১৫৮ রানের সংগ্রহ দাঁড় করায় বাংলাদেশ লিজেন্ডস। জবাবে ৭ উইকেট হারালেও ইনিংসের শেষ বলে বাউন্ডারি হাঁকিয়ে শ্বাসরুদ্ধকর এক জয় তুলে নেয় অস্ট্রেলিয়া লিজেন্ডস। ফলে পরপর তিন ম্যাচ পরাজয় নিয়েই মাঠ ছাড়লো বাংলাদেশ।\n\n১৫৯ রানের লক্ষ্যে খেলতে নেমে বাংলাদেশের দুই পেসার মোহাম্মদ শরীফ ও আবুল হোসেন রাজুর বিপক্ষে শুরু থেকে সহজেই রান তুলছিল অস্ট্রেলিয়া। কিন্তু তিন স্পিনার অলক কাপালি, ইলিয়াস সানি ও আব্দুর রাজ্জাক রানের চাকা আটকে রাখেন সুনিয়ন্ত্রিত বোলিংয়ে।\n\nইলিয়াস সানি ৪ ওভারে মাত্র ৮ রান খরচায় নেন ৪ উইকেট, আব্দুর রাজ্জাক ২৬ রানে নেন ২ উইকেট। কোনো উইকেট না পেলেও ৪ ওভারে মাত্র ১৬ রান দেন কাপালি। এ তিনজনের ১২ ওভারে মাত্র ৪৬ রান তুলতে ৬ উইকেট হারায় অস্ট্রেলিয়া।\n\nকিন্তু শরীফ ও রাজুর করা সাত ওভারেই ৯৫ রান তুলে নিয়ে ম্যাচ জিতে নেয় অসিরা। অধিনায়ক শরীফ ৩ ওভারে দেন ৪০ রান। তবু তার করা ১৯তম ওভারে খরচ হয় মাত্র ৫ রান। ফলে শেষ ওভারে সমীকরণ দাঁড়ায় ২১ রানের। রাজুর হাতে বল তুলে দেন শরীফ।\n\nসেই ওভারের দ্বিতীয় বলে ছক্কা হাঁকান ব্র্যাড হ্যাডিন। পরের বলে নোসহ আরও ২ রান দেন রাজু। ফ্রি হিট বলে হ্যাডিন কিছু করতে পারেননি। তাই শেষ তিন বলে বাকি থাকে ১২ রান। টানা তিনটি বাউন্ডারি হাঁকিয়ে অস্ট্রেলিয়াকে দারুণ এক জয় এনে দেন ৫৮ রানের ইনিংস খেলা হ্যাডিন।\n\nএর আগে বাংলাদেশের ১৫৮ রানে পৌঁছার বড় কৃতিত্ব অস্ট্রেলিয়ার লাইনবিহীন বোলিং। পুরো ইনিংসে সর্বোচ্চ ৩৯ রান আসে অতিরিক্ত খাত থেকে। জন হ্যাস্টিংস নিজের প্রথম ওভার করেন ১৫ বলে, পরের ওভার করেন ১১ বলে। তার দুই ওভারেই আসে ৩৯ রান।\n\nব্যাট হাতে বাংলাদেশের পক্ষে সর্বোচ্চ ৩২ রান করেন ইলিয়াস সানি। বাংলাদেশ জিতলে নিশ্চিতভাবেই তার হাতে উঠতো ম্যাচসেরার পুরস্কার। এছাড়া নাজমুস সাদাত ২০, অলক কাপালি ২০, শরীফ ১৪ ও ডলার মাহমুদ করেছেন ১৭ রান।\n\nএসএএস/জিকেএস",
    "দেশে গুমের সঙ্গে জড়িতদের ওপর নিষেধাজ্ঞা দিতে অস্ট্রেলিয়া সরকারের প্রতি সিনেটরের আহ্বান": "বাংলাদেশে গুমের সঙ্গে জড়িত ব্যক্তিদের সম্পত্তি বাজেয়াপ্ত এবং তাদের ওপর নিষেধাজ্ঞা আরোপের জন্য অস্ট্রেলিয়ার সরকারের প্রতি আহ্বান জানিয়েছেন দেশের জাতীয় সংসদের উচ্চ কক্ষের এক সিনেটর। আন্তর্জাতিক গুম প্রতিরোধ দিবস উপলক্ষে মঙ্গলবার অস্ট্রেলিয়ার বৃহত্তম শহর সিডনির পার্লামেন্ট হাউজের সামনে আয়োজিত মানববন্ধনে গ্রিনস পার্টির নেতা ও সিনেটর ডেভিড শুব্রিজ এ আহ্বান জানান।\n\nমানববন্ধনে অস্ট্রেলিয়ার বিভিন্ন রাজনৈতিক দল, অ্যামেনিস্টি ইন্টারন্যাশনাল অস্ট্রেলিয়া, শ্রীলঙ্কার তামিল, আরাকানের রোহিঙ্গা, ইন্দোনেশিয়ার ওয়েস্ট পাপুয়ান, ভারতের কাশ্মিরি ও শিখ সম্প্রদায় প্রতিনিধি এবং বাংলাদেশের বিভিন্ন রাজনৈতিক দলের প্রতিনিধিসহ বিপুল সংখ্যক প্রবাসী বাংলাদেশি উপস্থিত ছিলেন। সাউথ এশিয়ান পলিসি ইনিশিয়েটিভ এবং গ্লোবাল ভয়েস ফর হিউম্যানিটি, এ দুটি সংগঠন এই মানববন্ধন আয়োজন করে ।\n\nসাউথ এশিয়ান পলিসি ইনিশিয়েটিভের সেক্রেটারি শিবলী আব্দুল্লাহর সভাপতিত্বে অনুষ্ঠিত সমাবেশে অস্ট্রেলিয়ার প্রাক্তন সিনেটর লী রিয়ানন বলেন, বাংলাদেশ সহ বিভিন্ন দেশে গুমের মতো যে মানবতাবিরোধী অপরাধ হচ্ছে , তার বিরুদ্ধে আন্তর্জাতিক আইনে পদক্ষেপ নিতে হবে।\n\nঅস্ট্রেলিয়ান আদিবাসী জনগোষ্ঠীর প্রতিনিধি নাদিনা ডিক্সন এবং আঙ্কেল ডেভ বেল অ্যামেনিষ্টি ইন্টারন্যাশনাল অস্ট্রেলিয়ার প্রতিনিধি ভেরোনিকা কোমান, শ্রীলঙ্কার তামিল সংগঠনের প্রতিনিধি রেনুগা ইনপাকুমার ভারতের আমর সিং কাশ্মীরের আনজুম রফিকী এবং বাংলাদেশে সরকারী বাহিনী কর্তৃক গুমের শিকার মানুষদের ও তাদের স্বজনদের কথা তুলে ধরেন বিএনপি অস্ট্রেলিয়ার নেতা মো. মোসলেহ উদ্দিন হাওলাদার আরিফ এবং জামায়াতের প্রতিনিধি ফারুক হোসাইন। আরিফ বলেন, ইলিয়াস আলী, চৌধুরী আলম, আমান আযমী, ব্যারিস্টার আরমান সহ গুম হয়ে যাওয়া শত শত ব্যক্তির পরিবারের সদস্যরা দীর্ঘ কয়েক বছর ধরে তাদের ফিরে পাবার অপেক্ষায় আছে।\n\nগুম হয়ে যাওয়া ব্যক্তিদের স্মরণে এই সমাবেশে গান পরিবেশন করেন কবিয়াল রাহাত শান্তনু এবং আবৃত্তি করেন হাবিব রহমান। আরো বক্তব্য রাখেন সুপ্রভাত সিডনির প্রধান সম্পাদক মোহাম্মদ আবদুল্লাহ ইউসুফ বিএনপি নেতা মো. কুদরতউল্লাহ লিটন, সোহেল মাহমুদ ইকবাল, রাশেদ খান, মোহাম্মদ হায়দার আলী, এসএ টিভির সিইও এমএন মাসুম প্রমুখ।\n\nমানববন্ধনের আগে বাংলাদেশের বিভিন্ন সংগঠনের প্রতিনিধিরা সিডনির বাংলাদেশী কনসুলেট জেনারেল মোহাম্মদ আশফাক হোসেনের কাছে গুম হওয়া ব্যক্তিদের ফিরিয়ে দেয়ার দাবিতে একটি স্মারকলিপি দেন।",
    "ফ্রি'তে দেখতে চান ভারত বনাম অস্ট্রেলিয়া মহাযুদ্ধ? জেনে নিন": "© এই সময় এর দ্বারা সরবরাহকৃত\n\nIndia vs Australia T20 live streaming: ভারত এবং অস্ট্রেলিয়া (Ind Vs Aus 3rd T20I) সিরিজের তৃতীয় তথা শেষ ম্যাচটি রবিবার হায়দরাবাদে (Uppal Stadium Hyderabad) খেলা হবে। এই নির্ণায়ক ম্যাচের জন্য দুই দেশের ক্রিকেট সমর্থকেরাই অধীর আগ্রহে অপেক্ষা করছে। কারণ এখনও পর্যন্ত দুটো দলই ১-১ ব্যবধানে সমতা বজায় রেখেছে। এই ম্যাচ দেখার জন্য আপনার কাছে চ্যানেল কিংবা অনলাইন লাইভ স্ট্রিমিংয়ের সুবিধা না থাকলেও হতাশ হওয়ার কিছু নেই। এই ম্যাচটি আপনি ফ্রি'তেই দেখতে পারবেন। পাশাপাশি শুনতে পাবেন হিন্দি এবং ইংরাজি ভাষায় কমেন্ট্রিও।\n\nকীভাবে ফ্রি'তে দেখবেন Ind Vs Aus ম্যাচ?\n\nডিডি স্পোর্টস চ্যানেলে এই ম্যাচের সরাসরি সম্প্রচার করা হবে। ডিডি স্পোর্টস চ্যানেলের জন্য আপনাকে কোনও টাকা কিন্তু আলাদা করে দিতে হবে না। যদি আপনার কাছে স্টার স্পোর্টসের সাবস্ক্রিপশন না থাকে, তাহলে হতাশ হওয়ার দরকার নেই। আপনি একেবারে বিনামূল্যেই এই ম্যাচটা দেখতে পাবেন। সেইসঙ্গে ম্যাচের লাইভ কমেন্ট্রিও অল ইন্ডিয়া রেডিওয় শুনতে পারেন।\n\nStar Sports-এও দেখতে পাবেন এই ম্যাচ\n\nভারত এবং অস্ট্রেলিয়ার মধ্যে আয়োজিত এই সিরিজের সম্প্রচার স্বত্ত্ব স্টার স্পোর্টস নেটওয়ার্কের কাছে রয়েছে। স্টার স্পোর্টসের বিভিন্ন চ্যানেলে আপনি নিজের পছন্দমতো ভাষায় এই ম্যাচ দেখতে পাবেন। ভারত বনাম অস্ট্রেলিয়া টি-২০ ম্যাচের অনলাইন লাইভ স্ট্রিমিং ডিজনি + হটস্টারে (Disney+Hotstar) দেখতে পাওয়া যাবে। সন্ধ্যা ৭টা থেকে এই ম্যাচ শুরু হবে। আর ম্যাচ শুরু হওয়ার ঠিক আধঘণ্টা আগেই টস আয়োজন করা হবে।\n\nদেখে নিন কেমন হতে পারে দুই দলের সম্ভাব্য একাদশ\n\nভারত\n\nরোহিত শর্মা, কেএল রাহুল, বিরাট কোহলি, সূর্যকুমার যাদব, হার্দিক পান্ডিয়া, দীনেশ কার্তিক, অক্ষর প্যাটেল, হর্ষল প্যাটেল, ভুবনেশ্বর কুমার, জসপ্রীত বুমরাহ, রবিচন্দ্রন অশ্বিন।\n\nঅস্ট্রেলিয়া\n\nঅ্যারন ফিঞ্চ, ক্যামেরন গ্রিন, স্টিভ স্মিথ, গ্লেন ম্যাক্সওয়েল, জস ইংলিশ, টিম ডেভিড, ম্যাথু ওয়েড, প্যাট কামিন্স, নাথান এলিস, অ্যাডাম জাম্পা, জস হ্যাজেলউড।\n\nসিরিজের প্রথম ও দুটো ম্যাচে সমস্যায় ফেলেছিল শিশির। যারফলে শেষের দিকে স্লোয়ার বল ও ইয়র্কার দিতে পারেননি তিনি। এটাই হর্ষলের অন্যতম শক্তি। ফলে তিনি বিপক্ষকে চাপে রাখতে পারেননি। বিশেষজ্ঞরা মনে করছেন বিশ্বকাপের সময় এটা সমস্যা হতে পারে না। কারণ অস্ট্রেলিয়ায় শিশিরের সমস্যা হবে না। শুকনো পরিবেশে কার্যকরী হবে হর্ষলের বোলিং।",
    "T20 World Cup 2022: Australia revealed their Indigenous-themed kit for ICC T20 World Cup dgtl - Anandabazar": "টি-টোয়েন্টি বিশ্বকাপে অস্ট্রেলিয়ার জার্সিতে থাকছে চমক। নতুন নকশার বিশেষ জার্সি তৈরি করা হয়েছে অ্যারন ফিঞ্চ, ডেভিড ওয়ার্নারদের জন্য। সেই জার্সি প্রকাশ্যে নিয়ে এল ক্রিকেট অস্ট্রেলিয়া।\n\nফুটবল হোক বা ক্রিকেট বিশ্বকাপে বিভিন্ন দলের জার্সি নিয়ে আগ্রহ থাকে ক্রীড়াপ্রেমীদের মধ্যে। সেই আগ্রহের কথা মাথায় রেখেই জার্সি তৈরি করে ক্রীড়াসরঞ্জাম প্রস্তুতকারীরা। গত বারের টি-টোয়েন্টি বিশ্বকাপ চ্যাম্পিয়ন অস্ট্রেলিয়া দলের জন্য তৈরি করা হয়েছে বিশেষ জার্সি। যা প্রকাশ্যে এনেছে ক্রিকেট অস্ট্রেলিয়া। সে দেশের আদিবাসী সম্প্রদায়ের সংস্কৃতির ছোঁয়া রয়েছে বিশ্বকাপের জার্সিতে। এমন বিশেষ ভাবনায় তৈরি জার্সি পরে প্রথম বার মাঠে নামবেন অস্ট্রেলিয়ার ক্রিকেটাররা। চিরাচরিত হলুদ এবং সবুজ রঙের সঙ্গে ব্যবহার করা হয়েছে কালো রং। সামান্য হলেও রয়েছে লাল এবং নীল রং।\n\nফিঞ্চদের টি-টোয়েন্টি বিশ্বকাপের নকশা করেছেন আন্টি ফিওনা ক্লার্ক এবং কোর্টনি হেগেন। ক্লার্ক বলেছেন, ‘জার্সির নকশার পিছনে রয়েছে বিশেষ ভাবনা। দলগত সংহতির পাশাপাশি ক্রিকেটারদের ব্যক্তিত্বও ফুটে উঠবে। চার দিকে সমুদ্রে ঘেরা এক সমাজের ইতিহাস এবং সংস্কৃতিকে ছোঁয়ার চেষ্টা করেছি আমরা। একই সঙ্গে রয়েছে অস্ট্রেলিয়ার আগের জাতীয় পতাকার রঙের স্পর্শ।’’\n\nটি-টোয়েন্টি বিশ্বকাপের জার্সি ফিঞ্চদেরও বেশ পছন্দ হয়েছে। নতুন জার্সি পরে ছবিও তুলেছেন তাঁরা। গত বারের বিশ্বজয়ী দলে এ বার একটি মাত্র পরিবর্তন করেছে অস্ট্রেলিয়া। লেগ স্পিনার মিচেল সোয়েপসনের বদলে দলে নেওয়া হয়েছে ব্যাটার টিম ডেভিডকে।",
    "বিপুল স্থায়ী অভিবাসী নেবে অস্ট্রেলিয়া": "",
    "Steyn on Kohli: 'ঠিক বিশ্বকাপের আগে...' কীসের সতর্কবার্তা স্টেনের?": "জোহানেসবার্গ: তিনি নিজে যখন খেলতেন, তখন প্রতিপক্ষ দলের ব্যাটারদের কাছে ত্রাস ছিলেন। তাঁর দেড়শো কিমি গতির বল ব্যাটে ছোঁয়াতে ভয় পেতেন তাবড় তাবড় ব্য়াটার। বিশ্ব ক্রিকেটে (World Cricket) ডেল স্টেন (Dale Stayen) ছিলেন এক আতঙ্কের নাম। এবার তিনিই সতর্ক করছেন বাকিদের। ভারত-অস্ট্রেলিয়া (India vs Australia) সিরিজ টিভির পর্দায় চোখ রেখেছিলেন তিনি। সেই সিরিজেই বিরাট কোহলির ব্যাটিং দেখে মুগ্ধ প্রাক্তন প্রোটিয়া তারকা। আড়াই বছরের অপেক্ষা শেষে আন্তর্জাতিক ক্রিকেটে সেঞ্চুরি এসেছে বিরাটের ব্যাটে। অস্ট্রেলিয়ার বিরুদ্ধে প্রথম ২ ম্যাচে বড় রান না পেলেও শেষ ম্যাচে ৪৮ বলে ঝোড়াে ৬৩ রানের ইনিংস খেলেছিলেন তিনি। আর সেই ইনিংস দেখার পরই স্টেনের ট্যুইট, যা ভাইরাল হয়েছে সোশাল মিডিয়ায়।\n\nকী ট্যুইট করেছেন স্টেন?\n\nSomeone’s hitting some form just before the WC… September 25, 2022\n\nনাম না করলেও স্টেন যে বিরাটের কথাই বলতে চেয়েছেন তা বুঝতে কারও অসুবিধে হয়নি। প্রাক্তন প্রোটিয়া পেসার বলতে চেয়েছেন, ''কেউ বিশ্বকাপের ঠিক আগেই ছন্দে ফিরছেন, অসাধারণ কিছু শট খেলছেন।''\n\nছিটকে গেলেন হুডা\n\nএদিকে, দক্ষিণ আফ্রিকার (South Africa) বিরুদ্ধে তিন ম্যাচের টি-টোয়েন্টি সিরিজ (T20 Series) থেকে ছিটকে গেলেন দীপক হুডা (Deepak Hooda)। পিঠের চোটের জন্য গোটা সিরিজ থেকেই ছিটকে গেলেন বঢ়োদার এই অলরাউন্ডার। টি-টোয়েন্টি বিশ্বকাপের(T20 World Cup) জন্য় ভারতীয় দলে জায়গা করে নিয়েছিলেন হুডা। কিন্তু দক্ষিণ আফ্রিকা (South Africa) সিরিজ থেকে ছিটকে গিয়ে কিছুটা চাপ বেড়ে গেল। কারণ বিশ্বকাপের আগে নিজেকে প্রস্তুত করার আর কোনও সুযোগ পাচ্ছেন না হুডা। এমনকী এই চোটের জন্য বিশ্বকাপেও তিনি অংশ নিতে পারবেন কিনা তা নিয়েও সন্দেহ দানা বাঁধল।\n\nঅস্ট্রেলিয়ার বিরুদ্ধে টি-টোয়েন্টি সিরিজে দলে ছিলেন হুডা। কিন্তু তৃতীয় টি-টোয়েন্টি ম্যাচের আগেই চোট পেয়ে যান তিনি। সেই সময়ই পিঠে চোট পেয়েছিলেন হুডা। তৃতীয় টি-টোয়েন্টির আগেই বিসিসিআইয়ের তরফে এক বিবৃতিতে জানানো হয়েছিল, ''পিঠের চোটের কারণে ভারত বনাম অস্ট্রেলিয়ার তৃতীয় টি-টোয়েন্টিতে নির্বাচনের জন্য দীপক হুডাকে পাওয়া যায়নি।''\n\nআরও পড়ুন: পিঠের চোট, দক্ষিণ আফ্রিকা সিরিজ থেকে ছিটকে গেলেন দীপক হুডা",
    "অস্ট্রেলিয়া বিশ্বকাপের প্রস্তুতি আমিরাতে সারবে বাংলাদেশ!": "ছবি- সংগৃহীত\n\nবিশ্বকাপের জন্য ১৪ সেপ্টেম্বর দল ঘোষণা করেছে বাংলাদেশ। এর তিন দিন আগে থেকে অনুশীলন ক্যাম্পের মধ্য দিয়ে শুরু হয়েছে টাইগারদের আসন্ন টি-টোয়েন্টি বিশ্বকাপের প্রস্তুতি। যদিও তিন দিনের দুই দিনই বৃষ্টিতে ভেসে গেছে।\n\nতার ওপর এবারের টি-টোয়েন্টি বিশ্বকাপের ভেন্যু যেখানে অস্ট্রেলিয়া সেখানে মিরপুরের শের-ই বাংলা ক্রিকেট স্টেডিয়ামে প্রস্তুতি নেওয়া হচ্ছে নিজেদের পায়ে নিজেরাই কুড়াল মারা মতো অবস্থা। সে কারণেই দেশের বাইরে অনুশীলনের ব্যবস্থা করার জন্য বিসিবির কাছে জানিয়েছিল টিম ম্যানেজমেন্ট।\n\nবিসিবিও সেই চাওয়া পূর্ণ করেছে। বাংলাদেশ নিজেদের অস্ট্রেলিয়া বিশ্বকাপের প্রস্তুতি সারবে আরব আমিরাতে। সেখানে কেবল অনুশীলন ক্যাম্পই নয় দুইটি ম্যাচও খেলবে বাংলাদেশ। প্রস্তুতির জন্য নয় আমিরাতের বিপক্ষে সেই ম্যাচ দুটি পাবে আন্তর্জাতিক টি-টোয়েন্টির মর্যাদাও।\n\nআগামী বৃহস্পতিবার (২২ সেপ্টেম্বর) এই অনুশীলন ক্যাম্পের জন্য দুবাইয়ে উড়াল দেবে টাইগাররা। সেখানে অনুশীলন ক্যাম্প শুরুর পর টি-টোয়েন্টি ম্যাচে মাঠে নামবে বাংলাদেশ। আমিরাত ক্রিকেটের পক্ষ থেকে জানানো হয়েছে ম্যাচ দুটি হবে ২৫ ও ২৭ সেপ্টেম্বর।\n\nএদিকে আমিরাতের এই অনুশীলন পর্ব এবং সেই দুটি ম্যাচে টাইগারদের নিয়মিত টি-টোয়েন্টি অধিনায়ক সাকিব আল হাসানকে না পাওয়ার সম্ভাবনা বেশি। এই ক্রিকেটার ক্যারিবিয়ান প্রিমিয়ার লিগ খেলার জন্য ইতোমধ্যে বিসিবির কাছে ছুটিও নিয়ে রেখেছেন।\n\nআমিরাতে অনুশীলন ক্যাম্প নিয়ে বিসিবির প্রধান নির্বাহী নিজামউদ্দীন চৌধুরি সুজন বলেন,\n\n‘আসলে কন্ডিশনের চেয়েও গুরুত্বপূর্ণ হলো… এখানে আবহাওয়ার কারণে খুব একটা সুযোগ আমরা পাইনি প্র্যাকটিসের। এই বিষয়গুলো বিবেচনা করেই এটা টিম ম্যানেজমেন্টের পরিকল্পনা, সে অনুযায়ী আমাদের ব্যবস্থা করতে হচ্ছে। কন্ডিশনের চেয়েও গুরুত্বপূর্ণ হচ্ছে, ম্যাচ পরিস্থিতি এবং অন্যান্য যে অনুশীলন সুবিধা দুবাই স্পোর্টস সিটিতে আছে, সেগুলো আমরা কাজে লাগাতে পারব।\n\nশুধু যে ওখানকার সুযোগ-সুবিধার জন্যই যাওয়া হচ্ছে, তা নয়। আরও কিছু পরিকল্পনা তো আছে। সব ব্যাপারগুলো ওভাবে সামনে না এনে আমাদের ফোকাস থাকবে টি-টোয়েন্টি বিশ্বকাপের জন্য দলকে পুরোপুরি তৈরি করা।’",
    "Australia beats New Zealand by 25 runs to win ODI series 3-0 dgtl - Anandabazar": "নিউজিল্যান্ডকে ৩-০ ব্যবধানে এক দিনের সিরিজে হারাল অস্ট্রেলিয়া। অধিনায়ক হিসাবে নিজের শেষ এক দিনের সিরিজ জিতলেন অ্যারন ফিঞ্চ। ২০ সেপ্টেম্বর থেকে ভারতের বিরুদ্ধে টি-টোয়েন্টি সিরিজ খেলতে আসছে অস্ট্রেলিয়া। তার আগে নিউজিল্যান্ডের বিরুদ্ধে দাপটে জয় আত্মবিশ্বাস অনেকটা বাড়িয়ে রাখবে স্টিভ স্মিথদের।\n\nনিউজিল্যান্ডের বিরুদ্ধে সিরিজে ব্যাট হাতে দাপট দেখালেন স্মিথ। সিরিজের সেরা ক্রিকেটার তিনি। তৃতীয় এক দিনের ম্যাচে শতরান এল অস্ট্রেলিয়ার এই মিডল অর্ডার ব্যাটারের কাছ থেকে।\n\nকেয়ার্নসের কাজালি’জ স্টেডিয়ামে টস জিতে বল করার সিদ্ধান্ত নেন নিউজিল্যান্ডের অধিনায়ক কেন উইলিয়ামসন। সেই সিদ্ধান্ত কাজে দেয়। অস্ট্রেলিয়ার দুই ওপেনার প্রথম ছ’ওভারেই সাজঘরে ফেরেন। শেষ ম্যাচেও রান পেলেন না ফিঞ্চ। মাত্র পাঁচ রান করে আউট হয়ে যান তিনি। দু’উইকেট পড়ার পরে জুটি বাঁধেন স্মিথ ও মার্নাস লাবুশেন। দলের রানকে এগিয়ে নিয়ে যেতে থাকেন তাঁরা।\n\nশুরুতে কিছুটা ধীরে খেললেও সময় যত এগোয় তত ভয়ঙ্কর দেখায় দুই ক্রিকেটারকে। ১১৬ রানের জুটি গড়েন তাঁরা। ৫২ রান করে আউট হন লাবুশেন। কিন্তু স্মিথ উইকেটে ছিলেন। উইকেটরক্ষক অ্যালেক্স ক্যারেকে নিয়ে দলের রানকে এগিয়ে নিয়ে যান তিনি। শতরান করেন স্মিথ। ১০৫ রান করে আউট হন তিনি।\n\nশেষ দিকে ক্যামেরন গ্রিন ১২ বলে ২৫ রানের ইনিংস খেলেন। ৫০ ওভারে পাঁচ উইকেট হারিয়ে ২৬৭ রান করে অস্ট্রেলিয়া। ক্যারে ৪২ রান করে অপরাজিত থাকেন।\n\nজবাবে ব্যাট করতে নেমে শুরুটা ভাল করেন নিউজিল্যান্ডের দুই ওপেনার ফিন অ্যালেন ও ডেভন কনওয়ে। ৩৫ রান করে আউট হন অ্যালেন। কনওয়ে করেন ২১। অধিয়ানক উইলিয়ামসন ২৭ রান করলেও ছন্দে ছিলেন না। মাঝের ওভারে নিয়মিত ব্যবধানে উইকেট পড়তে থাকে নিউজিল্যান্ডের। ফলে জুটি গড়তে পারেননি উইলিয়ামসনরা। শেষ দিকে গ্লেন ফিলিপস, মিচেল স্যান্টনার ও জেমস নিশাম চেষ্টা করলেও তা কাজে আসেনি। ২৪২ রানে অলআউট হয়ে যায় নিউজিল্যান্ড। ২৫ রানে ম্যাচ জেতে অস্ট্রেলিয়া।",
    "India vs Australia 2022: Dinesh Karthik wants to continue the momentum dgtl - Anandabazar": "টি-টোয়েন্টি বিশ্বকাপে প্রথম একাদশে কে? ঋষভ পন্থ, নাকি দীনেশ কার্তিক? এই প্রশ্নের উত্তর সম্ভবত খুঁজছিল ভারতীয় দলও। তরুণ এবং অভিজ্ঞ উইকেটরক্ষকের মধ্যে শেষ পর্যন্ত এক মাস পর পাকিস্তানের বিরুদ্ধে অস্ট্রেলিয়ার মাটিতে কাকে দেখা যাবে তা নিয়ে আলোচনা চলছিল। শুক্রবার নাগপুরে দু’বলে ম্যাচ জিতিয়ে নিজের জায়গা পাকা করে নিলেন কার্তিক।\n\nঅস্ট্রেলিয়ার বিরুদ্ধে শেষ ওভারে একটি ছয় এবং একটি চার মেরে ম্যাচ জেতান কার্তিক। ম্যাচ শেষে রোহিত শর্মা বলেন, “কার্তিক যে ভাবে খেলাটা শেষ করেছে তাতে আমি খুশি। এক সময় ভেবেছিলাম ঋষভকে (পন্থ) নামতে বলব। কিন্তু জানতাম যে (ড্যানিয়েল) স্যামস অফ কাটার করবে। তাই কার্তিককেই নামালাম। শেষ পর্যন্ত ফিনিশার হিসাবে তো ওকেই খেলতে হবে।”\n\nসামনে টি-টোয়েন্টি বিশ্বকাপ। সেখানে কার্তিক এবং পন্থকে একসঙ্গে খেলানো হবে বলে মনে করা হচ্ছে না। দুই উইকেটরক্ষকের মধ্যে কাকে নামাবেন রোহিত তা নিয়ে আলোচনা চলছিল। কিন্তু নাগপুরে বৃষ্টিবিধ্নিত ম্যাচ শেষে রোহিত উত্তর দিয়ে দিলেন। কার্তিকও সম্ভবত বুঝে গিয়েছিলেন যে বিশ্বকাপে তাঁর কথাই ভাবছে দল। ম্যাচ জিতিয়ে তিনি বলেন, “এই জয়ের ধারাটা এগিয়ে নিয়ে যেতে হবে।” সামনেই বিশ্বকাপ। প্রথম একাদশের ক্রিকেটারদের সেই কথা ভেবেই তৈরি হতে হবে। কার্তিক যে সেটাই ভাবছেন তা স্পষ্ট হয়ে যায় তাঁর কথাতেই। ম্যাচ জিতে কার্তিক বলেন, “খুব ভাল লাগল ম্যাচ জেতানো শটটা মারতে পেরে। রোহিত ব্যাট হাতে দারুণ খেলল এবং অক্ষর বল হাতে। বুমরাকে দলে ফিরে পাওয়া গিয়েছে। সিরিজ ১-১। এমন হাড্ডাহাড্ডি ম্যাচ আরও খেলতে চাই। সব থেকে আনন্দের এটাই যে দর্শক একটা ম্যাচ দেখতে পেরেছে।”\n\nকার্তিক যে সময় মাঠে নামেন, তখন ক্রিজে ছিলেন রোহিত। কার্তিক বলেন, “রোহিত আমাকে বলছিল যে বোলাররা কী করতে পারে। আমার নিজেরও কিছু পরিকল্পনা ছিল। মিডল অর্ডারের ব্যাটার হিসাবে মাঠে নেমে নিজের পরিকল্পনা অনুযায়ী কাজ করাটাই সব থেকে গুরুত্বপূর্ণ। সেটা করতে পেরেছি।”\n\nবৃষ্টির জন্য ২০ ওভারের ম্যাচ কমে হয় আট ওভারে। প্রথমে ব্যাট করে অস্ট্রেলিয়া তোলে ৯০ রান। চার বল বাকি থাকতেই ম্যাচ জিতে নেয় ভারত।",
    "অস্ট্রেলিয়া বিশ্বকাপে বাবরদের মেন্টর হেইডেন": "এবার ২০ ওভারের বিশ্বকাপ হবে হেইডেনের দেশ অস্ট্রেলিয়ায়। দেশটির ২০০৩ ওয়ানডে বিশ্বকাপজয়ী দলের সদস্য এই তারকা ব্যাটসম্যানের অভিজ্ঞতা কাজে লাগাতে চায় পাকিস্তান।\n\n২০০৯ সালে আন্তর্জাতিক ক্রিকেটকে বিদায় বলা হেইডেন অস্ট্রেলিয়ার হয়ে ১০৩ টেস্ট খেলে ৩০ সেঞ্চুরিতে রান করেছেন ৮ হাজার ৬২৫। আর ওয়ানডেতে ১৬১ ম্যাচে তার রান ৬ হাজার ১৩৩, সেঞ্চুরি ১০টি। সব মিলিয়ে ৫০ টি-টোয়েন্টি খেলে ১৩৬.৯১ স্ট্রাইক রেটে তার রান এক হাজার ৬৩২।\n\nআগামী ২৩ অক্টোবর চিরপ্রতিদ্বন্দ্বী ভারতের বিপক্ষে ম্যাচ দিয়ে শুরু হবে পাকিস্তানের বিশ্বকাপ অভিযান। ১৫ অক্টোবর ব্রিজবেনে দলের সঙ্গে যোগ দেবেন হেইডেন।\n\nনতুন দায়িত্বে হেইডেন সঙ্গী হিসেবে পাচ্ছেন জাতীয় দলের সাবেক সতীর্থ শট টেইটকে। আগে থেকেই পাকিস্তানের বোলিং কোচ হিসেবে আছেন অস্ট্রেলিয়ার সাবেক এই পেসার। দলটির প্রধান কোচ সাকলায়েন মুশতাক ও ব্যাটিং কোচ মোহাম্মদ ইউসুফ।",
    "India-Australia: নিজামের শহরে আজ সিরিজ নির্ণায়ক ম্যাচে ভারতের চিন্তা বোলিং": "আজকাল ওয়েবডেস্ক: রোহিত শর্মা না অ্যারন ফিঞ্চ? দ্বিপাক্ষিক সিরিজে শেষ হাসি হাসবে কে? আজ রাতে নিজামের শহরে ভারত-অস্ট্রেলিয়া সিরিজের নির্ণায়ক ম্যাচ।\n\nভারতীয় বোলারদের ভরাডুবিতে প্রথম টি-২০ ম্যাচ জেতে অস্ট্রেলিয়া। শুক্রবার সংক্ষিপ্ত ম্যাচে সমতা ফেরায় ভারত। বৃষ্টির জন্য প্রায় আড়াই ঘণ্টা দেরীতে শুরু হয় খেলা। ম্যাচ কমিয়ে আনা হয় ৮ ওভারে। রোহিতের দাপটে সিরিজ ১-১ করে ভারত। তবে জিতলেও স্লগ ওভারে বোলিং এখনও চিন্তায় রাখবে টিম ম্যানেজমেন্টকে। আগের ম্যাচে শেষ ওভারে ১৯ রান দেন হর্ষল প্যাটেল। প্রথম টি-২০ তেও স্লগ ওভারে ব্যর্থ। চোট সারিয়ে ফেরার পর এখনও পর্যন্ত ভরসা দিতে পারেনি। মহম্মদ শামিকে বাদ দিয়ে টি-২০ বিশ্বকাপের দলে নেওয়া হয়েছে হর্ষলকে। তাই এই পারফরম্যান্স স্বভাবতই কপালে ভাঁজ ফেলেছে নির্বাচকদের।\n\nটি-২০ বিশ্বকাপ শুরু হতে আর এক মাসও বাকি নেই। অস্ট্রেলিয়া এবং দক্ষিণ আফ্রিকা সিরিজে দলের সেরা কম্বিনেশন দেখে নেওয়ার সুযোগ ভারতীয় দলের কাছে। তারমধ্যে হয়ে গিয়েছে দুটো ম্যাচ, হাতে রয়েছে চারটে। স্লগ ওভারের দুই স্পেশালিস্ট ভুবনেশ্বর এবং হর্ষলের ব্যর্থতা নতুন করে সমস্যায় ফেলে দিয়েছে দ্রাবিড়কে। আগের ম্যাচে বাদ দেওয়া হয়েছিল ভুবিকে। হায়দরাবাদে তৃতীয় তথা শেষ ম্যাচে দলে ফিরতে পারেন ভারতীয় পেসার। এরই মধ্যে একমাত্র স্বস্তি বুমরার প্রত্যাবর্তন। এই মুহূর্তে ভারতীয় দলের সবচেয়ে শক্তিশালী জায়গা মিডল অর্ডার। তারওপর আগের ম্যাচে রোহিত ছন্দে ফেরায় অনেকটাই চিন্তামুক্ত হবে ভারতীয় থিঙ্কট্যাঙ্ক। ভারতের মতো একই সমস্যায় অস্ট্রেলিয়াও।‌ বোলিং ডোবাচ্ছে ফিঞ্চদের। আজ সিরিজের ফাইনাল ম্যাচে দুই অধিনায়কেরই চিন্তা বোলিং। তবে ঘরের মাঠে কোনওভাবেই সিরিজ হাতছাড়া করতে চায় না রোহিত অ্যান্ড কোম্পানি।",
    "পঞ্জিকামতে নয়, অস্ট্রেলিয়ায় উইকএন্ডেই হবে দুর্গাপুজো, সাজ সাজ রব সিডনি, মেলবোর্ন, ব্রিসবেনে": "নব্যেন্দু হাজরা: পঞ্জিকামতে এই দেশে খুব একটা পুজো হয় না। হয় উইকএন্ড দেখে। যে কারণে কলকাতায় শুরুর আগেই একাধিক জায়গায় পুজো শুরু হয়ে যাচ্ছে অস্ট্রেলিয়ায়। সিডনি, মেলবোর্ন, ব্রিসবেন, অ‌্যাডিলেডে এখন একেবারে ফেস্টিভ মুড। পঞ্জিকা মতে ২ অক্টোবর দুর্গাপুজোর (Durga Puja 2022) সপ্তমী। কিন্তু ক‌্যাঙারুর দেশে বেশিরভাগ জায়গাতেই পুজো কোথাও শুরু হয়ে যাচ্ছে ৩০ সেপ্টেম্বর, কোথাও ১ অক্টোবর। আবার কোথাও পুজো ৮ অক্টোবর। মূলত দু’দিনের পুজো বেশিরভাগ জায়গাতেই। ওখানকার উদ্যোক্তারা জানাচ্ছেন, পঞ্জিকামতে পুজো এই দেশে খুব একটা হয় না। মূলত সপ্তাহান্তে ছুটির দিন দেখে সেই অনুযায়ী হয় পুজো। মন্ত্রপাঠ, পুষ্পাঞ্জলি যেমন হয়, তেমনই চলে সাংস্কৃতিক অনুষ্ঠান থেকে ফ‌্যাশন শো, খাওয়া-দাওয়া সবকিছুই।\n\nঅস্ট্রেলিয়া মানে আমরা বুঝি শেন ওয়ার্ন, গ্লেন ম‌্যাকগ্রা, স্টিভ ওয়াকে। কিন্তু সেই দেশেও যে বছর বছর সাড়ম্বরে দুর্গাপুজো হয়, সেকথা আমরা ক’জন জানি! এবছর নতুন করে পুজো শুরু হচ্ছে ত‌াসমানিয়াতে। কথা হচ্ছিল সেই পুজোর আয়োজক ইন্দ্রনীল হালদারের সঙ্গে। তিনি বলেন, ‘‘অস্ট্রেলিয়াতে প্রায় শ’খানেক পুজো হয়। প্রচুর বাঙালি পরিবার রয়েছে এখানে। পুজোতে খুব আনন্দও করে তাঁরা। কিন্তু সেভাবে প্রচার পায় না। শুধু সিডনিতেই হয় ২০টা পুজো। একইরকমভাবে মেলবোর্ন, ব্রিসবেনেও প্রচুর পুজো। পঞ্জিকা মেনে পুজো শুরুর আগেই উৎসব শুরু হয়ে যাচ্ছে এখানে। মেলবোর্ন অ‌্যাসোসিয়েশনের পুজো যেমন শুরু হয়ে যাচ্ছে ৩০ সেপ্টেম্বর। তেমনই আবার বেঙ্গলি কালচারাল অ‌্যাসোসিয়েশন অফ ক‌্যানবেরার পুজো হবে ৮ এবং ৯ অক্টোবর। তখনই হবে মায়ের পায়ে পুষ্পাঞ্জলি থেকে সিঁদুরখেলা সবকিছু। অথচ কলকাতায় তখন পুজো শেষ।\n\nবেঙ্গলি অ‌্যাসোসিয়েশন অফ নিউ সাউথ ওয়েলসের পুজো এবার শুরু হচ্ছে ২৯ সেপ্টেম্বর থেকে। এই পুজো শুরু হয়েছিল ১৯৭৫ সালে। সেই থেকে প্রতিবছরই সাড়ম্বরে পুজো হয়ে আসছে। তবে নিয়ম মেনে পুজো হচ্ছে আগমনি অস্ট্রেলিয়া আইএনসি-তে। সেখানে ২ অক্টোবর সপ্তমীতে পুজো শুরু এবং শেষ দশমীতে গিয়ে।\n\nবাঙালি রীতি মেনেই হবে পুজো। তবে পুজো দু’দিনের হোক বা চারদিনের। পঞ্জিকা মতে হোক বা ছুটির দিন দেখে, দশমীর সিঁদুর খেলার রেওয়াজ আছে সর্বত্র।\n\nরয়‌্যাল বেঙ্গল ক্লাব তাসমানিয়াতে এবার কুমোরটুলি থেকে গিয়েছে প্রতিমা। গিয়েছে গঙ্গাজল থেকে গঙ্গামাটি সবকিছু। অ‌ন‌্যান‌্য জায়গাতেও যে পুজো হয়, সেখানেও প্রতিমা যায় কলকাতা থেকেই। সিডনির হার্বার ব্রিজের বাসিন্দা ইন্দ্রনীলবাবু বলেন, ‘‘এই দেশে বাঙালি প্রথম এসেছিল ১৭৯৭ সালে। তারপর থেকেই বছরের পর বছর ধরে বাঙালির সংখ‌্যা ক্রমশ বেড়েই চলেছে এই দেশে। অস্ট্রেলিয়ার সব প্রান্তেই রয়েছে অজস্র বাঙালি পরিবার। তাঁরাই পুজোয় প্রচুর আনন্দ করেন।’’",
    "‘ফোন কাছেই আছে, ক্রিকেট অস্ট্রেলিয়া চাইলেই ফোন করতে পারে’": "কে হচ্ছেন অস্ট্রেলিয়ার ওয়ানডে অধিনায়ক? অ্যারন ফিঞ্চের অবসরের পর অস্ট্রেলিয়ান ক্রিকেটে এটাই সবচেয়ে বড় প্রশ্ন। সামনেই ২০২৩ ওয়ানডে বিশ্বকাপ। অস্ট্রেলিয়াকে নেতৃত্ব দেওয়ার দৌড়ে আছেন কয়েকজন। তবে অভিজ্ঞতায় এগিয়ে থাকা স্টিভেন স্মিথ, ডেভিড ওয়ার্নার ও প্যাট কামিন্সের নামই বেশি শোনা যাচ্ছে।\n\nচার বছর আগে কেপটাউনে অস্ট্রেলিয়ার বল টেম্পারিং–কাণ্ডে দুই বছরের জন্য নেতৃত্বের নিষেধাজ্ঞায় পড়েছিলেন স্মিথ। সেটি কাটিয়ে গত বছর নিয়মিত অধিনায়ক প্যাট কামিন্সের অনুপস্থিতিতে একটি টেস্টে অস্ট্রেলিয়াকে নেতৃত্বও দিয়েছেন।",
    "⚡সরাসরি দেখুন ভারত-অস্ট্রেলিয়া তৃতীয় টি২০": "ভারত-অস্ট্রেলিয়া টি টোয়েন্টি সিরিজের ফয়সালা হতে চলেছে আজ, রবিবার। হায়দরাবাদের রাজীব গান্ধী আন্তর্জাতিক স্টেডিয়ামে সিরিজ জেতার ম্যাচে জিততে মরিয়া দুই দল।\n\n...",
    "অস্ট্রেলিয়া ও বাংলাদেশের বিশ্বস্ত বন্ধুত্ব আরও জোড়ালো হবে: জিএম কাদের": "ঢাকা: জাতীয় পার্টির চেয়ারম্যান ও বিরোধীদলীয় উপনেতা জিএম কাদেরের সঙ্গে সৌজন্য সাক্ষাৎ করেছেন বাংলাদেশে নিযুক্ত অস্ট্রেলিয়ার ভারপ্রাপ্ত হাইকমিশনার নারদিয়া সিম্পসন।\n\nবৃহস্পতিবার (৮ সেপ্টেম্বর) বেলা ১২টার দিকে জাতীয় পার্টির চেয়ারম্যানের উত্তরার বাসভবনে এ সৌজন্য সাক্ষাৎ অনুষ্ঠিত হয়।\n\nএসময় অস্ট্রেলিয়ার ভারপ্রাপ্ত হাইকমিশনার নারদিয়া সিম্পসনকে স্বাগত জানান জাতীয় পার্টির চেয়ারম্যান। বৈঠকে বন্ধুপ্রতিম দুটি দেশের পারস্পরিক সামাজিক, অর্থনৈতিক ও রাজনৈতিকসহ বিভিন্ন বিষয়ে আলোচনা হয়। বাংলাদেশে নিযুক্ত অস্ট্রেলিয়ার ভারপ্রাপ্ত হাইকমিশনার নারদিয়া সিম্পসন এসময় বাংলাদেশের মানুষের আতিথেয়তা ও বন্ধুভাবাপন্ন মনোভাবের ভূয়সী প্রশংসা করেন।\n\nজাতীয় পার্টির চেয়ারম্যান জিএম কাদের আশা প্রকাশ করে বলেন, অস্ট্রেলিয়া ও বাংলাদেশের বিশ্বস্ত বন্ধুত্ব আরও জোড়ালো হবে।\n\nবৈঠকে জাতীয় পার্টি চেয়ারম্যানের উপদেষ্টা ও জাতীয় সাংস্কৃতিক পার্টির আহ্বায়ক শেরীফা কাদের ও জাতীয় পার্টি চেয়ারম্যানের উপদেষ্টা ও বিশেষদূত মাসরুর মওলা উপস্থিত ছিলেন।\n\nবাংলাদেশ সময়: ১৬৫৪ ঘণ্টা, সেপ্টেম্বর ০৮, ২০২২\n\nএসএমএকে/ইআর",
    "আজ টিভিতে যা দেখবেন (২৫ সেপ্টেম্বর ২০২২)": "দুবাইয়ে আজ বাংলাদেশ ও সংযুক্ত আরব আমিরাতের প্রথম টি-টোয়েন্টি ম্যাচ। ভারত-অস্ট্রেলিয়া ও পাকিস্তান-ইংল্যান্ডও টি-টোয়েন্টি খেলবে আজ।"
}