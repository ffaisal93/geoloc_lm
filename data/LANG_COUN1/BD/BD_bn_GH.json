{
    "Brazil vs Ghana, Live Streaming: সরাসরি বিনামূল্য কীভাবে দেখবেন ব্রাজিল-ঘানা ম্যাচ": "Neymar. (Photo Credits: Twitter)\n\nপ্যারিস, ২৩ সেপ্টেম্বর: কাতার বিশ্বকাপের বাদ্যে বেজে গিয়েছে। নভেম্বরে শুরু হয়ে যাচ্ছে ফিফা বিশ্বকাপ ২০২২। তার আগে ক্লাব ফুটবলের বিরতিতে বিশ্বকাপের প্রস্তুতিতে নেমে পড়ছে বিভিন্ন দেশ। আজ, শুক্রবার রাতে নেমে পড়ছে ব্রাজিল-ও। ফ্রান্সের হেভেরি আয়োজিত প্রীতি ম্যাচে ব্রাজিলের প্রতিপক্ষ ঘানা। যে ঘানাকে আফ্রিকার ব্রাজিল হিসেবে ডাকা হয়।\n\nবিশ্বকাপের যোগ্যতা নির্ণয়ক পর্বে রেকর্ড সংখ্যাক পয়েন্ট পেয়ে কাতার বিশ্বকাপের মূলপর্বে উঠে চমকে দেয় তিতে-নেইমারদের দল। নিজেদের দেশের মাটিতে কোপা আমেরিকা ফাইনালে আর্জেন্টিনার কাছে হারের পর থেকে ব্রাজিল বেশ ভাল ফুটবল খেলছে। ঘানাকে হারিয়ে ছন্দ ধরে রাখতে মরিয়া পেলের দেশ। আরও পড়ুন- সরাসরি কীভাবে দেখবেন ভারত-অস্ট্রেলিয়া নাগপুর টি-২০ ম্যাচ\n\nকাতার বিশ্বকাপে ব্রাজিলের গ্রুপ আছে সার্বিয়া, সুইজারল্যান্ড ও ক্যামেরুন। অন্যদিকে ঘানা পড়েছে পর্তুগাল, উরুগুয়ে, দক্ষিণ কোরিয়ার সঙ্গে এক গ্রুপে।\n\nব্রাজিল-ঘানা ম্যাচ কবে কোথায় আয়োজিত হবে\n\nভারতীয় সময় অনুয়ায়ী রাত ১২টা থেকে ২৪ সেপ্টেম্বর, শনিবার শুরু হবে এই প্রীতি ম্যাচ। ফ্রান্সের হাভরের স্টাডে ওসেয়ানাতে হবে এই খেলা।\n\nকোন টিভি চ্যানেলে সরাসরি দেখা যাবে ম্যাচ\n\nভারতের কোনও টিভি চ্যানেলে সরাসরি দেখানো হবে না এই খেলা।\n\nঅনলাইনে কীভাবে দেখা যাবে খেলা\n\nব্রাজিল ফুটবল ফেডারেশনের অফিসিয়াল ইউ টিউব চ্যানেলে সরাসরি স্ট্রিমিং করা হবে এই ম্যাচ।",
    "৬ বছরে টানা ২৩৬ ম্যাচ খেলার পর প্রথম মাঠের বাইরে": "ফুটবলে প্রতিদ্বন্দ্বিতা বেড়েছে। ফরোয়ার্ডদের জন্য কাজটা আরও কঠিন। সব সময় ডিফেন্ডারদের শ্যেনদৃষ্টিতে থাকতে হয়। কড়া ট্যাকল তো আছেই। তাতে খেলোয়াড়দের চোটে পড়ার প্রবণতাও বেশ বেড়েছে। আর প্রতিদ্বন্দ্বিতা বাড়ায় মেজাজ হারিয়ে নিষেধাজ্ঞাও পেয়ে থাকেন খেলোয়াড়েরা।\n\nকিন্তু এসবের মধ্যেই এমন একজন খেলোয়াড় আছেন, ২০১৬ সাল থেকে চোট কিংবা নিষেধাজ্ঞার জন্য যিনি লা লিগায় কোনো ম্যাচ হাতছাড়া করেননি। অর্থাৎ সব ম্যাচেই খেলেছেন!",
    "Brazil won by 3 goals against Ghana": "দুরন্ত জয় তুলে নিল ব্রাজিল। গত শুক্রবার মধ্যরাতে ঘানা'র মুখোমুখি হয়েছিলেন নেইমাররা। এই দিন প্রতিপক্ষ দলটিকে ৩-০ গোলের ব্যবধানে হারাল ব্রাজিল।\n\nপ্রথমার্ধে আক্রমণের ঝড় তোলে ব্রাজিল। ষষ্ঠ মিনিটেই এক গোলে এগিয়ে যেতে পারত তারা। কিন্তু লুকাস পাকুয়েতার মারা বাঁ পায়ের শটটি একটুর জন্য লক্ষ্যভ্রষ্ট হয়ে যায়। নবম মিনিটে এক গোলের লিড নেয় ব্রাজিল। রাফিনহা'র মারা কর্নার থেকে বলটিতে জোরালো হেড দিয়ে জালে জড়িয়ে দেন মারকুইনহোস। ২৮ মিনিট নাগাদ নেইমারের বাড়ানো বল পেয়ে ডান পায়ের দুরন্ত শটে গোল করেন রিচার্লিশন। এই সুবাদে ২-০ গোলের ব্যবধানে এগিয়ে যায় ব্রাজিলিয়ানরা। বিরতিতে যাওয়ার আগে ম্যাচের তৃতীয় গোলের লিড নেয় ব্রাজিল। বক্সের বাইরে থেকে মারা নেইমারের ফ্রি-কিকে হেড দিয়ে গোলটি করেন রিচার্লিশন। এই সুবাদে ৩-০ গোলের এগিয়ে থেকেই বিরতিতে যান তাঁরা।\n\nআরও পড়ুন: Indian Football Team: এএফসি এশিয়ান কাপের জন্য আসন্ন ফ্রেন্ডলি ম্যাচ দুটি গুরুত্বপূর্ণ, মত বাইচুং-এর\n\nআরও পড়ুন: ATK Mohunbagan vs East Bengal: সব কিছু ঠিকঠাক থাকলে আগামী ২ নভেম্বর হতে পারে কলকাতা লিগের ডার্বি\n\nদ্বিতীয়ার্ধে ফিরে এসেও আক্রমণাত্মক ফুটবল খেলেন নেইমার'রা। প্রথমার্ধের মতো এই অর্ধেও একাধিক আক্রমণ করেন তাঁরা। কিন্তু তা সত্ত্বেও গোলব্যবধান আর বাড়াতে পারেননি ব্রাজিলিয়ানরা। ৭৭ মিনিট নাগাদ ফাউল করে হলুদ কার্ড দেখেন নেইমার। তিন গোলে এগিয়ে থাকলেও সময়ের বাড়ার সঙ্গে সঙ্গে উত্তেজনা বাড়তে থাকে ম্যাচটিতে। তবে গোল ব্যবধান কমাতে পারেননি ঘানার ফুটবলাররা। এই সুবাদে ৩-০ গোলের ফলাফল নিয়ে মাঠ ছাড়েন নেইমাররা।",
    "আর্জেন্টিনার জয়ে মেসির জোড়া গোল": "এই প্রীতি ম্যাচে আর্জেন্টিনার প্রতিপক্ষ ছিল হন্ডুরাস। হার্ড রক স্টেডিয়ামে ৬৪ হাজার ৪২০ দর্শক যে ফিফা র‌্যাঙ্কিংয়ে ৮০তম মধ্য আমেরিকার এই দেশের খেলা দেখতে যাননি, তা বলাই বাহুল্য। সেই মেসিই মূল আকর্ষণ, সঙ্গে বাকিরা। হন্ডুরাসের বিপক্ষে আর্জেন্টিনার ৩-০ গোলের জয়ে মেসির জোড়া গোল—এতটুকুতেই বোঝা যায়, তৃপ্তি মিটেছে দর্শকদের।\n\nআর্জেন্টিনার আক্রমণে মেসি যেমন নেতৃত্ব দিয়েছেন, তেমনি ম্যাচে তারা এগিয়েও যায় পিএসজি তারকার একটি মুভ থেকে। ১৬ মিনিটে মেসির দুর্দান্ত পাসে বাঁ প্রান্তে আনমার্কড হয়ে পড়েন আর্জেন্টাইন ফরোয়ার্ড পাপু গোমেজ। তাঁর ক্রস থেকে গোল করেন লওতারো মার্তিনেজ। হন্ডুরাস ধারে ও ভারে পিছিয়ে থাকলেও হাল ছাড়েনি। চড়াও হয়ে খেলার চেষ্টা করেছে।",
    "আজ রাতটা খেলা পাগলদের": "ক্রিকেট নাকি ফুটবল- কোনটা পছন্দ আপনার? ভারত-পাকিস্তান নাকি ব্রাজিল-আর্জেন্টিনা, কোন দলের সমর্থক? যদি আপনি খেলাপাগল হয়ে থাকেন, তবে আজকের রাতটা আপনার জন্য। একের পর এক ম্যাচ, দম ফেলার ফুসরতই পাবেন না!\n\nনাগপুরে সন্ধ্যা সাড়ে ৭টায় শুরু হচ্ছে ভারত ও অস্ট্রেলিয়ার মধ্যকার সিরিজের দ্বিতীয় টি-টোয়েন্টি। রাত আটটায় রোড সেফটি ওয়ার্ল্ড সিরিজে মুখোমুখি অস্ট্রেলিয়া লিজেন্ডস ও দক্ষিণ আফ্রিকা লিজেন্ডস।\n\nরাত সাড়ে আটটায় করাচিতে পাকিস্তান ও ইংল্যান্ডের মধ্যকার সিরিজের তৃতীয় টি-টোয়েন্টি। নয়টায় টি-টোয়েন্টি বিশ্বকাপের বাছাইপর্বের দ্বিতীয় সেমিফাইনালে বাংলাদেশের প্রতিপক্ষ থাইল্যান্ড নারী দল।\n\nএরপর ফুটবল। রাত দশটায় আন্তর্জাতিক প্রীতি ম্যাচে মুখোমুখি হবে উরুগুয়ে ও ইরান। কাতার-কানাডার ম্যাচ রাত ১১টায়। রাত সাড়ে ১২টায় ঘানার মুখোমুখি পাঁচবারের বিশ্বচ্যাম্পিয়ন ব্রাজিল।\n\nরাত পৌনে একটায় শুরু হবে উয়েফা নেশনস কাপের দুই ম্যাচ। একটিতে মুখোমুখি জার্মানি-হাঙ্গেরি। অপরটি হাইভোল্টেজ লড়াই, ইতালি খেলবে ইংল্যান্ডের বিপক্ষে।\n\nরাত শেষ হতে না হতেই ভোরে আবার আর্জেন্টিনার ম্যাচ। ভোর ৬টায় আন্তর্জাতিক প্রীতি ম্যাচে হন্ডুরাসের মুখোমুখি হবেন লিওনেল মেসিরা।\n\nএক নজরে ম্যাচগুলো\n\nসন্ধ্যা ৭.৩০ : ভারত-অস্ট্রেলিয়া (দ্বিতীয় টি-টোয়েন্টি)\n\nরাত ৮.০০ : অস্ট্রেলিয়া লিজেন্ডস-দক্ষিণ আফ্রিকা লিজেন্ডস (রোড সেফটি সিরিজ)\n\nরাত ৮.৩০ : পাকিস্তান-ইংল্যান্ড (তৃতীয় টি-টোয়েন্টি)\n\nরাত ৯.০০ : বাংলাদেশ নারী দল-থাইল্যান্ড নারী দল (বিশ্বকাপ বাছাই সেমি)\n\nরাত ১০.০০ : উরুগুয়ে-ইরান (আন্তর্জাতিক প্রীতি ম্যাচ)\n\nরাত ১১.০০ : কাতার-কানাডা (আন্তর্জাতিক প্রীতি ম্যাচ)\n\nরাত ১২.৩০ : ব্রাজিল-ঘানা (আন্তর্জাতিক প্রীতি ম্যাচ)\n\nরাত ১২.৪৫ : জার্মানি-হাঙ্গেরি, ইতালি-ইংল্যান্ড (উয়েফা নেশনস কাপ)\n\nভোর ৬.০০ : আর্জেন্টিনা-হন্ডুরাস (আন্তর্জাতিক প্রীতি ম্যাচ)\n\nএমএমআর/এমএস",
    "ব্রাজিল দলে ২ নতুন মুখ": "কাতার বিশ্বকাপের আগে শেষভাগের প্রস্তুতি পর্বের দুটি ম্যাচের জন্য দলে বেশ কিছু পরিবর্তন এনেছেন ব্রাজিল কোচ তিতে। ডাক পেয়েছেন নতুন দুই মুখ গ্লেইসন ব্রেমের ও রজার ইবানেস।\n\nএ মাসের শেষ দিকে ঘানা ও তিউনিসিয়ার বিপক্ষে প্রীতি ম্যাচ দুটি খেলবে ব্রাজিল। এর জন্য শুক্রবার ২৬ সদস্যের দল ঘোষণা করেন তিতে।\n\nপ্রথমবারের মতো ডাক পাওয়া ইউভেন্তুস ডিফেন্ডার ব্রেমের ও রোমার ডিফেন্ডার ইবানেসের আসছে দুই ম্যাচে আন্তর্জাতিক ফুটবলে অভিষেকও হয়ে যেতে পারে।",
    "অবনমন এবং ৩০ বছর পর যে অভিজ্ঞতা হলো ইংল্যান্ডের": "সর্বশেষ ইউরোর ফাইনাল খেলেছে ইতালি–ইংল্যান্ড। কিন্তু এর পর থেকেই যেন খেই হারিয়ে ফেলেছে দুই দল।\n\nইউরোপসেরার শিরোপা হাতে তোলা ইতালি কাতার বিশ্বকাপে জায়গাই করতে পারেনি, জুনে জার্মানির কাছে বিধ্বস্ত হয়েছে ৫–২ ব্যবধানে। আর রানার্সআপ হওয়া ইংল্যান্ড কাতারের টিকিট কাটলেও গত কয়েক মাসের বেহাল পারফরম্যান্সে এখন বিশ্বকাপ নিয়েই দুশ্চিন্তায়।",
    "১৩৩৬ কোটি টাকা লোকসান দিয়েছে ম্যানচেস্টার ইউনাইটেড": "ইংলিশ প্রিমিয়ার লিগে মাঠের লড়াইয়ে মোটামুটি করছে ম্যানচেস্টার ইউনাইটেড। পয়েন্ট টেবিলে শীর্ষ চারে নেই, তবে ৬ ম্যাচে ৪ জয়ে ১২ পয়েন্ট নিয়ে পঞ্চম অবস্থান একেবারে খারাপও নয়। এরই মধ্যে একটি খারাপ খবর পেলেন ইউনাইটেডের সমর্থকেরা।\n\nওল্ড ট্র্যাফোর্ডের ক্লাবটি জানিয়েছে, গত মৌসুমে (২০২১–২২) লোকসানের অঙ্ক ১১ কোটি ৫৫ লাখ পাউন্ড (বাংলাদেশি মুদ্রায় ১ হাজার ৩৩৬ কোটি ২৮ লাখ টাকা প্রায়)। তবে আশার খবরও আছে। ক্লাবটির রাজস্ব আয়ের হার ১৮ শতাংশ বেড়ে দাঁড়িয়েছে ৫৮ কোটি ৩২ লাখ পাউন্ড।",
    "জাতীয় দল ছেড়ে দেওয়ার হুমকি স্পেনের ১৫ নারী ফুটবলারের": "দীর্ঘদিন ধরে কোচের বিরুদ্ধে ফুটবল ফেডারেশনের কাছে অভিযোগ দিয়ে আসছিলেন স্পেন নারী জাতীয় ফুটবল দলের খেলোয়াড়রা। স্প্যানিশ ফুটবল ফেডারেশন (আরইএফএফ) তাতে কর্ণপাত করেনি।\n\nএবার কোচ না বদলালে জাতীয় দলের হয়ে খেলা বন্ধ করার হুমকি দিয়েছেন ১৫ ফুটবলার। কোচ জর্জ ভিলদার বিরুদ্ধে খেলোয়াড়দের এই বিদ্রোহের খবর নিশ্চিত করেছে আরইএফএফ।\n\nবৃহস্পতিবার স্প্যানিশ ফুটবল ফেডারেশন এক বিবৃতিতে জানায়, নারী ফুটবল দলের ১৫ ফুটবলারের কাছ থেকে ১৫টি মেইল পেয়েছে তারা, ‘যেখানে বলা হয়েছে বর্তমান পরিস্থিতি তাদের মানসিক ও শারীরিক অবস্থাকে গুরুতরভাবে প্রভাবিত করছে, যতক্ষণ না এর পরিবর্তন হয়, তারা স্পেন জাতীয় দল থেকে পদত্যাগ করছে।’",
    "এমবাপ্পের সঙ্গে সম্পর্ক? নেইমারের কোনো মন্তব্য নেই": "পিএসজি বা ব্রাজিল জাতীয় দল—নেইমারের দারুণ সময় কাটছে। পিএসজির হয়ে চলতি মৌসুমে সব ধরনের প্রতিযোগিতা মিলিয়ে ১১ ম্যাচে ১১ গোল করেছেন নেইমার। ব্রাজিলের জার্সিতেও দুর্দান্ত খেলছেন। কোনো ম্যাচে গোল করছেন, কোনো ম্যাচে আবার গোল না পেলেও সতীর্থদের গোলে রাখছেন অবদান।\n\nকাল রাতেও যেমন ঘানার বিপক্ষে ব্রাজিলের ৩-০ ব্যবধানের জয়ে গোল পাননি নেইমার। তবে সতীর্থদের দুটি গোলে সহায়তা করেছেন পিএসজির ফরোয়ার্ড।",
    "নিউইয়র্কে জয়শঙ্কর আয়োজিত নৈশভোজে পররাষ্ট্রমন্ত্রী": "নিউইয়র্কে বৃহস্পতিবার ভারতের পররাষ্ট্রমন্ত্রী ড. এস জয়শঙ্কর আয়োজিত নৈশভোজে অংশ নিয়েছেন পররাষ্ট্রমন্ত্রী ড. এ কে আব্দুল মোমেন।\n\nভারতীয় মন্ত্রী টুইটে বলেছেন, ‘৭৭তম জাতিসংঘ সাধারণ অধিবেশনের (ইউএনজিএ) ফাঁকে সমমনা অংশীদারদের একটি সন্ধ্যার আয়োজন করতে পেরে আনন্দিত।’\n\nতিনি জানান, তারা বিশ্বব্যাপী চ্যালেঞ্জ এবং ‘আরও কার্যকর’ যৌথ প্রতিক্রিয়ার প্রয়োজনীয়তা নিয়ে আলোচনা করেছেন।\n\nনৈশভোজে ভিয়েতনাম, ইন্দোনেশিয়া, দক্ষিণ আফ্রিকা, সিঙ্গাপুর, মিশর, সেন্ট লুসিয়া, মালদ্বীপ, মরক্কো, নাইজেরিয়া, কেনিয়া, শ্রীলঙ্কা, মরিশাস, ঘানা, জ্যামাইকা, উগান্ডা এবং উজবেকিস্তানের পররাষ্ট্রমন্ত্রীরা উপস্থিত ছিলেন।\n\nতারা জোট নিরপেক্ষ আন্দোলনে অভিন্ন স্বার্থের বিষয় নিয়ে খোলামেলা ও অনানুষ্ঠানিক আলোচনায় অংশ নেন বলে শুক্রবার পররাষ্ট্র মন্ত্রণালয় জানিয়েছে।\n\nজাতিসংঘের সাধারণ অধিবেশনে প্রধানমন্ত্রী শেখ হাসিনার সফরসঙ্গী হিসেবে বর্তমানে নিউইয়র্কে রয়েছেন পররাষ্ট্রমন্ত্রী মোমেন।\n\nআরও পড়ুন: জাতিসংঘ সাধারণ পরিষদের ভাষণে বিশ্ব শান্তির ওপর গুরুত্ব দেবেন প্রধানমন্ত্রী: মোমেন\n\nর‍্যাবের অনুমোদনের বিষয়ে যুক্তরাষ্ট্র কোনো সুনির্দিষ্ট তথ্য দেয়নি: নিউইয়র্কে মোমেন\n\nবাংলাদেশের ভূখণ্ডে মিয়ানমারের গোলাবর্ষণ ‘অনিচ্ছাকৃত ভুল’: নিউইয়র্কে মোমেন",
    "উরুগুয়েকে হারিয়ে ইংল্যান্ডকে সতর্কবার্তা ইরানের": "যে রাতে ব্রাজিল, আর্জেন্টিনা, জার্মানি, ইতালির মতো দলগুলো খেলতে নেমেছে, সে রাতে ইরান-উরুগুয়ে ম্যাচ আর কতটা মনোযোগ পাবে?\n\nপায়ওনি। ইএসপিএন সাউথ আমেরিকা উরুগুয়ের খেলা না দেখিয়ে সম্প্রচার করেছে জর্জিয়া-নর্থ মেসিডোনিয়ার ম্যাচ। ফুটবল–বিশ্লেষকদের আলোচনায়ও খুব একটা উল্লেখ ছিল না এই ম্যাচের।\n\nতবে অনেকের কৌতূহল ছিল এক তরুণীর মৃত্যুর জেরে ইরানজুড়ে চলা বিক্ষোভের ছাপ গ্যালারিতেও পড়ে কি না, তা দেখার। কেউ আবার দেখতে চাইছিলেন ইরান কোচ হিসেবে কার্লোস কুইরোজের দ্বিতীয় অধ্যায়ের শুরুটা কেমন হয়।\n\nউরুগুয়ে-ইরান ‘ডেভিড-গোলিয়াথ’ লড়াইয়ে প্রতিদ্বন্দ্বিতার উপাদান নেই বলেই হয়তো এমন নির্লিপ্ততা।",
    "সিংহের খাঁচায় লাফ মেরে ঢুকলেন যুবক, অতপর...": "ঘানায় একটি চিড়িয়াখানায় সিংহের খাঁচায় লাফ মেরে ঢুকে পড়েন এক যুবক। পরিণতিও হল ভয়ঙ্কর।\n\n\n\nসিংহের আক্রমণে জখম হয়ে মৃত্যু হয়েছে ওই যুবকের। ঘটনাটি ঘটেছে ঘানার রাজধানী আক্রার একটি চিড়িয়াখানায়।\n\n\n\nকীভাবে ওই ব্যক্তি সিংহের খাঁচায় ঢুকলেন, এ নিয়ে তদন্ত শুরু করেছে পুলিশ। খবর ঘানা নিউজ এজেন্সির।\n\n\n\nরোববার চিড়িয়াখানায় নিরাপত্তার বেষ্টনী টপকে আচমকাই সিংহের খাঁচার মধ্যে লাফিয়ে ঢুকে পড়েন ওই ব্যক্তি।\n\n\n\nওই খাঁচায় একটি সিংহ, একটি সিংহী ও দু'টি সিংহ শাবক ছিল। তাদের ডেরায় ওই ব্যক্তিকে দেখেই ঝাঁপিয়ে পড়ে একটি সিংহ। শেষে পশুরাজের আক্রমণে প্রাণ হারান ওই ব্যক্তি। তবে সিংহরা সুরক্ষিতই রয়েছে।\n\n\n\nনিরাপত্তার বেড়াজাল টপকে কীভাবে সবার চোখ এড়িয়ে সিংহের খাঁচার মধ্যে ওই ব্যক্তি ঢুকলেন, এ নিয়ে তদন্ত শুরু করেছে পুলিশ। ঘটনার জেরে চিড়িয়াখানার নিরাপত্তা আরও জোরদার করা হয়েছে।",
    "নেপালের জালে দুই গোল দিয়ে শিরোপার সুবাস পাচ্ছে বাংলাদেশ": "কর্নার থেকে বাংলাদেশ গোলকিপার রুপনা চাকমা ঠিকভাবে বল ধরতে পারেননি। এই সময় গোললাইন সেভ হয়েছে। বড় বাঁচাই বেঁচে গেছে বাংলাদেশ। কিন্তু খেলার ধারার বিরুদ্ধে দ্বিতীয় গোলটি করে ম্যাচের নিয়ন্ত্রণ নিয়েছে বাংলাদেশ।\n\nঅসুস্থতার কারণে নেপাল দলে নেই তাদের অন্যতম সেরা খেলোয়াড় সাবিত্রা ভান্ডারি। ফলে দলটির আক্রমণ কিছুটা গতি হারিয়েছে। তারপরও নিজেদের দর্শকদের সামনে সর্বোচ্চ চেষ্টাই করে গেছেন নেপালের মেয়েরা। কিন্তু বাংলাদেশ সুযোগ কাজে লাগিয়েছে। সেই সুবাদে শিরোপার সুবাসও পাচ্ছেন সাবিনা খাতুনেরা।",
    "উয়েফা নেশনস লিগের ম্যাচে জয় পেয়েছে তিন জায়ান্ট": "উয়েফা নেশনস লিগের ম্যাচে জয় পেয়েছে তিন জায়ান্ট। গ্রুপ ফোরে পোল্যান্ডকে ২-০ গোলে হারিয়ে সেমিফাইনাল থেকে ১ পয়েন্ট দূরে রয়েছে নেদারল্যান্ডস। একই গ্রুপের আরেক ম্যাচে ওয়েলসের বিপক্ষে ২-১ গোলের জয় তুলে সেমিফাইনালে যাওয়ার রেসে টিকে রইলো বেলজিয়াম।\n\nআর গ্রুপ ওয়ানের ম্যাচে অস্ট্রিয়াকে ২-০ গোলে হারিয়ে রেলিগেশন এড়ানোর সম্ভাবনা তৈরি করেছে ফ্রান্স। গেলো জুনে প্রথম লেগে অস্ট্রিয়ার মাঠে প্রথমার্ধে পিছিয়ে পড়ার পর শেষ দিকে এমবাপ্পের গোলে হার এড়িয়েছিল ফ্রান্স। এবার তার গোলেই এগিয়ে গেল ফরাসীরা। ৫৬ মিনিটে দলকে এগিয়ে নেন এমবাপ্পে। ১০ মিনিট পর ব্যবধান বাড়ালেন জিরুদ। তাতেই ২-০ গোলে জয় নিশ্চিত হয় ফ্রান্সের। পাঁচ ম্যাচে ১০ পয়েন্ট নিয়ে এখন শীর্ষে ক্রোয়েশিয়া। ১ পয়েন্ট কম নিয়ে দুইয়ে ডেনমার্ক, ৫ পয়েন্ট নিয়ে তিনে ফরাসীরা। শেষ রাউন্ডে ক্রোয়েশিয়া খেলবে অস্ট্রিয়ার বিপক্ষে আর ডেনমার্ক মুখোমুখি হবে ফ্রান্সের।\n\nআন্তর্জাতিক প্রীতি ম্যাচ রাতে মাঠে নামবে ব্রাজিল, চিলি, উরুগুয়ে ও মিশর। শনিবার ভোরে খেলবে আর্জেন্টিনা। কাতার বিশ্বকাপের প্রস্তুতির অংশ হিসেবে ১১ বছর পর ঘানার মুখোমুখি হচ্ছে ব্রাজিল।\n\nবাংলাদেশ সময় রাত সাড়ে ১২টায় শুরু হবে ম্যাচ। আগের চার দেখায় কখনোই ব্রাজিলকে হারাতে পারেনি ঘানা। প্রীতি ম্যাচে সবশেষ ২০১১ সালে মুখোমুখি হয়েছিলো দু’দল। জয়কে ছাপিয়ে কাতার বিশ্বকাপের জন্য দলের খেলোয়াড়দের ঝালিয়ে নিতে চায় ব্রাজিল দলের কোচ তিতে। শেষ ১৩ ম্যাচে অপরাজিত থেকে উড়ছে সেলেসাওরা। অন্যদিকে, শনিবার ভোর ৬টায় হন্ডুরাসের মুখোমুখি হবে আর্জেন্টিনা। আলবিসেলেস্তেরাও মাঠে নামছে বিশ্বকাপের আগে নিজেদের ঝালিয়ে নিতে। হন্ডুরাসের সঙ্গে আগের দুই দেখায় দুটিতেই জিতেছে দু’বারের বিশ্বচ্যাম্পিয়নরা। সবশেষ ২০১৬ সালে মুখোমুখি হয়েছিলো দু’দল।\n\nউয়েফা নেশনস লিগের হাই ভোল্ডেজ ম্যাচে রাতে মাঠে নামবে ইতালি মুখোমুখি ইংল্যান্ড। অপর ম্যাচে জার্মানির প্রতিপক্ষ হাঙ্গেরি। দুইটি ম্যাচই শুরু হবে বাংলাদেশ সময় রাত ১২ টা ৪৫ মিনিট।\n\nমাঠের খেলায় সাম্প্রতিক সময়ে ভাল ফর্মে নেই ইংল্যান্ড। নেশনস লিগের প্রথম ধাপে ৪ম্যাচ খেলে একটিতেও জয়ের দেখা পাইনি হ্যারি কেইনরা। চার ম্যাচে শূন্য পয়েন্ট নিয়ে টেবিলের তলানিতে ইংলিশরা।তাই এ ম্যাচ জিতে জয়ের ধারায় ফিরতে মরিয়া গ্যারেথ সাউথগেটের দল। অন্যদিকে খারাপ সময় যাচ্ছে ইতালিয়ান ফুটবলেও। আগেই কাতার বিশ্বকাপের মূলপর্বে খেলার সুযোগ হারিয়েছে চার বারের বিশ্ব চ্যাম্পিয়নরা। নেশনস লিগেও চার ম্যাচে জয় মাত্র একটিতে। তাই এ ম্যাচ জিতেত মরিয়া রবার্তো মানচিনির দল। দুই দলের শেষ দেখায় গোলশুন্য ড্র হয় ম্যাচটি।",
    "Dilip Tirkey: হকির সিংহাসনেও প্রাক্তন তারকা খেলোয়াড়, HI সভাপতি হলেন দিলীপ তিরকে": "ক্রিকেট, ফুটবলের মত হকির সর্বোচ্চ পদে বসলেন দেশের প্রাক্তন তারকা খেলোয়াড়। ভারতে হকির সর্বোচ্চ নিয়ামক সংস্থা 'হকি ইন্ডিয়া'-র সভাপতি নির্বাচিত হলেন দিলীপ তিরকে (Dilip Tirkey)। দেশের হয়ে অধিনায়কত্ব করেছেন দিলীপ। তিনটি অলিম্পিক সহ দেশের হয়ে রেকর্ড সংখ্যাক ৪১২টি আন্তর্জাতিক ম্যাচ খেলেন দিলীপ। ২০১০ সালে তিনি হকি থেকে অবসর নেওয়ার পর রাজ্যসভার সাংসদ হয়েছিলেন।\n\nদেশের ক্রিকেট প্রশাসনের সর্বোচ্চ পদে প্রাক্তন অধিনায়ক সৌরভ গাঙ্গুলি, ফুটবলের এআইএফএফ-এর সভাপতি প্রাক্তন গোলকিপার কল্যাণ চৌবে। আর এবার দেশের হকিতে সর্বোচ্চ পদে প্রাক্তন অধিনায়ক দলীপ তিরকে। আরও পড়ুন-সরাসরি দেখুন ব্রাজিল-ঘানা ম্যাচ\n\nদেখুন টুইট\n\nFormer India hockey captain Dilip Tirkey elected as the Hockey India (HI) president. pic.twitter.com/DdbOYd9vzS — ANI (@ANI) September 23, 2022\n\n(টুইটার, ইনস্টাগ্রাম এবং ইউটিউব সহ সোশাল মিডিয়া থেকে আপনার কাছে সর্বশেষতম ব্রেকিং নিউজ, ভাইরাল ট্রেন্ডস এবং ইনফরমেশন নিয়ে আসে SocialLY। উপরের পোস্টটি ব্যবহারকারীর সোশাল মিডিয়া অ্যাকাউন্ট থেকে সরাসরি এম্বেড করা হয়েছে এবং লেটেস্টলি এতে কোনও সংশোধন বা সম্পাদনা করেনি। সোশাল মিডিয়া পোস্টের মতামত এবং তথ্য লেটেস্টলি-র মতামতকে প্রতিফলিত করে না। লেটেস্টলি এর জন্য কোনও দায়বদ্ধতা বা দায় গ্রহণ করে না।)",
    "চূড়ায় মেসি, ম্যারাডোনার সঙ্গে কেম্পেস–ভালদানোরাও ইতিহাস, হিগুয়েইনের ঠাঁই কোথায়?": "আর্জেন্টিনার সমর্থক আর মেসির ভক্তদের কথা একটাই—গোলকিপারকে একা পেয়ে অথবা ফাঁকায় বল পেয়ে হিগুয়েইন যদি বাইরে না মারতেন, তাহলে মেসির অমন অন্ধকার মুখ দেখতে হতো না! চায়ের আড্ডায়, অফিস অঞ্চলের জটলায় বা সামাজিক যোগাযোগমাধ্যমের পাতায় পাতায় হিগুয়েইনকে এ নিয়ে কত অপবাদই না দেওয়া হয়েছে, এখনো দেওয়া হয়।\n\nহিগুয়েইন জাতীয় দলকে বিদায় বলে দিয়েছেন। ইউরোপের তীব্র প্রতিদ্বন্দ্বিতাময় ফুটবল থেকেও তিনি এখন অনেক দূরে। খেলছেন যুক্তরাষ্ট্রের মেজর লিগ সকারে। কিন্তু সুদূর মার্কিন মুলুকে গিয়েও কি মুক্তি আছে! সেখানেও আর্জেন্টিনা দলে ব্যর্থতা নিয়ে তাঁকে প্রশ্ন শুনতে হয়।\n\nএমন একটির প্রশ্নের উত্তরে গত পরশু হিগুয়েইন বলেছেন, আর্জেন্টিনার জন্য তিনি জীবন দিয়ে দিয়েছেন। কখনো কখনো আরও বেশি কিছু করেছেন। হিগুয়েইন এই ‘জীবন দেওয়া’ বলতে দলের জন্য অবদান রাখাকেই বুঝিয়েছেন। তা হিগুয়েইনের এই ‘জীবনদান’কে যদি গোলের আয়নায় দেখা হয়, তাহলে তিনি কতটা সফল? এ প্রশ্নের উত্তর খুঁজতে আর্জেন্টিনার সর্বোচ্চ গোলদাতার তালিকা আর কখন কবে কে গুরুত্বপূর্ণ গোল করেছেন, সময়ের ডানায় চড়ে সেগুলোও একটু দেখে আসা যাক।",
    "মেসি–নেইমারদের গোলে কোনো সহায়তা নেই এমবাপ্পের": "ফুটবলে বর্তমান সময়ের সবচেয়ে ভয়ংকর ত্রয়ী কোনটি, এমন প্রশ্ন এলে সবার আগে আসবে লিওনেল মেসি, নেইমার ও কিলিয়ান এমবাপ্পের নাম। তবে মৌসুম শুরুর আগে থেকেই এই ত্রয়ীর মধ্যে বিবাদের গুঞ্জন শোনা যায়। এমনকি পিএসজির সঙ্গে নতুন চুক্তির শর্ত হিসেবে নেইমারকে নাকি ছেড়ে দিতে বলেছিলেন এমবাপ্পে।\n\nযদিও এমন অভিযোগ পরে অস্বীকার করেন এই ফরাসি তারকা। মৌসুম শুরুর পরও এমবাপ্পেকে ঘিরে তৈরি হচ্ছে একের পর এক বিতর্ক। পেনাল্টি সমস্যার পর এবার সতীর্থদের গোলে সহায়তা না থাকা নিয়ে তোপের মুখে পড়েছেন এই ফরোয়ার্ড।\n\nএকটি পরিসংখ্যানে দেখা যাচ্ছে, শুধু মাঠের বাইরেই নয়, মাঠেও মেসি-নেইমারের সঙ্গে এমবাপ্পের বেশ দূরত্ব। এর জন্য দায়ী করা হচ্ছে এমবাপ্পেকেই। এখন পর্যন্ত এ মৌসুমে ৯ ম্যাচ খেলে ১০ গোল করলেও সতীর্থদের কোনো গোলে সহায়তা নেই এমবাপ্পের।",
    "Cristiano Ronaldo: আত্মপ্রকাশ নয়া জার্সির, কাতার বিশ্বকাপে দেশের নয়া জার্সিতে রোনাল্ডো (দেখুন ছবি)": "কাতার বিশ্বকাপ শুরুর মাস দুয়েক আগে নতুন জার্সি নিয়ে হাজির পর্তুগাল। আর দেশের নতুন জার্সি গায়ে ঝলমলে দেখাল মহাতারকা ফুটবলার ক্রিশ্চিয়ানো রোনাল্ডোকে। রোনাল্ডো-কেই সবার প্রথমে নয়া জার্সি গা চাপিয়ে সামনে আনল পর্তুগাল। আগামী ২৪ নভেম্বর ঘানার বিরুদ্ধে ম্যাচ দিয়ে বিশ্বকাপ অভিযান শুরু করছে পর্তুগাল। গ্রুপ এইচে পর্তুগালের সঙ্গে আছে ঘানা, উরুগুয়ে, দক্ষিণ আফ্রিকা। আরও পড়ুন-প্রাক্তন দক্ষিণ আফ্রিকান খেলোয়াড় মার্ক বুচার হলেন মুম্বাই ইন্ডিয়ান্সের নতুন কোচ\n\nদেখুন টুইট\n\nCristiano Ronaldo in the new Portugal kit for the World-Cup. 🤩 pic.twitter.com/EAmOuYGk84 — The CR7 Timeline. (@TimelineCR7) September 15, 2022\n\n(টুইটার, ইনস্টাগ্রাম এবং ইউটিউব সহ সোশাল মিডিয়া থেকে আপনার কাছে সর্বশেষতম ব্রেকিং নিউজ, ভাইরাল ট্রেন্ডস এবং ইনফরমেশন নিয়ে আসে SocialLY। উপরের পোস্টটি ব্যবহারকারীর সোশাল মিডিয়া অ্যাকাউন্ট থেকে সরাসরি এম্বেড করা হয়েছে এবং লেটেস্টলি এতে কোনও সংশোধন বা সম্পাদনা করেনি। সোশাল মিডিয়া পোস্টের মতামত এবং তথ্য লেটেস্টলি-র মতামতকে প্রতিফলিত করে না। লেটেস্টলি এর জন্য কোনও দায়বদ্ধতা বা দায় গ্রহণ করে না।)",
    "পেলে নয়, মেসিই আলভেজের চোখে ‘ইতিহাসের সেরা’": "ইএসপিএনের সাক্ষাৎকারে আলভেজের কাছে জানতে চাওয়া হয়েছিল, পেলে ও মেসির মধ্যে কাকে বেছে নেবেন? আলভেজের উত্তর, ‘একটা কারণে পেলেকে বেছে নেব; তিনি ফুটবল খেলাটা পাল্টেছেন। আর মেসি একটা প্রজন্ম পাল্টেছে। ফুটবলকে ছাপিয়ে যাওয়া মানুষদেরই আমি পছন্দ করব, আর আমি তো ব্রাজিলিয়ান। পেলের এই বিতর্কে (সর্বকালের সেরা) থাকা উচিত নয়। আমাকে যদি জিজ্ঞেস করেন, ইতিহাসের সেরা খেলোয়াড় কে? আমি মেসিকে বেছে নেব। পেলের এখানে জায়গা নেই।’",
    "সর্বোচ্চ গোলদাতা সাবিনাই সেরা খেলোয়াড়": "বাংলাদেশের মেয়েদের প্রথম সাফ চ্যাম্পিয়নশিপ জয়ে বড় অবদান রেখেছেন অধিনায়ক সাবিনা খাতুন। টুর্নামেন্টে ৮ গোল করে তিনিই সর্বোচ্চ গোলাদাতা। তবে এর চেয়েও বড় স্বীকৃতিটা আদায় করে নিয়েছেন সাবিনা। হয়েছেন টুর্নামেন্টের সেরা খেলোয়াড়ও। টুর্নামেন্টে সেরা গোলকিপার বাংলাদেশের রুপনা চাকমা। ৫ ম্যাচে যাঁর বিপক্ষে গোল হয়েছে মাত্র একটি।\n\nকয়েক বছর আগেও জাতীয় দলে সাবিনা ছিলেন নিঃসঙ্গ। একাই লড়তে হতো। কারণ, সতীর্থরা ছিলেন ছোট। জাতীয় দলে খেলার মতো অভিজ্ঞতা ছিল না মারিয়া মান্দাদের। তখনো যেমন দলকে টেনে নিয়েছেন সাবিনা খাতুন, আজও তিনি নেতৃত্ব দিলের সামনে থেকে। আজ ফাইনালে গোল পাননি সাবিনা, তবে গোল করিয়েছেন। কোনো না কোনোভাবে দলে জয়ে অবদান থাকেই সাবিনার।\n\n",
    "সাইকেল চালাতে চালাতে দল ঘোষণা স্পেন কোচের": "যেকোনো ম্যাচ বা টুর্নামেন্টের দল ঘোষণা কীভাবে হয়?\n\nহয় সংবাদ সম্মেলন করে নয়তো সংবাদ বিজ্ঞপ্তি দিয়ে অথবা সামাজিক যোগাযোগমাধ্যমে দল প্রকাশ করে। সচরাচর সংবাদ সম্মেলনেই স্কোয়াড প্রকাশের ঘটনা ঘটে বেশি; কারণ, কোন খেলোয়াড়কে কোন বিবেচনায় রাখা হলো বা বাদ দেওয়া হলো—সেই ব্যাখ্যাও দেন কোচ বা নির্বাচকেরা।\n\nস্পেন কোচ লুইস এনরিক এমন একটা সংবাদ সম্মেলন করেছেন, জবাব দিয়েছেন নানা প্রশ্নের। কিন্তু স্কোয়াড ঘোষণা করতে গিয়ে অভিনব এক পদ্ধতি ব্যবহার করেছেন এনরিক। সাইকেল চালাতে চালাতে ঘোষণা করেছেন উয়েফা নেশনস লিগের জন্য ২৫ সদস্যের স্কোয়াড। খেলোয়াড়দের নাম বলার সঙ্গে তাল মিলিয়ে বেড়েছে সাইকেল চালানোর গতি।",
    "‘আমি ভিনিসিয়ুসের বাবাও না, ভাইও না’": "পেলে থেকে নেইমার, জাতীয় দল থেকে ক্লাব—বর্ণবাদের শিকার হওয়ার পর থেকে কে না ভিনিসিয়ুস জুনিয়রের পাশে দাঁড়িয়েছে! এমনকি আজ যে প্রতিপক্ষের মুখোমুখি হবে রিয়াল, নগর প্রতিদ্বন্দ্বী সেই আতলেতিকো মাদ্রিদের স্ট্রাইকার আলভারো মোরাতাও ভিনিসিয়ুসের পক্ষেই কথা বলেছেন।\n\nপুরো ফুটবল দুনিয়া যখন এই বিষয় নিয়ে কথা বলছে, তখন রিয়াল মাদ্রিদের ড্রেসিংরুমে নাকি এ নিয়ে কোনো কথাই হয়নি। মাদ্রিদ ডার্বির আগে সংবাদ সম্মেলনে এমনটাই জানিয়েছেন কার্লো আনচেলত্তি।",
    "Georgina Rodriguez: রোনাল্ডোর সঙ্গিনী জর্জিনার ছবিতে এ কী কমেন্ট করলেন মেসির স্ত্রী, মুহূর্তে VIRAL": "অন্যদিকে গ্রুপ এইচ-এ পর্তুগাল। তাদের সঙ্গে সেই গ্রুপে রয়েছে ঘানা, উরুগুয়ে ও দক্ষিণ কোরিয়া। ফলে রোনাল্ডোদের পক্ষে পরের রাউন্ডে যেতে হলে বেশ বেগ পেতে হবে বলে মনে করা হচ্ছে।\n\n",
    "রাতের ময়দানের খাস খবর (২৪/৯/২০২২)": "খেলার দুনিয়ার এ সমস্ত টাটকা খবর দিচ্ছেন\n\nশান্তি রায় চৌধুরী।\n\nপ্রীতি ম্যাচ ব্রাজিলের কাছে পাত্তাই পেল না ঘানা\n\n- Advertisement -\n\nবাছাইপর্বের ফর্ম ধরে রাখল ব্রাজিল। শুক্রবার (২৩ সেপ্টেম্বর) রাতে প্রীতি ম্যাচে ঘানাকে হারাল ৩-০ গোলে। সেলেসাওদের হয়ে জোড়া গোল করেছেন রিচার্লিসন। এ নিয়ে টানা ১৪ ম্যাচ অপরাজিত রইল তিতে শিষ্যরা।\n\nথাইল্যান্ডকে হারিয়ে বিশ্বকাপের টিকিট পেল বাংলাদেশ\n\nথাইল্যান্ডকে হারিয়ে টি-টোয়েন্টি বিশ্বকাপের বাছাই পর্বের ফাইনাল নিশ্চিত করেছে বাংলাদেশ মহিলা ক্রিকেট দল। সেই সঙ্গে নিশ্চিত হয়েছে টাইগ্রেসদের টি-টোয়েন্টি বিশ্বকাপের মূল পর্বের টিকিটও। শুরুতে ব্যাট করে ১১৩ রানের পুঁজি দাঁড় করিয়ে বাংলাদেশ জিতেছে ১১ রানে।\n\nবালুরঘাটে হবে রঞ্জি ম্যাচ, বললেন সিএবি প্রেসিডেন্ট অভিষেক ডালমিয়া\n\nএ বার দক্ষিণ দিনাজপুর জেলাতেও হবে ভারতের প্রথম শ্রেণির ঘরোয়া ক্রিকেট প্রতিযোগিতা, রঞ্জি ট্রফি । উত্তরবঙ্গের একাধিক জেলার মাঠের থেকে অনেক ভালো পরিকাঠামো রয়েছে বালুরঘাট স্টেডিয়ামের। যার ফলে চলতি মরসুম থেকেই বালুরঘাট স্টেডিয়ামের বিকাশ ময়দানে হতে চলেছে রঞ্জি ম্যাচ। বালুরঘাটে সাংবাদিক সম্মেলনে এমনটাই জানালেন সিএবি সভাপতি অভিষেক ডালমিয়া। শুধুমাত্র রঞ্জি ম্যাচ নয়, বিসিসিআইয়ের অন্যান্য বেশ কিছু খেলাও বালুরঘাট স্টেডিয়ামের বিকাশ ময়দানে হবে। এমনটাও জানিয়েছেন সিএবি প্রেসিডেন্ট।\n\nপারথকেই বিশ্বকাপের বেস ক্যাম্প বেছে নিলেন দ্রাবিড়?\n\nআগামী অক্টোবর ও নভেম্বরে বিশ্বকাপ জিততে হলে রোহিত শর্মাদের কেমন প্রস্তুতি হওয়া উচিত, তার নকশা বানিয়ে ফেলেছেন কোচ রাহুল দ্রাবিড়।\n\nবোর্ডকে তা জানিয়েও দিয়েছেন। রাহুলের পরামর্শ মতো বিসিসিআইও ভারতীয় টিমের জন্য তৈরি রাখছে সব কিছু। কী সে সব? প্রথমত, বিশ্বকাপের আগে নিয়ম মতো ওয়ার্মআপ ম্যাচ খেলার সুযোগ পায় সব টিমই। তার বাইরে আরও কিছু প্র্যাক্টিস ম্যাচ চেয়েছেন রাহুল। সেই ব্যবস্থা করা হচ্ছে। দ্বিতীয়ত, পেস ও বাউন্সের সঙ্গে বিরাট, রোহিতরা যাতে মানিয়ে নিতে পারেন, সেই কারণে ভারতের বেসক্যাম্প হতে চলেছে পারথ। ওয়াকার বাউন্সি পিচে প্রস্তুতি নিয়েই মাঠে নামবে ভারতীয় টিম।\n\nপ্রীতি ম্যাচ মেসির জোড়া গোলে হন্ডুরাসকে উড়িয়ে দিল আর্জেন্টিনা\n\nআর্জেন্টিনার আরেকটি ম্যাচ জয়। হন্ডুরাসের বিপক্ষে ৩-০ গোলে সহজ জয় পেয়েছে মেসির দল আর্জেন্টিনা। এই জয়ে আন্তর্জাতিক ফুটবলে টানা ৩৩ ম্যাচে অপরাজিত থাকল আর্জেন্টিনা।\n\nউয়েফা নেশনস লিগ: জার্মানদের চমকে দিল হাঙ্গেরি, ইংলিশদের হারাল ইতালি\n\nনেশনস লিগে একই রাতে বড় দলগুলোর পতন দেখল পুরো বিশ্ব। শুক্রবার (২৩ সেপ্টেম্বর) রাতে ইউরোপের পাওয়ার হাউস জার্মানিকে ১-০ গোলে হারিয়েছে হাঙ্গেরি। এদিকে বিশ্বকাপে কোয়ালিফাই না হওয়া ইতালিও একই ব্যবধানে জয় পেয়েছে ইংল্যান্ডের বিপক্ষে।\n\nগাপ্টিলকে পিছনে ফেলে বিশ্বরেকর্ড গড়লেন ভারতীয় অধিনায়ক রোহিত শর্মা\n\nআন্তর্জাতিক টি-টোয়েন্টিতে সর্বাধিক রানের মালিক রোহিত শর্মাই। তবে বিশ ওভারের ক্রিকেটে আন্তর্জাতিক স্তরে ছয় মারার পরিসংখ্যানে ‘হিটম্যান’-এর থেকে এগিয়ে ছিলেন নিউজিল্যান্ডের তারকা ওপেনার মার্টিন গাপ্টিল। কিউয়ি তারকা আন্তর্জাতিক টি-টোয়েন্টিতে ১৭২টি ছয় মেরেছেন। অবশ্য গত ম্যাচেই নিজের ইনিংসে একটি ছয় মেরে গাপ্টিলের এই রেকর্ডে ভাগ বসিয়েছিলেন রোহিত। শুক্রবার সেই রেকর্ড এককভাবে নিজের দখলে করে নিলেন ভারতীয় অধিনায়ক। জস হ্যাজেলউডের বিরুদ্ধে ভারতীয় ইনিংসের প্রথম ওভারে দুই ছক্কা মেরে গাপ্টিলকে টপকে যান রোহিত।\n\nঅস্ট্রেলিয়ান ওপেন খেলার আশায় জোকার\n\nআগামী বছর অস্ট্রেলিয়ান ওপেনে খেলার জন্য ডাক পাবেন বলে আশা নোভাক জকোভিচের। কোভিড ভ্যাকসিন না নেওয়ায় তাঁকে গতবার অস্ট্রেলিয়ান ওপেনে অংশ নিতে দেওয়া হয়নি।\n\nফেডেরারের শূন্যতা পূরণ করা অসম্ভব, বলে দিলেন ম্যাকেনরো\n\nরজার ফেডেরারকে মিস করবেন। তাঁর অনুপস্থিতি সৃষ্টি করবে শূন্যতা। যা পূরণ করা সম্ভব নয়। টেনিস বিশ্বের এক কিংবদন্তির বিদায়বেলায় আবেগের বার্তা আরও এক কিংবদন্তির।",
    "জেসুসের ভিনি-উদ্‌যাপনের রাতে শীর্ষে উঠল আর্সেনাল": "এর আগে টানা পাঁচ জয়ের পর ম্যানেচস্টার ইউনাইটেডের বিপক্ষে হেরে মাটিতে নেমেছিল আর্সেনাল। তবে সেই হারের চাপকে পরের ম্যাচেই তুড়ি মেরে উড়িয়ে দিল এমিরেটসের দলটি। ব্রেন্টফোর্ডের বিপক্ষে ম্যাচের প্রথম মিনিট থেকেই আক্রমণাত্মক ফুটবল উপহার দেয় আর্সেনাল। ম্যাচের দ্বিতীয় মিনিটেই এগিয়ে যেতে পারত তারা।\n\nসে যাত্রায় না পারলেও আক্রমণাত্মক ফুটবল খেলা আর্সেনালের প্রথম গোলটা দৃষ্টিসীমাতেই ছিল। দারুণ ছন্দে থাকা আর্সেনাল ৭ মিনিট না যেতেই ব্রেন্টফোর্ডকে একরকম কোণঠাসা করে ফেলে। জেসুসকে আক্রমণের মধ্যমণি করেই একের পর এক চেষ্টা করে যাচ্ছিল গানাররা। আর ১৭ মিনিটে কাঙ্ক্ষিত গোলটিও পেয়ে যায় আর্সেনাল। বুকায়ো শাকার দারুণ এক কর্নারে হেডে লক্ষ্যভেদ করে আর্সেনালকে লিড এনে দেন উইলিয়াম সালিবা।",
    "ঘানাকে উড়িয়ে দিল ব্রাজিল": "প্রথমার্ধে দাপুটে ফুটবল খেললো ব্রাজিল। ৪০ মিনিটের মধ্যে করলো তিন গোল। দ্বিতীয়ার্ধে অবশ্য ঘানা আটকে রাখে পাঁচবারের বিশ্বচ্যাম্পিয়নদের। তবে বড় হার আটকাতে পারেনি।\n\nফ্রান্সের লু আভহাতে শুক্রবার রাতে আন্তর্জাতিক প্রীতি ম্যাচে ঘানাকে ৩-০ গোলে উড়িয়ে দিয়েছে ব্রাজিল। মার্কুইনহোস দলকে এগিয়ে নেওয়ার পর জোড়া গোল করেন রিচার্লিসন। তিন গোলের দুটিতে অবদান ছিল নেইমারের।\n\nবিস্তারিত আসছে...\n\nবিডি-প্রতিদিন/শফিক",
    "মেসির পাস থেকে গোল নেইমার ও এমবাপ্পের": "তুলুজের মাঠে পিএসজির ৩-০ গোলের এই জয়ে নেইমার ও এমবাপ্পেকে দিয়ে গোল করিয়েছেন মেসি। পিএসজি সমর্থকদের জন্য এর চেয়ে সুন্দর দৃশ্য আর কী হতে পারে! ৩৭ মিনিটে তাঁর থ্রু পাস থেকে গোল করেন নেইমার।\n\n৫০ মিনিটে এমবাপ্পেকে দেওয়া পাসটি আরও সুন্দর। বাঁ প্রান্ত থেকে বাতাসে ভাসানো দুরপাল্লার পাস দেন মেসি। দৌড় শুরু করা এমবাপ্পের ঠিক পাশেই গিয়ে পড়ে বল। ছুটন্ত অবস্থায় গোল করেন ফরাসি তারকা। এই মৌসুমেম ৫ ম্যাচ খেলা মেসি কতটা ভালো ফর্মে আছেন, তা বুঝিয়ে দেবে পরিসংখ্যান। ৩ গোল করার পাশাপাশি গোল বানিয়েছেন ৪টি।",
    "ফুটবল খেলে যে কষ্ট ভুলতে চান ঋতুপর্ণা": "গোল করেই আকাশের দিকে তাকালেন। এরপর প্রার্থনার ভঙ্গিতে বিড়বিড়িয়ে কিছু একটা বললেন ঋতুপর্ণা চাকমা। যেন গোলটা পাওয়ার অপেক্ষাতেই ছিলেন বাংলাদেশের অন্যতম সেরা মিডফিল্ডার।\n\nনেপালে মেয়েদের সাফ চ্যাম্পিয়নশিপে দুই ম্যাচের কোনোটিতেই একাদশে ছিলেন না ঋতুপর্ণা।\n\nমালদ্বীপের বিপক্ষে প্রথম ম্যাচে বদলি নেমেও তিনি গোল পাননি। তবে পরশু পাকিস্তানের বিপক্ষে মাঠে নামতেই গোলের জন্য মরিয়া হয়ে ওঠেন তিনি। ততক্ষণে অবশ্য বাংলাদেশ পাঁচটি গোল দিয়েছে পাকিস্তানের জালে, জয়ও নিশ্চিত। পরে দলের হয়ে ৬ নম্বর গোলটা করেছেন ঋতুপর্ণা।",
    "‘শুধু শিরোপা জেতাটাই বাকি’": "সাবিনা: এবার সত্যিই অন্য রকম লক্ষ্য নিয়ে এসেছি। আগের পাঁচবারের চেয়ে এবারের দলটা অনেক ভারসাম্যপূর্ণ। মেয়েরা আশাবাদী। তারাও আত্মবিশ্বাসী যে এবার হয়তো ভালো কিছু হতে পারে। এই মেয়েরা বয়সভিত্তিক থেকে সিনিয়র দলে পাঁচ বছর ধরে একসঙ্গে খেলছে। সবার মধ্যে বোঝাপড়াও ভালো। গত জুনে র‌্যাঙ্কিংয়ে এগিয়ে থাকা মালয়েশিয়ার বিপক্ষে ৬-০ গোলে জয়ের কথা সব ম্যাচের আগে মনে করিয়ে দিই। আমরা যদি ৯০তম স্থানে থাকা দলের সঙ্গে জিততে পারি, তাহলে এখানে কেন নয়?",
    "আইফোন পেলেন সানজিদা, শামসুন্নাহার পেলেন হারানো ডলারের দেড় গুণ": "সাফ নারী চ্যাম্পিয়নশিপ জিতে ঢাকায় ফেরার সময় লাগেজ থেকে ডলার খোয়া গিয়েছিল কৃষ্ণা রানী সরকার, সানজিদা আক্তার ও শামসুন্নাহার সিনিয়রের। বাংলাদেশ ফুটবল ফেডারেশন (বাফুফে) এরপর থানায় জিডি করেছিল। কিন্তু শেষ পর্যন্ত কোনো সমাধান পাওয়া যায়নি। বাফুফে অবশ্য আজ তিন ফুটবলারকে ফিরিয়ে দিয়েছে খোয়া যাওয়া টাকার প্রায় দ্বিগুণ।\n\nশামসুন্নাহার সিনিয়রের ব্যাগ থেকে খোয়া গিয়েছিল ৪০০ ডলার। তিনি পেয়েছেন ১ লাখ টাকা। কৃষ্ণা রানী সরকারের লাগেজ থেকে হারিয়েছিল ৯০০ ডলার। যেখানে সানজিদা আক্তারের ছিল আইফোন কেনার ৪০০ ডলার। এই ৪০০ ডলারের বদলে সানজিদাকে আইফোন থার্টিন প্রো-ম্যাক্স কিনে দিয়েছে বাফুফে। তাঁর হাতে আজ এক লাখ টাকার বেশি দামের আইফোন তুলে দেন মহিলা কমিটির চেয়ারম্যান মাহফুজা আক্তার। আর কৃষ্ণা পেয়েছেন দেড় লাখ টাকা।",
    "লেভানডফস্কির মিউনিখে ফেরা পণ্ড করল বায়ার্ন": "চার মিনিট পরই মাঝ মাঠ থেকে বল টান দেন জামাল মুসিয়েলা। বায়ার্নের অ্যাটাকিং মিডফিল্ডারকে কেউ আটকাতে পারেননি। বক্সের কাছাকাছি গিয়ে তাঁর পাস ধরে ফেলেন লেরয় সানে। বার্সা গোলকিপার আন্দ্রে টের স্টেগেন এগিয়ে এলেও তাঁকে ফাঁকি দিতে ভুল হয়নি বায়ার্ন ফরোয়ার্ডের। লেভা ও পেদ্রির মুখে তখন রাজ্যের হতাশা।\n\nম্যাচে ৯ মিনিটে গোলের দারুণ সুযোগ পেয়েছিলেন বার্সা মিডফিল্ডার পেদ্রি। তাঁর শট নয়ার বাঁ পা দিয়ে কোনোভাবে রুখে দেন। তবে ১৮ মিনিটে নয়ারকে একা পেয়েও লেভা পোস্টের বাইরে উড়িয়ে মারায় রসিকতা হতেই পারে, সাবেক ক্লাব বলেই হয়তো...।",
    "চ্যাম্পিয়নস লিগে গত রাতের কোন ম্যাচে কী ঘটেছে": "টানা দুই জয়ে দ্বিতীয় রাউন্ডের পথে বেশ এগিয়ে গেল বেলজিয়ামের ক্লাব ব্রুগা। আগের ম্যাচে লেভারকুসেনকে ১-০ গোলে হারানোর পর গত রাতে পোর্তোর জালে ৪ গোল দিয়েছেন ব্রুগা। একটা করে গোল করেছেন ফেরান জুৎগ্লা, সোয়াহ, স্কভ ওলসেন ও ১৭ বছর বয়সী আন্তোনিও নুসা।\n\nজেনে রাখা ভালো: চ্যাম্পিয়নস লিগের গ্রুপ পর্বে নিজেদের প্রথম দুই ম্যাচেই জয় পাওয়া প্রথম বেলজিয়ান ক্লাব ব্রুগা।",
    "‘আশা’র পরিচালনা পর্ষদের চেয়ারম্যান হলেন মনজুরুল আহসান বুলবুল": "দেশের অন্যতম প্রধান বেসরকারি সংস্থা (এনজিও) অ্যাসোসিয়েশন ফর সোশ্যাল অ্যাডভান্সমেন্টের (আশা) পরিচালনা পর্ষদের চেয়ারম্যান নির্বাচিত হয়েছেন সাংবাদিক মনজুরুল আহসান বুলবুল।\n\nরোববার (১৫ সেপ্টেম্বর) সংস্থার ৪৩তম বার্ষিক সাধারণ সভায় (এজিএম) সর্বসম্মতিক্রমে তাকে পরিচালনা পর্ষদের চেয়ারম্যান করা হয়।\n\nমনজুরুল আহসান বুলবুল বাংলাদেশ ফেডারেল সাংবাদিক ইউনিয়নের (বিএফইউজে) সাবেক সভাপতি ও মহাসচিব পদে একাধিকবার নির্বাচিত হয়েছেন এবং সফলভাবে দায়িত্ব পালন করেছেন।\n\nবুলবুল ১৯৫৯ সালের ৩০ নভেম্বর শেরপুরের নালিতাবাড়ীতে জন্মগ্রহণ করেন। তার পিতার নাম আমজাদ হোসেন তালুকদার। মায়ের নাম বেগম রওশন আরা।\n\nকর্মজীবনে তিনি একুশে টেলিভিশনের প্রধান নির্বাহী কর্মকর্তার দায়িত্ব পালন করেন। এছাড়া এটিএন বাংলা, বৈশাখী টিভিসহ বেশ কয়েকটি টেলিভিশন চ্যানেলে বিভিন্ন দায়িত্ব পালন করেছেন তিনি। সাংবাদিকতায় বিশেষ অবদানের জন্য মনজুরুল আহসান বুলবুল ২০২০ সালে বাংলা একাডেমির সম্মানসূচক ফেলোশিপ অর্জন করেন।\n\nআশা দরিদ্র জনগোষ্ঠীর আর্থ-সামাজিক উন্নয়ন ও দারিদ্র্য বিমোচনের লক্ষ্য নিয়ে ১৯৭৮ সালে যাত্রা শুরু করে। দেশের ৬৪টি জেলায় ৩২ হাজারের বেশি ব্র্যাঞ্চ কার্যালয়ের মাধ্যমে আশার কার্যক্রম পরিচালিত হচ্ছে।\n\nবাংলাদেশ ছাড়াও ভারত, পাকিস্তান, শ্রীলঙ্কা, মিয়ানমার, কম্বোডিয়া, ফিলিপাইন, নাইজেরিয়া, ঘানা, কেনিয়া, তানজানিয়ায় ক্ষুদ্রঋণ বিতরণ করছে এ সংস্থাটি।\n\nএএইচএস/এএএইচ",
    "খরচের রেকর্ড গড়া চেলসির ধাক্কা খেয়ে শুরু": "ম্যাচের ১৩ মিনিটে মাত্র দুই পাসের প্রতিআক্রমণে গোল হজম করে চেলসি। ব্রুনো পেটকোভিচের হেড থেকে বল পান দিনামো তারকা মিসলাভ ওরিসিচ। প্রায় মাঝ মাঠ থেকে দৌড়ে চেলসি গোলকিপার কেপা আরিজাবালাগাকে ফাঁকি দিয়ে গোল করেন ওরিসিচ।\n\nলিগে নিজেদের সব ম্যাচে গোল হজম করেছে দিনামো। পিয়েরে এমেরিক অবামেয়াং, রাহিম স্টার্লিং, কাই হাভার্টজদের নিয়ে গড়া চেলসির আক্রমণভাগ এমন দলের বিপক্ষে গোল করতে পারেনি!",
    "Share Market Updates: বাজারে 10% বৃদ্ধি! বিনিয়োগকারীদের ব্যাপক রিটার্ন কোন স্টকের?": "রাজধানী ট্রেনে ভ্রমণ করছেন, পেট না ভরলে সেখানে দ্বিতীয়বার ভাত বা রুটি পাওয়া যায় কিনা জানেন?",
    "চেলসি-লিভারপুল, ইউনাইটেড-লিডস ম্যাচ স্থগিত": "রানি দ্বিতীয় এলিজাবেথের মৃত্যুর পর গত সপ্তাহে তাঁর প্রতি শ্রদ্ধা জানিয়ে ইংল্যান্ড, স্কটল্যান্ড, উত্তর আয়ারল্যান্ড ও ওয়েলসে সব রকম ফুটবল ম্যাচ স্থগিত করা হয়।\n\nতাঁর শেষকৃত্যের জন্য এই সপ্তাহে লন্ডনে পুলিশের অনেক তৎপরতা থাকবে, এ কারণে ইউরোপা লিগে পিএসভি আইন্দহভেন ও আর্সেনালের মধ্যে ম্যাচটি স্থগিত করা হয়েছে।",
    "যোগ করা সময়ে ইংলিশ ‘পরীক্ষা’য় পাস": "হারের পর টটেনহাম কোচ কন্তে বলেছেন, ‘অবশ্যই আমরা হতাশ এবং দ্বিতীয়ার্ধে জয়ের চেষ্টা করেছি। তবে আমরা শেষ ১০ মিনিটে আরও ভালো করতে পারতাম। ৯০ মিনিট পর তারা কর্নার থেকে গোল করেছে এবং দ্রুতই আরও একটি গোল হজম করি। ম্যাচটা যে কঠিন ছিল তাতে সন্দেহ নেই।’",
    "লিজ ট্রাসের মন্ত্রিসভায় শীর্ষ পদে শ্বেতাঙ্গ পুরুষ নেই": "যুক্তরাজ্যের নতুন প্রধানমন্ত্রী লিজ ট্রাসের গঠিত মন্ত্রিসভার সবচেয়ে গুরুত্বপূর্ণ চারটি পদের একটিতেও প্রথমবারের মতো কোনো শ্বেতাঙ্গ পুরুষ নেই।\n\nদেশটির প্রথম কৃষ্ণাঙ্গ অর্থমন্ত্রী হিসেবে কোয়াসি কোয়ার্টেংকে নিয়োগ দিয়েছেন ট্রাস। কোয়ার্টেংয়ের পরিবার ১৯৬০ এর দশকে ঘানা থেকে ব্রিটেনে গিয়েছিলেন। আরেক কৃষ্ণাঙ্গ জেমস ক্লেভারলিকে করেছেন নতুন পররাষ্ট্রমন্ত্রী। খবর রয়টার্সের।\n\nক্লেভারলির মা সিয়েরা লিওন থেকে ব্রিটেনে গিয়েছিলেন আর তার বাবা শ্বেতাঙ্গ ছিলেন। মিশ্র জাতির শিশু হিসেবে তিনি নিপীড়নের শিকার হয়েছিলেন বলে আগে জানিয়েছিলেন ক্লেভারলি।\n\nব্রিটেনের কৃষ্ণাঙ্গ ভোটারদের আকৃষ্ট করতে ক্ষমতাসীন কনজারভেটিভ পার্টিকে আরও পদক্ষেপ নিতে হবে বলে মন্তব্য করেছেন তিনি।\n\nকয়েক দশক আগেও ব্রিটিশ সরকারে শ্বেতাঙ্গ পুরুষদের আধিপত্য ছিল। ২০০২ সালে প্রথম জাতিগত সংখ্যালঘুদের থেকে পূর্ণমন্ত্রী হিসেবে নিয়োগ পান পল বোয়েটাং। তিনি দেশটির অর্থমন্ত্রী ছিলেন।\n\nক্ষমতাসীন কনজারভেটিভ পার্টির নেতৃত্বের দৌঁড়ে লিজ ট্রাসের সঙ্গে তীব্র প্রতিদ্বন্দ্বিতা গড়ে তোলা ঋষি সুনাক ভারতীয় বংশোদ্ভূত।\n\nনেতৃত্বের দৌঁড়ে তিনি ট্রাসের কাছে হেরে গেলেও রানার আপ হন। এর আগে সুনাক যুক্তরাজ্যের অর্থমন্ত্রী হিসেবে দায়িত্বপালন করেছেন।\n\nতবে তারপরও ব্রিটেনের ব্যবসা, বিচার বিভাগ, সরকারি চাকরি ও সেনাবাহিনীতে শ্বেতাঙ্গদের আধিপত্য বজায় আছে।\n\nকনজারভেটিভ পার্টি বৈচিত্র্যের ওপর জোর দিলেও দলটির পার্লামেন্ট সদস্যদের মধ্যে মাত্র এক চতুর্থাংশ নারী এবং ৬ শতাংশ জাতিগতভাবে সংখ্যালঘু।",
    "লেভার জোড়া গোলে হেসেখেলে জয় বার্সেলোনার": "এটাই তাহলে এখন নিয়ম হয়ে যাচ্ছে বার্সেলোনার জন্য। রবার্ট লেভানডফস্কি গোল পেলে দল জিতবে, না পেলে জিতবে না। বার্সেলোনায় লেভার ক্যারিয়ার মোটে মাসখানেকের, লা লিগায় খেলেছেন মাত্র তিনটি ম্যাচ। তাতেই আসলে এই অলিখিত নিয়মের একটা আভাস পাওয়া যাচ্ছে।\n\nঘরের মাঠে রায়ো ভায়েকানোর বিপক্ষে লিগে বার্সেলোনার প্রথম ম্যাচে অভিষেক হয়েছিল লেভার। পুরো ৯০ মিনিট খেলেও গোল পাননি সেদিন, জিততে পারেনি বার্সাও, করেছিল 0-0 ড্র। তবে সোসিয়েদাদের মাঠে পরের ম্যাচেই লেভা সেটা পুষিয়ে দিয়ে করলেন জোড়া গোল, করালেন আরও একটি। এবার বার্সা জিতল ৪-১ ব্যবধানে। পোলিশ স্ট্রাইকার সেই ছন্দটা ধরে রাখলেন তৃতীয় ম্যাচেও। আজ রোববার ক্যাম্প ন্যু-তে ভায়াদোলিদের বিপক্ষে আবার জোড়া গোল লেভার। যথারীতি বার্সেলোনাও ম্যাচটা জিতেছে ৪-০ গোলে। বার্সার অন্য দুটি গোল করেছেন পেদ্রি ও সার্জি রাবার্তো।",
    "মাঠে না থেকেও বিশ্বকাপ ফুটবলের বড় তারকা হয়ে উঠেছিল যে অষ্টভুজ প্রাণী": "গ্রেটেস্ট শো অন আর্থ খ্যাত বিশ্বকাপ ফুটবল নিয়ে পৃথিবীর প্রতিটি মানুষেরই আগ্রহ থাকে তুঙ্গে। মূলত ফুটবল মাঠ মাতানো তারকারাই থাকেন ফিফা বিশ্বকাপের মূল আকর্ষণের কেন্দ্রবিন্দু। কিন্তু মাঠে না নেমেও শুধুমাত্র গণক হয়েই বিশ্বকাপের মূল চরিত্র হয়ে তারকাখ্যাতি পেয়ে যাওয়া বেশ বিরল ঘটনাই বটে।\n\nফিফা বিশ্বকাপ শুরুর আগে ফুটবল পণ্ডিত থেকে শুরু করে পাশের বাড়ির কচি ছেলে পর্যন্ত টুর্নামেন্ট নিয়ে বিভিন্ন বিশ্লেষণ এবং প্রেডিকশন দিয়ে থাকে। কিন্তু সবার প্রেডিকশন কতটুক নিখুঁত হয়ে থাকে? কিন্তু ২০১০ সালে অনুষ্ঠিত বিশ্বকাপে শতভাগ নিখুঁত এবং নির্ভুল প্রেডিকশন করে তাক লাগিয়ে দিয়েছিল একটি অক্টোপাস।\n\nঅনেকে হয়ত মনে করছেন এ বুঝি পাগলের প্রলাপ। কতশত ফুটবল জ্ঞান থাকা কত বিশেষজ্ঞ বিশ্বকাপ নিয়ে ১০০% সঠিক প্রেডিকশন দিতে পারলো না, আর কোথাকার কোন অষ্টভুজ (আট বাহু বিশিষ্ট) অক্টোপাস নাকি খাপে খাপ নিখুঁত গণনা করেছে?\n\nযদি সত্যিই তাই ভেবে থাকেন তাহলে জেনে রাখুন, মানুষের মতো উন্নত মস্তিষ্কের অধিকারী না হলেও ৯ মস্তিষ্ক সমৃদ্ধ ওই সামুদ্রিক প্রাণীটি ২০১০ বিশ্বকাপের ম্যাচের আগেই জয়ী দলের নাম বলে দিতে পারতো। যদিও সবগুলো না, সেই অক্টোপাস ভাগ্য গণনা করেছিল শুধুমাত্র ৮টি ম্যাচের। তবে নিজের ৮ বাহু দিয়ে তারকা হয়ে যেতে সেই অক্টোপাসের জন্য ওটাই যথেষ্ট ছিল।\n\nযে অক্টোপাসকে নিয়ে এত আলোচনা, তার নামটাই এখনও জানা হলো না। অষ্টভুজী প্রাণী হয়েও ফুটবলের জ্যোতিষী বনে যাওয়া সেই অক্টোপাসের নাম পল। ২০০৮ সালের ২৬ জানুয়ারি পলের জন্ম ইংল্যান্ডের ওয়েমাউথের সি লাইফ সেন্টারে। ওই বছরেই তাকে জার্মানির ওবারহাইসেনে নিয়ে আসা হয়। এরপর জীবনের বাকিটা সে এখানের সি লাইফ সেন্টারেই পার করে। জন্ম ইংল্যান্ডে পলের বেড়ে ওঠা এবং পরবর্তীতে ফুটবলের গণক হয়ে ওঠা- সবই কিন্তু জার্মানিতে।\n\n২০১০ বিশ্বকাপে শতভাগ নির্ভুল ভবিষ্যদ্বাণী করে অক্টোপাস পল/সংগৃহীত ২০১০ বিশ্বকাপে শতভাগ নির্ভুল ভবিষ্যদ্বাণী করে অক্টোপাস পল/সংগৃহীত\n\nঅক্টোপাস পলের নামকরণও হয় জার্মানিতে আসার পরেই। বিখ্যাত জার্মান ছড়াকার বয় লর্নসেনের ডার টিনটেনফিশচ পল অক্টোপাস নামের একটি কবিতা আছে। সে কবিতায় উল্লেখিত পল নামক একটি অক্টোপাসের নামানুসারেই তার নামকরণ করা হয়।\n\nসাধারণ একটি অক্টোপাস হিসেবে জন্মালেও তার মধ্যে বিশেষ কিছু রয়েছে, তা দেখতে পাওয়া যায় অল্প সময়ের মধ্যেই। পলের আবাসস্থল ওবারহাইসেনের সি লাইফ সেন্টারের পরিচালক ডেনিয়েল ফে বলেন, কোনো দর্শক পলকে দেখতে আসলে ও সেই দর্শকের দিকে এমনভাবে তাকিয়ে থাকতো, যা কোনোভাবেই সাধারণ কোনো অক্টোপাসের দৃষ্টির সঙ্গে মেলানো যেতো না। তাই পলের কোনো বিশেষ প্রতিভা আছে কি-না, সেটা তখন থেকেই আমরা খোঁজার চেষ্টা শুরু করলাম।\n\nপলের লুকায়িত বিশেষ প্রতিভা যে ফুটবল সম্পর্কিত, তা জানতে বেশিদিন অপেক্ষা করতে হয়নি। ২০০৮ সালে অস্ট্রিয়া-সুইজারল্যান্ডে আয়োজিত ইউরোপিয়ান চ্যাম্পিয়নশিপে জার্মানির ৬টি খেলাতেই তাদের জয়ের পক্ষে ভবিষ্যদ্বাণী করেছিল পল। সেই ৬টি ভবিষ্যদ্বাণীর মধ্যে ৪টিই ছিল সঠিক। গ্রুপপর্বে পোল্যান্ড, অস্ট্রিয়া, কোয়ার্টার ফাইনালে পর্তুগাল এবং সেমিফাইনালে তুরস্কের বিপক্ষে জার্মানির জয়ের ব্যাপারে পলের অনুমান নির্ভুল হলেও প্রথম রাউন্ডের দ্বিতীয় ম্যাচে ক্রোয়েশিয়া এবং ফাইনালের স্পেনের বিপক্ষে জার্মানদের জয়ের ব্যাপারে তার ভবিষ্যদ্বাণী মেলেনি।\n\nফুটবল ম্যাচ নিয়ে অক্টোপাস পলের ভবিষ্যদ্বাণী করার প্রক্রিয়াটাও বেশ মজাদার। কোনো টুর্নামেন্টে জার্মানির ম্যাচের আগেরদিন পলের সামনে খাবার সমৃদ্ধ দুটি প্লাস্টিকের বাক্স রাখা হয়। একটি বাক্সে আঁকা থাকে জার্মানির পতাকা এবং অন্যটিতে আঁকা থাকে প্রতিপক্ষের পতাকা। যে প্লাস্টিকের বাক্সের ঢাকনা খুলে পল খাবার খায়, ধরে নেওয়া হয় সে ওই দলের জয়ের পক্ষেই ভবিষ্যদ্বাণী করছে।\n\nদুই বছর পর দক্ষিণ আফ্রিকায় আয়োজিত ফিফা বিশ্বকাপে আবারও ফুটবল জ্যোতিষীর ভূমিকায় আবির্ভাব হয় অক্টোপাস পলের। ২০০৮ ইউরোতে না পারলেও ২০১০ বিশ্বকাপে শতভাগ নির্ভুল ভবিষ্যদ্বাণী করে আলোড়ন তোলে পল। পাশাপাশি জার্মান টিভি নিউজ চ্যানেল এন-টিভিতে পলের ভবিষ্যদ্বাণীর সরাসরি সম্প্রচার তাকে এনে দেয় তারকাখ্যাতি।\n\n২০১০ বিশ্বকাপে জার্মানির প্রথম ম্যাচের প্রতিপক্ষ ছিল অস্ট্রেলিয়া। ম্যাচের আগের দিন পলের সামনে জার্মানি আর অস্ট্রেলিয়ার পতাকা আঁকা খাবার সমৃদ্ধ দুটো বাক্সে রাখা হলো। কোনো চিন্তা-ভাবনা ছাড়াই জার্মানির পতাকা আঁকা বাক্স খুলে খাবার খেয়ে নেয় পল। পরবর্তীতে অস্ট্রেলীয়দের ৪-০ গোলে উড়িয়ে দিয়ে বিশ্বকাপ অভিযান শুরু করে জার্মানি।\n\nপরের ম্যাচে জার্মানির প্রতিপক্ষ ছিল সার্বিয়া। সেই ম্যাচে কিন্তু জার্মানি না, সার্বিয়ার পক্ষেই জয়ের পূর্বাভাস দিয়েছিল পল। প্রথম ম্যাচে বড় জয় পেয়ে উড়তে থাকা জার্মানরা স্বাধীন দেশ হিসেবে অভিষিক্ত সার্বিয়ার কাছে হারবে না ধরেই নিয়েই সবাই তাচ্ছিল্যের হাসিই হাসলো। তবে সার্বিয়ার কাছে ঠিকই ০-১ গোলে হেরে গিয়েছিল জার্মানি। এমনকি ম্যাচে পেনাল্টি পেয়েও লক্ষ্যভেদ করতে ব্যর্থ হন জার্মানির লুকাস পোডলস্কি।\n\n২০১০ বিশ্বকাপে সার্বিয়ার বিপক্ষে জার্মানির হারের পূর্বাভাস দিচ্ছে পল/সংগৃহীত ২০১০ বিশ্বকাপে সার্বিয়ার বিপক্ষে জার্মানির হারের পূর্বাভাস দিচ্ছে পল/সংগৃহীত\n\nএবারে পলের ভবিষ্যদ্বাণী নিয়ে সবাই নড়েচড়ে বসে। গ্রুপপর্বের শেষ ম্যাচে জার্মানির প্রতিপক্ষ ছিল ঘানা। ওই গ্রুপে জার্মানির পাশাপাশি ঘানা এবং সার্বিয়া একটি করে জয় পাওয়ায় তিন দলের সামনেই নকআউট পর্বে পা রাখার। এমনকি দুই ম্যাচ শেষে জয়হীন অস্ট্রেলিয়ার সামনেও ছিল দ্বিতীয় পর্বে পা রাখার সম্ভাবনা। তাই পলের পরবর্তী ভবিষ্যদ্বাণী নিয়ে জনমনে ব্যাপক আগ্রহ জন্ম নেয়।\n\nম্যাচের আগের দিন যথারীতি খাবার খাওয়ার বাক্স দিয়েই ভবিষ্যদ্বাণীর পালা। এবার পল রায় দিলো জার্মানির পক্ষেই। সেই সঙ্গে যেন অব্যক্তভাবে জার্মান দলের মধ্যে নির্ভয়ের বার্তাই ছড়িয়ে দিল। ঘানার বিপক্ষেও সেই ম্যাচে ১-০ গোলের জয়ে গ্রুপ চ্যাম্পিয়ন হিসেবে নকআউট পর্বে পা রাখে জার্মানি।\n\nদ্বিতীয় পর্বে অর্থাৎ শেষ ষোলোতে জার্মানির সামনে পড়ে ইংল্যান্ড। একদিকে পলের জন্মস্থান আর অন্যদিকে পলের বেড়ে ওঠার জায়গা। দুই পক্ষের মধ্যে পল কাকে বেছে নেয় সেটি দেখার জন্য উৎসাহের কমতি ছিল না। ম্যাচের আগের দিন বরাবরের মতোই পলের সামনে জার্মানি আর প্রতিপক্ষের পতাকা আঁকা খাবার সমৃদ্ধ দুটো বাক্সে রাখা হলো। কোনো অপেক্ষা ছাড়াই জার্মানির বাক্স থেকে খাবার খেয়ে নিলো, ঠিক অস্ট্রেলিয়া ম্যাচের মতো। সেই ম্যাচের মতোই প্রতিপক্ষের জালে চারবার বল জড়াল জার্মানি। ইংল্যান্ডের বিরুদ্ধে ৪-১ গোলের জয়ের মাধ্যমে কোয়ার্টার ফাইনালে পা রাখে জার্মানরা।\n\nজন্মভূমি ইংল্যান্ডের বিপক্ষে গিয়ে পলের ভবিষ্যদ্বাণী/সংগৃহীত জন্মভূমি ইংল্যান্ডের বিপক্ষে গিয়ে পলের ভবিষ্যদ্বাণী/সংগৃহীত\n\nশেষ আটে জার্মানির বিরুদ্ধে ছিল দুবারের বিশ্ব চ্যাম্পিয়ন আর্জেন্টিনা। এবার ম্যাচের আগের দিন সম্ভাব্য বিজয়ী বেছে নিতে একটু সময় নিলো পল। অনেকক্ষণ স্থির হয়ে থাকার পর নড়েচড়ে উঠে জার্মানিকে সম্ভাব্য বিজয়ী হিসেবে বেছে নিলো। তা দেখে পলের দেখাশোনা করা অলিভার ওয়ালেনসিয়াক বললেন, ম্যাচটি তীব্র প্রতিদ্বন্দ্বিতাপূর্ণ হবে। তবে শেষে বিজয়ী হবে জার্মানিই।\n\nততদিনে অনেকে পলের ভবিষ্যদ্বাণীকে সমীহ করতে শুরু করলেও আর্জেন্টিনা দলের বাবুর্চি নিকোলাস বেদরু সামাজিক যোগাযোগমাধ্যমে ফেসবুকে অক্টোপাস রান্নার রেসিপি পোস্ট করে বসলেন। সেটির জবাবে পলের রক্ষণাবেক্ষক ওয়ালেনসিয়াক বলেন, অনেকেই আমাদের অক্টোপাস পলকে খেতে ইচ্ছুক। তবে পল মোটেও ভীত না এবং আমরা তাকে রক্ষা করতে প্রস্তুত। সে টিকে থাকবে।\n\n\n\n\n\n২০১০ বিশ্বকাপের কোয়ার্টার ফাইনালে জার্মানি-আর্জেন্টিনা ম্যাচের বিজয়ী বেছে নিচ্ছে পল/টুইটার ২০১০ বিশ্বকাপের কোয়ার্টার ফাইনালে জার্মানি-আর্জেন্টিনা ম্যাচের বিজয়ী বেছে নিচ্ছে পল/টুইটার\n\nপল ঠিকই শেষ হাসি হেসেছিল। কোয়ার্টার ফাইনালে ম্যারাডোনা-মেসির আর্জেন্টিনাকে ৪-০ গোলে উড়িয়ে দিয়ে শেষ চারে পা রাখে জার্মানি।\n\nআটপেয়ে পল ততদিনে জার্মানি দলের সৌভাগ্যের প্রতীক হিসেবে পুরো দেশের চোখের মণি হয়ে উঠেছে। তবে স্পেন-জার্মানির মধ্যকার সেমিফাইনাল লড়াইয়ের আগে জার্মানদের বিরুদ্ধে গেল। ম্যাচের আগের দিন পলের সামনে স্পেন-জার্মানির পতাকা খচিত দুটি বাক্স রাখা হলো। প্রথমে জার্মানির কালো-লাল-হলুদ পতাকা আঁকা বাক্সকে জড়িয়ে ধরলেও পরে স্পেনের পতাকা খচিত বাক্স থেকেই খাবার খেয়ে নেয় পল। দুই বছর আগে স্পেন-জার্মানির মধ্যকার ইউরো ফাইনালে পল বিজয়ী বেছে নিতে ভুল করেছিল। সেই ঘটনা থেকেই পলের আরও একটি ভুলের জন্য আশায় বুক বাঁধলো জার্মান সমর্থকরা।\n\n২০১০ বিশ্বকাপের সেমিফাইনালে জার্মানির বিরুদ্ধে গিয়ে স্পেনের পক্ষে পলের বাজি/টুইটার ২০১০ বিশ্বকাপের সেমিফাইনালে জার্মানির বিরুদ্ধে গিয়ে স্পেনের পক্ষে পলের বাজি/টুইটার\n\nতবে এবার বিজয়ী গণনায় পলের ভুল হয়নি। ২০০৮ ইউরোর ফাইনালের মতো এবারও জার্মানিকে ১-০ গোলে পরাজিত করে স্পেন। এবার যেন পলের বিরুদ্ধে গোটা জার্মানিই ফুঁসে উঠলো। জার্মানদের হারের পেছনেরর কারণ হিসেবে অনেকেই পলকে রান্না করে খেতে চাইলো। এসব দেখে স্পেনের তৎকালীন প্রধানমন্ত্রী হোসে লুইস রদ্রিগেজ জাপোতারো পলকে স্প্যানিশদের পক্ষ থেকে রাষ্ট্রীয় নিরাপত্তা দেওয়ার ঘোষণা দিলেন। তার সঙ্গে গলা মেলান স্পেনের শিল্পমন্ত্রী মিগুয়েল সেবাস্তিয়ানও।\n\nজার্মানি-উরুগুয়ের মধ্যকার ২০১০ বিশ্বকাপের তৃতীয় স্থান নির্ধারণী ম্যাচের ভাগ্যগণনা/টুইটার জার্মানি-উরুগুয়ের মধ্যকার ২০১০ বিশ্বকাপের তৃতীয় স্থান নির্ধারণী ম্যাচের ভাগ্যগণনা/টুইটার\n\nজার্মানি-উরুগুয়ের মধ্যকার তৃতীয় স্থান নির্ধারণী ম্যাচের ভবিষ্যত গণনা করতে আবারও পলের সামনে দুটি বাক্স রাখা হলো। এবার পল বিজয়ী হিসেবে বেছে নিলো জার্মানিকেই। ফলশ্রুতিতে দ্বিতীয়ার্ধে ১-২ গোলে পিছিয়ে পড়লেও শেষ পর্যন্ত ৩-২ গোলের জয় নিয়ে মাঠ ছেড়ে টানা দ্বিতীয়বারের মতো তৃতীয় হয় জার্মানরা।\n\nএখন পর্যন্ত শুধুমাত্র জার্মানির ম্যাচেই ভবিষ্যদ্বাণী করেছে। ততদিনে ফুটবল জ্যোতিষী হিসেবে পলের খ্যাতি গোটা বিশ্বে ছড়িয়ে পড়েছে। তাই প্রথমবারের মতো জার্মানির ম্যাচ ব্যতিত অন্য ম্যাচের বিজয়ী বেছে নেওয়ার দায়িত্ব দেওয়া হয় পলকে। এবার পলের সামনে স্পেন-নেদারল্যান্ডসের মধ্যকার ২০১০ বিশ্বকাপ ফাইনালের বিজয়ী বেছে নিতে দুটি বাক্য রাখা হয়। সেমিফাইনালের মতোই এ ম্যাচেও স্প্যানিশদের বিজয়ের পূর্বাভাস দিলো।\n\nপ্রথমবারের মতো স্পেনের বিশ্বজয়ের ঘোষণা দিয়েছিল পলই/টুইটার প্রথমবারের মতো স্পেনের বিশ্বজয়ের ঘোষণা দিয়েছিল পলই/টুইটার\n\nপল বাজিমাত করলো ফাইনালেও। অতিরিক্ত সময়ের শেষদিকে গোল করে ডাচদের ১-০ গোলে হারিয়ে প্রথমবারের মতো বিশ্বকাপ শিরোপার স্বাদ পেলো স্পেন। সেই সঙ্গে পলও গড়লো বিশ্বকাপে শতভাগ নির্ভুল ভবিষ্যদ্বাণীর রেকর্ড।\n\nবিশ্বকাপের পর অনেকেই পলকে নিজেদের দেশে নিয়ে যেতে চাইলো। তবে জার্মানির ওবারহাইসেনের সি লাইফ সেন্টার কর্তৃপক্ষ সবার লোভনীয় প্রস্তাবই প্রত্যাখ্যান করে। বিশ্ব ফুটবলের আকর্ষণের কেন্দ্রবিন্দুতে পরিণত হওয়া অক্টোপাস পল ২০১০ সালের ২৬ অক্টোবর পৃথিবী ছেড়ে চলে যায়। মৃত্যুকালে তার বয়স হয়েছিল ৩৩ মাস অর্থাৎ ২ বছর ১০ মাস।\n\n২০১০ বিশ্বকাপের পর পুরো স্পেনের কাছে জাতীয় বীর বনে যায় অক্টোপাস পল/টুইটার ২০১০ বিশ্বকাপের পর পুরো স্পেনের কাছে জাতীয় বীর বনে যায় অক্টোপাস পল/টুইটার\n\nবিশ্বকাপ ফুটবলের পরবর্তী দুই আসরেও অনেক প্রাণীকেই জ্যোতিষীর ভূমিকায় এসেছিল। তবে জনপ্রিয়তা আর নির্ভুল গণনা - কোনোকিছুতেই পলের ধারেবাছে যেতে পারেনি। তাই তো মৃত্যুর এক যুগ পরেও আজ ফুটবল প্রেমীদের মনে পলের স্মৃতি অম্লান।",
    "রিয়ালের মার্সেলো এখন অলিম্পিয়াকোসের": "১৫ বছরের সম্পর্কে ছেদ এঁকে রিয়াল মাদ্রিদকে চোখের জলে বিদায় বলেছিলেন মার্সেলো। নিজে যেমন কেঁদেছিলেন, তেমনি কাঁদিয়েছিলেন রিয়ালের সমর্থকদের। মার্সেলো রিয়ালে আরও এক বছরের জন্য চুক্তি নবায়ন করতে চেয়েছিলেন। অবসর নিতে চেয়েছিলেন এ ক্লাব থেকেই। কিন্তু ক্লাব চুক্তি নবায়নে আগ্রহ না দেখানোয় সেটি আর করতে পারেননি। তবে এত দ্রুত ব্রাজিলে ফেরার ইচ্ছা ছিল না তাঁর। তাই তো রিয়াল অধ্যায় শেষ করে নতুন ক্লাব খুঁজছিলেন। নতুন ক্লাব পেয়েও গেলেন। গ্রিসের ক্লাব অলিম্পিয়াকোস দলে টেনেছে ব্রাজিলিয়ান তারকা ডিফেন্ডার মার্সেলোকে।",
    "চলে গেলেন স্বাধীন বাংলা ফুটবল দলের আবদুল হাকিম": "মস্তিষ্কে রক্তক্ষরণ হয়ে গত দুই বছর শয্যাশায়ী ছিলেন স্বাধীন বাংলা ফুটবল দলের ফুটবলার আবদুল হাকিম। শারীরিক অবস্থার অবনতি হলে এ মাসের শুরুতে ঢাকা মেডিকেল কলেজ হাসপাতালে তাঁকে ভর্তি করা হয়। সুস্থ হয়ে বাড়ি ফেরা হলো না হাকিমের। চিকিৎসাধীন আজ ভোররাতে মারা গেছেন ৭১ বছর বয়সী সাবেক এই ফুটবলার।\n\nযশোর উপশহরের এ ব্লক মসজিদে আসরের নামাজের পর হাকিমের প্রথম জানাজা অনুষ্ঠিত হবে। দ্বিতীয় জানাজা হবে যশোর স্টেডিয়ামে। এরপর উপশহর কবরস্থানে আজই দাফন করা হবে তাঁকে। সাবেক এই ফুটবলার মারা যাওয়ার সময় স্ত্রী, এক ছেলে ও তিন মেয়ে রেখে গেছেন।",
    "পিএসজিসহ ৮টি ক্লাবকে ২৪৫ কোটি টাকা জরিমানা উয়েফার": "জরিমানা হিসেবে মেসি–নেইমারদের ক্লাবকে দিতে হবে ১০ মিলিয়ন ইউরো (প্রায় ৯৫ কোটি টাকা)। উয়েফার পক্ষ থেকে বলা হয়েছে, ভবিষ্যতে একই অনিয়ম করলে ৬৫ মিলিয়ন ইউরো পর্যন্ত জরিমানা করা হতে পারে।\n\nপিএসজির পাশাপাশি জরিমানা দিতে হবে জুভেন্টাস (ইতালি), এসি মিলান (ইতালি), ইন্টার মিলান (ইতালি), এএস রোমা (ইতালি), মার্শেই (ফ্রান্স), মোনাকো (ফ্রান্স) ও বেসিকতাসকে (তুরস্ক)। ৮টি ক্লাবের মোট জরিমানার পরিমাণ ২৬ মিলিয়ন ইউরো (বাংলাদেশি মুদ্রায় প্রায় ২৪৫ কোটি ৯২ লাখ টাকা)। পিএসজি ছাড়া অন্য ৭টি ক্লাবকে মোট ১৬ মিলিয়ন ইউরো জরিমানা দিতে হবে।",
    "৪ গোল খেয়ে লিভারপুলের চ্যাম্পিয়নস লিগ শুরু": "দুঃস্বপ্ন নয় তো কী! এই মৌসুমে ৭ ম্যাচে মাত্র ২ জয়, লিগে সপ্তম, কে বলবে এই দলটাই চ্যাম্পিয়নস লিগের গত মৌসুমে ফাইনাল খেলেছে! তারওপর মাঠও নাপোলির। এখান থেকে লিভারপুল কখনো জিতে ফিরতে পারেনি। ডিয়েগো আর্মান্দো ম্যারাডোনা স্টেডিয়ামে এবার আরও বাজে হার। নিজেদের ইউরোপিয়ান ইতিহাসে লিভারপুল এর চেয়ে বাজে ব্যবধানে হেরেছে একবারই। ১৯৬৬ ইউরোপিয়ান কাপে আয়াক্সের কাছে ৫-১ গোলের হার।",
    "উরুগুয়েকে হারাল বিশ্বকাপে ইংল্যান্ডের গ্রুপে থাকা...": "",
    "কাঠমান্ডুতে শুধুই সাবিনাদের প্রশংসা": "শপিং মলে ঢোকার মুখে ট্রে–ভর্তি চকলেট হাতে দাঁড়িয়ে ছিলেন এক বিক্রয়কর্মী। চ্যাম্পিয়ন বাংলাদেশের ফুটবলাররা যখন কাঠমান্ডুর ভাট ভাটেনি সুপারমার্কেটে ঢুকছিলেন, সবার হাতে চকলেট তুলে দিলেন ওই নারী কর্মী। সাবিনা খাতুন–মারিয়া মান্দাদের মার্কেটে ঢুকতে দেখে ক্যাশ কাউন্টারে বসা কর্মী থেকে শুরু করে সুপারমার্কেটের ম্যানেজার পর্যন্ত ছুটে এলেন। কেউ সেলফি তুললেন সাবিনাদের সঙ্গে, কেউ করলেন খেলার প্রশংসা।\n\nস্বাগতিক নেপালকে ৩-১ গোলে হারিয়ে নিজেদের ইতিহাসে প্রথমবারের মতো সাফের চ্যাম্পিয়ন হয়েছে বাংলাদেশ নারী ফুটবল দল। কাঠমান্ডুতে এখন শুধুই বাংলাদেশের মেয়েদের প্রশংসা। সকালে যখন টিম বাসে করে বাংলাদেশের মেয়েরা সুপারমার্কেটে যাচ্ছিলেন, কাঠমান্ডুর রাস্তার যানজটে গাড়ি থামতেই পাশের গাড়ি ও মোটরসাইকেলে থাকা যাত্রীরা হাত নেড়ে সাবিনাদের শুভেচ্ছা জানান।"
}