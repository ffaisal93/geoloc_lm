{
    "বিশ্বকাপে সহজ গ্রুপে আর্জেন্টিনা, যা বললেন মেসি": "দরজায় কড়া নাড়ছে ফুটবল বিশ্বকাপ। সব প্রস্তুতি সেরে রেখেছে আয়োজক দেশ কাতার। এখন শুধু নভেম্বর মাসে পর্দা ওঠার অপেক্ষা।\n\nএদিকে অংশগ্রহণকারী দল ও কোন দল কোন গ্রুপে খেলবে তাও চূড়ান্ত।\n\nগ্রুপ ‘সি’তে পড়েছে শিরোপার অন্যতম দাবিদার আর্জেন্টিনা। গ্রুপে সৌদি আরব, মেক্সিকো ও পোল্যান্ডের বিপক্ষে খেলতে হবে মেসিদের।\n\nবিশ্লেষকদের মতে, সহজ গ্রুপে পড়েছে আর্জেন্টিনা। কারণ শিরোপার আরও দুই দাবিদার ব্রাজিল ও জার্মানি কঠিন গ্রুপে পড়েছে বলে মত তাদের।\n\nস্পেন ও জার্মানি একই গ্রুপে পড়ায় গ্রুপ ‘ই’-কেই মৃত্যুকূপ বলছেন অনেকে। ব্রাজিলের গ্রুপ ‘জি’-ও একেবারে সহজ নয়। সার্বিয়া, সুইজারল্যান্ড ও ক্যামেরুনের মুখোমুখি হতে হবে নেইমারদের।\n\nতবে সহজ গ্রুপে পড়েছে আর্জেন্টিনা - এমনটি মানতে নারাজ আর্জেন্টিনা দলপতি লিওনেল মেসি। এমন কথা গত বিশ্বকাপেও উঠেছিল, কিন্তু মাঠের লড়াইটা খুব কঠিন ছিল বলে জানালেন এ বিশ্বতারকা।\n\nবুলগেরিয়ান কিংবদন্তি রিস্টো স্টইচকভের সঙ্গে সম্প্রতি এক সাক্ষাৎকারে এমন মতামতই দিলেন সাতবারের ব্যালন ডি'অরজয়ী তারকা।\n\nবিশ্বকাপের গ্রুপপর্ব সম্পর্কে মেসি বলেন, ‘গ্রুপপর্ব সবসময় কঠিন হয়। গত বিশ্বকাপেও অনেক কথা হয়েছে যে, আমরা খুব সহজ গ্রুপ পেয়েছি এবং খেলা শুরুর আগেই পরের রাউন্ড নিয়ে কথা হচ্ছিল। কিন্তু দিনশেষে গ্রুপের ফল আমরা যেমন চেয়েছি তেমন হয়নি। এবার আমাদের খুব কঠিন গ্রুপ পড়েছে। আমরা এ বিষয়ে সচেতন। তাই প্রথম ম্যাচ জয় দিয়ে শুরু করা গুরুত্বপূর্ণ। কারণ এতে তিন পয়েন্টের পাশাপাশি মানসিক স্থিরতাও আসে।’\n\nম্যাচ বাই ম্যাচ জয় তুলে এগোনোর পরিকল্পনা নিয়েছেন কোচ লিওনেল স্কালোনি।\n\nসে কথা জানিয়ে মেসি বলেন, ‘এরপর আমরা মেক্সিকোর মতো প্রতিপক্ষের বিপক্ষে খেলব। তারা খুব ভালো খেলে এবং বল ছিনিয়ে নেওয়ার চেষ্টায় থাকে। আমরা বিশ্বকাপে অনেকবার মুখোমুখি হয়েছি এবং তাদের খেলার ধরন সম্পর্কে জানি। আমরা তাই ম্যাচ বাই ম্যাচ এগোবো। বিশেষ করে প্রথম ম্যাচের দিকেই তাকিয়ে আছি।’\n\nগত বিশ্বকাপেও সহজ গ্রুপে ছিলেন না বলে জানালেন আর্জেন্টাইন সুপারস্টার।\n\nমেসি বলেন, ‘সেবার আমরা প্রথম ম্যাচ ড্র করি, ক্রোয়েশিয়ার কাছে হেরে যাই এবং দ্বিতীয় রাউন্ডে যেতে বেগ পেতে হয়।’\n\n",
    "আর্জেন্টিনার জয়ে মেসির জোড়া গোল": "মেসি। ছবি: সংগৃহীত\n\nadvertisement\n\nলিওনেল মেসির জোড়া গোলে প্রীতি ম্যাচে হন্ডুরাসকে ৩-০ ব্যবধানে হারিয়েছে আর্জেন্টিনা। জাতীয় দলের হয়ে এ নিয়ে শেষ দুই ম্যাচে ৭ গোল করলেন আলবিসেলেস্তা অধিনায়ক।\n\nএই নিয়ে রেকর্ড ৩৪ ম্যাচ অপরাজিত রইল লিওনেল স্কালোনির দল। সবশেষ তিন ম্যাচে ১১ গোল করল দলটি, হজম করেনি একটিও।\n\nadvertisement 3\n\nশনিবার বাংলাদেশ সময় সকালে যুক্তরাষ্ট্রের মায়ামির হার্ড রক স্টেডিয়ামে বিশ্বকাপ প্রস্তুতি ম্যাচে খেলতে নামে আর্জেন্টিনা। যেখানে দলের হয়ে গোলের শুরুটা করেন লাওতারো মার্তিনেস।\n\nadvertisement 4\n\nএদিন আক্রমণে একচেটিয়া আধিপত্য করে জয় তুলে নেয় আর্জেন্টিনা। কোণঠাসা হয়ে পড়া হন্ডুরাস নিজেদের কোনোভাবেই মেলে ধরতে পারেনি।\n\nম্যাচের ১৬তম এগিয়ে যায় আর্জেন্টিনা। এই গোলেও মেসির অবদান ছিল। ডি-বক্সে থ্রু পাস দেন তিনি। সেখান থেকে বাঁদিক থেকে প্রথম ছোঁয়ায় পাপু গোমেজ বল বাড়ান ছয় গজ বক্সে, তার দিকে গোলরক্ষক আগেই এগিয়ে যাওয়ায় স্লাইড শটে ফাঁকা জালে বল পাঠান মার্তিনেস।\n\nমেসি বিরতির ঠিক আগে গোল করে দলের ব্যবধান বাড়ান। জিওভানি লো সেলসো ফাউলের শিকার হলে পেনাল্টি পায় আর্জেন্টিনা। সেখান থেকে গোল করতে কোনো ভুল করেননি মেসি।\n\nদ্বিতীয়ার্ধে ৬৯তম মিনিটে ব্যবধান আরও বাড়ান মেসি। প্রতিপক্ষের ভুলের সুযোগ কাজে লাগিয়ে জয় নিশ্চিত করেন মেসি। এনসো ফের্নান্দেসের চাপের মুখে বল হারিয়ে ফেলে হন্ডুরাসের কেরভিন। আলগা বল পেয়ে ২৫ গজ দূর থেকে স্কুপ শট নেন মেসি, আগুয়ান গোলরক্ষকের ওপর দিয়ে তা খুঁজে নেয় ঠিকানা।\n\nআগামী বুধবার জ্যামাইকার বিপক্ষে নিজেদের দ্বিতীয় ও শেষ প্রীতি ম্যাচে মুখোমুখি হবে আর্জেন্টিনা।",
    "আর্জেন্টিনার হাতছানি, ব্রাজিলের মধুর সমস্যা": "ফোর্ট লডারহিল ট্রেনিং গ্রাউন্ডে অনুশীলন করছেন লিওনেল মেসি—দৃশ্যটি ইন্টার মায়ামি দর্শকদের জন্য স্বপ্নপূরণের মতো। তবে ইন্টার মায়ামি দর্শকদের স্বপ্ন আসলে অর্ধেক পূরণ হয়েছে। মায়ামির মাঠে মেসি অনুশীলন করছেন ঠিকই, কিন্তু সমর্থকদের স্বপ্নে দেখা মায়ামির জার্সিতে নয়।\n\nপিএসজির আর্জেন্টাইন মহাতারকা যুক্তরাষ্ট্রে পা রেখেছেন আর্জেন্টিনার জন্য। উদ্দেশ্য, কাতার বিশ্বকাপের আগে জাতীয় দলের ম্যাচ-প্রস্তুতি শাণিয়ে নেওয়া। আগামী এক সপ্তাহে যুক্তরাষ্ট্রের মাটিতে দুটি আন্তর্জাতিক প্রীতি ম্যাচ খেলবে মেসির দল। প্রথমটি আগামীকাল ভােরে হন্ডুরাসের বিপক্ষে, পরেরটি জ্যামাইকার বিপক্ষে।",
    "কাকার ফেভারিট ব্রাজিল ও আর্জেন্টিনা": "ফুটবলের মেগা আসর বিশ্বকাপ শুরুর মাত্র দুই মাসেরও কম সময় বাকি। প্রাক্তন রিয়াল মাদ্রিদ তারকা টুর্নামেন্টের দিকে তাকিয়ে আছেন। রিকার্ডো ইজেকসন ডস সান্তোস লেইট, বেশি পরিচিত ‘কাকা’ নামেই। তার মতে, ব্রাজিল ও আর্জেন্টিনা উভয় দলেরই ২০২২ বিশ্বকাপ জয়ের দুর্দান্ত সুযোগ রয়েছে।\n\nজার্মানির রাজধানী বার্লিনে ম্যারাথন শুরুর আগে গতকাল তিনি ‘মার্কা’র সাথে কথা বলেছিলেন। ম্যারাথনে অংশগ্রহণ প্রসঙ্গে কাকার ভাষ্য, সবসময় কোচিং পছন্দ করতাম। পেশাদার ফুটবল ছাড়ার পর অন্য কোনো লক্ষ্য ছাড়ায় ম্যারাথন চালিয়ে যান। ব্রাজিলের কিছু লোকের সাথে কথা বলার পরেই ম্যারাথনে দৌড়ানোর সিদ্ধান্ত। নতুন মৌসুমে রিয়াল মাদ্রিদের ৯ ম্যাচে ৯টি জয় প্রসঙ্গে কাকার উত্তর, সত্যিই চমৎকার। আমি খেলোয়াড়দের উন্নয়নের দিকেই শুধু তাকাই না, কার্লো আনচেলত্তির দিকেও অনেক বেশি ফোকাস করি যিনি একজন কোচ হিসেবে প্রশংসনীয়। এই বছর ব্যালন ডি’অরের জন্য করিম বেনজেমাই ছিলেন শক্তিশালী ফেবারিট।\n\nনেইমার ও ভিনিসিয়াস প্রসঙ্গে বলেন, নেইমার ২০২২ কাতারে ব্রাজিল দলের নেতা। তার পাশে ভিনিসিয়াসের মতো খেলোয়াড় রয়েছে। ২০১৮ বিশ্বকাপে নেইমার নিখুঁত নায়ক ছিলেন। কিন্তু এখন আমাদের কাছে ভিনি, রাফিনহা, রিচার্লিসন, অ্যান্টনি... যারা তরুণ প্রতিশ্রুতি নয় কিন্তু সত্যিই ভালো খেলোয়াড়। ২০০২ সালের পর ব্রাজিল কোনো বিশ্বকাপ জিততে পারেনি, সর্বশেষ জয়ের অংশ ছিলেন কাকা। এবার ব্রাজিল ও আর্জেন্টিনার বিশ্বকাপ জয়ের সম্ভাবনা দেখছেন তিনি।\n\nকাকা বলেন, আমি আশা করি ব্রাজিল ও আর্জেন্টিনার বিষয়ে, তবে ইউরোপিয়ান ফুটবল খুব ভালো। আমাদেরও একটি প্রতিবন্ধকতা রয়েছে এবং তা হলো উয়েফা নেশনস লিগের জন্য ইউরোপের বড় দলগুলোর বিরুদ্ধে ফিফা প্রীতিম্যাচ খেলা হচ্ছে না ল্যাতিন দলগুলোর। ফলে অপেক্ষাকৃত দুর্বল দলের বিপক্ষে খেলতে হচ্ছে আর্জেন্টিনা ও ব্রাজিলকে।\n\nবিশ্বকাপে ব্রাজিল-আর্জেন্টিনা খুব ভালো করবে এবং তাদেরই দুর্দান্ত খেলোয়াড় রয়েছে। আর্জেন্টিনা দলকে পছন্দ করেন কাকা। তারা খুব পরিপক্ব এবং দলে দায়িত্বে আছেন দুর্দান্ত কোচ। মোটকথা ব্রাজিল ও আর্জেন্টিনা উভয়েরই এই বিশ্বকাপ জয়ের দারুণ সম্ভাবনা রয়েছে।\n\nব্রাজিল ও আর্জেন্টিনা ছাড়া বর্তমান চ্যাম্পিয়ন ফ্রান্স, স্পেন ও জার্মানিও শিরোপার প্রতিদ্বন্দ্বী। তার পর পর্তুগালও ভালো দল, রয়েছে বেলজিয়ামও। যাদের চ্যাম্পিয়ন হওয়ার মতো যোগ্যতা রয়েছে।",
    "এই মাসেই দুইবার মাঠে নামবে মেসির আর্জেন্টিনা, কবে কখন": "",
    "আর্জেন্টিনা দলে ডাক পাওয়া আলমাদা মেসিদের সঙ্গী ছিলেন ২০১৮ বিশ্বকাপে": "শিশুকালে আলমাদার বড় একটা সময় কেটেছে মানুষের দ্বারে দ্বারে ফল আর সবজি বিক্রি করে। এই কাজের মধ্যে সময় পেলে বেরিয়ে পড়ত বন্ধুদের সঙ্গে ফুটবল খেলতে। চার বছর বয়সেই আলমাদা খেলতে শুরু করে স্থানীয় ক্লাব সান্তা ক্লারাতে। আর্জেন্টিনার সাবেক তারকা স্ট্রাইকার কার্লোস তেভেজেরও ফুটবলের হাতেখড়ি হয়েছিল এই ক্লাবেই।\n\nএক বছর সান্তা ক্লারায় খেলার পর আলমাদাকে প্রতিভা হিসেবে চিহ্নিত করে ভেলেজ সার্সফিল্ড। পাঁচ বছর বয়সী আলমাদাকে ফুটবলার হিসেবে গড়ে তুলতে দলে নিয়ে নেয় তারা। ২০১৮ সালে ১৭ বছর বয়সে সার্সফিল্ডের যুবদলে জায়গা করে নেন আলমাদা।\n\nগত বছর আলমাদাকে মেজর লিগ সকারের (এমএলএস) দল আটলান্টা ইউনাইটেডের কাছে প্রতিযোগিতার রেকর্ড ১ কোটি ৬০ লাখ ডলারে বিক্রি করে দেয় সার্সফিল্ড।",
    "আর্জেন্টিনা বিশ্বকাপ জিতেছিল পাতানো ম্যাচ খেলে!": "",
    "হন্ডুরাসের বিপক্ষে আর্জেন্টিনার দৃষ্টিনন্দন তিন গোলের ভিডিও": "",
    "আর্জেন্টিনার জন্য ‘জীবন দিয়েছেন’ হিগুয়েইন": "গঞ্জালো হিগুয়েইন আর্জেন্টিনার জার্সি তুলে রেখেছেন ২০১৯ সালে। অবসর নেওয়ার আগে আর্জেন্টিনার জার্সিতে খেলেছেন ৭৫ ম্যাচ, করেছেন ৩১ গোল। আর্জেন্টিনার হয়ে সর্বোচ্চ গোলদাতার তালিকায় তাঁর অবস্থান পঞ্চমে। খেলেছেন তিনটি বিশ্বকাপ। আছে বিশ্বকাপ হ্যাটট্রিকও। তবে এসব কীর্তির জন্য নয়, আর্জেন্টিনার সাবেক এই স্ট্রাইকারকে অনেকেই মনে রাখেন জাতীয় দলের হয়ে গুরুত্বপূর্ণ মুহূর্তে গোলের সহজ সুযোগ নষ্ট করার জন্য।\n\n২০১৪ বিশ্বকাপ ফাইনালে জার্মানির কাছে ১-০ গোলে হেরেছিল আর্জেন্টিনা। সে ম্যাচে গোলের নিশ্চিত সুযোগ নষ্ট করেন হিগুয়েইন। বিশ্বকাপ ফাইনালের পরের বছর কোপা আমেরিকা ফাইনালেও সুযোগ পেয়ে গোল করতে পারেননি । এরপর ২০১৬ কোপা আমেরিকা ফাইনালেও একই গল্প। গোলের সহজ সুযোগ পেয়ে আবারও নষ্ট করেছেন। এই তিনটি টুর্নামেন্টের ফাইনালে আর্জেন্টিনার হারের জন্য অনেকেই দুষে থাকেন হিগুয়েইনের ব্যর্থতাকে।",
    "বিশ্বকাপে আর্জেন্টিনার জন্য গুরুত্বপূর্ণ হবেন দিবালা, বিশ্বাস মরিনিয়োর": "প্রথম তিন ম্যাচে শুরুর একাদশে থাকলেও পাননি গোলের দেখা। তবে মোনসার বিপক্ষে জ্বলে ওঠেন পাওলো দিবালা। জোড়া গোল করে দলকে এনে দেন দারুণ এক জয়। আর্জেন্টাইন ফরোয়ার্ডের এমন পারফরম্যান্সে মুগ্ধ রোমার কোচ জোসে মরিনিয়ো। কাতার বিশ্বকাপে আর্জেন্টিনার হয়ে দিবালা বড় ভূমিকা পালন করবেন বলে মনে করেন তিনি।\n\nঘরের মাঠে মঙ্গলবার সেরি আর ম্যাচটি ৩-০ গোলে জেতে রোমা। চার ম্যাচে তিন জয় ও এক ড্রয়ে ১০ পয়েন্ট নিয়ে মরিনিয়োর দল উঠে যায় তালিকার শীর্ষে।\n\nইউভেন্তুস থেকে গত জুলাইয়ে রোমাতে যোগ দেওয়া দিবালা প্রথমার্ধে ১৪ মিনিটের মধ্যে করেন দুই গোল। ২০১৮ সালের এপ্রিলের পর এই প্রথম সেরি আর ম্যাচে একটির বেশি গোল করলেন তিনি।\n\nপ্রতিযোগিতাটিতে তার মোট গোল হলো ১০০টি। ২০০৪-০৫ মৌসুম থেকে অষ্টম খেলোয়াড় হিসেবে ইতালির শীর্ষ লিগে অন্তত ১০০ গোল ও ৫০ অ্যাসিস্টের কীর্তি গড়লেন তিনি।\n\n২০১৫ সালে দিবালা পালেরমো থেকে পাড়ি দিয়েছিলেন ইউভেন্তুসে। তুরিনের দলটির হয়ে পাঁচটি লিগ ও চারটি ইতালিয়ান কাপ জেতেন তিনি। সব প্রতিযোগিতা মিলিয়ে দলটির হয়ে ২৯৩ ম্যাচে করেন ১১৫ গোল। চোট ও অসুস্থতা মিলিয়ে সেখানে শেষ দুই মৌসুম খুব একটা ভালো কাটেনি তার।",
    "আর্জেন্টিনা: অস্ত্র থেকে শেষ মুহূর্তে গুলি বের না হওয়ায় বেঁচে যান ভাইস প্রেসিডেন্ট ক্রিস্টিনা ফের্নান্দেজ ডে কির্চনার": "আর্জেন্টিনা: অস্ত্র থেকে শেষ মুহূর্তে গুলি বের না হওয়ায় বেঁচে যান ভাইস প্রেসিডেন্ট ক্রিস্টিনা ফের্নান্দেজ ডে কির্চনার\n\n২ সেপ্টেম্বর ২০২২\n\nছবির উৎস, Reuters ছবির ক্যাপশান, ভাইস প্রেসিডেন্ট ক্রিস্টিনা ফের্নান্দেজ ডে কির্চনারের কপাল বরবার পিস্তল তাক করে গুলি করা হয়।\n\nএকজন বন্দুকধারী ভিড়ের মধ্যে আর্জেন্টিনার ভাইস প্রেসিডেন্টের কপাল তাক করে গুলি করলে অস্ত্রটি ঠিক মতো কাজ না করায় তিনি অল্পের জন্য প্রাণে বেঁচে গেছেন।\n\nভিডিও ফুটেজে দেখা যাচ্ছে ভাইস প্রেসিডেন্ট ক্রিস্টিনা ফের্নান্দেজ ডে কির্চনারকে তার সমর্থকরা ঘিরে আছেন, এবং এক পর্যায়ে তার মুখের ওপর একটি অস্ত্র তাক করে গুলি করা হচ্ছে।\n\nপ্রথমে তিনি বুঝতে পারছিলেন না কী হচ্ছে। পরে তিনি মাটিতে পড়ে যাওয়া কিছু একটা জিনিস তুলতে নিচু হয়ে বসে পড়েন।\n\nভাইস প্রেসিডেন্ট ক্রিস্টিনা ফের্নান্দেজ ডে কির্চনার আদালত থেকে বাড়িতে ফিরছিলেন। দুর্নীতির অভিযোগে তার বিচার চলছে। তার বিরুদ্ধে আনা অভিযোগ তিনি অস্বীকার করেছেন।\n\nপুলিশ বলছে ওই বন্দুকধারীকে আটক করে তাদের হেফাজতে নেওয়া হয়েছে।\n\nস্থানীয় সংবাদ মাধ্যমে বলা হচ্ছে অভিযুক্ত ব্যক্তি ৩৫ বছর বয়সী ব্রাজিলিয়ান বংশোদ্ভূত।\n\nপুলিশ এখন বামপন্থী এই নেতার ওপর এই হামলার উদ্দেশ্য খুঁজে বের করার চেষ্টা করছে।\n\nক্রিস্টিনা ফের্নান্দেজ ডে কির্চনার ২০০৭ থেকে ২০১৫ সাল পর্যন্ত আর্জেন্টিনার প্রেসিডেন্ট হিসেবে দায়িত্ব পালন করেছেন।\n\nএর আগের চার বছর তিনি দেশটির ফার্স্ট লেডি ছিলেন।\n\nআরো পড়তে পারেন:\n\nপ্রেসিডেন্ট আলবার্তো ফের্নান্দেজ বলেছেন, বন্দুকটিতে পাঁচটি বুলেট ছিল। কিন্তু ট্রিগার চাপার পরে গুলি বের না হওয়ায় তার ভাইস প্রেসিডেন্ট প্রাণে রক্ষা পেয়েছেন।\n\nকেন বন্দুকটি শেষ মুহূর্তে কাজ করেনি, সেবিষয়ে এখনও কিছু বলা হয়নি।\n\nআরেকটি ভিডিওতে দেখা যাচ্ছে ক্রিস্টিনা ফের্নান্দেজ ডে কির্চনারকে তার সমর্থকরা সন্দেহভাজন বন্দুকধারীর হামলা থেকে বাঁচাতে চেষ্টা করছেন।\n\nওই হামলাকারী তার খুবই কাছে চলে এসেছিল। মাত্র কয়েক ইঞ্চি দূর থেকে তাকে গুলি করার চেষ্টা করা হয়। শেষ মুহূর্তে গুলি বের না হওয়ায় তিনি বেঁচে গেছেন।\n\nআরো পড়তে পারেন:\n\nপুলিশের একজন মুখপাত্র বার্তা সংস্থা রয়টার্সকে বলেছেন, ঘটনাস্থলের কয়েক মিটার দূর থেকে একটি অস্ত্র উদ্ধার করা হয়েছে।\n\nক্রিস্টিনা ফের্নান্দেজ ডে কির্চনারের বিরুদ্ধে অভিযোগ যে তিনি প্রেসিডেন্ট থাকার সময় রাষ্ট্রের সাথে প্রতারণা এবং সরকারি অর্থের অপব্যবহার করেছেন।\n\nএসব অভিযোগে আদালতে যখন তার বিচার চলছে তখন তাকে সমর্থন জানাতে গত কয়েকদিন ধরেই তার বাড়ির সামনে লোকজন জড়ো হচ্ছে।\n\nতাকে হত্যা প্রচেষ্টার ঘটনার সময় তিনি তার সমর্থকদের সঙ্গে শুভেচ্ছা বিনিময় করছিলেন।\n\nএসব অভিযোগে দোষী সাব্যস্ত হলে তার ১২ বছরের কারাদণ্ড, এমনকি রাজনীতিতেও তাকে আজীবনের জন্য নিষিদ্ধ করা হতে পারে।\n\nছবির উৎস, Reuters ছবির ক্যাপশান, ক্রিস্টিনা ফের্নান্দেজ ডে কির্চনার ২০০৭ থেকে ২০১৫ সাল পর্যন্ত আর্জেন্টিার প্রেসিডেন্ট ছিলেন।\n\nবৃহস্পতিবার ওই ঘটনার পর রাতে প্রেসিডেন্ট ফের্নান্দেজ, যিনি মিজ ফের্নান্দেজ ডি কির্চনার এবং তার স্বামীর শাসনামলে চিফ-অফ-স্টাফের দায়িত্ব পালন করেছেন, বলেছেন, \"যে কারণে ক্রিস্টিনা বেঁচে গেছেন সেটি এখনও নিশ্চিত করা যায়নি, বন্দুকটিতে পাঁচটি গুলি ছিল, কিন্তু কোনো কারণে গুলি বের হয়নি।\"\n\nতিনি বলেন, \"১৯৮৩ সালে আর্জেন্টিনা গণতন্ত্রের পথে ফিরে আসার পর এটা সবচেয়ে মারাত্মক ঘটনা।\"\n\n\"আমরা একমত না হতে পারি, আমাদের মধ্যে বড় ধরনের মতবিরোধ থাকতে পারে, কিন্তু ঘৃণা ছড়ায় এরকম বক্তব্য দেওয়া যাবে না, কারণ এটি সহিংসতার জন্ম দেয়। গণতন্ত্রে সহিংসতার কোনো জায়গা নেই,\" বলেন প্রেসিডেন্ট ফের্নান্দেজ।\n\nএই হত্যা-প্রচেষ্টার নিন্দা জানিয়ে তিনি শুক্রবার একদিনের জাতীয় ছুটি ঘোষণা করেছেন।",
    "Qatar 2022: মেসিদের জন্য বিশ্বকাপের নতুন জার্সির নকসায় লিঙ্গ সাম্য": "Qatar 2022:নতুন জার্সি প্রকাশের পর আর্জেন্টিনা অধিনায়ক লিওনেল মেসি সেটা পরেছেন। সেই ছবি প্রকাশ করা হয়েছে আর্জেন্টিনা ফুটবল দলের তরফে।\n\nবুয়েনস আয়ার্স : নীল সাদা সেই পরিচিত জার্সি নয়। রং বেগুনি। অনন্য ডিজাইন। কাতার (Qatar 2022) ফুটবল বিশ্বকাপ শুরু হচ্ছে ২০ নভেম্বর। অ্যাওয়ে ম্যাচের জার্সি প্রকাশ হয়েছে আর্জেন্টিনার। ডিজাইন এবং রংয়ে পুরুষ এবং মহিলা দলের লিঙ্গ-সাম্য রাখা হয়েছে নতুন জার্সিতে। আর্জেন্টিনা মহিলা ফুটবল দল যে ডিজাইনের জার্সিতে খেলে, লিওনেল মেসিদের (Lionel Messi) জন্যও তেমনই জার্সি ডিজাইন করা হয়েছে। কাতার বিশ্বকাপে অ্যাওয়ে ম্যাচে এই জার্সি পরেই খেলবে আর্জেন্টিনা। ক্রীড়া পোশাক প্রস্তুতকারী সংস্থা অ্যাডিডাসের তরফে, জেন্ডার ইকুয়ালিটির (Gender Equality) কথাই জানানো হয়েছে। দু’বারের বিশ্বকাপ চ্যাম্পিয়ন আর্জেন্টিনা। বিশ্বকাপের ইতিহাসে এবারই প্রথম বেগুনি রংয়ের জার্সিতে খেলবে তারা। অনবদ্য গ্রাফিক্সের পাশাপাশি থাকছে আর্জেন্টিনার জাতীয় পতাকাও। আর্জেন্টিনা নীল-সাদা জার্সিতেই খেলে এসেছে।\n\nনতুন জার্সি প্রকাশের পর আর্জেন্টিনা অধিনায়ক লিওনেল মেসি সেটা পরেছেন। সেই ছবি প্রকাশ করা হয়েছে আর্জেন্টিনা ফুটবল দলের তরফে। ক্রীড়া সরঞ্জাম প্রস্তুতকারী সংস্থার আর্জেন্টিনার শাখার জেনারেল ম্যানেজার পাবলো লামো এক বিবৃতিতে বলেছেন, ‘জাতীয় দলের নতুন অ্যাওয়ে জার্সিতে লিঙ্গ-সাম্যের বড় বার্তা দেওয়া হয়েছে। খেলাধুলোর মাধ্যমে মানুষের জীবনে বদল আনার সুযোগ থাকে আমাদের সামনে। ফুটবল এমনই একটা খেলা, যার মাধ্যমে ভাবনাগুলোর বাস্তবায়ন সম্ভব।’\n\nজার্সি তৈরির উপকরণেও অভিনবত্ব। সমুদ্র সৈকত প্লাস্টিকে ভরে থাকে। পরিবেশ দূষণের বড় অংশ প্লাস্টিক। সেগুলোকে কাজে লাগানো হয়েছে। ক্রীড়া সরঞ্জাম প্রস্তুতকারী এই সংস্থা এর আগেও এই প্লাস্টিককে রিসাইকেল করে নানা সরঞ্জাম তৈরি করেছে। আর্জেন্টিনা ফুটবল দলের এই জার্সির ক্ষেত্রেও। সমুদ্র সৈকত, আইল্যান্ড, কোস্টাল কমিউনিটিসের এই প্লাস্টিক ব্যবহার করা হয়েছে। জার্সির ৫০ শতাংশ উপাদান এটাই। ২০ নভেম্বর শুরু হবে কাতার বিশ্বকাপ। আর্জেন্টিনা রয়েছে গ্রুপ সি-তে। এই গ্রুপে রয়েছে সৌদি আরব, মেক্সিকো এবং পোল্যান্ড।",
    "কাতারে বিশ্বকাপ জিতবে মেসির আর্জেন্টিনা!": "যেন চারিদিকে রব উঠেছে, এবার কাতার বিশ্বকাপ জিততে চলেছে কোটি কোটি মানুষের হৃদয়ের দল আর্জেন্টিনা। বিশ্বকাপের পর্দা উঠতে আর মাত্র তিন মাস বাকি, যে কারণে শুরু হয়ে গেছে ডামাডোল। যেখানে দিয়াগো ম্যারাডোনার দেশের সম্ভাবনা নিয়েই বেশি আলোচনা হচ্ছে। এই যেমন জার্মান কিংবদন্তি জার্গেন ক্লিন্সম্যান মনে করছেন, এবার বিশ্বকাপ জয়ের দারুণ সম্ভাবনা আছে লিওনেল মেসির দলের। এর আগে আর্জেন্টিনার ১৯৮৬ সালের বিশ্বকাপজয়ী তারকা জর্জ ভালদানো ও দেশটির আরেক সাবেক তারকা ফরোয়ার্ড কার্লোস তেভেজও এমন অভিমত প্রকাশ করেছেন।\n\nঅধিনায়ক লিওনেল মেসি ও কোচ লিওনেল স্কালোনি জুটিতে ভর করে গত কয়েক বছরে আমূলে বদলে গেছে আর্জেন্টিনা। সাম্প্রতিক সময়ে দুর্দান্ত ফর্মে আছে আলবিসেলেস্তেরা। সবচেয়ে বড় কথা, মেসির শেষ বিশ্বকাপ ঘিরে দলটি এখন অনেক বেশি ঐক্যবদ্ধ। মূলত, এ কারণে কাতার বিশ্বকাপ ঘিরে স্বপ্ন বুনতে শুরু করেছেন দলটির ভক্ত-সমর্থকরা। কোপা আমেরিকার পর ফিনালিসিমা জয়, সঙ্গে দুই বছর অপরাজিত থাকা, গৌরবময় রেকর্ড গড়া, সব মিলিয়ে বিশ্বকাপের জন্য হট ফেবারিট ধরা হচ্ছে লিওনেল স্কালোনির শিষ্যদের।\n\n২০০৬, ২০১০, ২০১৪, ২০১৮- চারটা বিশ্বকাপ খেলে ফেলেছেন মেসি। কিন্তু দলকে বিশ্বকাপ জেতাতে পারেননি একবারও। একবার খুব কাছে চলে গিয়েছিলেন। ২০১৪ বিশ্বকাপের ফাইনালে অতিরিক্ত সময়ে গোল খেয়ে আর বিশ্বকাপ স্বপ্ন সত্যি হয়নি খুদে জাদুকরের। তবে, আট বছর পর এই আক্ষেপটা এবার ঘুচতে যাচ্ছে তার। এমন বিশ্বাস জার্মান কিংবদন্তি ক্লিন্সম্যানের। সবকিছু ঠিকঠাক থাকলে এবার মেসি খেলবেন তার পঞ্চম বিশ্বকাপ।\n\n৩৬ বছর বয়সী মেসি এবারই যে আক্ষেপটা ঘুচিয়ে ফেলতে চাইবেন, তা বলাই বাহুল্য। গেল বছর ২৮ বছরের আক্ষেপ ঘুচিয়ে কোপা আমেরিকা জয় করা আর্জেন্টিনা এবারও বিশ্বকাপ শিরোপার জোর দাবিদার। সাবেক জার্মান কোচ ক্লিন্সম্যানের আশা, এবার বিশ্বকাপ জিতবেন মেসি, যা তার জন্য ক্রিসমাসের উপহার হবে। এক সাক্ষাতকারে ক্লিন্সম্যান বলেন, ১৯৯০ সালের পর আর্জেন্টিনার আরও দুটো কাপ বেশি জেতা উচিত ছিল। সেটা এ বছরই হতে পারে। কেন নয়? এমনটা হোক, এটা চাই আমি। বিশেষ করে মেসির জন্য।\n\nআশা করছি, সে এটা জিতবে এবার। এটা তার জন্য বড় দিনের উপহার হবে। বিশ্বকাপে ফেবারিট কারা? এমন প্রশ্নের জবাবে সাবেক বেয়ার্ন মিউনিখ কোচ বলেন, সত্যি বলতে আমি মনে করি যে, একটা দলকে ফেবারিট হিসেবে দেখতে হলে তাদের বাছাইপর্বের দিকে তাকাতে হবে আপনাকে। সে মানদ-ে বিশ্বকাপের দৌড়ে ব্রাজিল আর আর্জেন্টিনা ইউরোপিয়ানদের থেকে বেশ খানিকটা এগিয়ে আছে। বিশ্বকাপের ঠিক আগে আর্জেন্টিনা আছে আগুনে ফর্মে। ৩৩ ম্যাচ ধরে হারের মুখ দেখেনি লিওনেল মেসির দল। আন্তর্জাতিক ফুটবল ইতিহাসের সবচেয়ে বেশি টানা জয়ের রেকর্ড থেকে মাত্র চার ম্যাচ দূরে অবস্থান করছে স্কালোনির শিষ্যরা।\n\nএর আগে ভালদানো বলেন, বর্তমানে আমরা বেশ ভাল করছি। তবে, ইউরোপ আর দক্ষিণ আমেরিকার ফুটবলে অনেক পার্থক্য দেখি। আমি মনে করি, আর্জেন্টিনা এমন একটা অবস্থানে আছে, সেখান থেকে সব দলকেই হারানো যায়। যদিও বেশ কিছু শারীরিক আর টেকনিক্যাল দিক থেকে শক্তিশালী দল যেমন ডেনমার্ক, সুইজারল্যান্ড আর বেলজিয়ামকে হারানো কঠিন হয়ে পড়তে পারে দলটির জন্য।\n\nকিন্তু আমার মনে হয়, এবার বিশ্বকাপ জয়ের দারুণ সম্ভাবনা আছে মেসিদের। দলের এমন ফর্মের বড় একটা কৃতিত্ব কোচ স্কালোনিকে দিয়ে ভালদানো আরও বলেন, খেলোয়াড়রা স্কালোনিকে বিশ্বাস করে। সে এমন একটা পরিবেশগত ভারসাম্য তৈরি করেছে, সেটা কাজে দিয়েছে। এখন ক্লাবে ভাল খেলে না, কিন্তু জাতীয় দলে দারুণ পারফর্ম করে এমন খেলোয়াড়ও আছে। আমার মনে হয়েছে, সে দলের দায়িত্বে আসার পর দারুণ বুদ্ধিমত্তা নিয়ে কাজ করেছে।\n\nতেভেজ জানান, ১৯৮৬ সালের পর এই প্রথম আর্জেন্টিনার বিশ্বকাপ জয়ের জোর সম্ভাবনা দেখছেন তিনি। এমন ভাবনার কারণটাও জানিয়েছেন সাবেক ম্যানচেস্টার সিটি তারকা। এক সময় ইউরোপীয় ক্লাব ফুটবল কাঁপানো এই ফরোয়ার্ডের চাওয়া, মেসির হাতেই উঠুক এবারের বিশ্বকাপ। আধুনিক ফুটবলের সবচেয়ে বড় তারকার যে এটাই শেষ বিশ্বকাপ!",
    "মেসির আর্জেন্টিনার সঙ্গে জুয়াড়ি প্রতিষ্ঠানের চুক্তি": "বিসিডটগেমের প্রধান পরিচালন কর্মকর্তা ক্রিস বাটলার বলেন, ‘আর্জেন্টিনা ফুটবল অ্যাসোসিয়েশন নিজেদের এই পৃথিবীর অন্যতম নামী সংস্থা হিসেবে প্রমাণ করেছে। আমাদের বেশ কিছু দীর্ঘমেয়াদি লক্ষ্য এবং এএফএর ব্লকচেইন ইন্ডাস্ট্রির শীর্ষ কোম্পানির সঙ্গে যুক্ত হওয়ার পরিকল্পনা মিলে গেছে। একসঙ্গে কাজ করে আর্থিকভাবে লাভবান ও বড় অংশের মানুষের কাছে পৌঁছানোর পারস্পরিক স্বার্থে কাজ শুরু করছি আমরা।’",
    "মেসিকে চাপড় মেরে রদ্রিগো ডি পল বললেন, ‘লিও, তুমি কি বোকা?’": "তবে কী আর্জেন্টিনার সুখের সংসারে বেজেছে ভাঙনের সুর? মায়ামিতে আর্জেন্টিনা দলের অনুশীলনের একটি ফুটেজ ঘুরছে সামাজিক যোগাযোগমাধ্যমে। সেখানে দেখা যায়, লিওনেল মেসি আর রদ্রিগো ডি পল কিছু একটা নিয়ে কথা–কাটাকাটি করছেন। একপর্যায়ে আতলেতিকোর খেলোয়াড় ডি পল মেসিকে হালকা করে চাপড়ও মারেন। এরপর লিয়ান্দ্রো পারেদেস এসে ডি পলকে দূরে নিয়ে যান। যাওয়ার সময় ডি পলকে বলতে শোনা যায়, ‘লিও, তুমি কি বোকা?’\n\nনা, সামাজিক যোগাযোগমাধ্যমে এই ফুটেজ দেখে আর্জেন্টিনার ভক্তদের দুশ্চিন্তার কোনোই কারণ নেই! কারণ, পুরো ঘটনাটিই ঘটেছে মজার ছলে। বিশ্বকাপের আগে নিজেদের আরেকটু শাণিত করে নিতে যুক্তরাষ্ট্রের মাটিতে দুটি আন্তর্জাতিক প্রীতি ম্যাচ খেলবে মেসির দল। প্রথমটি বাংলাদেশ সময় আজ সকাল ছয়টায় হন্ডুরাসের বিপক্ষে, পরের ম্যাচটি দুদিন পর জ্যামাইকার বিপক্ষে। হন্ডুরাস ম্যাচকে সামনে রেখে ফোর্ট লডারহিল ট্রেনিং গ্রাউন্ডে অনুশীলন করছে আর্জেন্টিনা দল। সেখানেই ঘটেছে এ ঘটনা।",
    "ব্রাজিল-আর্জেন্টিনা ম্যাচের তারিখ চূড়ান্ত": "নিজস্ব প্রতিবেদক : গত বছরের ৫ সেপ্টেম্বর মুখোমুখি হয়েছিল ব্রাজিল আর আর্জেন্টিনা। কাতার বিশ্বকাপ বাছাইপর্বের সেই ম্যাচ ব্রাজিলের স্থানীয় স্বাস্থ্য কর্তৃপক্ষের হস্তক্ষেপে শুরুর ৫ মিনিট পরই স্থগিত হয়ে যায়।\n\nএরপর দুই দলকেই ফিফা জানিয়ে দিয়েছিল, সেই ম্যাচটা খেলতেই হবে। এবার সেই ম্যাচের দিনক্ষণ ঠিক করে ভেন্যু জানিয়ে দিয়েছে ব্রাজিল।\n\nস্থগিত হওয়া সেই ম্যাচটি আগামী ২২ সেপ্টেম্বর খেলতে হবে ব্রাজিল আর আর্জেন্টিনাকে। ভেন্যু থাকছে একই।\n\nব্রাজিল ফুটবল অ্যাসোসিয়েশন জানিয়েছে, অ্যারেনা করিন্থিয়ান্সেই হবে সেই ম্যাচটি।\n\nআর্জেন্টাইন ফুটবল অ্যাসোসিয়েশন আর ব্রাজিল ফুটবলের আত্মপক্ষ সমর্থনের পর গত ৯ মে ফিফা আপিল কমিশন ঘোষণা দেয় যে, দুই দলকেই আবারো ম্যাচটা খেলতে হবে।\n\nফিফা আপিল কমিশন জানায়, বিশ্বকাপ বাছাইপর্বের এই তিন পয়েন্টের ফয়সালাটা হবে মাঠেই।\n\nম্যাচটি আয়োজনের জন্য তিনটি ভেন্যুর বিষয় পর্যালোচনা করছিল তখন ব্রাজিলিয়ান ফুটবল ফেডারেশন। প্রথমটি ছিল ইউরোপ, সেখানে আর্জেন্টিনার বিপক্ষে ম্যাচটি খেলার পর একটি আফ্রিকান দলের বিপক্ষে প্রীতি ম্যাচ খেলার পরিকল্পনা ছিল ব্রাজিলের।\n\nএছাড়া যুক্তরাষ্ট্র দীর্ঘ সময় ধরে ব্রাজিল-আর্জেন্টিনার ধ্রুপদী দ্বৈরথ আয়োজনে আগ্রহী, তাই সেখানেও ম্যাচটি হওয়ার সম্ভাবনা ছিল।\n\nশেষমেশ আলোর মুখ দেখল সেটাই। সেই ব্রাজিলের মাটিতেই আবার ব্রাজিলের মুখোমুখি হতে হবে লিওনেল মেসিদের।\n\nশেয়ারনিউজ, ০৩ সেপ্টেম্বর ২০২২",
    "এমবাপ্পের সঙ্গে সম্পর্ক? নেইমারের কোনো মন্তব্য নেই": "পিএসজি বা ব্রাজিল জাতীয় দল—নেইমারের দারুণ সময় কাটছে। পিএসজির হয়ে চলতি মৌসুমে সব ধরনের প্রতিযোগিতা মিলিয়ে ১১ ম্যাচে ১১ গোল করেছেন নেইমার। ব্রাজিলের জার্সিতেও দুর্দান্ত খেলছেন। কোনো ম্যাচে গোল করছেন, কোনো ম্যাচে আবার গোল না পেলেও সতীর্থদের গোলে রাখছেন অবদান।\n\nকাল রাতেও যেমন ঘানার বিপক্ষে ব্রাজিলের ৩-০ ব্যবধানের জয়ে গোল পাননি নেইমার। তবে সতীর্থদের দুটি গোলে সহায়তা করেছেন পিএসজির ফরোয়ার্ড।",
    "FIFA World Cup: বিশ্বকাপ শুরুর আগে স্বপ্নভঙ্গ আর্জেন্টিনা-উরুগুয়ের! পিছনে একটা বড় কারণ": "Fifa Football World Cup 2022 Qatar\n\nজুরিখ, ৬ সেপ্টেম্বর; আর মাত্র কটা মাসের অপেক্ষা। তারপর নভেম্বর থেকে কাতারে শুরু হতে চলেছে বিশ্বকাপ ফুটবল ২০২২। এবারের বিশ্বকাপে বিশ্বের ফুটবলপ্রেমীরা তাকিয়ে থাকবে -লিওনেল মেসির আর্জেন্টিনার দিকে। মেসির এটাই শেষ বিশ্বকাপ হতে চলেছে। নজর থাকবে দক্ষিণ আমেরিকার আরেক দেশ লুইস সুয়ারেজের উরুগুয়ের দিকেও। কিন্তু কাতারে নামার আগে মেসি-সুয়ারেজের দেশের কাছে হতাশার খবর।\n\n২০৩০ বিশ্বকাপ হতে চলেছে টুর্নামেন্টের শততম বছর। সেই ঐতিহাসক বিশ্বকাপের যৌথভাবে আয়োজক হতে ঝাঁপিয়েছে দক্ষিণ আমেরিকার দুই দেশ-আর্জেন্টিনা ও উরুগুয়ে। ১৯৩০ সালে উরুগুয়েতেই আয়োজন হয়েছিল। সেই হিসেবে মনে করা হচ্ছিল বিশ্বকাপের শততম বছরের সংস্করণটা উরুগুয়ে-আর্জেন্টিনা আয়োজন হতে বিশেষ সমস্যা হবে না। আরও পড়ুন-বড় নাদালের হারের পর 'ছোট নাদাল' আলকারাজ-এর জয়, ফ্ল্যাশিং মিডো পাবে নয়া চ্যাম্পিয়ন\n\nদেখুন টুইট\n\nThe UEFA president is confident of securing the 2030 World Cup for Spain and Portugal 🇪🇸🇵🇹#Spain #Portugal #FIFAWorldCup pic.twitter.com/hPjb4u7u7Q — DR Sports (@drsportsmedia) September 5, 2022\n\nকিন্তু আর্জেন্টিনা-উরুগুয়ের চিন্তা বাড়িয়ে উয়েফা প্রধা আলেকজান্দের সেসেরিন জানিয়ে দিলেন, ২০৩০ ফিফা বিশ্বকাপ ইউরোপেই হবে। ২০৩০ ফিফা বিশ্বকাপ আয়োজনে ইউরোপ থেকে যৌথভাবে বিড জমা দিয়েছে স্পেন-পর্তুগাল। উয়েফা প্রধানের যুক্তি হল, ২০১৮-র পর থেকে ২০২২,২০২৬ দুটো বিশ্বকাপ ইউরোপের বাইরে হচ্ছে। তাই ২০৩০ বিশ্বকাপটা ইউরোপেই হবে। আগে মোটের ওপর একটা সংস্করণ ছাড়া ছাড়া ইউরোপে ফুটবল বিশ্বকাপ আয়োজিত হত। কিন্তু ২০০৬ জার্মানির পর বিশ্বকাপ আয়োজন ইউরোপে ফিরেছিল ২০১৮-তে। ২০৩০ বিশ্বকাপ যদি লাতিন আমেরিকায় হয়, তাহলে ইউরোপের বাইরে সবচেয়ে বেশি সময় ফুটবল বিশ্বকাপ আয়োজন না হওয়ার রেকর্ড হবে। অথচ বিশ্ব ফুটবলে এখন ইউরোপেরই দাপট। যে কারণ উয়েফা প্রধানের গলায় আত্মবিশ্বাস ঝড়ে পড়ল। ২০৩০ বিশ্বকাপটা স্পেন, পর্তুগালেই হবে বলে আত্মবিশ্বাসী উয়েফা প্রধান।\n\nপ্রসঙ্গত, ২০২২ কাতার-এর পর ২০২৬ ফিফা বিশ্বকাপ আয়োজিত হবে মার্কিন যুক্তরাষ্ট্র, মেক্সিকো ও কানাডায়।",
    "জাতীয় দল ছেড়ে দেওয়ার হুমকি স্পেনের ১৫ নারী ফুটবলারের": "দীর্ঘদিন ধরে কোচের বিরুদ্ধে ফুটবল ফেডারেশনের কাছে অভিযোগ দিয়ে আসছিলেন স্পেন নারী জাতীয় ফুটবল দলের খেলোয়াড়রা। স্প্যানিশ ফুটবল ফেডারেশন (আরইএফএফ) তাতে কর্ণপাত করেনি।\n\nএবার কোচ না বদলালে জাতীয় দলের হয়ে খেলা বন্ধ করার হুমকি দিয়েছেন ১৫ ফুটবলার। কোচ জর্জ ভিলদার বিরুদ্ধে খেলোয়াড়দের এই বিদ্রোহের খবর নিশ্চিত করেছে আরইএফএফ।\n\nবৃহস্পতিবার স্প্যানিশ ফুটবল ফেডারেশন এক বিবৃতিতে জানায়, নারী ফুটবল দলের ১৫ ফুটবলারের কাছ থেকে ১৫টি মেইল পেয়েছে তারা, ‘যেখানে বলা হয়েছে বর্তমান পরিস্থিতি তাদের মানসিক ও শারীরিক অবস্থাকে গুরুতরভাবে প্রভাবিত করছে, যতক্ষণ না এর পরিবর্তন হয়, তারা স্পেন জাতীয় দল থেকে পদত্যাগ করছে।’",
    "মেসির জোড়া গোলে হন্ডুরাসের বিপক্ষে আর্জেন্টিনার বড় জয়": "এবিএন/জনি/জসিম/জেডি\n\nবিশ্বকাপের বাকি দুই মাস। এমন সময়ে পরীক্ষা-নিরীক্ষা অনুমিতই। আর্জেন্টিনা কোচ লিওনেল স্ক্যালোনিও হলেন না ব্যতিক্রম। শুরুর একাদশ কিংবা বদলি; সুযোগ দিলেন নতুনদের। এর মধ্যেও পুরোটা সময় খেললেন লিওনেল মেসি, করলেন জোড়া গোল।শনিবার ভোরে ফিফা আন্তর্জাতিক প্রীতি ম্যাচে হন্ডুরাসকে ৩-০ গোলে হারিয়েছে আর্জেন্টিনা। একটি পেনাল্টিসহ মেসি দুই ও বাকি এক গোল করেছেন লাউতারো মার্টিনেজ।ম্যাচের শুরু থেকেই দাপট দেখায় আর্জেন্টিনা। বল পজিশনে তাদের আধিপত্য চোখে পড়ার মতো ছিল। এগিয়ে যেতেও সময় লাগেনি খুব একটা। দলকে প্রথম গোল এনে দেন লাউতারো মার্টিনেজ। ম্যাচের ১৬তম মিনিটে বক্সের বাইরে থেকে উঁচু করে বল বাড়ান লিওনেল মেসি। তার কাছ থেকে পাওয়া বল লাউতারো মার্টিনেজকে পাস দেন আলেহান্দ্রো পাপু গোমেজ। বল জালে জড়াতে ভুল করেননি ইন্টার মিলান তারকা। নিজের গোল করার সুযোগটা চার মিনিট বাদেই পেয়েছিলেন মেসি। বক্সের ভেতর থেকে বাঁ পায়ে গোলের উদ্দেশ্যে শটও করেছিলেন তিনি। অন টার্গেট শট হলেও হন্ডুরাসের গোলরক্ষকের ধরতে কোনো সমস্যা হয়নি। মাঝের সময়টা আলবিসেলেস্তেদের জন্য ছিল হতাশার। বল পজিশন থাকলেও ফাইনাল থার্ডে এসে খেই হারাচ্ছিল তাদের আক্রমণ। যদিও প্রথমার্ধেই দ্বিতীয় গোলের দেখাও পেয়ে গিয়েছিল তারা। যোগ করা সময়ে বক্সের বাইরে থেকে লো সেলসোকে উঁচু করে বল বাড়িয়েছিলেন মেসি। কিন্তু তার শুরুতে জার্সি ও পরে হাত টেনে ধরেন হন্ডুরাসের ফুটবলার সান্তোস। পেনাল্টির সিদ্ধান্ত দেন রেফারি। স্পট কিক থেকে গোল করতে ভুল হয়নি লিওনেল মেসির। দ্বিতীয়ার্ধের শুরুতেই মার্টিনেজকে তুলে হুলিয়ান আলভারেজকে নামান আলবিসেলেস্তে কোচ লিওনেল স্ক্যালোনি। ৬৪ মিনিটে বদলি হিসেবে নামেন বেনফিকার হয়ে দুর্দান্ত ফর্মে থাকা এঞ্জো ফার্নান্দেজ। নিজের প্রভাব বুঝাতে খুব একটা সময় নেননি তিনি। বদলি হিসেবে নামার পাঁচ মিনিট পরই মাঝমাঠে বল জিতে তিনি বাড়ান অধিনায়ক লিওনেল মেসির উদ্দেশ্যে। এরপর দেখা মিলে দুর্দান্ত এক গোলের। ২৫ গজ দূর থেকে গোলরক্ষকের মাথার উপর দিয়ে বল জালে জড়ান মেসি। পরে হ্যাটট্রিক পূরণের সুযোগও এসেছিল তার সামনে, কিন্তু কাজে লাগাতে পারেননি। তিন গোলের জয় নিয়েই সন্তুষ্ট থাকতে হয় আর্জেন্টিনাকে। এ নিয়ে টানা তিন ম্যাচে তিন বা এর বেশি ব্যবধানের জয় এলো আর্জেন্টিনার। পরিসংখ্যানে দাপট আলবিসেলেস্তেদের। ম্যাচের ৬৮ শতাংশ সময় বল দখলে ছিল তাদের, গোলমুখে মেসিদের ১৩ শটের বিপরীতে হন্ডুরাস নিতে পেরেছে কেবল দুটি। ২৮ সেপ্টেম্বর ভোরে নিজেদের পরের ম্যাচে জ্যামাইকার বিপক্ষে মাঠে নামবে আর্জেন্টিনা।",
    "আসছে ব্রাজিল-আর্জেন্টিনা নিয়ে বিশ্বকাপের বিশেষ ই-বুক ড্রিবলিং": "১৫ সেপ্টেম্বর প্রকাশিত হতে যাচ্ছে বিশ্বকাপ নিয়ে প্যাভিলিয়নের বিশেষ ই-বুক \"ড্রিবলিং\"। বিশ্বকাপে ব্রাজিল-আর্জেন্টিনার ইতিহাস, রেকর্ড, ট্যাকটিকস এবং আরও অনেক কিছু নিয়ে সাজানো ১২০ পৃষ্ঠার এই বইটির কপির জন্য আজই প্রি-অর্ডার দিন। ই-বুকটির মূল্য ৬০ টাকা। আর, ইবুক কিনে আপনিও জিতে নিতে পারেন প্লেস্টেশন, ল্যাপটপ, স্মার্টফোন, জার্সিসহ আকর্ষণীয় সব পুরস্কার।\n\nঅর্ডার করুন এখানে\n\n\n\nকেনার আগে ই-বুকটির কয়েক পৃষ্ঠা পড়ে দেখতে পারেন এখান থেকে: https://tinyurl.com/DribblingPreview\n\n\n\n**কেন এই বই কিনবেন?\n\n\n\nসাম্বার ছন্দ নাকি আলবিসেলেস্তেদের আনন্দ? হলুদ-সবুজ না আকাশী-নীল? বাঙ্গালির বিশ্বকাপ উন্মাদনার প্রায় সবটুকু জুড়েই রয়েছে ব্রাজিল-আর্জেন্টিনা নিয়ে এই অন্তহীন তর্ক, যেটির শেষ সম্ভবত হয় না কখনোই। কে কার চেয়ে বড় পতাকা বানাতে পারে, কার সমর্থকগোষ্ঠী কতটা গলা ফাটাতে পারে - বিশ্বকাপ মানেই যেন দুই দলের ভক্তদের চায়ের কাপে তুমুল ঝড়। ২০২২ ফিফা বিশ্বকাপে দুই দলের এই ভক্তদের কথা মাথায় রেখেই প্যাভিলিয়ন নিয়ে এসেছে বিশ্বকাপের বিশেষ ই-বুক ‘ড্রিবলিং’। কীভাবে ব্রাজিল জুলে রিমে ট্রফি নিজেদের করে নিল, কীভাবে কেম্পেস-ম্যারাডোনা হলেন আর্জেন্টিনার স্বপ্নসারথী; সেই গল্প আছে এতে। সাথে দুই দলের ট্যাকটিকসের খুঁটিনাটি, কার মিডফিল্ড-ডিফেন্স-ফরোয়ার্ড কেমন, স্কোয়াডে কারা থাকতে পারেন; থাকছে এসবও। সহজ কথায় ব্রাজিল-আর্জেন্টিনা সমর্থকেরা বিশ্বকাপ শুরুর আগেই জেনে যাবেন দুই দলের সবকিছু।\n\n\n\nপাঠকদের কাছে অনুরোধ, বইটির কোনো অংশ, লেখা বা ছবি লেখক কিংবা প্যাভিলিয়নের অনুমতি ব্যতীত অন্য কারও সাথে যেন শেয়ার করা না হয়। তা করা হলে বাংলা ভাষায় এমন কিছুর প্রচেষ্টাকে সেটা নিরুৎসাহিত তো করবেই, সাথে আকর্ষণীয় সব পুরস্কারও মিস করবেন। :)\n\n\n\nপ্যাভিলিয়ন ইতোমধ্যে আরও দুইটি ইবুক প্রকাশ করেছে।\n\nট্যাকটিকসের হাতেখড়ি ১ম পর্ব: https://tinyurl.com/y34xb77o (মূল্য ৩০ টাকা)\n\nট্যাকটিকসের হাতেখড়ি ২য় পর্ব: https://tinyurl.com/y85howcm (মূল্য ৪০ টাকা)\n\n\n\nবইটি নিয়ে পাঠকদের যদি কোনো প্রশ্ন থাকে, তাহলে নির্দ্বিধায় জানাতে পারেন ebook@pavilion.com.bd এই ঠিকানায়।",
    "অবনমন এবং ৩০ বছর পর যে অভিজ্ঞতা হলো ইংল্যান্ডের": "সর্বশেষ ইউরোর ফাইনাল খেলেছে ইতালি–ইংল্যান্ড। কিন্তু এর পর থেকেই যেন খেই হারিয়ে ফেলেছে দুই দল।\n\nইউরোপসেরার শিরোপা হাতে তোলা ইতালি কাতার বিশ্বকাপে জায়গাই করতে পারেনি, জুনে জার্মানির কাছে বিধ্বস্ত হয়েছে ৫–২ ব্যবধানে। আর রানার্সআপ হওয়া ইংল্যান্ড কাতারের টিকিট কাটলেও গত কয়েক মাসের বেহাল পারফরম্যান্সে এখন বিশ্বকাপ নিয়েই দুশ্চিন্তায়।",
    "কাঠমান্ডুতে শুধুই সাবিনাদের প্রশংসা": "শপিং মলে ঢোকার মুখে ট্রে–ভর্তি চকলেট হাতে দাঁড়িয়ে ছিলেন এক বিক্রয়কর্মী। চ্যাম্পিয়ন বাংলাদেশের ফুটবলাররা যখন কাঠমান্ডুর ভাট ভাটেনি সুপারমার্কেটে ঢুকছিলেন, সবার হাতে চকলেট তুলে দিলেন ওই নারী কর্মী। সাবিনা খাতুন–মারিয়া মান্দাদের মার্কেটে ঢুকতে দেখে ক্যাশ কাউন্টারে বসা কর্মী থেকে শুরু করে সুপারমার্কেটের ম্যানেজার পর্যন্ত ছুটে এলেন। কেউ সেলফি তুললেন সাবিনাদের সঙ্গে, কেউ করলেন খেলার প্রশংসা।\n\nস্বাগতিক নেপালকে ৩-১ গোলে হারিয়ে নিজেদের ইতিহাসে প্রথমবারের মতো সাফের চ্যাম্পিয়ন হয়েছে বাংলাদেশ নারী ফুটবল দল। কাঠমান্ডুতে এখন শুধুই বাংলাদেশের মেয়েদের প্রশংসা। সকালে যখন টিম বাসে করে বাংলাদেশের মেয়েরা সুপারমার্কেটে যাচ্ছিলেন, কাঠমান্ডুর রাস্তার যানজটে গাড়ি থামতেই পাশের গাড়ি ও মোটরসাইকেলে থাকা যাত্রীরা হাত নেড়ে সাবিনাদের শুভেচ্ছা জানান।",
    "১৩৩৬ কোটি টাকা লোকসান দিয়েছে ম্যানচেস্টার ইউনাইটেড": "ইংলিশ প্রিমিয়ার লিগে মাঠের লড়াইয়ে মোটামুটি করছে ম্যানচেস্টার ইউনাইটেড। পয়েন্ট টেবিলে শীর্ষ চারে নেই, তবে ৬ ম্যাচে ৪ জয়ে ১২ পয়েন্ট নিয়ে পঞ্চম অবস্থান একেবারে খারাপও নয়। এরই মধ্যে একটি খারাপ খবর পেলেন ইউনাইটেডের সমর্থকেরা।\n\nওল্ড ট্র্যাফোর্ডের ক্লাবটি জানিয়েছে, গত মৌসুমে (২০২১–২২) লোকসানের অঙ্ক ১১ কোটি ৫৫ লাখ পাউন্ড (বাংলাদেশি মুদ্রায় ১ হাজার ৩৩৬ কোটি ২৮ লাখ টাকা প্রায়)। তবে আশার খবরও আছে। ক্লাবটির রাজস্ব আয়ের হার ১৮ শতাংশ বেড়ে দাঁড়িয়েছে ৫৮ কোটি ৩২ লাখ পাউন্ড।",
    "আইফোন পেলেন সানজিদা, শামসুন্নাহার পেলেন হারানো ডলারের দেড় গুণ": "সাফ নারী চ্যাম্পিয়নশিপ জিতে ঢাকায় ফেরার সময় লাগেজ থেকে ডলার খোয়া গিয়েছিল কৃষ্ণা রানী সরকার, সানজিদা আক্তার ও শামসুন্নাহার সিনিয়রের। বাংলাদেশ ফুটবল ফেডারেশন (বাফুফে) এরপর থানায় জিডি করেছিল। কিন্তু শেষ পর্যন্ত কোনো সমাধান পাওয়া যায়নি। বাফুফে অবশ্য আজ তিন ফুটবলারকে ফিরিয়ে দিয়েছে খোয়া যাওয়া টাকার প্রায় দ্বিগুণ।\n\nশামসুন্নাহার সিনিয়রের ব্যাগ থেকে খোয়া গিয়েছিল ৪০০ ডলার। তিনি পেয়েছেন ১ লাখ টাকা। কৃষ্ণা রানী সরকারের লাগেজ থেকে হারিয়েছিল ৯০০ ডলার। যেখানে সানজিদা আক্তারের ছিল আইফোন কেনার ৪০০ ডলার। এই ৪০০ ডলারের বদলে সানজিদাকে আইফোন থার্টিন প্রো-ম্যাক্স কিনে দিয়েছে বাফুফে। তাঁর হাতে আজ এক লাখ টাকার বেশি দামের আইফোন তুলে দেন মহিলা কমিটির চেয়ারম্যান মাহফুজা আক্তার। আর কৃষ্ণা পেয়েছেন দেড় লাখ টাকা।",
    "১৯৯০ বিশ্বকাপ: ইতিহাসের সবচেয়ে দরিদ্র বিশ্বকাপ": "",
    "মেসির গোলে জিতল পিএসজি": "মেসি–নেইমার–এমবাপ্পেদের কতক্ষণ ঠেকিয়ে রাখতে পারবে লিওঁ?\n\nউত্তরটা পেতে অপেক্ষা করতে হলো মাত্র ৫ মিনিট। লিওঁয়ের মাঠে মেসিরা যে গোল পেয়ে গেলেন পঞ্চম মিনিটেই। নেইমারের পাস থেকে বাঁ পায়ে গোলটা করলেন মেসিই। তবে এরপর আর লিওঁয়ের জালে বল পাঠাতে পারেনি প্যারিস সেন্ট–জার্মেই। পিএসজি নামেই বেশি পরিচিত দলটি জিতেছে আর্জেন্টাইন মহাতারকার দেওয়া একমাত্র গোলেই।\n\nঅষ্টম ম্যাচে পাওয়া সপ্তম জয়ে ২২ পয়েন্ট নিয়ে অলিম্পিক মার্শেইকে পেছনে ফেলে শীর্ষস্থান পুনরুদ্ধার করেছে পিএসজি। ঘণ্টা কয়েক আগে স্তাদ রেনের সঙ্গে ১–১ গোলে ড্র করে পিএসজিকে পেছনে ফেলে শীর্ষে উঠেছিল মার্শেই।",
    "বিশ্বকাপে ইউক্রেনেরও অধিনায়ক পোল্যান্ডের লেভা!": "কাতার বিশ্বকাপে ইউক্রেন নেই। আবার আছেও।\n\nবাছাইপর্ব পেরোতে পারেনি ইউক্রেনের জাতীয় ফুটবল দল। তবে ফিফা বিশ্বকাপে দেশটির প্রতিনিধিত্ব থাকছে ঠিকই। আর সেই প্রতিনিধিত্ব করবেন পোল্যান্ড অধিনায়ক রবার্ট লেভানডফস্কি! কী গোলমেলে লাগছে ব্যাপারটা?\n\nবার্সেলোনার পোলিশ স্ট্রাইকার বিশ্বকাপে খেলবেন পোলান্ডের হয়ে, করবেন অধিনায়কত্বও। অধিনায়ক হিসেবে পোল্যান্ডের আর্মব্যান্ড পরবেন, এটা স্বাভাবিক। বাড়তি দায়িত্ব নিয়ে লেভা পরবেন ইউক্রেন অধিনায়কের নীল-হলুদ রঙা আর্মব্যান্ডও!\n\nমঙ্গলবার লেভানডফস্কির হাতে আর্মব্যান্ডটি পরিয়ে দিয়েছেন ইউক্রেনের কিংবদন্তি ফুটবলার ও সাবেক কোচ আন্দ্রেই শেভচেঙ্কো। ২০০৪ সালের ব্যালন ডি’অরজয়ী শেভচেঙ্কোর সঙ্গে লেভার দেখা পোল্যান্ডের ওয়ারশ ন্যাশনাল স্টেডিয়ামে।",
    "কনুই মেরে নিষিদ্ধ দি মারিয়া": "সময়টা ভালো যাচ্ছে না আনহেল দি মারিয়ার। চোট থেকে ফিরে সিরি’আর দল মনৎসার বিপক্ষে মাঠে নেমেছিলেন। তবে দি মারিয়ার সে ফেরাটা একবারেই সুখকর হয়নি।\n\nমনৎসার আর্মান্দো ইৎজোকে কনুই মারায় লাল কার্ড দেখে মাঠ ছেড়েছিলেন এই জুভেন্টাস মিডফিল্ডার। শাস্তি অবশ্য এটুকুতেই শেষ হচ্ছে না তাঁর। কনুই মারার শাস্তি হিসেবে দুই ম্যাচ নিষিদ্ধ করা হয়েছে এই আর্জেন্টাইন তারকাকে। আঘাত খুব গুরুতর না হওয়ায় অবশ্য বেঁচে গেছেন দি মারিয়া। নয়তো আরও বড় শাস্তি পেতে হতো তাঁকে।",
    "জামালপুরে মেসি-নেইমারের বাড়ি!": "ভোগলিকভাবে বাংলাদেশ থেকে আর্জেন্টিনা ও ব্রাজিলের অবস্থান অনেক দূরে। তবে ফুটবল বিশ্বকাপ এলে দেশ দুটি নিয়ে বাংলাদেশে ভক্তদের উন্মাদনা দেখা যায়। গোটা দেশ বিভক্ত হয়ে পড়ে ব্রাজিল আর আর্জেন্টিনায়। উড়তে দেখা যায় সুদূর লাতিন আমেরিকার দেশ দুটির পতাকাও। আগামী নভেম্বরই ফিফা বিশ্বকাপ। ইতিমধ্যেই শুরু হয়েছে উন্মাদনা। পছন্দের দলের প্রতি ভালোবাসা প্রকাশ করছেন ভক্তরা।\n\nতবে এবার আর পতাকা ওড়ানো নয়, পুরো ঘরের দেয়ালে ব্রাজিল ও আর্জেন্টিনার পতাকা ফুটিয়ে তুলেছেন জামালপুরের ইসলামপুর উপজেলার দুই ফুটবলপ্রেমী। এঁকেছেন দলের সেরা তারকা লিওনেল মেসি ও নেইমার জুনিয়রের ছবিও। প্রিয় দলের প্রতি ভালোবাসার বহিঃপ্রকাশ হিসেবে শামীম হাসান নিজের পুরো ঘরের দেয়াল রঙ দিয়ে আর্জেন্টিনার পতাকা ও মেসির ছবি ফুটিয়ে তুলেছেন। আর মিনহাজ ইসলাম তার রঙে ঘর সাজিয়েছেন ব্রাজিলের পতাকা ও নেইমারের ছবিতে। তাদের বাড়ি দুটি এখন মেসি ও নেইমারের বাড়ি হিসেবে পরিচিতি পেয়েছে। বাড়ি দুটি এখন অনেকের বিনোদনের জায়গায় পরিণত হয়েছে। প্রতিদিনই বাড়িগুলোতে জড়ো হচ্ছেন মানুষ।\n\nবাড়ি দুটিতে গিয়ে দেখা গেছে, ব্রাজিল ও আর্জেন্টিনার প্রতি ভালোবাসা থাকলেও নিজের দেশকে সম্মান জানাতে ভুল করেননি তারা। প্রিয় দলের পতাকা ও খেলোয়াড়দের ছবির সঙ্গে বাংলাদেশের জাতীয় পতাকার ছবিও এঁকেছেন। ব্রাজিলের পতাকা ও নেইমারের ছবি ঘরের দেয়ালে ফুটিয়ে তোলা মিনহাজ ইসলাম ইসলামপুর উপজেলার গাইবান্ধা ইউনিয়নের প্রত্যন্ত অঞ্চল চরদাদনা গ্রামের পশু চিকিৎসক আব্দুর রাজ্জাকের ছেলে। আর্জেন্টিনার পতাকা ও মেসির ছবিতে ঘরের বেড়া সাজানো শামীম হাসান একই এলাকার কৃষক বাদশা আলমের ছেলে।\n\nইসলামপুর সরকারি কলেজের শিক্ষার্থী মিনহাজ ইসলাম বলেন, বাবা ব্রাজিলের সমর্থক। ছোট বেলা থেকে বাবার সঙ্গে ব্রাজিলের খেলা দেখেছি। তাদের খেলায় মুগ্ধ হয়ে একসময় ভক্ত হয়ে যাই। নভেম্বরে কাতারে ফুটবল বিশ্বকাপ শুরু হবে। সেই ফুটবল বিশ্বকাপকে সামনে রেখে প্রিয় দলের প্রতি ভালবাসা দেখিয়ে ঘরের চারদিকের দেয়ালে পতাকা ও খেলোয়াড়দের ছবি এঁকে রাঙিয়ে তুলেছি। এ কাজের জন্য পারিবার থেকেই অর্থ দিয়ে তাকে সহযোগিতা করেছে। প্রিয় দলের পতাকা আর প্রিয় খেলোয়াড়দের ছবি দিয়ে রাঙানো বাড়িটি দেখতে এখন দূরদূরান্ত থেকে মানুষ আসছে। দর্শনার্থীরা এসে পতাকার আদলে সাজানো বাড়ি দেখে আনন্দ পান আর সেটাই আমার তৃপ্তি।\n\nইসলামপুর সরকারি কলেজের অধ্যক্ষ ফরিদ উদ্দিন আহমেদ বলেন, কলেজের এক শিক্ষার্থীর ফুটবলের প্রতি এমন ভালবাসা সত্যিই আমাকে দারুণভাবে আলোড়িত করেছে।\n\nএদিকে, ইসলামপুর কলেজের শিক্ষার্থী ও আর্জেন্টিনার ভক্ত শামীম হাসান জানান, ছোট বেলা থেকেই তিনি আর্জেন্টিনা ও মেসির ভক্ত। তাই ভালোবেসে প্রিয় দল ও খেলোয়াড়ের ছবি ঘরের বেড়ায় রঙের সাহায্যে রাঙিয়েছেন। সামনে কাতার বিশ্বকাপ। মূলত এই বিশ্বকাপকে ঘিরেই তার এই প্রচেষ্টা। মেসির প্রতি তীব্র ভালোবাসা ও আবেগের বহিঃপ্রকাশ ঘটিয়েছেন তিনি। বাড়িতে আর্জেন্টিনার পতাকা ও মেসির ছবি একে এলাকার মানুষের দৃষ্টি কেড়েছেন শামীম। এবারের ফুটবল বিশ্বকাপে আর্জেন্টিনা চ্যাম্পিয়ন হবে এমনটি আশা আর্জেন্টাইন দলের এই ভক্ত।\n\nমিনহাজের ঘর রাঙানো চিত্রশিল্পী সোহেল রানা বগুড়া আর্ট কলেজ থেকে স্নাতক শেষ করেছেন। এরপর তিনি বগুড়াসহ দেশের বিভিন্ন এলাকার প্রাথমিক বিদ্যালয়ের শ্রেণিকক্ষে শিশু শিক্ষার্থীদের চিত্রাঙ্কন করেন। ব্রাজিল দলের প্রতি ভালোবাসা আর নিজের গ্রামে ব্রাজিল সমর্থক মিনহাজের অনুরোধে বগুড়া থেকে এসে এই চিত্রকর্ম করেছেন তিনি।\n\nঅপরদিকে শামীমের ঘর রাঙিয়েছেন চিত্রশিল্পী স্বপন মিয়া। তিনি জানান, ইসলামপুর আইডিয়াল টেকনিক্যাল অ্যান্ড বিএম কলেজের উচ্চ মাধ্যমিক দ্বিতীয় বর্ষের শিক্ষার্থী তিনি। শখ করে চারুকলার এক বড় ভাইয়ের কাছ থেকে ছবি আঁকা শেখেন তিনি। ছোটবেলা থেকেই ইচ্ছা ছিল প্রিয় খেলোয়াড়ের ছবি আঁকার। সেই ইচ্ছা থেকেই তিনি কাজটি করেছেন।",
    "মেসির জন্য যুদ্ধ বাঁধিয়ে দিলো ডি পল-মার্টিনেজ-পারদেসরা": "",
    "মেসিদের স্টিকার নেওয়ার হিড়িক আর্জেন্টিনায়, বিক্রি হচ্ছে তিনগুন দামে": "#রোজারিও: মারাদোনা ও মেসির দেশ আর্জেন্টিনা বিশ্বকাপ জ্বরে ভুগছে। দেশের ফুটবল প্রেমী শিশু ও তাদের অভিভাবকরা বিশ্বকাপের স্টিকার কিনতে এতটাই পাগল হয়ে উঠেছেন যে দেশের দোকানগুলিতে স্টিকারের স্টক শেষ হয়ে যাচ্ছে। অনেক দোকানগুলির সামনে লেখা থাকছে আর কোনো স্টিকার বা এলবাম অবশিষ্ট নেই। ২০২২ ফুটবল বিশ্বকাপের স্টিকার সংগ্রহ করার জন্য এখন আর্জেন্টিনায় উন্মাদনা তুঙ্গে।\n\nস্টিকার নিয়ে সোশ্যাল মিডিয়ায় নানারকমের মিমস ও বিদ্রুপ ছড়াচ্ছে। পাশাপাশি বিশ্বকাপের স্টিকার কোথায় পাওয়া যাবে তা ফুটবলপ্রেমীদের জানাতে, মোবাইল এপ্লিকেশনও তৈরি করা হয়েছে। স্টিকার নেওয়ার এত হিড়িক পরে গেছে, যে এক ঘন্টার মধ্যেই তা শেষ হয়ে যাচ্ছে।\n\nএক্সিকুয়েল ক্ল্যাভেরি নামে আর্জেন্টিনার এক স্থানীয় ফুটবল ক্লাবের সমর্থক বলেন, একটাও স্টিকার না পাওয়ায় খুব হতাশ লাগছে। আমি প্রতিদিন যখন বাড়ি ফিরি বাচ্চারা জিজ্ঞেস করে, বাবা তুমি কি স্টিকার কিনে নিয়ে এসেছো ? আমি তাদের বলি একটাও পাইনি। স্টিকার প্রস্তুতকারক ইতালির পানিনি জানিয়েছে, এই বছর অনেক প্রাপ্ত বয়স্ক ফুটবলপ্রেমীরাও স্টিকার কিনছেন, তাই চাহিদা বাড়ছে।\n\nপাঁচটি স্টিকারের একটি প্যাকেটের দাম ধার্য্য করা হয়েছে, ১৫০ পেসোস যা প্রায় এক ডলারের সমান। কিন্তু বিপুল চাহিদার তুলনায় যোগান কম থাকায়, কোনো বাজারে এর দাম দ্বিগুন হচ্ছে, তো কোনো বাজারে তিনগুন হচ্ছে, এরকমই একটি বাজার হচ্ছে আর্জেন্টিনার রাজধানী বুয়েন্স এয়ার্সের রিভাডাভিয়া পার্ক।\n\n⚽ The hunt for soccer World Cup stickers has driven Argentina into a frenzy, as shops keep running out of stock https://t.co/JaSQvxAnj9 pic.twitter.com/tNLKUn41P4 — Reuters (@Reuters) September 21, 2022\n\n৬০০ স্টিকারের এলবামের দাম দাঁড়িয়েছে ২০ হাজার পেসোস, গভীর অর্থনৈতিক সমস্যা ও মুদ্রাস্ফীতিতে ভোগা দেশের জনগনের অনেকের কাছে এই মূল্য সাধ্যের বাইরে। ৩৯ বছর বয়সী দুই শিশুর বাবা লুকাস পেরোনে নামে এক গ্রাফিক্স ডিজাইনার জানান, পুরো এলবামের দাম অনেকটাই, সত্যি কথা বলতে এইগুলি নিজেকে খুব একটা কিনতে হয় না, ঠাকুমা বা কাকিমারা এগুলি গিফট দেন।\n\nসৌদি আরব, মেক্সিকো ও পোল্যান্ডের সঙ্গে আর্জেন্টিনা গ্রূপ সি তে রয়েছে। আগামী ২২ শে নভেম্বর সৌদি আরবের বিরুদ্ধে বিশ্বকাপ অভিযান শুরু করছে ২ বারের বিশ্বচ্যাম্পিয়নরা।\n\nPublished by:Rohan Chowdhury First published: September 23, 2022, 15:37 IST\n\nTags: Argentina, Qatar World Cup 2022",
    "শ্যাম্পেন পান করে রানির মৃত্যু উদযাপন আর্জেন্টিনার": "টেলিভিশনে সরাসরি সম্প্রচার চলাকালীন রানির মৃত্যু সংবাদ ঘোষণা করতে যেয়ে শ্যাম্পেনের বোতল খুলে উদযাপন করেছেন আর্জেন্টিনার টেলিভিশন উপস্থাপক সান্তিয়াগো কুনিও।\n\nরানি দ্বিতীয় এলিজাবেথের মৃত্যু সংবাদ ব্রিটেনের মানুষদের মত পৃথিবীর সকলকে শোকাহত করেনি। তারই প্রমাণ দিয়েছেন এবার আর্জেন্টিনার টেলিভিশন উপস্থাপক সান্তিয়াগো কুনিও। টেলিভিশনে সরাসরি সম্প্রচার চলাকালীন রানির মৃত্যু সংবাদ ঘোষণা করতে যেয়ে শ্যাম্পেনের বোতল খুলে উদযাপন করেছেন তিনি। পরে সেই ভিডিও পরে ভাইরাল হয়ে যায়।\n\nবিজ্ঞাপন\n\nভিডিওতে দেখা যায়, আর্জেন্টিনার পতাকার রং- সাদা এবং নীল বেলুন দিয়ে সাজানো একটি সেটে বসে আছেন সেই উপস্থাপক। এবং রানির মৃত্যু সংবাদ ঘোষণা করতে যেয়ে একটি শ্যাম্পেনের বোতল খুলছেন এবং পান করছেন। তিনি সরাসরি সম্প্রচারে ঘোষণা করেছেন, 'প্রাচীনকালের ......... মারা গেছে। এটি ভালর জন্যে হয়েছে। শয়তানের জন্য জোরে করতালি, যে তাকে নিয়ে গেছে। '\n\nযখন সারা বিশ্বের রাজনীতিবিদ এবং নেতারা ব্রিটিশ রাজপরিবারের প্রতি তাদের সমবেদনা জানাচ্ছেন এবং সারা বিশ্বের সাংবাদিকরা রাজার প্রতি তাদের শ্রদ্ধা নিবেদন করছেন তখন কুনিও রানির মৃত্যু সংবাদকে উস্কানিমূলক শব্দের সঙ্গে উড়িয়ে দেন।\n\nতার এই বিতর্কিত ঘোষণাটি টুইটারে আর্জেন্টিনার মানুষদের মধ্যে দ্রুত ভাইরাল হয়ে যায়। টুইটারে অনেকেই কুনিওকে নিয়ে কৌতুক করেছেন।\n\nএকজন টুইটার ব্যবহারকারী রসিকতা করে বলেছেন, 'কে ভেবেছিল যে তার ফ্রিজে একটি শ্যাম্পেন প্রস্তুত ছিল। সে একজন দেশপ্রেমিক। '\n\nআর্জেন্টিনার অনেকেই আবার কুনিওর সমালোচনা করেছেন। একজন ব্যবহারকারী লিখেছেন, 'আমি আর্জেন্টিনার এবং এই লোকটি আর্জেন্টিনাকে প্রতিনিধিত্ব করে না। আমরা রানির মৃত্যুতে ক্ষতির জন্য দুঃখিত। '\n\nকুনিও শুধু একজন সাংবাদিকই নন, তিনি একজন রাজনীতিবিদ এবং ব্যবসায়ী। তিনি তার এই অনুষ্ঠান 'উনো মাস উনো ত্রেস'র জন্য সবচেয়ে বেশি পরিচিত। ২০১৭ এবং ২০১৮ সালে অনুষ্ঠানটি সেরা অনুসন্ধানী অনুষ্ঠানের পুরস্কার জিতেছিল।\n\nআর্জেন্টিনা এবং ব্রিটেনের মধ্যে ১৯৮২ সালে ফকল্যান্ড দ্বীপপুঞ্জ নিয়ে একটি যুদ্ধ হয়েছিল, যেখানে শেষ পর্যন্ত আর্জেন্টিনা হেরে যায়। অতীতের ক্ষোভ থাকা সত্ত্বেও, দেশটির পররাষ্ট্র মন্ত্রণালয় মৃত রানির প্রতি শ্রদ্ধা জানিয়ে বলেছে, আর্জেন্টিনা সরকার রানি দ্বিতীয় এলিজাবেথের মৃত্যুর জন্য 'দুঃখ' প্রকাশ করছে।\n\nসূত্র : নিউজউইক।",
    "Argentina interest in made in India Tejas fighter aircraft and improve bilateral relationship – News18 Bangla": "#নয়াদিল্লি: আর্জেন্টিনার বিদেশমন্ত্রী সান্তিয়াগো সাফিয়েরোর আমন্ত্রণে ভারতের বিদেশমন্ত্রী এস জয়শংকর দু’দিনের আর্জেন্টিনা সফরে রওনা দেন কয়েকদিন আগে। দুই দেশের বিদেশমন্ত্রীদের মধ্যে একাধিক গুরুত্বপূর্ণ বিষয় নিয়ে আলোচনা সম্পন্ন হয়। তারপরেই বিদেশমন্ত্রকের তরফে জারি করা একটি বিবৃতিতে জানানো হয় যে, দেশীয় প্রযুক্তিতে তৈরি অত্যাধুনিক তেজস যুদ্ধবিমান কিনতে আগ্রহ প্রকাশ করেছে আর্জেন্টিনা।\n\nযদিও, এর আগেই এই সম্পর্কে আভাস মিললেও অনুষ্ঠানিক ভাবে এই খবর সামনে আনে বিদেশ মন্ত্রক। এদিকে, ওই আলোচনায় তেজস যুদ্ধবিমানের প্রসঙ্গ ছাড়াও জি-২০ জোটের সভাপতি পদের জন্য ভারতের দাবিকে আর্জেন্টিনা সমর্থন জানাবে বলেও খবর মিলেছে। এই প্রসঙ্গে জানিয়ে রাখি যে, তেজস যুদ্ধবিমানটি বানিয়েছে সামরিক বিমান প্রস্তুতকারী সংস্থা হ্যাল ।\n\nHAL may replace Cobham made radar cone on Tejas for Argentina offer. — WLVN Analysis🔍 (@TheLegateIN) September 6, 2022\n\nবায়ুসেনায় স্থিত মিগ-২১ বিমানগুলিকে প্রতিস্থাপিত করবে তেজস। ইতিমধ্যেই একাধিক কঠিন পরীক্ষায় সফলভাবে উত্তীর্ণ হয়েছে তেজস। হালকা ওজনের তেজস যুদ্ধবিমান অত্যন্ত শক্তিশালী ক্ষেপণাস্ত্র বয়ে নিয়ে যেতে সক্ষম। এর পাশাপাশি, শত্রুপক্ষের নজরের বাইরে থাকা অবস্থাতেও নির্দিষ্ট লক্ষ্যবস্তুর দিকে ক্ষেপণাস্ত্র ছুড়তে পারে এই অত্যাধুনিক যুদ্ধবিমান।\n\nআগে ভারতের প্রতিরক্ষা মন্ত্রক জানিয়েছিল যে, মালয়েশিয়ার পাশাপাশি দেশীয় প্রযুক্তিতে তৈরি এই ফাইটার জেট কিনতে চায় অস্ট্রেলিয়া, মিশর, আমেরিকা, ইন্দোনেশিয়া ও ফিলিপিন্স। এখন সেই তালিকায় আনুষ্ঠানিকভাবে নাম জুড়ল লাতিন আমেরিকার দেশ আর্জেন্টিনারও।\n\nতেজসকে আরও আধুনিক করে তোলার প্রক্রিয়া চালানো হচ্ছে। আধুনিক রেডার, সেন্সর, ইলেকট্রনিক ওয়ারফেয়ার সিস্টেম ছাড়াও ডিজিটাল ককপিট তৈরি করা হয়েছে। আগের থেকে জ্বালানি এবং অস্ত্র বহন করার ক্ষমতা বাড়ানো হয়েছে। তেজস ইসরাইলের তৈরি অ্যান্টি রাডার সিস্টেম ব্যবহার করে। এতে রয়েছে ৩০০০ কেজি বোমা এবং মিসাইল বহন করার ক্ষমতা। হাওয়াতেই তেল ভরতে পারে। এইসবের কারণেই আর্জেন্টিনার বিমানবাহিনীর পছন্দের তালিকায় প্রথম নাম তেজস।\n\nPublished by:Rohan Chowdhury First published: September 09, 2022, 16:42 IST\n\nTags: Argentina, Tejas Fighter Jet",
    "হন্ডুরাস-জ্যামাইকার বিপক্ষে আর্জেন্টিনার দল ঘোষণা": "ছবি: সংগৃহীত\n\nadvertisement\n\nকাতার বিশ্বকাপের আগে দুটি প্রস্তুতি ম্যাচ খেলবে আর্জেন্টিনা। যুক্তরাষ্ট্রের মাটিতে লিওনেল স্কালোনির শিষ্যরা হন্ডুরাস ও জ্যামাইকার মখোমুখি হবে। এই দুটি ম্যাচকে ঘিরে ৩২ সদস্যের প্রাথমিক দল ঘোষণা করেছে আলবিসেলেস্তারা।\n\nআগামী ২৩ সেপ্টেম্বর মায়ামির হার্ড রক স্টেডিয়ামে হন্ডুরাসের বিপক্ষে ও ২৭ সেপ্টেম্বর নিউ জার্সির রেড বুল অ্যারেনায় জ্যামাইকার বিপক্ষে খেলবে আর্জেন্টিনা।\n\nadvertisement 3\n\nআর্জেন্টিনা দলে নতুন মুখ হিসেবে ডাক পেয়েছেন এনজো ফার্নান্দেস ও থিয়াগো আলমাদা। এছাড়া দলে লিওনেল মেসি, আনহেল দি মারিয়াসহ বড় সব তারকাই আছে।\n\nadvertisement 4\n\nআগামী কয়েকদিনের মধ্যে চূড়ান্ত দল ঘোষণা করা হবে।\n\nআর্জেন্টিনা দল\n\nগোলরক্ষক: ফাঙ্কো আরমানি, জেরোনিমো রুলি, এমিলিয়ানো মার্তিনেজ, হুয়ান মুসো।\n\nডিফেন্ডার: নাহুয়েল মোলিনা, গঞ্জালো মনতিয়েল, লুকাস মার্তিনেজ কুয়ার্তা, জার্মেইন পেৎসেয়া, নিকোলাস ওতামেন্দি, লিসান্দ্রো মার্তিনেজ, নিকোলাস তাগলিয়াফিকো, মার্কোস আকুনা, ফাকুন্দো মেদিনা, নেহুয়েন পেরেজ, ক্রিশ্চিয়ান রোমেরো।\n\nমিডফিল্ডার: লিয়ান্দ্রো পারেদেস, গুইদো রদ্রিগেজ, রদ্রিগো ডি পল, জিওভান্নি লো সেলসো, আলেহান্দ্রো গোমেজ, আলেক্সিস মাক আলিস্তার, এনজো ফার্নন্দেস, আনহেল ডি মারিয়া, এজেকিয়েল পালাসিওস।\n\nফরোয়ার্ড: আনহেল কোরেয়া, হুলিয়ান আলভারেজ, লাওতারো মার্তিনেজ, হোয়াকিন কোরেয়া, পাওলো দিবালা, থিয়াগো আলমাদা, লিওনেল মেসি, নিকোলাস গঞ্জালেস, লুকাস ওকাম্পোস।",
    "সর্বোচ্চ গোলদাতা সাবিনাই সেরা খেলোয়াড়": "বাংলাদেশের মেয়েদের প্রথম সাফ চ্যাম্পিয়নশিপ জয়ে বড় অবদান রেখেছেন অধিনায়ক সাবিনা খাতুন। টুর্নামেন্টে ৮ গোল করে তিনিই সর্বোচ্চ গোলাদাতা। তবে এর চেয়েও বড় স্বীকৃতিটা আদায় করে নিয়েছেন সাবিনা। হয়েছেন টুর্নামেন্টের সেরা খেলোয়াড়ও। টুর্নামেন্টে সেরা গোলকিপার বাংলাদেশের রুপনা চাকমা। ৫ ম্যাচে যাঁর বিপক্ষে গোল হয়েছে মাত্র একটি।\n\nকয়েক বছর আগেও জাতীয় দলে সাবিনা ছিলেন নিঃসঙ্গ। একাই লড়তে হতো। কারণ, সতীর্থরা ছিলেন ছোট। জাতীয় দলে খেলার মতো অভিজ্ঞতা ছিল না মারিয়া মান্দাদের। তখনো যেমন দলকে টেনে নিয়েছেন সাবিনা খাতুন, আজও তিনি নেতৃত্ব দিলের সামনে থেকে। আজ ফাইনালে গোল পাননি সাবিনা, তবে গোল করিয়েছেন। কোনো না কোনোভাবে দলে জয়ে অবদান থাকেই সাবিনার।\n\n",
    "নেপালের জালে দুই গোল দিয়ে শিরোপার সুবাস পাচ্ছে বাংলাদেশ": "কর্নার থেকে বাংলাদেশ গোলকিপার রুপনা চাকমা ঠিকভাবে বল ধরতে পারেননি। এই সময় গোললাইন সেভ হয়েছে। বড় বাঁচাই বেঁচে গেছে বাংলাদেশ। কিন্তু খেলার ধারার বিরুদ্ধে দ্বিতীয় গোলটি করে ম্যাচের নিয়ন্ত্রণ নিয়েছে বাংলাদেশ।\n\nঅসুস্থতার কারণে নেপাল দলে নেই তাদের অন্যতম সেরা খেলোয়াড় সাবিত্রা ভান্ডারি। ফলে দলটির আক্রমণ কিছুটা গতি হারিয়েছে। তারপরও নিজেদের দর্শকদের সামনে সর্বোচ্চ চেষ্টাই করে গেছেন নেপালের মেয়েরা। কিন্তু বাংলাদেশ সুযোগ কাজে লাগিয়েছে। সেই সুবাদে শিরোপার সুবাসও পাচ্ছেন সাবিনা খাতুনেরা।",
    "অশ্রুসিক্ত নয়নে বিদায় জানালেন ফেদেরার": "শনিবার ভোরে লেভার কাপে দীর্ঘদিনের প্রতিদ্বন্দ্বী রাফায়েল নাদালকে সঙ্গে নিয়ে শেষবারের মতো কোর্টে নামেন রজার ফেদেরার। ম্যাচটি অবশ্য জিততে পারেননি। পরাজয়ের মাধ্যমে ইতি টানেন তার বর্ণাঢ্য ক্যারিয়ারের। বিদায় বেলা আবেগও সামলাতে পারেননি এ কিংবদন্তি। কেঁদে ফেলেন ২০ বারের গ্র্যান্ড স্ল্যাম জয়ী এ তারকা।\n\nঅবসরের ঘোষণাটা গত সপ্তাহেই দিয়েছিলেন ফেদেরার। সামাজিক যোগাযোগ মাধ্যম টুইটারে এক খোলা চিঠিতে জানান লেভার কাপই হবে তার শেষ টুর্নামেন্ট। ঘোষণা অনুযায়ী নাদালকে সঙ্গে নিয়ে শেষ বারের মতো লড়াই করলেন। তবে ফ্রান্সেস টিয়াফো এবং জ্যাক সকের কাছে হেরে যান তারা।\n\nম্যাচ শেষে অশ্রুসিক্ত নয়নে ফেদেরার বলেন, 'আমরা কোনোভাবে এটা কাটিয়ে উঠব। দারুণ একটি দিন ছিল। আমি সবাইকে বলেছিলাম আমি খুশি আছি, দুঃখিত নই। এখানে এসে খুব ভালো লাগছে। আমি আরও একবার জুতার ফিতা বেঁধে উপভোগ করেছি, সবকিছুই শেষ রয়েছে।'\n\nবিদায় বেলা অবশ্য ভক্তদের একটি সুখবর দিয়েছেন ফেদেরার, 'একটি বার্তা দিতে চাই, খেলাটির প্রতি আমার ভালোবাসা থাকবে। ভক্তদের জানাতে চাই, আবারও দেখা হবে, বিশ্বের অন্য কোথাও, আলাদা কোনো টেনিস কোর্টে। তবে কবে, কোথায়, কীভাবে হবে, তা নিয়ে এখনো কোনো পরিকল্পনা করিনি। এমন সব জায়গায় গিয়ে খেলতে চাই, যেখানে আগে কখনো খেলিনি।'\n\nলন্ডনের ওটু অ্যারেনায় ক্যারিয়ারের শেষ ম্যাচে টিয়াফো-সক জুটির কাছে ৪-৬, ৭-৬ (৭/২) ও ১১-৯ ব্যবধানে হেরে যান ফেদেরার ও নাদাল জুটি। তবে দুই চিরপ্রতিদ্বন্দ্বী একত্রে খেলে শেষ লড়াইটা জিতবেন এমন প্রত্যাশা ছিল সবার।\n\nকোনো চাপ ছাড়া ম্যাচটি কেবল উপভোগ করার জন্যই খেলেছেন ফেদেরার, 'আমি এতটা চাপ অনুভব করিনি যদিও আমি ভেবেছিলাম কিছু হতে চলেছে, তবে ম্যাচটি দুর্দান্ত ছিল। এখানে সমস্ত গ্রেটদের ও সমস্ত কিংবদন্তিদের সামনে রাফার সঙ্গে খেলা, ধন্যবাদ।'\n\nঅথচ প্রায় দুই দশক ধরে ফেদেরারের চিরপ্রতিদ্বন্দ্বী ছিলেন নাদাল। ২০০৪ থেকে ২০১৯ সাল পর্যন্ত মুখোমুখি হয়েছেন ৪০ বার। শুরুতে এগিয়ে থাকলেও পরের দিকে পিছিয়ে ২৪-১৬ ব্যবধানে পিছিয়ে শেষ করেন এ সুইস তারকা। তবে দুইজনে মিলে টেনিস ভক্তদের আনন্দে ভাসিয়ে গ্র্যান্ড স্ল্যাম জিতেছেন ৪২টি।\n\nফেদেরারের বিদায়ে নাদালও কিছুটা আবেগি হয়ে পড়েন, 'আমাদের এই খেলার ইতিহাসে অনন্য এ মুহূর্তের সঙ্গী হতে পারাটা আমার জন্য বিশেষ সম্মানের। দুজনে একসঙ্গে কত বছর ধরে কত কিছু ভাগ করে নিয়েছি। ফেদেরারের চলে যাওয়া মানে আমার জীবন থেকে একটি গুরুত্বপূর্ণ অধ্যায়েরও অবসান ঘটা।'",
    "উরুগুয়েকে হারিয়ে ইংল্যান্ডকে সতর্কবার্তা ইরানের": "যে রাতে ব্রাজিল, আর্জেন্টিনা, জার্মানি, ইতালির মতো দলগুলো খেলতে নেমেছে, সে রাতে ইরান-উরুগুয়ে ম্যাচ আর কতটা মনোযোগ পাবে?\n\nপায়ওনি। ইএসপিএন সাউথ আমেরিকা উরুগুয়ের খেলা না দেখিয়ে সম্প্রচার করেছে জর্জিয়া-নর্থ মেসিডোনিয়ার ম্যাচ। ফুটবল–বিশ্লেষকদের আলোচনায়ও খুব একটা উল্লেখ ছিল না এই ম্যাচের।\n\nতবে অনেকের কৌতূহল ছিল এক তরুণীর মৃত্যুর জেরে ইরানজুড়ে চলা বিক্ষোভের ছাপ গ্যালারিতেও পড়ে কি না, তা দেখার। কেউ আবার দেখতে চাইছিলেন ইরান কোচ হিসেবে কার্লোস কুইরোজের দ্বিতীয় অধ্যায়ের শুরুটা কেমন হয়।\n\nউরুগুয়ে-ইরান ‘ডেভিড-গোলিয়াথ’ লড়াইয়ে প্রতিদ্বন্দ্বিতার উপাদান নেই বলেই হয়তো এমন নির্লিপ্ততা।",
    "মেসি–নেইমারদের গোলে কোনো সহায়তা নেই এমবাপ্পের": "ফুটবলে বর্তমান সময়ের সবচেয়ে ভয়ংকর ত্রয়ী কোনটি, এমন প্রশ্ন এলে সবার আগে আসবে লিওনেল মেসি, নেইমার ও কিলিয়ান এমবাপ্পের নাম। তবে মৌসুম শুরুর আগে থেকেই এই ত্রয়ীর মধ্যে বিবাদের গুঞ্জন শোনা যায়। এমনকি পিএসজির সঙ্গে নতুন চুক্তির শর্ত হিসেবে নেইমারকে নাকি ছেড়ে দিতে বলেছিলেন এমবাপ্পে।\n\nযদিও এমন অভিযোগ পরে অস্বীকার করেন এই ফরাসি তারকা। মৌসুম শুরুর পরও এমবাপ্পেকে ঘিরে তৈরি হচ্ছে একের পর এক বিতর্ক। পেনাল্টি সমস্যার পর এবার সতীর্থদের গোলে সহায়তা না থাকা নিয়ে তোপের মুখে পড়েছেন এই ফরোয়ার্ড।\n\nএকটি পরিসংখ্যানে দেখা যাচ্ছে, শুধু মাঠের বাইরেই নয়, মাঠেও মেসি-নেইমারের সঙ্গে এমবাপ্পের বেশ দূরত্ব। এর জন্য দায়ী করা হচ্ছে এমবাপ্পেকেই। এখন পর্যন্ত এ মৌসুমে ৯ ম্যাচ খেলে ১০ গোল করলেও সতীর্থদের কোনো গোলে সহায়তা নেই এমবাপ্পের।",
    "পেলে নয়, মেসিই আলভেজের চোখে ‘ইতিহাসের সেরা’": "ইএসপিএনের সাক্ষাৎকারে আলভেজের কাছে জানতে চাওয়া হয়েছিল, পেলে ও মেসির মধ্যে কাকে বেছে নেবেন? আলভেজের উত্তর, ‘একটা কারণে পেলেকে বেছে নেব; তিনি ফুটবল খেলাটা পাল্টেছেন। আর মেসি একটা প্রজন্ম পাল্টেছে। ফুটবলকে ছাপিয়ে যাওয়া মানুষদেরই আমি পছন্দ করব, আর আমি তো ব্রাজিলিয়ান। পেলের এই বিতর্কে (সর্বকালের সেরা) থাকা উচিত নয়। আমাকে যদি জিজ্ঞেস করেন, ইতিহাসের সেরা খেলোয়াড় কে? আমি মেসিকে বেছে নেব। পেলের এখানে জায়গা নেই।’",
    "‘আমি ভিনিসিয়ুসের বাবাও না, ভাইও না’": "পেলে থেকে নেইমার, জাতীয় দল থেকে ক্লাব—বর্ণবাদের শিকার হওয়ার পর থেকে কে না ভিনিসিয়ুস জুনিয়রের পাশে দাঁড়িয়েছে! এমনকি আজ যে প্রতিপক্ষের মুখোমুখি হবে রিয়াল, নগর প্রতিদ্বন্দ্বী সেই আতলেতিকো মাদ্রিদের স্ট্রাইকার আলভারো মোরাতাও ভিনিসিয়ুসের পক্ষেই কথা বলেছেন।\n\nপুরো ফুটবল দুনিয়া যখন এই বিষয় নিয়ে কথা বলছে, তখন রিয়াল মাদ্রিদের ড্রেসিংরুমে নাকি এ নিয়ে কোনো কথাই হয়নি। মাদ্রিদ ডার্বির আগে সংবাদ সম্মেলনে এমনটাই জানিয়েছেন কার্লো আনচেলত্তি।",
    "খেলোয়াড় বিক্রি যাদের ব্যবসা": "এ ছাড়া বিশ্বের বিভিন্ন দেশ থেকে সম্ভাবনাময় এবং প্রতিভাবান খেলোয়াড় বাছাই করে আনার জন্য শক্তিশালী একটা নেটওয়ার্কও আছে বেনফিকার। যার মাধ্যমে তারা আর্জেন্টিনা থেকে আনহেল দি মারিয়া ও পাবলো আইমার, ব্রাজিল থেকে দাভিদ লুইজের মতো ফুটবলারদের খুব কম ফিতে তুলে নিয়ে এসেছিল।\n\nএখন প্রশ্ন হচ্ছে, আরও অনেক ক্লাবই তো আছে ইউরোপের অন্য দেশগুলোতে, বিশেষ করে শীর্ষ পাঁচ লিগের দেশে। সেখানকার চেয়ে পর্তুগিজ ক্লাবে কেন বেশি আসে দক্ষিণ আমেরিকানরা? মূলত পর্তুগালের জলবায়ু, সংস্কৃতি আর ফুটবল স্টাইলের বাড়তি কিছু সুবিধা আছে। দক্ষিণ আমেরিকানদের আটলান্টিক পাড়ি দিয়ে পর্তুগালে আসতে বেশি কিছু ভাবতে হয় না।\n\nব্রাজিলের তো ভাষাই পর্তুগিজ। আবার বিদেশি হিসেবে পর্তুগালে খেলার সুযোগ পাওয়াও সহজ। যে কারণে খেলার সুযোগ করে দিতে পারার সুবিধা নিয়ে কম টাকায় ব্রাজিল-আর্জেন্টিনার তরুণদের দলে ভিড়িয়ে ফেলে বেনফিকা। ওই তরুণেরাও ধরে নেন, পর্তুগাল তাঁদের ক্যারিয়ারের জন্য ট্রানজিট পয়েন্ট।\n\nইউরোপের কিছু ছোট ছোট দেশ, যেমন সার্বিয়া, স্লোভেনিয়া ও সুইডেনের প্রতিভাবান ফুটবলারদের গড়ে তোলায়ও সুনাম আছে বেনফিকার। যেমন স্লোভেনিয়ান গোলরক্ষক ইয়ান ওবলাককে তারা চার মিলিয়ন ইউরোয় কিনেছিল এনকে অলিম্পিয়া থেকে, পরে আতলেতিকোয় বিক্রি করে দেয় ১৬ মিলিয়নে।",
    "দেশমের জন্য জীবন দিতে পারবেন পাভার": "বাকিরা না চিনলেও দেশম চিনেছিলেন ভালোমতোই। প্রীতি ম্যাচের পর রাশিয়া বিশ্বকাপের ২৩ জনের দলেও রেখে দেন রাইটব্যাকে খেলা এই ডিফেন্ডারকে। বিশ্বকাপের দ্বিতীয় রাউন্ডে আর্জেন্টিনার বিপক্ষে ফ্রান্সের ৪–৩ ব্যবধানের জয়ের ম্যাচে দারুণ এক গোল করেন পাভার, যা শেষ পর্যন্ত ওই বিশ্বকাপের সেরা গোলের স্বীকৃতি পায়। মনোনয়ন পায় বছরসেরা গোলের পুসকাস অ্যাওয়ার্ডেও। বিশ্বকাপ সাফল্যের সুবাদে ফ্রান্স ফুটবলে পরিচিত ও নিয়মিত মুখ হয়ে ওঠেন।\n\n২০১৯ সালে স্টুটগার্ট ছেড়ে বায়ার্ন মিউনিখে যোগ দেন পাভার। এখনো খেলছেন মিউনিখের ক্লাবটিতেই। সামনেই উয়েফা নেশনস লিগের ব্যস্ততা আছে ফ্রান্স জাতীয় দলের। নভেম্বরে আছে কাতার বিশ্বকাপ। এমন সময় চ্যাম্পিয়নস লিগে বার্সেলোনার বিপক্ষে পাওয়া চোটের কারণে পুনর্বাসনে আছেন।",
    "‘মেসি যত বেশি ফুটবল উপভোগ করবে, আমরাও তত করব’": "",
    "আজ রাতটা খেলা পাগলদের": "ক্রিকেট নাকি ফুটবল- কোনটা পছন্দ আপনার? ভারত-পাকিস্তান নাকি ব্রাজিল-আর্জেন্টিনা, কোন দলের সমর্থক? যদি আপনি খেলাপাগল হয়ে থাকেন, তবে আজকের রাতটা আপনার জন্য। একের পর এক ম্যাচ, দম ফেলার ফুসরতই পাবেন না!\n\nনাগপুরে সন্ধ্যা সাড়ে ৭টায় শুরু হচ্ছে ভারত ও অস্ট্রেলিয়ার মধ্যকার সিরিজের দ্বিতীয় টি-টোয়েন্টি। রাত আটটায় রোড সেফটি ওয়ার্ল্ড সিরিজে মুখোমুখি অস্ট্রেলিয়া লিজেন্ডস ও দক্ষিণ আফ্রিকা লিজেন্ডস।\n\nরাত সাড়ে আটটায় করাচিতে পাকিস্তান ও ইংল্যান্ডের মধ্যকার সিরিজের তৃতীয় টি-টোয়েন্টি। নয়টায় টি-টোয়েন্টি বিশ্বকাপের বাছাইপর্বের দ্বিতীয় সেমিফাইনালে বাংলাদেশের প্রতিপক্ষ থাইল্যান্ড নারী দল।\n\nএরপর ফুটবল। রাত দশটায় আন্তর্জাতিক প্রীতি ম্যাচে মুখোমুখি হবে উরুগুয়ে ও ইরান। কাতার-কানাডার ম্যাচ রাত ১১টায়। রাত সাড়ে ১২টায় ঘানার মুখোমুখি পাঁচবারের বিশ্বচ্যাম্পিয়ন ব্রাজিল।\n\nরাত পৌনে একটায় শুরু হবে উয়েফা নেশনস কাপের দুই ম্যাচ। একটিতে মুখোমুখি জার্মানি-হাঙ্গেরি। অপরটি হাইভোল্টেজ লড়াই, ইতালি খেলবে ইংল্যান্ডের বিপক্ষে।\n\nরাত শেষ হতে না হতেই ভোরে আবার আর্জেন্টিনার ম্যাচ। ভোর ৬টায় আন্তর্জাতিক প্রীতি ম্যাচে হন্ডুরাসের মুখোমুখি হবেন লিওনেল মেসিরা।\n\nএক নজরে ম্যাচগুলো\n\nসন্ধ্যা ৭.৩০ : ভারত-অস্ট্রেলিয়া (দ্বিতীয় টি-টোয়েন্টি)\n\nরাত ৮.০০ : অস্ট্রেলিয়া লিজেন্ডস-দক্ষিণ আফ্রিকা লিজেন্ডস (রোড সেফটি সিরিজ)\n\nরাত ৮.৩০ : পাকিস্তান-ইংল্যান্ড (তৃতীয় টি-টোয়েন্টি)\n\nরাত ৯.০০ : বাংলাদেশ নারী দল-থাইল্যান্ড নারী দল (বিশ্বকাপ বাছাই সেমি)\n\nরাত ১০.০০ : উরুগুয়ে-ইরান (আন্তর্জাতিক প্রীতি ম্যাচ)\n\nরাত ১১.০০ : কাতার-কানাডা (আন্তর্জাতিক প্রীতি ম্যাচ)\n\nরাত ১২.৩০ : ব্রাজিল-ঘানা (আন্তর্জাতিক প্রীতি ম্যাচ)\n\nরাত ১২.৪৫ : জার্মানি-হাঙ্গেরি, ইতালি-ইংল্যান্ড (উয়েফা নেশনস কাপ)\n\nভোর ৬.০০ : আর্জেন্টিনা-হন্ডুরাস (আন্তর্জাতিক প্রীতি ম্যাচ)\n\nএমএমআর/এমএস",
    "সাইকেল চালাতে চালাতে দল ঘোষণা স্পেন কোচের": "যেকোনো ম্যাচ বা টুর্নামেন্টের দল ঘোষণা কীভাবে হয়?\n\nহয় সংবাদ সম্মেলন করে নয়তো সংবাদ বিজ্ঞপ্তি দিয়ে অথবা সামাজিক যোগাযোগমাধ্যমে দল প্রকাশ করে। সচরাচর সংবাদ সম্মেলনেই স্কোয়াড প্রকাশের ঘটনা ঘটে বেশি; কারণ, কোন খেলোয়াড়কে কোন বিবেচনায় রাখা হলো বা বাদ দেওয়া হলো—সেই ব্যাখ্যাও দেন কোচ বা নির্বাচকেরা।\n\nস্পেন কোচ লুইস এনরিক এমন একটা সংবাদ সম্মেলন করেছেন, জবাব দিয়েছেন নানা প্রশ্নের। কিন্তু স্কোয়াড ঘোষণা করতে গিয়ে অভিনব এক পদ্ধতি ব্যবহার করেছেন এনরিক। সাইকেল চালাতে চালাতে ঘোষণা করেছেন উয়েফা নেশনস লিগের জন্য ২৫ সদস্যের স্কোয়াড। খেলোয়াড়দের নাম বলার সঙ্গে তাল মিলিয়ে বেড়েছে সাইকেল চালানোর গতি।",
    "সানজিদাদের জয়টা তো বিশ্বাসীদেরও": "মারিয়া মান্দা-সানজিদাদের নিন্দুক থাকাই তাই স্বাভাবিক। এমনিতেই তাঁদের বেড়ে ওঠা সমাজে বাস্তবতা যা, তাতে মেয়ে হয়ে ঘরের বাইরে বেরোনোও নিষিদ্ধ মানেন অনেকে। বাংলাদেশ এমনি এমনি তো আর লিঙ্গবৈষম্যের র‍্যাঙ্কিংয়ে ৭১তম অবস্থান পায়নি! আর সে দেশে জন্মে কিনা মেয়েদের পায়ে ফুটবল? এর বিরুদ্ধে তাই রাস্তায়ও নামতে দেখা গেছে ও যাবে অনেককে।\n\nসমাজ-সংস্কৃতি ভুলে কেবল ফুটবলেই যদি দৃষ্টিটা স্থির রাখা যায়, সেখানেও আশার বাতিঘর নেই। একের পর এক পরিকল্পনা হাতে নিয়েও লাভের লাভ কিছুই হচ্ছে না, উল্টো ফুটবলটা আরও পিছিয়ে যাচ্ছে যেন। পুরুষ ফুটবল দলের র‍্যাঙ্কিংই যেখানে ১৯২, নারী ফুটবল নিয়ে তাই কানাঘুষা চলবে আরও। যে দিন এত যুগেও বদলায়নি, এত পুরুষ মানুষের চেষ্টা সেটাই বদলে দেবে অজপাড়াগাঁ, দুর্গম অঞ্চল থেকে উঠে আসা কিছু মেয়ে—এ বিশ্বাস করতে পারবে না বেশির ভাগই।",
    "বার্সেলোনার জয়ে লেভানডফস্কির জোড়া গোল": "দ্বিতীয়ার্ধের শুরু থেকে এলচের রক্ষণে চাপ তৈরি করতে শুরু করেন লেভা-পেদ্রিরা। এর ফলও পেয়ে যান দ্রুত। উসমান দেম্বেলের ক্রস খুঁজে নেয় ডিপাইকে। তাঁর পাস সহজেই নিয়ন্ত্রণে নেন লেভা। ৪৮ মিনিটে দূরের পোস্ট দিয়ে বল জালে জড়ান তিনি।\n\nএরপর অবশ্য বেশ কয়েকটি সুযোগ পেয়েও কাজে লাগাতে পারেননি ডিপাই-লেভারা। কখনো সহজ সুযোগ কাজে লাগাতে ব্যর্থ হয়েছেন, কখনো আবার তাঁদের গোলবঞ্চিত করেছে এলচে গোলকিপারের দুর্দান্ত কিছু সেভ।"
}