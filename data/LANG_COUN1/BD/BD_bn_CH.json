{
    "স্পেনের জয়রথ থামালো সুইজারল্যান্ড, পর্তুগালের বড় জয়": "ঘরের মাটিতে টানা ২২ ম্যাচ অপরাজিত থাকার পর অবশেষে হারের তেতো স্বাদ পেল স্পেন। উয়েফা ন্যাশনস লিগে সুইজারল্যান্ডের কাছে এই হারে গ্রুপের শীর্ষস্থানও খোলাও লুইস এনরিকের শিষ্যরা।\n\nলিগ 'এ'-তে গ্রুপ দুইয়ের এর ম্যাচে গতকাল রাতে সুইসদের কাছে ২-১ গোলে হেরে গেছে স্প্যানিশরা। ২১তম মিনিটে ম্যানুয়েল আকানজির গোলে এগিয়ে যায় সফরকারীরা। এরপর ৫৫তম মিনিটে জর্দি আলবার গোলে সমতায় ফেরে স্বাগতিকরা। কিন্তু তিন মিনিট পরেই লক্ষ্যভেদ করে ফের সুইজারল্যান্ডকে এগিয়ে দেন ব্রিল এমবোলো। শেষ পর্যন্ত এই গোলটিই জয়সূচক সাব্যস্ত হয়।\n\nগ্রুপের আরেক ম্যাচে পর্তুগাল ৪-০ গোলে উড়িয়ে দিয়েছে চেক রিপাবলিককে। জোড়া গোল করেছেন দালোত। ৩৩তম মিনিটে পর্তুগিজদের এগিয়ে দেন তিনি। এরপর প্রথমার্ধের যোগ করা সময়ে ব্যবধান দ্বিগুণ করেন ব্রুনো ফার্নান্দেস। ৫২তম মিনিটে জোড়া গোল পূর্ণ করেন দালোত। এরপর দিয়েগো জোটা ৮২তম চেক রিপাবলিকের কফিনে শেষ পেরেক ঠুকে দেন। শেষ গোলটিতে অ্যাসিস্ট করেন ক্রিটিয়ানো রোনালদো।\n\n৫ ম্যাচে ১০ পয়েন্ট নিয়ে গ্রুপের শীর্ষে পর্তুগাল। সমান ম্যাচে ২ পয়েন্ট কম নিয়ে দ্বিতীয় স্থানে স্পেন। ৬ পয়েন্ট নিয়ে তিনে সুইজারল্যান্ড এবং ৪ পয়েন্ট নিয়ে চতুর্থ স্থানে চেক রিপাবলিক।\n\nঅন্যদিকে গ্রুপ 'বি-৪' এর ম্যাচে স্লোভেনিয়ার কাছে ২-১ গোলে হেরে গেছে শীর্ষে থাকা নরওয়ে। যদিও দ্বিতীয়ার্ধের শুরুতেই ম্যানচেস্টার সিটি তারকা আর্লিং হলান্ডের গোলে এগিয়ে যায় নরওয়েজিয়ানরা। কিন্তু পরে স্লোভেনিয়া দুই গোল করে ম্যাচ বের করে নিয়ে যায়। একই গ্রুপের আরেক ম্যাচে মিত্রোভিচের হ্যাটট্রিকে সার্বিয়া ৪-১ গোলে হারিয়েছে সুইডেনকে।\n\n৫ ম্যাচে ১০ পয়েন্ট নিয়ে শীর্ষেই আছে নরওয়ে। সমান পয়েন্ট দুইয়ে থাকা সার্বিয়ারও। ৫ পয়েন্ট নিয়ে তিনে স্লোভেনিয়া এবং ৩ পয়েন্ট নিয়ে চারে সুইডেন।\n\nবাংলাদেশ সময়: ০৮৪৫ ঘণ্টা, সেপ্টেম্বর ২৫, ২০২২\n\nএমএইচএম",
    "সুইজারল্যান্ডে মেয়েদের অবসরের বয়স বাড়ছে – DW – 26.09.2022": "মেয়েদের অবসরের বয়স এক বছর বাড়ানোর প্রস্তান নিয়ে গণভোট হলো। সুইজারল্যান্ডের মানুষ সেই প্রস্তাবে সায় দিলেন।\n\nসুইজারল্যান্ডে পুরুষদের অবসরের বয়স হলো ৬৫ বছর এবং এতদিন মেয়েদের অবসরের বয়স ছিল ৬৪। সরকার নতুন পেনশন সংস্কার পরিকল্পনা আনতে চলেছে। সেখানে মেয়েদের অবসরের বয়স ৬৫ করতে চাওয়া হয়েছে। এই বিষয়েই গণভোট ছিল। খুবই ক্ষীণ ব্যবধানে সরকারের প্রস্তাব জয়ী হয়েছে।\n\nতবে আরেকটি বিষয় নিয়েও গণভোট হয়েছিল। পশুপালন নিয়ে কড়া বিধি চালুর প্রস্তাব গণভোটে খারিজ হয়ে গেছে।\n\nমেয়েদের অবসরের বয়স বাড়বে\n\nসুইস সরকারের দেয়া তথ্য বলছে, ৫০ দশমিক ৫৭ শতাংশ মানুষ পেনশন প্ল্যানে পরিবর্তন করার পক্ষে মত দিয়েছেন। এর ফলে মেয়েদের অবসরের বয়স এক বছর বাড়বে।\n\nএর আগেও ২০১৪ ও ২০১৭-তে সরকার মেয়েদের অবসরের বয়স বাড়াতে চেয়ে গণভোট নিয়েছিল। কিন্তু দুইবারই তা খারিজ হয়ে যায়। এবার খুবই সামান্য ব্যবধানে তা অনুমোদিত হয়েছে।\n\nট্রেড ইউনিয়ন, বামপন্থি রাজনৈতিক দলগুলি এই পরিকল্পনার বিরোধী ছিল। তাদের যুক্তি ছিল, মেয়েরা চাকরিক্ষেত্রে ভয়ংকর বৈষম্যের শিকার। তারা পুরুষদের থেকে কম বেতন পান। তাদের পেনশনের পরিমাণ অনেক কম।\n\nসুইজারল্যান্ডের অর্থ মন্ত্রণালয়ের হিসাব হলো, মেয়েরা ছেলেদের তুলনায় ৩৫ শতাংশ কম পেনশন পান। এই হিসাব ২০২০ সালের।\n\nএই গণভোটের আগে নেয়া সমীক্ষায় দেখা গেছে, ৭০ শতাংশ পুরুষ পেনশন সংস্কারের পক্ষে। কিন্তু ৪২ শতাংশ নারী এই সংস্কারের পক্ষে ছিলেন না। সুইজারল্যান্ডের জার্মানভাষী অংশ মেয়েদের অবসরের বয়স বাড়ানোর পক্ষে রায় দিয়েছে এবং দেশের পশ্চিমের ফরাসিভাষীরা এর বিপক্ষে ছিলেন।\n\nএই সংস্কার চালু করার জন্য বিক্রয়কর বাড়ানোর প্রস্তাবে ৫৫ শতাংশ মানুষ সায় দিয়েছেন।\n\nপশুপালনে কড়াকড়িতে না\n\nপশুপালনের ক্ষেত্রে কড়াকড়ি করার প্রস্তাবে মাত্র ৩৭ শতাংশ সায় দিয়েছেন। বাকিরা বিপক্ষে ভোট দিয়েছেন। ফলে এই প্রস্তাব কার্যকর হচ্ছে না।\n\nসরকারও এই প্রস্তাবের পক্ষে ছিল না। তাদের আশঙ্কা ছিল, এই ব্যবস্থা নিলে দাম বাড়বে। তাছাড়া সুইজারল্যান্ডে পশুকল্যাণ আইন খুবই কড়া। এর উপর আরো কড়া আইন করলে পশু আমদানি করার ক্ষেত্রে অসুবিধা হত।\n\nতবে পশুঅধিকার রক্ষা কর্মীরা এবং পরিবেশবিদরা এই প্রস্তাবের পক্ষে ছিলেন। কিন্তু যাদের পশু আছে তারা কড়া আইনের বিপক্ষে ছিলেন।\n\nপশুঅধিকার নিয়ে যারা কাজ করেন, তাদের দাবি, গণভোটে হেরে গেলেও বিষয়টি নিয়ে যে সচেতনতা বেড়েছে, তাতেই তারা খুশি।\n\nজিএইচ/এসজি(এপি, এএফপি, রয়টার্স)",
    "থামল স্পেনের জয়যাত্রা, শীর্ষে রোনালদোর পর্তুগাল": "ঘরের মাঠে শেষবার ২০১৮ সালের অক্টোবরে হেরেছিল স্পেন। সময়ের হিসেবে প্রায় চার বছর এবং ম্যাচ হিসেবে স্প্যানিশরা অপরাজিত ছিল ২২ ম্যাচ। নিজেদের আঙিনায় তাদের সেই অপরাজেয় যাত্রা নেশন্স লিগে থামিয়ে দিয়েছে সুইজারল্যান্ড। অন্যদিকে, চেক রিপাবলিকের বিপক্ষে ৪-০ গোলের বড় জয়ে টেবিলের শীর্ষে উঠেছে পর্তুগাল।\n\nপ্রাগের ফর্চুনা অ্যারেনায় শনিবার রাতে গ্রুপ পর্বের চেকদের বিপক্ষে গোলউৎসবে মেতে ছিল রোনালদোদের দল। ম্যাচের প্রথমার্ধে দিয়েগো দৌলত ও ব্রুনো ফের্নান্দেসের গোলে এগিয়ে যাবার পর দ্বিতীয়ার্ধের ৫৬ মিনিটে দ্বিতীয় গোল পান দৌলত, ৮২ মিনিটে চেকদের হারের কফিনে শেষ পেরেক ঠুকে দেন দিয়েগো জোটা।\n\nগ্রুপের আরেক ম্যাচে, টিকে থাকার লড়াইয়ে বড় ধাক্কা খেয়েছে স্পেন। সুইজারল্যান্ডের বিপক্ষে ১৯ বারের দেখায় দ্বিতীয়বারের মতো গুরুত্বপূর্ণ ম্যাচে হেরেছে স্প্যানিশরা। ম্যানুয়েল আকেনজি সফরকারীদের এগিয়ে নেওয়ার পর স্পেনকে সমতা ফেরান জর্দি আলবা। এরপর আত্মঘাতী গোল করে বসেন এরিক গার্সিয়া। তাতেই নিশ্চিত হয় ২-১ ব্যবধানের হার।\n\nচার দলের ফাইনালসে ওঠার লক্ষ্যে আগামী মঙ্গলবার স্পেনের মুখোমুখি হবে পর্তুগিজরা। সেদিন ড্র করলেই লক্ষ্য পূরণ হবে রোনালদোদের। অন্যদিকে, জয়ের বিকল্প থাকছে না স্প্যানিশদের। শীর্ষ স্তরে টিকে থাকার লড়াই জমিয়ে তুলেছে সুইজারল্যান্ড ও চেক রিপাবলিক।\n\nনেশন্স লিগের গ্রুপ দুইয়ের শীর্ষে আছে রোনালদো-ফার্নান্দেজদের পর্তুগাল। ৫ ম্যাচে ৩ জয় ও একটি করে ড্র-হারে আসরের প্রথমবারের চ্যাম্পিয়নদের পয়েন্ট ১০। দুইয়ে স্পেন আছে ২ পয়েন্ট কম নিয়ে। অবনমন ঠেকাতে ২৮ তারিখ মাঠে নামবে সুইজারল্যান্ড ও চেক। যথাক্রমে ৩ ও ৪ নম্বরে ৬ ও ৪ পয়েন্ট নিয়ে রেলিগেশন অঞ্চলে আছে দুদল।",
    "সুইজারল্যান্ডে নারীরা পুরুষের তুলনায় ৪৩% কম আয় করেন": "দেশটির জাতীয় পরিসংখ্যান অধিদপ্তর থেকে বলা হয়, ‘‘২০১৮ সালে সুইজারল্যান্ডে জিওইজি ছিল ৪৩ দশমিক ২ শতাংশ। এর অর্থ, পুরো কর্মঘণ্টায় ১৫ থেকে ৬৪ বছর বয়সীদের মধ্যে পুরুষদের তুলনায় নারীরা ৪৩ দশমিক ২ শতাংশ আয় কম করে।”\n\nএছাড়া, ২০২০ সালে লিঙ্গ ভিত্তিতে অবসর ভাতা পাওয়ার মধ্যে ৩৪ দশমিক ৬ শতাংশ ব্যবধান ছিল। সুইজারল্যান্ডে একজন নারী গড়ে ৩৫ হাজার ৮৪০ সুইস ফ্রাংক অবসর ভাতা পান। পুরুষরা তাদের তুলনায় ১৮ হাজার ৯২৪ সুইস ফ্রাংক বেশি অবসর ভাতা পান।\n\nএটি কর্মসংস্থানে অংশগ্রহণের পার্থক্য, পরিবার ও জীবন মডেলের প্রভাব এবং সময়ের সঙ্গে সঙ্গে নারী ও পুরুষের মধ্যে মজুরি ব্যবধানকে প্রতিফলিত করে।\n\nরাষ্ট্রীয় পেনশন ব্যবস্থার সংস্কার প্রয়োজন কিনা সে প্রশ্নে আগামী ২৫ সেপ্টেম্বর সুইজারল্যান্ডে একটি গণভোট অনুষ্ঠিত হবে।",
    "বাংলাদেশকে প্রাচ্যের সুইজারল্যান্ড করতে চেয়েছিলেন বঙ্গবন্ধু: পর্যটন প্রতিমন্ত্রী": "বাংলাদেশের সৌন্দর্য বিশ্ব দরবারে তুলে ধরতে বঙ্গবন্ধু পর্যটন করপোরেশন করেছিলেন বলে মন্তব্য করেছেন বেসামরিক বিমান পরিবহন ও পর্যটন প্রতিমন্ত্রী মাহবুব আলী। তিনি বলেন, ‘মরিশাস শুধু পর্যটন খাত থেকে প্রতি বছর ১৫ হাজার ৭০০ ডলার আয় করে। সেখানে এমন কিছু ব্যতিক্রম দেখিনি, যা বাংলাদেশে নেই। তবে সেখানে পর্যটকরা যথেষ্ট নিরাপত্তা পায়, নিরাপদে বেড়াতে পারে, এটাই তাদের একমাত্র পুঁজি। বিধাতা বাংলাদেশে এমন প্রাকৃতিক সৌন্দর্য দিয়েছেন। এ সৌন্দর্যকে বিশ্ববাসীর কাছে তুলে ধরার জন্য বঙ্গবন্ধু শেখ মুজিবুর রহমান পর্যটন করপোরেশন তৈরি করেছিলেন। বাংলাদেশের সৌন্দর্যকে বিশ্ববাসীর কাছে তুলে ধরে প্রাচ্যের সুইজারল্যান্ডে পরিণত করতে চেয়েছিলেন বঙ্গবন্ধু। সে লক্ষ্যে কাজও শুরু করেছিলেন। কিন্তু ১৫ আগস্ট পৈশাচিক হত্যাকাণ্ড তার সব ইচ্ছাকে নস্যাৎ করে দিয়েছে।’\n\nসোমবার (৫ সেপ্টেম্বর) গাজীপুর মহানগরের সালনায় ‘সালনা রিসোর্ট এবং পিকনিক স্পট’র উদ্বোধনী অনুষ্ঠানে প্রধান অতিথির বক্তব্যে পর্যটন প্রতিমন্ত্রী এসব কথা বলেন।\n\nপ্রতিমন্ত্রী আরও বলেন, দেশের অভ্যন্তরে পর্যটন আকর্ষণীয় এলাকায় ট্যুর পরিচালনার জন্য ইউরোপের মতো ছয়টি সাইট সিয়িং দোতলা বাস কেনা হবে। যার প্রতিটির মূল্য হবে ছয় কোটি টাকা। এজন্য সমস্ত প্রক্রিয়া সম্পন্ন করা হয়েছে। এখন শুধু এলসি খোলা বাকি। পৃথিবীর মধ্যে যত ইন্ডাস্ট্রি রয়েছে তার কোনোটি সাস্টেইনেবল নয়। একমাত্র ট্যুরিজম ইন্ডাস্ট্রিই সাস্টেইনেবল। একটা দেশের চালিকাশক্তি হিসেবে জিডিপিতে সবচেয়ে কন্ট্রিবিউট করে এই খাত।\n\nজানা যায়, ৯ কোটি ৪০ লাখ টাকা ব্যয়ে ২০১৯ সালে সালনা রিসোর্ট এবং পিকনিক স্পট নির্মাণ কাজ শুরু হয়। কাজ শেষ হয় চলতি বছরের জুন মাসে। ৩.১২ একর ভূমির ওপর ঢাকা-ময়মনসিংহ মহাসড়কের গাজীপুরের সালনায় রিসোর্টটি তৈরি করা হয়।\n\nবাংলাদেশ পর্যটন করপোরেশনের চেয়ারম্যান আলী কদরের সভাপতিত্বে অনুষ্ঠানে বিশেষ অতিথি ছিলেন বেসামরিক বিমান ও পর্যটন মন্ত্রণালয়ের সচিব মোকাম্মেল হোসেন, বাংলাদেশ পর্যটন করপোরেশনের অতিরিক্ত সচিব অলি উল্যাহ, সুকেশ কুমার, আবু তাহের, যুগ্ম সচিব জামিল আহমেদ, গাজীপুরের জেলা প্রশাসক (ডিসি) আনিসুর রহমান প্রমুখ। মন্ত্রী ফলক উন্মোচনের পর বঙ্গবন্ধু শেখ মুজিবুর রহমানের প্রতিকৃতিতে পুষ্পস্তবক অর্পণ করেন এবং সালনা রিসোর্ট অ্যান্ড পিকনিক স্পট ঘুরে দেখেন।\n\nরিসোর্টে ছয়টি আধুনিক কটেজ, শীতাতপ নিয়ন্ত্রিত প্রতিটি কটেজে দুটি বেডরুম, একটি ড্রইং কাম ডাইনিং রুম রয়েছে। আধুনিক স্থাপত্য নকশায় শীতাতপ নিয়ন্ত্রিত ৬০ আসন বিশিষ্ট রেস্তোরাঁ, অভ্যর্থনা কাউন্টার, তিনটি স্যুভনির শপ, একটি কফি কর্নার, দ্বিতীয় তলায় শীতাতপ নিয়ন্ত্রিত কনফারেন্স হল, গ্রুপ ট্যুরিস্টদের ডে-আউটিংয়ের জন্য দুটি পিকনিক শেড ও একটি কুকিং শেড রয়েছে। যেখানে ২০০-৩০০ লোকের সবধরনের খাবার প্রস্তুতের ব্যবস্থা রয়েছে।",
    "ঘরের মাঠে হারলো স্পেন": "এবিএন/জনি/জসিম/জেডি\n\nউয়েফা নেশনস লিগে শনিবার রাতে অঘটনের শিকার হয়েছে স্পেন। ঘরের মাঠে তাদের ২-১ গোলে হারিয়ে দিয়েছে সুইজারল্যান্ড। যা ঘরের মাঠে প্রায় চার বছরের মধ্যে প্রথম হার। সবশেষ ২০১৮ সালের অক্টোবরে নেশনস লিগের ম্যাচে ইংল্যান্ডের কাছে ঘরের মাঠে ৩-২ ব্যবধানে হেরেছিল তারা। এরপর সব ধরনের প্রতিযোগিতায় টানা ২২ ম্যাচ জিতেছিল লা রোজারা। অবশেষে তাদের সেই জয়রথ থামালো রসোক্রোসিয়াটিরা। যা ২০০৩ সালের পর সুইসদের কাছে স্প্যানিশদের প্রথম হার।এদিন ম্যাচের ২১ মিনিটে সুইজারল্যান্ডের ম্যানুয়েল আকানজি হেডে গোল করে এগিয়ে নেন দলকে। তার গোলে এগিয়ে থেকেই বিরতিতে যায় সুইজারল্যান্ড। বিরতির পর ৫৫ মিনিটে জর্ডি আলবা গোল করে সমতা ফেরান। কিন্তু ৫৮ মিনিটের সুইজারল্যান্ডের ব্রেল এম্বোলো গোল করে আবার এগিয়ে নেন দলকে। শেষ পর্যন্ত ২-১ ব্যবধানের দারুণ জয় নিয়ে মাঠ ছাড়ে তারা। এই হারে গ্রুপ-২ এর পয়েন্ট টেবিলের শীর্ষস্থান হারালো স্পেন। ৫ ম্যাচ থেকে তাদের সংগ্রহ ৮ পয়েন্ট। চেক প্রজাতন্ত্রের বিপক্ষে বড় জয় তুলে নিয়ে ২ পয়েন্টে এগিয়ে থেকে শীর্ষে অবস্থান নিয়েছে পর্তুগাল। মঙ্গলবার রাতে ঘরের মাঠে শেষ ম্যাচে স্পেনের মুখোমুখি হবে রোনালদো-ফার্নান্দেসরা। এই ম্যাচে কোনোরকমে ড্র করতে পারলেই ফাইনাল ফোরে জায়গা করে নিবে পর্তুগীজরা। অন্যদিকে তাদের পেছনে ফেলে ফাইনালে যেতে হলে জিততেই হবে স্পেনকে।",
    "প্লাস্টিকশিল্পের নতুন যুগে বাংলাদেশ": "প্লাস্টিকশিল্পে হাজারো পণ্য তৈরির মূল কাঁচামাল উৎপাদনের বড় একটি কারখানা চালু করেছে মেঘনা গ্রুপ অব ইন্ডাস্ট্রিজ বা এমজিআই।\n\nগত সপ্তাহে কারখানাটিতে পরীক্ষামূলক উৎপাদন শুরু হয়। বাংলাদেশে প্লাস্টিকের কাঁচামাল পিভিসি ও পেট রেজিন তৈরির প্রথম কারখানা এটি। এই কারখানা চালুর মাধ্যমে নতুন শিল্পের যুগে প্রবেশ করল বাংলাদেশ।\n\nনতুন এই কারখানার অবস্থান নারায়ণগঞ্জের মেঘনাঘাটে মেঘনা অর্থনৈতিক অঞ্চলে। এই কারখানায় বিনিয়োগ করা হয়েছে প্রায় ৪০ কোটি ডলার। প্রতি ডলারের বিনিময়মূল্য ১০০ টাকা ধরে হিসাব করলে দেশীয় মুদ্রায় যার পরিমাণ প্রায় ৪ হাজার কোটি টাকা। এই প্রকল্পে বড় অঙ্কের ঋণসুবিধা দিয়েছে নেদারল্যান্ডসের আইএনজি ব্যাংক। বাংলাদেশি উদ্যোক্তাদের একক কোনো কারখানায় এটিই সর্ববৃহৎ বিনিয়োগ।",
    "৬৭ ব্যক্তি-প্রতিষ্ঠানের তথ্য চেয়েছিল বাংলাদেশ": "সুইজারল্যান্ডের বিভিন্ন ব্যাংকে বাংলাদেশিদের অর্থ জমা সংক্রান্ত তথ্য বিভিন্ন সময়ে দেশটির আর্থিক গোয়েন্দা সংস্থা এফআইইউয়ের কাছে চাওয়া হয়েছিল। সর্বশেষ গত ১৭ জুন এফআইউয়ের কাছে এ সংক্রান্ত তথ্য চেয়েছিল বাংলাদেশের আর্থিক গোয়েন্দা সংস্থা বিএফআইইউ। সোমবার হাইকোর্টে বিএফআইউ এবং দুদকের পৃথক প্রতিবেদনটি এফিডেভিড আকারে জমা দেওয়া হয়েছে। এতে বলা হয়েছে, ২০১৩ সাল থেকে এ পর্যন্ত সুইস ব্যাংকের কাছে বাংলাদেশের ৬৭ জনের তথ্য চাওয়া হয়েছে। সেখানে এ পর্যন্ত মাত্র ১ জনের তথ্য পাওয়া গেছে।\n\nউল্লেখ্য, গত ১৪ আগস্ট হাইকোর্টের এই বেঞ্চে প্রতিবেদনের বিষয়টি অবহিত করা হয়েছিল এবং তা আনুষ্ঠানিকভাবে উপস্থাপনের জন্য মঙ্গলবার (আজ) দিন ধার্য আছে। গত ১৪ আগস্ট অ্যাটর্নি জেনারেলের দপ্তর থেকে হাইকোর্টে বিএফআইউর ওই প্রতিবেদনের তথ্য জানানো হয়।\n\nপ্রতিবেদনে বলা হয়, সুইজারল্যান্ডের বিভিন্ন ব্যাংকে বাংলাদেশিদের অর্থজমা সংক্রান্ত তথ্য বিভিন্ন সময়ে দেশটির আর্থিক গোয়েন্দা সংস্থা এফআইইউয়ের কাছে চাওয়া হয়েছিল। সর্বশেষ গত ১৭ জুন এফআইউয়ের কাছে এ সংক্রান্ত তথ্য চেয়েছিল বাংলাদেশের আর্থিক গোয়েন্দা সংস্থা বিএফআইইউ। গত ১৪ জুন দুর্নীতি দমন কমিশন এবং রাষ্ট্রপক্ষ আদালতে এ বিষয়ে বক্তব্য উপস্থাপন করেন। এর সঙ্গে সুইস রাষ্ট্রদূতের বক্তব্য সাংঘর্ষিক বলে মন্তব্য করেন হাইকোর্ট।\n\nডেপুটি অ্যাটর্নি জেনারেল একেএম আমিন উদ্দিন মানিক বলেন, ‘সুইস ব্যাংকের কাছে বাংলাদেশের ৬৭ জনের তথ্য চাওয়া হয়েছে ২০১৩ সাল থেকে এ পর্যন্ত। সেখানে এ যাবত মাত্র ১ জনের তথ্য পাওয়া গেছে। এ সংক্রান্ত একটি প্রতিবেদন আমাদের হাতে এসেছিল। আপনারা (গণমাধ্যম) এ নিয়ে নিউজও করেছিলেন। তখন (১৪ আগস্ট) আমরা আদালতকে প্রতিবেদনের বিষয়টি অবহিত করেছিলাম। আদালত বলেছিলেন, প্রতিবেদনটি এফিডেভিড করে জমা দিতে। সেজন্য কাল মঙ্গলবার মামলাটি আদেশের জন্য ধার্য আছে। এদিন দুদক এবং রাষ্ট্রপক্ষ প্রতিবেদনটি উপস্থাপন করবে। বিচারপতি নজরুল ইসলাম তালুকদার ও বিচারপতি খিজির হায়াত সমন্বয়ে গঠিত হাইকোর্ট বেঞ্চে এই প্রতিবেদন জমা দেওয়া হয়।\n\nঅর্থপাচার ও সন্ত্রাসীকাজে অর্থায়ন প্রতিরোধ, অনুসন্ধান ও তদন্তের জন্য বিএফআইইউ বিদেশি এফআইইউদের সঙ্গে তথ্য আদান-প্রদান করে থাকে। তবে বিশ্বব্যাপী এসব তথ্য আদান-প্রদানের মাধ্যম হলো এগমন্ড সিকিউর ওয়েব (ইএসডব্লিউ)। ২০১৩ সালের জুলাইতে ইএসডব্লিউয়ের সদস্য হওয়ার পর চলতি বছরের জুলাই পর্যন্ত ৬৭ জন ব্যক্তি ও প্রতিষ্ঠানের বিষয়ে তথ্য চায় বাংলাদেশ। ইএসডব্লিউয়ের মাধ্যমে সুইজারল্যান্ডের এফআইইউকে এ তথ্য দিতে অনুরোধ করা হয়। কিন্তু একজন ছাড়া অন্যদের বিষয়ে কোনো তথ্য নেই বলে জানায় সুইজারল্যান্ড। আর এ একজনের তথ্য দুদককে দিয়েছে বিএফআইইউ।\n\nপ্রতিবেদনে বলা হয়েছে, সুইস ব্যাংক চলতি বছরের ১৬ জুন বার্ষিক প্রতিবেদন প্রকাশ করে। পরদিন এগমন্ড সিকিউর ওয়েবের (ইএসডব্লিউ) মাধ্যমে সুইজারল্যান্ডের বিভিন্ন ব্যাংকে বাংলাদেশি ব্যাংক ও ব্যক্তির জমানো অর্থের বিষয়ে প্রয়োজনীয় তথ্য সরবরাহের জন্য সুইজারল্যান্ডের এফআইইউকে (ফিনান্সিয়াল ইন্টেলিজেন্স ইউনিট) অনুরোধ করা হয়। তবে এ বিষয়ে এখনো কোনো তথ্য পায়নি বাংলাদেশ। গত ১০ আগস্ট সুইজারল্যান্ডের বিভিন্ন ব্যাংকে বাংলাদেশিদের টাকার বিষয়ে বাংলাদেশ নির্দিষ্ট কোনো তথ্য চায়নি বলে জানান ঢাকায় নিযুক্ত সুইস রাষ্ট্রদূত নাথালি চুয়ার্ড।",
    "স্পেনকে হারিয়েই ফাইনালসে যেতে চান পর্তুগাল কোচ": "‘এ’ লিগের দুই নম্বর গ্রুপে পাঁচ ম্যাচে তিন জয় ও এক ড্রয়ে ১০ পয়েন্ট নিয়ে শীর্ষে আছে প্রথম আসরের চ্যাম্পিয়ন পর্তুগাল। ৮ পয়েন্ট নিয়ে স্পেন আছে দুই নম্বর স্থানে। শেষ হয়ে গেছে পরের দুটি স্থানে থাকা সুইজারল্যান্ড ও চেক রিপাবলিকের ফাইনালসের আশা।\n\nআগামী মঙ্গলবার স্পেন ও পর্তুগালের ম্যাচটা তাই হয়ে গেছে ভীষণ গুরুত্বপূর্ণ। পয়েন্টে এগিয়ে থাকায় কিছুটা সুবিধাজনক অবস্থানে আছে পর্তুগাল। তবে এটাকে মোটেও বড় করে দেখছেন না সান্তোস। ম্যাচের আগের দিন সোমবার সংবাদ সম্মেলনে তিনি বললেন, ইতিবাচক ফলাফলের জন্যই খেলবেন তারা।",
    "Yuvaan Turns 2 years old Raj Chakraborty Subhashree Ganguly celebrates birthday at Switzerland সুইজারল্যান্ডে ইউভানের জন্মদিন, ক্যামেরাবন্দি দিনভর সেলিব্রেশনের নানা মুহূর্ত, দেখুন – News18 Bangla": "*মা হওয়ার পর থেকে শুভশ্রী যে অনুষ্ঠানেই যান, সেখানেই বলেন, মাতৃত্ব তাঁকে পূর্ণতা দিয়েছে। আর আর সেই ছোট্ট ইউভান দু'বছর পূর্ণ করে তিনে পা দিল। স্বাভাবিকভাবেই দিনটা চক্রবর্তী পরিবারের কাছে অত্যন্ত স্পেশ্যাল। তাই অন্য কোনও দিন নয়, আজ শুভশ্রীর 'হ্যাপি ইউভান ডে'।",
    "বিশ্বকাপে সহজ গ্রুপে আর্জেন্টিনা, যা বললেন মেসি": "দরজায় কড়া নাড়ছে ফুটবল বিশ্বকাপ। সব প্রস্তুতি সেরে রেখেছে আয়োজক দেশ কাতার। এখন শুধু নভেম্বর মাসে পর্দা ওঠার অপেক্ষা।\n\nএদিকে অংশগ্রহণকারী দল ও কোন দল কোন গ্রুপে খেলবে তাও চূড়ান্ত।\n\nগ্রুপ ‘সি’তে পড়েছে শিরোপার অন্যতম দাবিদার আর্জেন্টিনা। গ্রুপে সৌদি আরব, মেক্সিকো ও পোল্যান্ডের বিপক্ষে খেলতে হবে মেসিদের।\n\nবিশ্লেষকদের মতে, সহজ গ্রুপে পড়েছে আর্জেন্টিনা। কারণ শিরোপার আরও দুই দাবিদার ব্রাজিল ও জার্মানি কঠিন গ্রুপে পড়েছে বলে মত তাদের।\n\nস্পেন ও জার্মানি একই গ্রুপে পড়ায় গ্রুপ ‘ই’-কেই মৃত্যুকূপ বলছেন অনেকে। ব্রাজিলের গ্রুপ ‘জি’-ও একেবারে সহজ নয়। সার্বিয়া, সুইজারল্যান্ড ও ক্যামেরুনের মুখোমুখি হতে হবে নেইমারদের।\n\nতবে সহজ গ্রুপে পড়েছে আর্জেন্টিনা - এমনটি মানতে নারাজ আর্জেন্টিনা দলপতি লিওনেল মেসি। এমন কথা গত বিশ্বকাপেও উঠেছিল, কিন্তু মাঠের লড়াইটা খুব কঠিন ছিল বলে জানালেন এ বিশ্বতারকা।\n\nবুলগেরিয়ান কিংবদন্তি রিস্টো স্টইচকভের সঙ্গে সম্প্রতি এক সাক্ষাৎকারে এমন মতামতই দিলেন সাতবারের ব্যালন ডি'অরজয়ী তারকা।\n\nবিশ্বকাপের গ্রুপপর্ব সম্পর্কে মেসি বলেন, ‘গ্রুপপর্ব সবসময় কঠিন হয়। গত বিশ্বকাপেও অনেক কথা হয়েছে যে, আমরা খুব সহজ গ্রুপ পেয়েছি এবং খেলা শুরুর আগেই পরের রাউন্ড নিয়ে কথা হচ্ছিল। কিন্তু দিনশেষে গ্রুপের ফল আমরা যেমন চেয়েছি তেমন হয়নি। এবার আমাদের খুব কঠিন গ্রুপ পড়েছে। আমরা এ বিষয়ে সচেতন। তাই প্রথম ম্যাচ জয় দিয়ে শুরু করা গুরুত্বপূর্ণ। কারণ এতে তিন পয়েন্টের পাশাপাশি মানসিক স্থিরতাও আসে।’\n\nম্যাচ বাই ম্যাচ জয় তুলে এগোনোর পরিকল্পনা নিয়েছেন কোচ লিওনেল স্কালোনি।\n\nসে কথা জানিয়ে মেসি বলেন, ‘এরপর আমরা মেক্সিকোর মতো প্রতিপক্ষের বিপক্ষে খেলব। তারা খুব ভালো খেলে এবং বল ছিনিয়ে নেওয়ার চেষ্টায় থাকে। আমরা বিশ্বকাপে অনেকবার মুখোমুখি হয়েছি এবং তাদের খেলার ধরন সম্পর্কে জানি। আমরা তাই ম্যাচ বাই ম্যাচ এগোবো। বিশেষ করে প্রথম ম্যাচের দিকেই তাকিয়ে আছি।’\n\nগত বিশ্বকাপেও সহজ গ্রুপে ছিলেন না বলে জানালেন আর্জেন্টাইন সুপারস্টার।\n\nমেসি বলেন, ‘সেবার আমরা প্রথম ম্যাচ ড্র করি, ক্রোয়েশিয়ার কাছে হেরে যাই এবং দ্বিতীয় রাউন্ডে যেতে বেগ পেতে হয়।’\n\n",
    "বিদ্যাসাগরের জন্ম ও উদয় শঙ্করের প্রয়াণ": "মানুষ ইতিহাস আশ্রিত। অতীত হাতড়েই মানুষ এগোয় ভবিষ্যৎ পানে। ইতিহাস আমাদের আধেয়। জীবনের পথপরিক্রমার অর্জন-বিসর্জন, জয়-পরাজয়, আবিষ্কার-উদ্ভাবন, রাজনীতি-অর্থনীতি-সমাজনীতি একসময় রূপ নেয় ইতিহাসে। সেই ইতিহাসের উল্লেখযোগ্য ঘটনা স্মরণ করাতেই জাগো নিউজের বিশেষ আয়োজন আজকের এই দিনে।\n\n২৬ সেপ্টেম্বর ২০২২, সোমবার। ১১ আশ্বিন ১৪২৯ বঙ্গাব্দ\n\nঘটনা\n\n১৫৮০- স্যার ফ্রান্সিস ড্রেক তার সমুদ্রপথে বিশ্বভ্রমণ সমাপ্ত করে ইংল্যান্ডে ফিরে আসেন।\n\n১৮৮৭- এমিল বার্লিনার নামে একজন জার্মান অভিবাসী আমেরিকায় প্রথম কথা বলা যন্ত্র (গ্রামোফোন) পেটেন্ট করেন।\n\n১৯০৭- নিউজিল্যান্ড ব্রিটেনের কাছ থেকে স্বাধীনতা অর্জন করে।\n\n১৯৩২- মহাত্মা গান্ধী এবং বি আর আম্বেদকর পুনা চুক্তিতে সম্মত হন।\n\n১৯৫৯- জাপানের হনসুতে দু দিনব্যাপী টাইফুনে সাড়ে চার হাজার লোকের প্রাণহানি ঘটে।\n\n১৯৬৮- সুইজারল্যান্ড জাতিসংঘে যোগদান করে।\n\nজন্ম\n\n১৮২০- ঊনিশ শতকের বিশিষ্ট বাঙালি শিক্ষাবিদ, সমাজ সংস্কারক ও গদ্যকার ঈশ্বরচন্দ্র বিদ্যাসাগর। ব্রিটিশ ভারতের বাংলা প্রেসিডেন্সির বীরসিংহ গ্রামে জন্ম তার। পুরো নাম ঈশ্বরচন্দ্র বন্দ্যোপাধ্যায় শর্মা। সংস্কৃত ভাষা ও সাহিত্যে অগাধ পাণ্ডিত্যের জন্য সংস্কৃত কলেজ থেকে ১৮৩৯ সালে ‘বিদ্যাসাগর’ উপাধি লাভ করেন। সংস্কৃত ছাড়াও বাংলা ও ইংরেজি ভাষায় বিশেষ ব্যুৎপত্তি ছিল তার। তিনিই প্রথম বাংলা লিপি সংস্কার করে তাকে যুক্তিবহ ও সহজপাঠ্য করে তোলেন। বাংলা গদ্যের প্রথম সার্থক রূপকার তিনিই। রচনা করেছেন যুগান্তকারী শিশুপাঠ্য বর্ণপরিচয়সহ একাধিক পাঠ্যপুস্তক, সংস্কৃত ব্যাকরণ গ্রন্থ। ছিলেন একজন সমাজ সংস্কারকও। বিধবা বিবাহ ও স্ত্রী শিক্ষার প্রচলন, বহুবিবাহ ও বাল্যবিবাহের মতো সামাজিক অভিশাপ দূরীকরণে তার অক্লান্ত সংগ্রাম আজও স্মরিত হয় যথোচিত শ্রদ্ধার সঙ্গে। ২০০৪ সালে বিবিসি বাংলা কর্তৃক পরিচালিত জরিপে সর্বকালের সর্বশ্রেষ্ঠ ২০ জন বাঙালির মধ্যে অষ্টম স্থান লাভ করেন।\n\n১৮৮৮- ইংরেজ কবি ও সাহিত্যিক টি এস এলিয়ট।\n\n১৯০৩- বাঙালি চলচ্চিত্র পরিচালক, গীতিকার, সংগীতকার, গল্পকার, ঔপন্যাসিক ও অভিনেতা হীরেন বসু।\n\n১৯১০- পশ্চিমবঙ্গের দক্ষিণ ২৪ পরগণা জেলার তেভাগা আন্দোলনের অন্যতম নেতা কংসারী হালদার।\n\n১৯২৬- বাংলাদেশের রাষ্ট্রপতি আবদুর রহমান বিশ্বাস।\n\nমৃত্যু\n\n১৯৭৭- ভারতীয় নৃত্যশিল্পী ও নৃত্য পরিকল্পক উদয় শঙ্কর। উদয়পুর রাজস্থানে জন্ম। আদি নিবাস বাংলাদেশের যশোর জেলার নড়াইল মহকুমার কালিয়ায়। ভারতীয় নৃত্যশৈলী, ভারতীয় জাতীয় নৃত্যের ইউরোপীয় থিয়েটারস সমন্বয় পদ্ধতির জন্য সুপরিচিত। ভারতীয় শাস্ত্রীয় এবং উপজাতীয় নৃত্যের উপাদানগুলোর সঙ্গে সমন্বয় করেন, যা পরবর্তীতে ভারত, ইউরোপ এবং মার্কিন যুক্তরাষ্ট্র ১৯২০ থেকে ১৯৩০ সালে জনপ্রিয় হয়ে ওঠে। ভারতে আধুনিক নৃত্যের একজন অগ্রগামী ছিলেন। সংগীত নাটক একাডেমি পুরস্কার, সংগীত নাটক একাডেমি ফেলোশিপ, পদ্মবিভূষণ ও দেসিকোটটাম পুরস্কার পেয়েছেন।\n\n১৯৮২- প্রখ্যাত বাঙালি চিত্রশিল্পী নীরদ মজুমদার।\n\n১৯৮৯- বাংলার খ্যাতিমান কণ্ঠশিল্পী, সুরকার, সংগীত পরিচালক এবং প্রযোজক হেমন্ত মুখোপাধ্যায়।\n\n১৯৯০- ইতালির খ্যাতনামা উপন্যাসিক আলবার্তো মোরাভিয়া।\n\n১৯৯৬- ভারতে প্রথম সম্পূর্ণ দেশীয় প্রযুক্তির কম্পিউটরের জনক সমরেন্দ্র কুমার মিত্র।\n\nদিবস\n\nইউরোপীয়ান ভাষা দিবস।\n\nকেএসকে/এমএস",
    "নদীর জন্য কনসার্টে তারুণ্যের ঢল": "দেশের নদীগুলো মরে যাচ্ছে, অবহেলায়, দুষণে নদীর স্বাভাবিক প্রবাহ বাধাগ্রস্ত হচ্ছে প্রতিনিয়ত। নদীর প্রতি তারুণ্যের ভালোবাসা প্রেম সচেতনতা জাগিয়ে তুলতে শুক্রবার (২৩ সেপ্টেম্বর) অনুষ্ঠিত হয়ে গেল এক বর্ণাঢ্য কনসার্ট।\n\nবসুন্ধরার আইসিসিবি হল-৪ এ আয়োজিত ‘নদী রক্স কনসার্ট’-শিরোনামের এ কনসার্টে অংশ নেয় ক্রিপটিক ফেইট, চিরকুট, আরবোভাইরাস, অ্যাশেজ, বাংলা ফাইভ, এফ মাইনর ও স্মুচেস।\n\n‘দেশের সব নদী নিয়ে একটি করে গান থাকবে’ এমন স্বপ্ন নিয়ে এবং জলবায়ু ও নদী রক্ষায় সচেতনতা সৃষ্টির লক্ষ্যে শুরু হয় ‘নদী রক্স’ উদ্যোগটির পথচলা। কনসার্টের ভ্যানুটিও স্মরণ করিয়ে দিল নদী নিয়ে বাঙালির আবেগ। ভ্যানু সাজানো হয় নদী নিয়ে বিখ্যাত সব কবিতা ও গানের পংক্তিমালা দিয়ে।\n\nজলবায়ু, নদী, সংগীত ও তারুণ্যকে এক করে আয়োজিত এ কনসার্টে সাড়া দিয়েছে তরুণরাও। বিভিন্ন বিশ্ববিদ্যালয়ের হাজারো তরুণের উপস্থিতিতে প্রতিটি ব্যান্ড নদীর জন্য নিজেদের জনপ্রিয় গান গেয়ে মাতিয়ে রাখে পুরো হল।\n\nঅনুষ্ঠানে উপস্থিত ছিলেন সুইজারল্যান্ড, ইউকে, সুইডেন, তারকিশ, নকওয়ের এ্যাম্বাসেডরবৃন্দ। নদীরক্স কাভার সং বিজয়ীদের মাঝে গিটার ও হেডফোন পুরস্কার হিসেবে তুলে দেন অতিথিরা।\n\nপদ্মা, বুড়িগঙ্গা, কুশিয়ারা, পশুর, চিত্রা, ডাহুক ও সাঙ্গু, দেশের এই ৭টি গুরুত্বপূর্ণ নদী নিয়ে নতুন গান তৈরি করেছে দেশের স্বনামধন্য ৭টি ব্যান্ড। যেগুলোর মিউজিক ভিডিও নদীগুলোতেই শুট করা হয় এবং সামাজিক যোগাযোগমাধ্যমে প্রকাশিত হয়। ইতোমধ্যে গানগুলো তরুণদের মাঝে ব্যাপক সাড়ে ফেলেছে। সেই ধারাবাহিকতায় অনুষ্ঠিত হল ‘নদী রক্স কনসার্ট’।\n\n‘নদী রক্স’ উদ্যোগটিকে সার্বিকভাবে সহযোগিতা করছে বাংলাদেশে অবস্থিত সুইজারল্যান্ড অ্যাম্বাসি, তত্ত্বাবধানে রয়েছে মানুষের জন্য ফাউন্ডেশন ও সার্বিক ব্যবস্থাপনায় আছে সল্ট ক্রিয়েটিভস।\n\nনদী রক্স কনসার্টের আয়োজক ব্র্যান্ডমিথের সাথে পার্টনার হিসেবে আরও ছিলো সবাই মিলে সবার ঢাকা, লাফার্জহোলসিম বাংলাদেশ, রিমার্ক এইচবি লিমিটেড, রেডিও টুডে, বাংলাদেশ ব্যান্ড মিউজিক ফ্যান’স কমিউনিটি (বিবিএমএফসি), মেটাল ফ্রিক টিশার্ট, নেসলে ও পোলার।",
    "কাশফুলে সেজেছে জাহাঙ্গীরনগর ক্যাম্পাস": "বিশ্ববিদ্যালয়ের প্রধান ফটক কিংবা প্রান্তিক ফটক দিয়ে ঢুকে সোজা আল বেরুনী হলের মাঠে দেখা মিলবে কাশফুলের। অন্য সময় উঁচু-নিচু এই মাঠে মানুষের তেমন পদচারণা না থাকলেও শরতের বিকালগুলো এ মাঠ থাকে কোলাহলপূর্ণ।\n\nরোববার সেখানে দেখা গেলো, দর্শনার্থীদের অনেকে মুক্ত মনে সাদা কাশফুল ছুঁয়ে দেখছেন; অনেকে আবার সুন্দর সেই অনুভূতিগুলো ক্যামেরাবন্দি করছেন।",
    "রূপান্তরিত নারী মডেলের সঙ্গে প্রেম করছেন এমবাপ্পে?": "এ তো গেল ফুটবল বিষয়ক আলোচনা বা শিরোনামের কথা। মাঠের বাইরেও খুব একটা ভালো সময় কাটছে না এমবাপ্পের। এর মধ্যেই আবার গুঞ্জন উঠেছে তাঁর প্রেম আর প্রেমিকা নিয়ে। সম্প্রতি সামাজিক যোগাযোগমাধ্যমে এক নারীর সঙ্গে তাঁর কিছু ছবি ছড়িয়ে পড়েছে। ধারণা করা হচ্ছে, ওই নারী এমবাপ্পের প্রেমিকা।\n\nএমন গুঞ্জন ওঠার পরই প্রশ্ন ওঠে—কে এই নারী। খুব বেশি খোঁজাখুঁজি করতে হয়নি। এমবাপ্পের সঙ্গে ছবির ওই নারী আর কেউ নন, প্লেবয় সাময়িকীতে প্রথম ট্রান্সজেন্ডার মডেল হিসেবে প্রচ্ছদে জায়গা পাওয়া ইনেস রাউ। ছেলে হিসেবে জন্ম নেওয়া রাউ পরবর্তীতে নিজেকে নারীতে রূপান্তরিত করেছেন।",
    "উয়েফার বিরুদ্ধে মামলা করবেন লিভারপুলের ২০০০ সমর্থক": "রিয়ালের বিপক্ষে এ বছরের ২৮ মে চ্যাম্পিয়নস লিগ ফাইনাল দেখতে প্যারিসে যাওয়া লিভারপুল সমর্থকদের জন্য দিনটি ছিল কষ্টের, একই সঙ্গে আতঙ্কেরও। সেই ফাইনালে রিয়াল মাদ্রিদের কাছে হেরে গিয়েছিল লিভারপুল।\n\nতবে মাঠের ফলের আগেই মন ভেঙে গিয়েছিল লিভারপুলের সমর্থকদের। স্তাদ দি ফ্রান্সে ঢোকার সময় নিরাপত্তাকর্মীদের হাতে হেনস্তার শিকার হয়েছিলেন তাঁরা।\n\nপুলিশের লাঠিচার্জ আর কাঁদানে গ্যাসের আতঙ্ক তো ছিলই, অনেকে শারীরিক নিগ্রহ আর ছিনতাইয়ের কবলেও পড়েছিলেন। আতঙ্ক ছড়ানো সেই পরিস্থিতির মানসিক আঘাত এখনো ভুলতে পারছেন না বলে অভিযোগ ভুক্তভোগী দর্শকদের।",
    "খেলা বিভাগের সর্বোচ্চ পঠিত": "বাংলানিউজটোয়েন্টিফোর.কম'র প্রকাশিত/প্রচারিত কোনো সংবাদ, তথ্য, ছবি, আলোকচিত্র, রেখাচিত্র, ভিডিওচিত্র, অডিও কনটেন্ট কপিরাইট আইনে পূর্বানুমতি ছাড়া ব্যবহার করা যাবে না।",
    "টিভি সূচি (শনিবার, ২৪ সেপ্টেম্বর ২০২২)": "রোমাঞ্চের নানা বাঁক পেরিয়ে ৩-৩ গোলে ড্র হলো দুই সাবেক বিশ্ব চ্যাম্পিয়ন দলের লড়াই।",
    "ইতিহাসের আজকের এই দিন": "ডিএমপি নিউজ: ইতিহাসের দিনপঞ্জি মানুষের কাছে সব সময় গুরুত্ব বহন করে। আজকের দিনটি কাল হয়ে যায় অতীত। তাই প্রতিটি দিনই এক একটি ইতিহাস। আজ ২৬ সেপ্টেম্বর ২০২২ সোমবার এক নজরে দেখে নিন ইতিহাসের আজকের এই দিনে কি কি ঘটেছিল, কে কে জন্ম নিয়েছিলেন ও মৃত্যু বরণ করেছিলেন।\n\nএক নজরে ইতিহাসের পাতায় ২৬ সেপ্টেম্বর ঘটনাবলি:\n\n১৫৮০- স্যার ফ্রান্সিস ড্রেক তার সমুদ্রপথে বিশ্বভ্রমণ সমাপ্ত করে ইংল্যান্ডে ফিরে আসেন।\n\n১৮৮৭- এমিল বার্লিনার নামে একজন জার্মান অভিবাসী আমেরিকায় প্রথম কথা বলা যন্ত্র (গ্রামোফোন) পেটেন্ট করেন।\n\n১৯০৭- নিউজিল্যান্ড ব্রিটেনের কাছ থেকে স্বাধীনতা অর্জন করে।\n\n১৯৩২- মহাত্মা গান্ধী এবং বি আর আম্বেদকর পুনা চুক্তিতে সম্মত হন।\n\n১৯৫৯- জাপানের হনসুতে দু দিনব্যাপী টাইফুনে সাড়ে চার হাজার লোকের প্রাণহানি ঘটে।\n\n১৯৬৮- সুইজারল্যান্ড জাতিসংঘে যোগদান করে।\n\nআজকে যাদের জন্ম হয়:\n\n১৮২০- ঊনিশ শতকের বিশিষ্ট বাঙালি শিক্ষাবিদ, সমাজ সংস্কারক ও গদ্যকার ঈশ্বরচন্দ্র বিদ্যাসাগর। ব্রিটিশ ভারতের বাংলা প্রেসিডেন্সির বীরসিংহ গ্রামে জন্ম তার। পুরো নাম ঈশ্বরচন্দ্র বন্দ্যোপাধ্যায় শর্মা। সংস্কৃত ভাষা ও সাহিত্যে অগাধ পাণ্ডিত্যের জন্য সংস্কৃত কলেজ থেকে ১৮৩৯ সালে ‘বিদ্যাসাগর’ উপাধি লাভ করেন। সংস্কৃত ছাড়াও বাংলা ও ইংরেজি ভাষায় বিশেষ ব্যুৎপত্তি ছিল তার। তিনিই প্রথম বাংলা লিপি সংস্কার করে তাকে যুক্তিবহ ও সহজপাঠ্য করে তোলেন। বাংলা গদ্যের প্রথম সার্থক রূপকার তিনিই। রচনা করেছেন যুগান্তকারী শিশুপাঠ্য বর্ণপরিচয়সহ একাধিক পাঠ্যপুস্তক, সংস্কৃত ব্যাকরণ গ্রন্থ। ছিলেন একজন সমাজ সংস্কারকও। বিধবা বিবাহ ও স্ত্রী শিক্ষার প্রচলন, বহুবিবাহ ও বাল্যবিবাহের মতো সামাজিক অভিশাপ দূরীকরণে তার অক্লান্ত সংগ্রাম আজও স্মরিত হয় যথোচিত শ্রদ্ধার সঙ্গে। ২০০৪ সালে বিবিসি বাংলা কর্তৃক পরিচালিত জরিপে সর্বকালের সর্বশ্রেষ্ঠ ২০ জন বাঙালির মধ্যে অষ্টম স্থান লাভ করেন।\n\n১৮৮৮- ইংরেজ কবি ও সাহিত্যিক টি এস এলিয়ট।\n\n১৯০৩- বাঙালি চলচ্চিত্র পরিচালক, গীতিকার, সংগীতকার, গল্পকার, ঔপন্যাসিক ও অভিনেতা হীরেন বসু।\n\n১৯১০- পশ্চিমবঙ্গের দক্ষিণ ২৪ পরগণা জেলার তেভাগা আন্দোলনের অন্যতম নেতা কংসারী হালদার।\n\n১৯২৬- বাংলাদেশের রাষ্ট্রপতি আবদুর রহমান বিশ্বাস।\n\nআজকে যাদের ‍মৃত্যু হয়:\n\n১৯৭৭- ভারতীয় নৃত্যশিল্পী ও নৃত্য পরিকল্পক উদয় শঙ্কর। উদয়পুর রাজস্থানে জন্ম। আদি নিবাস বাংলাদেশের যশোর জেলার নড়াইল মহকুমার কালিয়ায়। ভারতীয় নৃত্যশৈলী, ভারতীয় জাতীয় নৃত্যের ইউরোপীয় থিয়েটারস সমন্বয় পদ্ধতির জন্য সুপরিচিত। ভারতীয় শাস্ত্রীয় এবং উপজাতীয় নৃত্যের উপাদানগুলোর সঙ্গে সমন্বয় করেন, যা পরবর্তীতে ভারত, ইউরোপ এবং মার্কিন যুক্তরাষ্ট্র ১৯২০ থেকে ১৯৩০ সালে জনপ্রিয় হয়ে ওঠে। ভারতে আধুনিক নৃত্যের একজন অগ্রগামী ছিলেন। সংগীত নাটক একাডেমি পুরস্কার, সংগীত নাটক একাডেমি ফেলোশিপ, পদ্মবিভূষণ ও দেসিকোটটাম পুরস্কার পেয়েছেন।\n\n১৯৮২- প্রখ্যাত বাঙালি চিত্রশিল্পী নীরদ মজুমদার।\n\n১৯৮৯- বাংলার খ্যাতিমান কণ্ঠশিল্পী, সুরকার, সংগীত পরিচালক এবং প্রযোজক হেমন্ত মুখোপাধ্যায়।\n\n১৯৯০- ইতালির খ্যাতনামা উপন্যাসিক আলবার্তো মোরাভিয়া।\n\n১৯৯৬- ভারতে প্রথম সম্পূর্ণ দেশীয় প্রযুক্তির কম্পিউটরের জনক সমরেন্দ্র কুমার মিত্র।\n\nআজকের দিবস:\n\nইউরোপীয়ান ভাষা দিবস।",
    "দেশেই পাবেন বিদেশের আস্বাদ! ভারতের এই ৪ টি জায়গায় একবার গেলে ভুলে যাবেন সুইজারল্যান্ড": "বাঙালি মানেই ভ্রমণ পিপাসা তার চিরন্তন! দেশের গণ্ডি পেরিয়ে বিদেশের মাটিতেও পৌঁছে যায় বাঙালির ভবঘুরে মন। তবে সাধ থাকলেও সাধ্যে কুলায় না। কিন্তু ভারতবর্ষ মনিহার দেশ,যেখানে রয়েছে সারা বিশ্বের সৌন্দর্যসম্ভার। তাই গ্রীষ্মের ছুটিতে বিদেশভ্রমণ বাদ দিয়ে কম খরচেই ভারতভ্রমণ তো করাই যায়। বিশেষত ভারতের এমন কিছু বিশেষ হিলস্টেশন রয়েছে যেখানে গিয়ে নিজের দেশেই পেতে পারবেন বিদেশের আস্বাদ। চলুন আজ আমাদের এই প্রতিবেদনের মাধ্যমে জেনে নেওয়া যাক এই সকল হিলস্টেশনগুলি সম্পর্কে।\n\n1)কাশ্মীর- বরফের চাদরে ঢাকা নৈসর্গিক সৌন্দর্য্যের মাঝে পাহাড় এবং কাঞ্চন জলের লেক বিশিষ্ট এই ভূস্বর্গ কাশ্মীরকে পৃথিবীর বুকে এক টুকরো স্বর্গই বলা হয়ে থাকে। যার চারিদিকে টিউলিপের বাগান, লেকের জলে শিকারা ভাসমান নিজের স্বীয়সত্ত্বা যেন পাড়ি দেয় কোন গহীন অরণ্যে। তাই কাশ্মীর হলো ভারতীয় হিলস্টেশন গুলির মধ্যে সর্বাপেক্ষা উত্তম।\n\n2)মানালি- শুধু হিমাচল প্রদেশে অবস্থিত এই হিল স্টেশনটি ক্যাম্পিং এবং রাফটিং এর জন্য বিশেষ উপভোগ্য। বিশেষত গ্রীষ্মকালীন ছুটিতে পর্যটকরা ভিড় জমান এই স্থানে। তাই আপনার ঘোরার বাকেট লিস্টে এক মানালির নাম কিন্তু থাকাই চাই।\n\n3)দার্জিলিং- পশ্চিমবঙ্গের মুকুট বা “কুইন অফ হিলস” নামে খ্যাত দার্জিলিং হলো একটি ওয়ার্ল্ড হেরিটেজ স্থান। এখানে পর্যটকেরা শীতের ছুটিতে এসে ভিড় জমাতে থাকেন। নৈসর্গিক পরিবেশ এবং চা বাগান ঘেরা এই ছোট্ট এক টুকরো ট্রাভেল ডেস্টিনেশন আপনার ব্যস্ত জীবন থেকে আপনাকে এনে দেবে এক টুকরো মুক্তির স্বাদ এবং এছাড়াও এখানে আপনারা উপভোগ করতে পারবেন পাহাড়ি বৃষ্টি।\n\n4)লেহ- শান্ত ও মনোরম পরিবেশ বিশিষ্ট লেহ হল দেশের অন্যতম সুন্দর পাহাড়ি পর্যটন স্থান। বিশেষত বাইকারদের জন্য স্বপ্নের জায়গা এই লেহ। এখানে ঘোরাঘুরি ছাড়াও রয়েছে নানান পর্যটন অ্যাক্টিভিটিজ এর সুবিধা।",
    "বিশ্ববাজারে ক্রমবর্ধমান মন্দা আরও তীব্র হওয়ার আশঙ্কা": "চলতি সপ্তাহে কেন্দ্রীয় ব্যাংকগুলো দশকের উচ্চ মুদ্রাস্ফীতির বিরুদ্ধে লড়াই করার জন্য সুদের হার বাড়ানোর পর ক্রমবর্ধমান মন্দার আশঙ্কায় শুক্রবার স্টক মার্কেট গুলোতে ধস নেমেছে। ডলারের বিপরীতে পাউন্ড বিপর্যস্ত হয়েছে এবং তেলের দাম কমেছে।\n\nমূল্যবৃদ্ধির তেজ কমার কোনো সুস্পস্ট ইঙ্গিত পাওয়া যাচ্ছে না। এমন পরিস্থিতিতে মুদ্রা নীতিনির্ধারকরা সতর্ক করছেন, অর্থনীতিতে স্বল্প-মেয়াদী আঘাতগুলো দীর্ঘ মেয়াদী প্রভাবের চেয়ে কম বেদনাদায়ক।\n\nমন্দার সতর্কতার পর বুধবার ফেডারেল রিজার্ভ সতর্কতার পদক্ষেপ হিসেবে ধারাবাহিক তৃতীয় বৈঠকে সুদের হার দশমিক ৭৫ শতাংশ পয়েন্টে নির্ধারণ করে এবং চলমান প্রক্রিয়ার মধ্যে এই হার আরো বাড়তে পারে যা ২০২৪ সালে কমে আসতে পারে।\n\nব্রিটেন, সুইডেন, নরওয়ে, সুইজারল্যান্ড, ফিলিপাইন এবং ইন্দোনেশিয়াসহ অন্যান্য দেশে কেন্দ্রীয় ব্যাঙ্কগুলো অনুরূপ পদক্ষেপ নিয়েছে। সব সূচকই স্টক মার্কেটের জন্য একটি নেতিবাচক বার্তা দিচ্ছে।\n\nওয়াল স্ট্রিট শুক্রবার লোকসান বাড়িয়েছে। ২০২০ সালের নভেম্বরের পর থেকে ডাও (স্টক মার্কেট) সর্বনিম্ন মূল্য সূচকে নেমে এসেছে। ইউরোপীয় মার্কেটে মূলধন হ্রাস পেয়েছে। এশিয়ার শেয়ার বাজারে দর পতন হয়েছে।\n\nট্রেডিং প্লাটফর্ম ওএএনডিএর বিশ্লেষক ক্রেগ এরলাম বলেছেন, ‘এশিয়ায় সপ্তাহের একটি নেতিবাচক সমাপ্তি। এবং ইউরোপে আরও বেশি নেতিবাচক প্রভাব মন্দার সম্ভাবনাকে দ্রুত অনুসরণ করেছে।’\n\nবাজেটে কর বৃদ্ধি জনসাধারণের মধ্যে আর্থিক উদ্বেগ ছড়িয়েছে। মন্দার আশঙ্কা তীব্র হচ্ছে। এতে ব্রিটিশ পাউন্ডের মান ৩৭ বছরের সর্বনিম্নে নেমে এসে ১ দশমিক ১০ ডলারে দাঁড়িয়েছে।\n\nসিএমসি মার্কেটস ইউকের প্রধান বাজার বিশ্লেষক মাইকেল হিউসন বলেছেন, ‘ইকুইটি বাজারগুলোতে এই উদ্বেগের কারণে যুক্তরাজ্যে মুদ্রাস্ফীতি আরও বেশি চড়া হওয়ার দিকে ঠেলে দিতে পারে। এছাড়া এটিকে কমিয়ে আনা আরও কঠিন করে তুলতে পারে।’\n\n(ঢাকাটাইমস/২৪সেপ্টেম্বর/ডিএম)",
    "যুক্তরাষ্ট্রের ক্যামডেনে সেরা ছবি বাংলাদেশি নির্মাতার ‘অন্যদিন…’": "যুক্তরাষ্ট্রের ক্যামডেন আন্তর্জাতিক চলচ্চিত্র উৎসবে অংশ নিতে ১২ সেপ্টেম্বর ঢাকা ছাড়েন পরিচালক কামার আহমাদ সাইমন ও প্রযোজক সারা আফরীন। ১৫ সেপ্টেম্বর শুরু হওয়া এ উৎসবে সেরা চলচ্চিত্রের পুরস্কার জিতে নিয়েছে বাংলাদেশি পরিচালক কামারের ‘অন্যদিন...’। উৎসবের ১৮তম আসরে এ বছর হ্যারেল অ্যাওয়ার্ডের জন্য প্রতিযোগিতা করে বিশ্বের বিভিন্ন দেশের আটটি চলচ্চিত্র। চলচ্চিত্রগুলোর প্রদর্শনী শেষে গতকাল সোমবার রাতে দেওয়া হয় এই পুরস্কার, যেখানে উপস্থিত ছিলেন ছবির পরিচালক কামার ও প্রযোজক সারা।",
    "পাচারের অর্থ ফেরানোর কাজে নেই সমন্বয়": "বিদেশে পাচার করা টাকা ফেরানোর ক্ষেত্রে কার্যকর উদ্যোগের অভাব স্পষ্ট হয়ে উঠছে। সংশ্লিষ্ট দেশগুলোর আইনানুযায়ী পাচার করা সম্পদের সুনির্দিষ্ট তথ্য চাইতে পারছে না বাংলাদেশ। ফলে অনেক দেশ তথ্য দিচ্ছে না। এ ধরনের তথ্য চাওয়ার মতো একক কোনো সংস্থা দেশে এখনো গড়ে উঠেনি। যারা কাজ করছে তাদের মধ্যে সে অর্থে সমন্বয় নেই।\n\nবর্তমানে দেশের আর্থিক গোয়েন্দা ইউনিট (বিএফআইইউ) এ ব্যাপারে কিছু কাজ করছে। কিন্তু পাচার করা সম্পদ ফেরানোর ক্ষেত্রে সব সংস্থার কার্যক্রম তদারকির বিষয়ে তাদের আইনি ক্ষমতা নিয়েও প্রশ্ন তুলেছে বেশ কয়েকটি সংস্থা। ফলে তদারকির বিষয়টিও খুব বেশি এগোচ্ছে না।\n\nসূত্র জানায়, সংস্থাগুলো যদি সমন্বয়ের মাধ্যমে কাজ করে তবে পাচার করা সম্পদের তথ্য সংগ্রহ করা সম্ভব। ২০০৭-০৮ সালে তাৎকালীন তত্ত্বাবধায়ক সরকার সুনির্দিষ্টভাবে তথ্য চেয়ে অনেক দেশ থেকে তথ্য সংগ্রহ করে। বাংলাদেশ আর্থিক গোয়েন্দা ইউনিট (বিএফআইইউ) থেকেও সুনির্দিষ্টভাবে তথ্য চেয়ে অনেক দেশ থেকে সংগ্রহ করার নজির রয়েছে। কিন্তু বড় বড় পাচারকারীদের ব্যাপারে কোনো তরফ থেকেই তথ্য চাওয়া হচ্ছে না।\n\nএ প্রসঙ্গে কেন্দ্রীয় ব্যাংকের সাবেক গভর্নর ড. সালেহউদ্দিন আহমেদ বলেন, পাচার করা টাকা ফেরানোর বিষয়টি পুরোপুরি রাজনৈতিক সিদ্ধান্তের ব্যাপার। রাজনৈতিকভাবে সিদ্ধান্ত হলে অনেকে ব্যাপারে সুনির্দিষ্টভাবে তথ্য চাওয়া সম্ভব। সে সক্ষমতা দেশি সংস্থাগুলোর অনেকেরই রয়েছে। কিন্তু রাজনৈতিক সিদ্ধান্তের অভাবে পাচার করা সম্পদ ফেরানোর বিষয়টি আড়ালেই থেকে যাচ্ছে।\n\nতিনি আরও বলেন, সব সংস্থার মধ্যে সমন্বয় দরকার। যা এখন নেই। অনেক দেশে এ ধরনের আলাদা সংস্থা গড়ে তোলা হয়েছে। আন্তঃসংস্থা যে টাস্কফোর্স আছে সেটিও সমন্বয় করতে পারছে না। কেননা এখানে একক কোনো নির্দেশ কার্যকর নেই।\n\nসূত্র জানায়, পাচার সম্পদ ফেরাতে সরকারিভাবে অনেক সিদ্ধান্ত নেওয়া হয়েছে। এর মধ্যে চলতি অর্থবছরের বাজেটে পাচার করা সম্পদ ফিরিয়ে আনলে কর মওকুফ সুবিধা দেওয়ার কথা বলা হয়েছে। আন্তঃসংস্থা টাস্কফোর্স নতুন করে পুনর্গঠন করা হয়েছে। সুইস ব্যাংক থেকে পাচার করা টাকা ফিরিয়ে আনতে বিএফআইউর প্রধানের নেতৃত্বে ৫ সদস্যের একটি কমিটি গঠন করা হয়েছে।\n\nটাকা পাচার বন্ধ ও পাচারের ঘটনা শনাক্ত করতে মানি লন্ডারিং বিষয়ক প্রতিটি রিপোটিং প্রতিষ্ঠানে আলাদা তদন্ত ইউনিট গঠনের গঠনের নির্দেশনা দেওয়া হয়েছে। এর আলোকে কয়েকটি সংস্থায় এ ইউনিট গঠন করা হয়েছে। রেজিস্ট্রার অব জয়েন্ট স্টক কোম্পানিজ অ্যান্ড ফার্মস (আরজেএসসি) কোম্পানি আইন সংশোধন করে মানি লন্ডারিং বিষয়ক তথ্য আদান-প্রদানে নিবন্ধিত কোম্পানিগুলোকে বাধ্যা করা হচ্ছে। তদন্তকারী সংস্থাগুলোকে মানি লন্ডারিং বিষয়ক মামলা করতে বলা হয়েছে। একই সঙ্গে মামলার গুণগত মান ও ফলাফলের দিকে নজর দিতেও গুরুত্ব দেওয়া হয়েছে।\n\nচলতি অর্থবছরের বাজেটে পাচার করা সম্পদ ফিরিয়ে আনতে যে কর সুবিধা দেওয়া হয়েছে তার সুফল এখন পর্যন্ত মেলেনি। তবে অর্থবছর শেষে আয়কর রিটার্ন দেওয়ার সময় তাতে উল্লেখ করতে হবে বিদেশে থাকা কোনো সম্পদ তিনি দেশে এনেছেন কিনা। বা বিদেশে সম্পদের ঘোষণা দিয়েছেন কিনা। এর আগে বিষয়টি স্পষ্ট হবে না। তবে এতে সাড়া না পেয়ে কেন্দ্রীয় ব্যাংক থেকে বাণিজ্যিক ব্যাংক ও আর্থিক প্রতিষ্ঠানগুলোকে বিষয়টি দেশে-বিদেশে প্রচারের নির্দেশ দেওয়া হয়েছে। কেননা পাচার সম্পদ ব্যাংকের মাধ্যমে আনতে হবে।\n\nআন্তঃসংস্থার কাজের সমন্বয়ের জন্য ইতোমধ্যে টাস্কফোর্স নতুন করে পুনর্গঠন করা হয়েছে। এর একটি বৈঠকও হয়েছে। ওই বৈঠকে পাচার করা সম্পদ ফিরিয়ে আনার জন্য বিভিন্ন দেশের সঙ্গে যোগাযোগ করে প্রয়োজনীয় পদক্ষেপ নিতে প্রতিবেদন দিতে বলা হয়েছে। এ বিষয়ে বিএফআইইউ ইতোমধ্যে একটি প্রতিবেদন টাস্কফোর্সের বৈঠকে উপস্থাপন করেছে। এখন সেটি পরীক্ষা-নিরীক্ষা করা হচ্ছে।\n\nসুইস ব্যাংক থেকে পাচার করা টাকা ফিরিয়ে আনতে বিএফআইউর প্রধানের নেতৃত্বে যে ৫ সদস্যের কমিটি গঠন করা হয়েছে তারা একাধিকবার বৈঠকে বসে কিছু কর্মপন্থা ঠিক করেছে। এর মধ্যে পররাষ্ট্র মন্ত্রণালয়ের মাধ্যমে যেসব দেশ সুইস ব্যাংক থেকে তথ্য পেয়েছে তাদের সঙ্গে যোগাযোগ করা। কিন্তু এ যোগাযোগটি এখনও কার্যকর হয়ে উঠেনি।\n\nটাকা পাচার বন্ধ ও টাকা পাচারের ঘটনা শনাক্ত করতে মানি লন্ডারিং বিষয়ক প্রতিটি রিপোর্টিং প্রতিষ্ঠানে আলাদা তদন্ত ইউনিট গঠনের নির্দেশনা দেওয়া হয়েছে। এ ধরনের ১৭টি খাত রয়েছে। এর আলোকে কয়েকটি সংস্থায় এ ইউনিট গঠন করেছে। এখন এ ইউনিটগুলোর কার্যক্রম সমন্বয় করার জন্য বিএফআইইউ থেকে উদ্যোগ নেওয়া হয়েছে। কিন্তু এ উদ্যোগের বিরোধিতা করেছে দুর্নীতি দমন কমিশন (দুদক) ও সিআইডি। তারা এ বিষয়ে বিএফআইইউর আইনি ক্ষমতা আছে কিনা তা পরীক্ষা-নিরীক্ষা করে দেখার কথা বলেছে। ফলে তদারকির জন্য কোনো কার্যক্রম হাতে নেওয়া যাচ্ছে না।\n\nএ প্রসঙ্গে বিএফআইইউর এক কর্মকর্তা বলেন, এগমন্ট গ্রুপের মাধ্যমে এবং যেসব দেশের সঙ্গে সমঝোতা স্মারক আছে ওই দেশ থেকে দ্বিপক্ষীয়ভাবে তথ্য সংগ্রহ করা হচ্ছে। সংগৃহীত তথ্য সংশ্লিষ্ট তদন্তকারী সংস্থাগুলোকে দেওয়া হচ্ছে। এসব তথ্যের বেশিরভাগই সন্ত্রাসে অর্থায়ন ও আমদানি-রপ্তানির আড়ালে অর্থ পাচার বিষয়ক।\n\nসূত্র জানায়, বিদেশ থেকে পাচার করা টাকা ফেরাতে হলে একেক দেশের আইন একেক রকম। ওইসব আইনের সঙ্গে সমন্বয় করে কাজ করার দেশে যেমন একক কোনো সংস্থা নেই। তেমনি যোগাযোগের কাঠামোও নেই। আন্তঃসংস্থা সমন্বয় টাস্কফোর্স থেকেও এ ব্যাপারে জোরালো উদ্যোগ নেই।\n\nসুইজারল্যান্ডের আর্থিক গোয়েন্দা ইউনিট থেকে তথ্য পেতে হলে ব্যক্তির নাম, পাসপোর্ট নাম্বার, কোন ব্যাংকে, অ্যাকাউন্ট নাম্বারসহ দিতে হবে। কিন্তু বিএফআইইউ’র কাছে এ বিষয়ে সব তথ্য নেই। গোয়েন্দা সংস্থার মাধ্যমে এসব তথ্য সংগ্রহ করতে হবে। সমন্বয়ের অভাবে সেটিও হচ্ছে না। আর সুইজারল্যান্ড সব ব্যাংক গণহার কোন ব্যক্তির তথ্য অনুসন্ধান করে না।\n\nসুইজারল্যান্ডসহ ইউরোপের অনেক দেশ থেকে তথ্য আনতে হলে পাচারকারীর কর ফাঁকির অভিযোগ প্রমাণ করতে হবে। এ ধরনের কোনো মামলার রায়ের ভিত্তিতে জাতীয় রাজস্ব বোর্ডের (এনবিআর) মাধ্যমে ওই দেশের আয়কর কর্তৃপক্ষের কাছে তথ্য চাইতে হবে। এভাবে তথ্য পাওয়া সহজ। ভারত, কানাডা, যুক্তরাষ্ট্র এই প্রক্রিয়ায় সুইজারল্যান্ড থেকে তথ্য সংগ্রহ করেছে। সে কাঠামো এখনও হয়নি।\n\nগত মে মাসে আন্তঃসংস্থা টাস্কফোর্স পুনর্গঠন করার পর সেখান থেকে এনবিআরের চেয়ারম্যানকে বাদ দেওয়া হয়েছে। আগে তিনি ছিলেন। এর পরিবর্তে এনবিআরের দুজন প্রতিনিধি রাখা হয়েছে। কিন্তু সংস্থায় এনবিআরের চেয়ারম্যান যেভাবে তৎক্ষণিক সিদ্ধান্ত দিতে পারতেন সেটি ওই দুই প্রতিনিধির পক্ষে দেওয়া সম্ভব হবে না। এতে মূল কাজ বাধাগ্রস্ত হবে।\n\nযুক্তরাজ্য থেকে তথ্য আনতে হলে বড় ভূমিকা রাখে সে দেশের অ্যাটর্নি জেনারেলের অফিস। গত তত্ত্বাবধায়ক সরকার ওই অফিসের সঙ্গেই যোগাযোগ করে অনেক নামি-দামি রাজনৈতিক ব্যক্তির বিরুদ্ধে টাকা পাচারের তথ্য সংগ্রহ করেছিল। কিন্তু বর্তমানে ওই অফিসের সঙ্গে যোগাযোগের কাঠামো নেই। তবে বিএফআইইউ থেকে সব দেশের আর্থিক গোয়েন্দা ইউনিটের সঙ্গে যোগাযোগ করে তথ্য সংগ্রহ করা হচ্ছে। ওইখানে শর্ত থাকছে ওইসব তথ্য প্রকাশ করা যাবে না। আদালতে সাক্ষী হিসাবে উপস্থাপন করা যাবে না। শুধু তদন্তের কাজে ব্যবহার করা যাবে।\n\nআমদানি-রপ্তানির আড়ালে যেসব অর্থ পাচার হয় সেগুলো ব্যাংক, কাস্টমস ও বন্দরে নিবিড়ভাবে তদন্ত করে বের করা সম্ভব। কিন্তু এমন যৌথ তদন্ত হচ্ছে না। তবে কেন্দ্রীয় ব্যাংক ও কাস্টমস বিচ্ছিন্ন কিছু তদন্তের মাধ্যমে কিছু ঘটনা শনাক্ত করেছে। ওইগুলো নিয়ে মামলা পর্যন্তই শেষ। আর কোনো অগ্রগতি নেই।\n\nএখন পর্যন্ত গত ৮ বছরে বাংলাদেশ আর্থিক গোয়েন্দা ইউনিট ৭৯টি দেশের সঙ্গে অর্থ পাচার, মানি লন্ডারিং ও সন্ত্রাসে অর্থায়ন বিষয়ক তথ্য আদান-প্রদান করার জন্য দ্বিপক্ষীয় সমঝোতা স্মারক স্বাক্ষর করেছে। এর আওতায় বিভিন্ন দেশের সঙ্গে তথ্য আদান-প্রদান করছে।",
    "স্বেচ্ছামৃত্যু কী? গদার ছাড়াও স্বেচ্ছামৃত্যু বেছে নিয়েছেন যারা": "কিংবদন্তী চলচ্চিত্র নির্মাতা জ্যঁ লুক গদার মারা যাওয়ার পর তাৎক্ষণিক ভাবে তার মৃত্যুর কারণ জানানো না হলেও পরে তার আইনি পরামর্শদাতা প্যাটিক জঁনেরেত জানান, ‘নিজের মৃত্যুর সিদ্ধান্ত গদার নিজেই নিয়েছেন।’ অর্থাৎ, স্বেচ্ছামৃত্যু বেছে নিয়েছেন ফরাসি এই নির্মাতা।\n\nএকাধিক রোগে আক্রান্ত ছিলেন গদার। বেঁচে থাকার ইচ্ছা হারিয়ে ফেলায় স্বেচ্ছামৃত্যুর পথ বেঁছে নিতে চেয়েছেন নির্মাতা। সুইজারল্যান্ডে বেশ কয়েকটি বিশেষ ক্ষেত্র বিবেচনা করে ‘অ্যাসিস্টেড সুইসাইড’ বা চিকিৎসকদের সহায়তায় জীবন নাশের সিদ্ধান্ত আইনত বৈধ। আর তাই জীবনের ইতি টানতে সুইজারল্যান্ড গিয়েছিলেন ‘ব্রেথলেস’ এর এই নির্মাতা।\n\nদুরারোগ্য অসুখে আক্রান্ত কোনও মানুষ যখন অকথ্য যন্ত্রণার মধ্যে দিয়ে যাচ্ছেন, তখন তার মনে হয় একমাত্র মৃত্যুই হয়তো তার সব কষ্ট লাঘব করতে পারে। সে তখন চায় মৃত্যুকে ত্বরান্বিত করতে। চায় স্বেচ্ছামৃত্যুর অধিকার।\n\nচিকিৎসকদের সহায়তায় যন্ত্রণাহীন সেই জীবন নাশের পদ্ধতির নাম ‘ইউথেনেশিয়া’, যার অর্থ ‘সহজ মৃত্যু’। পৃথিবীর কয়েকটি দেশে এই অধিকারকে বৈধতা দেওয়া হয়েছে। সুইজারল্যান্ড ছাড়াও নেদারল্যান্ড, কানাডা, বেলজিয়াম, কলোম্বিয়া, জার্মানি, জাপান, অস্ট্রেলিয়া, যুক্তরাষ্ট্রের ওয়াশিংটন, অরেগন, কলারডো, ভার্মন্ট, মন্টানা, হাওয়াই, ক্যালিফোর্নিয়া ও নিউ জার্সিতে স্বেচ্ছামৃত্যুকে স্বীকৃতি দেওয়া হয়েছে।\n\nশুধু জ্যঁ লুক গদার নয়, তিনি ছাড়াও আরও বিভিন্ন অঙ্গনের বিখ্যাত মানুষ স্বেচ্ছামৃত্যুর পথ বেছে নিয়েছিলেন। মৃত্যু সাল ও পেশা সহ তেমন কয়জনের নাম থাকলো এখানে:\n\nথমাস বের্নহার্ড (১৯৮৯): ঔপন্যাসিক, কবি\n\nআর্থার ব্ল্যাক (২০১৮): ব্রডকাস্টার ও লেখক\n\nএডওয়ার্ড ব্রঞ্জার্সমা (১৯৯৮): রাজনীতিবিদ\n\nমাইকেল কসে (২০১০): থিয়োরিস্ট, অনুবাদক, লেখক\n\nহুগো ক্লস (২০০৮): লেখক\n\nফু ডা-রেন (২০১৮): টেলিভিশন প্রেজেন্টার\n\nক্রিশ্চিয়ান দ্য দুভ (২০১৩): সাইটোলজিস্ট ও বায়োকেমিস্ট\n\nএডওয়ার্ড ডনেস (২০০৯): কনডাক্টর\n\nমার্ক ফ্লাইশচম্যান (২০২২): ব্যবসায়ী\n\nহারবার্ট ফাক্স (২০০৭): অভিনেতা ও রাজনীতিবিদ\n\nডেভিড গুডঅল (২০১৮): বোটানিস্ট ও ইকোলজিস্ট\n\nপাওলেট গুইঞ্চার্ড-কানস্টলার (২০২১): রাজনীতিবিদ\n\nজন হিকলেনটন (২০১০): কমিকস আর্টিস্ট\n\nপাইটার হিন্টজেনস (২০১৬): সফটওয়্যার ডেভেলপার\n\nউইলেম জুয়েট (২০২২): রাজনীতিবিদ\n\nফ্রাইডহেম কনিয়েটজকা (২০১২): ফুটবল স্ট্রাইকার ও ম্যানেজার\n\nমারগারেট লিয়নস (২০১৯): রেডিও কর্মকর্তা\n\nউইলফ্রাইড মারটেনস (২০১৩): রাজনীতিবিদ\n\nব্রিটানি মেনার্ড (২০১৪): শিক্ষক\n\nমর্ড রানসেন (২০২১): নির্মাতা, চিত্রনাট্যকার\n\nএলিজাবেথ রিভার্স-বাল্কেলি: (২০০৬) স্টকব্রোকার\n\nআদি তালমোর (২০১১): সাংবাদিক ও সংবাদ পাঠক\n\nমারিকে ভেরবুর্ট (২০১৯): প্যারালিম্পিক অ্যাথলেট\n\nপামেলা ওয়েস্টন (২০০৯): শিক্ষক ও লেখক",
    "রোনালদিনিওকে নাটমেগ করলেন টিকটক তারকা": "রোনালদিনিওর জাদুতে লম্বা একটা সময় আচ্ছন্ন হয়ে ছিল ফুটবল–বিশ্ব। ড্রিবলিংয়ের জাদুতে এই ব্রাজিলিয়ান তারকা শাসন করেছিলেন ফুটবলকে। তাঁর পায়ে বল মানেই অসামান্য কোনো মুহূর্তের জন্ম। নিজের খেলোয়াড়ি জীবনে অসংখ্য ফুটবলারকে নাটমেগ (দুই পায়ের মাঝ দিয়ে বল বের করে দেওয়া) করেছেন।\n\nতবে সেই রোনালদিনিও নিজেই এবার নাটমেগের শিকার হলেন! তা–ও আবার কোনো নামীদামি ফুটবলারের কাছে নয়, দুই টিকটকারের কাছে। একটি ঘটনায় অবশ্য বেশ ক্ষিপ্ত হতেও দেখা গেছে তাঁকে।",
    "সাইকেল চালিয়ে দল ঘোষণা করলেন স্পেনের কোচ": "সামাজিক যোগাযোগ মাধ্যমের অবাধ বিচরণের যুগে যেকোনো আনুষ্ঠানিক ঘোষণা দিতে সংবাদ সম্মেলনের আগে ফেসবুক, টুইটার বা ইন্সটাগ্রামের দ্বারস্থ হওয়ার রীতি চলছে অনেকদিন ধরে। সেটিতে এবার ভিন্ন মাত্রা যোগ করেছেন স্পেন ফুটবল দলের হেড কোচ লুইস এনরিকে।\n\nতিনি উয়েফা নেশনস লিগের আসন্ন ম্যাচগুলোর জন্য ২৫ সদস্যের দল ঘোষণা করেছেন সাইকেল চালিয়ে। সাধারণত সামাজিক যোগাযোগ মাধ্যমে দলে থাকা খেলোয়াড়দের তালিকা দিয়ে দেওয়া হয়। কিন্তু স্পেন দিয়েছে ভিডিও, যেখানে দেখা যাচ্ছে সাইকেল চালাতে চালাতে খেলোয়াড়দের নাম বলছেন হেড কোচ।\n\nপরে প্রথাগত সংবাদ সম্মেলনও করেছেন এনরিকে। তবে সাইকেল চালাতে চালাতে দল ঘোষণার এ অভিনব পন্থা এরই মধ্যে নেটিজেনদের মন কেড়ে নিয়েছে। আগামী ২৫ ও ২৮ সেপ্টেম্বর সুইজারল্যান্ড ও পর্তুগালের বিপক্ষে দুই ম্যাচ খেলবে স্পেন। সে দুই ম্যাচের দলই ঘোষণা করা সাইকেল চালানো অবস্থায়।\n\nএই দলে আরও একবার উপেক্ষিত রয়ে গেছেন স্পেনের কিংবদন্তি ডিফেন্ডার সার্জিও রামোস। এছাড়া জায়গা হয়নি বার্সেলোনার বিস্ময় বালক আনসু ফাতিরও। তাদের দলে না রাখার ব্যাখ্যায় এনরিকে জানিয়েছেন, রামোস-ফাতির চেয়েও ভালো খেলোয়াড় থাকায় তাদের জায়গা হয়নি দলে।\n\nস্পেনের ২৫ সদস্যের স্কোয়াড\n\nগোলরক্ষক: সিমন, সানচেজ, রায়া\n\nডিফেন্ডার: কারবাহাল, গার্সিয়া, আলবা, আজপিলিকুইতা, লরেন্তে, তোরেস, গায়া, গুইলামন\n\nমিডফিল্ডার: হার্নান্দেজ, বুসকেটস, কোকে, গাভি, সোলার, পেদ্রি, লোরেন্তে\n\nফরোয়ার্ড: মোরাতা, ইগলেসিয়াস, তোরেস, সারাবিয়া, উইলিয়ামস, অ্যাসেনসিও ও পিনো\n\n¡Qué ganas teníamos de decir esto!: @LUISENRIQUE21 da a conocer la lista con los jugadores que disputarán los duelos de #NationsLeague contra Suiza y Portugal.\n\n\n\n¡Míster, con este equipo seguro que nos va sobre ruedas!#VamosEspaña pic.twitter.com/Z6S0t1z2sW — Selección Española de Fútbol (@SEFutbol) September 16, 2022\n\nএসএএস/এমএস",
    "বনানীর অভিজাত ফ্ল্যাটে মিলল মিনিবার": "ঢাকা: সুইজারল্যান্ড ও বাংলাদেশের দ্বৈত নাগরিক সেলিম সাত্তারের যাতায়াত ছিল বিভিন্ন দেশে। এই সুবাদে নিত্যনতুন মাদকের সঙ্গে পরিচয় তার।\n\nরোববার (৪ সেপ্টেম্বর) বিকেল থেকে রাত পর্যন্ত বনানীর ১১ নম্বর রোডের বিলাসবহুল ওই ফ্ল্যাটে অভিযান চালিয়ে বিপুল পরিমাণ মাদকসহ সেলিম সাত্তারকে (৬১) গ্রেফতার করে মাদকদ্রব্য নিয়ন্ত্রণ অধিদপ্তর (ডিএনসি)।\n\nগ্রেফতার সেলিম সাত্তার সামাহ রেজার ব্লেডস ইন্ডাষ্ট্রিজ লিমিটেডের (সাবেক বলাকা ও সার্প ব্লেডস কোম্পানি লি.) পরিচালক।\n\nএ সময় তার বাসা থেকে ৩০ গ্রাম কোকেন, ১৮৫ পিস এমডিএমএ, দুই বোতল বিদেশি মদ, ১২৫ গ্রাম কুশ, ২৯ ব্লটার এলএসডি, ৩০০ গ্রাম গাঁজা, পাঁচ গ্রাম আইস, ৭০০ গ্রাম সীসা ও সীসা সেবনের দু’টি হুক্কা, ১৬০ গ্রামের একটি গাঁজার কেক ও নগদ এক লাখ ৬৭ হাজার টাকা জব্দ করা হয়।\n\nমাদকদ্রব্য নিয়ন্ত্রণ অধিদপ্তর ​ঢাকা মেট্রো কার্যালয়ের (উত্তর) উপ-পরিচালক মো. রাশেদুজ্জামান জানান, সেলিম সাত্তার সুইজারল্যান্ড ও বাংলাদেশের দ্বৈত নাগরিক। বিভিন্ন দেশে যাতায়াতের সুবাদে তিনি বিভিন্ন মাদক সম্পর্কে অবগত হন। দীর্ঘদিন ধরে সেসব মাদক সেবনের পাশাপাশি তার বন্ধুমহলকে সরবরাহ করে আসছিলেন। বিশেষ করে বিভিন্ন পার্টিতে মাদক সরবরাহের জন্য তিনি এগুলো সংগ্রহ করেন।\n\nসেলিম সাত্তারকে জিজ্ঞাসাবাদের প্রেক্ষিতে তিনি জানান, সেলিম নেদারল্যান্ডের আর্মস্টাডার্ম থেকে এলএসডি ও এক্সটাসি, স্পেনের বার্সিলোনা থেকে কোকেন, আমেরিকা থেকে কুশ আর স্থানীয়ভাবে আইস ও ক্যানাবিস চকলেট ও বিদেশি মদ সংগ্রহ করতেন।\n\nতাকে জিজ্ঞাসাবাদে আরো বেশ কিছু তথ্য-উপাত্ত পাওয়া গেছে। যেগুলো বিশ্লেষণ করে এই নেটওয়ার্কের বিরুদ্ধে ব্যবস্থা নেওয়া হবে বলেও জানান রাশেদুজ্জামান।\n\n​গ্রেফতার সেলিমের নামে মাদকদ্রব্য নিয়ন্ত্রণ আইনে বনানী থানায় মামলা দায়েরের প্রক্রিয়া চলছে বলেও জানান তিনি।\n\nবাংলাদেশ সময়: ০৮৩৯ ঘণ্টা, সেপ্টেম্বর ০৫, ২০২২\n\nপিএম/কেএআর",
    "এক দিনে হেরে ৬৭ বছরের পুরোনো স্মৃতি ফেরাল ইন্টার, জুভ, রোমা ও এসি মিলান": "কী একটা দিন কাটল সিরি ‘আ’তে!\n\nরোববারের ছুটির দিনটা যে এক করে দিল ইন্টার মিলান, জুভেন্টাস, রোমা আর এসি মিলানের সমর্থকদের। ইতালিয়ান ফুটবলের বড় চারটি ক্লাবই যে হেরেছে কাল।\n\nদিনটা শুরু হয় ইন্টার মিলানের হার দিয়ে। দুপুরে দিনের প্রথম ম্যাচে উদিনেসের মাঠে ৩–১ গোলে হারে ইন্টার। বিকেল নবাগত মনৎসার কাছে ১–০ গোলে হেরে যায় জুভেন্টাস। সন্ধ্যায় এএস রোমা ঘরের মাঠে হেরেছে আতালান্তার কাছে। আর রাতে দিনের শেষ ম্যাচে সান সিরোতে নাপোলির কাছে ২–১ গোলে হার মানে বর্তমান চ্যাম্পিয়ন এসি মিলান।\n\nমিলানের হারটা ইতিহাসের পাতা থেকে তুলে এনেছে ১৯৫৫ সালের ১৩ ফেব্রুয়ারিকে। ইন্টার মিলান, এসি মিলান, জুভেন্টাস ও রোমা গতকালের আগে সর্বশেষ যে একই দিনে হেরেছিল ৬৭ বছর আগের সেই দিনেই।",
    "ইতালি আ.লীগের ত্রি-বার্ষিক সম্মেলন": "ব্যাপক উৎসাহ-উদ্দীপনার মধ্যদিয়ে ইতালি আওয়ামী লীগের ত্রি-বার্ষিক সম্মেলন রবিবার রাজধানী রোমে অনুষ্ঠিত হয়েছে।\n\nএতে প্রধান অতিথি ছিলেন সর্ব ইউরোপ আওয়ামী লীগের সভাপতি এম নজরুল ইসলাম এবং প্রধান বক্তা ছিলেন সর্ব ইউরোপ আওয়ামী লীগের সাধারণ সম্পাদক মজিবুর রহমান।\n\nইতালির ২৫টিরও বেশি শহর থেকে আওয়ামী লীগ, যুবলীগ, স্বেচ্ছাসেবক লীগ, মহিলা আওয়ামী লীগসহ বিভিন্ন সহযোগী সংগঠনের কয়েক হাজার নেতাকর্মী সম্মেলনে অংশগ্রহণ করেন।\n\nএছাড়াও ইউরোপের ১৫টি দেশের আওয়ামী লীগের সভাপতি ও সাধারণ সম্পাদক ইতালির এই সম্মেলনে অতিথি হিসেবে উপস্থিত ছিলেন।\n\nশনিবার থেকেই বিভিন্ন শহরের নেতাকর্মীরা সম্মেলন উপলক্ষে রোমে আসা শুরু করেন। রবিবার দিনভর নেতাকর্মীদের পদচারণায় পুরো রোম শহর ছিল মুখরিত।\n\nজাতীয় সংগীত পরিবেশনের মধ্যদিয়ে দুপুরের পরপরই রোমের পিয়াচ্ছা মিরতির একটি সিনেমা হল অডিটোরিয়ামে সম্মেলন শুরু হয়। এসময় কয়েক হাজার নেতাকর্মীদের উপস্থিতিতে হল অডিটোরিয়াম কানায় কানায় পূর্ণ ছিল।\n\nপ্রধান অতিথির বক্তব্যে এম নজরুল ইসলাম বলেন, এ সম্মেলনের মাধ্যমে ইতালি আওয়ামী লীগ আরও ঐক্যবদ্ধ ও শক্তিশালী হবে। ডেলিগেটদের উদ্দেশ্যে বলেন, আপনারা আপনাদের মূল্যবান ভোটের মাধ্যমে যোগ্য নেতৃত্ব নির্বাচন করবেন যাতে আগামী জাতীয় নির্বাচনে ইতালি আওয়ামী লীগ শেখ হাসিনার সরকারকে আবারও ক্ষমতায় আনতে গুরুত্বপূর্ণ অবদান রাখতে পারে।\n\nসাধারণ সম্পাদক হাসান ইকবালের পরিচালনায় সম্মেলনে সভাপতিত্ব করেন সংগঠনের সভাপতি ইদ্রিস ফরাজি।\n\nসভাপতির বক্তব্যে ইদ্রিস ফরাজি আবেগঘন কন্ঠে দীর্ঘ নয় বছর সংগঠনের দায়িত্ব পালনে সহযোগিতা করার জন্য সকলের প্রতি কৃতজ্ঞতা প্রকাশ করেন। বক্তব্যের পরপরই তিনি ইতালি আওয়ামী লীগের কমিটি বিলুপ্ত ঘোষণা করেন।\n\nঅনুষ্ঠানের দ্বিতীয় পর্বে সম্মেলন প্রস্তুতি কমিটি এবং নির্বাচন কমিশনের নেতৃবৃন্দ বক্তব্য রাখেন।\n\nসম্মেলন প্রস্তুতি কমিটির আহ্বায়ক হাদিউল ইসলাম সম্মেলনে অংশগ্রহণ করে অনুষ্ঠানকে সফল করার জন্য সকলকে আন্তরিক ধন্যবাদ ও কৃতজ্ঞতা জানান। একইসাথে বিনয়ের সাথে অনুষ্ঠান আয়োজনে যেকোনও ভুল হয়ে থাকলে তার জন্য দুঃখ প্রকাশ করেন।\n\nঅনুষ্ঠানের শেষ পর্বে প্রধান নির্বাচন কমিশনার হাবিব চৌধুরী ডেলিগেটদের মতামতেরভিত্তিতে ইতালি আওয়ামী লীগের নতুন নেতৃত্বের নাম ঘোষণা করেন। এসময় তিনি জানান, সভাপতি ও সাধারণ সম্পাদক পদে মনোনয়ন ফরম নিয়েছেন মাত্র দুজন। সে হিসেবে বিনা প্রতিদ্বন্দ্বিতায় আবারও পরবর্তী ৩ বছরের জন্য ইতালি আওয়ামী লীগের সভাপতি হিসেবে ইদ্রিস ফরাজি এবং সাধারণ সম্পাদক হিসেবে হাসান ইকবাল পুনঃনির্বাচিত হয়েছেন।\n\nপরে প্রধান নির্বাচন কমিশনার নির্বাচনের সকল ফলাফল সর্ব ইউরোপ আওয়ামী লীগের সভাপতি এম নজরুল ইসলামের কাছে হস্তান্তর করেন।\n\nএসময় উপস্থিত সকলেই আনন্দ উল্লাসে মেতে উঠেন এবং জোর করতালির মাধ্যমে নতুন নির্বাচিত সভাপতি ও সাধারণ সম্পাদককে অভিনন্দন জানান।\n\nএকই সময় সর্ব ইউরোপ আওয়ামী লীগের সভাপতি এম নজরুল ইসলাম এবং সাধারণ সম্পাদক মুজিবুর রহমান নতুন নির্বাচিত সভাপতি ও সাধারণ সম্পাদককে অভিনন্দন জানান। পরবর্তীতে একে একে ইতালি যুবলীগ, মহিলা আওয়ামী লীগ। এছাড়াও মিলান, ভেনিস, আনকোনা, বলনিয়া, জেনোভা, নাপলি, পালেরমো, কাতানিয়া, বেরগামো, ব্রেসিয়া, মনফালকনে, বারীসহ বিভিন্ন পরভেন্সির আওয়ামী লীগ এবং অংগ সংগঠনের নেতাকর্মীরা উপস্থিত থেকে নতুন সভাপতি ও সাধারণ সম্পাদককে ফুলের শুভেচ্ছা জানান।\n\nএ সময় ইউরোপের বিভিন্ন দেশের আওয়ামী লীগের নেতাদের মধ্যে উপস্থিত ছিলেন- ফ্রান্স আওয়ামী লীগের সভাপতি এম এ কাশেম, অস্ট্রিয়া আওয়ামী লীগের সভাপতি খোন্দকার হাফিজুর রহমান, জার্মান আওয়ামী লীগের সভাপতি বশিরুল আলম সাবু, পর্তুগাল আ.লীগের সভাপতি জহিরুল আলম জসিম, সুইজারল্যান্ড আ.লীগের সভাপতি নজরুল জমাদার, ডেনমার্ক আ.লীগের সভাপতি খোকন মজুমদার, গ্রিস আ.লীগের সভাপতি আব্দুল মান্নান, মাল্টা আ.লীগের সভাপতি মশিয়ার রহমান, ফিনল্যান্ড আ.লীগের সাধারণ সম্পাদক মাইনুল ইসলাম, জার্মান আ.লীগের সাধারণ সম্পাদক আব্বাস চৌধুরী, সুইজারল্যান্ড আ.লীগের সাধারণ সম্পাদক শ্যামল খান, স্পেন আ.লীগের সাধারণ সম্পাদক রিজভি আলম, ডেনমার্ক আ.লীগের সাধারণ সম্পাদক মাহবুবুর রহমান, মাল্টা আ.লীগের সাধারণ সম্পাদক কাওসার আমিন হাওলাদার, মাল্টা আ.লীগের সহসভাপতি রাজিব দাশ, যুগ্ম সাধারণ সম্পাদক নাজমুল হক, গ্রিস আ.লীগের সহসভাপতি আল আমিন প্রমুখ।\n\n(ঢাকাটাইমস/১২সেপ্টেম্বর/এলএ)",
    "২০২৪ ইউরোতেও রাশিয়াকে দেখা যাবে না": "২০২৪ ইউরোর আয়োজক জার্মানি। এই টুর্নামেন্টের বাছাইপর্বের ড্র অনুষ্ঠিত হবে ৯ অক্টোবর। উয়েফা বাছাইপর্বের এই ড্রয়ে বেলারুশকে রাখার সিদ্ধান্ত নিয়েছে। তবে আয়োজক দেশ জার্মানি তাতে খুশি হতে পারেনি। বেলারুশ রাশিয়ার সামরিক মিত্র—এই অভিযোগে জার্মানি সরকারের তরফ থেকে বেলারুশকে নিষিদ্ধ করার অনুরোধ জানানো হয়েছে উয়েফার কাছে। বাছাইপর্বে ৫৩ দলের এই ড্রয়ে নিরাপত্তার কারণে দুই প্রতিবেশী দেশ বেলারুশ ও ইউক্রেনের একই গ্রুপে পড়ার কোনো সম্ভাবনা নেই।",
    "গোলের রেকর্ড গড়ে প্রিমিয়ার লিগের মাসসেরা হলান্ড": "ইংলিশ প্রিমিয়ার লিগে স্বপ্নের মতো শুরু পেয়েছেন আর্লিং হলান্ড। বরুসিয়া ডর্টমুন্ড থেকে ম্যানচেস্টার সিটিতে আসার পর প্রথম মাসেই বইয়ে দিয়েছেন গোলবন্যা, যার স্বীকৃতিও পেয়ে গেলেন দ্রুতই। লিগের আগস্ট মাসের সেরা খেলোয়াড় নির্বাচিত হয়েছেন এই স্ট্রাইকার।\n\nকমিউনিটি শিল্ডের লড়াই দিয়ে ইংলিশ ফুটবলে আনুষ্ঠানিক যাত্রাটা শুরু করেছিলেন হলান্ড। সেই ম্যাচে একাধিক সুযোগ হাতছাড়া করে সমালোচিতও হয়েছিলেন তিনি। অনেকেই ভবিষ্যদ্বাণী করে বলেছিলেন, প্রিমিয়ার লিগের যাত্রাটা কঠিনই হবে হলান্ডের জন্য। সেই ভবিষ্যদ্বাণীকে অমূলক প্রমাণ করতে খুব বেশি সময় নেননি নরওয়েজীয় তারকা। লিগে নিজের প্রথম ম্যাচেই করেন জোড়া গোল। যদিও সেটা ছিল শুধুই শুরু।\n\nদ্বিতীয় ম্যাচে গোল না পেলেও তৃতীয় ম্যাচে আবার লক্ষ্যভেদ করেন হলান্ড।",
    "Brazil vs Ghana, Live Streaming: সরাসরি বিনামূল্য কীভাবে দেখবেন ব্রাজিল-ঘানা ম্যাচ": "Neymar. (Photo Credits: Twitter)\n\nপ্যারিস, ২৩ সেপ্টেম্বর: কাতার বিশ্বকাপের বাদ্যে বেজে গিয়েছে। নভেম্বরে শুরু হয়ে যাচ্ছে ফিফা বিশ্বকাপ ২০২২। তার আগে ক্লাব ফুটবলের বিরতিতে বিশ্বকাপের প্রস্তুতিতে নেমে পড়ছে বিভিন্ন দেশ। আজ, শুক্রবার রাতে নেমে পড়ছে ব্রাজিল-ও। ফ্রান্সের হেভেরি আয়োজিত প্রীতি ম্যাচে ব্রাজিলের প্রতিপক্ষ ঘানা। যে ঘানাকে আফ্রিকার ব্রাজিল হিসেবে ডাকা হয়।\n\nবিশ্বকাপের যোগ্যতা নির্ণয়ক পর্বে রেকর্ড সংখ্যাক পয়েন্ট পেয়ে কাতার বিশ্বকাপের মূলপর্বে উঠে চমকে দেয় তিতে-নেইমারদের দল। নিজেদের দেশের মাটিতে কোপা আমেরিকা ফাইনালে আর্জেন্টিনার কাছে হারের পর থেকে ব্রাজিল বেশ ভাল ফুটবল খেলছে। ঘানাকে হারিয়ে ছন্দ ধরে রাখতে মরিয়া পেলের দেশ। আরও পড়ুন- সরাসরি কীভাবে দেখবেন ভারত-অস্ট্রেলিয়া নাগপুর টি-২০ ম্যাচ\n\nকাতার বিশ্বকাপে ব্রাজিলের গ্রুপ আছে সার্বিয়া, সুইজারল্যান্ড ও ক্যামেরুন। অন্যদিকে ঘানা পড়েছে পর্তুগাল, উরুগুয়ে, দক্ষিণ কোরিয়ার সঙ্গে এক গ্রুপে।\n\nব্রাজিল-ঘানা ম্যাচ কবে কোথায় আয়োজিত হবে\n\nভারতীয় সময় অনুয়ায়ী রাত ১২টা থেকে ২৪ সেপ্টেম্বর, শনিবার শুরু হবে এই প্রীতি ম্যাচ। ফ্রান্সের হাভরের স্টাডে ওসেয়ানাতে হবে এই খেলা।\n\nকোন টিভি চ্যানেলে সরাসরি দেখা যাবে ম্যাচ\n\nভারতের কোনও টিভি চ্যানেলে সরাসরি দেখানো হবে না এই খেলা।\n\nঅনলাইনে কীভাবে দেখা যাবে খেলা\n\nব্রাজিল ফুটবল ফেডারেশনের অফিসিয়াল ইউ টিউব চ্যানেলে সরাসরি স্ট্রিমিং করা হবে এই ম্যাচ।",
    "ছাদখোলা বাসে চোট পেলেন ঋতুপর্ণা চাকমা, লাগল তিন সেলাই": "তবে আর কোনো সমস্যা না থাকায় ঋতুপর্ণাকে চিকিৎসার পরই ছেড়ে দেওয়া হয়। অ্যাম্বুলেন্সে করেই তিনি বাফুফে ভবনের দিকে রওনা দেন।\n\nসাফ জয়ের পর আজ বেলা ১টা ৪৫ মিনিটে হজরত শাহজালাল বিমানবন্দরে নেমেছে নারী দল। সেখান থেকে ছাদখোলা বাসে খেলোয়াড়দের নিয়ে শোভাযাত্রা বের করা হয়। বিমানবন্দর থেকে মেয়েদের বহনকারী বাস কাকলী, জাহাঙ্গীর গেট, প্রধানমন্ত্রীর কার্যালয়, বিজয় সরণি, তেজগাঁও, মৌচাক, কাকরাইল, আরামবাগ, মতিঝিল শাপলা চত্বর হয়ে যাচ্ছে বাফুফে ভবনে।",
    "সুইস ব্যাংকে অর্থপাচার: বিএফআইইউ প্রধান মাসুদ বিশ্বাসকে হাইকোর্টে তলব": "সুইস রাষ্ট্রদূতের এক বক্তব্যের প্রেক্ষিতে দাখিল করা এফিডেভিট ইন কমপ্লাইয়েন্সের সঙ্গে যুক্ত করা এক পৃষ্ঠার একটি প্রতিবেদনে কারও কোন নাম, ঠিকানা ও পদবি না থাকায় বাংলাদেশ ফাইন্যানসিয়াল ইনটেলিজেন্স ইউনিটের প্রধান মাসুদ বিশ্বাসকে তলব করেছেন হাইকোর্ট।\n\nমঙ্গলবার বিচারপতি মো. নজরুল ইসলাম তালুকদার ও বিচারপতি খিজির হায়াতের সমন্বয়ে গঠিত হাইকোর্ট বেঞ্চ এই তলব আদেশ দেন। বুধবার সকাল ১১ টায় আদালতে হাজির হয়ে মাসুদ বিশ্বাসকে এবিষয়ে তাকে ব্যাখ্যা দিতে বলা হয়েছে।\n\nআদেশ প্রদানকালে আদালত বলেন, ‘নাম পদবি ছাড়া এভাবে প্রতিবেদন দেয়াটা যেন ‘ধরি মাছ না ছুই পানি’র মত একটা বিষয়। এত ভয় কেন? নাম পদবি দিয়ে প্রতিবেদন জমা দিতে।’\n\nআদালতে রাষ্ট্রপক্ষে শুনানি করেন ডেপুটি অ্যাটর্নি জেনারেল এ কে এম আমিন উদ্দিন। আর দুদকের পক্ষে শুনানি করেন সিনিয়র আইনজীবী খুরশীদ আলম খান।\n\nপরে খুরশীদ আলম খান সাংবাদিকদের বলেন, ‘বিএফআইইউ’র পক্ষ থেকে যে প্রতিবেদন দাখিল করা হয়েছে সেটি প্রোপার ওয়েতে দাখিল করা হয়নি। কমপ্লায়েন্সের মধ্যে কারও কোন স্বাক্ষর নেই, কে দাখিল করেছে তা উল্লেখ নেই। এ কারণে আদালত অত্যন্ত মনোক্ষুন্ন হয়েছে।’\n\nতিনি আরও বলেন, ‘আমার বক্তব্য জানতে চেয়েছিল। আমি বলেছি এটি বিএফআইইউ’র উদাসীনতা। হাইকোর্ট শুনানি নিয়ে বিএফআইইউ’র প্রধানকে তলব করেছেন।’\n\nআদালতে আজ দুদকের পক্ষে শুনানিতে ছিলেন সিনিয়র আইনজীবী অ্যাডভোকেট মো. খুরশীদ আলম খান ও রাষ্ট্রপক্ষের আইনজীবী ডেপুটি অ্যাটর্নি জেনারেল একেএম আমিন উদ্দিন মানিক।\n\nআরও পড়ুন: অবৈধ স্থাপনা: কক্সবাজারের ডিসিকে হাইকোর্টে তলব\n\nএর আগে গত ১০ আগস্ট জাতীয় প্রেসক্লাবে ডিপ্লোম্যাটিক করেসপন্ডেন্টস অ্যাসোসিয়েশন বাংলাদেশ (ডিকাব) আয়োজিত ‘ডিকাব টক’ অনুষ্ঠানে ঢাকায় নিযুক্ত সুইজারল্যান্ডের রাষ্ট্রদূত নাথালি শুয়ার্ড বলেছেন, সুইস ব্যাংকে জমা রাখা অর্থের বিষয়ে বাংলাদেশ সরকার সুনির্দিষ্ট কোনো ব্যক্তির তথ্য চায়নি। সুইস ব্যাংকের ত্রুটি সংশোধনে সুইজারল্যান্ড কার্যক্রম অব্যাহত রেখেছে। তবে আমি আপনাদের জানাতে চাই সুইজারল্যান্ডে কালো টাকা রাখার কোনো নিরাপদ ক্ষেত্র নয়।\n\nএরপর ১১ আগস্ট স্বপ্রণোদিত হয়ে হাইকোর্টের বিচারপতি মো. নজরুল ইসলাম তালুকদার এবং বিচারপতি খিজির হায়াতের সমন্বয়ে গঠিত বেঞ্চ সুই ব্যাংকের কাছে পাচারকারীদেও তথ্য চাওয়া হয়েছিল কিনা সে ব্যাপাওে দুদক এবং রাষ্ট্রপক্ষের কাছে পদক্ষেপ জানতে চান। তারই ধারাবাহিকতায় গত ১৪ আগস্ট বিএফআইইউকে এ বিষয়ে একটি প্রতিবেদন এফিডেভিট আকারে দাখিল করতে বলা হয়।\n\nসে অনুযায়ী রাষ্ট্রপক্ষ থেকে গত রবিবার সকালে আর্থিক গোয়েন্দা সংস্থার (বিএফআইইউ) প্রতিবেদন এফিডেভিট আকারে হাইকোর্টে দাখিল করে।\n\nপ্রতিবেদনে বলা হয়, সুইজারল্যান্ডের বিভিন্ন ব্যাংকে বাংলাদেশিদের অর্থ জমা সংক্রান্ত তথ্য বিভিন্ন সময়ে দেশটির আর্থিক গোয়েন্দা সংস্থা এফআইইউয়ের কাছে চাওয়া হয়েছিল। সর্বশেষ গত ১৭ জুন এ সংক্রান্ত তথ্য চেয়েছিল বাংলাদেশের আর্থিক গোয়েন্দা সংস্থা।\n\nঅর্থ পাচার ও সন্ত্রাসীকাজে অর্থায়ন প্রতিরোধ, অনুসন্ধান ও তদন্তের জন্য বিএফআইইউ অন্যান্য দেশের আর্থিক গোয়েন্দা সংস্থার সঙ্গে তথ্য আদান-প্রদান করে থাকে। তবে বিশ্বব্যাপী এসব তথ্য আদান-প্রদানের মাধ্যম হলো এগমন্ড সিকিউর ওয়েব (ইএসডব্লিউ)।\n\n২০১৩ সালের জুলাইতে ইএসডব্লিউ’র সদস্য হওয়ার পর চলতি বছরের জুলাই পর্যন্ত ৬৭ ব্যক্তি ও প্রতিষ্ঠানের বিষয়ে তথ্য চায় বাংলাদেশ। ইএসডব্লিউ’র মাধ্যমে সুইজারল্যান্ডের এফআইইউকে এ তথ্য দিতে অনুরোধ করা হয়। কিন্তু একজন ছাড়া অন্যদের বিষয়ে কোনো তথ্য নেই বলে জানায় সুইজারল্যান্ড। আর ওই একজনের তথ্য দুদককে দিয়েছে বিএফআইইউ।\n\nপ্রতিবেদনে বলা হয়েছে, সুইস ব্যাংক চলতি বছরের ১৬ জুন বার্ষিক প্রতিবেদন প্রকাশ করে। পরদিন ইএসডব্লিউ’র মাধ্যমে সুইজারল্যান্ডের বিভিন্ন ব্যাংকে বাংলাদেশি ব্যাংক ও ব্যক্তির জমানো অর্থের বিষয়ে প্রয়োজনীয় তথ্য সরবরাহের জন্য সুইজারল্যান্ডের এফআইইউকে অনুরোধ জানানো হয়। এ পর্যন্ত মোট ১৩ বার তথ্য চাওয়া হয়েছে। তবে এ বিষয়ে এখনো কোনো তথ্য পায়নি বাংলাদেশ। এই প্রতিবেদনের ওপর আজ শুনানি হয়।\n\nশুনানিকালে দেখা যায় এফিডেভিটের ভেতরে একটি প্রতিবেদনে কারও নাম, স্বাক্ষর, ঠিকানা কিছুই উল্লেখ করা হয়নি।\n\nআরও পড়ুন: দুর্নীতি মামলার আসামিদের অব্যাহতি, দুদকের আইওকে হাইকোর্টে তলব\n\nসন্তানদের জবানবন্দি রেকর্ড: বাবুলের ভাই ও মাগুরার সমাজসেবা কর্মকর্তাকে হাইকোর্টের তলব",
    "পাঠ্যপুস্তকে বাবর আজমের কাভার ড্রাইভ": "ক্রিকেট শট এখন ধ্রুপদ ও তাৎক্ষণিক উদ্ভাবনের নান্দনিক সমন্বয়। কোনো শট আপনাকে চিরায়ত সৌন্দর্যের আলোয় ভাসিয়ে নেবে, আবার কোনো শট তাৎক্ষণিকভাবে মুগ্ধ করবে।\n\nটি–টোয়েন্টি ক্রিকেটের উত্থানের পর ক্রিকেটে উদ্ভাবিত হয়েছে বিস্ময় জাগানো সব শট। তবে ক্রিকেটে যেসব শটকে ধ্রুপদি ধারার সৌন্দর্যের প্রতীক ধরা হয়, সেসবের মধ্যে সম্ভবত সবচেয়ে বেশি আসবে কাভার ড্রাইভই।",
    "বিকেলের ময়দানের খাসখবর (২৫/৯/২০২২)": "খেলার দুনিয়ার এ সমস্ত টাটকা খবর দিচ্ছেন শান্তি রায়চৌধুরী।\n\nফুটবলারদের জন্য নতুন অ্যাপ চালু করছে ফিফা\n\n- Advertisement -\n\nকাতার বিশ্বকাপের জন্য কতই-না নতুন নতুন প্রযুক্তি ব্যবহার করছে কর্তৃপক্ষ। এর আগে জানানো হয়েছিল, বিশ্বকাপে মাঠে বসে খেলা দেখতে হলে লাগবে ‘হায়া কার্ড’। এবার এক নতুন অ্যাপই চালু করতে যাচ্ছে ফিফা। কী থাকছে এই অ্যাপে? ফিফা সভাপতি জিয়ান্না ইনফান্তিনোর ২০২২-২৩ ভিশন সামনে রেখে ফুটবলের প্রযুক্তিগত উন্নয়নের জন্য ‘ফিফা প্লেয়ার অ্যাপ’ বানানো হয়েছে। এই অ্যাপের মাধ্যমে মাঠের পারফরম্যান্স তৎক্ষণাৎ জানতে পারবেন ফুটবলাররা। ফিফপ্রোর সঙ্গে সম্মিলিতভাবে এই অ্যাপ বানিয়েছে বিশ্ব ফুটবলের অভিভাবক সংস্থা। কাতার বিশ্বকাপেই এ অ্যাপ ব্যবহার করা যাবে।\n\nথামল স্পেনের জয়যাত্রা, শীর্ষে রোনালদোর পর্তুগাল\n\nউয়েফা নেশন্স লিগে ঘরের মাঠে শেষবার ২০১৮ সালের অক্টোবরে হেরেছিল স্পেন। সময়ের হিসেবে প্রায় চার বছর এবং ম্যাচ হিসেবে স্প্যানিশরা অপরাজিত ছিল ২২ ম্যাচ। নিজেদের আঙিনায় তাদের সেই অপরাজেয় যাত্রা নেশন্স লিগে থামিয়ে দিয়েছে সুইজারল্যান্ড। গতকাল তারা সুইজারল্যান্ডের কাছে ২-১এ হেরেছে।\n\nঅন্যদিকে, চেক রিপাবলিকের বিপক্ষে ৪-০ গোলের বড় জয়ে টেবিলের শীর্ষে উঠেছে পর্তুগাল।\n\nআজ লিগে যাত্রা শুরু মহমেডানের\n\nএ বারের ডুরান্ডে কাপে ভালো পারফরমেন্স দেখিয়েও ট্রফি পাইনি মোহামেডান। মহমেডানের নজরে এ বার ঘরোয়া লিগ। আজ রবিবার লীগের প্রথম ম্যাচে তারা মুখোমুখি হচ্ছে এরিয়ান্স ক্লাবের।\n\nম্যাচের আগেই রবিবার সকালে অনুশীলনে বিরাটরা\n\nসময় কম থাকায় শনিবার অনুশীলনে নামতে পারেননি রোহিতরা। তাই রবিবার সন্ধেয় খেলতে নামার আগে সকালে অপশনাল অনুশীলনের আয়োজন করা হয়েছিল। নাগপুরেও বৃষ্টির জন্য অনুশীলন বাতিল করতে হয়েছিল ২ দলকেই। ম্যাচের দিন অর্থাৎ আজ সকালে নেট সেশনে নেমেছিল ২ দল।\n\nকেমন হবে আজকের পিচ ও আবহাওয়া\n\nহায়দরাবাদের পিচ বরাবরই ফ্ল্যাট। ব্যাটারদের জন্য স্বর্গ বলা যেতে পারে। হাইস্কোরিং গ্রাউন্ড হিসেবেই মানা হয় এই মাঠকে। কোনও বৃষ্টির পূর্বাভাস নেই। এছাড়াও সারাদিন রোদের দেখা মিলবে। বিকেলের পর দিয়ে একটু গরম বাড়বে।\n\nআজ নির্ণায়ক ম্যাচে মুখোমুখি রোহিত-ফিঞ্চ বাহিনী, কখন, কোথায় দেখবেন ম্যাচ?\n\nভারতীয় সময় অনুযায়ী সন্ধ্যা ৭.৩০টা নাগাদই ভারত-অস্ট্রেলিয়া ম্যাচটি শুরু হবে। স্টার স্পোটর্স নেটওয়ার্কে দেখা যাবে এই ম্যাচটি। এছাড়া অনলাইনে হটস্টার অ্যাপে দর্শকরা ভারত-অস্ট্রেলিয়া এই ম‍্যাচটি দেখতে পারবেন।\n\nবাংলাদেশ-আয়ারল্যান্ড ফাইনাল আজ\n\nসেমিফাইনালে থাইল্যান্ডকে ১১ রানে হারিয়ে টি-২০ বিশ্বকাপের চূড়ান্তপর্ব নিশ্চিত করেছে বাংলাদেশ মহিলা ক্রিকেট দল। নিগার সুলতানাদের সঙ্গী হয়েছে আয়ারল্যান্ড। আইরিশ মহিলা দল ফাইনালের উঠতে ৪ রানে হারায় জিম্বাবুয়েকে। ভারতীয় সময় রাত ৭.৩০ মি. আবুধাবি শেখ আবু জায়েদ ক্রিকেট স্টেডিয়ামে ফাইনালে বাংলাদেশ মুখোমুখি হবে আয়ারল্যান্ডের।\n\nমেসির জোড়া গোল, হন্ডুরাসের বিরুদ্ধে দুরন্ত জয় আর্জেন্তিনার\n\nকাতার বিশ্বকাপে মাঠে নামার আগে ফর্মে ফিরলেন লিওনেল মেসি। দেশের জার্সিতে মাঠে নেমে হন্ডুরাসের বিরুদ্ধে জোড়া গোল করলেন আর্জেন্তাই সুপারস্টার। গোটা ম্যাচেই একাধিপত্য দেখিয়েছে নীল-সাদা জার্সিধারীর। মিয়ামির হার্ড রক স্টেডিয়ামে ৬০ হাজার দর্শকাসন বিশিষ্ট স্টেডিয়াম। সেখানেই আরো একবার জ্বলে উঠলেন মেসি। হন্ডুরাসকে ৩-০ গোলে হারিয়ে দিল আর্জেন্টিনা দুটি গোল করেন মেসি।",
    "আরও ‘হিংস্রতা’ নিয়ে ফেরার ঘোষণা ইব্রার": "নতুন বছর আসার আগে মাঠে ফেরার সম্ভাবনাও নেই। আগে বেশ কয়েকবার অবসরের সিদ্ধান্ত উড়িয়ে দেওয়া ইব্রা এ দফায় আবার ফিরতে পারবেন কি না, এমন সন্দেহ অনেকের।\n\nবয়স ৪০ পার করেও না হয় খেলা চালিয়ে যাচ্ছিলেন, কিন্তু ছয় মাসের বেশি সময় পুনর্বাসনে থাকতে হয়, এমন অস্ত্রোপচারের পর কি আর খেলায় ফিরতে পারবেন? ফিরতে পারলেও আগের মতো নিয়মিত খেলে যেতে পারবেন কি না—এসব প্রশ্ন বাতাসে উড়ছে।",
    "মাদ্রিদ ডার্বি জিতে রিয়ালের ছয়ে ছয়": "মাঠে রিয়াল মাদ্রিদের খেলোয়াড়দের ঠেকাতে চেষ্টা করেছেন আতলেতিকো মাদ্রিদের খেলোয়াড়েরা। মাঠের বাইরে থেকে রিয়াল মাদ্রিদ খেলোয়াড়দের উত্যক্ত করে যাচ্ছেন আতলেতিকোর সমর্থকেরা। সেটি সীমাও ছাড়িয়ে গেছে এক সময়। ভিনিসিয়ুস জুনিয়রকে নিয়ে বর্ণবাদী গান বেঁধে ফেলাকে আর কী বলা যায়!\n\nতাতেও রিয়াল মাদ্রিদের জয়রথ থামাতে পারল না আতলেতিকো মাদ্রিদ। আতলেতিকোর ঘরের মাঠ মেত্রপলিতানোতে মাদ্রিদ ডার্বিতে ২–১ গোলে জিতেছে কার্লো আনচেলত্তির রিয়াল। দুই লাতিন আমেরিকান রদ্রিগো ও ফেদে ভালভের্দের গোলে প্রথমার্ধেই ২–০ গোলে এগিয়ে যায় রিয়াল। শেষ দিকে আতলেতিকোর হয়ে ব্যবধান কমান মারিও হেরমাসো।\n\nএই জয়ে লা লিগায় টানা ষষ্ঠ জয় পেল রিয়াল। ৬ ম্যাচে ১৮ পয়েন্ট নিয়ে শীর্ষে থাকা দলটি নিকট প্রতিদ্বন্দ্বী বার্সেলোনার চেয়ে এগিয়ে ২ পয়েন্টে। অন্যদিকে ৬ ম্যাচে ১০ পয়েন্ট নিয়ে আতলেতিকো পড়ে আছে সাতে।",
    "টিভিতে বাংলাদেশের টি-টোয়েন্টি ম্যাচসহ যা দেখবেন": "﻿বাংলাদেশ - সংযুক্ত আরব আমিরাতের ম্যাচ টেলিভিশনের পর্দায় দেখতে পারবেন বাংলাদেশের সমর্থকরা। দুটি ম্যাচই সরাসরি সম্প্রচার করবে জিটিভি। প্রথমটি আজ রাত ৮ টায় শুরু।\n\n\n\nসংযুক্ত আরব আমিরাত-বাংলাদেশ\n\nপ্রথম টি-টোয়েন্টি\n\nসরাসরি রাত আটটা\n\nজিটিভি\n\nবঙ্গবন্ধু আন্ত:বিশ্ববিদ্যালয় ক্রীড়া\n\nফুটবল\n\nসরাসরি, দুপুর ২-৩০ মিনিট\n\nটি স্পোর্টস\n\nভারত-অস্ট্রেলিয়া, তৃতীয় টি-টোয়েন্টি\n\nসরাসরি, সন্ধ্যা ৭-৩০ মিনিট\n\nটি স্পোর্টস\n\nটেলিভিশন\n\nক্রিকেট\n\nপাকিস্তান-ইংল্যান্ড, চতুর্থ টি-টোয়েন্টি\n\nসরাসরি, রাত ৮-৩০ মিনিট, সনি সিক্স\n\nফুটবল\n\nউয়েফা নেশনস লিগ\n\nআর্মেনিয়া-ইউক্রেন\n\nসরাসরি, সন্ধ্যা ৭টা, টেন টু\n\nনর্দার্ন আয়ারল্যান্ড-কসোভো\n\nসরাসরি, রাত ১০টা, টেন টু\n\nচেক প্রজাতন্ত্র-পর্তুগাল\n\nসরাসরি, রাত ১২-৪৫ মিনিট, টেন টু\n\nস্পেন-সুইজারল্যান্ড\n\nসরাসরি, রাত ১২-৪৫ মিনিট, সনি সিক্স\n\nসার্বিয়া-সুইডেন\n\nসরাসরি, রাত ১২-৪৫ মিনিট, সনি লিভ\n\nটেনিস\n\nলেভারকাপ\n\nসরাসরি, বিকেল ৫-৩০ মিনিট, টেন ওয়ান\n\n\n\n",
    "আজ টিভিতে যা দেখবেন (১১ সেপ্টেম্বর ২০২২)": "এশিয়া কাপ ফাইনাল আজ, মুখোমুখি শ্রীলঙ্কা ও পাকিস্তান। বাংলাদেশ সময় রাত ২টায় শুরু হবে ইউএস ওপেনের পুরুষ এককের ফাইনাল।",
    "টিভিতে আজকের খেলা": "সিনিয়ররা না থাকলেও বাড়তি চাপ ছিল না: আফিফ",
    "টিভিতে আজ যেসব খেলা": "চলুন এক নজরে দেখে নেয়া যাক ক্রীড়াপ্রেমীরা আজ কোন টিভি চ্যানেলে কোন খেলা বা খেলার অনুষ্ঠান উপোভোগ করতে পারবে।\n\nক্রিকেট: রোড সেফটি ওয়ার্ল্ড সিরিজ\n\nশ্রীলঙ্কা-নিউজিল্যান্ড, সরাসরি রাত ৮ টায়\n\nটি স্পোর্টস\n\nফুটবল: উয়েফা নেশনস লিগ\n\nআর্মেনিয়া-ইউক্রেন, সরাসরি সন্ধ্যা ৭ টায়\n\nসনি টেন ২\n\nউ. আয়ারল্যান্ড-কসোভো\n\nসরাসরি, রাত ১০ টায়\n\nসনি টেন ২\n\nস্পেন-সুইজারল্যান্ড\n\nসরাসরি, রাত ১২টা ৪৫ মিনিট\n\nসনি সিক্স\n\nচেক প্রজাতন্ত্র-পর্তুগাল\n\nসরাসরি, রাত ১২টা ৪৫ মিনিট সনি টেন ২\n\nটেনিস: লেভার কাপ\n\nসরাসরি, বিকেল ৫টা ৩০ মিনিট\n\nসনি টেন ১\n\nবাংলাদেশ জার্নাল/এমএম",
    "মেসার্স গাভা প্রাইভেট লিমিটেড": "হংকং-শ্রীলংকা-সুইজারল্যান্ড মালিকানাধীন কোম্পানি মেসার্স গাভা প্রাইভেট লিমিটেড ঢাকা ইপিজেডে একটি পোশাক প্রস্তুতকারী শিল্প স্থাপন করতে যাচ্ছে। বেপজার সদস্য (বিনিয়োগ উন্নয়ন) আলী রেজা মজিদ এবং মেসার্স গাভা প্রাইভেট লিমিটেডের পরিচালক প্রসনড়ব কুমার জয়সিংহে গতকাল ঢাকাস্থ বেপজা কমপ্লেক্সে এ উপলক্ষ্যে নিজ নিজ প্রতিষ্ঠানের পক্ষে একটি চুক্তি স্বাক্ষর করেন। বেপজার নির্বাহী চেয়ারম্যান মেজর জেনারেল আবুল কালাম মোহাম্মদ জিয়াউর রহমান, এনডিসি, পিএসসি চুক্তি স্বাক্ষর অনুষ্ঠান প্রত্যক্ষ করেন। -প্রেস বিজ্ঞপ্তি",
    "ক্যারিয়ারের শেষ টুর্নামেন্ট খেলতে লন্ডনে ফেদেরার": "সুইজারল্যান্ড টেনিস তারকা রজার ফেদেরার ক্যারিয়ারের শেষ টুর্নামেন্ট খেলতে এখন লন্ডনে। ২০ বারের গ্র্যান্ড স্ল্যাম বিজয়ী এই তারকা গত সপ্তাহে ঘোষণা দিয়েছিলেন লেভার কাপই ক্যারিয়ারের শেষ টুর্নামেন্ট।\n\nলন্ডনে ২৩-২৫ সেপ্টেম্বর লেভার কাপ অনুষ্ঠিত হবে। ফেদেরার এর আগে ২২ সেপ্টেম্বর টিম ইউরোপের সাথে শেষ অনুশীলনে অংশ নেবেন। এই দলে রয়েছেন রাফায়েল নাদাল, নোভাক জোকোভিচ, অ্যান্ডি মারে। রয়েছেন তরুণ কাসপার রুড ও স্টিফানোস সিতসিপাস।\n\nসামাজিক যোগাযোগমাধ্যমে একটি চিঠির মাধ্যমে ফেদেরার তার অবসরের ঘোষণা দিয়েছিলেন। বর্ণাঢ্য ক্যারিয়ারে ফেদেরার ১০৩টি এটিপি সিঙ্গেলস শিরোপাসহ ১২৫১টি ম্যাচে জয়ী হন। রেকর্ড আটটি উইম্বলডন শিরোপাসহ জয় করেছেন ২০টি গ্র্যান্ড স্ল্যাম শিরোপা।",
    "১৫ বছরের স্কুল ছাত্রকে নামিয়ে দিল আর্সেনাল": "এনওয়ানেরিকে নিয়ে আর্সেনাল কোচ আরতেতা বলেছেন, ‘তরুণ খেলোয়াড়দের তুলে আনার সুযোগ আমাদের আছে। আমাদের ঘাটতি আছে, আর সমস্যা তৈরি হলেই তো সুযোগ আসে। সে আমাদের সঙ্গে বেশ কয়েকবার অনুশীলন করেছে। গতকাল রাতেই আমার মনে হয়েছে, যদি সুযোগ আসে আমি তাকে খেলাব।’",
    "ওপেনার বাবরকে নিয়ে এত কথা কেন, প্রশ্ন সালমান বাটের": "পাকিস্তানের হয়ে ২৪ টি-টোয়েন্টি খেলা সালমান মনে করেন, সব সময় ওপেনিং পজিশন নিয়ে একটু বেশিই কাটাছেঁড়া হয়, ‘আমি যখন খেলতাম, তখন মিডল অর্ডার পরিবর্তন করা হতো না, শুধু ওপেনিং পজিশনেই পরিবর্তন আসত। আমার খেলা ৭৮ ওয়ানডেতে মনে হয় ১৫ জনের সঙ্গে ওপেন করেছি। ওপেনিং ব্যাট করা সবচেয়ে কঠিন, অথচ সেই জায়গাটাই সবাই পরিবর্তন করতে চাচ্ছে। কেউ তো মিডল অর্ডার নিয়ে কথা বলে না। গত তিন বছরে মিডল অর্ডার আমাদের কয়টা ম্যাচ জিতিয়েছে।’",
    "কোথায় হারাল ক্লপের ‘হেভিমেটাল’ ফুটবল": "নাপোলির মাঠে লিভারপুলের ৪৫ মিনিটের বিভীষিকাময় পারফরম্যান্সে আরও গোলের সম্ভাবনা দেখতে পাচ্ছিলেন অনেকে। এমনকি আলিসনের পেনাল্টি সেভ ও ভার্জিল ফন ডাইকের গোললাইন থেকে বল না ফেরানোর ব্যাপার না ঘটলে স্কোরলাইনটা আরও নির্মম হতে পারত। এ কোন লিভারপুল—এমন প্রশ্ন জাগছিল ক্ষণে ক্ষণে। ইয়ুর্গেন ক্লপের ‘হেভিমেটাল’ ফুটবলের দম কি তবে ফুরিয়ে গেল?\n\nক্লপ লিভারপুলের দায়িত্ব নেন ২০১৫ সালে। এর আগে প্রিমিয়ার লিগ ও চ্যাম্পিয়নস লিগে যেন ‘শীতনিদ্রা’য় ছিল লিভারপুল। ক্লপের জাদুর কাঠির ছোঁয়ায় সেই ঘুম ধীরে ধীরে ভাঙতে শুরু করে অ্যানফিল্ডের দলটির। চ্যাম্পিয়নস লিগে লম্বা সময়ের ব্যর্থতার গল্পে যতি পড়ে ২০১৯ সালে, টটেনহামকে হারিয়ে ১৪ বছর পর ইউরোপসেরার মুকুট মাথায় পরে লিভারপুল। ক্লপ-জাদু এরপর প্রিমিয়ার লিগেও ঘুম ভাঙায় ‘অলরেড’দের। তিন দশকের খরা কাটিয়ে ২০২০ সালে লিগ জেতে তারা।",
    "স্ত্রী, ছেলেকে নিয়ে রাজ এখন প্যারিসে!": "",
    "ভারতীয় অভিনেত্রীর ঝুলন্ত লাশ উদ্ধার": "দীপার লেখা একটি ডায়েরিও জব্দ করেছে পুলিশ। ডায়েরিতে লেখা ছিল, তিনি জীবন পছন্দ করেন না, কারণ তাঁকে সমর্থন করার মতো কেউ নেই। নোটটিতে আরও লেখা আছে যে তিনি এমন একজনের প্রেমে পড়েছেন, যিনি তাঁর প্রেমকে গ্রহণ করেননি এবং তাই তিনি তাঁর জীবন শেষ করতে চলেছেন। অভিনেত্রীর মৃত্যুর কারণ খুঁজতে পুলিশ কর্মকর্তারা দীপার প্রেমিকের বিষয়ে জিজ্ঞাসাবাদ করছেন। কয়েক দিন আগে গীতিকার কাবিলানের মেয়ে থুরিগাই আত্মহত্যা করেন। তদন্তে জানা যায়, বিয়ের জন্য চাপ দেওয়া হচ্ছিল। ওই ঘটনার রেশ কাটতে না কাটতেই দীপার মৃত্যুর খবর এল।"
}