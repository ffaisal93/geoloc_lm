{
    "ফিলিপাইনে শক্তিশালী টাইফুনের আঘাত, নিহত ৫": "প্রবল শক্তি সঞ্চার করে ফিলিপাইনে আঘাত হেনেছে টাইফুন নোরু। ঝড়ো আবহাওয়ায় এখন পর্যন্ত ৪ জনের মৃত্যুর খবর পাওয়া গেছে। নিখোঁজ রয়েছেন আরও একজন।\n\nসোমবার ব্রিটিশ সংবাদমাধ্যম বিবিসি তাদের প্রতিবেদনে জানিয়েছে, ফিলিপাইনের লুজান দ্বীপের ওপর দিয়ে ২৪০ কিলোমিটার বেগে ঝড়ো বাতাস বয়ে গেছে। দেশটির ১১ কোটি জনসংখ্যার অর্ধেকের বসবাস এখানেই।\n\nআবহাওয়া পূর্বাভাসকারীরা বলেন, ঝড়টি তীব্রভাবে লুজানের পশ্চিমে আঘাত হেনেছে। ফিলিপাইনে চলতি বছরের সবচেয়ে শক্তিশালী ঝড় নোরু।\n\nবুলকানের গভর্নর ড্যানিয়েল ফার্নান্দো বলেছেন, সান মিগুয়েল জেলায় উদ্ধার অভিযানের সময় আকস্মিক বন্যায় ভেসে গেছেন পাঁচজন।\n\nভারী বৃষ্টিতে ডুবে গেছে অনেক গুরুত্বপূর্ণ সড়ক। খুঁটি ভেঙে বিদ্যুৎ সরবরাহ বন্ধ হয়ে গেছে বেশ কিছু এলাকায়। ঝড়ের কারণে ৭৪ হাজারের বেশি মানুষকে ঝুঁকিপূর্ণ এলাকা থেকে সরিয়ে নিরাপদে নেওয়া হয়েছে। রাজধানী ম্যানিলায় খুব একটা প্রভাব না পড়লেও এর আগে বন্যার আভাস দিয়ে সতর্কতা জারি করেছিলেন কর্তৃপক্ষ। নোরু স্থানীয়ভাবে কাডিং নামে পরিচিত। ধীরে ধীরে দুর্বল হয়ে সোমবার সন্ধ্যা নাগাদ ফিলিপাইন অতিক্রম করবে বলে ধারণা করা হচ্ছে।\n\nফিলিপাইনের প্রেসিডেন্ট ফার্দিনান্দ মার্কোস সোমবার (২৬ সেপ্টেম্বর) এক ব্রিফিংয়ে বলেন, আমি মনে করি এখন পর্যন্ত আমরা ভাগ্যবান। গত দুই দিনে যেভাবে প্রস্তুতি নিয়েছিলাম তা কাজে এসেছে। তবে ঝড়টি এখনও শেষ হয়ে যায়নি।\n\nসবেচেয়ে বেশি ক্ষতিগ্রস্ত এলাকায় উদ্ধার তৎপরতা জোরদারেরও নির্দেশ দিয়েছেন প্রেসিডেন্ট ফার্দিনান্দ।",
    "মূল্যস্ফীতি কমাতে রাশিয়ার তেল কিনবে ফিলিপাইন": "পশ্চিমাদের আপত্তি সত্ত্বেও রাশিয়ার কাছ থেকে তেলসহ বিভিন্ন ধরনের জরুরি পণ্য কিনতে আলোচনা চালাচ্ছে ফিলিপাইন। ইউক্রেন যুদ্ধ সংক্রান্ত আন্তর্জাতিক উদ্বেগের চেয়ে জাতীয় স্বার্থ বড় হওয়ায় ফিলিপাইন এই সিদ্ধান্ত নিয়েছে বলে জানিয়েছেন দেশটির প্রেসিডেন্ট ফার্দিনান্দ মার্কোস জুনিয়র। সম্প্রতি ব্লুমবার্গ টিভিকে দেওয়া এক সাক্ষাৎকারে এ কথা জানিয়েছেন তিনি।\n\nমার্কোস বলেছেন, তার দেশ কেবল পুরোনো সরবরাহকারীদের ওপর নির্ভর করেই সন্তুষ্ট থাকতে পারে না। তাই খাদ্যসামগ্রী ও সারের মতো জরুরি পণ্যগুলোর দাম নিয়ন্ত্রণে রাখতে সরবরাহ ব্যবস্থায় বৈচিত্র্য আনতে রাশিয়াসহ অন্যান্য দেশগুলোর সঙ্গে আলোচনা করছে ফিলিপাইন।\n\nতিনি বলেন, এখন আমাদের রাশিয়ার কাছে যেতে হবে। তারা হয়তো কিছুটা ছাড় দিয়ে জ্বালানি সরবরাহ করতে পারে।\n\nএ বিষয়ে রাশিয়াসহ অন্য সরবরাহকারীদের সঙ্গে চুক্তির খুব কাছাকাছি পৌঁছে গেছেন বলেও জানিয়েছেন ফিলিপিনো প্রেসিডেন্ট।\n\nজাতিসংঘ সাধারণ পরিষদের অধিবেশনে যোগ দিতে অন্য বিশ্বনেতাদের সঙ্গে নিউইয়র্কে রয়েছেন ফার্দিনান্দ মার্কোস। শুক্রবার (২৩ সেপ্টেম্বর) বিকেলে সেখান থেকেই ব্লুমবার্গকে সাক্ষাৎকার দেন তিনি।\n\nরাশিয়ার ওপর পশ্চিমা দেশগুলোর নিষেধাজ্ঞা সম্পর্কে জিজ্ঞাসা করা হলে ফিলিপাইনের প্রেসিডেন্ট বলেন, এর রাজনৈতিক দিক কিছুটা জটিল হয়েছে। তবুও জাতীয় স্বার্থই সবার আগে।\n\nতিনি বলেন, আমাদের জ্বালানির সেই নতুন উৎসগুলো খুঁজে বের করতে হবে। তবে এটি কেবল জ্বালানির ক্ষেত্রেই নয়, খাদ্য, সারসহ অন্যান্য জরুরি জিনিসগুলোর জন্যেও প্রযোজ্য।\n\nইউক্রেন যুদ্ধের জেরে রাশিয়াকে একঘরে করার যে চেষ্টা চালাচ্ছে যুক্তরাষ্ট্রসহ পশ্চিমা দেশগুলো, তা উদীয়মান অর্থনীতিগুলোর সামনে সিদ্ধান্ত নেওয়ার ক্ষেত্রে কত বড় চ্যালেঞ্জ দাঁড় করিয়েছে, সেটাই যেন চোখে আঙুল দিয়ে দেখিয়ে দিয়েছে ফিলিপিনো প্রেসিডেন্টের এই মন্তব্য।\n\nএ সপ্তাহেই মার্কিন প্রেসিডেন্ট জো বাইডেনের সঙ্গে সাক্ষাৎ করেছেন প্রেসিডেন্ট মার্কোস। ২০২৮ সাল পর্যন্ত কমপক্ষে ৬ দশমিক ৫ শতাংশ বার্ষিক প্রবৃদ্ধির লক্ষ্য নির্ধারণ করেছে তার সরকার, যা দেশটিকে প্রাক-মহামারি প্রবৃদ্ধির পর্যায়ে ফিরিয়ে নেবে।\n\nকিন্তু এটি করতে গিয়ে কঠিন অর্থনৈতিক চ্যালেঞ্জের মুখোমুখি হচ্ছে ফিলিপাইনকে। বিশ্বব্যাপী নিত্যপণ্যের মূল্যবৃদ্ধি দক্ষিণ-পূর্ব এশিয়ার দেশটিতে মূল্যস্ফীতি নিয়ন্ত্রণের বাইরে নিয়ে যাচ্ছে। মার্কিন ডলারের বিপরীতে পেসোর রেকর্ড দরপতন এটিকে আরও ত্বরান্বিত করেছে। মূল্যস্ফীতি নিয়ন্ত্রণে চলতি বছরে এ পর্যন্ত সুদের হার ২২৫ বেসিস পয়েন্ট বাড়িয়েছে ফিলিপাইনের কেন্দ্রীয় ব্যাংক।\n\nকেএএ/",
    "ফিলিপাইনে ‘নোরুর’ আঘাত, নিহত ৬": "নোরুর কারণে দেশটিতে বন্যা শুরু হতে পারে বলে আশঙ্কা করা হচ্ছে\n\nadvertisement\n\nফিলিপাইনের প্রধান দ্বীপে প্রবল শক্তি সঞ্চার করে শক্তিশালী টাইফুন নোরু আঘাত হেনেছে। এতে অন্তত ছয় জন উদ্ধারকর্মী নিহত হয়েছে। নিখোঁজ রয়েছে একজন। আজ সোমবার বিবিসির এক প্রতিবেদনে এই তথ্য জানানো হয়েছে।\n\nরিপোর্ট বলছে, এর আগে সুপার টাইফুন হিসেবে চিহ্নিত করা টাইফুন নোরুর প্রভাবে প্রধান দ্বীপ লুজনে ঘণ্টায় ২৪০কিলোমিটার বেগে ঝড়ো বাতাস প্রবাহিত হচ্ছে। এখানেই দেশটির অর্ধেক মানুষ বাস করে। সংখ্যা ১১ কোটির মতো।\n\nadvertisement 3\n\nআবহাওয়াবিদরা বলছেন, লুজনে বিস্ফোরক তীব্রৃতা নিয়ে আঘাত হেনেছে ঝড়টি। এই বছর আঘাত হানা সবচেয়ে শক্তিশালী ঝড় নোরু। বুলাকান এলাকার গভর্নর ড্যানিয়েল ফার্নান্দো বলেন, উদ্ধার অভিযান চালানোর সময় আঘাত হানা ঝড়ের কারণে সৃষ্ট জলোচ্ছ্বাস ওই ছয় জন উদ্ধারকর্মীকে ভাসিয়ে নিয়ে যায়।\n\nadvertisement 4\n\nস্থানীয়ভাবে কার্ডিং নামে পরিচিত টাইফুন নোরু রোববার স্থানীয় সময় রাত আটটা ২০ মিনিটে দ্বিতীয়বার ভূমিতে আছড়ে পড়ার পর এটি দুর্বল হয়। সোমবার স্থানীয় সময় সন্ধ্যা নাগাদ ঝড়টি ফিলিপাইন ছেড়ে যাবে বলে পূর্বাভাসে বলা হয়েছে।\n\nঝড়টি যে পথ দিয়ে যাওয়ার কথা সেসব জায়গার ৭৪ হাজার মানুষকে নিরাপদ আশ্রয়ে সরিয়ে নেওয়া হয়েছে। কর্মকর্তারা সতর্ক করে বলেছেন, রাজধানী ম্যানিলায় ভয়াবহ বন্যা হওয়ার আশঙ্কা রয়েছে।\n\nআমার মনে হয় অন্তত এ যাত্রায় আমাদের ভাগ্য ভালই, সোমবার এক সংবাদ ব্রিফিংয়ে বলেন ফিলিপিন্সের প্রেসিডেন্ট ফার্দিনান্দ মার্কোস। তিনি বলেন, এটা স্পষ্ট যে গত দুদিন ধরে আমরা যা করেছি তা প্রস্তুতি হিসেবে খুবই গুরুত্বপূর্ণ। তবে এটা এখনো শেষ হয়নি। আমরা তখনই বিশ্রাম নেব যখন সরিয়ে নেওয়া বেশিরভাগ মানুষ তাদের বাড়ি ফিরে যেতে পারবে।\n\nমার্কোস জরুরি সরবরাহের জন্য আকাশপথ ব্যবহার করার নির্দেশ দিয়েছেন। যেসব জায়গা সবচেয়ে বেশি দুর্গত সেসব জায়গায় পরিষ্কার করার যন্ত্রপাতি পাঠাতে বলেছেন। ম্যানিলার পূর্বাঞ্চলে কুইজন প্রদেশে মৎসজীবীদের আগে থেকেই সাগরে যেতে বারণ করা হয়েছে। কিছু এলাকা বিদ্যুৎবিহীন রয়েছে বলে খবর পাওয়া যাচ্ছে।\n\nবিমান এবং ফেরি চলাচল বন্ধ ঘোষণা করা হয়েছে। লুজনে প্রেসিডেন্ট ফার্দিনান্দ মারকোস সরকারি সব কাজ স্থগিত করেছেন। স্কুলের ক্লাস বন্ধ ঘোষণা করা হয়েছে। ম্যানিলার উত্তর-পূর্বে দিনগালান শহরে এবং প্রশান্ত মহাসাগরীয় উপকূলের বাসিন্দাদের বলা হয়েছে তারা যেন আশ্রয়কেন্দ্রে যেয়ে আশ্রয় নেয়।\n\nএকজন বাসিন্দা এএফপিকে বলেছেন, আমরা উপকূল থেকে দূরে আছি, তবে আমার চিন্তা হচ্ছে পাহাড়ী ঢল নিয়ে। সোমবার দেশটির স্টক একচেঞ্জ স্থগিত করা হয়েছে।\n\nমার্কোস দেশটির জ্বালানি মন্ত্রণালয়কে দেশটির সব জ্বালানি নির্ভর শিল্পকে সর্বোচ্চ সতর্কতা নিতে বলেছেন। ফিলিপাইনের রেড ক্রসের চেয়ারম্যান ডিক গর্ডন বলেছেন, হাজার হাজার স্বেচ্ছাসেবীরা নদীর পানির উচ্চতা, সেতু, পর্বত এই সব স্থান পর্যবেক্ষণ করবে যাতে করে ভূমিধস হলে উদ্ধার অভিযানে কোন বাধা না আসে।\n\nতিনি বলেন, কোথায় সাহায্য প্রয়োজন হবে সেটার তথ্য জানা কঠিন হতে পারে। প্রশান্ত মহাসাগরে সাত হাজারের বেশি দ্বীপপুঞ্জ নিয়ে ফিলিপিন্স, তাই এখানে ঝড়ের প্রকোপ বেশি। এখানে বছরে প্রায় ২০টার মত ঝড় হয়।",
    "ম্যাগসাইসাই পুরস্কার পেলেন কম্বোডিয়া-ফিলিপাইন-জাপান-ফ্রান্সের ৪ জন": "সথেরা চিহিম, বারমাদেত্তে জে মাদ্রিদ, তাদাশি হাত্তোরি ও গ্যারি বেনচেগহিব। ছবি: র‌্যামন ম্যাগসাইসাই পুরস্কারের ওয়েবসাইট থেকে সংগৃহীত।\n\n'এশিয়ার নোবেল' খ্যাত র‌্যামন ম্যাগসাইসাই পুরস্কার ২০২২ ঘোষণা করেছে র‌্যামন ম্যাগসাইসাই অ্যাওয়ার্ড ফাউন্ডেশন।\n\nআজ বুধবার অনলাইনে পুরস্কার বিজয়ীদের নাম ঘোষণা করা হয় বলে এএফপির প্রতিবেদনে জানানো হয়েছে।\n\nএ বছর যারা পুরুস্কারটি পেয়েছেন তারা হলেন কম্বোডিয়ার খেমাররুজ শাসনামলে গণহত্যা থেকে বেঁচে যাওয়াদের মনোচিকিৎসক সথেরা চিহিম (৫৪), ফিলিপাইনের শিশু অধিকারকর্মী ও চিকিৎসক বারমাদেত্তে জে মাদ্রিদ (৬৪), জাপানের চক্ষু বিশেষজ্ঞ তাদাশি হাত্তোরি (৫৮) এবং ফ্রান্সের পরিবেশবিষয়ক আন্দোলনকারী ও ইন্দোনেশিয়ার নদী রক্ষায় অগ্রণী ভূমিকাপালনকারী গ্যারি বেনচেগহিব (২৭)।\n\nমনোরোগ বিশেষজ্ঞ সথেরা চিহিম নিজেও কম্পোডিয়ার হত্যাযজ্ঞ থেকে বেঁচে যাওয়াদের একজন। তিনি তার জীবন খেমাররুজ শাসনামলের ভুক্তভোগীদের কল্যাণে ব্যয় করেছেন। তাদেরকে ট্রমা থেকে বেরিয়ে আসতে সহায়তা করেছেন।\n\nফিলিপাইনের শিশু অধিকারকর্মী ও চিকিৎসক বারমাদেত্তে জে মাদ্রিদ ফিলিপাইনজুড়ে শিশু নির্যাতনের বিরুদ্ধে শক্তিশালী ভূমিকা পালন করেছেন।\n\nজাপানি চক্ষুরোগ বিশেষজ্ঞ তাদাশি হাত্তোরি ভিয়েতনামে বিনামূল্যে চোখের সার্জারির জন্য পুরস্কারটি পেয়েছেন। ভিয়েতনামে এই ধরনের বিশেষজ্ঞ এবং সুবিধা সীমিত।\n\nফ্রান্সের পরিবেশবিদ ও চলচ্চিত্র নির্মাতা গ্যারি বেনচেগহিব পরিবেশদূষণ থেকে ইন্দোনেশিয়ার নদী রক্ষার প্রচেষ্টার স্বীকৃতি হিসেবে এ পুরস্কার পেয়েছেন।",
    "জলবায়ু পরিবর্তনের ঝুঁকি নিয়ে জাতিসংঘে সোচ্চার ক্ষতিগ্রস্তরা": "উন্নত দেশগুলোকে দায় স্বীকারের আহ্বান জানিয়ে শাহবাজ আরও বলেন, ‘জলবায়ু সংকটে অন্যায্য হচ্ছে। ধনী ও উন্নত দেশগুলোকে অবশ্যই নিজেদের দায় স্বীকার ও কার্যকর ব্যবস্থা নিতে হবে। কেননা, আমার দেশের ২২ কোটি মানুষ ঝুঁকির সর্বোচ্চ সীমায় রয়েছে। অথচ আমরা ১ শতাংশের কম কার্বন নিঃসরণ করে থাকি।’\n\nফিলিপাইনের প্রেসিডেন্ট ফার্দিনান্দ মার্কোস জুনিয়র বলেন, ‘জলবায়ু পরিবর্তনের পেছনে যারা সবচেয়ে কম দায়ী, তারাই বেশি ক্ষতিগ্রস্ত হচ্ছে। ফিলিপাইন অল্প পরিমাণে কার্বন নিঃসরণ করে। অথচ আমরা ক্ষতিগ্রস্ত দেশের তালিকায় চতুর্থ অবস্থানে রয়েছি।’",
    "মিয়ানমার সংকট নিরসনে জাতিসংঘের ভূমিকায় হতাশ মালয়েশিয়ার প্রধানমন্ত্রী": "মিয়ানমারের অব্যাহত রাজনৈতিক সংকট নিরসনে জাতিসংঘ নিরাপত্তা পরিষদের ভূমিকায় হতাশা প্রকাশ করেছেন মালয়েশিয়ার প্রধানমন্ত্রী ইসমাইল সাবরি ইয়াকুব। গতকাল শুক্রবার জাতিসংঘ সাধারণ পরিষদের ৭৭তম অধিবেশনে দেওয়া ভাষণে তিনি এ হতাশা প্রকাশ করেন। খবর আল-জাজিরার\n\nমালয়েশিয়ার প্রধানমন্ত্রী বলেন, মিয়ানমারের পরিস্থিতি মোকাবিলায় নিরাপত্তা পরিষদ ‘কোনো গুরুত্বপূর্ণ পদক্ষেপ’ নেয়নি। জাতিসংঘের ভূমিকা ‘খুবই দুঃখজনক’ বলেও মন্তব্য করেন তিনি।",
    "ডিসেম্বরে ঢাকায় ইন্টারকন্টিনেন্টাল ট্রাভেল কার্নিভাল": "ঢাকা: ইন্টারকসমিক ট্রাভেল, ট্রেড অ্যান্ড কালচারাল সোসাইটির উদ্যোগে আগামী ২৩, ২৪ ও ২৫ ডিসেম্বর রাজধানীর হোটেল পূর্বানীতে আয়োজিত হতে যাচ্ছে ইন্টারকন্টিনেন্টাল ট্রাভেল, ট্রেড অ্যান্ড কালচারাল কার্নিভাল।\n\nরোববার (২৫ সেপ্টেম্বর) জাতীয় প্রেসক্লাবের তফাজ্জল হোসেন মানিক মিয়া মিলনায়তনে এক সংবাদ সম্মেলনে এ তথ্য জানায় আয়োজক সংগঠনটি।\n\nইন্টারকন্টিনেন্টাল ট্রাভেল, ট্রেড অ্যান্ড কালচারাল কার্নিভালের তিন দিনব্যাপি কার্যক্রমের মধ্যে থাকবে আটটি সেশন। প্রতিটি সেশনের স্পিকার হিসেবে থাকবেন বাংলাদেশ, ভারত, ইন্দোনেশিয়া, ভুটান, নেপাল, দুবাই, যুক্তরাষ্ট্রসহ বিভিন্ন দেশ থেকে আগত সফল ব্যক্তিরা। কার্নিভালের এক্সিবিটর এবং বায়ার হিসেবে ১০টি দেশ (বাংলাদেশ, ভারত, নেপাল, মালদ্বীপ, ফিলিপাইন, ভুটান, শ্রীলঙ্কা, থাইল্যান্ড, মালেয়শিয়া, সিঙ্গাপুর) অংশগ্রহণ করছে।\n\nচিফ কার্ডিনাল কো-অর্ডিনেটর আতিকুর রহমান বলেন, ভ্রমণ পিপাসুদের জন্য ইন্টারকন্টিনেন্টাল ট্রাভেল, ট্রেড অ্যান্ড কালচারাল কার্নিভাল যেমন পছন্দসই প্যাকেজ বেছে নেওয়ার জায়গা, তেমনি উচ্চশিক্ষার জন্য দেশের বাইরে যারা পড়তে যেতে উৎসুক তাদের জন্য এক ছাদের নিচে সব সার্টিফায়েড এজেন্সি খুঁজে পাওয়ার প্ল্যাটফর্ম। এছাড়াও ব্যবসায়ী, উদ্যোক্তা, শিক্ষার্থী, অভিভাবক, চাকরিপ্রত্যাশী নানা শ্রেণি-পেশার মানুষের এক মিলনমেলার আয়োজন করতে যাচ্ছে এই কার্নিভাল।\n\nতিনি বলেন, সাতটি ভিন্ন ভিন্ন কনটেস্টে বিভিন্ন বয়স ও পেশার মানুষ অংশগ্রহণ করে জিতে নিতে পারবেন আকর্ষণীয় পুরস্কার ও সম্মাননা সার্টিফিকেট। এছাড়াও ইন্টারকন্টিনেন্টাল ট্রাভেল, ট্রেড অ্যান্ড কালচারাল কার্নিভালের টিকিট সংগ্রহ করে লটারিতে জিতে নিতে পারবেন আকর্ষণীয় পুরস্কার। ইভেন্টের প্রতিদিন নতুন নতুন চমক হিসেবে স্টেজ পারফরম্যান্সে মনোমুগ্ধকর নাচ, গানসহ বিনোদনমূলক অনুষ্ঠানের পাশাপাশি প্রতিদিন লটারিতে আকর্ষণীয় পুরষ্কার জিতে নেবার সুযোগ থাকবে।\n\nকার্নিভালে সহযোগী আয়োজক প্রবাসী বাংলাদেশিদের একটি সংগঠন ‘অ্যাসোসিয়েশন অব ওয়ার্ল্ড ফেয়ার অ্যান্ড ফেস্ট ইউএসএ’। ইন্টারকন্টিনেন্টাল ট্রাভেল, ট্রেড অ্যান্ড কালচারাল কার্নিভালের ইভেন্ট পার্টনার মিউট কনসোর্টিয়াম, ট্রাভেল পার্টনার হ্যাভেন ট্যুরস অ্যান্ড রিসোর্ট লি. এবং ইয়ুথ পার্টনার হিসেবে অংশগ্রহণ করছে রোটারেক্ট অ্যালামনাই অব বাংলাদেশ।\n\nবাংলাদেশ সময়: ২০২২, সেপ্টেম্বর ২৫, ২০২২\n\nএনবি/এমজেএফ",
    "দেশে দারিদ্র্য কমলেও, এখনও রয়েছে : পরিকল্পনামন্ত্রী": "ছবি : সংগৃহীত\n\nবাংলাদেশ একটি পরিবর্তনের মধ্য দিয়ে যাচ্ছে উল্লেখ করে পরিকল্পনামন্ত্রী এম এ মান্নান বলেছেন, দেশে দারিদ্র্য কমছে, কিন্তু এখনও দারিদ্র্য আছে। তিনি বলেন, বাংলাদেশের যোগাযোগব্যবস্থা বিদ্যুৎ, স্বাস্থ্যসেবা, কৃষি প্রতিটি ক্ষেত্রে আমরা যথেষ্ট অর্জন করেছি, আরও অনেক যেতে হবে।\n\nশুক্রবার (২৩ সেপ্টেম্বর) রাজধানীর আগারগাঁওয়ের ফ্লিম আর্কাইভ অডিটোরিয়ামে এপেক্স বাংলাদেশের ‘সেবা মাস উদ্বোধন ও ক্লাবের সেবা পরিচালক সম্মেলনে’ প্রধান অতিথির বক্তব্যে তিনি এসব কথা বলেন।\n\nপ্রতিষ্ঠিত অবিচারের কারণে প্রতিবন্ধীরা সামাজিকভাবে পিছিয়ে রয়েছে মন্তব্য করে পরিকল্পনামন্ত্রী বলেন, প্রতিবন্ধীদের কোনো দোষ নেই, নানা কারণে প্রতিবন্ধী হতে পারে। প্রতিষ্ঠিত অবিচারের কারণে তারা আমাদের থেকে একটু পিছিয়ে আছে। তাদের পাশে দাঁড়ানো স্নেহের হাত বাড়িয়ে দেওয়া আমাদের দায়িত্ব।\n\nএপেক্স ক্লাবের সদস্যদের উদ্দেশ্য করে পরিকল্পনামন্ত্রী বলেন, সামাজিক এই কাজটা ১৯৩১ সালে অস্ট্রেলিয়ায় আপনাদের পূর্বপুরুষরা শুরু করেছিল। এরপর ১৯৬১ সালে তৎকালীন পূর্ব পাকিস্তানে এটা শুরু হয়েছিল, আজকে বাংলাদেশে এটি প্রতিষ্ঠিত। কত অঞ্চলে এটি (এপেক্স ক্লাব) ছড়িয়ে পড়েছে। এই যোগাযোগের ফলে আপনাদের মধ্যে বন্ধন গভীর হচ্ছে। সঙ্গে বাঙালির বন্ধন বাংলাদেশের বন্ধন আরও গভীর হচ্ছে। যেহেতু আপনারা বাংলাদেশে ছড়িয়ে ছিটিয়ে আছেন। শুধু সমাজসেবা করলে হবে না, সার্বিকভাবে জাতীয় জীবন সম্পর্কেও আপনাকে চিন্তা করতে হবে। জাতীয় জীবন সম্পর্কে শুধু রাজনৈতিক দিক নিয়ে চিন্তা করবেন, সেটা সঠিক নয়।\n\nসেবামাস উদযাপন কমিটির আহ্বায়ক কবির আহমেদের সভাপতিত্বে অনুষ্ঠানে বিশেষ অতিথি ছিলেন, বাংলাদেশ ফিল্ম আর্কাইভের মহাপরিচালক নিজামুল কবীর, এপেক্স বাংলাদেশের জাতীয় সভাপতি ইলিয়াস জসিম, জাতীয় সহসভাপতি অধ্যাপক মাহমুদুল হক সাবু ও সদ্য সাবেক সভাপতি অধ্যাপক নিজাম উদ্দীন পিন্টু। অনুষ্ঠানে স্বাগত বক্তব্য দেন সাবেক জাতীয় সভাপতি ও লাইফ গভর্নর অ্যাডভোকেট সৈয়দ নুরুর রহমান। অনুষ্ঠান পরিচালনা ও সমন্বয় করেন জাতীয় সেবা পরিচালক সুব্রত সাহা ও মনিরুল ইসলাম।\n\nঅনুষ্ঠানে ভার্চুয়ালি যুক্ত হন ছিলেন এপেক্স গ্লোবালের চেয়ারম্যান, ভাইস চেয়ারম্যান, এপেক্স অস্ট্রেলিয়া, মালয়েশিয়া, ভাররলত, সিঙ্গাপুর, ফিলিপাইন জাতীয় সভাপতিরা।",
    "বিশ্বে একদিনে করোনা শনাক্ত আড়াই লাখের নিচে": "",
    "যুক্তরাষ্ট্রে যে জাদুঘরে দর্শনার্থীদের ঢুকতে মানা": "সাজানো-গোছানো একটি জাদুঘর। আল-কায়েদা নেতা ওসামা বিন লাদেনের মরদেহের সঙ্গে যে রাইফেলটি পাওয়া গিয়েছিল, সেটি সাজানো আছে সেখানে। আছে ইরাকের প্রয়াত প্রেসিডেন্ট সাদ্দাম হোসেনের ব্যবহৃত চামড়ার জ্যাকেট। কিন্তু চাইলেও আপনি সেই জাদুঘরে যেতে পারবেন না। ঘুরে দেখতে পারবেন না এসব নিদর্শন। কেননা এই জাদুঘরে সাধারণ মানুষের প্রবেশ নিষেধ। ‘গোপন’ এই জাদুঘর পরিচালনা করে মার্কিন কেন্দ্রীয় গোয়েন্দা সংস্থা সিআইএ। খবর বিবিসির।\n\nজাদুঘরটির অবস্থান ভার্জিনিয়ায় সিআইএর সদর দপ্তরে। সম্প্রতি গোয়েন্দা সংস্থাটির ৭৫ বছর পূর্তি উপলক্ষে কয়েকজন সাংবাদিক জাদুঘরটি দেখার সুযোগ পান। তাঁদের মধ্যে বিবিসির সাংবাদিকও ছিলেন। তবে তাঁদের সঙ্গে সে সময় সার্বক্ষণিকভাবে ছিলেন সংশ্লিষ্ট কর্মকর্তা ও নিরাপত্তাকর্মীরা।",
    "সংক্ষিপ্ত বিশ্ব সংবাদ: ১৪ সেপ্টেম্বর ২০২২": "আমাদের চারপাশে অসংখ্য ঘটনা ঘটছে প্রতিদিনই। এর মধ্যে হয়তো আলোচনায় আসে হাতেগোনা কিছু। তবে সময় ও পরিস্থিতির পরিপ্রেক্ষিতে গুরুত্বপূর্ণ হয়ে ওঠে বেশকিছু বিষয়। এগুলো জানা না থাকলে অনেক ক্ষেত্রেই পিছিয়ে পড়তে হয়। এ কারণে বিশ্বের বিভিন্ন প্রান্তে ঘটে যাওয়া নানা ঘটনা থেকে সংক্ষেপে গুরুত্বপূর্ণ কিছু সংবাদ থাকছে জাগো নিউজের পাঠকদের জন্য-\n\nবিশ্ব রাজনীতি প্রভাবিত করতে ৩০০ মিলিয়ন ডলার খরচ করেছে রাশিয়া\n\nবিশ্ব রাজনীতিতে প্রভাব বিস্তার করতে বিভিন্ন বিদেশি রাজনৈতিক দল ও নির্বাচনী প্রার্থীকে অন্তত ৩০ কোটি মার্কিন ডলার দিয়েছে রাশিয়া। ২০১৪ সালের পর থেকে দুই ডজনেরও বেশি দেশে গোপনে এই অর্থ পাঠিয়েছে তারা।\n\nআর্মেনিয়া-আজারবাইজান সংঘাতে নিহত প্রায় ১০০\n\nআর্মেনিয়া ও আজারবাইজানের মধ্যে গত সোমবার (১২ সেপ্টেম্বর) রাতভর লড়াইয়ে প্রায় ১০০ সৈন্য প্রাণ হারিয়েছেন। আর্মেনীয় প্রধানমন্ত্রী নিকোল পাশিনিয়ান বলেছেন, সংঘাতে তাদের ৪৯ জন সৈন্য মারা গেছেন। আর আজারি প্রতিরক্ষা মন্ত্রণালয় জানিয়েছে, তাদেরও ৫০ জন সৈন্য নিহত হয়েছেন।\n\n৮ হাজার বর্গকিলোমিটার পুনরুদ্ধারের দাবি ইউক্রেনের\n\nইউক্রেনের প্রেসিডেন্ট ভলোদিমির জেলেনস্কি দাবি করেছেন, তাদের সৈন্যরা আট হাজার বর্গকিলোমিটার এলাকা রাশিয়ার কাছ থেকে পুনরুদ্ধার করেছে। তবে এর অর্ধেক এলাকায় পুরোপুরি নিয়ন্ত্রণ প্রতিষ্ঠা করা সম্ভব হয়েছে। বাকি এলাকায় নিয়ন্ত্রণ কার্যকর করতে ব্যবস্থা নেওয়া হচ্ছে। কর্তৃপক্ষ বলছে, পাল্টা আক্রমণে তারা যেসব এলাকা পুনরুদ্ধার করেছে সেখান থেকে রুশ বাহিনীকে পুরোপুরি হটাতে অভিযান চলছে।\n\n‘বিশ্বের বিপদ’ মোকাবিলায় ঐক্যের আহ্বান জাতিসংঘ প্রধানের\n\n‘বিপদে পড়া বিশ্বকে’ মোকাবিলায় সংহতি ও সহযোগিতার আহ্বান জানিয়েছেন জাতিসংঘের মহাসচিব আন্তোনিও গুতেরেস। মঙ্গলবার (১৩ সেপ্টেম্বর) জাতিসংঘ সাধারণ পরিষদের ৭৭তম অধিবেশন উদ্বোধনকালে এ আহ্বান জানান তিনি।\n\nপঞ্জশিরে ৪০ বিদ্রোহী নিহত, দাবি তালেবানের\n\nআফগানিস্তানের উত্তরাঞ্চলীয় পঞ্জশির প্রদেশে বিদ্রোহী বাহিনীর ৪০ সদস্য নিহত হয়েছে বলে জানিয়েছে তালেবান। এদের মধ্যে চারজন কমান্ডারও রয়েছে। ২০২১ সালের সেপ্টেম্বরে ওই প্রদেশে জয়ী হওয়ার দাবি করে তালেবান। তার কয়েক সপ্তাহ আগেই রাজধানী কাবুল দখলের মাধ্যমে পুরো দেশের নিয়ন্ত্রণ নেয় তারা।\n\nফের সৌদি আরবে শ্রমিক পাঠাচ্ছে ফিলিপাইন\n\nআবারও সৌদি আরবে শ্রমিক পাঠানোর সিদ্ধান্ত নিয়েছে ফিলিপাইন। এজন্য নভেম্বরের মধ্যে বর্তমান স্থগিতাদেশ তুলে নেবে দেশটির সরকার। ফিলিপাইনের অভিবাসী শ্রমিকবিষয়ক সচিব সুসান ওপলে বুধবার (১৪ সেপ্টেম্বর) এক মোবাইল ফোন বার্তায় একথা জানিয়েছেন।\n\nএকদিনে ৯৩ বিলিয়ন ডলার খুইয়েছেন মার্কিন ধনীরা\n\nসেপ্টেম্বর) শেয়ারবাজারে তাদের হারানো সম্পদের পরিমাণ ৯৩ বিলিয়ন ডলার, যা দৈনিক হিসাবে এখন পর্যন্ত নবম সর্বোচ্চ। যুক্তরাষ্ট্রে অপ্রত্যাশিত মূল্যস্ফীতির কারণেই মূলত বাজার পরিস্থিতি উত্তপ্ত।\n\nপ্রতিবেদনে বলা হয়, জেফ বেজসের সম্পদ কমেছে নয় দশমিক আট বিলিয়ন ডলার। ব্লুমবার্গ বিলিয়নিয়ার ইনডেক্সে যাদের সম্পদ কমেছে তাদের মধ্যে এটি সর্বোচ্চ। ইলন মাস্কের সম্পদ কমেছে আট দশমিক চার বিলিয়ন ডলার।\n\nপশ্চিম তীরে সংঘর্ষে ২ ফিলিস্তিনি, ইসরায়েলি সেনা নিহত\n\nদখলকৃত পশ্চিম তীরের জেনিন শহরের কাছে গুলি বিনিময়ে দুই ফিলিস্তিনি নিহত হয়েছে। সংঘর্ষে ইসরায়েলের এক সেনা কর্মকর্তাও নিহত হয়েছে। বুধবার নিহত ফিলিস্তিনিদের পরিচয় জানানো হয়েছে। নিহতরা হলেন-আহমেদ আয়মান আবেদ (২৩) এবং আবদুল রাহমান হানি আবেদ (২২)। তবে নিহত ইসরায়েলি সেনার পরিচয় জানা যায়নি। অপরদিকে নিহত ফিলিস্তিনিরা জেনিনের পশ্চিম প্রান্তের কাফর গ্রামের বাসিন্দা বলে জানা গেছে। ইসরায়েলি বাহিনীর দাবি, ওই দুজন শহরের উত্তরাঞ্চলের জালামা সামরিক চেক পয়েন্টে ইসরায়েলি সেনাদের সঙ্গে সংঘর্ষে জড়িয়ে পড়ে।\n\nযুক্তরাজ্যে খাদ্যের দাম বেড়ে ১৪ বছরে সর্বোচ্চ\n\nযুক্তরাজ্যে দুধ, পনির ও ডিমের দাম বেড়েছে ব্যাপকভাবে। ফলে দেশটিতে খাদ্যের দাম বেড়ে ১৪ বছরের মধ্যে সর্বোচ্চ হয়েছে। প্রতিবেদনে বলা হয়, খাদ্যের দাম দ্রুত গতিতে বেড়েছে, যা ২০০৮ সালের পর সর্বোচ্চ। করোনা মহামারির পর রাশিয়া-ইউক্রেন যুদ্ধকে কেন্দ্র করে এমন পরিস্থিতি তৈরি হয়েছে দেশটিতে।\n\nপুতিনের সঙ্গে সাক্ষাৎ হতে পারে মোদীর\n\nউজবেকিস্তানে আগামী শুক্রবার রুশ প্রেসিডেন্ট ভ্লাদিমির পুতিনের সঙ্গে ভারতের প্রধানমন্ত্রী নরেন্দ্র মোদীর সাক্ষাৎ হতে পারে। দুজনের বৈঠক হতে পারে বলেও ধারণা করা হচ্ছে। বৈঠকে রাশিয়ার সঙ্গে ভারতের বাণিজ্যসহ বিভিন্ন বিষয় আলোচনা হবে বলে ক্রেমলিনের পক্ষ থেকে জানানো হয়েছে। সাংহাই কো-অপারেশন অর্গানাইজেশনের (এসসিও) দুদিনের শীর্ষ সম্মেলনের ফাঁকে তাদের মধ্যে ওই বৈঠক অনুষ্ঠিত হতে পারে। যদিও ভারতের পররাষ্ট্র মন্ত্রণালয়ের পক্ষ থেকে মোদী এবং পুতিনের বৈঠকের বিষয়টি এখনও নিশ্চিত করা হয়নি।\n\nএমএসএম/জিকেএস",
    "গুমের রাজনীতি, নিজ দেশে কবরের জন্য মার্কোসের আকুতি": "প্রসঙ্গত, কোনো রাষ্ট্র বা তার সংস্থাগুলো ব্যাপকভাবে এবং নিয়মতান্ত্রিক পদ্ধতিতে গুমের ঘটনা ঘটাতে থাকলে উক্ত সনদ গুমকে ‘মানবতাবিরোধী অপরাধ’ বলে গণ্য করে। এখন পর্যন্ত, কম্বোডিয়া হলো দক্ষিণ-পূর্ব এশিয়ার একমাত্র দেশ যেটি এই সনদ গ্রহণ করেছে। এ অঞ্চলের তিন দেশ- ইন্দোনেশিয়া, লাওস এবং থাইল্যান্ড সনদটিতে স্বাক্ষর করেছিল।\n\n\n\nজাতিসংঘ সাধারণ পরিষদ ঘোষিত ‘ইন্টারন্যাশনাল ডে অফ দ্য ভিকটিম্‌স অফ এনফোর্সড ডিসঅ্যাপিয়ারেন্স’ বা ‘গুমের শিকার ব্যক্তিদের আন্তর্জাতিক দিবস’ পালিত হয়ে গেল ৩০শে আগস্ট। জাতিসংঘ ২০১১ সাল থেকে দিবসটি পালনের জন্য সদস্য সব দেশগুলোকে আহ্বান জানালেও আনুষ্ঠানিকভাবে স্বীকৃতি লাভের অনেক আগে থেকেই বিশ্বজুড়ে গুম হওয়া ব্যক্তিদের স্বজনদের নিয়ে গড়ে ওঠা বিভিন্ন সংগঠন নানা আয়োজনে দিবসটি উদ্‌যাপন করে আসছে। গুম ‘কোনো ব্যক্তির বিরুদ্ধে মানবাধিকার লঙ্ঘনের চেয়েও বড়’ অপরাধ মন্তব্য করেছে জাতিসংঘ। এ বিষয়ে সংস্থাটির মহাসচিবের মূল বক্তব্য হচ্ছে ‘এক্ষেত্রে দায়মুক্তি যন্ত্রণা আর হতাশাকে আরও বাড়িয়ে দেয়। আন্তর্জাতিক মানবাধিকার আইনের অধীনে কী ঘটেছে সে সম্পর্কে সত্য জানার অধিকার রয়েছে (সংশ্লিষ্ট) পরিবার এবং সমাজের। আমি সদস্য দেশগুলোকে উক্ত দায়িত্ব পালনের আহ্বান জানাই।’\n\nএ বছর দিবসটি উপলক্ষে বেশ কড়া বার্তা দিয়েছে যুক্তরাষ্ট্র প্রশাসনও। দেশটির পররাষ্ট্রমন্ত্রী বলেছেন, ‘গুম আন্তর্জাতিক আইনে নিষিদ্ধ, গুরুতর মানবাধিকার লঙ্ঘন ও ভিন্নমতকে নীরব করতে এবং সুশীল সমাজকে আক্রমণে এটা ব্যবহার করা হচ্ছে। এর জন্য যারা দায়ী তারা প্রায়ই নিখোঁজ হওয়ার ঘটনা মানতে অস্বীকার করে।\n\nবিজ্ঞাপন\n\nএমনকি সন্ত্রাস বিরোধী কার্যকলাপের অজুহাত দিয়ে তাদের হত্যাও করতে পারে। কর্তৃত্ববাদী শাসক এবং তাদের লোকজন মানবাধিকারকর্মী, রাজনৈতিক কর্মী, পরিবেশ রক্ষাকারী, সাংবাদিক এবং অন্যান্য দুর্বল গোষ্ঠী যেমন শিশু এবং প্রতিবন্ধী ব্যক্তিদের নিখোঁজ করে ভয়ের সংস্কৃতি চালু এবং নিয়ন্ত্রণ বজায় রাখার চেষ্টা করে। যুক্তরাষ্ট্র গুম ঠেকাতে নিজ প্রতিশ্রুতি ফের ঘোষণা করছে এবং বিশ্বজুড়ে সরকারগুলোকে এর অবসান ঘটাতে, দায়ী ব্যক্তিদের জবাবদিহি করতে, নিখোঁজ হওয়া প্রিয়জনের হদিস বা তাদের সঙ্গে কী হয়েছে তা জানাতে এবং সকল ব্যক্তির মানবাধিকার ও মৌলিক স্বাধীনতার প্রতি সম্মান জানাতে আহ্বান জানাচ্ছে।’\n\nসম্প্রতি জাতিসংঘের মানবাধিকার বিষয়ক হাইকমিশনার মিশেল ব্যাচেলেট বাংলাদেশ সফরে এসে জোরপূর্বক গুমের অভিযোগগুলো নিয়ে গভীর তদন্তের আহ্বান জানিয়ে গেছেন। তার সে আহ্বান পুনর্ব্যক্ত করেছে ঢাকাস্থ মার্কিন দূতাবাস। গুম নিয়ে জাতিসংঘ এবং যুক্তরাষ্ট্রের যখন এমন কড়া অবস্থান, যখন দেশে দেশে মানুষ গুমের বিরুদ্ধে তীব্র প্রতিবাদে রাস্তায় নামছে; তখন দক্ষিণ-পূর্ব এশিয়ার দ্বীপরাষ্ট্র ফিলিপাইনে ঘটেছে এক চমকপ্রদ ঘটনা। মাস কয়েক আগে দেশটিতে এমন একজন ব্যক্তি প্রেসিডেন্ট নির্বাচিত হয়েছেন যার পিতার বিরুদ্ধে অসংখ্য মানুষকে গুম করার বিশ্বাসযোগ্য অভিযোগ রয়েছে।\n\nএকটু পেছনে ফিরে তাকালেই আমাদের সেটি বুঝতে সুবিধা হবে। গত মে মাসে ফিলিপাইনে প্রেসিডেন্ট নির্বাচন অনুষ্ঠিত হয়। ওই নির্বাচনে ভূমিধস জয় পান ফার্দিনান্দ মার্কোস (জুনিয়র), যিনি বংবং নামেই সমধিক পরিচিত। জুন মাসে আগামী ছয় বছরের জন্য তিনি প্রেসিডেন্ট হিসেবে শপথ নিয়েছেন। বংবং দেশটির সাবেক প্রেসিডেন্ট এবং প্রধানমন্ত্রী ফার্দিনান্দ মার্কোস (সিনিয়র) এর একমাত্র পুত্র। আইনজীবী, শিক্ষাবিদ এবং রাজনীতিবিদ মারিয়ানো মার্কোসের (বংবং এর দাদা) পুত্র মার্কোস সিনিয়র ছিলেন নিষ্ঠুর এক স্বৈরশাসক যিনি ১৯৬৫ সাল থেকে শুরু করে দীর্ঘ ২১ বছর দেশ শাসনের পর ১৯৮৬ সালে তীব্র গণআন্দোলনের মুখে ক্ষমতচ্যুত হয়েছিলেন। তার স্বৈরাচারী শাসনামলে ফিলিপাইনে মানাবাধিকারের চূড়ান্ত লঙ্ঘন ও সীমাহীন দুর্নীতির নজির স্থাপিত হয়েছিল। হাজার হাজার মানুষকে হত্যা, নির্যাতন আর দেশছাড়া করার পাশাপাশি তিনি অসংখ্য বিরোধী রাজনৈতিক নেতাকর্মীকে গুম করেছিলেন। সাধারণ মানুষ এবং বিরোধীদের উপর চরম নির্যাতন ছাড়াও মার্কোস সিনিয়র দুর্নীতির মাধ্যমে হাজার হাজার কোটি টাকা কামিয়েছিলেন। তাকে ওই সময়ে পৃথিবীর অন্যতম ধনী ব্যক্তি হিসেবে বিবেচনা করা হতো। তার স্ত্রী ‘কুখ্যাত ফার্স্ট লেডি’ বলে পরিচিত ইমেল্ডা মার্কোসের কোটি কোটি টাকার অসংখ্য বিলাসবহুল জুতা সংগ্রহের কথা আরব্য রজনীর কল্পকাহিনীকেও হার মানায়। মূল কথায় আসি। ক্ষমতাচ্যুত হওয়ার পর মার্কোস সপরিবারে দলবলসহ লাখো কোটি টাকা ও সম্পদ নিয়ে দেশ ছেড়ে যুক্তরাষ্ট্রের হাওয়াই দ্বীপপুঞ্জে ভাগেন। তখনকার মার্কিন প্রেসিডেন্ট রোনাল্ড রিগ্যানের সঙ্গে মার্কোসের ব্যক্তিগত সুসম্পর্কের কথা শোনা গেলেও তারা হাওয়াইতে একরকম আবদ্ধ জীবনযাপন করছিলেন।\n\nযুক্তরাষ্ট্রের বিভিন্ন রাজ্যে তার বিরুদ্ধে শত শত মামলা দায়ের করা হয়। মানসিক চাপে তিনি বারবার মার্কিন প্রশাসনের হাত-পা ধরেন। এর মধ্যেও অবশ্য শপিং করা, পার্টি আর ফূর্তি করা থেমে ছিলনা। মাঝখানে বিভিন্ন ছলচাতুরি করে বিদেশ থেকে ফের ফিলিপাইনের ক্ষমতা নিতে চাইলেও ব্যর্থ হন মার্কোস। পলাতক জীবনের কিছুদিন বাদেই (১৯৮৯) তিনি নিউমোনিয়াসহ নানা জটিল রোগে আক্রান্ত হন। মৃত্যুর আগে ফিলিপাইনের ভাইস প্রেসিডেন্ট সালভাদোর লরেল তাকে দেখতে গেলে তিনি অবৈধ উপায়ে অর্জিত নিজ সম্পদের ৯০ শতাংশ ফিলিপাইনের জনগণকে ফিরিয়ে দেয়ার প্রস্তাব দেন। কিন্তু, শর্ত জুড়ে দেন এর বিনিময়ে তাকে ফিলিপাইনে নিজ মায়ের পাশে সমাহিত করতে হবে। এখানে লক্ষণীয়- যে মানুষটির (গুম করার) কারণে অগণিত পরিবার তাদের প্রিয় মানুষের লাশটি পর্যন্ত দেখতে পায়নি, সে মানুষটিই মৃত্যুর আগে নিজ দেশে নিজ মায়ের পাশে কবরের জন্য খুব আকুতি-মিনতি করেছিলেন। যাই হোক, ফিলিপাইনের তৎকালীন সরকার মার্কোসের ওই প্রস্তাব প্রত্যাখ্যান করে। কদিন বাদে যুক্তরাষ্ট্রের হনলুলুতে তিনি মারা যান। ফিলিপাইন সরকার তার মরদেহ গ্রহণ করতে অস্বীকার করে। মারা যাওয়ার ৪ বছর পর নতুন সরকার ক্ষমতায় আসলে তার মরদেহ নিজ দেশে নেয়া হয়। জনতার প্রতিবাদে তার মরদেহ সমাহিত করা নিয়েও নানা ঝামেলা পোহাতে হয়।\n\nমার্কোসের মৃত্যুর পর ১৯৮৯-১৯৯৬ সালের মধ্যে যুক্তরাষ্ট্রের আদালতে তার এবং তার কন্যা ইমির বিরুদ্ধে গুম, হত্যা, নির্যাতনের অসংখ্য অভিযোগ আনা হয়। মার্কোসের অবৈধ সম্পদ থেকে পরবর্তীতে ফিলিপাইন সরকার নির্যাতনের শিকার ব্যক্তি এবং তাদের পরিবারকে ক্ষতিপূরণ দেয়। ২০১৮ সালে মানবাধিকার লঙ্ঘনের শিকার ১১,১০৩ জন এমন ক্ষতিপূরণ পেয়েছেন। এছাড়াও মার্কোসের শাসনামলে রাষ্ট্রীয় সহিংসতার শিকার হিসাবে স্বীকৃত পাননি এমন হাজার হাজার লোককে ক্ষতিপূরণ দেয়ার একটি প্রস্তাব ফিলিপাইন সংসদে ২০২০ সালে পাস হয়েছে। সম্প্রতি, ফিলিপাইনে গুম হওয়া ব্যক্তিদের পরিবারের সদস্যদের নিয়ে গঠিত সংগঠন ‘FIND’ জানিয়েছে, মার্কোস সিনিয়রের একনায়কত্বের সময় থেকে এ পর্যন্ত দেশটিতে ২,০৪৬টি গুমের ঘটনা ঘটেছে যাদের অর্ধেকেরও বেশি (১,২০৪ জন) এখনো নিখোঁজ রয়েছেন, ২৪৮ জনের লাশ বা কবর পাওয়া গেছে এবং ৫৯৫ জন জীবিত ফিরে এসেছেন। গুম হওয়া ২,০৪৬ জনের মধ্যে প্রায় অর্ধেকই (৯২৬ জন) মার্কোস সিনিয়রের সময়ে সেনাবাহিনী বা পুলিশ দ্বারা গুম হয়েছিলেন বলে অনুমান করা হয়। এসবের বাইরে, ফিলিপাইনের সদ্য সাবেক প্রেসিডেন্ট রদ্রিগো দুতার্তে ক্ষমতায় আসার পর মাদকের বিরুদ্ধে যুদ্ধের নামে ১২,০০০ মানুষকে হত্যার পাশাপাশি অনেককেই গুম করা হয়েছিল বলে ব্যাপক ও বিশ্বাসযোগ্য অভিযোগ রয়েছে। দ্যা ইনস্টিটিউট ফর ওয়ার অ্যান্ড পিস রিপোর্টিং (আইডাব্লিউপিআর) জানাচ্ছে, এখন ফার্দিনান্দ মার্কোসের ছেলে বংবং দেশটির প্রেসিডেন্ট নির্বাচিত হওয়াতে দেশটিতে গুমের কারণে ভুক্তভোগী হাজার হাজার নাগরিক খুব একটা ন্যায়বিচার পাওয়ার আশা করছেন না।\n\nনতুন প্রেসিডেন্ট তার পিতার স্বৈরাচারী শাসনকে কেন্দ্র করে নিজের পরিবারের প্রতি জনসাধারণের মধ্যে যে ভাবমূর্তি গড়ে উঠেছে সেটি ঠিক করতে কাজ করবেন বলে কেউ কেউ মনে করলেও তারা এই নিয়ে সতর্ক যে দেশে মানবাধিকারের রেকর্ড বাড়ানোর ক্ষেত্রে তার আগ্রহ সীমিত। গুম হওয়া এক মেয়ের মা (বর্তমানে মানবাধিকারকর্মী) আইডাব্লিউপিআরকে বলেন, ‘মানবাধিকারকর্মীদের রাষ্ট্রের শত্রু জ্ঞান করার দিক দিয়ে দেখলে প্রেসিডেন্ট তার স্বৈরশাসক পিতার চেয়ে ভিন্নকিছু হবেন না।’ অবশ্য ওই নারীর এমনটি মনে করার পেছনে যৌক্তিক কারণও রয়েছে। পূর্বসূরী প্রেসিডেন্ট দুতার্তের থেকে নিজেকে আলাদা প্রমাণ করতে মানবাধিকার সংগঠনগুলোর বারবার অনুরোধের পরও মার্কোস জুনিয়র প্রেসিডেন্ট হিসেবে জাতির উদ্দেশ্যে জুলাই মাসে প্রথম যে ভাষণ দেন সেখানে মানবাধিকারকে তার নীতিগত অগ্রাধিকার হিসেবে উল্লেখ করেননি। জাতিসংঘ বলছে, গুমের ঘটনাগুলো সবচেয়ে বেশিসংখ্যক অমীমাংসিত রয়ে যাওয়ার দিক থেকে ফিলিপাইন দক্ষিণ-পূর্ব এশিয়ার দেশগুলোর মধ্যে একেবারে শীর্ষে অবস্থান করছে। এ অঞ্চলে এ ধরনের ঘটনার প্রায় অর্ধেকই (১,৩০০) ফিলিপাইনে রেকর্ড করা হয়েছে।\n\nদক্ষিণ-পূর্ব এশিয়ায় জাতিসংঘের মানবাধিকার অফিস বারবার বলা সত্ত্বেও ফিলিপাইন এখন পর্যন্ত ‘ইন্টারন্যাশনাল কনভেনশন ফর প্রটেকশন অব অল পারসন্স অ্যাগেইনস্ট এনফোর্সড ডিসঅ্যাপিয়ারেন্স’ নামক আন্তর্জাতিক কনভেনশনটি (সনদ) রেটিফাই (গ্রহণ) করেনি। প্রসঙ্গত, কোনো রাষ্ট্র বা তার সংস্থাগুলো ব্যাপকভাবে এবং নিয়মতান্ত্রিক পদ্ধতিতে গুমের ঘটনা ঘটাতে থাকলে উক্ত সনদ গুমকে ‘মানবতাবিরোধী অপরাধ’ বলে গণ্য করে। এখন পর্যন্ত, কম্বোডিয়া হলো দক্ষিণ-পূর্ব এশিয়ার একমাত্র দেশ যেটি এই সনদ গ্রহণ করেছে। এ অঞ্চলের তিন দেশ- ইন্দোনেশিয়া, লাওস এবং থাইল্যান্ড সনদটিতে স্বাক্ষর করেছিল। উল্লেখ্য, ২০০৬ সালে জাতিসংঘ গুমবিরোধী আন্তর্জাতিক সনদটি রচনা করে যেটি ২০১০ সাল থেকে কার্যকর হয়। ২০২২ সালের ফেব্রুয়ারি পর্যন্ত বিশ্বের মোট ৬৮ দেশ সনদটি গ্রহণ করেছে। মোট ৯৮টি দেশ এতে স্বাক্ষর করেছিল। বাংলাদেশ এখন পর্যন্ত আন্তর্জাতিক সনদটি গ্রহণ করেনি।",
    "এখনো স্বপনের বাগানে আছে ৮০০ মণ আম": "চলতি বছরের মৌসুমি আম এখন নেই বললেই চলে। কিছু স্থানে আম থাকলেও তা পরিমাণে অনেক কম। তবে চাঁপাইনবাবগঞ্জের শিবগঞ্জে স্বপন (৩৮) নামে এক চাষির বাগানে এখনো ঝুলছে প্রায় ৮০০ মণ বারোমাসি আম। কিছু গাছে মুকুলও রয়েছে। আর প্রায় ৫০টি গাছে রয়েছে আমের গুঁটি। সেগুলো বিক্রি হবে আরও দুই মাস পরে। এবার প্রায় ১ কোটি ১০ লাখ টাকার আম বিক্রির আশা করছেন স্বপন।\n\nস্থানীয় কৃষি বিভাগ বলছে, এই বারোমাসি কাটিমন আমে নতুন সম্ভাবনা তৈরি হয়েছে। সারাবছর আমটি থাকায় দ্বিগুণ দামে বিক্রি হচ্ছে।\n\nসম্প্রতি স্বপনের আম বাগানে গিয়ে দেখা যায়, কাটিমন, ফিলিপাইন সুপার, বারি-১১, বারোমাসি খিরসাপাতসহ কয়েক জাতের প্রায় ৭০০-৮০০ মণ আম গাছে ঝুলছে। এর পরিচর্যায় নিয়োজিত রয়েছেন প্রায় ২০ জন শ্রমিক।\n\nস্বপন জাগো নিউজকে বলেন, ছয় বছর আগে বারোমাসি আম চাষ শুরু করেছিলাম। ইচ্ছা ছিল শীতের সময়ে আম বিক্রি করবো। তাই প্রায় এক হাজার বারোমাসি জাতের আম গাছ রোপণ করেছি। এ থেকে গত বছর প্রায় ১৮ লাখ টাকার আম বিক্রি করেছি। আর এবার প্রায় নয়শো গাছে ৭০০-৮০০ মণ আম আছে।\n\nতিনি আরও বলেন, বর্তমানে আমগুলো চট্টগ্রামসহ দেশের বিভিন্নস্থানে বিক্রি হচ্ছে। এখন পর্যন্ত প্রায় এক লাখ টাকার আম বিক্রি করেছি। আশা করছি, প্রায় আরও ১ কোটি ১০ লাখ টাকা পাবো। এই আমের চাষ বাড়াতে গড়ে তুলেছি কাটিমনসহ বিভিন্ন জাতের গাছের নার্সারি। গাছও বিক্রি করে থাকি।\n\nস্বপনের আম বাগানের পরিচর্যাকরী তুষার হোসেন বলেন, গত বছর থেকেই এই বাগানের সবকিছুর দেখভাল আমিই করি। এবারও করছি। কিন্তু বর্তমানে একটি পোকা আমে আক্রমণ করছে। এই পোকা যে আমের ওপর দিয়ে হেঁটে যাচ্ছে সে আমটাই নষ্ট হয়ে যাচ্ছে। কৃষি কর্মকর্তাদের পরামর্শ নিয়েও কোনো সুফল পাচ্ছি না। এই আম বর্তমানে ১৩ থেকে ১৪ হাজার টাকা মণ বিক্রি হচ্ছে।\n\nআব্দুর রহিম নামে স্বপনের আম বাগানের এক শ্রমিক বলেন, গত তিন মাস সিজনাল আম থাকায় বিভিন্ন স্থানে আমের বাগানে কাজ করেছি। কিন্তু ১৫ দিন আগে আম শেষ হওয়ায় কাজ ছিল না। বাড়িতে বসেছিলাম। তাই স্বপন ভাইয়ের বাগানে কাজে এসেছি। ১০ দিন থেকে করছি। আরও প্রায় দুই মাস করতে পারবো। দিনে ৩০০ টাকা মজুরি পাই। আমরা এখানে প্রায় ২০ শ্রমিক কাজ করি।\n\nশিবগঞ্জ উপজেলা কৃষি কর্মকর্তা শরিফুল ইসলাম জাগো নিউজকে বলেন, গত কয়েক বছরে সিজনাল আমে চাষিরা লোকসান করে বারোমাসি আম চাষে ঝুঁকছেন। এতে লাভবানও হচ্ছেন অনেকে। বিশেষ করে আওয়াল ও স্বপন বেশি লাভবান হয়েছেন। এই বারোমাসি কাটিমন আম বাণিজ্যিক সম্ভাবনা তৈরি করবে বলে আশা করা যাচ্ছে। আর আমটি দেখতে ও স্বাদে ভালো হওয়ায় বিদেশে রপ্তানিরও দ্বার খুলবে। এই উপজেলায় মোট ৮০ হেক্টর জমিতে কাটিমন আম আছে।\n\nসোহান মাহমুদ/এমআরআর/এএসএম",
    "মেক্সিকোতে পানশালায় বন্দুকধারীর গুলিতে নিহত ১০": "রয়টার্সের প্রতিবেদনে বলা হয়, নাম প্রকাশ না করার শর্তে এক পুলিশ কর্মকর্তা বলেন, সাম্প্রতিক বছরগুলোয় মাদকের ব্যবসা নিয়ন্ত্রণকারী প্রতিদ্বন্দ্বী দলগুলোর সংঘর্ষের মধ্যেই এ ঘটনা ঘটেছে। এটি সরাসরি হামলা বলে মনে হচ্ছে।\n\nওই পুলিশ কর্মকর্তা বলেন, গুলিতে নিহত ১০ জনই পুরুষ এবং এখন পর্যন্ত কাউকে গ্রেপ্তার করা যায়নি।",
    "জেমস ওয়েবে এবার ধরা পড়ল নেপচুনের বলয়": "একের পর এক চমক দিয়ে যাচ্ছে যুক্তরাষ্ট্রের মহাকাশ সংস্থা নাসার জেমস ওয়েব স্পেস টেলিস্কোপ। বিশ্বের সর্ববৃহৎ ও নবতম টেলিস্কোপ এটি। এবার আমাদের সৌরজগতের গ্রহ নেপচুনের দুর্দান্ত একটি ছবি তুলেছে টেলিস্কোপটি। ছবিতে নেপচুনের ধুলাময় বলয় স্পষ্টভাবে দৃশ্যমান হয়েছে। বুধবার নাসার পক্ষ থেকে এ কথা জানানো হয়।\n\nসূর্য থেকে অনেক দূরের এই বরফাচ্ছাদিত গ্রহের স্পষ্ট ছবি সর্বশেষ তোলা হয়েছিল ১৯৮৯ সালে। ওই সময় নাসার ভয়েজার-২ নামের একটি নভোযান এই গ্রহের পাশ দিয়ে উড়ে যায়। তখন কয়েক ঘণ্টার জন্য গ্রহটিকে পর্যবেক্ষণের সুযোগ পাওয়া গিয়েছিল। গ্রহটির স্পষ্ট ছবিও পাওয়া গিয়েছিল। এরপর এবার জেমস ওয়েব টেলিস্কোপ আবার গ্রহটির স্পষ্ট ছবি সামনে আনল।",
    "Mahishasur Marddini: একাধিক ফিল্ম ফেস্টিভ্যালে সম্মানিত, নভেম্বরে প্রেক্ষাগৃহে আসছে ঋতুপর্ণা, শাশ্বতর 'মহিষাসুরমর্দিনী'": "কলকাতা: ইতিমধ্যেই বিভিন্ন ফিল্ম ফেস্টিভ্যালে প্রশংসিত হয়েছে এই ছবি। আর এবার দর্শকদের জন্য মুক্তি পাচ্ছে রঞ্জন ঘোষ (Ranjan Ghosh) পরিচালিত ঋতুপর্ণা সেনগুপ্ত (Rituparna Sengupta), শাশ্বত চট্টোপাধ্যায় (Saswata Chatterjee) ও পরমব্রত বন্দ্যোপাধ্যায় (Parambrata Chatterjee) অভিনীত ছবি 'মহিষাসুর মর্দিনী' (Mahishasur Mardini)।\n\nনভেম্বরে প্রেক্ষাগৃহে মুক্তি পাবে এই ছবি। এর আগে বেঙ্গালুরু আন্তর্জাতিক চলচ্চিত্র উৎসবে মনোনীত হয়েছিল রঞ্জন ঘোষের এই ছবি। শুধু তাই নয়, এর আগে রান, ইসরাইল, জাপান, চীন, ফিলিপাইন, কাজাখস্তান, কিরগিজস্তান, আফগানিস্তান, বাংলাদেশ এবং ভারতের মোট ১৩টি ছবির সঙ্গে প্রতিদ্বন্দ্বিতা করার জন্য নির্বাচিত হয়েছিল এই ছবিটি।\n\nআরও পড়ুন: Rest in Prem New Song: পুজোর আগে 'দুষ্টু প্রজাপতি' হয়ে হাজির সুমনা, রেকর্ড ভাঙবে 'টুম্পা'-র?\n\nযুগ যুগ ধরে যে অন্যায় নারীদের সঙ্গে হয়ে আসছে, এবং যা আজও অব্যাহত, সেই গল্পই বলেছে 'মহিষাসুর মর্দিনী'। 'মহিষাসুর মর্দিনী' হল নারীদের কাছে সেই ভুলগুলির জন্য ক্ষমাপ্রার্থী একটি চিঠি। গোটা ছবিটি মাত্র একটি লোকেশনের সেটে শ্যুট করা হয়েছে এবং এটি একটি রাতের গল্প। এই ছবির সৌজন্যেই প্রথমবার পর্দা ভাগ করেছেন ঋতুপর্ণা সেনগুপ্ত, শাশ্বত চট্টোপাধ্যায় ও পরমব্রত বন্দ্যোপাধ্যায়। ছবির সাফল্য নিয়ে খুশি পরিচালক থেকে শুরু করে কলাকুশলীরাও।\n\nশ্রীতমা দে, অরিয়ুন ঘোষ, অরুণিমা হালদার, অভ্যুদয় দে, কৌশিক কর, সাহেব ভট্টাচার্য এবং পৌলোমী দাস। সিনেমাটোগ্রাফি করেছেন শুভদীপ দে, সম্পাদনা অমিত পালের এবং সঙ্গীত পরিচালনার দায়িত্বে ছিলেন অভিজিৎ কুন্ডু। এই ছবিটি তৈরি হয়েছে পবন কানোদিয়ার প্রযোজনায় এবং AVA ফিল্ম প্রোডাকশনসের ব্যানারে।",
    "রানি দ্বিতীয় এলিজাবেথের জন্য এশিয়া ও প্রশান্ত মহাসাগরীয় দেশগুলো থেকে শোক ও শ্রদ্ধা": "ব্রিটেনের রানি দ্বিতীয় এলিজাবেথের প্রতি শ্রদ্ধা জানিয়ে ম্যানিলার একটি ভবনে টানানো ইলেকট্রনিক বিলবোর্ড। গত বৃহস্পতিবার ৯৬ বছর বয়সে তিনি মারা যান। ৯ সেপ্টেম্বর ২০২২।\n\nটানা ৭০ বছর রাজত্ব করা রানি দ্বিতীয় এলিজাবেথের মৃত্যুর পর শুক্রবার এশীয় ও প্রশান্ত মহাসাগরীয় দেশগুলোর নেতারা ব্রিটেনের রাজপরিবার এবং এর নতুন রাজার প্রতি তাঁদের সমবেদনা ও শ্রদ্ধা জানিয়েছেন।\n\nশুক্রবার থেকে তিন দিনের রাষ্ট্রীয় শোক ঘোষণা করেছে বাংলাদেশ। মালয়েশিয়ার রাজা এবং রানি তাঁদের শোকবার্তায় ২০১৯ সালে বাকিংহাম প্রাসাদে এলিজাবেথের সাথে তাঁদের দেখা করার কথা স্মরণ করেছেন। ইন্দোনেশিয়া, ফিলিপাইন, থাইল্যান্ড, সিঙ্গাপুর, অস্ট্রেলিয়া এবং নিউজিল্যান্ডের নেতারাও শোক বার্তা দিয়েছেন।\n\nরাষ্ট্রীয় শোকের অংশ হিসেবে তিন দিন “সকল সরকারি, আধা-সরকারি, স্বায়ত্তশাসিত সংস্থা, বেসরকারি অফিস, শিক্ষা প্রতিষ্ঠান এবং বিদেশে বাংলাদেশ মিশনে জাতীয় পতাকা অর্ধনমিত” রাখার ঘোষণা দিয়েছে বাংলাদেশ সরকার।\n\nব্রিটেনের রানি দ্বিতীয় এলিজাবেথের স্মরণে ঢাকায় বাংলাদেশের সংসদ ভবনে অর্ধনমিত জাতীয় পতাকা। ৯ সেপ্টেম্বর ৯। [মুনির উজ জামান/এএফপি]\n\nশোক বার্তায় বাংলাদেশের রাষ্ট্রপতি এম আবদুল হামিদ বলেছেন, “রানি দ্বিতীয় এলিজাবেথকে যুক্তরাজ্য এবং কমনওয়েলথ ও অন্যান্য রাজ্যের জনগণ তাঁর ৭ দশকের সেবা, কর্তব্য ও নিষ্ঠার জন্য সর্বদা স্মরণ ও শ্রদ্ধা করবে।”\n\nআলাদা শোক বার্তায় প্রধানমন্ত্রী শেখ হাসিনা বলেছেন, “আমাদের আন্তরিক শ্রদ্ধা এবং প্রার্থনা শোকাহত রাজ পরিবারের সদস্য এবং যুক্তরাজ্যের শোকাহত জনগণের সাথে রয়েছে এবং আমরা মহামান্যের বিদেহী আত্মার চিরশান্তি ও পরিত্রাণের জন্য প্রার্থনা করছি।”\n\nইন্দোনেশিয়ার পররাষ্ট্রমন্ত্রী রেতনো মারসুদি জাকার্তায় ব্রিটিশ দূতাবাসে রানি দ্বিতীয় এলিজাবেথের জন্য শোক বইতে স্বাক্ষর করছেন। ৯ সেপ্টেম্বর ২০২২। [রেতনো মারসুদি টুইটার]\n\nমালয়েশিয়ার রাজা আল-সুলতান আবদুল্লাহ এবং রানি তুঙ্কু আজিজাহ এক বিবৃতিতে বলেছেন, “একটি গর্বিত সদস্য রাষ্ট্র হিসেবে আমাদের সরকার এবং জনগণ কমনওয়েলথের প্রতি অবিচল প্রতিশ্রুতির জন্য মহারানি দ্বিতীয় এলিজাবেথকে স্মরণ করবে। একই সাথে স্মরণ করবে যুক্তরাজ্য ও মালয়েশিয়ার মধ্যে নিবিড় বন্ধুত্বপূর্ণ সম্পর্ক উন্নয়নে তাঁর প্রচেষ্টার কথা।\"\n\nমালয়েশিয়ার প্রধানমন্ত্রী ইসমাইল সাবরি ইয়াকোব বলেছেন, রানি এলিজাবেথ তাঁর জনগণের প্রতি নিবেদিতপ্রাণ হিসেবে পরিচিত ছিলেন।\n\nতিনি এক বিবৃতিতে বলেন, “মালয়েশিয়ার সমগ্র জনগণের পক্ষ থেকে আমি রানি দ্বিতীয় এলিজাবেথের মৃত্যুতে যুক্তরাজ্যের রাজপরিবার, সরকার এবং জনগণের প্রতি আমার শোক ও সমবেদনা প্রকাশ করছি।”\n\nপ্রয়াত রানির প্রশংসায় পররাষ্ট্রমন্ত্রী সাইফুদ্দিন আবদুল্লাহ বলেছেন, “মহামহিম ছিলেন একজন বিশাল ব্যক্তিত্ব। যুক্তরাজ্য এবং কমনওয়েলথের জনগণের প্রতি তাঁর জীবন ছিল উৎসর্গকৃত ছিল।”\n\nবাংলাদেশ, মালয়েশিয়া, সিঙ্গাপুর, অস্ট্রেলিয়া এবং নিউজিল্যান্ড কমনওয়েলথভুক্ত বিশ্বের ৫৬টি স্বাধীন দেশের অন্তর্ভুক্ত।\n\nথাইল্যান্ডের ভারপ্রাপ্ত প্রধানমন্ত্রী প্রাওয়িত ওংসুওয়ান (বাম থেকে দ্বিতীয়) ব্যাংককের ব্রিটিশ দূতাবাসে শোক বইতে স্বাক্ষরের জন্য গিয়ে রানি দ্বিতীয় এলিজাবেথের প্রতিকৃতি দেখছেন। ৯ সেপ্টেম্বর ২০২২। [থাই সরকারের প্রচারপত্র/এএফপি]\n\nফিলিপাইন, ইন্দোনেশিয়া এবং থাইল্যান্ডের বিবৃতি\n\nফিলিপাইনের রাষ্ট্রপতি ফার্দিনান্দ মার্কোস জুনিয়র বলেছেন সাত দশক ধরে নেতৃত্ব দেওয়া এলিজাবেথ “বিশ্বের কাছে একজন সত্যিকারের রানির মহান মর্যাদার উদাহরণ।”\n\nএক বিবৃতিতে তিনি বলেন, “আমরা এবং ইংল্যান্ডে বসবাসকারী ফিলিপাইনের বহু মানুষ, রানির প্রজা না হওয়া সত্ত্বে তাঁর মধ্যে একজন একজন রানির, একজন মায়ের এবং একজন দাদীর স্নেহের অনুভব লাভ করেছি।”\n\nইন্দোনেশিয়ার রাষ্ট্রপতি জোকো উইদোদো ব্রিটিশ রাজ পরিবারের প্রতি “গভীর সহমর্মিতা” প্রকাশ করেছেন।\n\nথাই পররাষ্ট্র মন্ত্রণালয় এক বিবৃতিতে রানি এলিজাবেথের প্রতি শ্রদ্ধা এবং দুই দেশের মধ্যে ঘনিষ্ঠ সম্পর্কের কথা জানিয়েছে।\n\nবিবৃতিতে বলা হয়, “আমরা ব্রিটিশ জনগণ এবং আন্তর্জাতিক সম্প্রদায়ের সাথে এই বিশাল ও অপূরণীয় ক্ষতিতে শোক প্রকাশ করছি।”\n\nসিঙ্গাপুর, অস্ট্রেলিয়া এবং নিউজিল্যান্ড\n\nসিঙ্গাপুরের প্রধানমন্ত্রী লি সিয়েন লুং বলেছেন, কমনওয়েলথের প্রধান রানি এলিজাবেথের জন্য সোমবারের অধিবেশনের শুরুতে সংসদ এক মিনিট নীরবতা পালন করবে।\n\nতিনি এক বিবৃতিতে বলেছেন, “শ্রদ্ধার নিদর্শন হিসেবে তাঁর অন্ত্যেষ্টিক্রিয়ার দিন সমস্ত সরকারি ভবনে রাষ্ট্রীয় পতাকা অর্ধনমিত রাখা হবে।”\n\nঅস্ট্রেলিয়ার প্রধানমন্ত্রী অ্যান্থনি অ্যালবানিজ কমনওয়েলথের প্রতি অবদানের জন্য রানি এলিজাবেথের প্রশংসা করে বলেছেন, “তাঁর বিশ্বস্ত সেবাময় জীবনের কথা আগামী শত শত বছর স্মরণ করা হবে।”\n\nএক বিবৃতিতে তিনি বলেছেন, “অস্ট্রেলিয়ার জনগণের হৃদয় আজ যুক্তরাজ্যের শোকাহত জনগণের সাথে একীভূত।”\n\n“এ সময় মহারানির নিজের কথাতেই আমরা সান্ত্বনা খুঁজে পাই। তিনে বলে গেছেন ‘দুঃখ হলো সেই মূল্য যা আমরা ভালবাসার জন্য দিয়ে থাকি’।”\n\nনিউজিল্যান্ডের প্রধানমন্ত্রী জেসিন্ডা আরডার্ন এবং নিউজিল্যান্ডের গভর্নর-জেনারেল সিন্ডি কিরো আলাদা শোক বিবৃতি জারি করেছেন।\n\nআরডার্ন এক বিবৃতিতে বলেছেন, “এই বিশাল ক্ষতির সময়ে আমি সরকার ও সমস্ত নিউজিল্যান্ডবাসীর পক্ষ থেকে রাজা তৃতীয় চার্লস এবং রাজপরিবারের সদস্যদের প্রতি গভীর সমবেদনা জানাচ্ছি।”\n\nথাইল্যান্ডের ভারপ্রাপ্ত প্রধানমন্ত্রী প্রাওয়িত ওংসুওয়ান (বাম থেকে দ্বিতীয়) ব্যাংককের ব্রিটিশ দূতাবাসে শোক বইতে স্বাক্ষরের জন্য গিয়ে রানি দ্বিতীয় এলিজাবেথের প্রতিকৃতি দেখছেন। ৯ সেপ্টেম্বর ২০২২। [থাই সরকারের প্রচারপত্র/এএফপি]\n\nপ্রধানমন্ত্রী কর্তৃক নিযুক্ত গভর্নর-জেনারেল কিরো ব্রিটিশ রাজার প্রতিনিধিত্ব করেন।\n\n“আমি সমস্ত নিউজিল্যান্ডবাসীর পক্ষে নতুন রাজাকে সমবেদনা জানিয়েছি,” কিরো তাঁর বিবৃতিতে বলেছেন।\n\n\"৭০ বছর যাবত নিউজিল্যান্ডের রানি হিসেবে তিনি মহিমান্বিত। এক বিশাল পরিবর্তনের এই পুরো সময়কালে তাঁর স্থায়ী উপস্থিতি ছিল। কমনওয়েলথের ঐক্য অটুট রাখতে রানি হিসেবে সকল রাজ্যের প্রতি তাঁর উৎসর্গীকৃত ভূমিকার জন্য তিনি স্মরণীয় হয়ে থাকবেন,” বলেছেন কিরো।\n\n“নিউজিল্যান্ড একজন কাঙ্ক্ষিত রানি এবং সম্মানিত নেতাকে হারানোর জন্য গভীর শোক প্রকাশ করছে। মহামান্য রানি নিউজিল্যান্ডে অনেক প্রিয় এবং সম্মানিত ছিলেন। তিনি তাঁর জীবনভর নিবেদিত সেবার জন্য স্মরণীয় হয়ে থাকবেন।\n\n* প্রতিবেদনে তথ্য দিয়ে সহায়তা করেছেন ঢাকা থেকে আহম্মদ ফয়েজ, ব্যাংকক থেকে উইলাওয়ান ওয়াচরাসাকওয়েট এবং কুয়ালালামপুর থেকে টেংকু নূর শামসিয়াহ টেংকু আবদুল্লাহ।",
    "সামরিক শক্তি বাড়িয়েই চলেছে মিয়ানমার": "",
    "এশিয়ায় বড় জোট নেই": "কোরীয় যুদ্ধের পর মার্কিন যুক্তরাষ্ট্র এশিয়ায় ক্রমবর্ধমান কমিউনিস্ট হুমকি মোকাবিলার জন্য এশিয়ার অন্য শক্তিগুলোর সাথে একটি ন্যাটো-টাইপ জোট, ‘প্যাসিফিক প্যাক্ট’ প্রস্তাব করেছিল। এই প্রচেষ্টা ব্যর্থ হয়। কারণ তার এশীয় মিত্ররা জাপানকে ‘প্যাসিফিক চুক্তিতে অন্তর্ভুক্ত করার মার্কিন প্রস্তাব প্রত্যাখ্যান করেছিল।’ মার্কিন যুক্তরাষ্ট্র জাপানকে তার নিকটতম মিত্র বিবেচনা করে এবং এটি প্রধান অ-ন্যাটো মিত্র তবে এর সাথে ন্যাটোর গুরুত্বপূর্ণ যোগাযোগ আছে। যুক্তরাষ্ট্রের বেশ কয়েকটি সামরিক ঘাঁটি জাপানে রয়েছে, ইয়োকোসুকায় মার্কিন যুক্তরাষ্ট্রের সপ্তম নৌবহর প্রায়ই নোঙর করা থাকে।\n\nপেন্টাগন ও বাইডেন প্রশাসনের ইন্দো-প্যাসিফিক কৌশলের রূপরেখা এখন আরো স্পষ্টভাবে সামনে উঠে আসছে। প্রশাসনের পরিসংখ্যান থেকে জনসাধারণের মন্তব্য ইঙ্গিত দেয় যে, মার্কিন যুক্তরাষ্ট্র চীনের সামরিক শক্তির ভারসাম্য বজায় রাখার জন্য আরো ফরমায়েশি এবং অ্যাডহক আঞ্চলিক জোট - যেমন কোয়াড, অকাস- এসব তৈরি করে তাদের উপস্থিতি পাকাপোক্ত করছে। ইন্দো-প্যাসিফিক অঞ্চলে মার্কিন-চীন প্রতিযোগিতার কেন্দ্রবিন্দুতে দক্ষিণ-পূর্ব এশিয়ায় প্রভাব বিস্তারের প্রতিযোগিতাও রয়েছে। কিন্তু ‘নিয়মভিত্তিক শৃঙ্খলা’র ড্রাম বাজানো বা চীনা সামরিক ও অর্থনৈতিক অবস্থার ওপর অ্যালার্ম বাজানো দক্ষিণ-পূর্ব এশীয় উত্তর-ঔপনিবেশিক অভিজাতদের মধ্যে ওয়াশিংটনের ধারণার চেয়ে কম অনুরণন দেখা গেছে। বর্তমানে আঞ্চলিক দেশগুলো আঞ্চলিক শৃঙ্খলায় কারো একচেটিয়া দৃষ্টিভঙ্গি গ্রহণ করতে চায় না, সেটা ওয়াশিংটন বা বেইজিং যেই হোক না কেন।\n\nকিছু দক্ষিণ-পূর্ব এশীয় দেশ ‘নিয়মভিত্তিক আদেশ’ আলোচনাকে ভাগ করে নেয়া নীতিগুলো রক্ষার একটি প্রয়োজনীয় কূটনৈতিক আবরণ হিসেবে দেখে তবে বেশির ভাগই এটিকে ফাঁপা এবং কেউ কেউ ব্যক্তিগতভাবে এটিকে চীনের বিরুদ্ধে একটি শিকারি পাখি হিসেবে মূল্যায়ন করে। চীনের আচরণ সব ক্ষেত্রেই এ অঞ্চলের জন্য সুখকর এটা বলা না গেলেও মার্কিন যুক্তরাষ্ট্রকে অবশ্যই আঞ্চলিক শৃঙ্খলার অবনতির জন্য তার নিজের দায়িত্ব বিবেচনা করতে হবে। ট্রাম্পের সময়কাল থেকে ময়দানে রূঢ়তা দেখা যায়, যা এখনো শেষ হয়নি। অনেক আঞ্চলিক অভিজাত মনে করেন যে মার্কিন যুক্তরাষ্ট্র সন্ত্রাসবাদের বিরুদ্ধে বিশ্বব্যাপী যুদ্ধের নামে কিভাবে যুদ্ধ সৃষ্টি, অস্ত্র বিক্রি, অনুগত করার কৌশল অবলম্বন করে অনেক অসন্তোষ ও অবিশ্বাসের জন্ম দিয়ে চলছে।\n\nওয়াশিংটনেরও এটি ধরে নেয়া উচিত নয় যে, আঞ্চলিক রাষ্ট্রগুলো এক হয়ে চীনের আধিপত্য প্রতিরোধ করবে এবং ইউরোপীয় ধাঁচের ক্ষমতার ভারসাম্য তৈরি করবে। এশিয়ায়, ক্ষমতার ভারসাম্যের পরিবর্তে শ্রেণিবিন্যাস, ঐতিহাসিকভাবে আঞ্চলিক শৃঙ্খলার কাঠামোকে আরো গভীরভাবে বিশ্লেষণ করা যেতে পারে। এ মুহূর্তে দক্ষিণ-পূর্ব এশিয়ার কয়েকজন নেতা চীনকে প্রাথমিক হুমকি হিসেবে দেখছেন-সামরিকভাবে বা অন্য কোনোভাবে। ‘চীনের চ্যালেঞ্জ’-এর ব্যাপারে কোনো আঞ্চলিক সম্মতি নেই কিংবা কোনো একটি শক্তিই মতাদর্শগত বা নৈতিকভাবে অপরটির চেয়ে উচ্চতর নয়।\n\nএ অঞ্চলে কার্যকর মেরুকরণ হওয়ার পর, চীনকে সব আঞ্চলিক নীতির ক্ষেত্র থেকে বাদ দেয়া সম্ভব হবে না এবং ইউরোপীয় ধাঁচের শক্তিব্যবস্থা উত্থানের সম্ভাবনাও এখানে ম্রিয়মাণ হয়ে পড়বে। ইউক্রেন যুদ্ধে রাশিয়া পূর্ব ইউরোপ ও অনেক ইউরোপীয় দেশকে অর্থনৈতিকভাবে বিপদগ্রস্ত করে তুলেছে। ফলে নিজ জনগণকে আর্থিক দুর্দশা থেকে রক্ষা করাই এখন ইউরোপীয়দের মুখ্য কাজ। দক্ষিণ-পূর্ব এশিয়ায় নিজেদের আধিপত্য গড়তে বা যুক্তরাষ্ট্রকে সহায়তা করা তাদের জন্য বিলাসিতার পর্যায়ে পড়বে বলে বিশ্লেষকরা মনে করেন। তাছাড়া ইউরোপীয়রা নগদ খরচ করতে কম অভ্যস্ত।\n\nএ অঞ্চলে একটি সত্যিকারের ভারসাম্যপূর্ণ জোট গড়ে তুলতে হলে চীনকে দক্ষিণ-পূর্ব এশিয়ার প্রতিটি রাষ্ট্রের জন্য কি আরো বেশি হুমকি হয়ে উঠতে হবে? চীন কেন সেটি করতে যাবে? ওয়াশিংটনের মতো চীন লাঠি ও গাজর নীতিতে চলে না। চীন আঞ্চলিক দেশগুলোকে বিভিন্ন অর্থনৈতিক কর্মকাণ্ডে সহায়তা দেয়, যাতে উভয়েই লাভবান হয়। এতে চীন খুব অল্প সময়ে এই বিশ্বের বিভিন্ন স্থানে দ্রুত জনপ্রিয়তা পেয়েছে। চীন কোনো দেশের ভেতরে রাজনৈতিক দলকে প্রতিপালন বা উসকানি দেয় না। যে সরকার আসে সেই সরকারের সাথে উন্নয়ন ও দ্বিপক্ষীয় সহয়তা করার কাজ নিয়ে এগিয়ে যায়। সেজন্য অনেক দেশ আস্তে আস্তে বিআরআইয়ের ছাতায় সমবেত হচ্ছে। তবে সরকারের সাথে কাজ করতে অনেক সমস্যা রয়ে গেছে। অনেক সময় সরকারবিরোধীদের বড় ধরনের সমস্যা উঠে আসে। উদাহরণ পাকিস্তান। পাকিস্তানের গোয়াধর প্রকল্প এবং ওয়াজিরিস্তানে সন্ত্রাসী কার্যকলাপ ও চীনা কর্মচারীদের হত্যার প্রসঙ্গ স্মরণীয়। এ অঞ্চলে চীনকে রাগান্বিত করার কৌশলও গ্রহণ করা হয়েছে। তাইওয়ানকে পুঁজি করে ট্রাম্পের পর থেকে এই খেলায় যেন অগ্নিবাণ নিক্ষেপ করা হয়েছে। কিন্তু চীনকে রাগান্বিত করার খরচ খুব কম নয়। সদ্য আফগানিস্তান যুদ্ধে পর্যুদস্ত হয়ে পশ্চিমাদের চটজলদি আরো একটি খরচের বোঝা বহন ও সেনা সদস্যদের পাঠানো দুরূহ হয়ে পড়বে। দূরে দূরে থেকে যুদ্ধ করার কৌশল এবং অন্যান্য উপায় উপকরণ দিয়ে আঘাত করা অনেক সহজ হবে পশ্চিমাদের জন্য, আপাতত সেটিই চালু রয়েছে।\n\nকিন্তু একটি কার্যকর বিকল্প ছাড়াই চীনের সাথে সম্পর্ক ছিন্ন করা কৌশলগত অসদাচরণ ও বোকামি হবে। যদি মার্কিন যুক্তরাষ্ট্র বা চীন না হয় তবে কে নতুন কোন জোটের নেতৃত্ব দেবে? ভারত, জাপান বা অস্ট্রেলিয়ার মতো মধ্যম শক্তিগুলো এতদঞ্চলে কি কোনো নতুন আয়োজনের নেতৃত্বে আসতে পারে? এসব শক্তি ইতোমধ্যে মার্কিন-চীন কৌশলগত প্রতিযোগিতায় পক্ষ নিয়ে ফেলেছে। ভারত চীনবিরোধী যেকোনো মোর্চায় কার্যকরভাবে অংশ নেবে। ভারতের পড়শিরা সার্ক অভিজ্ঞতায় দেখেছে যে, ভারত জোট পরিচালনায় অদক্ষ। তারা অর্থনীতির পরিবর্তে রাজনৈতিক দৃষ্টি দিয়ে পড়শিদের বেশি দেখে। ফলে উদীয়মান সার্ক মুখ থুবড়ে পড়েছে। প্রায় সব পড়শিই চীনের ‘এক চীন’ নীতিতে নতুন করে সমর্থন দিয়েছে। তাই চীনের বিরুদ্ধে এতদঞ্চলে ভারতের নেতৃত্বে কেউ এগিয়ে আসবে না। এরপর রয়েছে অস্ট্রেলিয়া। দুর্ভাগ্যবশত, পরনির্ভরতার মাধ্যমে অস্ট্রেলীয়রা সার্বভৌমত্বের অনেকটাই সাম্রাজ্যবাদী শক্তির কাছে হারিয়ে ফেলেছে। ফলে ভারত বা অস্ট্রেলিয়া এতদঅঞ্চলে জোট পরিচালনায় নেতৃত্ব দিতে সক্ষম হচ্ছে না। জাপান একই সাথে চীন ও রাশিয়াকে কৌশলগত শত্রু বানিয়েছে। তাই তারাও নেতৃত্ব দেয়ার পথে এগোতে পারবে না।\n\nআসিয়ান একটি আদর্শিক বহুপক্ষীয় ক‚টনৈতিক শৃঙ্খলা গঠন করতে পারে, যখন মার্কিন যুক্তরাষ্ট্র এ অঞ্চলের সামরিক-নিরাপত্তাব্যবস্থা বজায় রাখে এবং চীন অর্থনৈতিক শৃঙ্খলাকে শক্তিশালী করে। কোয়াড ও অকাসের মতো মিনি পার্শ্বীয় গ্রুপিং এই পরিবেশকে আরো ভঙ্গুর করে তুলবে। আঞ্চলিক শৃঙ্খলা প্রথমত আঞ্চলিক অভিজাতরা কিভাবে তাদের অভ্যন্তরীণ বৈধতা সংজ্ঞায়িত এবং রক্ষা করে তার ওপর নির্ভর করে। আঞ্চলিক শৃঙ্খলার স্থানীয় চালকদের খুঁজে বের করার সময় এসেছে। নতুন নীতিগত উদ্যোগের চাকা পুনরুজ্জীবিত করার পরিবর্তে, মার্কিন যুক্তরাষ্ট্র জাপানের মতো আঞ্চলিক শক্তি এবং আসিয়ানের অধীনে বহুপক্ষীয় প্রতিষ্ঠানগুলোর সাথে কাজ করতে পারে।\n\nমার্কিন যুক্তরাষ্ট্র আফগানিস্তানে তার অসফল কৌশলগত কর্মশালাটি প্রাচ্যে স্থানান্তরে সম্পূর্ণ প্রস্তুত। ২০২১ সালের অক্টোবর মাসে আফগানিস্তান থেকে মার্কিন সেনা প্রত্যাহারের পেছনে জো বাইডেনের যুক্তিতে এটিই ইঙ্গিত করা হয়েছিল। ভিয়েতনাম যুদ্ধের পর থেকে মার্কিন যুক্তরাষ্ট্র এ অঞ্চলে অনেক সেনা নিয়ে শক্তিশালী সামরিক ঘাঁটি তৈরি করেছে: যেমন, জাপানে পঞ্চাশ হাজার, দক্ষিণ কোরিয়ায় ৩০ হাজার এবং গুয়ামে পাঁচ হাজার সেনা মজুদ রয়েছে। ফিলিপাইনে মার্কিন সামরিক বাহিনীর উপস্থিতির নিজস্ব ইতিহাস রয়েছে।\n\nমার্কিন যুক্তরাষ্ট্র সমগ্র দক্ষিণ চীন সাগরে চীনকে প্রতিহত করতে শোচনীয়ভাবে ব্যর্থ হয়েছে। এটি পশ্চিম প্রশান্ত মহাসাগরের একটি প্রান্তিক সমুদ্র, যা দক্ষিণ চীনের তীর স্পর্শ করে এই নাম অর্জন করেছে, চীন এই সমুদ্রকে সম্পূর্ণরূপে নিজের দাবি করে। দক্ষিণ চীন সাগর প্রাকৃতিক সম্পদে সমৃদ্ধ, নির্জন দ্বীপগুলো নিয়ে গঠিত দ্বীপপুঞ্জ রয়েছে। এটি ইন্দোচাইনিজ উপদ্বীপ, তাইওয়ান, ফিলিপাইন, ব্রুনাই, সুমাত্রা বা ইন্দোনেশিয়ার দ্বীপগুলো দিয়ে বেষ্টিত এবং পূর্ব চীন সাগরের সাথে সমুদ্র পানির সংযোগ রয়েছে যেমন- তাইওয়ান, লুজন প্রণালী হয়ে ফিলিপাইন সাগর, পালাওয়ানের কাছাকাছি প্রণালীর মধ্য দিয়ে সুলু সাগর, সিঙ্গাপুরের প্রণালী দিয়ে মালাক্কা প্রণালী, ক্রোমাটা ও বাংকা প্রণালী হয়ে জাভা সাগর। দু’টি উপসাগর, থাইল্যান্ড উপসাগর এবং টনকিন উপসাগরও দক্ষিণ চীন সাগরের অংশ। বিশ্বব্যাপী শিপিংয়ের এক-তৃতীয়াংশ দক্ষিণ চীন সাগর দিয়েই হয় টাকার অঙ্কে ৩.৩৮ ট্রিলিয়ন ডলার। এই সমুদ্র আসিয়ানভুক্ত দেশগুলোর প্রায় সব অংশকেই ছুঁয়ে গেছে। চীন ইতোমধ্যে তাদের নির্মিত কৃত্রিম দ্বীপগুলোতে অনেক সামরিক স্থাপনা তৈরি করেছে। কৌশলগত দিক দিয়ে এ অঞ্চল যুক্তরাষ্ট্র ও চীন উভয়ের জন্য খুবই গুরুত্বপূর্ণ। প্রভাব বিস্তারের জন্য উভয়েই যেকোনো নীতি গ্রহণ করতে প্রস্তুত।\n\nচীন এগিয়ে গিয়ে মহাসাগরীয় ক্ষুদ্র রাজ্যগুলোতে প্রচুর পরিমাণে বিনিয়োগ করে একটি অর্থনৈতিক করিডোর তৈরি করছে। তাদের উৎপাদিত পণ্য এবং চীনা শিল্প পণ্যবাণিজ্যে কোনো প্রতিবন্ধকতা সৃষ্টি হয়নি। অস্ট্রেলিয়া চীনের সাথে তার বাণিজ্য বৃদ্ধি করে এবং বিশ্বব্যাপী বাণিজ্যের প্রায় এক-তৃতীয়াংশ বা ৩১ শতাংশ পণ্য ও পরিষেবা তার বৃহত্তম দ্বিমুখী বাণিজ্য অংশীদার হিসাবে আবিভর্‚ত হয়। চীন অস্ট্রেলিয়ার মিডিয়া এবং উচ্চশিক্ষা ব্যবস্থা এবং কিছুটা হলেও তার প্রতিরক্ষা ও কৌশলগত প্রতিষ্ঠার ওপর প্রভাব ফেলতে সক্ষম হয়। বর্তমানে সেখানে ভাটা পড়েছে।\n\nঅনুমান করা হয় যে, এতদঞ্চলের সমুদ্রে ১১ বিলিয়ন ব্যারেল তেল এবং ১৯০ ট্রিলিয়ন কিউবিক ফুট প্রাকৃতিক গ্যাস রয়েছে। সমুদ্রের এই দু’টি গুপ্তধন চীন অনেকটা নিয়ন্ত্রণে এনেছে, তবে অন্য দাবিদাররাও কিছু সম্পদ দাবি করছে। ফিলিপাইন, নিকটবর্তী অঞ্চলের সবচেয়ে বড় ক্ষতিগ্রস্তদের মধ্যে একটি। অন্য দিকে ইন্দোনেশিয়া ও মালয়েশিয়ার মতো অন্য দেশ লো সময়ে সময়ে চীনের কাছে তাদের অভিযোগ জানাতে থাকে। সামগ্রিক পরিস্থিতি হলো যে, আসিয়ান এ অঞ্চলে একটি নীরব দর্শক। এখন অকাস আন্তর্জাতিক সম্পর্কের বিশেষজ্ঞদের দ্বারা ইন্দো-প্যাসিফিক অঞ্চলে একটি শক্তি ব্লক তৈরি করছে যা কেবলমাত্র চীনকে লক্ষ্য করে।\n\nবিশ্বে যুক্তরাষ্ট্রের ৮০০টি সামরিক ঘাঁটি রয়েছে। মার্কিন যুক্তরাষ্ট্রের অনেক কিছুই প্রশংসার যোগ্য তবে বেশ কয়েকটি বিষয় রয়েছে যা উদ্বিগ্ন করে। দেশটি প্রায় সব সময়ই যুদ্ধে লিপ্ত থাকে। অনেকে বলেন, যুদ্ধই আমেরিকার অর্থনীতির চালিকাশক্তি। যুদ্ধ হলে বিলিয়ন ডলারের অস্ত্র বিক্রি করতে পারে ওয়াশিংটন। ১৭৭৬ সালে আমেরিকার স্বাধীনতার পর থেকে ৯৩ শতাংশ সময় আমেরিকা যুদ্ধে লিপ্ত থেকেছে। আমেরিকা সারা বিশ্বে সরকার উৎখাতের জড়িত থাকে এবং হলুদ বিপ্লবের মাধ্যমে সরকার পরিবর্তন করতে চায়।\n\nযুক্তরাষ্ট্র সবসময় নিজের স্বার্থে বিশ্বব্যাপী ঘুরে ফিরছে। অস্ট্রেলিয়া দক্ষিণ চীন সাগরে নিরাপত্তাহীনতার কথা বলে ত্রিপক্ষীয় জোটের মাধ্যমে এই অঞ্চলে আমেরিকার হস্তক্ষেপ কামনা করেছে। অকাস এমন একটি পদক্ষেপ যেখানে প্রেসিডেন্ট বাইডেনের প্রতিশ্রুতি রয়েছে যে, চীনকে বিশ্বের কোথাও আধিপত্য বিস্তার করতে দেয়া হবে না। আসিয়ান চীনের দরজায় কড়া নাড়লেও জোটভুক্ত দেশগুলোর প্রতিরক্ষা ব্যয় শুধু সম্প্রসারিত হয়নি তাই নয়, দেশগুলোর নিজেদের মধ্যে অসংখ্য সামুদ্রিক বিরোধ রয়েছে। এসব বৈরী পরিস্থিতিতে ন্যাটোর মতো কোনো বড় জোট এশিয়ায় গড়ে ওঠেনি।\n\nলেখক : অবসরপ্রাপ্ত যুগ্ম সচিব ও গ্রন্থকার",
    "মিয়ানমারের গোলযোগ আঞ্চলিক অস্থিতিশীলতা তৈরি করতে পারে": "আরাকান আর্মির বিরুদ্ধে রাখাইনে অভিযানের কারণে বাংলাদেশ সীমান্তে অস্থিরতা দেখা দিচ্ছে। ইতোমধ্যে মিয়ানমার থেকে ছোড়া মর্টারশেলে একজন নিহত এবং ছয় জন আহত হয়েছেন। ঢাকায় মিয়ানমারের রাষ্ট্রদূতকে কয়েক দফা তলব করে এ নিয়ে সতর্ক করা হলেও অস্থিরতা কমছে না সীমান্তে। গোটা পরিস্থিতি সম্পর্কে দক্ষিণ-পূর্ব এশিয়ার জোট আসিয়ানের দূতাবাস প্রধানদের অবহিত করেছে পররাষ্ট্র মন্ত্রণালয়। ওই আলোচনায় মিয়ানমারের অভ্যন্তরীণ পরিস্থিতির কারণে এই অঞ্চলে অস্থিতিশীলতা তৈরি হতে পারে বলে আশঙ্কা প্রকাশ করেছে আসিয়ান। এ কারণে রোহিঙ্গা সমস্যা এবং সামগ্রিকভাবে মিয়ানমারের রাজনৈতিক সমস্যার বিষয়টি জাতিসংঘ সাধারণ পরিষদে বড় আকারে তুলে ধরতে পারে আসিয়ানের কয়েকটি সদস্য রাষ্ট্র।\n\nসোমবার (১৯ সেপ্টেম্বর) বাংলাদেশ-মিয়ানমার সীমান্তে চলমান সহিংতার বিষয়ে আসিয়ানভুক্ত দেশগুলোর দূতাবাসের প্রতিনিধিদের সঙ্গে আলোচনা করেন পররাষ্ট্র মন্ত্রণালয়ের ভারপ্রাপ্ত সচিব মো. খোরশেদ আলম। বৈঠকে মালয়েশিয়া, ইন্দোনেশিয়া, ব্রুনাই, ভিয়েতনাম, থাইল্যান্ড, সিঙ্গাপুর ও ফিলিপাইন দূতাবাসের প্রধানরা অংশগ্রহণ করেন।\n\nএ বিষয়ে জানতে চাইলে ভারপ্রাপ্ত পররাষ্ট্র সচিব মো. খোরশেদ আলম বাংলা ট্রিবিউনকে বলেন, ‘সীমান্তে চলমান পরিস্থিতি সম্পর্কে তাদের কাছে ব্যাখ্যা করেছি এবং এ বিষয়ে করণীয় কী, সে বিষয়ে পরামর্শ চেয়েছি।’\n\nএ অঞ্চলের দেশ হচ্ছে মিয়ানমার এবং সেখানে অভ্যন্তরীণ গোলযোগ বেশি হলে সামগ্রিক স্থিতিশীলতা বিঘ্নিত হতে পারে। সেই বিষয়টিও আলোচনায় এসেছে বলে তিনি জানান।\n\nখোরশেদ আলম বলেন, ‘আমরা তাদের বলেছি, বাংলাদেশ শান্তিপ্রিয় দেশ এবং কোনও ধরনের সংঘাতে জড়িয়ে পড়বে না দেশটি।’\n\nউল্লেখ্য, গত ১৩ সেপ্টেম্বর সিঙ্গাপুরের পররাষ্ট্রমন্ত্রী ভিভিয়ান বালাকৃষ্ণান দেশটির পার্লামেন্টকে জানান, ২০২১ সালের এপ্রিলে আসিয়ান নেতারা ৫ দফা প্রস্তাব তৈরির পর মিয়ানমারের সিনিয়র জেনারেল মিং আং হ্লাইং সেটি মেনে নিয়েছিল। কিন্তু সেটির তেমন অগ্রগতি না হওয়ায় সিঙ্গাপুর এবং আসিয়ান চরম হতাশ। মিয়ানমারের শান্তি ও স্থিতিশীলতা শুধু দেশটির জন্য নয়, বরং গোটা অঞ্চলের স্বার্থের জন্য প্রয়োজন।\n\nএদিকে নাম প্রকাশ না করার শর্তে একটি সূত্র জানায়, আসিয়ান দেশগুলোর প্রতিনিধিরা মিয়ানমার নিয়ে বৈঠকে তাদের হতাশা ব্যক্ত করেছেন।\n\nসূত্র আরও জানায়, মিয়ানমারের সঙ্গে বাংলাদেশ, ভারত, চীন, থাইল্যান্ড ও লাওসের সীমান্ত রয়েছে। এছাড়া বিভিন্ন দেশের বিনিয়োগ ও স্বার্থ রয়েছে দেশটিতে। ফলে যেকোনও অভ্যন্তরীণ গোলযোগ গোটা পরিস্থিতিকে অনিশ্চয়তার মাঝে ফেলে দিতে পারে।’\n\nএ বিষয়ে জানতে চাইলে সাবেক পররাষ্ট্র সচিব মো.শহীদুল হক বলেন, ‘গত বছরের ফেব্রুয়ারিতে যে সামরিক ক্যু হয়েছিল, সেটি সফল হয়নি এবং মিয়ানমারের সামরিক জান্তারা এখন অনুভব করছে যে পুরো দেশটি এখন তাদের দখলে নেই।’\n\nতিনি বলেন, ‘মিয়ানমার সেনাবাহিনীর পেছনে একটি অদৃশ্য শক্তি কাজ করছে বলে আমার মনে হয়। এ অঞ্চলটি বিভিন্ন কারণে নাজুক। এ বিষয়ে বাংলাদেশের সাবধান থাকতে হবে।’\n\nসরকার এ বিষয়ে পূর্ণ সজাগ আছে জানিয়ে তিনি বলেন, ‘এর পাশাপাশি আমাদের বিভিন্ন পদক্ষেপ নিতে হবে। এর জন্য ঘটনা ঘটার আগে আমাদের কিছু কাজ করতে হবে। তবে একইসঙ্গে খেয়াল রাখতে হবে যে আমরা যেন উসকানি না দেই।’\n\nসমস্যা সমাধানের জন্য ভারসাম্যমূলক অবস্থান তৈরি করা দরকার জানিয়ে শহীদুল হক আরও বলেন, ‘এ অঞ্চলে আমাদের বন্ধুদের সঙ্গে কাজ করতে হবে। একটি জিনিস মনে রাখতে হবে, তাদের চিন্তাভাবনা এবং আমাদের চিন্তাভাবনা এক হবে—বিষয়টি সেরকম নয়। কিন্তু সবার মাঝে এ বিষয়টি নিয়ে আলোচনা করতে হবে। কারণ, এখানে যদি একটি অস্থিতিশীল পরিস্থিতি তৈরি হয়, তখন গোটা অঞ্চলে এর নেতিবাচক প্রভাব পড়বে।’",
    "বিশ্ববাজারে ৮ মাসে সর্বনিম্ন তেলের দাম": "চলতি সপ্তাহে কেন্দ্রীয় ব্যাংকগুলো দশকের উচ্চ মুদ্রাস্ফীতির বিরুদ্ধে লড়াই করার জন্য সুদের হার বাড়ানোর পর ক্রমবর্ধমান মন্দার আশঙ্কায় শুক্রবার স্টক মার্কেটগুলোতে ধস নেমেছে। ডলারের বিপরীতে পাউন্ড বিপর্যস্ত হয়েছে এবং তেলের দাম কমেছে।\n\nশুক্রবার বার্তা সংস্থা রয়টার্সের এক প্রতিবেদনে বলা হয়েছে, আন্তর্জাতিক বাজারে অপরিশোধিত তেলের বেঞ্চমার্ক ব্রেন্টের দাম চার দশমিক আট শতাংশ বা ব্যারেলপ্রতি চার দশমিক ৩১ ডলার কমে ৮৬ দশমিক ১৫ ডলারে দাঁড়িয়েছে। এ নিয়ে গত এক সপ্তাহে প্রায় ছয় শতাংশ কমল ব্রেন্টের দাম।\n\nএদিন যুক্তরাষ্ট্রের তেলের বেঞ্চমার্ক ওয়েস্ট টেক্সাস ইন্টারমিডিয়েটের (ডব্লিউটিআই) দামও চার দশমিক আট শতাংশ বা ব্যারেলপ্রতি চার দশমিক ৭৫ ডলার কমে ৭৮ দশমিক ৭৪ ডলারে দাঁড়িয়েছে। এ নিয়ে এক সপ্তাহে ডব্লিউটিআইয়ের দাম কমেছে প্রায় সাত শতাংশ।\n\nএ নিয়ে টানা চতুর্থ সপ্তাহ উভয় বেঞ্চমার্কের দামই কমল। গত বছরের ডিসেম্বরের পর থেকে এ ধরনের ঘটনা এটিই প্রথম। এদিন ডব্লিউটিআইয়ের দাম গত ১০ জানুয়ারির থেকে সর্বনিম্ন এবং ব্রেন্টের দাম ১৪ জানুয়ারির পর থেকে সর্বনিম্ন পর্যায়ে পৌঁছেছে।\n\nশুক্রবার যুক্তরাষ্ট্রের গ্যাসোলিন (পেট্রল) এবং ডিজেলের ভবিষ্যৎ মূল্যও (ফিউচার প্রাইস) কমেছে পাঁচ শতাংশের বেশি।\n\nএদিকে বাজারে মূল্যবৃদ্ধির তেজ কমার কোনো সুস্পস্ট ইঙ্গিত পাওয়া যাচ্ছে না। মুদ্রা নীতিনির্ধারকরা এ নিয়ে বেপরোয়া হয়ে উঠেছেন। সতর্ক করেছেন যে, অর্থনীতিতে স্বল্প-মেয়াদী আঘাতগুলো দীর্ঘ মেয়াদী প্রভাবের চেয়ে কম বেদনাদায়ক।\n\nমন্দার সতর্কতার পর বুধবার ফেডারেল রিজার্ভ সতর্কতার পদক্ষেপ হিসেবে ধারাবাহিক তৃতীয় বৈঠকে সুদের হার দশমিক ৭৫ শতাংশ পয়েন্টে নির্ধারণ করে এবং চলমান প্রক্রিয়ার মধ্যে এই হার আরো বাড়তে পারে, যা ২০২৪ সালে কমে আসতে পারে।\n\n\n\nব্রিটেন, সুইডেন, নরওয়ে, সুইজারল্যান্ড, ফিলিপাইন ও ইন্দোনেশিয়াসহ অন্যান্য দেশে কেন্দ্রীয় ব্যাংকগুলো অনুরূপ পদক্ষেপ নিয়েছে। সব সূচকই স্টক মার্কেটের জন্য একটি নেতিবাচক বার্তা দিচ্ছে।\n\nওয়াল স্ট্রিট শুক্রবার লোকসান বাড়িয়েছে। ২০২০ সালের নভেম্বরের পর থেকে ডাও (স্টক মার্কেট) সর্বনিম্ন মূল্য সূচকে নেমে এসেছে, যখন ইউরোপীয় মার্কেটে মূলধন হ্রাস পেয়েছে। এশিয়ার শেয়ার বাজারে দর পতন হয়েছে।\n\nট্রেডিং প্লাটফর্ম ওএএনডিএ-এর বিশ্লেষক ক্রেগ এরলাম বলেছেন, ‘এশিয়ায় সপ্তাহের একটি নেতিবাচক সমাপ্তি ও ইউরোপে আরো বেশি নেতিবাচক প্রভাব মন্দার সম্ভাবনাকে দ্রুত অনুসরণ করেছে।’\n\nবাজেটে কর বৃদ্ধি জনসাধারণের মধ্যে আর্থিক উদ্বেগ ছড়িয়েছে। মন্দার আশঙ্কা তীব্র হচ্ছে, এতে ব্রিটিশ পাউন্ডের মান ৩৭ বছরের সর্বনিম্নে নেমে এক দশমিক ১০ ডলারে দাঁড়িয়েছে।\n\nসিএমসি মার্কেটস ইউকে-এর প্রধান বাজার বিশ্লেষক মাইকেল হিউসন বলেছেন, ‘ইকুইটি বাজারগুলোতে এই উদ্বেগের কারণে যুক্তরাজ্যে মুদ্রাস্ফীতি আরো বেশি চড়া হওয়ার দিকে ঠেলে দিতে পারে এবং এটিকে কমিয়ে আনা আরো কঠিন করে তুলতে পারে।’ইউরোজোনে, মন্দার আশঙ্কা আরো গভীর হয়েছে। তথ্য বলছে, সেপ্টেম্বরে এর অর্থনৈতিক কার্যক্রম আবার কমেছে।",
    "বৈশ্বিক খাদ্যনিরাপত্তায় কার্যকর উদ্যোগের তাগিদ বিশ্বনেতাদের": "রাশিয়া–ইউক্রেন যুদ্ধের জেরে বিশ্বজুড়ে খাদ্য সরবরাহ বিঘ্নিত হচ্ছে। এ সংকটের প্রভাব পড়েছে বাজারে, মানুষের খাদ্যনিরাপত্তায়। এর মধ্যেই পরবর্তী মৌসুমে শস্য আবাদ বিঘ্নিত হওয়ার আশঙ্কা করা হচ্ছে। সংকট নিরসন ও চলমান খাদ্যনিরাপত্তাহীনতা দূর করতে দ্রুত কার্যকর ও সমন্বিত উদ্যোগ নেওয়ার আহ্বান জানিয়েছেন বিশ্বনেতাদের অনেকেই।\n\nযুক্তরাষ্ট্রের নিউইয়র্কে স্থানীয় সময় গতকাল মঙ্গলবার জাতিসংঘের সাধারণ অধিবেশনের ফাঁকে বৈঠকে খাদ্যনিরাপত্তা নিয়ে নিজেদের এমন উদ্বেগের কথা জানান তাঁরা। অনেকেই বিশ্বজুড়ে চলমান এমন সংকটময় পরিস্থিতির জন্য রাশিয়া ও দেশটির প্রেসিডেন্ট ভ্লাদিমির পুতিনকে দায়ী করেন।",
    "চীন হামলা চালালে তাইওয়ানকে রক্ষা করবে যুক্তরাষ্ট্র: বাইডেন": "যুক্তরাষ্ট্রের প্রেসিডেন্ট জো বাইডেন বলেছেন, চীন হামলা চালালে তাইওয়ানকে রক্ষা করবে যুক্তরাষ্ট্র। গতকাল রোববার গণমাধ্যমে দেওয়া এক সাক্ষাৎকারে বাইডেন এ কথা বলেছেন। খবর রয়টার্স ও বিবিসির।\n\nসিবিএস সিক্সটি মিনিটসকে দেওয়া এক সাক্ষাৎকারে বাইডেন বলেন, যদি তাইওয়ানের ওপর অপ্রত্যাশিত কোনো হামলা আসে, তাহলে যুক্তরাষ্ট্র তাদের পাশে থাকবে।\n\nওই সাক্ষাৎকারে মার্কিন বাহিনী ইউক্রেনের মতো তাইওয়ানের পাশে থাকবে কি না—এমন প্রশ্নের উত্তরে বাইডেন সম্মতিসূচক ‘হ্যাঁ’ বলেন।",
    "এটিইউ প্রধান হিসেবে যোগ দিলেন এস এম রুহুল আমিন": "পুলিশের অ্যান্টি টেররিজম ইউনিটের (এটিইউ) প্রধান হিসেবে যোগদান করেছেন অতিরিক্ত পুলিশ মহাপরিদর্শক এস এম রুহুল আমিন। এর আগে তিনি পুলিশ সদর দপ্তরে অতিরিক্ত আইজিপি (লজিস্টিক অ‌্যান্ড এসেট অ্যাকুইজিশন) হিসেবে কর্মরত ছিলেন।\n\nবুধবার (৭ সেপ্টেম্বর) তিনি নতুন এই দায়িত্ব নেন।\n\nপুলিশ সদর দপ্তর থেকে জানানো হয়, রুহুল আমিন ঢাকা বিশ্ববিদ্যালয়ের আন্তর্জাতিক সম্পর্ক বিভাগ থেকে স্নাতকোত্তর ডিগ্রি অর্জন করেন। তিনি ১২তম বিসিএস ব্যাচের পুলিশ ক্যাডারে প্রথম হন। রুহুল আমিন অতিরিক্ত উপ-মহাপরিদর্শক হিসেবে পুলিশের চট্টগ্রাম রেঞ্জে দায়িত্ব পালন করেন। ডিআইজি হিসেবে তিনি রেলওয়ে রেঞ্জ ঢাকা, বরিশাল মহানগর পুলিশ কমিশনার, পুলিশ সদর দপ্তরের ডিআইজি মিডিয়া অ‌্যান্ড প্লানিং এবং হিউম্যান রিসোর্স হিসেবে দায়িত্ব পালন করেছেন। তিনি যুক্তরাষ্ট্র, চীন, ইতালি, ফিলিপাইন, শ্রীলংকা, সিঙ্গাপুরসহ বিভিন্ন দেশে পেশাগত উচ্চতর প্রশিক্ষণ নিয়েছেন।\n\nএর আগে ১৯৯১ সালে সহকারী পুলিশ সুপার হিসেবে রুহুল আমিন যোগদান করেন। এএসপি হিসেবে পুলিশ সদর দপ্তর, দিনাজপুর, রাঙ্গামাটি, কুমিল্লা এবং অতিরিক্ত পুলিচ সুপার হিসেবে সিলেট, পুলিশ স্টাফ কলেজ ঢাকা ও নওগাঁয় কর্মরত ছিলেন। তার বাড়ি গোপালগঞ্জ জেলায়।",
    "স্বপ্ন সেটি নয় যা মানুষ ঘুমিয়ে দেখে": "বাংলাদেশ নিয়ে অনেকেই স্বপ্ন দেখেন, এর অমিত সম্ভাবনার কথা বলেন। তবে প্রাজ্ঞজনের মতে, স্বপ্ন সেটি নয়, যা মানুষ ঘুমিয়ে দেখে। বরং স্বপ্ন সেটিই, যা পূরণের প্রত্যাশায় মানুষ ঘুমানোর সুযোগ পায় না। বাংলাদেশের যা কিছু সম্ভাবনা তার বাস্তব রূপদান করতে হলে, গণতন্ত্র, রাজনীতি, অর্থনীতি, কৃষিনীতি, শিল্পনীতিসহ সব ক্ষেত্রেই নিতে হবে বাস্তবধর্মী উদ্যোগ। পরিবর্তন আনতে হবে মন-মানসিকতায় ও আচার-আচরণে, বিশেষ করে রাজনৈতিক বিভাজন থেকে আসতে হবে বেরিয়ে। পরমতসহিষ্ণুতা, শ্রদ্ধাবোধ ও ঐক্যের রাজনৈতিক সংস্কৃতি গড়ে তুলতে হবে। কেননা, মাথা যেমন সমস্ত শরীরকে নিয়ন্ত্রণ করে তেমনি রাজনীতি নিয়ন্ত্রণ করে একটি দেশকে এবং দেশের সব প্রতিষ্ঠানকে। রাজনীতিতে সঙ্কট জিইয়ে রেখে কোনো স্বপ্ন বাস্তবায়ন সুদূরপরাহত। বাংলাদেশের প্রধান রাজনৈতিক দলগুলোর মধ্যে দূরত্ব বিপজ্জনক পর্যায়ে উপনীত। এটি সবাইকে আশাহত করে, বিনষ্ট করে মানুষের উদ্যম ও উদ্দীপনা। কাজেই রাজনৈতিক বিভাজন ও হানাহানি থেকে বেরিয়ে আসার পথ তৈরি করতে হবে, জনমতের প্রাধান্য দিয়ে একটি সুস্থ, সুন্দর গণতান্ত্রিক পরিবেশ গড়ে তুলতে হবে। তা হলেই বাংলাদেশের অপার সম্ভাবনা পরিপূর্ণভাবে কাজে লাগানো সম্ভব হবে।\n\nবাংলাদেশের সামনে যেমন সম্ভাবনা রয়েছে, তেমনি রয়েছে চ্যালেঞ্জও। আগামী দিনগুলোয় চীন, ভারত, পাকিস্তান, থাইল্যান্ড, ভিয়েতনাম, ইন্দোনেশিয়া ও ফিলিপাইন প্রভৃতি দেশের সাথে ব্যবসায়-বাণিজ্য ও অর্থনৈতিক ক্ষেত্রে বাংলাদেশকে তুমুল প্রতিযোগিতার মুখে পড়তে হবে। বিশেষ করে চীন ও ভারতের দিকে বাংলাদেশকে সতর্ক দৃষ্টি রাখতে হবে। কেননা, এ দু’টি দেশের সাথে বাংলাদেশের বিপুল বাণিজ্য ঘাটতি রয়েছে। বাংলাদেশের কষ্টার্জিত বৈদেশিক মুদ্রা ব্যয় হচ্ছে এ দু’টি দেশ থেকে পণ্য আমদানি করে। তারা বাংলাদেশের বাজার ধরতে মরিয়া হয়ে চেষ্টা করছে। বাংলাদেশকেও চেষ্টা করতে হবে কিভাবে এ দু’টি দেশে তার পণ্যের বাজার সম্প্রসারণ করা যায়। ভারতের উত্তর-পূর্বাঞ্চলীয় রাজ্যগুলোয় বাংলাদেশী বিভিন্ন পণ্যের ব্যাপক চাহিদা ও জনপ্রিয়তা রয়েছে। ভারতের সাথে বাণিজ্য ঘাটতি কমাতে উত্তর-পূর্বাঞ্চলীয় রাজ্যগুলোতে বাংলাদেশকে ব্যবসায় করার সুযোগ সৃষ্টি করতে হবে। এ ব্যাপারে বাংলাদেশের যে সহযোগিতার দরকার, ভারতকে তা দিতে হবে। সহযোগিতা করতে হবে চীনের সাথে ব্যবসায়-বাণিজ্য স¤প্রসারণেও। বাংলাদেশকে চীনের বাজারে প্রবেশ করতে হলে ভারত, ভুটান ও নেপালের সহযোগিতার প্রয়োজন হবে। তাছাড়া মিয়ানমার দিয়েও বাংলাদেশ চীনে প্রবেশ করতে পারে।\n\nবাংলাদেশের ‘স্ট্র্যাটেজিক’ সুবিধাগুলো এ অঞ্চলের অর্থনীতির গতি পরিবর্তনের নিয়ামক। রাজনৈতিক ও কৌশলগত অবস্থানের দিক দিয়ে বাংলাদেশের ভৌগোলিক অবস্থান অত্যন্ত বৈচিত্র্যময়। উপমহাদেশ ও এ অঞ্চলের মানচিত্রের দিকে তাকালে এটি স্পষ্ট বোঝা যায়- সামরিক, অর্থনৈতিক ও রাজনৈতিক কেন্দ্রবিন্দুতে অবস্থান করছে বাংলাদেশ। দক্ষিণ ও পূর্ব এশিয়ার সাথে পশ্চিম এশিয়ার যোগসূত্র স্থাপন করে রেখেছে বাংলাদেশ তার আপন ভ‚খণ্ডের বৈচিত্র্য দিয়ে। বাংলাদেশের তিন দিকজুড়ে রয়েছে ভারত। তারপর দক্ষিণ-পূর্বে রয়েছে মিয়ানমার। এর পাশে রয়েছে চীন, থাইল্যান্ড, মালয়েশিয়া, সিঙ্গাপুর ও ইন্দোনেশিয়া। তা ছাড়া রয়েছে ভুটান, নেপাল ও সিকিম। ভৌগোলিকভাবে এই দেশগুলো খুবই সন্নিকটবর্তী। বাংলাদেশ থেকে নেপালের দূরত্ব মাত্র ১৮ মাইল, ভুটানের ৪৫ মাইল ও চীনের বর্ডার ৪০ মাইল। তা ছাড়া বাংলাদেশ সমুদ্র উপক‚লবর্তী দেশ, বাংলাদেশের রাষ্ট্রীয় সীমানা শুরু সমুদ্রের জলরাশি দিয়ে। আর এ মহাসমুদ্রই বাংলাদেশকে দিয়েছে গুরুত্বপূর্ণ খ্যাতি। তাই বাংলাদেশকে বলা হয়, দক্ষিণ ও দক্ষিণ-পূর্ব এশিয়ার মধ্যে সংযোগস্থল। এ জন্যই আন্তর্জাতিক ক্ষেত্রে বাংলাদেশের এক বিরাট অর্থনৈতিক ও রাজনৈতিক ভ‚মিকা রয়েছে। তা ছাড়া চীন ও ভারতের অর্থনৈতিক উত্থান বাংলাদেশের এই ভ‚মিকাকে আরো জোরালো ও শক্তিশালী করেছে। এসব চিন্তা মাথায় নিয়েই রাজনীতিবিদদের পথ চলতে হবে এবং তৈরি করতে হবে কর্মকৌশল।\n\nআগামী দিনগুলোতে যে কয়েকটি দেশ অর্থনৈতিকভাবে উপরের তালিকায় উঠে আসবে, এর মধ্যে বেশ কয়েকটি দেশ দক্ষিণ ও পূর্ব এশিয়ায় অবস্থিত। স্ট্র্যাটেজিক দিক দিয়ে চীন ও ভারতের মধ্যস্থলে বাংলাদেশের অবস্থান। এটি বাংলাদেশের জন্য চমৎকার রাজনৈতিক সুযোগ। এ জন্য বাংলাদেশকে দেখতে হবে ভিন্ন আঙ্গিকে ও ভিন্ন দৃষ্টিতে। চীন, ভারত, মিয়ানমার, নেপাল, ভুটান, সিকিম, থাইল্যান্ড, মালয়েশিয়া, ফিলিপাইন ও ইন্দোনেশিয়া প্রভৃতি দেশসহ দক্ষিণ ও পূর্ব এশিয়ার যাতায়াত নিয়ন্ত্রণ করার প্রবেশদ্বার বাংলাদেশের মধ্য ও পূর্বাঞ্চল। তা ছাড়া ‘সেভেন সিস্টার’ খ্যাত ভারতের উত্তর ও পূর্বাঞ্চলের সাতটি রাজ্যের প্রবেশদ্বারও বাংলাদেশের উত্তর ও পূর্বাঞ্চল। ফলে প্রায় শত কোটি মানুষের ব্যবসায়-বাণিজ্য, অর্থনৈতিক কর্মকাণ্ড নিয়ন্ত্রিত হবে বাংলাদেশের মধ্য ও পূর্বাঞ্চলকে কেন্দ্র করে।\n\nবাংলাদেশ ছোট কোনো জনপদ নয়; জনসংখ্যার নিরিখে বিশ্বের অষ্টম বৃহত্তম রাষ্ট্র। বিশ্বের প্রতি ৫০ জনের মধ্যে একজন বাংলাদেশী। পরিবর্তিত বিশ্বে বাংলাদেশের অবস্থান আরো সুসংহত হয়েছে। চীন, ভারত ও পাকিস্তানসহ আরো বড় বড় দেশ বাংলাদেশের ব্যবসায়িক প্রতিপক্ষ। তৈরী পোশাক শিল্পে বিশ্বে চীনের পরই বাংলাদেশের অবস্থান। জনশক্তি রফতানি ও ওষুধ শিল্পে বাংলাদেশ ভারত-পাকিস্তানের সাথে প্রতিযোগিতা করছে। কাজেই বাংলাদেশের শত্রু এখন চতুর্মুখী। ওপরে উঠতে হলে বাংলাদেশকে এসব চিন্তা মাথায় রাখতে হবে, দুর্নীতি ও স্বজনপ্রীতি বন্ধ করতে হবে, রাষ্ট্রীয় প্রতিষ্ঠানগুলোকে আরো শক্তিশালী করতে হবে; সুনিশ্চিত করতে হবে গণতন্ত্র ও আইনের শাসন এবং গণমাধ্যমের স্বাধীনতা। তা হলেই কেবল একটি দেশের অর্থনীতির আকার বড় হতে পারে, দেশটি হতে পারে উন্নত, আধুনিক একটি দেশ।\n\nবাংলাদেশ নিয়ে স্বপ্ন দেখার যথেষ্ট যুক্তি ও কারণ আছে। এ দেশের বেশির ভাগ মানুষ কর্মক্ষম ও ফিজিক্যালি ফিট। গত ২০ বছরে প্রায় পাঁচ কোটি উদ্যমী, তরুণ ও যুবক যোগ হয়েছে বাংলাদেশের জনশক্তিতে। বাংলাদেশের কৃষি, শিল্প, জনশক্তি ও বেসরকারি খাত একযোগে এগিয়ে যাচ্ছে, যা একটি রাষ্ট্রের উন্নয়নের জন্য অপরিহার্য। বাংলাদেশের প্রায় এক কোটির উপরে মানুষ বিশ্বের বিভিন্ন দেশে কর্মরত। বাংলাদেশের তৈরী পোশাক বিশ্বে একটি স্বনামধন্য ব্র্যান্ডের খ্যাতি অর্জন করেছে। পাশাপাশি এ শিল্পটি বিশ্বের দ্বিতীয় বৃহত্তম শিল্পের গৌরবের অধিকারী। তা ছাড়া চা, চামড়া, ওষুধ ও হিমায়িত চিংড়ি রফতানিতেও বাংলাদেশের একটি উল্লেখযোগ্য অবস্থান রয়েছে। এসব কোনো কল্পকাহিনী নয়, বাস্তব সত্য। তাহলে এ দেশের উন্নয়ন আটকে রাখার সাধ্য কার? যদি নিজেরা মারামারিতে লিপ্ত না হই, নিজেদের মধ্যে যদি শৃঙ্খলা থাকে, থাকে দায়িত্বশীলতা- তাহলে উন্নয়ন নিশ্চিত। কাজেই বাস্তববাদী হতে হবে, দূরের জিনিস দেখতে হবে। জনশক্তিকে পরিকল্পিতভাবে জনসম্পদে পরিণত করতে হবে। নদী খনন করে মাছচাষ ও সম্পদের উৎসে পরিণত করতে হবে। কৃষকদের পণ্যের ন্যায্যমূল্য নিশ্চিত করতে হবে, কারিগরি শিক্ষার ওপর জোর দিতে হবে, গড়ে তুলতে হবে দীর্ঘস্থায়ী ও শক্তিশালী গণপরিবহন ব্যবস্থা, রেলকে করতে হবে যুগোপযোগী ও আধুনিক, রাজধানী ঢাকাকে গড়ে তুলতে হবে পরিকল্পিত শহর হিসেবে। সর্বোপরি সঙ্ঘাতপূর্ণ, হানাহানির রাজনীতি থেকে বেরিয়ে আসতে হবে।\n\nরাজনীতিবিদদের অনৈক্য ও বিভাজনের রাজনীতি পরিত্যাগ করে জাতীয় স্বার্থে এক প্লাটফর্মে থেকে দলমতের ঊর্ধ্বে উঠে এক সুরে কথা বলতে হবে। অহমিকা ত্যাগ করে পরমতসহিষ্ণুতা ও আলাপ-আলোচনার মাধ্যমে রাজনৈতিক সঙ্কটের সমাধান করতে হবে এবং সব দলের অংশগ্রহণে একটি সম্পূর্ণ অবাধ সুষ্ঠু নিরপেক্ষ নির্বাচনের পথ সুগম করতে হবে। তা হলেই বাংলাদেশের সম্ভাবনা কাজে লাগানো যাবে, স্বপ্ন বাস্তবায়ন সম্ভব হবে।\n\nলেখক : কলামিস্ট\n\nইমেল : belayet_1@yahoo.com",
    "গুগল ও মেটাকে ৭ কোটি ১০ লাখ ডলার জরিমানা": "ব্যক্তিগত তথ্য সংগ্রহ ও এর ব্যবহার নিয়ে বেশ বিপদেই আছে প্রযুক্তি জায়ান্ট গুগল ও মেটার মতো প্রতিষ্ঠানগুলো। বিশ্বের বিভিন্ন দেশের ব্যক্তিগত তথ্য সুরক্ষা কমিশন ও অ্যান্টিট্রাস্টের মতো নিয়ন্ত্রক সংস্থাগুলো গুগল ও মেটার একচেটিয়া বিজ্ঞাপননীতি ও অনুমতি ছাড়া ব্যক্তিগত তথ্য সংগ্রহ করে তা ব্যবহার নিয়ে নাখোশ। এ নিয়ে কয়েকটি দেশে মামলাও হয়েছে।\n\nএবার গুগল ও মেটাকে ৭ কোটি ১০ লাখ মার্কিন ডলার জরিমানা করেছে দক্ষিণ কোরিয়া। ব্যবহারকারীর ব্যক্তিগত তথ্য সংগ্রহ করে তাঁদের অনুমতি ছাড়াই বিজ্ঞাপন দেখানোর জন্য আজ বুধবার দেশটির ব্যক্তিগত তথ্য সুরক্ষা কমিশন এ জরিমানা করে। দেশটিতে তথ্য সুরক্ষার ক্ষেত্রে এটাই সর্বোচ্চ জরিমানা।",
    "ইন্দো-প্যাসিফিকে একতরফা কর্মকাণ্ড প্রতিহত করবে কোয়াড গ্রুপ": "ইন্দো-প্যাসিফিক অঞ্চলে চীনের ক্রমবর্ধমান ভীতিপ্রদর্শন মূলক আচরণের মধ্যে এই অঞ্চলে স্থিতাবস্থা পরিবর্তন বা উত্তেজনা বাড়িয়ে এমন যেকোন পদক্ষেপকে তীব্র বিরোধিতার কথা বলেছে অস্ট্রেলিয়া, জাপান ও মার্কিন যুক্তরাষ্ট্রের সম্মিলিত কোয়াড গ্রুপ।\n\nশুক্রবার নিউ ইয়র্কে জাতিসংঘের ৭৭তম অধিবেশনের ফাঁকে এই গ্রুপের সদস্য দেশগুলোর পররাষ্ট্রমন্ত্রীদের বৈঠকে এই সিদ্ধান্ত এসেছে। সদস্য দেশগুলোর মধ্যে বহুপাক্ষিক সহযোগিতা বৃদ্ধি করে উন্মুক্ত ইন্দোপ্যাসিফিক গড়ে তোলার পক্ষে মত দেন চার দেশের পররাষ্ট্রমন্ত্রী।\n\nএনডিটিভি জানিয়েছে, বৈঠকে অস্ট্রেলিয়ার পররাষ্ট্রমন্ত্রী পেনি ওং, ভারতের এস জয়শঙ্কর, জাপানের হায়াশি ইয়োশিমাসা এবং মার্কিন পররাষ্ট্রমন্ত্রী অ্যান্টনি ব্লিঙ্কেন ছিলেন।\n\nপরে মার্কিন পররাষ্ট্র দপ্তর থেকে পাঠানো কোয়াড গ্রুপের যৌথ বিবৃতিতে বলা হয়, “কোয়াডের দৃষ্টিভঙ্গি এমন একটি অঞ্চলের জন্য, যেখানে নিয়মভিত্তিক আন্তর্জাতিক ব্যবস্থা সমুন্নত থাকে এবং যেখানে স্বাধীনতার নীতি, আইনের শাসন, গণতান্ত্রিক মূল্যবোধ, বিরোধের শান্তিপূর্ণ নিষ্পত্তি, সার্বভৌমত্ব ও আঞ্চলিক অখণ্ডতাকে সম্মান করা হয়।”\n\nএতে আরও বলা হয়, “চার পররাষ্ট্রমন্ত্রী বলেছেন, আমরা স্থিতাবস্থা পরিবর্তন করতে বা অঞ্চলে উত্তেজনার উদ্রেক করে এমন কোনো একতরফা পদক্ষেপের তীব্র বিরোধিতা করি ।”\n\nতারা দৃঢ় প্রত্যয় পুনর্ব্যক্ত করে বলেন, “সামুদ্রিক অঞ্চলে আন্তর্জাতিক আইন, শান্তি এবং নিরাপত্তা মূলত ইন্দো-প্যাসিফিকের উন্নয়ন ও সমৃদ্ধির ভিত্তি তৈরি করে। আমরা আসিয়ানের (দক্ষিণ-পূর্ব এশীয় দেশগুলোর সংস্থা) ঐক্য ও অখণ্ডতা, আঞ্চলিক স্থাপত্য ও ইন্দো-প্যাসিফিকের উপর আসিয়ানের দৃষ্টিভঙ্গি প্রকৃতভাবে বাস্তবায়নে অটুট সমর্থনও নিশ্চিত করেছি।”\n\nচীন বিতর্কিত দক্ষিণ চীন সাগরের প্রায় পুরোটাই দাবি করে; যদিও তাইওয়ান, ফিলিপাইন, ব্রুনাই, মালয়েশিয়া এবং ভিয়েতনাম সবাই এর অংশ দাবি করে। দক্ষিণ চীন সাগরে কৃত্রিম দ্বীপ ও সামরিক স্থাপনা নির্মাণ করেছে বেইজিং। পূর্ব চীন সাগরে জাপানের সঙ্গেও চীনের আঞ্চলিক বিরোধ রয়েছে।\n\nচীন ও ভারত পূর্ব লাদাখে দীর্ঘস্থায়ী সামরিক অচলাবস্থায় জড়িত। লাইন অব অ্যাকচুয়াল কন্ট্রোলের নিয়ন্ত্রণ রেখা বরাবর শান্তি ও সমৃদ্ধি যে দ্বিপাক্ষিক সম্পর্কের সার্বিক উন্নয়নের চাবিকাঠি, ভারত ক্রমাগতভাবে সেই বজায় রেখেছে ।\n\nবৈঠকে জাতিসংঘ চার্টারের প্রতিও অটল সমর্থন জানিয়েছে চার দেশের জোট কোয়াড। জাতিসংঘ ও আন্তর্জাতিক ব্যবস্থাকে শক্তিশালী ও সংস্কারের জন্য তাদের অবিচল প্রতিশ্রুতির উপরও জোর দেয় এই গ্রুপের সদস্য দেশগুলো।",
    "রানি এলিজাবেথের চেয়েও আবের অন্ত্যেষ্টিক্রিয়ায় খরচ বেশি, জাপানে ক্ষোভ": "ব্রিটিশ সংবাদমাধ্যম বিবিসির এক প্রতিবেদনে বলা হয়েছে, আবের অন্ত্যেষ্টিক্রিয়ায় খরচ বেশি হওয়া নিয়ে জাপানিরা প্রশ্ন তুলেছেন। স্থানীয় সংবাদ সংস্থা কিয়োদো পরিচালিত এক জরিপে দেখা গেছে, জরিপে অংশগ্রহণকারীদের ৭০ শতাংশ বলেছেন, সরকার আবের অন্ত্যেষ্টিক্রিয়ায় অনেক বেশি খরচ করছে।\n\nআগামী মঙ্গলবার শিনজো আবের রাষ্ট্রীয় অন্ত্যেষ্টিক্রিয়া অনুষ্ঠিত হবে। অন্ত্যেষ্টিক্রিয়া অনুষ্ঠানকে সামনে রেখে বর্তমান প্রধানমন্ত্রী ফুমিও কিশিদার সঙ্গে দেখা করতে বিদেশি অতিথিরা জাপানে আসছেন। তিন দিনের এ আয়োজনকে ‘অন্ত্যেষ্টিক্রিয়া কূটনীতি’ বলে ডাকা হচ্ছে।\n\nজাপানিদের কারও কারও ধারণা, আবের অন্ত্যেষ্টিক্রিয়ার জন্য যা বরাদ্দ করা হয়েছে, তার চেয়ে প্রকৃত খরচ অনেক বেশি হতে পারে। দৃষ্টান্ত হিসেবে টোকিও অলিম্পিকের কথা উল্লেখ করছেন তাঁরা। টোকিও অলিম্পিকে ১ হাজার ৩০০ কোটি ডলার খরচ হয়েছিল, যা মূল বরাদ্দের চেয়ে প্রায় দ্বিগুণ।",
    "ডিজিটাল প্রবৃদ্ধি, অর্থনীতি ও ইকোসিস্টেমকে ত্বরান্বিত করবে হুয়াওয়ে কানেক্ট": "ডিজিটাল প্রবৃদ্ধি, অর্থনীতি ও ইকোসিস্টেমকে ত্বরান্বিত করবে হুয়াওয়ে কানেক্ট\n\nথাইল্যান্ডের রাজধানী ব্যাংককে শুরু হয়েছে বৈশ্বিক আইসিটি খাতের জন্য হুয়াওয়ের সপ্তম বার্ষিক ফ্ল্যাগশিপ প্রোগ্রাম হুয়াওয়ে কানেক্ট ২০২২। ‘আনলিশ ডিজিটাল’ প্রতিপাদ্যের এই আয়োজনে সারা বিশ্বের আইসিটি খাতের দশ হাজারেরও বেশি শীর্ষস্থানীয় নেতৃবৃন্দ, বিশেষজ্ঞ এবং সহযোগীরা অংশগ্রহণ করেন। কীভাবে আরও কার্যকরভাবে ডিজিটাল প্রবৃদ্ধি বাড়ানো যায়, ডিজিটাল অর্থনীতিকে উৎসাহিত করা যায় এবং শক্তিশালী ডিজিটাল ইকোসিস্টেম তৈরি করা যায় তার ওপর অনুষ্ঠানে গুরুত্বারোপ করেন অংশগ্রহণকারী সকলে।\n\nসব ধরনের সহযোগিতা ও সাফল্য ভাগ করে নেয়ার প্রতিশ্রুতি পুনর্ব্যক্ত করার পাশাপাশি করে স্থানীয় ডিজিটাল ইকোসিস্টেম গড়ে তোলার জন্য সরকার ও এন্টারপ্রাইজগুলোকে আরো ঘনিষ্ঠভাবে কাজ করার জন্য এই আয়োজনে আহ্বান জানায় হুয়াওয়ে। কারণ হুয়াওয়ের মতে, এই অংশীদারিত্বই উদ্ভাবনী অংশীদারদের একত্রিত করবে, মেধাবীদের বিকাশ ঘটাবে ও স্টার্টআপগুলোর প্রবৃদ্ধিতে সহায়তা প্রদান করবে।\n\nঅনুষ্ঠানের মূল বক্তব্যে হুয়াওয়ের এশিয়া-প্যাসিফিক অঞ্চলের প্রেসিডেন্ট সায়মন লিন বলেন, “হুয়াওয়ে এই অঞ্চলে ডিজিটাল অর্থনীতিতে গুরুত্বপূর্ণ অবদান রাখতে প্রতিশ্রুতিবদ্ধ। আমরা ধারাবাহিকভাবে এর ডিজিটালাইজেশন ও টেকসই উন্নয়ন নিশ্চিত করতে এবং ইন্ডাস্ট্রি ইকোসিস্টেম তৈরিতে প্রয়োজনীয় সহায়তা প্রদানে সচেষ্ট থাকবো।”\n\nএশিয়া-প্যাসিফিক অঞ্চলের সরকারি প্রতিনিধিরাগণও তাঁদের নিজ-নিজ দেশে ডিজিটাল অর্থনীতির উন্নয়নের অগ্রগতি নিয়ে বক্তব্য প্রদান করেন। এদের মধ্যে রয়েছেন: বাংলাদেশের পরিকল্পনামন্ত্রী এম.এ. মান্নান; থাইল্যান্ডের উপ-প্রধানমন্ত্রী ও জ্বালানি মন্ত্রী সুপ্তানাপং পুনমিচাও, এবং ইন্দোনেশিয়া ও ফিলিপাইন সরকারের অন্যান্য প্রতিনিধিগণ।\n\nবিশাল এই আয়োজনের উদ্বোধনী দিনে বাংলাদেশের পরিকল্পনামন্ত্রী এম.এ. মান্নান তাঁর মূল বক্তব্যে বাংলাদেশের প্রবৃদ্ধির বিষয়টি তুলে ধরেন। তিনি সকলের সামনে বাংলাদেশের আইসিটি খাত, অবকাঠামো এবং বিদ্যুৎ উৎপাদন খাতে এই দেশের অগ্রগতিগুলো তুলে ধরেন। গত কয়েক বছরে টেলিযোগাযোগ খাতের ওপর এই দেশের গুরুত্বারোপ ও উন্নয়নমূলক কাজের কথা উল্লেখ করতে গিয়ে তিনি দেশের টুজি থেকে ফোরজি’র অগ্রগতির প্রশংসা করেন এবং বর্তমানে বাংলাদেশের সবাই যে ফোরজি কাভারেজ সুবিধা পাচ্ছেন সেই বিষয়টিও তুলে ধরেন। ফাইভি প্রযুক্তি চালুর মাধ্যমে বিশ্বের অন্যান্য দেশগুলোর মতো বাংলাদেশও যে সামনের সারিতে দাঁড়িয়েছে সে বিষয়েও আলোকপাত করেন তিনি।\n\nতিনি তাঁর মূল বক্তব্যে হুয়াওয়েকে বিগত ২৩ বছর ধরে বাংলাদেশে আইসিটি ও ডিজিটাল পাওয়ার খাতে সহায়তা করার মাধ্যমে ডিজিটাল বাংলাদেশের স্বপ্ন পূরণের অংশীদার হিসেবে আখ্যা দিয়েছেন। বাংলাদেশে ডিজিটাল প্রবৃদ্ধি বাড়ানোর জন্য উন্নত টেলিকম যোগাযোগ, ক্লাউড কম্পিউটিং, ডিজিটাল এনার্জি, স্মার্ট ফটোভোলটাইক্স প্রযুক্তি আনতে হুয়াওয়ের সদিচ্ছার কথাও তিনি উল্লেখ করেন। স্থানীয় মেধাবীদের বিকাশ ও প্রাকৃতিক দুর্যোগের কারণে সৃষ্ট জরুরি পরিস্থিতিতে হুয়াওয়ে যে ভূমিকা পালন করছে সেই বিষয়টিও উঠে আসে তাঁর বক্তব্যে।\n\nপ্রাসঙ্গিকভাবেই এই অনুষ্ঠানে সাইমন লিন ডিজিটাল ফার্স্ট ইকোনমি শ্বেতপত্র প্রকাশ করেছেন, যেখানে এশিয়া-প্যাসিফিক অঞ্চলে ডিজিটাল অবকাঠামো নির্মাণ এবং ডিজিটাল অর্থনীতির উন্নয়নের লক্ষ্যে নীতিগত পরামর্শের বিষয়টি উল্লেখ করা আছে।\n\n২০২২ সালে হুয়াওয়ে কানেক্ট এর গ্লোবাল ট্যুরের প্রথম ধাপ হলো ব্যাংককের তিন দিনের এ সম্মেলনটি। দু’টি মূল অধিবেশন, ছয়টি শীর্ষ সম্মেলনের পাশাপাশি একাধিক ব্রেক-আউট সেশন ও ডেমোসহ চলতি বছরের এ অনুষ্ঠানটিতে সরকার ও এন্টারপ্রাইজগুলো ডিজিটাল রূপান্তরের পথচলায় যে সব প্রতিকূলতার মুখোমুখি হচ্ছে, ডিজিটাল অবকাঠামোতে হুয়াওয়ের অগ্রগতি, প্রতিষ্ঠানটির সর্বাধুনিক ক্লাউড সার্ভিস ও ইকোসিস্টেম পার্টনার সল্যুশন এর বিভিন্ন বিষয়গুলো তুলে ধরা হয়।",
    "ছোটনের চোখ এখন আসিয়ান অঞ্চলে": "বাংলাদেশ মহিলা দলের অন্যতম সমস্যা কোনো সাফল্যই ধরে রাখতে পারে না। সাফের প্রতিটি বয়সভিত্তিক ফুটবল টুর্নামেন্টের প্রথম শিরোপা জয়ী তারা। কিন্তু পরের আসরেই তা হাতছাড়া করে ফেলে। ২০১৭ সালে প্রথম অনূর্ধ্ব-১৫ সাফে চ্যাম্পিয়ন বাংলাদেশ দল। অথচ ২০১৮ সালে সেই শ্রেষ্ঠত্ব হারিয়ে ২০১৯ সালেও তা পুনরুদ্ধার করতে পারেনি।\n\n২০১৮ সালেই প্রথম অনূর্ধ্ব-১৮ সাফে শিরোপা জয় মৌসুমী, কৃষ্ণা, স্বপ্নাদের। সেই শিরোপাই এ বছর ভারতের মাটিতে খুঁইয়ে এসেছে। এরই মধ্যে ১৯ সেপ্টেম্বর মহিলা সাফের সবচেয়ে বড় টুর্নামেন্টের ট্রফি জয় করেছেন সাবিনা খাতুনরা। মারিয়া- মনিকাদের দখলে প্রথম অনূর্ধ্ব-১৯ সাফের শিরোপাও। তবে এই শিরোপাগুলো আর হারাতে চায় না বাংলাদেশ। বরং লক্ষ্য এই শ্রেষ্ঠত্ব ধরে রেখে আগামীতে আসিয়ান অঞ্চলের দেশগুলোর সাথে ম্যাচ খেলা। তাতে বাংলাদেশের মহিলা ফুটবলের উন্নতির আসল চিত্রটা ফুটে উঠবে। জানান মহিলা দলের সফল কোচ গোলাম রাব্বানী ছোটন।\n\nসাফের সিনিয়র-জুনিয়র সব ট্রফিই কোচ ছোটনের হাত ধরে। ধাপে ধাপে এগিয়েই দেশের মহিলা ফুটবল আজ দক্ষিণ পূর্ব এশিয়ার সেরা। তবে হারানো শ্রেষ্ঠত্ব পূনরুদ্ধারে ভারত যে পাল্টা ছোবল মারবে তা ছোটনও জানেন। সাথে নেপালও অপেক্ষায় প্রথম কোনো সাফ ট্রফির। কোচ ছোটন তাই জানালেন, আমরা একটি শিরোপা জিতেই থেমে থাকতে চাই না। ভারত টানা পাঁচবার সাফ শিরোপা জিতেছে, আমরাও সেভাবে সাফল্যটা নিজের করে নিতে চাই। ভারত কিন্তু ঘুরে দাঁড়ানোর চেষ্টা চালাবেই।\n\nছিল ফাইনালে খেলার টার্গেট। কিন্তু হাতে ধরা দিলো একেবারে শিরোপাই। যাই হোক সাফ শিরোপা পাওয়ার পর এখন এই গন্ডি পেরিয়ে আসিয়ান অঞ্চলের দেশগুলোর সাথে খেলতে চায় বাংলাদেশ। এতে দলের উন্নতির পরিমাণটা ভালোভাবে বোঝা যাবে। ছোটন জানান, সাফ জয়ের পর বাফুফে সভাপতি, টেকনিক্যাল ডিরেক্টর, মহিলা কমিটির চেয়ারম্যান এবং আমি বসেছিলাম। সেখানে সিদ্ধান্ত আগামী প্রতিটি ফিফা উইন্ডোতে বাংলাদেশ দল ম্যাচ খেলবে। আসিয়ান অঞ্চলের দেশগুলোকে প্রতিপক্ষ হিসেবে পাওয়ার চেষ্টা থাকবে।’\n\nবাংলাদেশ কোচের মতে, ‘জাপান, চীন, উত্তর কোরিয়া এবং দক্ষিণ কোরিয়ার পর আসিয়ান অঞ্চলে মহিলা ফুটবলে অন্যতম শক্তি সিঙ্গাপুর, থাইল্যান্ড, হংকং, ফিলিপাইন, মিয়ানমার এবং মালয়েশিয়া। আছে লাওসও। এখন এই দলগুলোর বিপক্ষে ম্যাচ খেললে আমরা আমাদের অবস্থানটা আরো ভালোভাবে জানতে পারবো। সাথে আরো উন্নতিও হবে।’\n\nঅবশ্য চাইলেই বাংলাদেশের পক্ষে আগামী ফিফা উইন্ডোতে প্রীতি ম্যাচ খেলার সুযোগ নেই। এ বছর আর উইন্ডো নেই। আগামী বছরের মার্চ ও জুনের ফিফা উইন্ডোতে সাফ ও এএফসির অনূর্ধ্ব-১৭ ও অনূর্ধ্ব-২০ বয়সভিত্তিক আসর। এরপর আছে অলিম্পিক গেমস বাছাই ফুটবল। এরই মধ্যে থাকবে প্রীতি ম্যাচ খেলার চেষ্টা। এ জন্যই ২৮ সেপ্টেম্বর সাবিনারা ছুটিতে গিয়ে ২০ অক্টোবর থেকে ফের কাম্পে উঠবেন।\n\nএবারের সাফে বাংলাদেশ দলের চ্যাম্পিয়ন হওয়ার নেপথ্য উল্লেখ করে ছোটন বলেন, গত কয়েক বছরে আমরা সামান্য সামান্য ভুলের খেসারতে ম্যাচ হেরে যেতাম। এবার সেই ভুলগুলো আর হয়নি। গোলরক্ষক রুপনা চাকমাও ভুলে পা দেয়নি। যেখানে আগে তার ভুলে সর্বনাশ হতো। সাথে প্রতি ম্যাচে কৃষ্ণা, স্বপ্নাদের দুর্দান্ত গোল স্কোরিং এবং মাঝমাঠে মনিকা, মারিয়া ও সাবিনাদের অসামান্য ভূমিকাই শিরোপা এনে দিয়েছে। ডিফেন্সও ছিল পোক্ত।",
    "বাইডেন ‘রাষ্ট্রের শত্রু’: ট্রাম্প": "ফিলাডেলফিয়ায় বাইডেন বলেছিলেন, ট্রাম্প ও তাঁর মেক আমেরিকা গ্রেট অ্যাগেইন (মাগা) আদর্শের সমর্থক রিপাবলিকানরা একটি চরমপন্থার প্রতিনিধিত্ব করেন, যা আমেরিকা প্রজাতন্ত্রের ভিত্তিকে হুমকির মুখে ফেলেছে।\n\nগত মাসে ট্রাম্পের ফ্লোরিডার বাসায় অভিযান চালিয়েছিল এফবিআই।পেনসিলভানিয়ার সমাবেশে সেই অভিযানের নিন্দা জানান ট্রাম্প।\n\n৮ আগস্টের ওই অভিযানের পর এই প্রথম ট্রাম্প জনসমক্ষে এলেন। ট্রাম্প বলেন, তাঁর বাড়িতে যে তল্লাশি অভিযান চালানো হয়েছে, তা ন্যায়বিচারের সঙ্গে প্রতারণা।\n\nট্রাম্প সতর্ক করে বলেন, এ ঘটনা এমন প্রতিক্রিয়া সৃষ্টি করবে, যা কেউ কখনো দেখেনি।\n\nট্রাম্প তাঁর বাড়িতে তল্লাশি চালানোর ঘটনাকে আমেরিকার ইতিহাসে যেকোনো প্রশাসনের দ্বারা ক্ষমতার সবচেয়ে মর্মান্তিক অপব্যবহার হিসেবে অভিহিত করেন।",
    "যেভাবে ফেসবুক গ্রুপ অ্যাডমিনরা পাবেন ৪০ হাজার ডলার": "বিশ্বের জনপ্রিয় সোশ্যাল মিডিয়া প্ল্যাটফর্ম ফেসবুক আয়ের উপায় এনেছে অনেক আগেই। এর অন্যতম একটি উপায় হচ্ছে ফেসবুক গ্রুপ। ফেসবুক গ্রুপ থেকে মাসে লাখ লাখ টাকা আয় করা যায়। তবে এবার মেটা গ্রুপ অ্যাডমিনদের অর্থ সহায়তা দেবে।\n\nএকটি কর্মসূচির আওতায় এ সহায়তা দেওয়া হবে মেটা। কর্মসূচিতে প্রথম যোগ দিচ্ছে বাংলাদেশ। ফলে মেটার প্ল্যাটফর্মে থাকা বিভিন্ন গ্রুপের অ্যাডমিনরা প্রথমবারের মতো কর্মসূচিতে আবেদন করতে পারবেন।\n\nপ্রোগ্রামের নাম: এশিয়া প্যাসিফিক কমিউনিটি এক্সেলেরেটর প্রোগ্রাম\n\nসহায়তার পরিমাণ\n\nকর্মসূচির আওতায় সহায়তার পরিমাণ ৪০ হাজার মার্কিন ডলার। যা বাংলাদেশি মুদ্রায় ৩৮ লাখ ১৪ হাজার ৭২০ টাকা।\n\nলক্ষ্য-উদ্দেশ্য\n\nফেসবুকের বিভিন্ন কমিউনিটির অ্যাডমিনদের নেতৃত্ববিষয়ক দক্ষতা বিকাশে সাহায্য করার লক্ষ্য নিয়েই এ কর্মসূচির আয়োজন করা হয়েছে। গ্রুপ অ্যাডমিনরা যেন ডিজিটাল টুল ব্যবহার করে তাদের কমিউনিটির প্রভাব বাড়াতে পারেন সেটাই তাদের লক্ষ্য।\n\nদেশসমূহ\n\nএশিয়া প্যাসিফিক অঞ্চলের ছয়টি দেশের কমিউনিটি লিডাররা এ প্রোগ্রামে আবেদন করতে পারবেন। দেশগুলো হচ্ছে- বাংলাদেশ, সিঙ্গাপুর, ইন্দোনেশিয়া, থাইল্যান্ড, মালয়েশিয়া এবং ফিলিপাইন।\n\nশর্তসমূহ\n\nআবেদনকারীদের অবশ্যই একটি ফেসবুক গ্রুপ থাকতে হবে। যেটি আবার এক বছরেরও বেশি সময় ধরে সক্রিয় আছে। এর সদস্য সংখ্যা থাকতে হবে ৫ হাজারের বেশি।\n\nআবেদনের নিয়ম\n\nমেটার কমিউনিটি এক্সেলেরেটর প্রোগ্রামে আবেদনের প্রক্রিয়া সম্পর্কে বিস্তারিত জানতে লিঙ্কটিতে ক্লিক করুন।\n\nআবেদনের শেষ সময়: ১০ সেপ্টেম্বর ২০২২\n\nকেএসকে/এসইউ/জিকেএস",
    "পাচার ৭৬২ কোটি টাকা": "বিশাল ছাড়ে পণ্য দেওয়ার কথা বলে লোভনীয় ফাঁদে ফেলে মানুষের পকেট থেকে কোটি কোটি টাকা নিয়ে গেছে বেশকিছু ই-কমার্স প্রতিষ্ঠান। এই অর্থের একটি অংশ হুন্ডির মাধ্যমে বিদেশে পাচার করেছে তারা। পুলিশের অপরাধ তদন্ত (সিআইডি) বিভাগ এমন ১১টি প্রতিষ্ঠানের ৭৬২ কোটি ২৭ লাখ ৮০ হাজার ৩৭০ টাকা পাচারের তথ্য পেয়েছে। অভিযুক্ত প্রতিষ্ঠানগুলোর বিরুদ্ধে মানি লন্ডারিং প্রতিরোধ আইনে ১১টি মামলা হয়েছে। এর মধ্যে একটির বিরুদ্ধে চার্জশিট (অভিযোগপত্র) দেওয়া হয়েছে। অন্য দুটির চার্জশিট দেওয়া হবে যে কোনো সময়ে। বাকি নয়টি প্রতিষ্ঠানের তদন্তও প্রায় শেষ পর্যায়ে রয়েছে।\n\nসংশ্লিষ্ট সূত্রগুলো জানায়, ৩০টি ই-কমার্স প্রতিষ্ঠানের বিরুদ্ধে তদন্ত করে ১১টির বিষয়ে অর্থ পাচারের প্রমাণ পেয়েছে সিআইডি। সেগুলোর বিরুদ্ধেই পরবর্তী সময়ে মানি লন্ডারিং প্রতিরোধ আইনে মামলা হয়। এসব প্রতিষ্ঠানসহ প্রতারণায় জড়িত ই-কমার্সগুলোর প্রায় ৮০০ কোটি টাকার সম্পদ জব্দ করা হয়েছে। এছাড়া বাংলাদেশ ব্যাংকের পেমেন্ট গেটওয়েতে বিভিন্ন ই-কমার্সের ৫৬১ কোটি টাকা আটকে দেওয়া হয়। আদালতের নির্দেশনা অনুযায়ী ক্ষতিগ্রস্তদের এ অর্থ ফেরত দেওয়ার প্রক্রিয়া শুরু করেছে বাণিজ্য মন্ত্রণালয়। তবে প্রতারণার মোট অর্থের হিসাব মেলানো কঠিন হচ্ছে। কারণ কিছু অর্থ প্রতিষ্ঠানগুলোর কর্তাব্যক্তিরা লুটপাট করেছে। বিদেশে পালিয়ে গিয়ে সেই টাকায় আলিশান জীবনযাপন করছে তাদের অনেকে। টাকার বড় অংশ পাচার হয়েছে নন-ব্যাংকিং চ্যানেল হুন্ডির মাধ্যমে। ফলে বিদেশ থেকে সেই টাকা ফেরত আনাও বড় চ্যালেঞ্জের মুখে পড়েছে। টাকা ফেরত না এলে গ্রাহকদের পুরো অর্থ পরিশোধ করাও সম্ভব হবে না। এ অবস্থায় ই-কমার্সের সংকট সহসাই নিরসন করা কঠিন বলে মনে করছেন সংশ্লিষ্টরা।\n\nজানতে চাইলে বাংলাদেশ ব্যাংকের ফিন্যান্সিয়াল ইন্টেলিজেন্স ইউনিটের (বিএফআইইউ) সাবেক উপদেষ্টা দেবপ্রসাদ দেবনাথ যুগান্তরকে বলেন, টাকা একবার হাত থেকে বেরিয়ে গেলে তা ফিরিয়ে আনা কঠিন। কারণ টাকা ই-কমার্সের হাত থেকে বিকল্প চ্যানেলে চলে গেছে। সেটাকে আমরা পাচার বললে তা প্রমাণ করতে হবে। এক্ষেত্রে যেই দেশে টাকা গেছে, সেখানকার কোনো ব্যাংক, আর্থিক প্রতিষ্ঠান বা ব্যক্তির ঘোষিত সম্পদ হিসাবে যদি টাকাটা রাখা হয় তাহলে মিউচুয়াল লিগ্যাল অ্যাসিসটেন্সের মাধ্যমে তা ফেরানোর সুযোগ থাকে। সেক্ষেত্রে বাংলাদেশে দায়ের করা মামলার রায়ে যদি টাকা আত্মসাৎ বা পাচারের তথ্য প্রমাণিত হয় তাহলে সে রায় তাদের কাছে যাবে, এরপর সেখানকার আদালতে সে দেশের সম্পদ নিয়ে মামলা করতে হবে। ওই মামলার রায় বাংলাদেশের পক্ষে এলে সম্পদ বাজেয়াপ্ত হবে, তারপর সেই টাকাটা ফেরত আনার সুযোগ তৈরি হবে। এই প্রক্রিয়াতেই ৫-১০ বছর লেগে যায়। তবে এক্ষেত্রে বাংলাদেশে যত দ্রুত সম্ভব মামলা করে চূড়ান্ত রায় নিতে পারলে দ্রুত টাকা আনা সম্ভব হতে পারে। বললেই টাকা ফেরত আনা যায় না তিনি যোগ করেন।\n\nতিনি আরও বলেন, এই প্রক্রিয়ায় গতি আনতে হলে আমাদের লবিস্ট নিয়োগ করা উচিত। সব এজেন্সির সমন্বয়ে একটি কমিটি করতে হবে। যেই দেশে টাকা গেছে সেখানকার রাষ্ট্রদূতকে এতে সম্পৃক্ত করতে হবে। তাহলে অনেক দ্রুত তথ্য এনে আদালতের রায় পাওয়া যেতে পারে। ফিলিপাইন থেকে আমাদের তৎপরতার ফলেই অর্থ ফেরানো গেছে।\n\nসিআইডি জানায়, ১১টি ই-কমার্স প্রতিষ্ঠানের মধ্যে সর্বোচ্চ ৩১৫ কোটি ৫৯ লাখ ৭৬ হাজার ৯০৬ টাকা পাচার করেছে আনন্দের বাজার লি.। দ্বিতীয় সর্বোচ্চ ২৩২ কোটি ৪৩ লাখ ৩ হাজার ৭৬৮ কোটি টাকা পাচার করেছে ই-অরেঞ্জ শপ। তৃতীয় সর্বোচ্চ ১১৬ কোটি ৬৮ লাখ ৩৩ হাজার ৪৯৬ টাকা পাচার করেছে ধামাকা। এই তিনটি প্রতিষ্ঠানই ৬৬৪ কোটি ৭১ লাখ ১৪ হাজার ১৭০ টাকা পাচার করে। বাকিগুলোর পরিমাণ ১০০ কোটির নিচে। সংস্থাটির তদন্তে উঠে এসেছে, টোয়েন্টিফোর টিকেটি ডট লিমিটেড (২৪টিকেটি.লি) পাচার করেছে ৪ কোটি ৪৪ লাখ ৩৬ হাজার ৩২৪ টাকা, সিরাজগঞ্জ শপ ডট কম লি. ৪ কোটি ৯ লাখ ৫৯ হাজার ৫০০ টাকা, আকাশনীল ডট কম লিমিটেড ৩ কোটি ৫৫ লাখ ৭৩ হাজার ৫০০ টাকা, রিং আইডি বিডি লি. ৩৭ কোটি ৪৯ লাখ টাকা, আলিফ ওয়ার্ল্ড মার্কেটিং লিমিটেড ৭৮ লাখ ৮৮ হাজার টাকা। এছাড়া দালাল প্লাস ডট কম ৪১ কোটি ৭ লাখ ৩৫ হাজার টাকা, থলায় ডট কম ৪ কোটি ৯৪ লাখ ৭৩ হাজার ৮৭৬ টাকা এবং এসপিসি ওয়ার্ল্ড এক্সপ্রেস ১ কোটি ১৭ লাখ টাকা পাচার করেছে। এসব প্রতিষ্ঠান পরিচালনার সঙ্গে জড়িতদের অধিকাংশই জেলে অথবা দেশের বাইরে আছেন।\n\nসিআইডি সূত্র জানায়, ডলার সংকটের এ সময়ে অর্থ পাচারের ঘটনাগুলোকে অত্যন্ত গুরুত্বসহকারে দেখা হচ্ছে। সে কারণে পাচারের যতগুলো চ্যানেল আছে সবগুলোকে নজরদারির আওতায় আনছেন তারা। এ সংক্রান্ত পূর্ববর্তী অপরাধগুলোর তদন্তেও এসেছে গতি। সেসব ঘটনায় ভারতসহ বিভিন্ন দেশে পলাতক আসামিদের ফিরিয়ে আনতে কাজ করছে পুলিশ সদর দপ্তরের ন্যাশনাল সেন্ট্রাল ব্যুরো (এনসিবি)। এজন্য দফায় দফায় চিঠিও দিয়েছেন তারা।\n\nজানতে চাইলে সিআইডির অর্গানাইজড ক্রাইমের বিশেষ পুলিশ সুপার (এসএসপি) হুমায়ুন কবির যুগান্তরকে বলেন, ই-কমার্সের অর্থ পাচারের ঘটনায় দায়ের করা মামলায় এসপিসি ওয়ার্ল্ডের বিরুদ্ধে অভিযোগপত্র দেওয়া হয়েছে। ধামাকা ও টোয়েন্টিফোর টিকেটি ডট লিমিটেডের (২৪টিকেটি.লি) বিরুদ্ধে তদন্ত প্রায় চূড়ান্ত। যে কোনো সময় অভিযোগপত্র দেওয়া হতে পারে। বাকি নয়টি প্রতিষ্ঠানের অর্থ পাচারের তদন্তও গুছিয়ে আনা হয়েছে। এগুলোর কাজও দ্রুততম সময়ের মধ্যে শেষ করে অভিযোগপত্র দেওয়া হবে।\n\nই-কমার্স খাতে শৃঙ্খলা ফেরাতে গত বছরের মাঝামাঝিতে সক্রিয় হয় আইনশৃঙ্খলা বাহিনী। এরপর গ্রাহকদের পক্ষ থেকে প্রতারণা ও অর্থ আত্মসাতের অভিযোগে ২৪টি ই-কমার্স প্রতিষ্ঠানের বিরুদ্ধে সারা দেশে ১০৫টি মামলা হয়। সংশ্লিষ্ট সূত্রগুলো জানায়, ২০২০ সালে বাংলাদেশে ই-কমার্স বাজারের আকার ১৬৬ শতাংশ বেড়েছে। বর্তমানে প্রায় ২০ হাজার কোটি টাকার বাজার রয়েছে এ খাতে। আগামী ২০২৩ সালের মধ্যে দেশের ই-কমার্স খাত ২৫ হাজার কোটি টাকার ওপরে পৌঁছবে বলে আশাবাদ সংশ্লিষ্টদের। কোভিড-১৯ মহামারিকালীন ই-কমার্স প্রতিষ্ঠানগুলোতে প্রযুক্তি ব্যবহারের মাধ্যমে নিত্যপ্রয়োজনীয় ও ওষুধ ক্রয়-বিক্রয়ের পরিমাণ উল্লেখযোগ্য হারে বেড়েছে। তবে এই খাতের মোট উদ্যোক্তাদের মধ্যে মাত্র ৭ থেকে ৮ শতাংশ উদ্যোক্তা ব্যবসায়িক কার্যক্রমে সাফল্য পেয়েছেন।",
    "১৫ হাজার প্রবাসীকে নিজ দেশে ফেরত পাঠিয়েছে কুয়েত": "বাংলাদেশিসহ বিভিন্ন দেশের ১৫ হাজার প্রবাসীকে নিজ দেশে ফেরত পাঠিয়েছে কুয়েত। চলতি বছরের শুরু থেকে আগস্ট পর্যন্ত চলমান নিরাপত্তা অভিযানে স্থানীয় আইন লঙ্ঘনের দায়ে গ্রেফতার করে এদের নিজ দেশে ফেরত পাঠানো হয়েছে।\n\nস্থানীয় ইংরেজি দৈনিক আরব টাইমসের এক প্রতিবেদনে উল্লেখ করা হয়- বৈধ বাসস্থান থাকা সত্ত্বেও যাদের আয়ের উৎস নেই, অধিকাংশই প্রান্তিক কর্মী- এক মালিকের ভিসায় এসে অন্য মালিকের কাজ করা স্থানীয় আইনের লঙ্ঘন।\n\nমাদক বেচাকেনা, ট্রাফিক আইন লঙ্ঘন, ভিক্ষাভিত্তি ও পতিতাবৃত্তিসহ নানা অপরাধে জড়িত থাকার দায়ে অভিযানে বাংলাদেশ, ভারত, পাকিস্তান, ফিলিপাইন, মিসরের নাগরিকদের গ্রেফতার করা হয়। স্বরাষ্ট্র মন্ত্রণালয়ের আইনে কুয়েতে বসবাসকারী বিদেশি (প্রবাসী) ধারা ১৬ সক্রিয় করতে শুরু করেছে দেশটির সরকার।\n\nগ্রেফতারকৃতদের বিরুদ্ধে অপরাধ ভিত্তিতে স্থানীয় আইন অনুযায়ী ব্যবস্থা গ্রহণ করেছে কুয়েত সরকার।",
    "আন্তর্জাতিক শেয়ারবাজারে ধস": "",
    "‘আশা’র পরিচালনা পর্ষদের চেয়ারম্যান হলেন মনজুরুল আহসান বুলবুল": "দেশের অন্যতম প্রধান বেসরকারি সংস্থা (এনজিও) অ্যাসোসিয়েশন ফর সোশ্যাল অ্যাডভান্সমেন্টের (আশা) পরিচালনা পর্ষদের চেয়ারম্যান নির্বাচিত হয়েছেন সাংবাদিক মনজুরুল আহসান বুলবুল।\n\nরোববার (১৫ সেপ্টেম্বর) সংস্থার ৪৩তম বার্ষিক সাধারণ সভায় (এজিএম) সর্বসম্মতিক্রমে তাকে পরিচালনা পর্ষদের চেয়ারম্যান করা হয়।\n\nমনজুরুল আহসান বুলবুল বাংলাদেশ ফেডারেল সাংবাদিক ইউনিয়নের (বিএফইউজে) সাবেক সভাপতি ও মহাসচিব পদে একাধিকবার নির্বাচিত হয়েছেন এবং সফলভাবে দায়িত্ব পালন করেছেন।\n\nবুলবুল ১৯৫৯ সালের ৩০ নভেম্বর শেরপুরের নালিতাবাড়ীতে জন্মগ্রহণ করেন। তার পিতার নাম আমজাদ হোসেন তালুকদার। মায়ের নাম বেগম রওশন আরা।\n\nকর্মজীবনে তিনি একুশে টেলিভিশনের প্রধান নির্বাহী কর্মকর্তার দায়িত্ব পালন করেন। এছাড়া এটিএন বাংলা, বৈশাখী টিভিসহ বেশ কয়েকটি টেলিভিশন চ্যানেলে বিভিন্ন দায়িত্ব পালন করেছেন তিনি। সাংবাদিকতায় বিশেষ অবদানের জন্য মনজুরুল আহসান বুলবুল ২০২০ সালে বাংলা একাডেমির সম্মানসূচক ফেলোশিপ অর্জন করেন।\n\nআশা দরিদ্র জনগোষ্ঠীর আর্থ-সামাজিক উন্নয়ন ও দারিদ্র্য বিমোচনের লক্ষ্য নিয়ে ১৯৭৮ সালে যাত্রা শুরু করে। দেশের ৬৪টি জেলায় ৩২ হাজারের বেশি ব্র্যাঞ্চ কার্যালয়ের মাধ্যমে আশার কার্যক্রম পরিচালিত হচ্ছে।\n\nবাংলাদেশ ছাড়াও ভারত, পাকিস্তান, শ্রীলঙ্কা, মিয়ানমার, কম্বোডিয়া, ফিলিপাইন, নাইজেরিয়া, ঘানা, কেনিয়া, তানজানিয়ায় ক্ষুদ্রঋণ বিতরণ করছে এ সংস্থাটি।\n\nএএইচএস/এএএইচ",
    "ইডেনে ছাত্রলীগের ‘পারফরমেন্সে’ আমরা কি মুগ্ধ হবো না": "শুধু রাজধানীই নয়, গোটা দেশের স্বনামধন্য মহিলা কলেজ হচ্ছে ইডেন। পিছিয়ে থাকার দায় সেখানকার ছাত্রলীগ নেত্রীরা আগে থেকেই অনুধাবন করতে পারছিলেন। এ জন্য বিশ্ববিদ্যালয় ও অন্যান্য কলেজ ছাত্রলীগকে ছাপিয়ে যেতে বেশ কিছুদিন ধরে যেন নানাভাবে চেষ্টা করে যাচ্ছিলেন তাঁরা। কয়েক দিন পরপর সংবাদমাধ্যমগুলোতে খবরও হচ্ছিলেন। তবে আমাদের ‘পুরুষতান্ত্রিক’ রাজনীতিতে তাঁরা খুব মনোযোগ পাচ্ছিলেন না। শেষ পর্যন্ত ধৈর্যের বাঁধ ভেঙেই যেন সরাসরি মাঠে নেমে পড়লেন তাঁরা! বিষয়টি এমন না যে ছেলেরা মারামারি করতে পারলে মেয়েরাও কেন পারবে না। মূলত একটি কলেজে ছাত্রলীগের কর্মকাণ্ডই এখানে মুখ্য, সেটি পুরুষ বা মহিলা কলেজ যেটিই হোক।\n\nগত রোববার ইডেন কলেজ ছাত্রলীগের দুই পক্ষের মারামারির ঘটনা ইতিমধ্যে সবারই জানা হয়ে গেছে। সব কটি সংবাদমাধ্যমের কর্মীদের, এমনকি পুলিশকেও ইডেনে নিয়ে যেতে সক্ষম হয়েছেন তাঁরা। যদিও সামাজিক যোগাযোগমাধ্যমে এই মারামারিকে ‘চুলোচুলি’ বলে হাস্যরস তৈরি করা হয়েছে। এ নিয়ে মিম আর ট্রলেরও শেষ নেই। ‘চুলোচুলির’ সেই ভিডিওতে কেউ কোনো এক কোম্পানির চুল মজবুত করার নারকেল তেলের বিজ্ঞাপনের জিঙ্গেলও যুক্ত করে দিয়েছেন।",
    "১২ দেশকে নিয়ে যুক্তরাষ্ট্রের সম্মেলন": "এ অঞ্চলে চীনের প্রভাব দূর করতে যুক্তরাষ্ট্রের সর্বশেষ প্রচেষ্টার অংশ এটি। হোয়াইট হাউস এক বিবৃতিতে বলেছে, এ সম্মেলনে যুক্তরাষ্ট্রের পক্ষ থেকে জলবায়ু পরিবর্তন, মহামারি প্রতিক্রিয়া, অর্থনৈতিক পুনরুদ্ধার, সামুদ্রিক নিরাপত্তা, পরিবেশ সুরক্ষা এবং মুক্ত প্রশান্ত মহাসাগরীয় অঞ্চল নিয়ে সহযোগিতা জোরদার করার বিষয়টির প্রতিফলন ঘটবে।",
    "মহামারির মতো বিপদ আরও আসছে, তৈরি হোন": "তবে কোভিড-১৯ যদি শিগগির নির্মূল হয়ে যায়ও, সে ক্ষেত্রেও আমাদের লক্ষ্য স্থিতাবস্থার দিকে ফিরিয়ে নেওয়া উচিত হবে না। প্রাক্‌-মহামারি বিশ্বে সরকার এবং আন্তর্জাতিক সম্প্রদায়গুলো দুর্ভাগ্যজনকভাবে শুধু যে একটি মারাত্মক রোগজীবাণুর জন্য প্রস্তুত ছিল না, তা নয়; বরং তারা এখনকার চলমান এই রাজনৈতিক ও অর্থনৈতিক সংকটের বিস্ফোরণ মোকাবিলারও ন্যূনতম ধারণা আগেভাগে দিতে পারেনি। যদি আমরা এ মহামারির পরিসমাপ্তি ঘটানোকেই আমাদের একমাত্র লক্ষ্য হিসেবে দেখতে থাকি, তবে নতুন স্বাভাবিক অবস্থাটি পুরোনোটির মতোই ভঙ্গুর হবে।\n\nমহামারি এখন আমাদের আলোচনার কেন্দ্রবিন্দুতে আছে। এ মহামারির সময় আমরা দেখেছি সাম্যের ভিত্তিতে একটি ন্যায়সংগত আগাম বৈশ্বিক প্রস্তুতি নেওয়ার বদলে ভ্যাকসিন বিতরণে নিম্ন আয়ের দেশগুলোর প্রতি বৈষম্য করা হয়েছে এবং দরিদ্র দেশগুলোর ভ্যাকসিন পাওয়া নিশ্চিত করতে নেতাদের গড়িমসি করতে দেখা গেছে।\n\nতবে পাহাড়সমান চ্যালেঞ্জ সত্ত্বেও কোভিড-১৯ ভ্যাকসিন গ্লোবাল অ্যাকসেস ফ্যাসিলিটি (কোভ্যাক্স) উল্লেখযোগ্যভাবে সফল হয়েছে। এখন পর্যন্ত কোভ্যাক্স ১৪৬টি দেশে ১৭৫ কোটির বেশি ডোজ ভ্যাকসিন সরবরাহ করেছে। এর মধ্যে দেড় শ কোটি ডোজ ৯২টি নিম্ন আয়ের দেশে গেছে। চলতি বছরের জানুয়ারির মধ্যে কোভ্যাক্স নিম্ন আয়ের দেশগুলোকে গড়ে ২০ শতাংশ টিকা দেওয়ার হার অর্জনে সহায়তা করেছিল। এ হার সবচেয়ে ঝুঁকিপূর্ণ জনগোষ্ঠীগুলোকে রক্ষা করার জন্য যথেষ্ট।",
    "টু্ইন টাওয়ার হামলায় যেভাবে বেঁচে গিয়েছিলেন তাঁরা": "ব্রায়ান বলেন, ২০০১ সারের ১১ সেপ্টেম্বর তিনি ওয়ার্ল্ড ট্রেড সেন্টারের সাউথ টাওয়ারের ৮৪ তলায় কাজ করছিলেন। সকাল ৯টা ৩ মিনিটে একটি বিমান ৭৭ থেকে ৮৫ তলার মাঝামাঝিতে আঘাত হানে। ঘটনার প্রায় ১০ বছর পরে বার্তা সংস্থা এপিকে দেওয়া সাক্ষাৎকারে ব্রায়ান বলেছিলেন, ‘ঘটনার সঙ্গে সঙ্গে আমাদের ঘর তছনছ হয়ে যায়। কয়েক মুহূর্তেই সব লন্ডভন্ড হয়ে যায়। প্রথম ধাক্কা সামলানোর মাত্র ১০ সেকেন্ডের মাথায় আমি প্রচণ্ড ভয় পাই।’ ওই সময় তাঁর সামনে সিঁড়ি ছিল। দ্রুত তিনি সিঁড়ি ধরে নিচে নামতে থাকেন। কিন্তু তিনি জানতেন না, যে সিঁড়ি ধরে তিনি নামছেন, তা ঠিক আছে কি না। ৮১ তলায় নামার পর দেখেন, এক নারী দ্রুত সিঁড়ি বেয়ে ওপরের দিক উঠছেন। ওই নারী তাঁদের বলেন, নিচে তিনি ধ্বংসস্তূপ ও আগুন দেখতে পেয়েছেন। তাঁদের দ্রুত সরে গিয়ে ছাদের দিকে উঠতে বলেন। তাঁদের আশা ছিল, ছাদে কোনো উদ্ধারকারী হেলিকপ্টার তাঁদের রক্ষা করতে আসবে।\n\nওই নারী ছাদের দিকে চলে গেলেও ব্রায়ান ও তাঁকে অনুসরণ করা অন্য সহকর্মীরা সেখানে দাঁড়িয়ে কোন দিকে যাবেন, ঠিক করতে থাকেন। ওই সময় ব্রায়ান একটি শব্দ শুনতে পারেন। তিনি ৮১ তলায় একটি ধাক্কার মতো শব্দ শোনেন। তিনি ভালো করে শুনে বুঝতে পারেন কেউ বাঁচার জন্য আর্তনাদ করছেন। ব্রায়ান দ্রুত নিচের দিকে নেমে যান। সেখানে তিনি একটি গর্তের মধ্যে একজনকে পড়ে থাকতে দেখেন। তিনি ফ্ল্যাশলাইটের আলোতে দেখতে পান কেউ একজন বাঁচার জন্য আকুতি জানাচ্ছেন।",
    "মূল্যস্ফীতি নিয়ে বাংলাদেশ ব্যাংক কেন চিন্তিত নয়": "আধুনিক অর্থনীতিতে কেন্দ্রীয় ব্যাংকের মূল ভূমিকা ঠিক হয়েছিল তখন থেকেই। এরপর থেকেই মূল্যস্ফীতি নিয়ন্ত্রণের কাজটি তারা স্বাধীনভাবেই করে আসছে। অনেক কেন্দ্রীয় ব্যাংক এ ক্ষেত্রে স্বচ্ছতা ও জবাবদিহির একটা জায়গাও তৈরি করে নিয়েছে। এ মুহূর্তে কেউ ব্যাংক অব ইংল্যান্ডের ওয়েবসাইটে গেলে দেখতে পাবেন, সেখানে বড় করে লেখা আছে, বর্তমান মূল্যস্ফীতির হার ৯ দশমিক ৯ শতাংশ, লক্ষ্যমাত্রা ২ শতাংশ। ব্যাংক অব কানাডার ওয়েবসাইটেও মূল্যস্ফীতির হারের কথা সবচেয়ে দৃশ্যমান জায়গায় উল্লেখ করা আছে, যা এখন ৭ শতাংশ। একইভাবে রিজার্ভ ব্যাংক অব নিউজিল্যান্ডের সাইটে দেওয়া আছে মূল্যস্ফীতির হার এখন ৭ দশমিক ৩ শতাংশ।\n\nব্যাংক অব ইংল্যান্ড জবাবদিহির জায়গাকে আরেকটু সুনির্দিষ্ট করে নিয়েছে। ১৯৯৭ সালে তারা নিয়ম করেছে, মূল্যস্ফীতি লক্ষ্যমাত্রার মধ্যে না থাকলে ব্যাংক অব গভর্নর ও অর্থমন্ত্রীর মধ্যে খোলা চিঠি বিনিময় হতে হবে। সে চিঠিতে গভর্নরকে ব্যর্থতার কারণ জানাতে হবে, বলতে হবে লক্ষ্য পূরণে নেওয়া পদক্ষেপের কথা। সর্বশেষ খোলা চিঠিটি লেখা হয়েছে গত ১৬ জুন। মুদ্রাস্ফীতি কেন লক্ষ্যমাত্রার বাইরে চলে গেল, তা জানতে চেয়ে প্রথম চিঠিটি দিয়েছিলেন তৎকালীন অর্থমন্ত্রী ঋষি সুনাক আর গভর্নর অ্যান্ড্রু বেইলিকে একই দিনে এর জবাব দিতে হয়েছে। যে কেউ ওয়েবসাইটে গিয়ে চিঠিগুলো পড়ে আসতে পারেন। নিয়ম অনুযায়ী পরের চিঠিটি লিখতে হবে তিন মাস পর অর্থাৎ চলতি মাসেই।\n\nএকটি ভালো ও কার্যকর মুদ্রানীতি প্রণয়নের জন্য এখন কেন্দ্রীয় ব্যাংকগুলোয় মনিটরি পলিসি কমিটি নামে একটা কাঠামো আছে। অনেক কেন্দ্রীয় ব্যাংক এ কমিটিতে শীর্ষ কর্মকর্তারা ছাড়াও বিশেষজ্ঞদের অন্তর্ভুক্ত করে থাকে। যেমন ব্যাংক অব ইংল্যান্ড বা রিজার্ভ ব্যাংক অব ইন্ডিয়া। যুক্তরাষ্ট্রের ফেডের এ–সংক্রান্ত কমিটির নাম ফেডারেল ওপেন মার্কেট কমিটি। ফেডের প্রধানেরাই এ কমিটিতে থাকেন। কমিটি বছরে কয়বার বৈঠক করবে, কীভাবে মুদ্রানীতি ঠিক করবে, কোথায় এর জবাবদিহি করতে হবে—সবই লিখিতভাবে আছে।",
    "যুক্তরাষ্ট্রের জ্যাকসন শহরে পানির সংকট": "ওই অঙ্গরাজ্যের ওবি কার্টিস ওয়াটার প্ল্যান্টে সমস্যা শুরু হয়েছিল, যখন ভারী বৃষ্টিপাতের কারণে পার্ল নদীর পানি উপচে শহরের সড়কে উঠে পড়ে। মিসিসিপির সিটি হল গত সোমবার নিশ্চিত করেছে, শহরের প্রধান পানি শোধনাগার প্রতিদিন ৫ কোটি গ্যালন বা ১৯ কোটি লিটারের বেশি পানি শোধন করে।\n\nজ্যাকসন শহর ও অঙ্গরাজ্য উভয়ই শহরের বাসিন্দাদের বোতলজাত পানীয়র পাশাপাশি ট্যাঙ্কার ট্রাকের মাধ্যমে টয়লেটের জন্য ব্যবহার্য পানি বিতরণ করছে। মিসিসিপির ন্যাশনাল গার্ড এ কাজে সাহায্য করছে।\n\nস্থানীয় সময় মঙ্গলবার বিকেলে জ্যাকসন শহরের মেয়র চোকওয়ে আন্তার লুমুম্বা বলেন, প্ল্যান্টটির অবস্থা ‘খুব নাজুক’। এর মাধ্যমে পানি সরবরাহ বন্ধ করা হবে না। তবে কর্মকর্তাদের পানি শোধনের জন্য আরও সময় প্রয়োজন। তিনি কর্মীদের ঘাটতির জন্য সিস্টেমের ব্যর্থতাকে দায়ী করেছেন। তিনি বলেন, ‘আমাদের সিস্টেম ব্যর্থ হবে কি না, এটা নিয়ে প্রশ্ন ছিল না, কিন্তু কখন হবে তা নিয়ে প্রশ্ন ছিল।’\n\nহোয়াইট হাউস বলেছে, তারা সংকটটিকে ‘নিবিড়ভাবে পর্যবেক্ষণ’ করছে এবং লুমুম্বার সঙ্গে ‘নিয়মিত যোগাযোগ’ করছে।\n\nমিসিসিপির গভর্নর টেট রিভস গতকাল সোমবার রাতে একটি জরুরি ব্রিফিংয়ের সময় বলেছিলেন, প্ল্যান্টের প্রধান মোটর এবং ব্যাকআপ পাম্পগুলোও বিকল হওয়ায় শহরটি অনির্দিষ্টকালের জন্য ‘পরিশোধিত পানি’ ছাড়াই থাকবে।",
    "বুলবুল ভাইয়ের যোগ্যতা কী, প্রশ্ন সুজনের": "খালেদ মাহমুদ সুজন মাঠের মানুষ। ক্রিকেট মাঠ, উইকেটের সঙ্গেই তার যত সখ্য। জাতীয় দল, বয়সভিত্তিক জাতীয় দল, ঐতিহ্যবাহী ক্লাব আবাহনী ও বিপিএলের অন্যতম বড় স্পন্সর বেক্সিমকোর সঙ্গে অঙ্গাঅঙ্গিভাবে জড়িত। মাঝ পঞ্চাশের খুব কাছে দাঁড়িয়ে এখনও মাঠ, ক্রিকেটাররাই তার সবচেয়ে আপন।\n\nবাংলাদেশ ক্রিকেট বোর্ডে তার পরিচয় পরিচালক, গেম ডেভেলপমেন্ট কমিটির চেয়ারম্যান ও জাতীয় দলের টিম ডিরেক্টর।\n\nআকরাম খান, আমিনুল ইসলাম বুলবুল ও মিনহাজুল আবেদিন নান্নুর মতো নব্বইয়ের দশকের শীর্ষ তারকা হিসেবে পরিগণিত নন খালেদ মাহমুদ সুজন।\n\nজাতীয় দলের এই পেস বোলিং অলরাউন্ডার ক্রিকেট বোর্ডের বেশি পদে অধিষ্টিত রয়েছেন। জাতীয় দলের ম্যানেজমেন্টের অংশ হয়ে সুজন নিন্দিত ও সমালোচিত। বিদেশি হাই-প্রোফাইল কোচ থাকার পরেও তিনি কেন জাতীয় দলের ডিরেক্টর? দলে তার কাজ কী? কতটা দক্ষতার সঙ্গে তিনি দায়িত্ব পালন করতে পারছেন?\n\n‍সুজনের যোগ্যতা নিয়ে প্রশ্ন তুলেছেন অনূর্ধ্ব ১৮-১৯ থেকে একত্রে খেলা আমিনুল ইসলাম বুলবুল। জাতীয় দলের সাবেক অধিনায়ক বুলবুলের পাল্টা জবাব দিয়েছেন সুজন।\n\nসুজন বলেন, উনার (বুলবুল ভাইয়ের) কী যোগ্যতা আছে আমার ব্যাপারে কথা বলার, সেটাই আমি জানি না আসলে।\n\n\n\nবুলবুলের যোগ্যতা নিয়ে প্রশ্ন তুলে সুজন বলেন, উনার যোগ্যতা নিয়ে আমার প্রশ্ন আছে। খেলা ছাড়ার পর থেকে আমি ক্রিকেটের সঙ্গেই আছি। ন্যূনতম একটা বেতনে সাড়ে ৪ বছর বিসিবিতে কাজ করেছি। আপনাদের মাধ্যমেই সবসময় শুনি, উনি বাংলাদেশে কাজ করতে চান।\n\nতিনি আরও বলেন, আমার তো এগুলো সম্পর্কে অনেক অভিজ্ঞতা। আমি নিজেই উনাকে প্রস্তাব দিয়েছি বাংলাদেশে কাজ করতে। উনি কোনোদিনই আমাকে জানাননি যে কাজ করতে চান। উনি প্রতিবারই এরকম হাইপ তোলেন। কিন্তু আমাকে বলেন, উনি কোন আন্তর্জাতিক খেলোয়াড়ের সঙ্গে কাজ করেছেন আসলে। উনি আন্তর্জাতিক খেলোয়াড়দের সঙ্গে একবারই কাজ করেছেন, যেবার আবাহনীর সঙ্গে কাজ করেছেন।\n\nসুজন আরও বলেন, এছাড়া উনি চীন, ব্যাংকক, ফিলিপাইন... ওখানে অনূর্ধ্ব-১৩, অনূর্ধ্ব-১৫ ছেলেমেয়েদের সঙ্গে কাজ করেছেন। ওখানে আন্তর্জাতিক ক্রিকেট কোথায় পেলেন। সুতরাং উনার যোগ্যতাটা কোথায়? আমি অনেক আন্তর্জাতিক ম্যাচ করেছি। বাংলাদেশের হেড কোচও ছিলাম।\n\nসুজন বলেন, আমার যোগ্যতা... আমি বিসিবিতে আছি। আমি তো নির্বাচিত পরিচালক। নির্বাচন করে জিতে বোর্ডে এসেছি। ওখান থেকে আমাদের টিম ডিরেক্টর করা হয়েছে। বোর্ডের প্রেসিডেন্ট আমাকে দায়িত্ব দিয়েছেন, উনি কেন আমাকে দায়িত্ব দিয়েছেন বলতে পারব না। এটা তো আমি চেয়ে নেইনি।\n\nজাতীয় দলের সাবেক এই অধিনায়ক আরও বলেন, আমি আর কিছু নিয়ে বলতে চাই না। একটা মানুষকে নিয়ে যখন বলবো, তখন নিজের যোগ্যতা নিয়েও চিন্তা করা উচিত যে আমি কতটুকু পারি না পারি। কে ভালো কে খারাপ এটা বিচার করার অধিকার তার যেমন নেই, আমারও নেই। তাই এটা নিয়ে আমি বলতেও চাই না। উনি বড়, উনাকে সেই শ্রদ্ধাটা আমি সবসময় করি, করব।\n\nসুজন আরও বলেন, উনি যেভাবে কথা বলেন বাংলাদেশ ক্রিকেট নিয়ে, উনি আসুক, আমাদের সঙ্গে বসুক; বাংলাদেশ দলকে বদলানোর কোনো পরিকল্পনা থাকলে আমাদেরকে দিক, আমরাও যেন তেমন পরিকল্পনা করতে পারি।",
    "দেশে তৃতীয় আইসিটি একাডেমি স্থাপন করবে হুয়াওয়ে": "বুয়েট এবং কুয়েটের পর এবার রুয়েটে আইসিটি একাডেমি প্রতিষ্ঠা করবে বিশ্বের শীর্ষস্থানীয় আইসিটি অবকাঠামো সেবাদাতা প্রতিষ্ঠান হুয়াওয়ে টেকনোলজিস (বাংলাদেশ) লিমিটেড।\n\nশিক্ষার্থীদের আইসিটি বিষয়ক জ্ঞান ও দক্ষতা বিকাশের জন্য আইসিটি একাডেমি প্রতিষ্ঠার লক্ষ্যে রাজশাহী প্রকৌশল ও প্রযুক্তি বিশ্ববিদ্যালয়ের (রুয়েট) সঙ্গে একটি সমঝোতা স্মারক স্বাক্ষর করেছে হুয়াওয়ে। সম্প্রতি রুয়েট ক্যাম্পাসের ভিসি কার্যালয়ে আয়োজিত এক অনুষ্ঠানে এ এমওইউ স্বাক্ষরিত হয়। রুয়েটে প্রতিষ্ঠিত হতে যাওয়া এই আইসিটি একাডেমিটি শিক্ষার্থীদের আইসিটি জ্ঞান ও ভবিষ্যতের জন্য প্রয়োজনীয় দক্ষতা অর্জনের জন্য ডিজাইন করা হয়েছে।\n\n২০২২ সালের এপ্রিল মাসে বুয়েটে প্রথম আইসিটি একাডেমি চালু করে হুয়াওয়ে, পরবর্তীতে গত আগস্ট মাসে কুয়েটে আইসিটি একাডেমি স্থাপনের জন্য একটি সমঝোতা স্মারক স্বাক্ষর করে হুয়াওয়ে।\n\nঅনুষ্ঠানে প্রধান অতিথি হিসেবে উপস্থিত ছিলেন রুয়েটের উপাচার্য অধ্যাপক ড. মো. সাজ্জাদ হোসেন। এছাড়াও, অনুষ্ঠানে হুয়াওয়ে (বাংলাদেশ) পাবলিক অ্যাফেয়ার্স এবং কমিউনিকেশন বিভাগের কান্ট্রি ডিরেক্টর কার্ল ইউয়িং সহ প্রতিষ্ঠানটির অন্যান্য কর্মকর্তাগণ উপস্থিত ছিলেন।\n\nহুয়াওয়ে এর নিজস্ব লার্নিং প্ল্যাটফর্মের মাধ্যমে রুয়েটের শিক্ষার্থীদের অনলাইন প্ল্যাটফর্ম এবং কোর্স প্রদান করবে। পাশাপাশি, রুয়েটের শিক্ষকগণ এই একাডেমিতে হুয়াওয়ের সনদপ্রাপ্ত প্রশিক্ষক হওয়ার সুযোগ পাবেন। এই শিক্ষকগণ আইসিটি একাডেমিতে শিক্ষার্থীদের প্রশিক্ষণ দেবেন, যেখানে শিক্ষার্থীরা সর্বশেষ আইসিটি ট্রেন্ড সম্পর্কে বিস্তৃত ধারণা লাভ করতে পারবেন।\n\nএ নিয়ে রুয়েটের উপাচার্য অধ্যাপক ড. মো. সাজ্জাদ হোসেন বলেন, ‘বাংলাদেশ যদি আইসিটি খাত দ্বারা পরিচালিত প্রবৃদ্ধির ধারাকে সচল রাখতে চায় তাহলে আমাদের এ তরুণ জনগোষ্ঠীকে দক্ষ করে গড়ে তুলতে হবে। এ বিষয়টির গুরুত্ব অনুধাবন করে আমরা হুয়াওয়ের সহযোগিতায় একটি আইসিটি একাডেমি প্রতিষ্ঠার উদ্যোগ গ্রহণ করেছি। আমাদের দেশের তরুণদের ভবিষ্যত উপযোগী করে গড়ে তুলতে সহায়তা করার জন্য আমি হুয়াওয়েকে ধন্যবাদ জানাই।’\n\nএ প্রসঙ্গে হুয়াওয়ে বাংলাদেশ এর কার্ল ইউয়িং বলেন, ‘হুয়াওয়ে আইসিটি একাডেমি এমন একটি উদ্যোগ, যা অ্যাকাডেমিশিয়ান ও এ খাতের বিশেষজ্ঞদের সঙ্গে তরুণ শিক্ষার্থীদের মেলবন্ধনের দ্বারা তাদের মেধার উৎকর্ষ সাধনের মাধ্যমে তরুণদের দক্ষতা বিকাশকে ত্বরাণ্বিত করতে কাজ করছে। এর আগে আমরা বুয়েট ও কুয়েটে আইসিটি একাডেমি চালু করেছি, যার চমৎকার ফলাফল পাওয়া গেছে। এবার রুয়েটে আইসিটি একাডেমি চালু করতে পেরে আমরা অত্যন্ত আনন্দিত।’\n\nউল্লেখ্য যে, হুয়াওয়ে ২০১৩ সাল থেকে বিশ্বব্যাপী ইন্ডাস্ট্রি-একাডেমিয়া কো-অপারেশন প্রকল্প হিসেবে আইসিটি একাডেমি চালু করে। বর্তমানে যুক্তরাজ্য, মালয়েশিয়া, ইন্দোনেশিয়া, ফিলিপাইন সহ বিশ্বজুড়ে ৯০টির বেশি দেশে হুয়াওয়ের পরিচালনায় ১৫০০ আইসিটি একাডেমির কার্যক্রম পরিচালনা করছে। এ উদ্যোগের সঙ্গে সব মিলিয়ে ৯২৭টি কলেজ ও বিশ্ববিদ্যালয় শিক্ষার্থী সম্পৃক্ত।",
    "আন্তর্জাতিক বিভাগের সর্বোচ্চ পঠিত": "চলমান করোনাভাইরাস মহামারিতে বিশ্বজুড়ে দৈনিক নতুন শনাক্ত রোগীর সংখ্যা আগের দিনের তুলনায় কমেছে। ভাইরাসটিতে নতুন করে আক্রান্তের সংখ্যা নেমে এসেছে সাড়ে ৪ লাখের নিচে।\n\nরোববার (৪ সেপ্টেম্বর) সকালে করোনাভাইরাসে আক্রান্ত, মৃত্যু ও সুস্থতার হিসাব রাখা ওয়েবসাইট ওয়ার্ল্ডোমিটারস-এ এ তথ্য দেখা গেছে।\n\nগত ২৪ ঘণ্টায় বিশ্বজুড়ে সবচেয়ে বেশি সংক্রমণ ও প্রাণহানির ঘটনা ঘটেছে জাপানে। অন্যদিকে দৈনিক প্রাণহানির তালিকায় দ্বিতীয় অবস্থানে রয়েছে রাশিয়া। প্রাণহানির তালিকায় এরপরই রয়েছে ব্রাজিল, যুক্তরাষ্ট্র, দক্ষিণ কোরিয়া ও ফিলিপাইন। এতে বিশ্বব্যাপী করোনায় আক্রান্তের সংখ্যা ছাড়িয়েছে ৬০ কোটি ৯৮ লাখের ঘর। অন্যদিকে মৃতের সংখ্যা ছাড়িয়েছে ৬৫ লাখ ২ হাজার।\n\nসর্বশেষ তথ্য অনুযায়ী, গত ২৪ ঘণ্টায় সারা বিশ্বে করোনায় আক্রান্ত হয়ে মৃত্যু হয়েছে ১ হাজার ১৫০ জনের। অর্থাৎ আগের দিনের তুলনায় মৃত্যুর সংখ্যা কমেছে প্রায় ছয়শো। এতে বিশ্বজুড়ে মৃতের সংখ্যা পৌঁছেছে ৬৫ লাখ ২ হাজার ৪৬৬ জনে।\n\nএকই সময়ের মধ্যে করোনাভাইরাসে নতুন করে আক্রান্ত হয়েছেন ৪ লাখ ৩৯ হাজার ৪৭০ জন। অর্থাৎ আগের দিনের তুলনায় নতুন শনাক্ত রোগীর সংখ্যা কমেছে ১ লাখ ২০ হাজারের বেশি। এতে মহামারির শুরু থেকে এ পর্যন্ত ভাইরাসে আক্রান্ত মোট রোগীর সংখ্যা বেড়ে দাঁড়িয়েছে ৬০ কোটি ৯৮ লাখ ৭ হাজার ৬০২ জনে।\n\n২০১৯ সালের ডিসেম্বরে চীনের উহানে প্রথম করোনাভাইরাসে আক্রান্ত রোগী শনাক্ত হয়। এরপর ২০২০ সালের ১১ মার্চ বিশ্ব স্বাস্থ্য সংস্থা (ডব্লিউএইচও) করোনাকে ‘বৈশ্বিক মহামারি’ হিসেবে ঘোষণা করে। এর আগে একই বছরের ২০ জানুয়ারি বিশ্বজুড়ে জরুরি পরিস্থিতি ঘোষণা করে জাতিসংঘের এ স্বাস্থ্য সংস্থা।\n\nবাংলাদেশ সময়: ০৮৩০ ঘণ্টা, সেপ্টেম্বর ০৪, ২০২২\n\nএসএ\n\n",
    "বাংলাদেশি কর্মীদের আগ্রহ কেন দক্ষিণ কোরিয়ার দিকে...": ""
}