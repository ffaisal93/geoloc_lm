{
    "ন্যাটোর মহড়া শুরু": "বাল্টিক সাগর অঞ্চলে দুই দিনের বিমান মহড়া শুরু করেছে পশ্চিমা সামরিক জোট ন্যাটো। ইউক্রেনে রুশ আগ্রাসনের বাস্তবতায় জোটের পূর্বাঞ্চলীয় প্রতিরক্ষা ব্যবস্থা জোরদারের লক্ষ্যে সোমবার এই প্রশিক্ষণ মহড়া শুরু হয়েছে। এক প্রতিবেদনে এ খবর জানিয়েছে কাতারভিত্তিক সংবাদমাধ্যম আল জাজিরা।\n\nতুরস্ক, হাঙ্গেরি, জার্মানি, চেক প্রজাতন্ত্র, ইতালি, এস্তোনিয়া, লাটভিয়া, লিথুয়ানিয়া ও যুক্তরাজ্যের বিমান বাহিনী এতে অংশ নিচ্ছে। ন্যাটোর সদস্যপদের জন্য আবেদন করা ফিনল্যান্ডও এতে যুক্ত রয়েছে।\n\nন্যাটোর এক বিবৃতিতে বলা হয়েছে, এই মহড়া ন্যাটো এবং ন্যাশনাল কমান্ড অ্যান্ড কন্ট্রোল সেন্টারের সঙ্গে দুই ডজনেরও বেশি ফাইটার ও সাপোর্ট এয়ারক্রাফ্ট এবং ন্যাটো এয়ারবোর্ন আর্লি ওয়ার্নিং এয়ারক্রাফ্টকে একত্রিত করেছে।\n\nমহড়ায় অংশগ্রহণকারী দেশগুলোর বাহিনী যেকোনও আগ্রাসনের বিরুদ্ধে আত্মরক্ষার প্রশিক্ষণ পাবে বলে বিবৃতিতে উল্লেখ করা হয়।\n\nএমন সময়ে এই মহড়া অনুষ্ঠিত হচ্ছে যার কদিন আগেই গত ২১ সেপ্টেম্বর পরোক্ষভাবে পারমাণবিক অস্ত্র ব্যবহারের হুমকি দেন রুশ প্রেসিডেন্ট ভ্লাদিমির পুতিন। এদিন এক টেলিভিশন ভাষণে তিনি বলেন, ‘রাশিয়ার অখণ্ডতা হুমকির মুখে পড়লে দেশ ও দেশের মানুষকে রক্ষার জন্য আমরা সব ধরনের ব্যবস্থা নেবো। যারা পারমাণবিক অস্ত্র নিয়ে আমাদের ব্ল্যাকমেইল করতে চায়, তাদের জানা উচিত যে, পাল্টা বাতাস তাদের দিকেও যেতে পারে। ব্ল্যাকমেইল অব্যাহত থাকলে মস্কো তার বিশাল অস্ত্রাগারের শক্তি নিয়ে জবাব দেবে।’\n\nযুক্তরাষ্ট্রের জাতীয় নিরাপত্তা উপদেষ্টা জ্যাক সুলিভান বলেছেন, রাশিয়া যদি ইউক্রেনে পারমাণবিক অস্ত্র ব্যবহার করে তাহলে এর পরিণতি হবে ‘বিপর্যয়কর’।",
    "রাশিয়ার সেই ঘোষণার পর সেনাবাহিনীর প্রস্তুতি বাড়িয়েছে এই দেশ": "রাশিয়ান প্রেসিডেন্ট ভ্লাদিমির পুতিন বুধবার টেলিভিশনে দেওয়া এক ভাষণে দ্বিতীয় বিশ্বযুদ্ধের পর প্রথমবারের মতো ‘সেনা সমাবেশের’ ঘোষণা দিয়েছেন । একইসঙ্গে ইউক্রেনের দখলকৃত অঞ্চলগুলো রাশিয়ার সঙ্গে একীভূত করার জন্য গণভোটের পরিকল্পনাকে সমর্থনও করেছেন তিনি।\n\nপুতিনের সেই ঘোষণার ‘রাশিয়ার পক্ষ থেকে যেকোনো উস্কানি রোধে’ সেনাবাহিনীর র্যাপিড রেসপন্স ফোর্সের প্রস্তুতির মাত্রা বাড়িয়েছে লিথুয়ানিয়া। দেশটির প্রতিরক্ষামন্ত্রী অর্ভিদাস অনুসকাসের বরাত দিয়ে বার্তা সংস্থা রয়টার্স বুধবার এক প্রতিবেদনে এ তথ্য জানিয়েছে।\n\nফেসবুকে দেওয়া এক পোস্টে অর্ভিদাস অনুসকাস জানান, রাশিয়ার সেই সেনা সমাবেশ যেহেতু আমাদের পার্শ্ববর্তী কালিনিনগ্রাদেও করা হবে, তাই লিথুয়ানিয়া শুধু বিষয়টি বসে বসে দেখবে না।\n\nপ্রসঙ্গত, স্থানীয় সময় বুধবার ভোরে টেলিভিশনে দেওয়া এক ভাষণে পুতিন পশ্চিমা দেশগুলোর প্রতি হুমকি দিয়ে বলেন, আমাদের দেশের আঞ্চলিক অখণ্ডতা যদি হুমকির মধ্যে পড়ে, রাশিয়া এবং এর জনগণকে রক্ষা করার জন্য আমরা সবরকমের পদক্ষেপ নেব। এটা কোনো ধাপ্পাবাজি নয় বলেও সতর্ক করেন তিনি।\n\nএ সময় পুতিন রাশিয়ার ২০ লাখ জনবল সম্পন্ন সামরিক রিজার্ভের আংশিক সমাবেশের ঘোষণা দেন। রাশিয়া এবং নিজের অঞ্চলগুলোকে রক্ষা করার জন্য এই ঘোষণা দেন তিনি।\n\nএ নির্দেশনার ফলে যারা কোনো একসময় রুশ সেনাবাহিনীতে কাজ করেছেন বা প্রশিক্ষণ নিয়েছেন ভবিষ্যতে যে কোনো প্রয়োজনে সেনাবাহিনীর জন্য সেই সব সংরক্ষিত সৈন্যদের এখন যুদ্ধ করার জন্য ডেকে পাঠানো হবে।\n\nভ্লাদিমির পুতিন ভাষণে বলেছেন, রাশিয়ার মাতৃভূমি, সার্বভৌমত্ব, আঞ্চলিক অখণ্ডতা আর জনগণের নিরাপত্তা রক্ষা করার তিনি সৈন্য সমাবেশের নির্দেশ দিয়েছেন। বুধবার থেকেই সেনা সমাবেশ শুরু হয়ে যাবে।\n\nতিনি বলেন, যারা পারমাণবিক অস্ত্র নিয়ে আমাদের ব্ল্যাকমেইল করতে চায়, তাদের জানা উচিত যে, পাল্টা বাতাস তাদের দিকেও যেতে পারে।\n\nতিনি অভিযোগ করেন, পশ্চিমা দেশগুলো প্রমাণ করেছে যে, তারা চায় না রাশিয়া আর ইউক্রেনের মধ্যে শান্তি বজায় থাকুক।\n\nএমন সময়ে পুতিন এ ভাষণটি দিলেন, যখন মস্কো পূর্ব এবং দক্ষিণে ইউক্রেনের ভূখণ্ডের ওপর তার দখলকে সুসংহত করতে শুরু করেছে। তারা আনুষ্ঠানিকভাবে রাশিয়ায় যোগদানের জন্য ইউক্রেনের মুক্ত এলাকাগুলোতে গণভোট আয়োজনের পরিকল্পনা করছে।\n\n",
    "রুশ পর্যটকদের ‘না’ ইউরোপের চার দেশের": "রুশ পর্যটকদের জন্য দরজা বন্ধ করে দিয়েছে রাশিয়ার প্রতিবেশী চার ইউরোপীয় দেশ। রুশ পর্যটকদের প্রতি এই দেশগুলোর পরামর্শ, ইউক্রেন যুদ্ধ চলাকালে তাদের এ ধরনের সফর করা উচিত নয়। সোমবার এক প্রতিবেদনে এ খবর জানিয়েছে কাতারভিত্তিক সংবাদমাধ্যম আল জাজিরা।\n\nপ্রতিবেদনে বলা হয়, রাশিয়ার সীমান্তবর্তী ইউরোপীয় ইউনিয়নের পাঁচটি দেশের মধ্যে চারটি সোমবার রুশ পর্যটকদের ফিরিয়ে দিতে শুরু করেছে। দেশ চারটি হচ্ছে পোল্যান্ড, এস্তোনিয়া, লাটভিয়া ও লিথুয়ানিয়া।\n\nরাশিয়ার প্রতিবেশী আরেক ইউরোপীয় দেশ ফিনল্যান্ড অবশ্য এখনও পর্যন্ত এ ধরনের কোনও সিদ্ধান্ত নেয়নি। তবে তারা নতুন বিধিনিষেধ আরোপ করেছে। ভিসাপ্রার্থী রুশ নাগরিকদের জন্য কনস্যুলার অ্যাপয়েন্টমেন্টের সংখ্যা কমিয়ে দিয়েছে দেশটি।\n\nইউক্রেনে রুশ আগ্রাসনের ঘটনায় মস্কোর বিরুদ্ধে ইউরোপীয় ইউনিয়ন বা এর সদস্য দেশগুলোর নিষেধাজ্ঞা এবং অন্যান্য সিরিজ পদক্ষেপের তালিকায় সর্বশেষ সংযোজন এই ঘটনা।\n\nইউরোপীয় ইউনিয়ন ইতোমধ্যেই রাশিয়া থেকে যাবতীয় ফ্লাইট নিষিদ্ধ করেছে। শুধু রেল ও সড়ক পরিবহন ব্যবস্থা সচল রাখা হয়েছে।\n\nএদিকে আন্তর্জাতিক অঙ্গনে রাশিয়ার আরও বেশি বিচ্ছিন্ন হয়ে পড়ার ঘটনা দৃশ্যমান হচ্ছে। ভারতের প্রধানমন্ত্রী নরেন্দ্র মোদি বলেছেন, ‘এটি যুদ্ধের সময় নয়।’ ১৭ সেপ্টেম্বর উজবেকিস্তানে এক সম্মেলনে টেলিভিশনে প্রচারিত বক্তব্যে এমন সমালোচনা করেন মোদি। এর একদিন আগে পুতিন স্বীকার করেন, ইউক্রেন যুদ্ধ নিয়ে চীনের প্রেসিডেন্ট শি জিনপিংয়ের ‘প্রশ্ন ও উদ্বেগ’ রয়েছে।",
    "রাশিয়ার ওপর ভিসা নিষেধাজ্ঞা, বিভক্ত ইইউ": "রাশিয়ার ওপর ভিসা নিষেধাজ্ঞা দিয়েছে ইউরোপীয় ইউনিয়ন (ইইউ)। এ নিষেধাজ্ঞাকে কেন্দ্র করে দুভাগে বিভক্ত এখন ইইউ।\n\nএরই মধ্যে রুশ নাগরিকদের ভিসার ওপর কড়াকড়ি আরোপের সিদ্ধান্ত নিয়েছে ইইউভুক্ত বেশ কয়েকটি দেশ।\n\nদেশগুলো হচ্ছে— ফিনল্যান্ড, এস্তোনিয়া ও লিথুয়ানিয়া। আর বাতিলের সিদ্ধান্ত নিলেও ঢালাওভাবে এখনই রাজি নয় জার্মানি ও ফ্রান্স।\n\nইউক্রেনে সামরিক অভিযানের জেরে রাশিয়াকে কোণঠাসা করতে নিষেধাজ্ঞার পাল্লা যেন ভারি করেই চলেছে পশ্চিমা দেশগুলো। এবার রুশ নাগরিকদের ভ্রমণ ভিসা সুবিধা পুরোপুরি বাতিলের তোড়জোড় চলছে ইউরোপীয় ইউনিয়নভুক্ত দেশগুলোর মধ্যে।\n\nরাশিয়ার পর্যটকদের জন্য ভিসা আবেদন সহজের লক্ষ্যে ২০০৭ সালে হওয়া ইউরোপীয় ইউনিয়নের সঙ্গে একটি চুক্তি স্থগিত করা নিয়ে চেক প্রজাতন্ত্রের রাজধানী প্রাগে বুধবার দ্বিতীয় দিনের মতো বৈঠকে বসে জোটটি। পোল্যান্ড, ফিনল্যান্ডসহ তিন বাল্টিক দেশ লাটভিয়া, এস্তোনিয়া ও লিথুয়ানিয়া রুশ নাগরিকদের ভিসা সুবিধা পুরোপুরি বাতিলের সিদ্ধান্ত নিয়েছে। শেনজেন এলাকা ভ্রমণে কড়াকড়ি আরোপের আহ্বান জানিয়ে ইউরোপীয় কমিশনের কাছে যৌথভাবে চিঠি দিয়েছে দেশগুলো।\n\nপররাষ্ট্রমন্ত্রী এস্তোনিয়া উরমাস রেইনসালু বলেন, রাশিয়ার ওপর আটটি নিষেধাজ্ঞাসহ শেনজেন এলাকা ভ্রমণেও কড়াকড়ি আরোপ করতে ইউরোপীয় কমিশনের কাছে চিঠি দেওয়া হয়েছে। এতে এ অঞ্চলে রুশ নাগরিকদের যাতায়াত আরও কমবে।\n\nএদিকে এখনো ঢালাওভাবে ভিসা বাতিলে জোটটির সঙ্গে ঐকমত্যে পৌঁছাতে পারেনি জার্মানি ও ফ্রান্স। জার্মান চ্যান্সেলরের মতে, এতে হিতে-বিপরীত হতে পারে।\n\nজার্মান চ্যান্সেলর ওলাফ শলজ বলেন, ইউক্রেন যুদ্ধের জন্য যারা দায়ী, তাদের বিরুদ্ধে নিষেধাজ্ঞা দেওয়া অত্যন্ত জরুরি। যাতে রাশিয়া অর্থনৈতিকভাবে ক্ষতিগ্রস্ত হয়। কিন্তু ভিসা বাতিল করে সাধারণ রুশ নাগরিকদের বিপদ ডেকে আনা উচিত হবে না।\n\nতবে শিগগিরই ইইউভুক্ত সব দেশকেই এ বিরোধ নিষ্পত্তির আহ্বান জানিয়েছেন পররাষ্ট্রনীতিবিষয়ক প্রধান জোসেফ বোরেল।\n\nএ অবস্থায় তীব্র নিন্দা জানিয়ে রুশ উপপররাষ্ট্রমন্ত্রী বলছেন, পশ্চিমারা নিজের পায়ে নিজেই গুলি করার মতো সিদ্ধান্ত নিতে যাচ্ছে। ইউউর সঙ্গে করা চুক্তিটি বাতিল হলে রুশ নাগরিকদের ইউরোপের দেশ ভ্রমণে অতিরিক্ত সময় ও অর্থ গুনতে হবে তাদের। এতে সিদ্ধান্ত বাস্তবায়ন করলে রুশবিরোধী এজেন্ডাদের বিরুদ্ধে পাল্টা পদক্ষেপ নিতে পুতিন প্রশাসন পিছপা হবে না বলেও হুশিয়ারি দিয়েছে মস্কো।\n\nসূত্র: ওয়াশিংটন পোস্ট",
    "রাশিয়ার বিরুদ্ধে ব্যবস্থা বাল্টিক দেশগুলির – DW – 08.09.2022": "লাটভিয়া, এস্টোনিয়া এবং লিথুয়ানিয়া বুধবার জানিয়েছে, রাশিয়ার নাগরিকদের ভিসা দেয়া এবং দেশে ঢুকতে দেয়া নিয়ে আরো কড়াকড়ি করা হবে। এর আগে রাশিয়ার নাগরিকদের ভিসা দেওয়ার ব্যাপারে গুরুত্বপূর্ণ সিদ্ধান্ত নিয়েছিল ইউরোপীয় ইউনিয়ন (ইইউ)।\n\nলাটভিয়ার পররাষ্ট্রমন্ত্রী জানিয়েছেন, শেনগেন ভিসা থাকলেও রাশিয়া এবং বেলারুশ থেকে সকলকে বাল্টিক দেশগুলিতে ঢুকতে দেওয়া হবে না বলে সিদ্ধান্ত হয়েছে। তবে অসহায় ব্যক্তি বা পরিবার, ট্রাকচালক এবং কূটনীতিকদের যাতায়াত করতে দেয়া হবে।\n\nখারকিভের রাস্তায় শিম্পাঞ্জি To view this video please enable JavaScript, and consider upgrading to a web browser that supports HTML5 video\n\nএদিন লিথুয়ানিয়ায় একটি কনফারেন্সে যোগ দিয়েছিলেন তিনি। সেখানে তিনি জানান, গত কিছুদিনে রাশিয়া থেকে সীমান্ত পার করার প্রবণতা কয়েক গুণ বেড়ে গেছে। পরিস্থিতি সামলানোই মুশকিল হয়ে যাচ্ছে। ফলে এই নিয়ম চালু করা অত্যন্ত প্রয়োজন।\n\nসম্প্রতি ইইউ ভিসা দেয়ার ক্ষেত্রে রাশিয়ার উপর একই নিষেধাজ্ঞা চাপিয়েছে। বস্তুত, ইইউ-কেই বাল্টিক দেশগুলি অনুসরণ করল বলে মনে করা হচ্ছে। রাশিয়ার সঙ্গে ইউরোপীয় ইউনিয়নের ভিসা চুক্তি ছিল। ২০০৭ সালের সেই চুক্তি ভেঙে দিয়েছে ইইউ। এর ফলে রাশিয়ার নাগরিকদের কাছে শেনগেন ভিসা পাওয়া প্রায় অসম্ভব হয়ে দাঁড়িয়েছে।\n\nপুটিনের বক্তব্য\n\nসম্প্রতি এক সভায় রাশিয়ার প্রেসিডেন্ট ভ্লাদিমির পুটিন জানিয়েছেন, পশ্চিমের নিষেধাজ্ঞার জেরে বেশ কিছু ক্ষেত্রে সমস্যা দেখা দিয়েছে। ইস্টার্ন ইউরোপিয়ান ফোরামে বক্তৃতা করার সময় তিনি এই কথা বলেন। তবে ঠিক কোন কোন ক্ষেত্রে ক্ষতি হচ্ছে, তা তিনি স্পষ্ট করে বলেননি।\n\nবরং পশ্চিমা বিশ্বকে একহাত নিয়ে পুটিন বলেছেন, পশ্চিম যেভাবে নিষেধাজ্ঞা জারি করেছে, তা অবৈধ এবং অনৈতিক। রাশিয়া কখনোই তা মেনে নিতে পারেনি। তবে রাশিয়াও এর জবাব দেবে বলে পুটিন জানিয়েছেন। বস্তুত, ইউক্রেন যুদ্ধ ছয়মাস পার করে গেছে। গত কয়েকমাসে একাধিক নিষেধাজ্ঞার প্যাকেজ জারি হয়েছে রাশিয়ার উপর। এরপর সাম্প্রতিক ভিসা ব্যানের ঘটনা ঘটল।\n\nক্রাইমিয়া নিয়ে ইউক্রেনের দাবি\n\nইউক্রেনের সেনা প্রধান এক সংবাদমাধ্যমে লিখেছেন, ক্রাইমিয়ায় ইউক্রেন আক্রমণ চালিয়েছে। তার লেখায় বলা হয়েছে, ইউক্রেন থেকে মিসাইল হামলা চালানো হয়েছে ক্রাইমিয়ায়। সেখানে রাশিয়ার সেনাঘাঁটিগুলি ধ্বংস করার চেষ্টা করা হয়েছে।\n\nঘটনা হলো, ইউক্রেন আগে এবিষয়টি স্বীকার করেনি। ক্রাইমিয়ায় একাধিক বিস্ফোরণ হলেও ইউক্রেন জানিয়েছে, এর সঙ্গে তারা যুক্ত নয়। অন্যদিকে, রাশিয়া বলেছে, দুর্ঘটনার ফলেই এমনটা হয়েছে। বস্তুত, রাশিয়া সে সময় হুমকি দিয়েছিল, ইউক্রেন আক্রমণ চালালে তারা ফের কিয়েভ আক্রমণ করবে।\n\nক্রাইমিয়ায় রাশিয়ার সেনার একটি বিমানঘাঁটিতে বিস্ফোরণ হয়েছিল কিছুদিন আগেই। তাতে রাশিয়ার বিপুল ক্ষতি হয়েছিল। একজন নিহত হন।\n\nট্রাস-বাইডেন কথা\n\nযুক্তরাজ্যের নতুন প্রধানমন্ত্রী প্রথম ফোন করেছিলেন ইউক্রেনের প্রেসিডেন্ট ভালিদিমির জেলেনস্কিকে। বুধবার তিনি ফোন করেন মার্কিন প্রেসিডেন্ট জো বাইডেনকে। লিজ ট্রাস এবং বাইডেন যৌথভাবে জানিয়েছেন, তারা ইউক্রেনের পাশে আছেন। ট্রাস বলেছেন, ইউক্রেনকে সবরকম সাহায্য দেওয়া হবে।\n\nএর আগে বরিস জনসন যুক্তরাজ্যের প্রধানমন্ত্রী ছিলেন। ইউক্রেনের জন্য একাধিক সামরিক প্যাকেজ ঘোষণা করেছিলেন তিনি। পাশাপাশি ইউক্রেনের জন্য বেসামরিক সাহায্যও লাগাতার পাঠিয়ে গেছে যুক্তরাজ্য।\n\nএসজি/জিএইচ (রয়টার্স, ডিপিএ, এএফপি)",
    "জাতিসংঘে ইউক্রেনে রুশ হামলার কড়া সমালোচনা জার্মানি এবং ফ্রান্সের": "জাতিসংঘের সাধারণ পরিষদের অধিবেশনে ইউক্রেনে রুশ হামলার কড়া সমালোচনা জানিয়েছে জার্মানি এবং ফ্রান্স।\n\nকাতারভিত্তিক সংবাদমাধ্যম আল-জাজিরার এক প্রতিবেদনে এ তথ্য উল্লেখ করা হয়।\n\nগতকাল মঙ্গলবার নিউ ইয়র্কে জাতিসংঘে জার্মানির চ্যান্সেলর ওলাফ শলৎস বলেন, ‘‘ইউক্রেনে সামরিক আগ্রাসন পরিচালনায় রাশিয়ার হামলার কোনো ভিত্তি নেই। এটি সাম্রাজ্যবাদ।‘’\n\nতার মতে, পুতিনের এ সিদ্ধান্ত শুধুমাত্র ইউরোপেই বিপর্যয় নিয়ে আসবে না। বরং বিশ্বে রুল-বেজড অর্ডার বজায়ে প্রভাব রাখবে।\n\nফ্রান্সের প্রেসিডেন্ট এমানুয়েল মাখোঁ বলেন, ইউক্রেনে রুশ হামলায় রাশিয়ার নিন্দা জানানোর ক্ষেত্রে কোনো দেশের নিরপেক্ষ থাকা উচিত নয়। যারা বর্তমানে নিশ্চুপ রয়েছে, তারা নতুন একটি সাম্রাজ্যবাদ গড়ে ওঠার উঠার ক্ষেত্রে সহায়তা করছে।\n\nঅন্যদিকে কাতার, সেনেগাল এবং তুরস্ক দ্রুত শান্তি আলোচনা শুরুর আহ্বান জানিয়েছে। আর ইউক্রেনে মস্কোর নৃশংসতার বিচারের দাবিতে একটি যুদ্ধাপরাধ ট্রাইবুন্যাল প্রতিষ্ঠার আহ্বান জানিয়েছে লিথুয়ানিয়া।\n\nগত ২৪ ফেব্রুয়ারি ইউক্রেনে সামরিক আগ্রাসন শুরু করে রাশিয়া। চলতি মাসে রাশিয়া-ইউক্রেন যুদ্ধের সাত মাস হয়েছে।\n\nরাশিয়ার সামরিক অভিযানের পর জাতিসংঘের সাধারণ পরিষদে ভোটাভুটি অনুষ্ঠিত হয়েছিল। তখন ১৪০টি দেশ রুশ হামলার নিন্দা জানানোর পাশাপাশি অবিলম্বে ইউক্রেনের ভূখণ্ড থেকে সেনা প্রত্যাহারের আহ্বান জানিয়েছিল। যদিও ৩০ টির বেশি দেশ রাশিয়ার সমালোচনা থেকে বিরত ছিল। এদের মধ্যে ভারত, চীন এবং দক্ষিণ আফ্রিকাও রয়েছে।\n\n(ঢাকাটাইমস/২১সেপ্টেম্বর/আরআর)",
    "জাতিসংঘে রাশিয়ার শাস্তি চাইলেন ইউক্রেনের প্রেসিডেন্ট জেলেনস্কি": "ইউক্রেনে সামরিক আগ্রাসনের জন্য রাশিয়ার শাস্তি নিশ্চিতের জন্য জাতিসংঘের প্রতি আহ্বান জানিয়েছেন ইউক্রেনের প্রেসিডেন্ট ভলোদিমির জেলেনস্কি। এজন্য একটি বিশেষ ট্রাইবুন্যাল প্রতিষ্ঠার পাশাপাশি রাশিয়ার ভেটো ক্ষমতা কেড়ে নেওয়ার দাবি জানান তিনি।\n\nকাতারভিত্তিক সংবাদমাধ্যম আল-জাজিরা এক প্রতিবেদনে এ তথ্য জানিয়েছে।\n\nগতকাল বুধবার (২১ সেপ্টেম্বর) জাতিসংঘের সাধারণ পরিষদে প্রি-রেকর্ডেড ভিডিওর মাধ্যমে বক্তব্য দেন জেলেনস্কি। এর কয়েক ঘণ্টা আগেই নতুনভাবে ইউক্রেনে আংশিক সেনা সমাবেশের ঘোষণা দিয়েছিলেন রুশ প্রেসিডেন্ট ভ্লাদিমির পুতিন।\n\nজেলেনস্কি বলেন, ‘ইউক্রেনের বিরুদ্ধে একটি অপরাধ সংগঠিত হয়েছে। আমরা শুধুমাত্র শাস্তি দাবি করছি।’\n\nগত ২৪ ফেব্রুয়ারি ইউক্রেনে সামরিক অভিযানের পর প্রথমবারের মতো জাতিসংঘে বিশ্ব নেতৃবৃন্দের উদ্দেশ্যে বক্তব্য দিয়েছেন জেলেনস্কি।\n\nজেলেনস্কির ভাষণ শেষ হওয়ার পর বিভিন্ন দেশের কূটনীতিবিদরা হাত তালিয়ে দিয়ে প্রশংসা করলেও রাশিয়াসহ কিছু দেশের প্রতিনিধিরা চুপচাপ বসে ছিল।\n\nগত মঙ্গলবার জাতিসংঘের সাধারণ পরিষদের অধিবেশনে ইউক্রেনে রুশ হামলার কড়া সমালোচনা জানিয়ে বক্তব্য দেয় জার্মানি এবং ফ্রান্স।\n\nনিউ ইয়র্কে জাতিসংঘে জার্মানির চ্যান্সেলর ওলাফ শলৎস বলেন, ‘‘ইউক্রেনে সামরিক আগ্রাসন পরিচালনায় রাশিয়ার হামলার কোনো ভিত্তি নেই। এটি সাম্রাজ্যবাদ।‘’\n\nতার মতে, পুতিনের এ সিদ্ধান্ত শুধুমাত্র ইউরোপেই বিপর্যয় নিয়ে আসবে না। বরং বিশ্বে রুল-বেজড অর্ডার বজায়ে প্রভাব রাখবে।\n\nফ্রান্সের প্রেসিডেন্ট এমানুয়েল মাখোঁ বলেন, ইউক্রেনে রুশ হামলায় রাশিয়ার নিন্দা জানানোর ক্ষেত্রে কোনো দেশের নিরপেক্ষ থাকা উচিত নয়। যারা বর্তমানে নিশ্চুপ রয়েছে, তারা নতুন একটি সাম্রাজ্যবাদ গড়ে ওঠার উঠার ক্ষেত্রে সহায়তা করছে।\n\nঅন্যদিকে কাতার, সেনেগাল এবং তুরস্ক দ্রুত শান্তি আলোচনা শুরুর আহ্বান জানায়। আর ইউক্রেনে মস্কোর নৃশংসতার বিচারের দাবিতে একটি যুদ্ধাপরাধ ট্রাইবুন্যাল প্রতিষ্ঠার আহ্বান জানায় লিথুয়ানিয়া।\n\nঅন্যদিকে গতকাল বুধবার রাশিয়ার প্রতিরক্ষামন্ত্রী সার্গেই শোইগু জানান, গত ফেব্রুয়ারিতে ইউক্রেনে রাশিয়া অভিযান শুরুর পর থেকে তাদের ৫ হাজার ৯৩৭ জন সেনা নিহত হয়েছেন।\n\nশোইগু আরও বলেন, ইউক্রেন পশ্চিমাদের সঙ্গে সম্মিলিতভাবে যুদ্ধ করছে। রাশিয়া তেমনটি করছে না।\n\n(ঢাকাটাইমস/২২সেপ্টেম্বর/আরআর)",
    "ইউক্রেনের পরমাণুকেন্দ্রে আইএইএ-র প্রতিনিধিরা – DW – 02.09.2022": "বৃহস্পতিবার দুপুরে ইউক্রেনের ঝাপোরিজ্ঝিয়া পরমাণু কেন্দ্র পরিদর্শন করে বেরিয়ে যান ইন্টারন্যাশনাল অ্যাটমিক এনার্জির এজেন্সির প্রধান রাফায়েল গ্রসি। এদিন সকালেই ১৪ জনের প্রতিনিধি দল নিয়ে পরমাণু বিদ্যুৎকেন্দ্রে পৌঁছেছিলেন গ্রসি। দুপুরে সেখান থেকে বেরিয়ে তিনি বলেন, আইএইএ-এর প্রতিনিধিরা আপাতত ওই পরমাণু কেন্দ্রেই থাকবেন। অন্তত পাঁচজন সেখানে আছেন বলে জানিয়েছেন তিনি। কেন্দ্রটির যাতে কোনো ক্ষতি না হয়, তা নিশ্চিত করবেন তারা।\n\nসূত্র অবশ্য জানিয়েছে, আপাতত ৩ সেপ্টেম্বর পর্যন্ত ওই প্রতিনিধিরা সেখানে থাকবেন। তবে তারপরেও তারা থাকার চেষ্টা করবেন।\n\nএদিকে আইএইএ-এর সফরের মধ্যেই ইউক্রেন এবং রাশিয়া একে অপরকে দোষারোপ করে চলেছে। ঝাপোরিজ্ঝিয়া অঞ্চলে লড়াই তীব্র হয়েছে। ইউক্রেনের অভিযোগ, আইএইএ-এর প্রতিনিধিরা যে রাস্তা দিয়ে গেছেন, সেখানে হামলা চালিয়েছে রাশিয়া। তারা চেষ্টা করেছে প্রতিনিধিদের সমস্যায় ফেলতে। শুধু তা-ই নয়, পরমাণুকেন্দ্রের একেবারে কাছেও বোমাবর্ষণ করা হয়েছে বলে অভিযোগ। রাশিয়া অবশ্য এই দাবি মানতে চায়নি। তাদের পাল্টা দাবি, ইউক্রেন এই সুযোগ ব্যবহার করে রাশিয়ার দখলে থাকা অঞ্চল পুনর্দখল করতে চাইছে। প্রতিনিধি দলের পিছন পিছন ইউক্রেনের একটি বাহিনী এলাকায় পৌঁছেছে বলে অভিযোগ। তারাই পরমাণু কেন্দ্রের কাছে আক্রমণ চালাচ্ছে বলে অভিযোগ। বস্তুত, রাশিয়ার অভিযোগ, নিপ্রো নদী পেরিয়ে ইউক্রেনের সেনা তাদের অঞ্চলে ঢোকার চেষ্টা করছে। নিপ্রো নদীর একটি পার এখন রাশিয়ার দখলে। অন্যদিকটি ইউক্রেনের। নিপ্রো নদীর উপরের সেতু ভেঙে দেওয়ার চেষ্টা করেছিল ইউক্রেন।\n\nগাড়ি বোমায় নিহত ‘পুটিনের মস্তিষ্কের’ মেয়ে To view this video please enable JavaScript, and consider upgrading to a web browser that supports HTML5 video\n\nএদিন গ্রসি সাংবাদিকদের বলেছেন, ''ঝাপোরিজ্ঝিয়া পরমাণু বিদ্যুৎকেন্দ্রটি রক্ষা করা সবচেয়ে বড় দায়িত্ব। আমরা কোনোভাবেই এর কোনো ক্ষতি হতে দেবো না।'' বস্তুত, গ্রসির বক্তব্য, বিদ্যুৎকেন্দ্রে ছয়টি পরমাণু চুল্লির মধ্যে দুইটি বন্ধ আছে। বিস্ফোরণের পর একটি বন্ধ করা হয়েছিল। অন্যটি তার আগেই বন্ধ রাখা হয়েছিল। তবে বাকি চারটি চুল্লি ঠিক আছে। কোনোভাবেই যাতে ওই কেন্দ্রের ভিতর বিস্ফোরণ না হয়, আইএইএ তা নিশ্চিত করবে।\n\nকালিনিনগ্রাদে পুটিন\n\nবৃহস্পতিবার কালিনিনগ্রাদে একটি স্কুল পরিদর্শনে যান রাশিয়ার প্রেসিডেন্ট ভ্লাদিমির পুটিন। সেখানে একাধিক বিষয় নিয়ে কথা বলেছেন তিনি। আলোচনা করেছেন সাম্প্রতিক যুদ্ধ পরিস্থিতি নিয়েও। তবে বিশেষজ্ঞদের কাছে পুটিনের কালিনিনগ্রাদ সফর অত্যন্ত গুরুত্বপূর্ণ। ওই অঞ্চল থেকে লিথুয়ানিয়া এবং পোল্যান্ডের সীমান্ত কাছে। বাল্টিক সাগরের ধারে ওই শহর কৌশলগতভাবে গুরুত্বপূর্ণ। লিথুয়ানিয়া এবং পোল্যান্ডের সীমান্তে প্রচুর সেনা মজুত করা হয়েছে। বাল্টিক সাগরেও সেনা মহড়া চলছে। এই পরিস্থিতিতে পুটিনের ওই এলাকায় যাওয়া বিশেষ বার্তাবহ।\n\nএসজি/জিএইচ (রয়টার্স, এপি, এএফপি, ডিপিএ)",
    "'বিপজ্জনক হয়ে উঠছেন পুতিন', যুদ্ধ তীব্র হওয়ার শঙ্কা": "চলতি বছরের গত ২৪ ফেব্রুয়ারি ইউক্রেনে সামরিক অভিযানের ঘোষণা দেন রুশ প্রেসিডেন্ট ভ্লাদিমির পুতিন। এরপর আজ বৃহস্পতিবার (২২ সেপ্টেম্বর) পর্যন্ত টানা দেশ দুইটির মধ্যে চলছে সংঘাত। এতে দুই পক্ষের বহু হতাহতের খবর পাওয়া যাচ্ছে। শিগগিরই কিয়েভ দখল ও সেখানে পুতুল সরকার বসানোর প্রয়াস নিয়ে পুতিন ইউক্রেনে যে আগ্রাসন শুরু করেছিলেন তা এখন পর্যন্ত অধরা। ইউক্রেনের বেশ কিছু দখল করে নিলেও সম্প্রতি ইউক্রেনের বাহিনীর তীব্র পাল্টা আক্রমণে পিছু হটতে বাধ্য হচ্ছে রুশ বাহিনী। এছাড়া ইউক্রেন যুদ্ধে রাশিয়া প্রবল সেনা সংকটে ভুগছে বলে দাবি পশ্চিমা বিশ্বের।\n\nসম্প্রতি ব্রিটিশ সংবাদ মাধ্যম বিবিসির প্রতিবেদনে বলা হয়, ইউক্রেন যুদ্ধে রাশিয়া দেশটির কয়েদিদের পাঠানোর জন্য মরিয়া হয়ে উঠেছে। রিপোর্ট, রাশিয়ার কারাগারগুলোতে আটক অপরাধীদের ইউক্রেন যুদ্ধে পাঠনোর বিষয়টিকে সমর্থন করেছেন দেশটির একটি ভাড়াটে গ্রুপের প্রধান ইয়েভগেনি প্রিগোজিন। রাশিয়ায় ওয়াগনার গ্রুপ নামে একটি ভাড়াটে সৈন্য দলের প্রধান হচ্ছে ইয়েভগেনি প্রিগোজিন।\n\nসম্প্রতি প্রকাশিত হওয়া এক ভিডিওতে দেখা যাচ্ছে, তিনি সৈন্য ভাড়া করার জন্য রাশিয়ার একটি কারাগারে যান। সেখানে তিনি বলেছেন, যারা যুদ্ধে যেতে চায় না, তাদের উচিত হবে তাদের সন্তানদের যুদ্ধে পাঠানো।\n\nফাঁস হয়ে যাওয়া ভিডিওতে দেখা যাচ্ছে, কারাগারে গিয়ে ইয়েভগেনি প্রিগোজিন বন্দিদের উদ্দেশে বলছেন, যারা তার গ্রুপের জন্য ছয়মাস কাজ করবে তাদের মুক্ত করে দেওয়া হবে।\n\nএছাড়া আল-জাজিরা ও রয়টার্স জানিয়েছে, রাশিয়া নতুন করে চুক্তিতে সেনা নিয়োগ দিচ্ছে। এতে বিদেশিরাও যোগ দিতে পারবেন। খবরে বলা হয়েছে, রাশিয়া ইউক্রেনে বিশেষ অভিযানের জন্য চুক্তিতে সেনা নিয়োগ দিচ্ছে। বেতন হিসেবে প্রতিমাসে নিয়োগপ্রাপ্ত সেনারা পাবেন অন্তত তিন হাজার মার্কিন ডলার যা বাংলাদেশি মুদ্রায় প্রায় তিন লাখ টাকা।\n\nনিয়োগের শর্ত হিসেবে বলা হয়, ১৮ থেকে ৬০ বছর বয়সী রুশ ও বিদেশিরা যারা অন্তত উচ্চ-মাধ্যমিক পাশ তারা এই নিয়োগের জন্য প্রযোজ্য হবেন।\n\nরাশিয়ার এমন কার্যকলাপে ইউক্রেনে দেশটি যে সেনা সংকটে ভুগছে তা ক্রমেই প্রতীয়মান হয়ে উঠছে বলে দাবি বিশেষজ্ঞদের। তবে পুতিন যে সহজে ইউক্রেনে তার ব্যর্থতা মেনে নেবেন না-এটা তাকে আরও বিপজ্জনক করে তুলবে বলে শঙ্কা।\n\nএরই মধ্যে পুতিন গতকাল বুধবার দেশটিতে ‘আংশিক সেনা সমাবেশ’ করার ঘোষণা দিয়েছেন। আন্তর্জাতিক গণমাধ্যমের খবর, দ্বিতীয় বিশ্বযুদ্ধের পর এই প্রথম রাশিয়া এ ধরনের সেনা সমাবেশ করতে যাচ্ছে।\n\nটেলিভিশনে দেওয়া ভাষণে পুতিন বলেছেন, ইউক্রেন যুদ্ধ ও তার পশ্চিমা সমর্থকদের বিরুদ্ধে জিততে অতিরিক্ত জনবল দরকার। প্রতিবেদনে বলা হয়েছে, আংশিক সেনা সমাবেশে তিন লাখ রিজার্ভ সেনাকে ডাকা হবে।\n\nপুতিন বলেন, আমাদের মাতৃভূমি, এর সার্বভৌমত্ব ও আঞ্চলিক অখণ্ডতা রক্ষা করতে, নাগরিকদের ও স্বাধীন অঞ্চলে আমাদের জনগণের নিরাপত্তা নিশ্চিত করতে এই সেনা সমাবেশ।\n\nপুতিনের এই নির্দেশনায় ইউক্রেনে যুদ্ধ আরও তীব্র হয়ে উঠবে বলে আশঙ্কা করছেন বিশেষকরা। গতকাল পুতিন পশ্চিমাদের হুঁশিয়ারি দিয়ে বলেছেন, তারা (পশ্চিমারা) যদি ‘পারমাণবিক ব্ল্যাকমেল’ অব্যাহত রাখে, তাহলে রাশিয়া তাদের অস্ত্রের বিশাল মজুতের শক্তি দিয়েই তার জবাব দেবে।\n\nরুশ প্রেসিডেন্টের এমন ঘোষণার পর অনেক দেশই এর কড়া সমালোচনা ও শঙ্কা প্রকাশ করেছেন। ইউক্রেনের প্রেসিডেন্ট ভলোদিমির জেলেনস্কি বলেছেন, তার বিশ্বাস হয় না বিশ্ব পুতিনকে পারমাণবিক অস্ত্র ব্যবহার করতে দেবে।\n\nমার্কিন নেতৃত্বাধীন পশ্চিমাদের সামরিক জোট ন্যাটোর প্রধান প্রধান ইয়েনস স্টলটেনবার্গ বলেন, পুতিনের সেনা সমাবেশ একটি বিপজ্জনক ও বেপরোয়া পারমাণবিক বাগাড়ম্বরপূর্ণ উক্তি।\n\nযুক্তরাজ্যের পক্ষ থেকে বলা হয়েছে, পুতিনের এমন ভাষণ ইউক্রেনের যুদ্ধে সহিংসতা উদ্বেগজনকভাবে বৃদ্ধির ইঙ্গিত। পুতিনের এই হুমকি গুরুত্বসহকারে নেওয়া উচিত।\n\nএদিকে মার্কিন সিনিয়র এক কর্মকর্তা বলেছেন, রুশ প্রেসিডেন্ট ভ্লাদিমির পুতিনের পরমাণু অস্ত্র ব্যবহার করার ‘দায়িত্বজ্ঞানহীন’ হুমকি গুরুত্ব সহকারে নিচ্ছে যুক্তরাষ্ট্র।\n\nপুতিনের এমন হুমকির পর আলোচনার মাধ্যমের ইউক্রেনে যুদ্ধবিরতির আহ্বান জানিয়েছে চীন। একইসঙ্গে জার্মানি পুতিনের এই ভাষণের কড়া সমালোচনা করেছে। জার্মানির ভাইস চ্যান্সেলর রবার্ট হেবেক বলেছেন, রাশিয়ার থেকে আরও একটি খারাপ ও ভুল পদক্ষেপ।\n\nইউরোপীয় ইউনিয়নের নির্বাহী বলেন, পুতিনের আংশিক সেনা সমাবেশের ডিক্রি প্রমাণ করেছে তিনি মরিয়া ও বেপরোয়া হয়ে আছেন এবং শুধুমাত্র সংকট বাড়াতে চাইছেন।\n\nএছাড়া এস্তোনিয়া, নেদারল্যান্ডস, লাটভিয়া, চেক প্রজাতন্ত্র, মলদোভা, লিথুয়ানিয়া, রোমানিয়া পুতিনের এই ভাষণের সমালোচনা করেছেন এবং ইউক্রেনে যুদ্ধ বৃদ্ধির শঙ্কা জানিয়েছে। বিবিসি, সিএনএন, আল-জাজিরা",
    "Ukraine Crisis:ইউক্রেন ফেরতা ডাক্তারি পড়ুয়ারা পড়তে পারবেন 29টি দেশে": "কোটা (রাজস্থান), 16 সেপ্টম্বর: রাশিয়ার সঙ্গে যুদ্ধের পর ইউক্রেনন থেকে দেশে ফিরে আসা কয়েকহাজার ডাক্তারি পড়ুয়ার ভবিষ্যৎ চরম অনশ্চিয়তার মধ্যে পড়েছিল ৷ এই সকল পড়ুয়াদের সুবিধার্থে বৃহস্পতিবার ন্যাাশনাল মেডিক্যাল কমিশন 29 দেশের বেশ কিছু বিশ্ববিদ্যালয়ের তালিকা প্রকাশ করেছে । পড়ুয়ারা তাদের অর্ধ সমাপ্ত পাঠক্রম শেষ করতে পারবেন এই শিক্ষা সমস্ত প্রতিষ্ঠানে (Medicos studying in Ukrainian can continue studies) ৷\n\nভারত থেকে একাধিক পড়ুয়া ইউক্রেনে ডাক্তারি পড়তে গিয়েছিলেন ৷ ফেব্রুয়ারি মাসে হঠাৎই রাশিয়ার পক্ষ থেকে ইউক্রনে সামরিক অভিযান ঘোষণা করা হয় (Russia Ukraine War) ৷ এর কিছুদিন পরেই দুই দেশের মধ্যে শুরু হয় যুদ্ধ ৷ প্রাণ বাঁচাতে ডাক্তরি পড়ুয়াদের সেখান থেকে চলে আসতে হয় ৷ চরম অনিশ্চতার মধ্যে পড়েন ডাক্তারি পড়ুয়ারা ৷ সেই সমস্ত পড়ুয়ারা 29টি দেশের বিশ্ববিদ্যালয়ের তাঁদের ডাক্তারি পাঠক্রম শেষ করতে পারবেন ৷ তালিকায় আমেরিকা থেকে শুরু করে ফ্রান্স এবং সুইডেনও রয়েছে ৷ শিক্ষা বিশেষজ্ঞদের অনেকেই মনে করেছেন এই ঘোষণা নিশ্চয় পড়ুয়াদের পথ দেখাবে ।\n\nআরও পড়ুন : ইউক্রেন ফেরত মেডিক্যাল পড়ুয়াদের ভবিষ্যৎ কী হবে, নোটিশ সুপ্রিম\n\nএই প্রসঙ্গেই কোটার শিক্ষা বিশেষজ্ঞ দেব শর্মা বলেন , ‘‘পোল্যান্ড, অস্ট্রিয়া, ফ্রান্স, জর্জিয়া, লিথুয়ানিয়া, মলদোভা, স্লোভেনিয়া, স্পেন, উজবেকিস্তান, মার্কিন যুক্তরাষ্ট্র, ইতালি, বেলজিয়ামের মতো নিম্নলিখিত দেশে পড়াশোনা করতে পারবেন ওই পড়ুয়ারা। এছড়াও মিশর, বেলারুশ, লাটভিয়া, কিরগিজস্তান, গ্রীস, রোমানিয়া, সুইডেন, ইসরাইল, ইরান, আজারবাইজান, বুলগেরিয়া, জার্মানি, তুরস্ক, ক্রোয়েশিয়া এবং হাঙ্গেরিতেও যেতে পারেন পড়ুয়ারা ৷’’\n\nআরও পডুন : ইউক্রেন ফেরত মেডিক্যাল পড়ুয়াদের প্র্যাকটিক্যালের সুযোগ রাজ্যে\n\nএই প্রসঙ্গেই তিনি আরও জানান, বিদেশে এমবিবিএস করা শিক্ষার্থীদের জন্য আমাদের দেশের নিয়ম কঠোর। এমনকী সাধারণ পরিস্থিতিতে বা জরুরি অবস্থাতেও ভারতীয় বিশ্ববিদ্যালয়ে ছাত্রদের পুনর্বাসন করা যায় না। তাই, এই সকল পড়ুয়াদের অন্য বিদেশি বিশ্ববিদ্যালয়ে স্থানান্তর করা হয়।",
    "রাশিয়ায় যোগ দিতে গণভোট চলছে ইউক্রেনের চার অঞ্চলে, দেশ ছাড়ছেন রুশরা": "(৩ দিন আগে) ২৩ সেপ্টেম্বর ২০২২, শুক্রবার, ৪:৩৫ অপরাহ্ন\n\nসর্বশেষ আপডেট: ১২:২১ পূর্বাহ্ন\n\nরাশিয়া নিয়ন্ত্রিত ইউক্রেনের চার অঞ্চলে গণভোট শুরু হয়েছে। আগামি পাঁচ দিন এই ভোট চলবে। এতে স্থানীয়রা ভোট দিয়ে জানাবেন যে, তারা রাশিয়ার সঙ্গে যুক্ত হতে চান কি চান না। এই ভোটকে অবৈধ বলে ঘোষণা করেছে ইউক্রেন ও পশ্চিমা বিশ্ব। ধারণা করা হচ্ছে, এই ভোটের পরই ইউক্রেনের এই অংশগুলোকে নিজের সঙ্গে যুক্ত করে নেবে রাশিয়া।\n\nবিবিসি জানিয়েছে, যে চারটি অঞ্চল লুহানস্ক, খেরসন, দনেতস্ক ও জাপোরিঝিয়ায় ভোট হচ্ছে তার দু’টি ইউক্রেনের পূর্বাঞ্চলীয় এবং দু’টি দক্ষিণাঞ্চলীয়। এগুলো এখনই রাশিয়ার সেনাদের অধীনে রয়েছে। এগুলো রাশিয়ার সঙ্গে যুক্ত করা হলে আনুষ্ঠানিভাবে এটাই হবে রাশিয়ার সীমান্ত। ফলে ইউক্রেনের এ অংশে কোনো হামলা হলে তাকে রাশিয়া নিজের উপরে হামলা বলে দাবি করতে পারবে এবং সেই অনুযায়ী পাল্টা জবাবও দিতে পারবে। এতে যুদ্ধ আরও ভয়াবহ হয়ে উঠবে বলে আশঙ্কা করা হচ্ছে।\n\nসাত মাস ধরে চলা যুদ্ধের প্রথম অংশে ইউক্রেনে বেশ ভালো সফলতা পেয়েছে রাশিয়া। তবে সেপ্টেম্বরের শুরু থেকে বেশ কিছু এলাকা পুনরায় দখলে নিতে সক্ষম হয় ইউক্রেন।\n\nবিজ্ঞাপন\n\nগত এক সপ্তাহ ধরে যদিও দুই পক্ষের অগ্রগতিই থমকে আছে। তবে ইউক্রেনের হাতে জায়গা হারানো নিয়ে ব্যাপক চাপে রয়েছেন রুশ প্রেসিডেন্ট ভ্লাদিমির পুতিন। অনেক রাশিয়ানই আশঙ্কা করছেন যে, ইউক্রেন হয়তো গুরুত্বপূর্ণ লুহানস্ক অঞ্চলও দখল করতে শুরু করবে। তাই পরিস্থিতি নিজের নিয়ন্ত্রণে রাখতে এই গণভোট আয়োজন করছে রুশপন্থীরা। এতে করে রাশিয়া আরও শক্তি নিয়ে ইউক্রেনের অগ্রযাত্রাকে থামিয়ে দিতে পারবে এবং প্রয়োজনে নতুন নতুন অঞ্চল দখলে নিতে পারবে।\n\nযেসব অঞ্চলে ভোট হচ্ছে তা ইউক্রেনের মোট ভূখণ্ডের ১৫ শতাংশ। এগুলো রাশিয়ার সঙ্গে যুক্ত হলে রাশিয়া এর নিরাপত্তায় আরও পদক্ষেপ নিতে পারবে। ইউক্রেন যদি পশ্চিমা অস্ত্র ব্যবহার করে এখানে আক্রমণ করে, তাহলে রাশিয়া পশ্চিমা দেশগুলোকেও টার্গেট করতে পারে বলে আশঙ্কা রয়েছে। রাশিয়া আরও তীব্র সংঘাতের প্রস্তুতিও নিয়েছে। ইউক্রেনের রুশপন্থী অঞ্চলগুলো থেকে নির্বাচনের ঘোষণা আসার সঙ্গে সঙ্গেই রিজার্ভ সেনা মোতায়েনের ঘোষণা দিয়েছেন রুশ প্রেসিডেন্ট ভ্লাদিমির পুতিন। এছাড়া ইউক্রেনে আরও সেনা পাঠানো হবে বলেও জানিয়েছেন তিনি।\n\nপুতিনের এই ঘোষণার পর অনেক রাশিয়ানই দেশ ছাড়ার চেষ্টা করছেন। দেশত্যাগের জন্য রাশিয়ার সীমান্তে দীর্ঘ সারি তৈরি হয়েছে। অনেকেই আশঙ্কা করছেন, তাদেরকেও যুদ্ধে ডাকা হতে পারে। যদিও ক্রেমলিন বলছে, যুদ্ধ করতে সক্ষম ব্যক্তিরা দেশ ত্যাগ করছে বলে যেসব খবরা-খবর প্রকাশিত হচ্ছে সেগুলো অতিরঞ্জিত করা হচ্ছে। রাশিয়ার সাথে জর্জিয়ার সীমান্তে দেখা যায় গাড়ির সারি কয়েক মাইল পর্যন্ত দীর্ঘ হয়েছে। নাম প্রকাশে অনিচ্ছুক এক ব্যক্তি বিবিসিকে বলেছেন, প্রেসিডেন্ট পুতিনের ঘোষণা পরপরই তিনি শুধু পাসপোর্ট সাথে নিয়ে দ্রুত বাড়ি থেকে বেরিয়ে বর্ডারের দিকে রওনা দেন। তিনি কোন জামা-কাপড়ও নেননি। সে ব্যক্তি আশংকা করছেন, রিজার্ভ সৈন্য হিসেবে যাদের যুদ্ধে পাঠানো হবে তিনি সে দলে পড়ে যেতে পারেন।\n\nকিছু প্রত্যক্ষদর্শী বলছেন, আপার লারস সীমান্ত চেকপয়েন্টে গাড়ির সারি পাঁচ কিলোমিটার পর্যন্ত দীর্ঘ হয়েছে। একটি ভিডিওতে দেখা যাচ্ছে, কিছু চালক তাদের গাড়ি সেই দীর্ঘ সারিতে রেখে চলে যাচ্ছেন। রাশিয়ার সাথে জর্জিয়ার সীমান্ত আছে। রাশিয়া থেকে জর্জিয়া যেতে কোন ভিসার প্রয়োজন হয় না। এছাড়া রাশিয়ার সাথে ফিনল্যান্ডের ১,৩০০ কিলোমিটার সীমান্ত আছে। তবে ফিনল্যান্ডে যাবার ক্ষেত্রে রাশিয়ানদের ভিসার প্রয়োজন হয়। ফিনল্যান্ডও বলছে, তাদের সীমান্ত দিয়েও রাশিয়ানদের আসা গতরাতে বৃদ্ধি পেয়েছে। তবে সেটি এখনো সামাল দেবার পর্যায়ে আছে।\n\nরাশিয়া থেকে ইস্তাম্বুল, বেলগ্রেড এবং দুবাই যাবার জন্যও অনেকে বিমানের টিকেট কিনেছেন। এসব টিকিটের চাহিদা বাড়ায় দামও বেড়ে গেছে। কোন কোন গন্তব্যের সব টিকিটিও বিক্রি হয়ে গেছে। এমন সময়ে জার্মানির স্বরাষ্ট্রমন্ত্রী বলেছেন, যুদ্ধ এড়িয়ে যেতে যেসব রাশিয়ান দেশ ছাড়ছেন তারা জার্মানিতে স্বাগত। কিন্তু লিথুয়ানিয়া, লাটভিয়া, এস্তোনিয়া এবং চেক রিপাবলিক ভিন্নভাবে কথা বলছে। তারা জানিয়েছে, রাশিয়া থেকে পালিয়ে আসা ব্যক্তিদের তারা আশ্রয় দেবে না।\n\nরাশিয়ার কাছ থেকে প্রায় ছয় হাজার বর্গ কিলোমিটার এলাকা ইউক্রেন পুনরায় দখল করে নেবার দু'সপ্তাহের মধ্যেই রাশিয়ার তরফ থেকে রিজার্ভ সৈন্য সমাবেশের ঘোষণা দেয়া হলো। রিজার্ভ সৈন্য তলব করার পর রাশিয়ায় বিক্ষোভ হয়েছে। বিক্ষোভের দায়ে পুলিশ প্রায় ১৩০০ বিক্ষোভকারীকে আটক করেছে। ক্রেমলিনের দাবি পশ্চিমাদের প্রভাবেই এসব আন্দোলন ও বিক্ষোভ হচ্ছে।",
    "গর্বাচেভ আমল ও সোভিয়েত ইউনিয়নের পতনের ঘটনাপ্রবাহ": "মার্চ ১৯৮৫\n\nমিখাইল সের্গেয়েভিচ গর্বাচেভ কমিউনিস্ট পার্টির সাধারণ সম্পাদক হন ৫৪ বছর বয়সে, তখন তিনি ছিলেন পলিটব্যুরোর সর্বকনিষ্ঠ সদস্য। দেশকে রাজনৈতিক ও অর্থনৈতিক স্থবিরতা থেকে বের করে আনতে তিনি পেরেস্ত্রোইকা (অর্থনৈতিক সংস্কার) এবং গ্লাসনস্ত (বাক্‌স্বাধীনতা) কর্মসূচি চালু করেন।\n\nনভেম্বর ১৯৮৫\n\nসুইজারল্যান্ডের জেনেভায় প্রথমবারের মতো বৈঠকে বসেন গর্বাচেভ ও যুক্তরাষ্ট্রের প্রেসিডেন্ট রোনাল্ড রিগ্যান। গর্বাচেভ বলেন, উত্তেজনা প্রশমন (দাঁতাত) এবং অস্ত্রের ভবিষ্যৎ মজুত কমানোর বিষয়ে তিনি ‘খুবই আশাবাদী’।\n\nএপ্রিল ১৯৮৬\n\nচেরনোবিল পারমাণবিক চুল্লিতে বিস্ফোরণে ইউরোপজুড়ে ‘তেজস্ক্রিয় মেঘ’ ছড়িয়ে পড়ে। কিন্তু তিন দিন পরে গিয়ে সেটা স্বীকার করে সোভিয়েত কর্তৃপক্ষ। ফলে গ্লাসনস্ত কর্মসূচি নিয়ে সংশয়ের সৃষ্টি হয়।\n\nডিসেম্বর ১৯৮৬\n\nগর্বাচেভের ফোনের পর ভিন্নমতাবলম্বী আন্দোলনের জনক আন্দ্রে শাখারভকে নির্বাসিত জীবন থেকে মুক্তি দেওয়া হয়। তাঁর শাসনামলে মুক্তি পাওয়া কয়েক শ রাজনৈতিক ও ধর্মীয় ভিন্নমতাবলম্বীদের একজন ছিলেন শাখারভ।\n\nমে ১৯৮৭\n\nম্যাথিয়াস রাস্ট নামের এক জার্মান তরুণ হেলসিঙ্কি থেকে হালকা উড়োজাহাজ ‘চেসনা’ চালিয়ে সোভিয়েত আকাশ প্রতিরক্ষাব্যবস্থাকে ফাঁকি দিয়ে মধ্য মস্কোর রেড স্কয়ারে অবতরণ করেন। এ ঘটনায় শীর্ষস্থানীয় প্রতিরক্ষা কর্মকর্তাদের বিরুদ্ধে কড়া ব্যবস্থা নেন গর্বাচেভ।",
    "ইতিহাসের আজকের এই দিন": "ডিএমপি নিউজ: ইতিহাসের দিনপঞ্জি মানুষের কাছে সব সময় গুরুত্ব বহন করে। আজকের দিনটি কাল হয়ে যায় অতীত। তাই প্রতিটি দিনই এক একটি ইতিহাস। আজ ২ সেপ্টেম্বর ২০২২ শুক্রবার এক নজরে দেখে নিন ইতিহাসের আজকের এই দিনে কি কি ঘটেছিল, কে কে জন্ম নিয়েছিলেন ও মৃত্যু বরণ করেছিলেন।\n\nএক নজরে ইতিহাসের পাতায় ২ সেপ্টেম্বর ঘটনাবলি:\n\n৪৪ খৃস্টপূর্ব – মিশরের ফারাও সপ্তম ক্লিওপেট্রা তার পুত্র পঞ্চদশ টলেমি সিজারিয়নকে সহকারী শাসক হিসেবে ঘোষণা করেন।\n\n৩১ খৃস্টপূর্ব – রোমান গৃহযুদ্ধ: গ্রীসের পশ্চিম উপকূলের অ্যাক্টিয়ামের যুদ্ধে অক্টোভিয়ান মার্ক আন্টনি ও ক্লিওপেট্রার সৈন্যদের পরাস্ত করেন।\n\n১৬৪৯ – ইতালির ক্যাস্টো শহর [পোপ দশম ইন্নোসেন্টের সৈন্যদের দ্বারা সম্পূর্ণভাবে ধ্বংস হয়।\n\n১৬৬৬ – লন্ডনে এক ভয়াবহ অগ্নিকাণ্ডে প্রায় ১০,০০০ বাড়ি পুড়ে যায় (সেন্ট পলের ক্যাথেড্রাল সহ)। এই অগ্নিকাণ্ড প্রায় তিন দিন যাবৎ চলে।\n\n১৭৫২ – যুক্তরাজ্য গ্রেগারিয়ান দিনপঞ্জি গ্রহণ করে নেয়।\n\n১৭৯২ – ফরাসি বিপ্লব সময় বিপ্লবীরা তিনজন রোমান ক্যাথলিক বিশপ ও প্রায় দুইশত পুরোহিতদের হত্যা করে। এই ঘটনা সেপ্টেম্বর গনহত্যা নামে পরিচিত।\n\n১৮০১ – ফ্রান্সের বিরুদ্ধে ওসমানীয় ও বৃটিশ সেনাদের ব্যাপক যুদ্ধের পর অবশেষে ফরাসী বাহিনী পরাজিত হয়ে মিশর ত্যাগ করতে বাধ্য হয়।\n\n১৮৭০ – ফ্রাঙ্কো-প্রুশিয়ান যুদ্ধ: সেদানের যুদ্ধে প্রুশিয়া ফরাসি সম্রাট তৃতীয় নেপোলিয়ন ও তার ১০০,০০০ সৈন্যকে বন্দি করে।\n\n১৯১৪ – রাশিয়ার সেন্ট পিটার্সবুর্গের নাম পরিবর্তন করে রাখা হয় পেট্রোগার্ড।\n\n১৯৩৯ – দ্বিতীয় বিশ্বযুদ্ধে নাজি জার্মানি পোল্যান্ড আক্রমণ করে যুদ্ধের সূচনা করে।\n\n১৯৩৯ – ব্রিটেনে ১৯ থেকে ৪১ বছর বয়সী পুরুষদের বাধ্যতামূলকভাবে সেনাবাহিনীতে নিয়োগ করা হয়।\n\n১৯৪৫ – দ্বিতীয় বিশ্বযুদ্ধে শেষ হয়। টোকিও উপসাগরে জাপান আত্মসমর্পণ করে।\n\n১৯৪৫ – ভিয়েতনাম ফ্রান্সের থেকে স্বাধীনতা ঘোষণা করে।\n\n১৯৪৭ – ঢাকা বিশ্ববিদ্যালয়ের অধ্যাপক আবুল কাশেমের নেতৃত্বে তমদ্দুন মজলিস নামক সাংস্কৃতিক সংগঠন প্রতিষ্ঠিত হয়।\n\n১৯৪৯ – জাপানি আক্রমনে চীনের চান-কিঙ-এ ১৭০০ জন নিহত হয়।\n\n১৯৫৮ – চীনের প্রথম টেলিভিশন স্টেশন পিকিং-এ চালু হয়।\n\n১৯৭০ – নাসা (NASA) দুইটি অ্যাপোলো(Apollo) চন্দ্র অভিযান বাতিল ঘোষণা করে।\n\n১৯৮১ – বেলিজ স্বাধীনতা লাভ করে।\n\n১৯৮৫ – চলচ্চিত্রকার সত্যজিৎ রায় ভারতবর্ষের অনন্য চলচ্চিত্র উৎকর্ষ কেন্দ্র নন্দন উদ্বোধন করেন।\n\n১৯৯১ – যুক্তরাষ্ট্র এস্তেনিয়া, লাটভিয়া ও লিথুয়ানিয়া কে স্বীকৃতি দেয়।\n\n২০০৫ – চট্টগ্রামে চিলড্রেন ক্যান্সার হোম উদ্বোধন হয়।\n\nআজকে যাদের জন্ম:\n\n১৫৪৮ – ভিন্সেঞ্জো স্কামজ্জি, ইতালীয় স্থপতি।\n\n১৬৭৫ – উইলিয়াম সামারভিল, ইংরেজ কবি।\n\n১৭৭৮ – লুই বোনাপার্ট, ফরাসি বংশোদ্ভূত ডাচ রাজা।\n\n১৮১০ – উইলিয়াম সেমুর টেইলার, মার্কিন শিক্ষাবিদ ও ইতিহাসবিদ।\n\n১৮৫৩ – উইলহেম অসওয়াল্ড, নোবেল বিজয়ী জার্মান রসায়নবিদ।(মৃ.০৪/০৪/১৯৩২)\n\n১৮৭৭ – ফ্রেডেরিক সডি, ইংরেজ রসায়নবিদ। (মৃ. ১৯৫৬)\n\n১৮৯৪ – জোসেফ রথ, অস্ট্রীয় সাংবাদিক ও লেখক।\n\n১৯১৩ – বিল সাঙ্কলয়, স্কটিশ ফুটবলার ও ম্যানেজার।\n\n১৯২০ – বাংলা সাহিত্যের খ্যাতনামা বাঙালি কবি বীরেন্দ্র চট্টোপাধ্যায়।(মৃ.১১/০৭/১৯৮৫)\n\n১৯২৩ – রেনে থম, ফরাসি গণিতবিদ।\n\n১৯৩৩ – ম্যাথিইয়েউ কেরেকোউ, লেবানিজ সৈনিক, রাজনীতিক ও প্রেসিডেন্ট।\n\n১৯৩৮ – গিউলিয়ানো গেমা, ইতালিয়ান অভিনেতা।\n\n১৯৪৮ – ক্রিস্টা মকাউলিফে, আমেরিকান শিক্ষাবিদ ও মহাকাশচারী।\n\n১৯৫২ – জিমি কনর্স, প্রাক্তন মার্কিন টেনিস চ্যাম্পিয়ন।\n\n১৯৬৬ – সালমা হায়েক, মেক্সিকান-মার্কিন অভিনেত্রী, পরিচালক, টেলিভিশন ও চলচ্চিত্র প্রযোজক।\n\n১৯৬৭ – আন্ড্রেয়াস মোয়েলার, জার্মান সাবেক ফুটবলার ও ম্যানেজার।\n\n১৯৭৭ – ফ্রেডেরিক কানোউটে, মালির সাবেক ফুটবলার।\n\n১৯৮১ – ক্রিস ট্রেমলেট, ইংরেজ সাবেক ক্রিকেটার।\n\n১৯৮২ – জোয়ি বার্টন, ইংরেজ সাবেক ফুটবলার।\n\n১৯৮৮ – ইশান্ত শর্মা, ভারতীয় ক্রিকেটার।\n\n১৯৮৮ – জাভি মার্টিনেজ, স্প্যানিশ ফুটবলার।\n\nআজকে যাদের মৃত্যু:\n\n৪২১ – কনস্টানটিয়াস, রোমান সম্রাট।\n\n১৮২০ – জিয়াকিং, চীন সম্রাট।\n\n১৮৬৫ – উইলিয়াম রোয়ান হ্যামিল্টন, আইরিশ গণিতবিদ ও বিজ্ঞানী।\n\n১৯১০ – হেনরি রুশো, ফরাসি চিত্রশিল্পী।\n\n১৯১৩ – ওকাকুরা কাকুজো, জাপানের প্রখ্যাত শিল্পী ও বাংলায় বিংশ শতকের গোড়ার দিকে নব উন্মেষের সূচনাকারী। (জ.২৬/১২/১৮৬২)\n\n১৯৩৩ – অনাথবন্ধু পাঁজা, ব্রিটিশ বিরোধী স্বাধীনতা আন্দোলনের শহীদ বিপ্লবী।(জ.২৯/১০/১৯১১)\n\n১৯৩৭ – চট্টো নামে পরিচিত বীরেন চট্টোপাধ্যায়, আন্তর্জাতিক খ্যাতিসম্পন্ন কমিউনিস্ট বিপ্লবী। (জ.৩১/১০/১৮৮০)\n\n১৯৪৬ – প্রমথ চৌধুরী, বাংলা ভাষার সাহিত্যিক।(জ.০৭/০৮/১৮৬৮)\n\n১৯৫২ – বেণী মাধব দাস, প্রাজ্ঞ বাঙালি পণ্ডিত, শিক্ষক, দেশপ্রেমিক এবং শরৎচন্দ্র বসু, সুভাষচন্দ্র সহ আরও অনেক প্রখ্যাত ব্যক্তির শিক্ষাগুরু।(জ.২২/১১/১৮৮৬)\n\n১৯৬৭ – আয়েত আলী খাঁ, উপমহাদেশের প্রখ্যাত উচ্চাঙ্গ সঙ্গীতশিল্পী, সেতার ও সুরবাহার বাদক। (জ. ১৮৮৪)\n\n১৯৬৯ – হো-চি-মিন, ভিয়েতনামের রাষ্ট্রপতি ও প্রধানমন্ত্রী\n\n১৯৭৩ – জে. আর. আর. টলকিন, ইংরেজ ঔপন্যাসিক, ছোট গল্পকার, কবি ও ভাষাতত্ত্ববিৎ।\n\n১৯৯১ – আলফান্সো গার্সিয়া রোব্লেয়া, নোবেল পুরস্কার বিজয়ী মেক্সিকান রাজনীতিবিদ ও কূটনীতিক।\n\n১৯৯২ – বারবারা ম্যাকলিন্টক, নোবেলজয়ী মার্কিন জীববিজ্ঞানী।\n\n১৯৯৬ – মাহমুদ হাসান গাঙ্গুহী, ভারতীয় দেওবন্দি ইসলামি পণ্ডিত ও মুফতি।\n\n১৯৯৭ – ভিক্টর ফ্রাঙ্কেল, অস্ট্রিয়ান নিউরোলজিস্ট।\n\n২০০১ – ক্রিশ্চিয়ান বার্নার্ড, দক্ষিণ আফ্রিকান সার্জন ও শিক্ষাবিদ।\n\n২০০৯ – ইয়েদুগুরি সন্দিন্তি রাজশেখর রেড্ডি, ভারতের অন্ধ্রপ্রদেশ রাজ্যের প্রাক্তন মুখ্যমন্ত্রী।\n\n২০১৩ – রোনাল্ড কোসে, নোবেল পুরস্কার বিজয়ী ইংরেজ বংশোদ্ভূত আমেরিকান অর্থনীতিবিদ ও লেখক।\n\n২০১৪ – নরম্যান গর্ডন, দক্ষিণ আফ্রিকান ক্রিকেটার।\n\n২০২১ – ভারতীয় অভিনেতা সিদ্দার্থ শুক্লা। (জ. ১২/১২/১৯৮০)\n\nআজকের দিবস:\n\nভিয়েতনামের জাতীয় দিবস\n\nবিশ্ব নারিকেল দিবস",
    "১৭ সেপ্টেম্বর: আজকের এইদিনে ইতিহাসের পাতায়": "",
    "ইউরোপে গ্যাস লাইন বন্ধ করল রাশিয়া": "ইউরোপে গ্যাস সরবরাহের প্রধান পাইপলাইন নর্ড স্ট্রিম এক দিয়ে গ্যাস সরবরাহ পুরোপুরি বন্ধ করে দিয়েছে রাশিয়া। পাইপলাইনের মেরামতি কাজের জন্য আগামী তিনদিন গ্যাস সরবরাহ বন্ধ রাখা হবে বলে জানিয়েছে রাশিয়ার রাষ্ট্র মালিকানাধীন জ্বালানি কোম্পানি গ্যাজপ্রম। রাশিয়া এর আগে এই পাইপলাইন দিয়ে ইউরোপে গ্যাস সরবরাহ উল্লেখযোগ্য মাত্রায় কমিয়েছে। বিবিসি ও রয়টার্স\n\nইউক্রেনে হামলার জেরে পশ্চিমা নিষেধাজ্ঞার পাল্টা পদক্ষেপ হিসেবে মস্কো গ্যাসের সরবরাহ কমাচ্ছে এবং নর্ড স্ট্রিম এক পাইপলাইন দিয়ে গ্যাস সরবরাহ তারা আর চালু না-ও করতে পারে বলে ইউরোপীয় দেশগুলো আশঙ্কা করছে। পশ্চিমা দেশগুলো রাশিয়ার বিরুদ্ধে জ্বালানিকে যুদ্ধের অস্ত্র হিসেবে ব্যবহারের অভিযোগও তুলেছে। তবে মস্কো এমন অভিযোগ অস্বীকার করেছে।\n\nবাল্টিক সাগরের তলদেশ দিয়ে চলে যাওয়া নর্ড স্ট্রিম-১ পাইপলাইনের মাধ্যমে ইউরোপে রাশিয়ার বৃহত্তম ক্রেতা দেশ জার্মানিতে গ্যাস সরবরাহ করা হয়। ২০১১ সালে এটি চালু হয়েছে এবং এ পাইপলাইন দিয়ে প্রতিদিন সর্বোচ্চ ১৭০ মিলিয়ন কিউবিক মিটার গ্যাস জার্মানিতে যায়। গত জুলাইয়ে ১০ দিনের জন্য এ পাইপলাইন বন্ধ করেছিল রাশিয়া। সেবারও বলা হয়েছিল মেরামতির কথা। ত্রুটিপূর্ণ কলকবজার কথা বলে রাশিয়া সম্প্রতি এই পাইপলাইন দিয়ে মাত্র ২০ শতাংশ কাজ চালাচ্ছে। তবে তার পরও রাশিয়া আগামী দিনগুলোতে গ্যাস সরবরাহ আবার শুরু করলে ঘাটতি পুষিয়ে নেয়া যাবে বলেই জানিয়েছেন জার্মানির নেটওয়ার্ক রেগুলেটরের প্রধান কর্মকর্তা।\n\nরুশ তেল কোম্পানি প্রধানের রহস্যজনক মৃত্যু : মস্কোর একটি হাসপাতালের জানালা দিয়ে পড়ে মারা গেছেন রাশিয়ার লুকোয়েল তেল কোম্পানির চেয়ারম্যান রাভিল ম্যাগানভ। তার মৃত্যুকে রহস্যজনক বলে মনে করা হচ্ছে। একাধিক সূত্র রুশ মিডিয়াকে জানিয়েছে, ৬৭ বছর বয়সী রাভিল ম্যাগানভ মস্কোর সেন্ট্রাল ক্লিনিক্যাল হাসপাতালে চিকিৎসাধীন ছিলেন। সেখানকার জানালা থেকে পড়ে গুরুতর আহত হলে মৃত্যু হয় তার। ইউক্রেনে মস্কোর অভিযান চলা অবস্থায় তিনি সর্বশেষ শীর্ষ ব্যক্তি, যার রহস্যজনক মৃত্যু হয়েছে।\n\nগত মার্চের দিকে হতাহতের পরিবারের প্রতি শোক জানিয়ে রাশিয়াকে ইউক্রেন অভিযান শেষ করার আহ্বান জানিয়েছিলেন তিনি। রাভিল ম্যাগানভ দুই বছর আগে লুকোয়েলের বোর্ডের চেয়ারম্যানের দায়িত্ব নেন। তিনি ১৯৯৩ সালে বেসরকারি তেল কোম্পানিতে কাজ শুরু করেন। তার মৃত্যু নিয়ে মস্কোর পক্ষ থেকে তাৎক্ষণিক কোনো প্রতিক্রিয়া পাওয়া যায়নি।\n\nরুশদের জন্য কঠোর হচ্ছে ভিসানীতি : রাশিয়ার সাথে ভিসা চুক্তি স্থগিত করতে সম্মত হয়েছেন ইউরোপীয় ইউনিয়নের (ইইউ) পররাষ্ট্রমন্ত্রীরা। গত বুধবার চেক প্রজাতন্ত্রের রাজধানী প্রাগে এক বৈঠকে এ সিদ্ধান্ত নিয়েছেন তারা। এই পদক্ষেপে রুশ নাগরিকদের জন্য ইউরোপে প্রবেশ আরো কঠিন ও ব্যয়বহুল হয়ে উঠবে। দুই দিনব্যাপী ওই বৈঠক শেষে ইইউর পররাষ্ট্রনীতি প্রধান জোসেফ বোরেল এক সংবাদ সম্মেলনে বলেন, আমরা ইউরোপীয় ইউনিয়ন-রাশিয়া ভিসা চুক্তির সম্পূর্ণ স্থগিতাদেশে সম্মত হয়েছি।\n\nতিনি বলেন, এটি ইউরোপীয় ইউনিয়নের সদস্য দেশগুলোর মাধ্যমে ইস্যু করা নতুন ভিসার সংখ্যা উল্লেখযোগ্যভাবে কমাবে। তবে বৈঠকে মতবিরোধের কারণে রাশিয়ার ওপর পুরোপুরি ভিসা নিষেধাজ্ঞা আরোপ করতে পারেনি ইইউ। ইউক্রেন ও কয়েকটি সদস্য দেশ রাশিয়ার ওপর ভিসা নিষেধাজ্ঞার দাবি জানলেও ফ্রান্স-জার্মানির মতো কিছু দেশের আপত্তিতে তা সম্ভব হয়নি। বোরেল বলেছেন, জুলাই মাসের মাঝামাঝি থেকে রাশিয়া থেকে সীমান্ত পেরিয়ে প্রতিবেশী দেশগুলোতে প্রবেশ যথেষ্ট বৃদ্ধি পেয়েছে। এটি প্রতিবেশীদের জন্য একটি নিরাপত্তা ঝুঁকিতে পরিণত হয়েছে। তিনি বলেন, আমরা অনেক রুশ নাগরিককে অবসর ও কেনাকাটার জন্য ভ্রমণ করতে দেখেছি, যেন ইউক্রেনে কোনো যুদ্ধই চলছে না।\n\nগত ফেব্রুয়ারিতে ইউক্রেন যুদ্ধ শুরুর পর থেকে ১০ লাখের বেশি রুশ নাগরিক ইউরোপ ভ্রমণ করেছেন। রাশিয়ার উপ-পররাষ্ট্রমন্ত্রী আলেক্সান্দার গ্লুশকো বলেছেন, ইইউ নিজের পায়ে গুলি করছে এবং এই পদক্ষেপের মোক্ষম জবাব দেয়া হবে। পূর্ব ইউরোপের কয়েকটি দেশ মস্কোর ওপর আরো বিধিনিষেধ আরোপ করতে পারে।\n\nরাশিয়ার সীমান্তবর্তী ইইউর পাঁচ সদস্য দেশ ফিনল্যান্ড, এস্তোনিয়া, লাটভিয়া, লিথুয়ানিয়া ও পোল্যান্ড এক যৌথ বিবৃতিতে বলেছে, তারা আসন্ন জাতীয় নিরাপত্তা সমস্যাগুলো সমাধানে সাময়িক নিষেধাজ্ঞা বা বিধিনিষেধ আরোপ করতে পারে। তবে ফ্রান্স ও জার্মানি যৌথ বিবৃতিতে সতর্ক করেছে, ‘সুদূরপ্রসারী বিধিনিষেধ’ রাশিয়াকেই ভুক্তভোগী হিসেবে উপস্থাপন এবং ভবিষ্যৎ রুশ প্রজন্মকে বিচ্ছিন্ন করে ফেলতে পারে।",
    "যুক্তরাষ্ট্রের আর্থিক স্বচ্ছতার তালিকায় নেই বাংলাদেশ": "শর্তপূরণে বাংলাদেশের উল্লেখযোগ্য অগ্রগতি হয়েছে। তবে আর্থিক স্বচ্ছতার আন্তর্জাতিক মানদণ্ডের ন্যূনতম শর্ত পূরণকারী দেশগুলোর তালিকায় নেই বাংলাদেশ। এক্ষেত্রে আর্থিক স্বচ্ছতার মানকে উন্নত করতে চার দফা সুপারিশ করা হয়েছে। তা হলো- এক. আন্তর্জাতিক নীতিতে গ্রহণযোগ্য বাজেট ডকুমেন্ট প্রস্তুত করতে হবে। দুই. সর্বোচ্চ নিরীক্ষা বা অডিট বিষয়ক প্রতিষ্ঠানগুলোর স্বাধীনতার মানদণ্ড পূরণ নিশ্চিত করতে হবে এবং তাদের থাকতে হবে পর্যাপ্ত জনবল। তিন. সময়মতো অডিট রিপোর্ট প্রকাশ করতে হবে। থাকতে হবে বাস্তব অনুসন্ধান তথ্য, সুপারিশ এবং বিস্তারিত নিরীক্ষা প্রতিবেদন। চার. প্রাকৃতিক সম্পদ আহরণে সম্পাদিত চুক্তির মৌলিক তথ্যগুলো জনগণের সামনে প্রকাশ করতে হবে এবং অব্যাহতভাবে তাদের নাগালের মধ্যে রাখতে হবে। এতে বাংলাদেশের যেসব অসঙ্গতি আছে তাও তুলে ধরা হয়েছে। শুক্রবার যুক্তরাষ্ট্রের পররাষ্ট্র মন্ত্রণালয় আর্থিক স্বচ্ছতার আন্তর্জাতিক মানদণ্ডের ন্যূনতম শর্ত পূরণকারী দেশগুলোর তালিকা প্রকাশ করে।\n\nবিজ্ঞাপন\n\nএই প্রতিবেদনের শিরোনাম- ২০২২ ফিজক্যাল ট্রান্সপারেন্সি রিপোর্ট (এফটিআর)। মোট ১৪১টি দেশের ওপর এই মূল্যায়ন উপস্থাপন করা হয়। বলা হয়, ওই দেশগুলোর মধ্যে ৭২টি দেশ আর্থিক স্বচ্ছতার ন্যূনতম শর্ত পূরণ করেছে। ৬৯টি দেশ তা পূরণ করতে পারেনি। তবে আর্থিক স্বচ্ছতার জন্য প্রয়োজনীয় ন্যূনতম শর্ত পূরণের জন্য উল্লেখযোগ্য অগ্রগতি করেছে ২৭টি দেশ। তার মধ্যে আছে বাংলাদেশ।\n\nযে দেশগুলো ২০২২ সালে ন্যূনতম শর্ত পূরণ করেছে তার মধ্যে উল্লেখযোগ্য হলো- আলবেনিয়া, আর্জেন্টিনা, আর্মেনিয়া, বসনিয়া ও হার্জেগোভিনা, বোতসোয়ানা, ব্রাজিল, বুলগেরিয়া, বুরকিনা ফাসো, ক্যাবো ভারডি, চিলি, কলম্বিয়া, কোস্টারিকা, আইভরিকোস্ট, ক্রোয়েশিয়া, চেক প্রজাতন্ত্র, এস্তোনিয়া, ফিজি, গাম্বিয়া, জর্জিয়া, ঘানা, গ্রিস, গুয়াতেমালা, গায়ানা, হন্ডুরাস, হাঙ্গেরী, ভারত, ইন্দোনেশিয়া, ইসরাইল, জ্যামাইকা, জর্ডান, কোনিয়া, কসোভো, কিরগিজ প্রজাতন্ত্র, লাতভিয়া, লিথুয়ানিয়া, মালয়েশিয়া, মালটা, মার্শাল আইল্যান্ডস, মৌরিতিয়াস, মেক্সিকো, মাইক্রোনেশিয়া, মলদোভা, মঙ্গোলিয়া, মন্টিনেগ্রো, মরক্কো, নামিবিয়া, নেপাল, নাইজেরিয়া, নর্থ মেসিডোনিয়া, পানামা, প্যারাগুয়ে, পেরু, ফিলিপাইন, পোল্যান্ড, পর্তুগাল, রোমানিয়া, সামোয়া, সার্বিয়া, সিসিলি, সিঙ্গাপুর, স্লোভাকিয়া, স্লোভেনিয়া, দক্ষিণ আফ্রিকা, শ্রীলঙ্কা, থাইল্যান্ড, তিমুর লেস্তে, টোগো, টোঙ্গা, ত্রিনিদাদ অ্যান্ড টোবাগো, তিউনিশিয়া, তুরস্ক এবং উরুগুয়ে। এই তালিকায় রয়েছে এশিয়া মহাদেশের ভারত, নেপাল ও শ্রীলঙ্কার নাম। অন্যদিকে বাংলাদেশ যাদের কাতারে আছে তার মধ্যে আছে পাকিস্তান, মালদ্বীপ, আফগানিস্তান ও মিয়ানমার। ২০১৪ সালে যেসব দেশকে আর্থিক স্বচ্ছতা বিষয়ক রিপোর্টে তুলে ধরা হয়েছিল, তাদের পারফরমেন্স রিভিউ করা হয় এতে।\n\nযেসব দেশ আর্থিক স্বচ্ছতায় যারা ন্যূনতম মানদণ্ড পূরণ করতে পারেনি, তাদের মূল্যায়ন করা হয়েছে এতে। ইঙ্গিত দেয়া হয়েছে এসব দেশ ২০২১ সালের ১লা জানুয়ারি থেকে ৩১শে ডিসেম্বর পর্যন্ত এই শর্ত পূরণের দিকে উল্লেখযোগ্য অগ্রগতি অর্জন করেছে কিনা। আর্থিক স্বচ্ছতা নাগরিকদের কাছে তথ্য পৌঁছে দেয় যে, কীভাবে সরকার এবং ট্যাক্স রেভিনিউ খরচ করা হচ্ছে। একে বলা হয় সরকারি আর্থিক ব্যবস্থাপনার একটি কার্যকর গুরুত্বপূর্ণ উপাদান। এর মধ্যদিয়ে বাজেট সম্পর্কে জানতে পারে নাগরিকরা। ফলে তারা সরকারকে জবাবদিহিতায় নিতে পারে। আয়-ব্যয় সহ বাজেটের তথ্যের পর্যাপ্ততা ও প্রাকৃতিক সম্পদ আহরণের জন্য সরকারের বিভিন্ন চুক্তি ও নিবন্ধন দেয়ার প্রক্রিয়ার স্বচ্ছতা মূল্যায়ন করা হয়েছে এই প্রতিবেদনে। এর বাংলাদেশ অংশে বলা হয়েছে, রিভিউ সময়কালে সরকার বছরের শেষে যৌক্তিক সময়ে রিপোর্ট প্রকাশ করে উল্লেখযোগ্য অগ্রগতি করেছে বাংলাদেশ। তারা এক্সিকিউটিভ বাজেট প্রস্তাব তৈরি করেছে। জনগণ যাতে সহজেই হাতের নাগালে পায়, সেজন্য এই বাজেটকে অনলাইনে সহজলভ্য করেছে। ঋণ বাধ্যবাধকতা বিষয়ক তথ্য জনগণের জন্য সহজলভ্য ছিল।\n\nসরকারি ব্যাজেট এবং প্রাকৃতিক সম্পদভিত্তিক রাজস্ব সহ সব রকম রাজস্বের বিষয়ে সরকারের একটি বাস্তব চিত্র সরবরাহ করা হয়েছে। তবে বাজেট বিষয়ক তথ্য সাধারণত নির্ভরযোগ্য বলে বিবেচিত হয়। কিন্তু আন্তর্জাতিক গ্রহণযোগ্য নীতি (প্রিন্সিপালস) অনুযায়ী এই বাজেট ডকুমেন্ট প্রস্তুত করা হয়নি। সরকারের সর্বোচ্চ অডিট সংস্থা সরকারি হিসাব রিভিউ করে দেখেছে। কিন্তু রিভিউ রিপোর্টে উল্লেখযোগ্য বাস্তবসম্মত কোনো অনুসন্ধান তথ্য ছিল না। একটি যৌক্তিক সময়ের মধ্যে তা জনগণের জন্য সহজলভ্য করা হয়নি। সর্বোচ্চ অডিট প্রতিষ্ঠান স্বাধীনতার আন্তর্জাতিক মানদণ্ড পূরণ করেনি। সরকার আইন বা প্রবিধান নির্দিষ্ট করেছে। প্রাকৃতিক সম্পদ আহরণ চুক্তি এবং লাইসেন্স প্রদানের জন্য মানদণ্ড এবং পদ্ধতিগুলো অনুশীলন করতে দেখা গেছে। কিন্তু এসব বিষয়ে মৌলিক তথ্য জনগণের জন্য অবাধ নয়।",
    "পশ্চিমা নিষেধাজ্ঞায় ইউরোপীয় জনজীবন কি সত্যিই বিপদগ্রস্ত?": "৫ সেপ্টেম্বর রাশিয়া ইউরোপে গ্যাস সরবরাহের মূল পাইপলাইন বন্ধ রাখবে বলে ঘোষণা দিয়েছে। তারা বলেছে, ইউক্রেনে হামলার কারণে রাশিয়ার ওপর আরোপিত পশ্চিমা দেশগুলোর দেওয়া নিষেধাজ্ঞা প্রত্যাহার না করা পর্যন্ত গ্যাসের সরবরাহের এ মূল পাইপলাইন বন্ধ থাকবে। রাশিয়ার সরকারি জ্বালানি কোম্পানি গাজপ্রম বলেছে, কারিগরি ত্রুটির কারণে ওই পাইপলাইন দিয়ে অনির্দিষ্টকালের জন্য গ্যাস সরবরাহ বন্ধ থাকবে। অতঃপর রাশিয়া বলছে, গ্যাস সরবরাহ নিয়ে উদ্ভূত এ সংকটের জন্য গাজপ্রম নয়, ইউরোপের দেশগুলোই দায়ী। তাদের অভিযোগ, নর্ড স্ট্রিম-১ দিয়ে গ্যাস সরবরাহ মাত্র একটি সরঞ্জাম অর্থাৎ টারবাইনের ওপর নির্ভরশীল। এ টারবাইনের নিয়মিত রক্ষণাবেক্ষণ প্রয়োজন। কিছুদিন আগে এ টারবাইনের একটি ত্রুটি বা ফুটো শনাক্ত করা হয়। টারবাইনের এ ফুটো কানাডা ছাড়া অন্য কোথাও মেরামত করা যায় না। ইউক্রেন যুদ্ধের জেরে কানাডা আবার রাশিয়ার বিরুদ্ধে নিষেধাজ্ঞা আরোপ করেছে।\n\nএদিকে রাশিয়ার জ্বালানি খাতকে লক্ষ্য করে ইউরোপীয় ইউনিয়ন বেশকিছু নিষেধাজ্ঞা আরোপ করে। এ নিষেধাজ্ঞা অনুযায়ী, জ্বালানি শিল্পে ব্যবহার করা হয়-এমন কিছু সরঞ্জাম, প্রযুক্তি ও সেবা ইউরোপীয় দেশগুলো থেকে রাশিয়ায় রপ্তানি করা যাবে না। তাদের এ নিষেধাজ্ঞা সম্পূর্ণ অযৌক্তিক বলে রাশিয়া দাবি করেছে। রাশিয়া বলছে, ইউরোপীয়দের সঙ্গে গাজপ্রমের চুক্তি অনুযায়ী, সরঞ্জাম সরবরাহ করতে তারা বাধ্য। কানাডা অবশ্য রাশিয়ার ওপর নিষেধাজ্ঞা দিলেও চুক্তি অনুযায়ী টারবাইনটি মেরামত করে জার্মানিতে পাঠায়; কিন্তু রাশিয়া সেটি ফেরত নিতে অস্বীকৃতি জানায়। তাদের ভাষ্য, জ্বালানি শিল্পে প্রয়োজন পড়ে এমন সরঞ্জামের রপ্তানির ওপর পশ্চিমাদের নিষেধাজ্ঞা প্রত্যাহার না করা পর্যন্ত টারবাইন ফেরত নেবে না।\n\nরাশিয়ার গ্যাস সরবরাহ বন্ধের এ হুমকির মুখে এখন কী করবে ইউরোপের দেশগুলো? ইউক্রেনে রাশিয়ার হামলার পর এর ধারাবাহিকতায় রাশিয়া ও পশ্চিমা বিশ্বের মধ্যে শুরু হওয়া ভূ-অর্থনৈতিক রাজনীতির এ টানাপোড়েনে জ্বালানি গ্যাসের মূল্য অভূতপূর্বভাবে বেড়ে গেছে, যার নজির সাম্প্রতিককালে নেই। দ্বিতীয় মহাযুদ্ধের পর বর্তমান সময়ের মতো জালানি সংকট আর দেখা যায়নি। জ্বালানির এ আকাশছোঁয়া মূল্যবৃদ্ধি ও সরবরাহব্যবস্থার সংকটের কারণে পশ্চিমা বিশ্বের জনজীবনে এর প্রভাব পড়েছে। পশ্চিমা দেশগুলো এখন বলছে, রাশিয়া তাদের ক্ষমতা দেখানোর জন্য অন্যায়ভাবে জ্বালানি গ্যাসকে অস্ত্র হিসাবে ব্যবহার করছে। এরূপ পরিস্থিতিতে ইউরোপী দেশগুলো রাশিয়ার প্রাকৃতিক গ্যাসের ওপর নির্ভরতা কমাতে এবং আসন্ন শীত মৌসুমে যাতে মহাসংকটে পড়তে না হয়, সেজন্য বিকল্প উপায় বের করার প্রাণবন্ত চেষ্টা চালিয়ে যাচ্ছে। কোনো কোনো ইউরোপীয় দেশ ১৫ শতাংশ গ্যাস ব্যবহার কমানোর সিদ্ধান্ত নিয়েছে। এভাবে তারা শীত আসার আগেই ৮০ শতাংশ গ্যাস মজুত করার লক্ষ্যমাত্রা নির্ধারণ করেছে। এ পদক্ষেপ গ্রহণের মাধ্যমে প্রমাণ করার চেষ্টা করছে, ইউরোপ রাশিয়ার যে কোনো চাপের কাছে মাথা নত করছে না।\n\nএক পর্যবেক্ষণে দেখা যায়, এ ধরনের সিদ্ধান্তের কারণে ইউরোপে অর্থনৈতিক মন্দা ও বিক্ষোভ পরিস্থিতি তৈরি হচ্ছে। আগামী মাস থেকেই ৮০ শতাংশ গ্যাস ও বিদ্যুতের মূল্য বাড়ানোর ঘোষণা দিয়েছে যুক্তরাজ্য। পরিস্থিতি এমন হয়েছে যে, আগামী বছরের জানুয়ারিতে আরেক দফা জ্বালানির দাম বাড়ানোর আশঙ্কাও আছে বলে আভাস পাওয়া যাচ্ছে। সন্দেহ নেই, এ মূল্যবৃদ্ধির জেরে যুক্তরাজ্যের পরিবারগুলোর ওপর বড় ধরনের প্রভাব পড়বে। মূল্যবৃদ্ধির ফলে যে পরিস্থিতি তৈরি হবে তা যুক্তরাজ্যের নতুন প্রধানমন্ত্রী লিজ ট্রাসের জন্য চ্যালেঞ্জ হিসাবেই দেখা দেবে। অপরদিকে চেক প্রজাতন্ত্রের রাজধানী প্রাগে বিক্ষোভ করেছে সে দেশের প্রায় ৭০ হাজার মানুষ। জ্বালানির মূল্যবৃদ্ধিতে অতিষ্ঠ হয়ে মানুষ রাজপথে নেমে এসেছে। তারা জ্বালানির মূল্যবৃদ্ধির লাগাম টেনে ধরার জন্য সরকারের প্রতি দাবি জানিয়েছেন। তাদের অভিযোগ, মূল্যবৃদ্ধি ও জ্বালানির মূল্য নিয়ন্ত্রণে সরকার নিষ্ক্রিয় রয়েছে। তারা ইউরোপীয় ইউনিয়ন ও সামরিক জোট ন্যাটোর বিরোধিতা করে ইউক্রেন যুদ্ধে সরকারকে সামরিক বিষয়ে নিরপেক্ষ থাকার আহ্বান জানিয়েছেন। রাশিয়াসহ গ্যাস সরবরাহকারীদের সঙ্গে সরকারকে সরাসরি যোগাযোগ করার দাবিও জানিয়েছেন।\n\nজ্বালানির পাইকারি দাম বৃদ্ধির কারণে বিশ্বজুড়ে যে পরিস্থিতির সৃষ্টি হয়েছে, সে কথা বিবেচনা করে বিশেষজ্ঞরা বলছেন, সম্প্রতি রাশিয়ার গ্যাস সরবরাহ বন্ধ করে দেওয়ার ঘোষণার পর ইউরোপীয় দেশগুলো ৮০ শতাংশ গ্যাস মজুতের যে লক্ষ্যমাত্রা ঠিক করেছিল, তা সম্ভবত আর পূরণ করা সম্ভব হবে না। কারণ, রাশিয়া থেকে গ্যাস আমদানি কমানোর ঘোষণা দিলেও তাদের চাহিদা মেটাতে ইউরোপীয় ইউনিয়ন বিকল্প আর কী ব্যবস্থা গ্রহণ করেছে, তা নিয়ে প্রশ্ন রয়ে গেছে। বিকল্প হিসাবে কাতারসহ অন্য দেশ থেকে তরলীকৃত প্রাকৃতিক গ্যাস (এলএনজি) আমদানি করার সম্ভাবনা আছে। তবে এটিও শিগগিরই করা সম্ভব হবে না বলে মনে হয়। কারণ, ইউরোপীয় দেশগুলোয় যথেষ্টসংখ্যক এলএনজি টার্মিনাল নেই। এসব টার্মিনাল নির্মাণ করা সময়সাপেক্ষ ব্যাপার। সংকটের এ মুহূর্তে, রাশিয়ার বিরুদ্ধে ইউরোপীয় ইউনিয়নকে তাদের গৃহীত সিদ্ধান্ত নিশ্চিত করার জন্য একই সঙ্গে আরও কিছু কঠিন কাজ চালিয়ে যেতে হচ্ছে। এগুলো হলো, ‘ঘাটতি গ্যাস দিয়ে শিল্প-কারখানার পণ্য উৎপাদন অব্যাহত রাখা,’ ‘যুদ্ধ চলাকালীন ইউক্রেনকে সহায়তা দিয়ে যাওয়া,’ এবং ‘এই সংকটে জনজীবনে যে চাপ সৃষ্টি হয়েছে, সে চাপের মুখেও রাশিয়ার ওপর যে নিষেধাজ্ঞা আরোপ করা হয়েছে তার পক্ষে জনসমর্থন টিকিয়ে রাখা।’\n\nন্যাটোভুক্ত দেশগুলো রাশিয়ার ওপর অসন্তুষ্ট হলেও রাশিয়া-ইউক্রেন যুদ্ধে তুরস্ক অনেক বেশি ভারসাম্যপূর্ণ নীতি অনুসরণ করছে। জাতিসংঘ ও তুরস্কের মধ্যস্থতায় জুলাইয়ের প্রথমদিকে ইউক্রেন থেকে খাদ্যশস্য রপ্তানি করার চুক্তি সম্ভব হয়েছে। যুদ্ধের ভেতর তুরস্কের প্রেসিডেন্ট এরদোগান রাশিয়া ও ইউক্রেন সফর করেছেন। এ নিয়ে ইউরোপীয় ইউনিয়নের দেশগুলো তুরস্কের ওপর বেশ অসন্তুষ্ট। এরদোগানও ইউরোপীয় ইউনিয়নের কিছু কিছু নীতি ও আচরণের ওপর অসন্তোষ প্রকাশ করেছেন। তিনি বলেছেন, ‘আমি পরিষ্কার করে বলতে চাই, রাশিয়ার প্রতি পশ্চিমা দেশগুলোর আচরণ ঠিক নয়। কারণ পশ্চিমা বিশ্ব এমন নীতি অনুসরণ করছে, যা উসকানিমূলক। তারা রাশিয়াকে উসকানি দিচ্ছে ও তাদের সক্ষমতাকে ছোট করে দেখছে।’ তিনি আরও বলেছেন, ‘যখন উসকানিমূলক নীতি অনুসরণ করা হয়, তখন সেখান থেকে ভালো ফলাফল আসে না।’ ইউক্রেন যুদ্ধকে কেন্দ্র করে শুধু ইউরোপ নয়, বিশ্বজুড়ে সংকট দেখা দিয়েছে। জ্বালানি থেকে শুরু করে খাদ্যসহ নিত্যপ্রয়োজনীয় দ্রব্যাদির মূল্যবৃদ্ধি পেয়েছে। এসব বিষয় বিবেচনা করে যে উদ্দেশ্য নিয়ে ইউক্রেনের বন্দরে আটকে থাকা ২৫ মিলিয়ন টন গম রপ্তানির জন্য তুরস্কের ইস্তানবুলে রাশিয়া ও ইউক্রেনের মধ্যে চুক্তি হয়েছিল, সে উদ্দেশ্য পুরোপুরি অনুসরণ করা হচ্ছে না বলে অভিযোগ উঠেছে। পর্যবেক্ষণে দেখা যায়, গরিব দেশ নয়, বরং ইউক্রেনের খাদ্যশস্য যাচ্ছে ইউরোপের উন্নত দেশগুলোয়। চুক্তির পর খাদ্যশস্য নিয়ে ইউক্রেন থেকে এ পর্যন্ত ৮০টি জাহাজ ছেড়েছে, এর মধ্যে মাত্র দুটি জাহাজের খাদ্যশস্য গেছে উন্নয়নশীল দেশে।\n\nএ বিষয়ে রাশিয়ার প্রেসিডেন্ট এক বিবৃতিতে অভিযোগ করেছেন, ইউরোপের দেশগুলো ‘ঔপনিবেশিক আচরণ’ করছে। মানবিক সংকটের মধ্যেও উন্নয়নশীল দেশগুলোর সঙ্গে প্রতারণা করা হচ্ছে। পুতিন এ নিয়ে তুরস্কের প্রেসিডেন্ট এরদোগানের সঙ্গে কথা বলবেন বলে জানিয়েছেন। ইউক্রেন থেকে খাদ্যশস্য রপ্তানি বিষয়ে স্বাক্ষরিত চুক্তিটি পুনর্বিবেচনা করার ইঙ্গিতও তিনি দিয়েছেন। তার এ ইঙ্গিতের মাধ্যমে শঙ্কা তৈরি হয়েছে যে, রাশিয়ার নৌবাহিনী পুনরায় হয়তো কৃষ্ণসাগর অবরুদ্ধ করতে পারে। অপরদিকে রাশিয়ার পররাষ্ট্রমন্ত্রী সের্গেই লাভরভ অভিযোগ করে বলেছেন, বিশ্বে এত খাদ্য সংকটের মধ্যেও নিষেধাজ্ঞার কারণে রাশিয়া থেকে খাদ্যশস্য ও সার বিশ্ববাজারে পাঠানো যাচ্ছে না। নিষেধাজ্ঞা প্রত্যাহারের বিষয়ে পশ্চিমারা জাতিসংঘের মহাসচিবের কাছে প্রতিশ্রুতি দিয়েছিল; কিন্তু এখন পর্যন্ত তারা প্রতিশ্রুতি পালনে কিছুই করেনি। রুশ অভিযোগের পরিপ্রেক্ষিতে জাতিসংঘের মুখপাত্র এক বিবৃতিতে বলেছেন, ‘রাশিয়ার খাদ্যশস্য ও সার রপ্তানি খাতে নিষেধাজ্ঞার জন্য আমরা কঠিন সময় পার করছি। এমনকি একাধিক সমস্যার মুখে পড়েছি। এসব সমস্যা দূর করার বিষয়ে কাজ করা হচ্ছে।’ উল্লেখ্য, রাশিয়ার পাশাপাশি ইউক্রেন বিশ্বের অন্যতম শীর্ষ খাদ্যশস্য রপ্তানিকারক দেশ। যুদ্ধ শুরুর পর রাশিয়া কৃষ্ণসাগর অবরুদ্ধ করে ফেলে। ফলে ইউক্রেনের বন্দরগুলো বন্ধ হয়ে যায়। এতে ইউক্রেনে আটকে থাকা গমসহ অন্যান্য খাদ্যশস্য রপ্তানি করা সম্ভব হয়নি। ফলে বিশ্বজুড়ে খাদ্য সংকট দেখা দেওয়ার শঙ্কা তৈরি হয়। তাতে বিশ্ববাজারে খাদ্যশস্যের দামও বেড়ে যায়। এ সংকট নিরসনে জাতিসংঘ ও তুরস্কের মধ্যস্থতায় গত জুলাইয়ে চুক্তি হলে ইউক্রেনের কৃষ্ণসাগরীয় বন্দরগুলো থেকে খাদ্যশস্য রপ্তানির পথ খুলে যায়।\n\nসম্প্রতি এক অর্থনৈতিক ফোরামে ভাষণ দিতে গিয়ে রাশিয়ার প্রেসিডেন্ট পুতিন বলেছেন, ইউক্রেন যুদ্ধের কারণে পশ্চিমা দেশগুলো রাশিয়ার ওপর নিষেধাজ্ঞা দিয়ে পুরো বিশ্ব অর্থনীতিকে হুমকির মুখে ঠেলে দিয়েছে। এ নিষেধাজ্ঞার জন্য ইউরোপিয়ানদের জীবনযাত্রার মানের পতন ঘটছে। ইউরোপের জনজীবন এখন বিপদগ্রস্ত। অন্যদিকে দরিদ্র দেশগুলো খাদ্য সংগ্রহ করতে পারছে না। পুতিনের এ বক্তব্যের প্রতিক্রিয়া পাওয়া যায়নি পশ্চিমা কোনো দেশ থেকে। এক জরিপে দেখা যায়, জার্মানিতে ৫৮ শতাংশ মানুষ বড় ধরনের নেতিবাচক প্রভাব সত্ত্বেও রাশিয়ার ওপর আরোপিত নিষেধাজ্ঞার পক্ষে আছে। উল্লেখ্য, গত বছর রাশিয়া তার উৎপাদিত প্রাকৃতিক গ্যাসের ৪০ শতাংশ ইউরোপীয় দেশগুলোয় সরবরাহ করেছে; যার মধ্যে সবচেয়ে বেশি গ্যাস আমদানি করেছে জার্মানি। দ্বিতীয় শীর্ষ আমদানিকারক দেশ ছিল ইতালি। হাঙ্গেরি, স্লোভাকিয়ার মতো দেশের রাশিয়ার তেলের ওপর বড় ধরনের নির্ভরশীলতা আছে। গত বছর লিথুনিয়া ও ফিনল্যান্ড তাদের তেলের মোট চাহিদার ৮০ শতাংশ রাশিয়া থেকে পেয়েছিল।\n\nএ কথা ঠিক, জ্বালানি সংকটের প্রথমদিকের শিকার হয়েছে বাল্টিক অঞ্চলের দেশগুলো। এ মাসের প্রথম সপ্তাহে ডেনমার্কে বাল্টিক সাগরীয় জ্বালানি নিরাপত্তা শীর্ষ এক সম্মেলনে ইউরোপীয় কমিশনের প্রেসিডেন্ট, ইউরোপীয় ইউনিয়ন এনার্জি কমিশনার, জার্মানি, পোল্যান্ড, লিথুয়ানিয়া, লাটভিয়া, এস্তোনিয়া, ফিনল্যান্ড, সুইডেন এবং ডেনমার্কের প্রধানমন্ত্রী, প্রেসিডেন্ট ও জ্বালানিমন্ত্রীরা একত্রিত হয়ে রাশিয়ার জ্বালানির ওপর ঐতিহাসিক নির্ভরতা দূর করে নিজেদের জ্বালানি নিরাপত্তা জোরদার করার বিষয়ে আলোচনা করেছেন। তারা এ সিদ্ধান্তে পৌঁছেছেন যে, তাদের বর্তমান বায়ুবিদ্যুৎ ক্ষমতা আরও সাতগুণ বাড়াতে পারবে। এর মাধ্যমে এ অঞ্চলের দেশগুলো গোটা ইউরোপকে রাশিয়ার জ্বালানি অস্ত্র থেকে রক্ষা পেতে গুরুত্বপূর্ণ ভূমিকা পালন করতে পারবে। তবে এ লক্ষ্যে পৌঁছতে তাদের আরও আট বছর লাগবে। প্রশ্ন হচ্ছে, আট বছর তো দীর্ঘ সময়! এ সময়ের মধ্যে তাদের জ্বালানি চাহিদা মিটবে কীভাবে? তাহলে কি পুতিনের ভাষায় বলা যায়, ইউরোপীয় জনজীবন সত্যিই বিপদগ্রস্ত! বিশ্ব পরিস্থিতি যেভাবে পালটাচ্ছে, পুতিনের বক্তব্য সঠিক কি না, তা দেখার জন্য হয়তো আরও কিছুদিন অপেক্ষা করতে হবে।\n\nএকেএম শামসুদ্দিন : সাবেক সেনা কর্মকর্তা",
    "রাশিয়ার তেল-গ্যাস ছাড়া পশ্চিমারা কি চলতে পারবে": "গত বছর রাশিয়া তার উৎপাদিত প্রাকৃতিক গ্যাসের ৪০ শতাংশ ইউরোপীয় ইউনিয়নের (ইইউ) দেশগুলোকে সরবরাহ করে। গত বছর রাশিয়া থেকে সবচেয়ে বেশি গ্যাস আমদানি করে ইউরোপের বৃহত্তম অর্থনীতির দেশ জার্মানি। দ্বিতীয় শীর্ষ আমদানিকারক ছিল ইতালি।\n\n২০২১ সালে মোট চাহিদার ৪ শতাংশ গ্যাস রাশিয়া থেকে আমদানি করে যুক্তরাজ্য। তবে গত জুন পর্যন্ত পরপর তিন মাস রাশিয়া থেকে কোনো গ্যাস আমদানি করেনি দেশটি। আর রাশিয়া থেকে একেবারেই গ্যাস কেনে না যুক্তরাষ্ট্র।\n\nইউরোপের মূল ভূখণ্ডে গ্যাস সরবরাহ আটকে দেওয়াটা একটা ধাক্কা হিসেবে এসেছে। কারণ, রাশিয়া গ্যাসের সরবরাহ আটকে দেওয়ায় বিশ্বজুড়ে গ্যাসের দাম লাফিয়ে লাফিয়ে বাড়ছে।\n\nনর্ড স্ট্রিম-১ নামের পাইপলাইনের মাধ্যমে রাশিয়া থেকে ইউরোপে গ্যাস সরবরাহ করা হয়। রাশিয়ার রাষ্ট্রীয় মালিকানাধীন গ্যাস সরবরাহকারী প্রতিষ্ঠান গাজপ্রম বলছে, এই পাইপলাইনে ছিদ্র হয়েছে। তাই এটি দিয়ে জার্মানিতে গ্যাস সরবরাহ বন্ধ থাকবে।\n\nনর্ড স্ট্রিম-১ পাইপলাইন যেখান থেকে শুরু হয়েছে, তার কাছাকাছি একটি প্ল্যান্টে থাকা বিপুল পরিমাণ গ্যাস পুড়িয়ে ফেলছে গাজপ্রম। তারা গ্যাস কেন পোড়াচ্ছে, তা পরিষ্কার নয়।",
    "ইতিহাস সৃষ্টিকারী গর্বাচেভ": "মিখাইল গর্বাচেভ ২০২২ সালের ৩০ আগস্ট ৯১ বছর বয়সে মারা গেলেন। তাকে তার প্রিয় স্ত্রী রাইসা গর্বাচেভের কবরের পাশে মস্কোর নোভোডেভিচি কবরস্থানে সমাহিত করা হচ্ছে। গর্বাচেভ ১৯৮৫ সালে ৫৪ বছর বয়সে সোভিয়েত ইউনিয়নের নেতা হন। তিনি কৃষক পরিবারে জন্মগ্রহণ করেও, দৃঢ়তা, অসাধারণ বুদ্ধি এবং কমিউনিস্ট সিস্টেমের মধ্যে থেকেও মানুষের স্বাধীনতার প্রতি সম্মান ও নিষ্ঠার মাধ্যমে, একজন বড় মাপের রাশিয়ান নেতা হওয়ার বাসনাকে জয় করতে পেরেছিলেন। নিকিতা ক্রুশ্চেভ, কোসিগিন, ব্রেজনেভের মতো কট্টরপন্থী রাশিয়ান নেতাদের ঐতিহ্য থেকে তাকে আলাদা করে বাছাই করা যায়। একজন আদর্শবাদী এবং সংস্কারক হওয়ার কারণে, তিনি একটি মিশ্র উত্তরাধিকার রেখে গেছেন। যদিও তিনি এমন একজন হিসেবে স্মরণীয় হয়ে থাকবেন যিনি বিশ্বকে শান্তি ও সৌহার্দ্যরে দিকে এক ধাপ এগিয়ে এনেছিলেন। তবে তিনি তার নিজের দেশ সোভিয়েত ইউনিয়নের বেদনাদায়ক পতনের জন্যও দায়ী। সংস্কারের মাধ্যমে সোভিয়েত ইউনিয়নের অর্থনৈতিক ও সামাজিক স্থবিরতার অবসান ঘটানোর উচ্চাকাক্সক্ষা ছিল তার মানসে, তবে সংস্কারপ্রক্রিয়ার ওপর নিয়ন্ত্রণের অভাব ছিল। তার ঐতিহাসিক ও বৈপ্লবিক নীতির কারণে বৈশ্বিক বিষয়গুলোতে মহাকাব্যিক পরিবর্তন ঘটে। তার কারণেই বার্লিন প্রাচীর ভেঙে পূর্ব ও পশ্চিম জার্মানির পুনর্মিলনের পথ প্রশস্ত হয়। তিনি কখনোই সোভিয়েত ইউনিয়নে উত্তেজনা ও অস্থিরতা তৈরি করতে চাননি, তবে গুরুতর অর্থনৈতিক সঙ্কট এবং আমেরিকা ও ইউরোপের সাথে অস্ত্র প্রতিযোগিতার বোঝা বহন করতে ব্যর্থ অর্থনীতির অক্ষমতা তাকে অনেকাংশে বেকায়দায় ফেলে দেয়।\n\nজীবনে এবং মরণে গর্বাচেভের জন্য প্রকৃত এবং অপ্রতিরোধ্য প্রশংসা পশ্চিমাদের কাছ থেকে এসেছে, মার্কিন প্রেসিডেন্ট জো বাইডেন, ব্রিটিশ প্রধানমন্ত্রী বরিস জনসন, জার্মানির অ্যাঞ্জেলা মার্কেল, ফ্রান্সের ম্যাক্রোঁ, জাপানের কিসিদা, ‘সাহসী গণতান্ত্রিক সংস্কার’ প্রবর্তনের জন্য তার ভূয়সী প্রশংসা করেছেন। কোল্ড ওয়ার বা ঠাণ্ডা যুদ্ধের অবসান ঘটান এবং বিশ্বকে নিরাপদ করে তোলার জন্য তাকে ‘হিরো’ আখ্যা দিয়েছেন। মার্কেলা বলেছেন, তিনি ‘ইতিহাস সৃষ্টি করেছেন’। বাইডেন বলেছেন ‘একজন সত্যিকারের নেতা’। গর্বাচেভ ১৯৮৭ সালে ক্ষমতায় আসেন এবং ১৯৮৯ সালের মধ্যে তিনি বুঝতে পারেন যে, রাশিয়া আফগানিস্তানে হেরে যাওয়া যুদ্ধে লড়াই করছে। তার মেয়াদকালে রাশিয়ান বাহিনী আফগানিস্তানে অবস্থান করতে ব্যর্থ হয়। ‘মুজাহিদিন’দের জিহাদি যুদ্ধে অবিরাম মার্কিন সহায়তা রুশদের ‘ভালুকের ফাঁদ’ বিপর্যস্ত হয়ে পড়েছিল। রাশিয়া এবং মার্কিন যুক্তরাষ্ট্র উভয়ে যুদ্ধবিধ্বস্ত আফগানিস্তানকে পিছনে ফেলে যায়, যার কারণে গোষ্ঠীগত জঙ্গিবাদ এবং তালেবানাইজেশনের জন্ম হয়। তালেবানদের নীতিকে বহিঃবিশ্ব ‘ইসলামী সন্ত্রাসবাদ’ আখ্যা দিয়ে ধ্বংসস্ত‚পে পরিণত করার চেষ্টা চালাতে থাকে। বিশ্লেষকের মতে আফগান বিপর্যয় রাশিয়ার পতনকেও ত্বরান্বিত করতে অবদান রাখে।\n\nগর্বাচেভের মৃত্যুর পর পশ্চিমারা তার জন্য যেমন প্রশংসা করেছে তেমনি অনেকে পুতিনের সাথে তুলনা করে তাদের ঘৃণা প্রকাশ করেছে। রাশিয়ার পুতিনপন্থীরা বলছেন, গর্বাচেভ যা ভেঙেছেন পুতিন সেটিকে ‘ইন সিটু’ করার প্রচেষ্টা চালাচ্ছেন।\n\nগর্বাচেভ ভালো কার্ডগুলো খারাপভাবে খেলেছিলেন, তিনি সোভিয়েত ইউনিয়ন এবং বলতে গেলে নিজেরও সব কিছু হারিয়েছিলেন। তিনি যা কিছু করেছিলেন তা পাশ্চাত্যকে উপকৃত করেছিল। তার ক্ষমতা ত্যাগের পর ইউরোপ ও পশ্চিমারা রাশিয়ার টুঁটি চেপে ধরছে বলে পুতিন অনেক বিবৃতি দিয়ে যাচ্ছেন।\n\nগত ২ মার্চ মিখাইল গর্বাচেভের বয়স যখন ৯১ বছর তখনো রাশিয়া-ইউক্রেন যুদ্ধ চলছে। তার শেষ করা ক্লোল্ড ওয়ারের ৩০ বছর পর একটি ধ্বংসাত্মক যুদ্ধ মোটেই দেখতে চাননি। গর্বাচেভ ২০১৭ সালে প্রকাশিত তার আত্মজীবনীতে লিখেছিলেন, ‘আমার মা ছিলেন ইউক্রেনীয়। আমার স্ত্রী রাইসাও ইউক্রেনের নাগরিক।’ তিনি কখনো চাননি রাশিয়া ও ইউক্রেনের সম্পর্ক খারাপ হোক। যুদ্ধ শুরুর পর ইউক্রেনে বসবাসরত কোনো আত্মীয়ের সাথে যোগাযোগ করতে পারেননি। সে মর্মবেদনা সেটি তিনি প্রকাশ করেছেন নতুন লেখায়। ‘পৃথিবীতে মানুষের জীবনের চেয়ে মূল্যবান আর কিছুই নেই,’ তিনি যুদ্ধ বন্ধ করার জন্য লিখেন ‘পারস্পরিক শ্রদ্ধা এবং স্বার্থের স্বীকৃতির ওপর ভিত্তি করে আলোচনা এবং সংলাপ সবচেয়ে তীব্র দ্ব›দ্ব এবং সমস্যার সমাধান করার একমাত্র সম্ভাব্য উপায়।’ মস্কোতে গর্বাচেভ ফাউন্ডেশন এক বিবৃতিতে যুদ্ধ স্থগিত ও শান্তি আলোচনা শুরু করার আহ্বান জানায়।\n\n১৯৯০ সালে গর্বাচেভ সোভিয়েত ইউনিয়নের প্রেসিডেন্ট থাকাকালে মানবাধিকার ও সাংস্কৃতিক ক্ষেত্রে ব্যক্তিস্বাধীনতা ও মতপ্রকাশের অধিকারকে স্বীকৃতি দেয়ার জন্য যে নীতি গ্রহণ করেছিলেন তাই হচ্ছে গ্লাসনস্ত। স্ট্যালিনের জমানা থেকেই লৌহযবনিকার বেষ্টনীতে সোভিয়েত সমাজ আবদ্ধ থাকে।\n\n\n\nবিশাল সোভিয়েত ইউনিয়নকে সংস্কৃতি, ভাষা ও ধর্মের কারণে একসুতোয় বাঁধতে গিয়ে ব্যক্তিস্বাধীনতা, মতপ্রকাশের অধিকার রাষ্ট্রের কাছে ন্যস্ত হয়। যাতে রাষ্ট্র ক্ষমতা প্রয়োগ করতে পারে। ধর্মালয়ের প্রভাব নানা কৌশলে বন্ধ করা হয়। এই অবস্থা থেকে মুক্তি পেতে গ্লাসনস্ত নীতি এনেছিলেন গর্বাচেভ। পেরেস্ত্রইকা অর্থ পুনর্গঠন। আর্থিক ও সামাজিক সংস্কার করতে ১৯৯০ সালে এই নীতি প্রবর্তন করেন প্রেসিডেন্ট মিখাইল গর্বাচেভ। তিনি মনে করেছিলেন, রাষ্ট্রের নিয়ন্ত্রণ কিছুটা হালকা হলে জনগণের ক্ষোভ প্রশমিত হবে। মূলত পশ্চিমা গণতন্ত্র ও উদারবাদ তাকে মোহিত করেছিল।\n\nগর্বাচেভ সংস্কার শুরু করেছিলেন সোভিয়েতকে আরো মজবুত করতে। কিন্তু এতে বিপরীত অবস্থার সৃষ্টি হয়। আবার সংস্কারবিরোধীদের বিক্ষোভে পার্টির অভ্যন্তরে তীব্র গৃহযুদ্ধ শুরু হয়। বরিস ইয়েলৎসিনের নেতৃত্বে পূর্ণমাত্রায় বাজার অর্থনীতিসহ উদারীকরণ এবং রুশ কমিউনিস্ট পার্টিকে সোশ্যাল ডেমোক্র্যাটিক পার্টিতে রূপান্তরের দাবি জোরালো হয়। গর্বাচেভের সাথে মতপার্থক্যের জেরে মস্কোর পার্টিপ্রধানের পদ থেকে বরিশ ইয়েলৎসিনকে বহিষ্কার করা হয়। পার্টির নিয়ন্ত্রণ শিথিল হওয়ার জন্য গর্বাচেভকেই বিরোধীরা দায়ী করে। চেরনোবিল পরমাণু কেন্দ্রে দুর্ঘটনা সোভিয়েত ইউনিয়ন ভাঙনের লাল ঘণ্টা বাজিয়ে দেয়। ১৯৮৬ সালে, যখন তিনি সোভিয়েত কমিউনিস্ট পার্টির সাধারণ সম্পাদক ছিলেন, চেরনোবিলে পারমাণবিক বিপর্যয় ঘটে। এই বিপর্যয়ও পারমাণবিক অস্ত্র বিলোপের প্রয়োজনীয়তা সম্পর্কে তার চিন্তাভাবনায় অবদান রেখেছিল। ব্রিটিশ প্রধানমন্ত্রী মার্গারেট থ্যাচারের সাথে তার উত্তপ্ত বাক্য বিনিময় হয়। কেননা থ্যাচার পারমাণবিক প্রতিরোধের সমর্থক হিসেবে মার্কিন যুক্তরাষ্ট্র এবং সোভিয়েত ইউনিয়নের মধ্যে পারমাণবিক অস্ত্র হ্রাস চুক্তির বিরোধিতা করেছিলেন। তিনি মার্কিন প্রেসিডেন্ট রিগ্যানকে বলেছিলেন ‘পারমাণবিক যুদ্ধ গ্রহণযোগ্য নয় এবং পারমাণবিক যুদ্ধে কোনো বিজয়ী থাকবে না।’ মাল্টা সম্মেলনে গর্বাচেভ বুশকে বলেছিলেন, ‘আমরা আমেরিকাকে আমাদের শত্রু মনে করি না।’ এতে বুশ উঠে দাঁড়িয়ে পুরো প্রস্থের টেবিলের ওপর তার হাত বাড়িয়ে দিয়েছিলেন করমর্দনের জন্য। প্রেসিডেন্ট ট্রাম্পের জন্য তিনি কঠিন শব্দ প্রয়োগ করেছিলেন। বলেছিলেন তার বক্তব্য ‘অশালীন’। তিনি ট্রাম্পকে উদ্দেশ করে বলেন, ‘৩০ বছর ধরে চলমান একটি চুক্তিতে মৃত্যুঘণ্টা বাজানোর জন্য আপনাকে কখনই ক্ষমা করব না।’ মূল রুশ ভূখণ্ডে বরিশ ইয়েলৎসিনের উসকানিতে রুশ প্রজাতন্ত্রের বিচ্ছিন্নতার দাবি বেশ জনপ্রিয় হয়। জর্জিয়া, লিথুয়ানিয়া, লাটভিয়া, এস্তোনিয়া প্রভৃতি প্রজাতন্ত্রগুলো বিচ্ছিন্নতার দাবি নিয়ে হাজির হয়। মুসলিম অধ্যুষিত আজারবাইজানে খ্রিষ্টান জনগণ বিচ্ছিন্নতার দাবি তোলে এবং কিছুদিন পরেই সেখানে সা¤প্রদায়িক দাঙ্গা শুরু হয় যার ওপর মস্কোর কোনো নিয়ন্ত্রণই ছিল না। গর্বাচেভ যখন ক্রিমিয়ায় অবস্থান করছিলেন তখন সেনাবাহিনী ও গোয়েন্দা সংস্থা কেজিবি সম্মিলিতভাবে সামরিক অভ্যুত্থান ঘটিয়ে ক্ষমতা দখলের চেষ্টা করে।\n\nতিনি চাননি সোভিয়েত ইউনিয়ন ভেঙে যাক। দেশটিকে পরিবর্তন করার জন্য লৌহ যবনিকা উন্মুক্ত করে দেয়ার ফলে যে গতি শুরু হয়েছিল সেটিকে স্বাধীনতা, স্বকীয়তা ও রাশিয়ার পতনের দিকে পরিচালিত করা থেকে বিরত রাখা যায়নি। এগুলো সর্বদা তাকে কিছুটা অসন্তুষ্ট এবং বিরক্ত করে রেখেছিল। কিন্তু তিনি কি তার মৌলিক সিদ্ধান্তের জন্য অনুতপ্ত হয়েছিলেন? এই প্রশ্নের উত্তরে তিনি একবার বলেছিলেন : ‘যদি আমি এটি আবার করতে চাই, তবে আমি সম্ভবত নিজেকে আরো ভালো করতে সক্ষম হবো না।’ গর্বাচেভের নীতির ফলে বিপুলসংখ্যক রাশিয়ানের ভিতর প্রতিক্রিয়া দেখা দেয়, শক্তিধর একটি দেশে পতনের অনুভূতি তৈরি হয়। গুরুতর অর্থনৈতিক সঙ্কট, আংশিকভাবে তেলের দামের পতন, খাদ্যসঙ্কট, দৈনন্দিন ব্যবহারের নানা আইটেমের অভাব, বড় আকারের গৃহযুদ্ধ, চেচনিয়ায় স্বাধিকারের আন্দোলন ও তিক্ত যুদ্ধ পতনের গতিপথ প্রশস্ত করে।\n\nগর্বাচেভের নেতৃত্বে, সোভিয়েত ইউনিয়নের সংস্কারগুলো রাজনৈতিক ক্ষেত্র থেকে শুরু হয়েছিল, আগ্রাসীভাবে ‘নতুন চিন্তাভাবনা’ প্রচার করেছিল এবং ক্রমাগত সোভিয়েত ইউনিয়নের পিপলস ডেপুটিদের কংগ্রেসে দলের ক্ষমতা হস্তান্তর করেছিল। তিনি ক্ষমতায় আসার কয়েক বছর পর দেশ বিশৃঙ্খলার মধ্যে পতিত হতে শুরু করে।\n\nসোভিয়েত ইউনিয়ন কেন্দ্রীয় কমিটির কমিউনিস্ট পার্টির কর্তৃত্ব দুর্বল হয়ে পড়ার সাথে সাথে বাল্টিক দেশগুলো এবং ককেশাসে সঙ্কীর্ণ মনের জাতীয়তাবাদ দ্রুত ছড়িয়ে পড়ে। কয়েকটি প্রজাতন্ত্র বিচ্ছিন্নতাবাদী শক্তির সাথে মিলিত হয়ে স্বাধীনতা কামনা করে।\n\nসেই ছোট ছোট প্রজাতন্ত্রগুলোতে জাতীয়তাবাদ ও রাশিয়ান জাতীয়তাবাদের জাগরণকে উদ্দীপিত করেছিল। বিভিন্ন জায়গায় জাতীয়তাবাদ এবং গণতন্ত্রীকরণের সংমিশ্রণ অনুরণিত হয় এবং অবশেষে তিনটি প্রধান প্রজাতন্ত্র- রাশিয়া, ইউক্রেন এবং বেলারুশ ‘স্বাধীন রাষ্ট্রগুলোর কমনওয়েলথ’ প্রতিষ্ঠার ঘোষণা দেয় এবং সোভিয়েত ইউনিয়ন শেষ হয়ে যায়, গর্বাচেভ পদচ্যুত হন। রাশিয়া সোভিয়েত ইউনিয়নের বৃহত্তম উত্তরাধিকারী রাষ্ট্র। এর জনসংখ্যা ইউএসএসআরের প্রায় অর্ধেক। রাশিয়ান সমাজ সোভিয়েত সমাজের চেয়ে ‘মুক্ত’। বহুদলীয় নির্বাচনের মাধ্যমে, এটি পশ্চিমা শিবিরে একীভূত হতে চেয়েছিল এবং একবার জি-৮ এর সদস্য হয়েছিল। কিন্তু দেশটি পারমাণবিক শক্তিধর হওয়ায়, মার্কিন যুক্তরাষ্ট্র পথ আগলে রাখে। ওয়াশিংটনের কৌশলগত লক্ষ্য হচ্ছে এটিকে দুর্বল করা এবং ন্যাটোর পূর্বদিকের সম্প্রসারণ।\n\nপিছনে তাকালে দেখব, সোভিয়েত ইউনিয়ন যথেষ্ট প্রযুক্তিগত উদ্ভাবনক্ষমতার অধিকারী ও শক্তিশালী ছিল। বিশ্বে প্রথম মনুষ্যসৃষ্ট উপগ্রহ এবং প্রথম পারমাণবিক বিদ্যুৎকেন্দ্র সোভিয়েত ইউনিয়নের কৃতিত্ব। ওই সময় দুর্বল কৃষি এবং হালকা শিল্প ছিল এক সমস্যা, প্রযুক্তির মাধ্যমে এসব সমাধান করা যেত। কিন্তু গর্বাচেভ সমস্যাগুলোকে ভুলভাবে বিচার করেছিলেন, সংস্কারের ভুল পথ বেছে নিয়েছিলেন এবং রাজনৈতিক নেতৃত্বের অভাব ছিল। তিনি স্পষ্টতই পাশ্চাত্য সংস্কৃতির অনুরাগী ছিলেন এবং তিনি সেই সময়ে পশ্চিমা জনমত তাকে যে প্রশংসা করেছিল তা নিয়ে যত্নশীল ছিলেন এবং উপভোগ করেছিলেন। পরবর্তীতে দেখা যাচ্ছে তিনি মূলত পশ্চিমাদের দ্বারা প্রতারিত হয়েছিলেন।\n\nগর্বাচেভ স্নায়ুযুদ্ধের অবসান করেন এবং বিশ্ব শান্তিকে উন্নীত করেছিলেন। তিনি পূর্ব-পশ্চিমের তীব্র উত্তেজনার সময় পারমাণবিক যুদ্ধ এড়াতেও সহায়তা করেছিলেন। সেই সময় বিশ্বের প্রায় ৪০ হাজার পারমাণবিক ওয়ারহেড সমৃদ্ধ ছিল এবং মানবজাতির সম্ভাব্য ধ্বংসের কাছাকাছি ছিল বলে সমরবিদরা প্রমাদ গুনতেন। তিনি উভয় পক্ষের পারমাণবিক অস্ত্রাগার হ্রাসের আলোচনার ক্ষেত্রে বিশেষ ভূমিকা পালন করেছিলেন যার ফলে কৌশলগত অস্ত্র সীমাবদ্ধতা আলোচনা ঝঅখঞ এবং ভুল ও যোগাযোগের অভাবের কারণে সৃষ্ট বিপর্যয়ের সম্ভাবনা হ্রাস করার জন্য যাচাইযোগ্য পারস্পরিক নিরাপত্তাব্যবস্থাকে অন্তর্ভুক্ত করতে সক্ষম হয়েছিলেন।\n\nগর্বাচেভকে কি ইতিহাসে শান্তি ও মানব স্বাধীনতার অন্যতম মহান ব্যক্তি হিসেবে স্মরণ করা হবে, নাকি তাকে এমন একজন ব্যক্তির দৃষ্টিকোণ থেকে দেখা হবে যিনি একটি বিশাল শক্তিকে বিচ্ছিন্ন করেছেন। যদিও গর্বাচেভ তার শেষ বছরগুলোতে একটি পরিত্যক্ত সাধারণ মানুষের জীবন যাপন করেছিলেন, তথাপি তিনি তার বৃদ্ধ বয়সে ইউক্রেনে রাশিয়ান অ্যাডভেঞ্চারের সমালোচনা এবং তিরস্কার করার জন্য তার দৃঢ় প্রত্যয় সাহসিকতার সাথে ধরে রেখেছিলেন।\n\nরাজনৈতিক বিশ্লেষকরা বলছেন, গর্বাচেভ সবচেয়ে বিতর্কিত বিশ্বনেতাদের একজন। তিনি তার স্বদেশের স্বার্থ বিসর্জন দিয়ে পাশ্চাত্যের ব্যাপক প্রশংসা অর্জন করেছিলেন। তার কারণে পশ্চিমারা বেশি নিরাপদ হয়ে ওঠে। একটি বাইপোলার বিশ্বের এক মেরুর বিচ্ছিন্নতা বিশ্বব্যাপী কৌশলগত পরিবর্তনকে চালিত করে এবং এর প্রভাব শত শত বছর ধরে বিস্তৃত হয় এবং বিভিন্ন দেশ থেকে এটি সম্পর্কে অনুভূতি এবং মূল্যায়ন ব্যাপকভাবে পরিবর্তিত হতে থাকে। যদি মানুষ এই দৃষ্টিকোণ থেকে বেরিয়ে আসতে পারে যে, নেতাদেরকে কেবল তাদের নিজের দেশের স্বার্থের পরিপ্রেক্ষিতেই বিচার করা উচিত, তবে মানব ইতিহাসজুড়ে গর্বাচেভের মূল্যায়ন আরো আকর্ষণীয় হতে পারে।\n\nলেখক : অবসরপ্রাপ্ত যুগ্মসচিব ও গ্রন্থকার"
}