{
    "ইসরায়েল অস্ত্র না দেওয়ায় হতাশ জেলেনস্কি": "আল-জাজিরার প্রতিবেদনে বলা হয়েছে, গত বুধবার ফ্রান্সের এক সাংবাদিককে সাক্ষাৎকার দিয়েছিলেন জেলেনস্কি। গতকাল শনিবার তাঁর দপ্তর সাক্ষাৎকারটি প্রকাশ করে।\n\nইসরায়েলের কাছে চাওয়া অস্ত্রসহায়তার মধ্যে রকেট হামলা ঠেকানোর ‘আয়রন ডোম’ প্রযুক্তির কথা উল্লেখ করেছিলেন তিনি। এ প্রযুক্তির সহায়তায় গাজা থেকে ফিলিস্তিনি যোদ্ধাদের ছোড়া রকেট হামলা প্রতিরোধে সফলতা পেয়েছে ইসরাইল।\n\nজেলেনস্কি বলেন, ‘আমি জানি না, ইসরায়েলের কী হয়েছে। সত্যি বলছি, আমি অনেক হতাশ। আমি ঠিক বুঝতে পারছি না, তারা (ইসরায়েল) কেন আমাদের আকাশ প্রতিরক্ষাব্যবস্থা দেয়নি।’",
    "‘দাদার যে বাড়ি ইসরায়েল চুরি করেছে, সেটি আমি শনাক্ত করেছি’": "আদালার এই তথ্য উদ্‌ঘাটন ও নিজেদের জমি পুনরুদ্ধারে ফিলিস্তিনিদের সংগ্রাম আমার (লেখক) কাছে আমার অস্তিত্ব মনে হয়। কারণ, তারা (ইসরায়েল) আমাদের দাদাদের সঙ্গে অতীতে একই কারণে (জমি দখলে নিতে) যুদ্ধের প্রতিধ্বনি করেছিল।\n\n\n\n১৯৪৮ সালের পর, ইসরায়েল বিশেষ করে ‘অনুপস্থিত ব্যক্তির সম্পত্তি আইনের’ (অ্যাবসেন্টি প্রপার্টি ল) মাধ্যমে পশ্চিম জেরুজালেমে ফিলিস্তিনিদের বাড়ি ও সম্পত্তি চুরিকে বৈধতা দেয়। ১৯৫০ সালের এই আইন নাকবা শরণার্থীদের ‘অনুপস্থিত’ ঘোষণা করে। এমনকি এসব ব্যক্তি যদি পূর্ব জেরুজালেমেও থেকে থাকে। এ ছাড়া ইসরায়েলি সরকার বন্দী ফিলিস্তিনিদেরও অনুপস্থিত হিসেবে গণ্য করে এবং তাদের সম্পদ দখলে নেওয়াকে বৈধ মনে করে।\n\nইসরায়েল যে ফিলিস্তিনিদের নিজ ভূখণ্ডে ফিরে আসা ঠেকাতে আইনি ওই জোচ্চুরি করেছে, তা একটি তারবার্তা থেকে স্পষ্ট। ১৯৪৮ সালের ডিসেম্বরে জেরুজালেমে দায়িত্বরত মার্কিন কনসাল জেনারেল যুক্তরাষ্ট্রে ওই তারবার্তাটি পাঠিয়েছিলেন। তারবার্তায় তিনি মার্কিন পররাষ্ট্রমন্ত্রীকে জানান, ইসরায়েল ফিলিস্তিনি শরণার্থীদের নিজ বসতিতে ফিরে আসার সম্ভাবনাকে ‘নস্যাৎ’ করার চেষ্টা করছে। অথচ ইসরায়েলের সেই উদ্যোগ ছিল ওই মাসের শুরুতে জাতিসংঘে পাস হওয়া একটি প্রস্তাবের বিরোধী। ওই প্রস্তাবে যুক্তরাষ্ট্রও সমর্থন দিয়েছিল।\n\nপশ্চিম জেরুজালেমে অনেক ফিলিস্তিনির মতো আমার (লেখক) পরিবারও বসতিহারা একটি পরিবার।",
    "ইসরায়েল দ্বি-রাষ্ট্র সমাধান ও শান্তিতে বিশ্বাস করে না : মাহমুদ আব্বাস": "দ্বি-রাষ্ট্র সমাধানের মাধ্যমে সংকট নিরসনে ইসরায়েল উদ্দেশ্যমূলকভাবে বিরোধিতা করছে বলে অভিযোগ করেছেন ফিলিস্তিনের প্রেসিডেন্ট মাহমুদ আব্বাস। ইসরায়েলের আচরণের কারণে শান্তি আলোচনার ক্ষেত্রে দেশটির ওপর ভরসা করতে পারছেন না তিনি।\n\nগত শুক্রবার জাতিসংঘের সাধারণ অধিবেশনে দেওয়া ভাষণে তিনি এ বিষয়ে মন্তব্য করেন। খবর দ্য ডনের।\n\nমাহমুদ আব্বাস বলেন, ইসরায়েল গাজা ও পশ্চিম তীর দখলে মেতে উঠেছে। এ জন্য তারা ফিলিস্তিনিদের হত্যা এমনকি আরো বড় শক্তি প্রয়োগের ক্ষেত্রে সামরিক বাহিনীকে ‘সম্পূর্ণ স্বাধীনতা’ দিয়েছে।\n\nফিলিস্তিনের প্রেসিডেন্ট বলেন, ‘ইসরায়েলের পূর্বপরিকল্পিত ও উদ্দেশ্যমূলক নীতি স্পষ্টভাবে প্রমাণ করে তারা শান্তিতে বিশ্বাসী না। তাদের এই নীতি চলমান বিরোধ নিরসনের পথকে আরো জটিল করে তুলেছে। এ জন্য ইসরায়েলকে আর আমাদের অংশীদার ভাবছি না, যাদের সঙ্গে শান্তির বিষয়ে আলোচনা করতে পারি। ’\n\n‘এটি দ্ব্যর্থহীনভাবে প্রমাণ করে যে, ইসরায়েল শান্তিতে বিশ্বাস করে না,’ মাহমুদ আব্বাস যোগ করেন, ‘অতএব, আমাদের আর ইসরায়েলি কোন অংশীদার নেই যার সঙ্গে আমরা আলোচনার টেবিলে কথা বলতে পারি।’\n\nতবে, কয়েক দশক ধরে চলা এই ইসরায়েল-ফিলিস্তিন সংঘাত অবসানে দ্বি-রাষ্ট্র সমাধানের পক্ষে সমর্থন জানিয়েছেন ইসরায়েলের প্রধানমন্ত্রী ইয়ার লাপিদ।\n\nগত বৃহস্পতিবার জাতিসংঘের সাধারণ পরিষদের ৭৭তম অধিবেশনে দেওয়া ভাষণে ইসরায়েলের প্রধানমন্ত্রী একথা বলেন।\n\nবেশ কয়েক বছরের মধ্যে জাতিসংঘের সাধারণ অধিবেশনে এই প্রথম কোনো ইসরায়েলি নেতা ফিলিস্তিন প্রশ্নে দ্বি-রাষ্ট্র সমাধানের কথা উল্লেখ করলেন। অগাস্টে ইসরায়েলে গিয়ে দীর্ঘ দিন সুপ্ত থাকা প্রস্তাবটির পক্ষে সমর্থন জানিয়েছিলেন যুক্তরাষ্ট্রের প্রেসিডেন্ট জো বাইডেন।",
    "ইসরায়েলকে অবিলম্বে আলোচনা শুরুর ডাক আব্বাসের": "ফিলিস্তিনের প্রেসিডেন্ট মাহমুদ আব্বাস বলেছেন, ইসরায়েলের প্রধানমন্ত্রী ইয়ার লাপিদের দ্বি-রাষ্ট্র সমাধানের ডাক একটি ‘ইতিবাচক অগ্রগতি’। কিন্তু তিনি অবিলম্বে আলোচনার টেবিলে ফিরে আসলে তবেই এ ইতিবাচকতা প্রমাণ হবে।\n\nইয়ার লাপিদ বৃহস্পতিবার কয়েক দশক ধরে চলা ইসরায়েল-ফিলিস্তিন সংঘাত অবসানে দ্বি-রাষ্ট্র সমাধানের পক্ষে সমর্থন জানিয়েছেন। জাতিসংঘের সাধারণ পরিষদের ৭৭তম অধিবেশনে দেওয়া ভাষণে তিনি এ সমর্থন ব্যক্ত করেন।\n\nবেশ কয়েক বছরের মধ্যে জাতিসংঘের সাধারণ অধিবেশনে এই প্রথম কোনো ইসরায়েলি নেতা ফিলিস্তিন প্রশ্নে দ্বি-রাষ্ট্র সমাধানের কথা উল্লেখ করেছেন।",
    "ইসরায়েলের ব্যর্থতায় হতবাক জেলেনস্কি": "",
    "১৪ বছর পর বরফ গললো ইসরায়েল-তুরস্কের": "১৪ বছরের মধ্যে প্রথমবারের মতো তুরস্কের প্রেসিডেন্টের সঙ্গে সাক্ষাৎ করেছেন ইসরায়েলের প্রধানমন্ত্রী। এটি দীর্ঘ বিরতির পর দুই আঞ্চলিক শক্তির মধ্যে উষ্ণ সম্পর্কের সর্বশেষ চিহ্ন বলে মনে করা হচ্ছে। এক প্রতিবেদনে এতথ্য জানিয়েছে টাইম্‌স অব ইন্ডিয়া।\n\nইসরায়েলের প্রধানমন্ত্রী ইয়ার লাপিদের কার্যালয় জানানো হয়, মঙ্গলবার (২০ সেপ্টেম্বর) নিউইয়র্কে জাতিসংঘের সাধারণ পরিষদে তিনি তুরস্কের প্রেসিডেন্ট রিসেপ তাইয়েপ এরদোগানের সঙ্গে সাক্ষাৎ করেছেন।\n\nএরদোগানের সঙ্গে বৈঠকে লাপিদ বলেন, তিনি দেশগুলোর মধ্যে পূর্ণ কূটনৈতিক সম্পর্ক পুনরায় প্রতিষ্ঠা এবং এই সপ্তাহে তুরস্কে নতুন ইসরায়েলি রাষ্ট্রদূত নিয়োগের প্রশংসা করেছেন।\n\nগত বছর ইসরায়েলের সাবেক প্রধানমন্ত্রী বেঞ্জামিন নেতানিয়াহু ক্ষমতা ছাড়ার পর থেকে এরদোগান দেশটির সঙ্গে উষ্ণ সম্পর্কের প্রতি আগ্রহ দেখিয়েছেন।",
    "ইসরায়েলি হামলায় ২৪ ঘণ্টায় দুই ফিলিস্তিনি নিহত": "ইসরায়েলি বাহিনীর হামলায় দখলকৃত পশ্চিমতীরের নাবলুস শহরে আরও এক ফিলিস্তিনি নিহত হয়েছেন। গত ২৪ ঘণ্টার মধ্যে সেখানে এ নিয়ে দুইজন ফিলিস্তিনি নিহত হয়েছেন। রোববার (২৫ সেপ্টেম্বর) কাতারভিত্তিক সংবাদমাধ্যম আল-জাজিরার এক প্রতিবেদনে এ তথ্য জানানো হয়।\n\nপ্রতিবেদনে বলা হয়, রোববার সকালের দিকেও নাবলুস শহরের আল-তাওন এলাকায় হামলা চালায় ইসরায়েল। সে সময় এক ফিলিস্তিনি যোদ্ধা নিহত হয়। ওই ঘটনায় আহত হন আরও দুজন।\n\nইসরায়েলি সেনাবাহিনীর পক্ষ থেকে জানানো হয়, উত্তর পশ্চিম তীরের নাবলুসের কাছে নিয়মিত টহল চলাকালীন একটি গাড়ি এবং একটি মোটরসাইকেলে থাকা সশস্ত্র সন্দেহভাজনদের ওপর গুলি চালানো হয়েছে। গত কয়েক মাসে ওই এলাকায় প্রায় প্রতিদিনই সহিংসতার ঘটনা ঘটছে।\n\nসম্প্রতি দখলকৃত অঞ্চলে ইসরায়েল তল্লাশি জোরদার করেছে। এতে এরই মধ্যে বেশ কয়েকজন ফিলিস্তিনি নিহত হয়েছে। তাছাড়া একই সময়ে ইসরায়েলি বাহিনীর ওপর ফিলিস্তিনিদের হামলাও বেড়েছে।\n\nএর আগে পশ্চিম তীরে ইসরায়েলি অভিযানের খবর সংগ্রহের সময় আল জাজিরার সাংবাদিক শিরীন আবু আকলেহকে গুলি করে হত্যা করা হয়। প্রকাশ্য দিবালোকে নিরস্ত্র শিরীনের মাথায় গুলি করে দখলদাররা। একই সময় জেরুজালেমভিত্তিক আল-কুদস পত্রিকায় কর্মরত আরেকজন ফিলিস্তিনি সাংবাদিক আহত হন।\n\nমূলত ইসরায়েল-ফিলিস্তিন সংঘাত নিয়ে সাহসিকতার সঙ্গে কাজ করায় আরব বিশ্বে ব্যাপক পরিচিতি পেয়েছিলেন শিরীন। জেরুজালেমে বেড়ে উঠলেও ৫১ বছর বয়সী এই নারী ছিলেন মার্কিন নাগরিক। এ ঘটনার পর বিশ্বজুড়ে ব্যাপক সমালোচনার মুখে পড়ে ইসরায়েল।\n\nএমএসএম/টিটিএন",
    "দ্বিরাষ্ট্র চুক্তি : ফিলিস্তিন রাজি, বল এখন ইসরায়েলের কোর্টে - দৈনিকশিক্ষা": "গত আগস্ট মাসে ইসরায়েল-ফিলিস্তিন সংকটের ‘দ্বিরাষ্ট্র’ ভিত্তিক সমাধানের সূত্র দিয়েছিলেন যুক্তরাষ্ট্রের প্রেসিডেন্ট জো বাইডেন। তখন ফিলিস্তিনের কোনো প্রতিক্রিয়া না দেখানোর কারণে অনেকেই মনে করেছিলেন ফিলিস্তিনবাসী এই সূত্র মানবে কিনা সন্দেহ আছে। কিন্তু গত বৃহস্পতিবার ইসরায়েলের প্রধানমন্ত্রী ইয়ার লাপিদ ইসরায়েল-ফিলিস্তিন সংঘাত অবসানে দুই রাষ্ট্রভিত্তিক সমাধান সূত্রের পক্ষে সমর্থন দিয়ে আবারো প্রতিশ্রæতি ব্যক্ত করেছেন। শুধু তাই নয়, বেশ কয়েক বছরের মধ্যে জাতিসংঘের সাধারণ অধিবেশনে এই প্রথম কোনো ইসরায়েলি নেতা ফিলিস্তিন প্রশ্নে দ্বি-রাষ্ট্র সমাধানের কথা উল্লেখ করলেন।\n\nজো বাইডেনের এ নীতিতে ইসরায়েলি প্রধানমন্ত্রীর দেয়া বক্তব্যকে সমর্থন দিয়ে স্বাগত জানিয়েছেন ফিলিস্তিনের নেতারা। ফিলিস্তিন সরকারের মুখপাত্র ইব্রাহিম মিলচেম বলেন, প্রেসিডেন্ট মাহমুদ আব্বাস ও প্রধানমন্ত্রী মোহাম্মদ শাতেহ বাইডেনের দ্বি-জাতি রাষ্ট্র সমাধানের ওপর সমর্থন দিয়ে ইসরায়েলের সঙ্গে এ বিষয়ে কূটনৈতিক আলোচনার জন্য প্রস্তুত। এজন্য তারা আন্তর্জাতিক সম্প্রদায়ের সহায়তা চাইছেন।\n\nফিলিস্তিনের প্রেসিডেন্ট মাহমুদ আব্বাস বলেছেন, ইসরায়েলের প্রধানমন্ত্রী ইয়ার লাপিদের দ্বি-রাষ্ট্র সমাধানের ডাক একটি ‘ইতিবাচক অগ্রগতি’। কিন্তু তিনি অবিলম্বে আলোচনার টেবিলে বসলেই এ ইতিবাচকতা প্রমাণ হবে। জাতিসংঘ সাধারণ পরিষদের ভাষণে আব্বাস বলেছেন, এ অবস্থানে ইসরায়েল কতটা আন্তরিক এবং তাদের বিশ্বাসযোগ্যতা কতটুকু তার সত্যিকারের পরীক্ষা হচ্ছে, ইসরায়েল সরকারের অবিলম্বে আলোচনার টেবিলে ফিরে আসা। তাই বলা যায়, সংকট সমাধানের বল এখন ইসরায়েলের কোর্টে।\n\nআরব নিউজের খবরে বলা হয়, বাইডেনের উক্তির প্রতিধ্বনি করে লাপিদ বলেছেন, এমন এক চুক্তি (দুই রাষ্ট্র বাস্তবায়নে সম্ভাব্য চুক্তি) যা শান্তিপূর্ণ ফিলিস্তিনি রাষ্ট্র প্রতিষ্ঠা করবে, যে রাষ্ট্র ইসরায়েলকে হুমকি দেবে না। তবে ইয়ার লাপিদ এমন সময় এ কথাটি বললেন যখন ইসরায়েলে নির্বাচনের ৬ সপ্তাহেরও কম সময় বাকি। আগামী ১ নভেম্বর ইসরায়েলে সাধারণ নির্বাচন। তার দেড় মাসেরও কম সময়ের মধ্যে লাপিদ ফিলিস্তিন প্রশ্নে দ্বি-রাষ্ট্র সমাধানের পক্ষে কথা বললেন। আসন্ন নির্বাচনের মধ্যে দিয়ে দ্বি-রাষ্ট্র সমাধানের ঘোরবিরোধী ডানপন্থি সাবেক প্রধানমন্ত্রী বেনিয়ামিন নেতানিয়াহু ফের ক্ষমতায় চলে আসতে পারেন। ফলে প্রধানমন্ত্রী ইয়ার লাপিদি বক্তব্য কার্যকরে সম্ভাবনা খুবএকটা নেই বলে মনে করেন বিশ্লেষকরা।\n\nফিলিস্তিনিরা যেসব এলাকা নিয়ে স্বাধীন রাষ্ট্র গড়তে চায় সেই পূর্ব জেরুজালেম, পশ্চিম তীর ও গাজা ইসরায়েল ১৯৬৭ সালের আরব-ইসরায়েল যুদ্ধে দখল করে নেয়। যুক্তরাষ্ট্রের সমর্থনে ইসরায়েল ও ফিলিস্তিনের মধ্যে চলা শান্তি আলোচনা ২০১৪ সালেই ভেস্তে গেছে। ফলে ইসরায়েল এবং ফিলিস্তিনের পাশাপাশি সহাবস্থানের ‘দ্বি-রাষ্ট্র’ চুক্তিতে উপনীত হওয়ার চেষ্টা তখন থেকেই থমকে আছে।",
    "এবার ফিলিস্তিনি প্রেমের বিরুদ্ধে ইসরায়েলের যুদ্ধ!": "ইসরায়েল যুদ্ধ করতে ভালোবাসে। এমনকি প্রেমের মতো মানবিক অনুভূতির বিরুদ্ধেও যুদ্ধ করতে তাদের অনীহা নেই। ইসরায়েল শান্তিও ভালোবাসে; তবে কিনা সেটি শুধু ফিলিস্তিনিদের মৌলিক অধিকারের বিকানোর মাধ্যমে।\n\nফিলিস্তিনিদের রোমান্সের ওপর ইসরায়েলের সর্বশেষ উদ্ভট আক্রমণ প্রসঙ্গে যাওয়ার আগে আসুন সংক্ষিপ্তভাবে যুদ্ধের সঙ্গে এই দেশের মর্মান্তিক সম্পর্কের কথা বলি, কারণ এত অল্প সময়ের মধ্যে এতসংখ্যক যুদ্ধ দুনিয়ার আর কোনো দেশ করেনি। অবশ্য আর একটি মাত্র দেশ হয়তো করে থাকতে পারে; সেটি যুক্তরাষ্ট্র।\n\n১৯৪৮ সালে ইসরায়েল নামক রাষ্ট্র গঠনের পর থেকে ইসরায়েল প্রথাগত যুদ্ধ, অসামঞ্জস্যপূর্ণ যুদ্ধ, বিদ্রোহবিরোধী যুদ্ধ, হামলার প্রতিক্রিয়ায় পাল্টা যুদ্ধ—এই সব ধরনের যুদ্ধ মিলিয়ে এক ডজনের বেশি যুদ্ধ করেছে। তারা আরব শহরগুলোতে বোমা হামলা চালিয়েছে ও আরব ভূখণ্ডকে অবরুদ্ধ করেছে। যে দেশগুলো ইসরায়েলকে নিশ্চিহ্ন করার চেষ্টা করেছে বলে ইসরায়েলের মনে হয়েছে, তাদের নিশ্চিহ্ন করতে তারা এমনকি পারমাণবিক অস্ত্র ব্যবহারের হুমকি দিয়েছে।",
    "ইসরায়েলের সঙ্গে সম্পর্কে কত দূর এগোবে সৌদি আরব": "সৌদি আরব মধ্যপ্রাচ্যের তো বটেই, বৈশ্বিক অবস্থান থেকেও বহু বছর ধরেই গুরুত্বপূর্ণ একটি দেশ। গত শতকের ত্রিশের দশকে দেশটিতে জ্বালানি তেল ও প্রাকৃতিক গ্যাসের খনি আবিষ্কৃত হয়। যুক্তরাষ্ট্রের পর সৌদি আরবের মাটির নিচে সবচেয়ে বেশি জ্বালানি তেল মজুত রয়েছে। বর্তমানে দেশটি সবচেয়ে বেশি পরিমাণে জ্বালানি তেল রপ্তানি করে। সৌদি আরবের অর্থনীতি বিশ্বের শীর্ষ ২০টি অর্থনীতির মধ্যে একটি।\n\nতেলসম্পদ আবিষ্কৃত হওয়ার আগে সৌদির সাধারণ মানুষেরা নিজেদের খেজুরবাগানে কাজ করতেন। খেজুর রপ্তানির আয় দিয়েই প্রধানত তাঁদের জীবিকা নির্বাহ হতো। তবে তেলের খনি আবিষ্কৃত হওয়ার পর তাঁরা পায়ের ওপর পা তুলে খাচ্ছেন, কথাটা পুরোপুরি ঠিক নয়। একদা কষ্টসহিষ্ণু পরিশ্রমী সৌদি জাতি জ্বালানি তেলকেন্দ্রিক ও তেলের বাইরে নানা ধরনের শিল্প গড়ে তুলেছে। ভবিষ্যতে তেলসম্পদ সীমিত হয়ে এলে যে প্রস্তুতি দরকার, তার জন্য কাজ শুরু করেছে সৌদি আরব। বিশেষ করে ২০১৫ সাল থেকে এ নিয়ে জোরেশোরে কাজ করা হচ্ছে।",
    "ইসরায়েলে ছেলে জন্মালেই ‘মোহাম্মদ’ নাম রাখার হিড়িক!": "",
    "‘ইসরায়েলি সেনার অনিচ্ছাকৃত গুলিতে নিহত হতে পারেন সাংবাদিক শিরিন আকলেহ’": "প্রত্যক্ষদর্শী ও আল–জাজিরা কর্তৃপক্ষের বক্তব্য এবং জাতিসংঘ, মানবাধিকার সংগঠন ও বিভিন্ন সংবাদ সংস্থার বিভিন্ন তদন্ত প্রতিবেদনে দেখা গেছে, এক ইসরায়েলি সেনা আবু আকলেহকে গুলি করেছেন।\n\nইসরায়েলি তদন্ত প্রতিবেদনে বলা হয়েছে, ঘটনাস্থলে ফিলিস্তিনি যোদ্ধারা তাঁদের দিকে গুলি ছুড়েছিল, তবে জাতিসংঘসহ বিভিন্ন সংস্থার তদন্ত প্রতিবেদনে বলা হয়েছে, আকলেহ নিহত হওয়ার সময় ঘটনাস্থলে কোনো ফিলিস্তিনি উপস্থিত ছিলেন না।\n\nগতকাল সোমবার ইসরায়েলি তদন্ত প্রতিবেদনে বলা হয়, যে গুলিতে আবু আকলেহ নিহত হয়েছেন, সেটির উৎস কোথায় ছিল, তা পরিষ্কার করে বলা সম্ভব নয়। এ ঘটনা নিয়ে বিশদ পরীক্ষা–নিরীক্ষা শেষে এবং প্রাপ্ত তথ্যের ভিত্তিতে মিলিটারি অ্যাডভোকেট জেনারেল এখানে অপরাধমূলক কিছু সন্দেহ করছেন না, যার জন্য সামরিক পুলিশ তদন্ত দরকার পড়বে।\n\nতদন্ত প্রতিবেদন প্রকাশের আগে এক সংবাদ সম্মেলনে জ্যেষ্ঠ ইসরায়েলি সেনা কর্মকর্তারা বলেন, ওই সেনাসদস্যের সঙ্গে তাঁদের সাক্ষাৎ হয়েছে। যদি ওই সেনাসদস্যের গুলিতেই আকলেহ নিহত হয়ে থাকেন, তবে তিনি তা ভুল করে করেছেন।\n\n",
    "ইসরায়েলে আঘাত হানতে উন্নত ড্রোন তৈরির দাবি ইরানের": "ইরানের একটি অজ্ঞাত স্থানে দেশটির সেনাবাহিনীর যৌথ ড্রোন সামরিক মহড়া। (ছবি : দোফাপ্রেস সংবাদ সংস্থা)\n\nইসরায়েলের তেল আবিব এবং হাইফা শহরে আঘাত করার জন্য তেহরান একটি উন্নত দূরপাল্লার আত্মঘাতী ড্রোন তৈরি করেছে বলে সোমবার জানিয়েছে ইরানের স্থল বাহিনীর প্রধান ব্রিগেডিয়ার জেনারেল কিয়োমারস হেইদারি। দেশটির আধাসরকারি মেহর বার্তা সংস্থার বরাত দিয়ে দ্য নিউ আরব এক প্রতিবেদনে এ তথ্য জানিয়েছে।\n\nপ্রতিবেদন থেকে জানা যায়, ইসরায়েলের গুপ্তচর সংস্থা মোসাদের পরিচালক ডেভিড বার্নিয়া ইসরায়েল বা ইসরায়েলিদের বিরুদ্ধে বল প্রয়োগের ব্যাপারে ইরানের শীর্ষ নেতাদের সতর্ক করেছে।\n\nতেল আবিবের কাছে রিচম্যান বিশ্ববিদ্যালয়ে এক বক্তৃতায় বার্নিয়া বলেছেন, 'সরাসরি ইরান থেকে বা অন্য কোনো উপায়ে ইসরায়েল বা ইসরায়েলিদের বিরুদ্ধে বলপ্রয়োগ করা হলে দায়ীদের ইরানের মাটিতেই বেদনাদায়ক জবাবের মুখোমুখি হতে হবে।\n\nবিজ্ঞাপন\n\nএই ব্যাপারে ইরানের শীর্ষ নেতাদের অবশ্যই সচেতন থাকতে হবে। '\n\nতিনি আরো যোগ করেন, 'তেহরান, কেরমানশাহ এবং ইস্ফাহানে জবাব দেওয়া হবে। '\n\nবার্নিয়া ইরানের এমন সব অঞ্চলের কথা উল্লেখ করেছে যেখানে কর্তৃপক্ষ দেশটির সামরিক বা পারমাণবিক কর্মসূচির সাথে যুক্ত স্থাপনা বা কর্মীদের বিরুদ্ধে নাশকতা অভিযানের কথা জানিয়েছে।\n\nএদিকে ইসরায়েলের কাছে মধ্যপ্রাচ্যের একমাত্র পারমাণবিক অস্ত্র রয়েছে বলে ব্যাপকভাবে স্বীকৃত। যদিও তারা কখনোই তাদের অস্ত্রাগার সম্পর্কে কোনো ঘোষণায় জানায়নি।\n\nইরানকে ইসরায়েল তার অস্তিত্বের জন্য হুমকি হিসেবে দেখে। তেহরানের পারমাণবিক উচ্চাকাঙ্ক্ষা নিয়ন্ত্রণে কূটনীতি ব্যর্থ হলে ইরানের পারমাণবিক স্থাপনায় হামলা চালানোর কথাও ইসরায়েল বলে থাকে।\n\nঅন্যদিকে ইরান ইসরায়েলের যেকোনো আগ্রাসনের উপযুক্ত জবাব দেওয়ার অঙ্গীকার করেছে।\n\nসূত্র : দ্য নিউ আরব।",
    "রাষ্ট্রীয় সফরে ইসরায়েল পৌঁছেছেন আমিরাতের পররাষ্ট্রমন্ত্রী": "সম্পর্ক স্বাভাবিক করার দুই বছর পূর্তি উপলক্ষে রাষ্ট্রীয় সফরে ইসরায়েলের তেল আবিব পৌঁছেছেন সংযুক্ত আরব আমিরাতের পররাষ্ট্রমন্ত্রী শেখ আবদুল্লাহ বিন জায়েদ। খবর আল-আরাবিয়ার।\n\nসংযুক্ত আরব আমিরাতের মন্ত্রণালয় বলেছে, এই সফরটি কয়েক দিন ধরে চলবে এবং মন্ত্রীর সঙ্গে উচ্চ-পর্যায়ের অর্থনৈতিক প্রতিনিধিদলও ছিল।\n\nসংযুক্ত আরব আমিরাতের শীর্ষ কূটনীতিক ইসরায়েলের উর্ধ্বতন কর্মকর্তাদের সঙ্গে দ্বিপাক্ষিক সম্পর্ক এবং আমিরাত-ইসরায়েল সহযোগিতার সম্ভাবনা সম্পর্কিত সাধারণ স্বার্থের বেশ কয়েকটি বিষয় নিয়ে আলোচনা করবেন।\n\nটাইমস অব ইসরায়েল জানিয়েছে, সংযুক্ত আরব আমিরাতের পররাষ্ট্রমন্ত্রীর সঙ্গে দেখা করার কথা রয়েছে ইসরায়েলের প্রধানমন্ত্রী ইয়াইর লাপিদের। দেখা করার পর একটি সংবাদ সম্মেলন হবে।\n\nসংযুক্ত আরব আমিরাত ২০২০ সালের সেপ্টেম্বরে মার্কিন ব্রোকার আব্রাহাম অ্যাকর্ডস স্বাক্ষরের মাধ্যমে ইসরায়েলের সঙ্গে সম্পর্ক স্বাভাবিক করে। বাহরাইন, মরক্কো এবং সুদানও একই পথ অনুসরণ করেছে।\n\nইসরায়েল, মার্কিন, বাহরাইন, মিশর এবং মরক্কোর পররাষ্ট্রমন্ত্রীদের সঙ্গে একটি আঞ্চলিক শীর্ষ সম্মেলনে যোগ দিতে আমিরাতের পররাষ্ট্রমন্ত্রী মার্চ মাসে ইসরাইল সফর করেছিলেন।\n\n(ঢাকাটাইমস/১৫সেপ্টেম্বর/এসএটি)",
    "গোপন আলোচনায় বসতে পাকিস্তানের সাবেক মন্ত্রী ইসরায়েলে": "গোপন আলোচনায় অংশ নিতে ইসরায়েল সফর করছেন পাকিস্তানের সাবেক প্রতিমন্ত্রীসহ একটি প্রতিনিধি দল। ইন্দোনেশিয়ারও একটি প্রতিনিধি দলও এ আলোচনায় অংশ নেবে।\n\nমঙ্গলবার (২০ সেপ্টেম্বর) এক প্রতিবেদনে এ তথ্য জানায় জেরুজালেম পোস্ট। খবরে বলা হয়, চলতি সপ্তাহের শেষে একটি গোপন আলোচনায় অংশ নিতে পাকিস্তানের একটি প্রতিনিধি দল নিয়ে ইসরায়েল এসেছেন। সপ্তাহের শেষ দিকে প্রেসিডেন্ট আইজ্যাক হারজোগের সঙ্গে দেখা করার কথা রয়েছে দলটির।\n\nদলটিতে রয়েছেন তৎকালীন প্রধানমন্ত্রী মোশাররফের সরকারের উন্নয়নমন্ত্রী ও পাকিস্তান ক্রিকেট কাউন্সিলের সাবেক চেয়ারম্যান নাসিম আশরাফ। তিনি নয় সদস্যের প্রতিনিধি দলটির নেতৃত্ব দিচ্ছেন। এ ছাড়া দলটিতে আরও রয়েছেন চার পাকিস্তানী নাগরিক, পাকিস্তানি বংশোদ্ভূত মার্কিন নাগরিক ও একজন একজন ব্রিটিশ পাকিস্তানি ইমাম।\n\nএ ছাড়া করাচিভিত্তিক সাংবাদিক আহমেদ কুরাইশিও রয়েছেন প্রতিনিধি দলে। গত জুনে ইসরায়েল সফরের কারণে তাকে দেশটির রাষ্ট্রীয় টেলিভিশন থেকে বহিষ্কার করা হয়েছিল।\n\nভূ-রাজনীতি, ইতিহাস এবং ধর্ম, ঐতিহ্য, সংস্কৃতি এবং প্রযুক্তিসহ জল প্রযুক্তি নিয়ে আলোচনা করবে প্রতিনিধি দলটি। আলোচনা শেষে দলটিকে পুরো ইসরায়েল ঘুরে দেখার সুযোগ দেওয়া হবে।\n\nপাকিস্তানকে কয়েকটি বিশেষ কৌশলগত কারণে গুরুত্ব দিয়ে থাকে ইসরায়েল। এর একটি হলো, দেশটির কাছে থাকা অপারেশনাল পারমাণবিক সক্ষমতা। একমাত্র মুসলিম দেশ হিসেবে পাকিস্তানের কাছে এ সক্ষমতা রয়েছে। অপরটি ইরানের সঙ্গে সীমান্ত।\n\nপাকিস্তান ছাড়াও গোপন এ সফরে গেছে ইন্দোনেশিয়ার একটি দল। দলটির নেতৃত্ব দিচ্ছেন দেশটির একজন ঊর্ধ্বতন কর্মকর্তা।\n\nখবরে বলা হয়েছে, ইসরায়েল-ইন্দোনেশিয়ার মধ্যে সম্পর্কের সাম্প্রতিক উষ্ণতার মধ্যে দেশটিতে বিশ্বের সবচেয়ে জনবহুল দুটি মুসলিম দেশের কূটনৈতিক উপস্থিতি লক্ষ্য করা যাচ্ছে।\n\n২০২১ সালের শেষ কয়েক মাসে সিরিজ মিটিং, এ থেকে আসা বিবৃতি ও প্রতিবেদনগুলো পর্যালোচনা করে দেখা যায়, মুসলিম ও ইহুদি দেশটির মধ্যে ঘনিষ্ঠতা বেড়েছে। বাণিজ্য ও পর্যটনের ক্ষেত্রেও সহযোগিতা নিশ্চিত করেছে ইসরায়েল ও ইন্দোনেশিয়া।\n\nমার্কিন পররাষ্ট্রমন্ত্রী অ্যান্টনি ব্লিঙ্কেনও গত ডিসেম্বরে জাকার্তায় সেখানকার কর্মকর্তাদের সঙ্গে বৈঠকে ইসরায়েলের সঙ্গে ইন্দোনেশিয়ার কূটনৈতিক সম্পর্ক স্বাভাবিক করার বিষয়টি উত্থাপন করেছিলেন।\n\nউল্লেখ্য, ২০২০ সালে যুক্তরাষ্ট্রের প্রেসিডেন্ট ডোনাল্ড ট্রাম্পের মধ্যস্থতায় সম্পর্ক স্বাভাবিক করতে ইসরায়েল ও সংযুক্ত আরব আমিরাতের মধ্যে চুক্তি হলে এর বিপক্ষে প্রতিক্রিয়া জানান পাকিস্তানের তৎকালীন প্রধানমন্ত্রী ইমরান খান। ফিলিস্তিনিদের কাছে গ্রহণযোগ্য একটি ফিলিস্তিন রাষ্ট্র গঠন না হওয়া পর্যন্ত ইসরায়েলকে স্বীকৃতি দেওয়া হবে না বলে জানান তিনি।\n\nসে সময় তিনি বলেছিলেন, অন্যদের পথ অনুসরণ করে ইসরায়েলকে রাষ্ট্র হিসেবে স্বীকৃতি দেবে না পাকিস্তান। অন্য দেশগুলো যা করে করুক, আমাদের অবস্থান পরিষ্কার। কয়েদ ই আজম মোহাম্মদ আলী জিন্নাহ (পাকিস্তানের প্রতিষ্ঠাতা) ১৯৪৮ সালে এনিয়ে আমাদের অবস্থান স্পষ্ট করে দিয়েছেন। যতদিন না ফিলিস্তিনিদের তাদের অধিকার দেওয়া হবে এবং একটি স্থায়ী আবাস হবে ততদিন আমরা ইসরায়েলকে স্বীকৃতি দিতে পারি না। ইসরায়েল-আমিরাত চুক্তির পর ইসলামাবাদের অবস্থান নিয়ে ইমরানের বক্তব্যের কারণে ধন্যবাদ জানায় ফিলিস্তিন দূতাবাস।\n\nঅথচ, সে অবস্থান থেকে সরে গিয়ে দেশটির সাবেক এক রাজনৈতিক ইসরায়েল সফর করছেন।\n\nবাংলাদেশ সময়: ১৭৫৫ ঘণ্টা, সেপ্টেম্বর ২০, ২০২২\n\nএমজে",
    "পরমাণু বিজ্ঞানী হত্যার দায়ে ১৪ জনকে অভিযুক্ত করলো ইরান": "শীর্ষ পরমাণু বিজ্ঞানী মোহসেন ফাখরিযাদেকে হত্যার দায়ে ১৪ জনকে দোষী সাব্যস্ত করেছে ইরান। তেহরানের প্রধান প্রসিকিউটর আলী সালেহি এই তথ্য জানিয়েছেন।\n\nআলী সালেহি জানান, অভিযুক্ত ১৪ জনের বিরুদ্ধে ইহুদিবাদী ইসরায়েলের হয়ে ইরানবিরোধী তথ্য ও গোয়েন্দা কর্মকাণ্ডে অংশ নিয়ে দেশের নিরাপত্তা ব্যবস্থা বিঘ্নিত করার অভিযোগ আনা হয়েছে।\n\n২০২০ সালের ২৭ নভেম্বর ইরানের শীর্ষ পরমাণু বিজ্ঞানী মোহসেন ফাখরিজাদেকে সন্ত্রাসী হামলার মাধ্যমে হত্যা করা হয়। সে সময় ইরান অভিযোগ করেছিল যে, ইহুদিবাদী ইসরায়েল এই হত্যার পিছনে জড়িত ও যুক্তরাষ্ট্রের গোয়েন্দারা ইসরায়েলকে সহযোগিতা করেছে।\n\nহত্যাকাণ্ডের এক বছর পর মার্কিন দৈনিক নিউইয়র্ক টাইমস এক প্রতিবেদনে জানায়, রিমোট কন্ট্রোলের সাহায্যে রোবট ব্যবহার করে বিজ্ঞানী ফাখরিজাদেকে ইহুদিবাদী ইসরায়েলের গোয়েন্দা সংস্থা মোসাদ হত্যা করে।\n\nনিউইয়র্ক টাইমস তাদের প্রতিবেদনে জানিয়েছিল যে, ২০০৭ সাল থেকে ইসরায়েল বিজ্ঞানী ফাখরিজাদের পেছনে লেগে ছিল ও তার সব কার্যক্রম নজরদারিতে রেখেছিল। দীর্ঘ ১৪ বছর নজরদারিতে রাখার পর তারা এই হত্যাকাণ্ড সংঘটিত করতে সক্ষম হয়।\n\nএদিকে হিজাব আইন অমান্য করার অপরাধে পুলিশের হাতে আটক এক ইরানি তরুণীর মৃত্যুর ঘটনাকে কেন্দ্র করে গত এক সপ্তাহের দাঙ্গার বিরুদ্ধে রাজধানী তেহরানে শান্তিপূর্ণ মিছিল করেছেন লাখ লাখ মানুষ। মিছিলকারীরা বিদেশিদের মদদে দাঙ্গা সৃষ্টিকারীদের তীব্র নিন্দা জানিয়ে স্লোগান দেন।\n\nএমএসএম",
    "দামেস্ক বিমানবন্দরে ইসরায়েলি হামলা, নিহত ৫": "সিরিয়ার দামেস্ক আন্তর্জাতিক বিমানবন্দর এবং রাজধানীর দক্ষিণে অন্যান্য স্থানে বিমান হামলা চালিয়েছে ইসরায়েল। এতে অন্তত পাঁচজন সিরিয় সেনা নিহত হয়েছে। এছাড়া এই হামলায় অনেক ক্ষয়ক্ষতি হয়েছে। শনিবার (১৭ সেপ্টেম্বর) ভোরে সিরিয়ার প্রতিরক্ষা মন্ত্রণালয়ের বরাত দিয়ে এই তথ্য জানায় ভারতীয় সংবাদ মাধ্যম এনডিটিভি।\n\nসিরিয়ার প্রতিরক্ষা মন্ত্রণালয় এক বিবৃতিতে জানায়, দেশটির প্রতিরক্ষা ব্যবস্থা ইসরায়েলের করা আক্রমণ প্রতিহত করেছে। দেশটি বেশিরভাগ ক্ষেপণাস্ত্র ভূপাতিত করতে সক্ষম হয়।\n\nপ্রতিবেদনে বলা হয়, হামলার কারণে দামেস্ক বিমানবন্দরের কার্যক্রম ব্যাহত হয়েছে কি না তা তাৎক্ষণিকভাবে নিশ্চিত হওয়া যায়নি।\n\nআঞ্চলিক কূটনৈতিক ও গোয়েন্দা সূত্রের বরাত দিয়ে রয়টার্স জানিয়েছে, হিজবুল্লাহসহ সিরিয়া ও লেবাননের মিত্রদের কাছে অস্ত্র সরবরাহের জন্য তেহরানের ক্রমবর্ধমান বিমান সরবরাহ লাইনের ব্যবহার ব্যাহত করতে ইসরায়েল সিরিয়ার বিমানবন্দরগুলোতে হামলা জোরদার করেছে।\n\nসড়ক পথে বাধাগ্রস্ত হওয়ার পর তেহরান সিরিয়ায় তার বাহিনী ও মিত্র যোদ্ধাদের সামরিক সরঞ্জাম বহনের আরও নির্ভরযোগ্য উপায় হিসাবে বিমানে পরিবহন গ্রহণ করে।",
    "পশ্চিম তীরে সংঘর্ষে ২ ফিলিস্তিনি, ইসরায়েলি সেনা কর্মকর্তা নিহত": "ইসরায়েলি সামরিক বাহিনীর মুখপাত্র জানান, বুধবার ভোরের আগে তাদের সেনারা জেনিনের কাছে পশ্চিম তীরের সীমানা সংশ্লিষ্ট একটি ইসরায়েলি আত্মরক্ষামূলক বেড়ার দিকে অগ্রসর হতে থাকা ২ ব্যক্তির গতিরোধ করে।\n\nপরে ওই ২ ব্যক্তির গুলিতে এক সেনা কর্মকর্তা নিহত হয়, অন্য সেনারা গুলি চালিয়ে তাদের দুইজনকে হত্যা করে, বলেছেন ওই মুখপাত্র।\n\nফিলিস্তিনিদের শহর জেনিনে এখন প্রায় রাতেই বিভিন্ন পক্ষের মধ্যে সংঘর্ষ ঘটতে দেখা যাচ্ছে।\n\nসশস্ত্র ফিলিস্তিনি সংগঠনগুলোর একটি জোট জেনিন ব্রিগেড দাবি করেছে, নিহত ২ বন্দুকধারী তাদের সদস্য এবং তারা এক ইসরায়েলি সেনা কর্মকর্তাকে হত্যা করেছে।",
    "দুই ফিলিস্তিনি তরুণকে গুলি করে মারলো ইসরায়েল": "পশ্চিম তীরে দুটি পৃথক অভিযানে ইসরায়েলি বাহিনীর গুলিতে নিহত হয়েছে দুই ফিলিস্তিনি তরুণ। ফিলিস্তিনি স্বাস্থ্য মন্ত্রণালয় এবং রাষ্ট্রীয় বার্তা সংস্থার পক্ষ থেকে এ তথ্য নিশ্চিত করা হয়েছে। খবর আল জাজিরার।\n\nনিহতদের পরিচয় জানানো হয়েছে। এদের মধ্যে একজন সামের খালেদ (২৫)। তিনি নাবলুসের আল এইন শরণার্থী শিবিরে ছিলেন। অপরজন ইয়াজান আফানেহ (২৬) তিনি উম্মে আল শারায়েতের বাসিন্দা ছিলেন।\n\nওয়াফা নিউজ এজেন্সির এক প্রতিবেদনে জানানো হয়েছে, স্থানীয় সময় বৃহস্পতিবার ভোর ৫টার দিকে নিহত হন খালেদ। নাবলুসে বালাতা শরণার্থী শিবিরে ইসরায়েলি বাহিনীর অভিযানে তিনি নিহত হন।\n\nদুই ফিলিস্তিনি নিহতের বিষয়ে ইসরায়েলি বাহিনী পক্ষ থেকে কোনো মন্তব্য করা হয়নি। তবে ইসরায়েলি বাহিনী জানিয়েছে, বালাতা শিবিরে অভিযান চালানো হয়েছে এবং সন্দেহভাজনদের গ্রেফতার করা হয়েছে।\n\nএক টুইট বার্তায় ইসরায়েল বাহিনী জানিয়েছে, অভিযানের সময় তাদের লক্ষ্য করে গুলি চালানো হয়। এরপরই ইসরায়েলি সৈন্যরা পাল্টা গুলি চালায়।\n\nইসরায়েলি সেনাবাহিনীর এক মুখপাত্র বলেছেন, তারা এল-বিরেহে অভিযান চালিয়েছে এবং সন্ত্রাসবাদের সঙ্গে সম্পৃক্ত তহবিল বাজেয়াপ্ত করেছে।\n\nতিনি আরও জানিয়েছেন, ইসেরায়েলি সেনাদের লক্ষ্য করে পাথর ও ককটেল ছোড়া হয়েছে। ফিলিস্তিনি স্বাস্থ্য মন্ত্রণালয় জানিয়েছে, চলতি বছর গাজা উপত্যকা এবং পশ্চিম তীরে ইসরায়েলি বাহিনীর হাতে এখন পর্যন্ত ১৪০ ফিলিস্তিনি নিহত হয়েছে।\n\nটিটিএন/জেআইএম",
    "ইহুদি বিদ্রোহের সময়কার মুদ্রা ইসরায়েলকে ফিরিয়ে দিল যুক্তরাষ্ট্র": "দুই হাজার বছর আগে তৈরি একটি প্রাচীন ইহুদি মুদ্রা ইসরায়েলকে ফিরিয়ে দিয়েছে যুক্তরাষ্ট্র। গত ২০ বছর ধরে গোয়েন্দা অনুসন্ধানের মাধ্যমে মুদ্রাটি উদ্ধার হয়।\n\nব্রিটিশ সংবাদমাধ্যম বিবিসি এক প্রতিবেদনে এ তথ্য দেয়। খবরে বলা হয়, মুদ্রাটি ফিরিয়ে দেওয়ার আগে এক মার্কিন কর্মকর্তা বলেছেন, ইতিহাসের একটি লালিত অংশ অবশেষে ঘরে ফিরে যাচ্ছে।\n\nইহুদি বিদ্রোহের সময়কার এ মুদ্রাটি ২০০২ সালে ইসরায়েল থেকে লুট হয়ে যায়। কে বা কারা মুদ্রাটি লুট করেছিল, এমন কোনো তথ্য পাওয়া যায়নি এর আগে। পরে গোয়েন্দারা এটি ট্র্যাক করে। যা এখন ফিরিয়ে দেওয়া হচ্ছে।\n\nমুদ্রাটি হারিয়ে (মূলত লুট) যাওয়ার পর থেকে এর খোঁজ শুরু করে ইসরায়েল অ্যান্টিকুইটিস অথরিটি (আইএএ)। তথ্যদাতাদের কাছ থেকে সংস্থাটির কর্তৃপক্ষ জানতে পারে মুদ্রাটি জেরুজালেমের দক্ষিণে এলা উপত্যকায় আবিষ্কার হয়। সেখান থেকে ফিলিস্তিনিরা মুদ্রাটি নিয়ে গিয়েছিল।\n\nআইএএ বলেছে, তারা গত দেড় দশক ধরে মুদ্রাটি শনাক্ত করার চেষ্টা করেছে। এ সময়ের মধ্যে ইসরায়েল, জর্ডান ও যুক্তরাজ্যের অবৈধ পুরাকীর্তি বাজার হয়ে যুক্তরাষ্ট্রে গিয়ে পৌঁছায় মুদ্রাটি। পরে ২০১৭ সালে এটি নিলামের জন্য তোলা হয়।\n\nএ তথ্য জানার পর ইউএস হোমল্যান্ড সিকিউরিটি ইনভেস্টিগেশনকে (এইচএসআই) সতর্ক করে দেয় আইএএ। পরে মুদ্রাটি প্রশাসনিক হেফাজতে নিয়ে যায় এইচএসআই।\n\nএরপর তদন্তের জন্য মুদ্রাটি পাঠানো হয় ম্যানহাটন ডিস্ট্রিক্ট অ্যাটর্নি'স অ্যান্টিকুইটিস ট্রাফিকিং ইউনিটের (এটিইউ) কাছে। ইউরোপ ও মধ্যপ্রাচ্যের কর্তৃপক্ষের সহায়তায় পাঁচটি দেশের বিভিন্ন তথ্যদাতার কাছ থেকে পাওয়া উপাত্তের ভিত্তিতে মুদ্রাটিকে ইসরায়েলে ফেরানোর সিদ্ধান্ত হয়। মার্কিন একটি আদালত থেকেও এ ব্যাপারে আদেশ হয়।\n\nসোমবার (১২ সেপ্টেম্বর) ম্যানহাটনের জেলা অ্যাটর্নির কার্যালয়ে এক অনুষ্ঠানের মাধ্যমে মুদ্রাটি হস্তান্তর করা হয়। এ সময় জাতিসংঘে ইসরায়েলি রাষ্ট্রদূত গিলাদ এরদান উপস্থিত ছিলেন। আরও ছিলেন যুক্তরাষ্ট্র ও ইসরায়েলি কর্মকর্তারা।\n\nএইচএসআই এজেন্ট রিকি জে প্যাটেল ওই অনুষ্ঠানে বলেন, আমরা ইসরায়েলের ইতিহাসের একটি অবিশ্বাস্য ও বিরল অংশ কোয়ার্টার শেকেল মুদ্রা ফিরিয়ে দিচ্ছি। মুদ্রাটি এখন আধুনিক ইসরায়েলে রোমানদের উপস্থিতির সময় থেকে স্বাধীনতার প্রতীক।\n\nআইএএ’র কর্মকর্তা ইলান হাদাদ বলেন, এ ধরনের একটি মুদ্রা তৈরি করা হয়েছিল মূলত ইহুদিদের স্বাধীনতা, ইসরায়েলি ভূমি গঠন, তাদের সামনে দাঁড়িয়ে থাকা শক্তিশালী রোমান সাম্রাজ্যের বিরুদ্ধে যুদ্ধের ঘোষণার জন্য।\n\n২ হাজার বছর আগের মুদ্রাটি রূপার তৈরি। এটি ইহুদি সংস্কৃতিতে তৈরি হয়েছিল। আইএএ বলছে, মুদ্রাটি ৬৯ খ্রিস্টাব্দে তৈরি করা হয়েছিল। এ সময় রোমানদের অত্যাচারী শাসনের বিরুদ্ধে ইহুদিরা বিদ্রোহ শুরু করেছিল। এক শতাব্দী ধরে বিদ্রোহ চলে। ৭০ খ্রিস্টাব্দে জেরুজালেম ও দ্বিতীয় ইহুদি মন্দিরে রোমানদের ধ্বংসের মাধ্যমে বিদ্রোহের সমাপ্তি ঘটে।\n\nএক হিসেব অনুযায়ী, মহান ওই বিদ্রোহে প্রায় দশ লাখ ইহুদির মৃত্যু হয়েছিল।\n\nসূত্র: বিবিসি\n\nবাংলাদেশ সময়: ২০১৮ ঘণ্টা, সেপ্টেম্বর ১৩, ২০২২ৎ\n\nএমজে",
    "ইসরায়েল খবরদারি করবে ফিলিস্তিনিদের প্রেম-পরিণয়েও": "ছবি : সংগৃহীত\n\nadvertisement\n\nরবীন্দ্রনাথ ঠাকুরের ফণিভূষণ যেমন তার স্ত্রী মণিমালিকাকে ভালোবাসত অত্যন্ত ‘সন্তর্পণে’, মনের কথা মুখে আনায় যতটা জড়িমা ছিল- সেরূপ সংকটে পড়তে যাচ্ছেন ফিলিস্তিনিদের বিদেশি প্রেমিক বা প্রেমিকারা।\n\nমণিহারায় কবি যেমন বলেছেন, ‘যে-ভালোবাসার প্রবল আকর্ষণ সূর্য এবং পৃথিবীর আকর্ষণের ন্যায় মাঝখানে একটা অতিদূর ব্যবধান রাখিয়া দেয়’, ইসরায়েলের নতুন এক আইন ভিনদেশির সঙ্গে ফিলিস্তিনিদের প্রেম-পরিণয়ে সে রকমই দূরত্ব রচনা করতে যাচ্ছে। অধিকৃত পশ্চিম তীরে ‘বিদেশিদের প্রবেশ ও বসবাস বিধি’তে বলা হয়েছে, কোনো বিদেশি ওই অঞ্চলের কোনো ফিলিস্তিনির\n\nadvertisement 3\n\nপ্রেমে পড়লে সেই তথ্য ইসরায়েলের প্রতিরক্ষা মন্ত্রণালয়কে ৩০ দিনের মধ্যে জানাতে হবে।\n\nadvertisement 4\n\nএ নিয়ে এরই মধ্যে ফিলিস্তিনি নাগরিক সমাজ ও ইসরায়েলি অধিকারকর্মী এবং বিশ্বনাগরিকরা সমালোচনা করছেন। সামাজিক মাধ্যমে বিশেষত ইসরায়েলকে বিদ্ধ করে প্রকাশিত নিন্দার তীর্যক প্রতিক্রিয়া দেখা যাচ্ছে। কেউ কেউ ইসরায়েলকে ‘নতুন নাৎসী রাষ্ট্র’ হিসেবে আখ্যা দিচ্ছেন। সাংবাদিক আবেদিন টুইটারে লিখেছেন, এ যেন ‘অধিকৃত ভালোবাসা’ (লাভ আন্ডার ওকুপেশন)। তবে, ইসরায়েল বলছে, এ আইনটি করা হয়েছে দেশটির নিরাপত্তার কথা বিবেচনা করে। ১৯৬৭ সালের মধ্যপ্রাচ্য যুদ্ধে জর্ডানের কাছ থেকে পশ্চিম তীরকে দখল করেছিল ইসরায়েল।\n\nবিবিসির এক প্রতিবেদনে বলা হয়েছে, দেশটির প্রতিরক্ষা মন্ত্রণালয়ের অধীনে কোগাট এ পশ্চিম তীরের অধিকৃত ফিলিস্তিনি অংশ প্রশাসনিকভাবে নিয়ন্ত্রণ করে।\n\nইসরায়েল এ নির্দেশনামাটি প্রথম প্রকাশ্যে এনেছিল এ বছর ফেব্রুয়ারিতে। ইসরায়েলি সরকারের সাইটে প্রকাশিত নির্দেশনামাটি দেখেছে দৈনিক আমাদের সময়। ৯৭ পৃষ্ঠার এ আইনটিতে কোগাট অধিকৃত ফিলিস্তিনি ভূখণ্ডকে জুডিয়া ও সামারিয়া বলে অভিহিত করা হয়েছে। ৩০ নম্বর পৃষ্ঠায় তৃতীয় অধ্যায়ের ২(গ) নির্দেশনায় বলা হয়েছে, কোনো বিদেশি যদি ফিলিস্তিনির সঙ্গে আগে থেকেই বিবাহবন্ধনে আবদ্ধ হয়ে থাকেন, তবে উল্লিখিত এলাকায় যাওয়ার আগেই এ বিষয়ে কোগাটকে তথ্য জানাতে হবে। কোনো বিদেশি যদি ওই এলাকায় যাওয়ার পর কোনো ফিলিস্তিনির প্রেমে পড়েন, কিংবা কোনোরূপ যুগল সম্পর্কে (বিয়ে, লিভ টুগেদার) জড়ান, তা হলে ৩০ দিনের মধ্যেই তা কোগাটকে নির্ধারিত ইমেইল ঠিকানায় লিখিত আকারে জানাতে হবে। পাশাপাশি, সম্পর্ক শুরুর প্রথম দিনটির কথা উল্লেখ করে পৃথকভাবে ফিলিস্তিনি কর্তৃপক্ষকেও জানিয়ে সনদ নিতে হবে। সেই সনদ যদি কোগাট অবহিত হওয়ার ৯০ দিনের মধ্যে না জমা দেন, তা হলে ওই বিদেশিকে ওই অঞ্চল ছেড়ে যেতে হবে। তবে, সনদ থাকলেও ২৭ মাসের বেশি একটানা দাম্পত্য জীবন কাটাতে পারবেন না কোনো বিদেশি।\n\nবিবিসি জানিয়েছে, আগামীকাল সোমবার থেকে এ আইনটি কার্যকর হতে যাচ্ছে।\n\nসামাজিক মাধ্যমে এ নিয়ে ইসরায়েলবিরোধী প্রতিক্রিয়া বেশ জোরালোভাবেই দেখা গেছে। ‘এক রাষ্ট্র দুই নীতি’র সমালোচনা করছেন অনেকেই। ওয়াশিংটনভিত্তিক তথ্য যাচাইকারী সংস্থা মিসবার-এর সম্পাদক উইসাল হারিজ টুইটারে লিখেছেন, ‘এমনকি ভালোবাসাতেও বারণবিধি’ আরোপ করা হচ্ছে আজ। জার্মান প্রবাসী ফিলিস্তিনি নারী অধিকারকর্মী মারওয়া ফাতাফতা টুইট করেছেন, ‘সর্বশেষ যেবার আমি আমার জার্মান স্বামীর সঙ্গে ফিলিস্তিনে ঘুরতে গিয়েছিলাম, মনে আছে, আমরা এমন ভান করেছিলাম যেন, কেউ কাউকে চিনিই না। নইলে তো ওরা তাকে ঢুকতেই দিত না।’\n\nএ বিষয়ে পাকিস্তানের প্রখ্যাত সাংবাদিক হামিদ মির টুইটারে লিখেছেন, ‘এসব কঠোর নিয়মনীতিই বলে দিচ্ছে, ফিলিস্তিন আসলে ইসরায়েলের অংশ নয়।’\n\nকেউ কেউ প্রশ্ন তুলেছেন, বিশ্বের আর কোথাও কি এমন প্রবেশবিধি আছে, যেখানে পর্যটক বলতে বাধ্য হবেন যে তিনি ভেতরের ভূখ-ে বাসকরা কারও প্রেমে পড়েছেন বা এমন কারও সঙ্গে তিনি ব্যক্তিগত সময় কাটাচ্ছেন?\n\nইসরায়েলের নতুন এ শাসননীতি কি ফিলিস্তিনিদের মনে করিয়ে দেবে তাদের প্রখ্যাত কবি ফাদওয়া তুকানের পঙ্ক্তির কথা? বিশ শতকের কবি তার ‘অস্তিত্ব’ কবিতায় বলেছেন, ‘ও তুমি! কত অন্তরঙ্গ, অথচ অতিদূর! ... সূর্য-পৃথিবীর মতো অতিদূর ব্যবধান সত্ত্বেও/ অস্তিত্বই আমাদের এক করে রাখে- আহা অস্তিত্ব!’\n\nমানে, কায়দা করে বেঁচে থাকাটাই যেন সব ফিলিস্তিনিদের।",
    "হামাসকে অর্থ সহযোগিতার অভিযোগে ওয়ার্ল্ড ভিশন কর্মীকে ১২ বছর জেল দিল ইসরায়েল": "আন্তর্জাতিক সাহায্য সংস্থা ওয়ার্ল্ড ভিশনের এক কর্মীকে ১২ বছরের কারাদণ্ড দিয়েছে ইসরায়েলের আদালত। তার বিরুদ্ধে অভিযোগ, তিনি ফিলিস্তিনের স্বাধীনতা আন্দোলনে ওয়ার্ল্ড ভিশনের তহবিল থেকে হামাসকে অর্থ সহযোগিতা করেছিলেন।\n\nতবে ওয়ার্ল্ড ভিশন এ অভিযোগ অস্বীকার করেছে। একইসাথে ওয়ার্ল্ড ভিশনের দাতাসংস্থা অস্ট্রেলিয়াসহ নিরপেক্ষ বিভিন্ন তদন্তকারী সংস্থা এ অনিয়মের বিরুদ্ধে কোনো তথ্য-প্রমাণ পায়নি বলে জানিয়েছে।\n\nআলজাজিরা জানায়, ফিলিস্তিনের গাজা উপত্যকার নিয়ন্ত্রণকারী সশস্ত্রগোষ্ঠী হামাসকে অর্থ সহযোগিতা দেয়ার অভিযোগে ওয়ার্ল্ড ভিশনের কর্মী আল হালাবিকে ২০১৬ সালের জুনে গ্রেপ্তার করে ইসরায়েল। হালাবি দীর্ঘ ছয় বছর ধরে ইসরায়েল কারাগারে আছেন। ১২ বছর কারাদণ্ডের ঘোষণায় তাকে আরও ছয় বছরের সাজা ভোগ করতে হবে।\n\nমঙ্গলবার সাজা ঘোষণার পর হালাবির আইনজীবী তাকে নির্দোষ দাবি করে বলেন, তিনি নির্দোষ, তিনি কিছুই করেননি এবং এর কোনো প্রমাণও নেই।\n\nতার মতে, হালাবি যদি অন্যায় স্বীকার করতেন, তাহলে তাকে ছেড়ে দেওয়া হতো। রায়ের বিরুদ্ধে আপিল করবেন বলে জানান তিনি।\n\nএদিকে হালাবিকে দীর্ঘ ছয় বছর আটকে রাখার সমালোচনা করেছেন মানবাধিকার সংস্থাগুলো। একইসাথে তাকে অন্যায়ভাবে নির্যাতন করা হতো বলেও অভিযোগ তুলেছে তারা।\n\nওয়ার্ল্ড ভিশন এক বিবৃতিতে কোনো প্রমাণ ছাড়া ১২ বছরের কারাদণ্ড দেয়াকে 'গভীর হতাশাজনক' হিসাবে উল্লেখ করেছে।\n\nসংস্থাটি বলেছে, অন্যায়ভাবে গ্রেপ্তার ও ছয় বছর আটকে রাখা এবং কারাদণ্ডের এই রায় গাজা ও পশ্চিম তীরে মানবিক কাজ বাধাগ্রস্ত করবে। ওয়ার্ল্ড ভিশনসহ ফিলিস্তিনিদের সাহায্যকারী সংস্থাগুলোর ওপর এর ব্যাপক প্রভাব পড়বে বলেও বিবৃতিতে উল্লেখ করেন।\n\nআন্তর্জাতিক মানবাধিকার সংস্থা হিউম্যান রাইটস ওয়াচ মঙ্গলবার এই রায়কে ‘আইনের চূড়ান্ত অপপ্রয়োগ’ বলে উল্লেখ করেছে।\n\nসংস্থাটির ওই অঞ্চলের পরিচালক ওমর শাকির বলেছেন, গোপন প্রমাণের ভিত্তিতে আল-হালাবিকে ছয় বছর ধরে আটকে রাখা আইনের যথাযথ প্রক্রিয়াকে উপহাস করেছে। তাকে আরো ছয় বছরের কারাদণ্ড দেওয়াকে অত্যন্ত নিষ্ঠুর ও অমানবিক বলে মন্তব্য করেছেন তিনি।\n\nতিনি বলেন, তাকে অনেক আগেই মুক্তি দেওয়া উচিত ছিল। ইসরায়েল আইনের অপব্যবহার করে কীভাবে লাখ লাখ ফিলিস্তিনিদের ওপর তার কুৎসিত বর্ণবৈষম্যকে বৈধতা দিতে চাচ্ছে, আল হালাবির মামলাটিই উপযুক্ত প্রমাণ।\n\nএই মাসের শুরুর দিকে ইসরায়েলি অধিকৃত পশ্চিম তীরে সাতটি ফিলিস্তিনি মানবাধিকার ও সামাজিক সংস্থাকে সন্ত্রাসী তকমা দিয়ে বন্ধ করে দেয় ইসরায়েল।",
    "আল-আকসার পরিচালককে ধরে নিয়ে গেল ইসরায়েল": "advertisement\n\nঅধিকৃত পূর্ব জেরুজালেমে মুসলিম ধর্মাবলম্বীদের পবিত্র আল-আকসা মসজিদের পরিচালক শেখ ওমর আল-কিশানিকে আজ সোমবার আটক করেছে ইসরায়েলের পুলিশ। প্রতক্ষ্যদর্শীদের বরাত দিয়ে এই তথ্য জানিয়েছে তুরস্কের সংবাদ সংস্থা আনাদলু এজেন্সি।\n\nপ্রতক্ষ্যদর্শীরা জানান, ইসরায়েলি বাহিনী পূর্ব জেরুজালেমের পার্শ্ববর্তী আল-তুরে আল-কিশানির বাড়িতে অভিযান চালায়। এরপর আটক করে তাকে কারাগারে নিয়ে গেছে।\n\nadvertisement 3\n\nপ্রতক্ষ্যদর্শীরা আরও জানান, অভিযানের সময় ইসরায়েলি বাহিনী একটি কম্পিউটার ও কিছু সংখ্যক নথি জব্দ করেছে।\n\nadvertisement 4\n\nশনিবার ইসরায়েলের প্রচারমাধ্যম কেএএন বলেছে, ইসরায়েলি কর্তৃপক্ষ ইহুদিদের ছুটির প্রস্তুতি উপলক্ষ্যে আল-আকসা মসজিদ থেকে বেশ কয়েকজন ফিলিস্তিনিকে নির্বাসনের সিদ্ধান্ত নিয়েছে।\n\nপ্রতিবেদনে বলা হয়েছে, এর আগেও বেশ কয়েকবার আল-কিশানিকে আটক করেছে ইসরায়েলের বাহিনী।",
    "এবার আরব আমিরাতের হাতে ইসরায়েলি প্রতিরক্ষা ব্যবস্থা": "",
    "গবেষণায় মিলল ইসরায়েলি সেনাদের হাতে সাংবাদিক শিরিন হত্যার ভিডিও প্রমাণ": "",
    "২৭০০ বছরের পুরনো প্যাপিরাস নোট উন্মোচন করল ইসরায়েল": "ইসরায়েলের জেরুজালেমে ডেড সি কনজারভেশন ল্যাবে ইসরায়েল পুরাকীর্তি কর্তৃপক্ষ উন্মোচিত প্যাপিরাস খণ্ডের ছবি। (সূত্র : এএফপি)\n\nযুক্তরাষ্ট্র থেকে পাওয়া একটি ২৭০০ বছরের পুরনো একটি প্যাপিরাস নোট উন্মোচন করেছে ইসরায়েলের পুরাকীর্তি কর্তৃপক্ষ। প্যাপিরাস নোটটি সম্প্রতি জেরুজালেমে ফেরত আনা হয়েছে। গবেষকরা বিভিন্ন পদ্ধতি অনুসরণ করে প্যাপিরাস নোটের সঠিক যুগ নির্ধারণ করেছেন। এটি প্যালিও-হিব্রু ভাষায় লেখা বলে জানা গেছে।\n\nবিজ্ঞাপন\n\nনোটে চিঠির টুকরোতে লেখা রয়েছে, 'ইসমাঈলের কাছে পাঠান। '\n\nচিঠির মাধ্যমে যোগাযোগ করা বার্তার ব্যাপারে পুরাকীর্তি কর্তৃপক্ষের জুদাইন মরুভূমি স্ক্রোল ইউনিটের পরিচালক জো উজিয়েল গণমাধ্যমকে বলেছেন, 'আমরা ঠিক জানি না কি পাঠানো হয়েছে এবং কোথায় পাঠানো হয়েছে। '\n\nসম্প্রতি আবিষ্কৃত প্যাপিরাস নোটটিকে 'অনন্য এবং অত্যন্ত বিরল' বলে অভিহিত করেছেন ইসরায়েলের পুরাকীর্তি কর্তৃপক্ষের চুরি প্রতিরোধ ইউনিটের ডেপুটি ডিরেক্টর ইটন ক্লেইন।\n\nতিনি ব্যাখ্যা দিয়ে বলেছেন, লৌহ যুগে হিব্রুরা ছোট নোট লিখতে মাটির টুকরো ব্যবহার করত। তখন পশুর চামড়া শাস্ত্রের জন্য ব্যবহার করা হত এবং প্যাপিরাস সরকারি চিঠিপত্র লেখার জন্য সংরক্ষিত থাকত। প্যাপিরাস হলো প্রাচীনকালে লেখার পৃষ্ঠ হিসাবে ব্যবহৃত পুরু কাগজের অনুরূপ একটি উপাদান।\n\nজানা গেছে, গবেষকরা যুক্তরাষ্ট্রের মন্টানা রাজ্যের এক ব্যক্তির কাছ থেকে প্যাপিরাস নোটটি উদ্ধার করেছেন। তিনি এটি তার মারা যাওয়া মায়ের কাছ থেকে পেয়েছিলেন বলে জানিয়েছেন। তার মা এটি বাঁধাই করে বাড়িতে ঝুলিয়ে রেখেছিলেন বলে জানিয়েছেন।\n\nবাঁধাই করা প্যাপিরাস নোটটিতে তৎকালীন ফিলিস্তিনি প্রত্নতাত্ত্বিক জাদুঘরের কিউরেটর জোসেফ সাদ এবং কিংবদন্তি পুরাকীর্তি ব্যবসায়ী হালিল ইস্কান্দার কান্দুর ছবিও ছিল।\n\nবলা হচ্ছে, সেই নারী সম্ভবত ১৯৬৫ সালে সাদেরর কাছ থেকে প্যাপিরাস নোটটি কিনেছেন অথবা উপহার হিসেবে পেয়েছেন এবং সাদ এটি কান্দুর কাছ থেকে পেয়েছেন।\n\nক্লেইনের তদন্ত অনুসারে, কান্দু সম্ভবত এটি একটি বেদুইন উপজাতির কাছ থেকে কিনেছিল এবং তারা এটিকে ইসরায়েলের জুদাইন মরুভূমির গুহায় খুঁজে পেয়েছিল।\n\nসূত্র : স্পুটনিকনিউজ।",
    "সংযুক্ত আরব আমিরাতের সঙ্গে জ্বালানি চুক্তি করল জার্মানি": "গত ফেব্রুয়ারিতে রাশিয়া-ইউক্রেন যুদ্ধ শুরুর পর রাশিয়ার ওপর নানা নিষেধাজ্ঞা দেয় যুক্তরাষ্ট্রসহ পশ্চিমা বিশ্বের অনেক দেশ। নিষেধাজ্ঞার জবাবে রুশ প্রেসিডেন্ট ভ্লাদিমির পুতিনও জার্মানিসহ ইউরোপের বেশ কটি দেশে গ্যাস সরবরাহ কমিয়ে দেয়। অনেক দেশে সরবরাহ পুরোপুরি বন্ধ করে দেওয়া হয়। এতে বিপাকে পড়েছে ইউরোপের অনেক দেশ। সবচেয়ে বেশি সংকটে আছে জার্মানি।\n\nকারণ, জার্মানির অন্যতম গ্যাস সরবরাহকারী দেশ রাশিয়া। এখন আগামী শীতে রাশিয়ার গ্যাস সরবরাহ বন্ধ করে দেওয়ার আশঙ্কায় বিভিন্ন দেশ থেকে জ্বালানি সংগ্রহের চেষ্টা চালিয়ে যাচ্ছে জার্মানি।",
    "আল-আকসা মসজিদের পরিচালককে ধরে নিয়ে গেল ইসরায়েলি পুলিশ": "",
    "জার্মানি সফরে ইসরায়েলের প্রধানমন্ত্রী – DW – 12.09.2022": "ইসরায়েলের প্রধানমন্ত্রী ইয়াইর লাপিদ জার্মানি গেলেন। ইরানের সঙ্গে পরমাণু চুক্তি নিয়ে আলোচনা করতেই তার এই সফর। লাপিদ তার সঙ্গে হলোকাস্ট থেকে বেঁচে ফেরা একজনকে নিয়ে গেছেন।\n\nরোববার ইসরায়েলের প্রধানমন্ত্রী জার্মানিতে যান। ইরানের সঙ্গে পরমাণু চুক্তির নবীকরণ যাতে না হয়, সেজন্য তিনি পশ্চিমা দেশগুলি সফর করছেন। সেই সূত্রেই তার জার্মানি সফর।\n\nগত শনিবারই জার্মানি, ফ্রান্স ও যুক্তরাজ্য পরমাণু চুক্তির নবীকরণ নিয়ে ইরানের সদিচ্ছা নিয়ে প্রশ্ন তুলেছে। জার্মানিতে যাওয়ার আগে ইসরায়েলে প্রধানমন্ত্রী বলেছেন, তিন দেশ কঠোর অবস্থান নেয়ায় তিনি খুশি।\n\nপরমাণু চুক্তি\n\nইসরায়েল এই পরমাণু চুক্তির বিরোধী। তারা মনে করছে, এই চুক্তি দিয়ে ইরানের পরমাণু বোমা বানানো বন্ধ করা যাবে না।\n\n২০১৫ সালের এই চুক্তিতে বলা হয়েছে, ইরান পরমাণু বোমা না বানালে, তাদের উপর নিষেধাজ্ঞা জারি করা হবে না। কিন্তু যুক্তরাষ্ট্রের সাবেক প্রেসিডেন্ট ট্রাম্প ২০১৮ সালে এই চুক্তি থেকে বেরিয়ে আসেন এবং ইরানের উপর নিষেধাজ্ঞা জারি করেন।\n\nইসরায়েলের প্রধানমন্ত্রী বলেছেন, তারা চান ইরানের উপর থেকে নিষেধাজ্ঞা যেন না ওঠে। তার মতে, এখনো সবকিছু শেষ হয়ে যায়নি। রাস্তা লম্বা। কিন্তু কিছু উৎসাহব্যাঞ্জক চিহ্ন দেখা যাচ্ছে।\n\nএই মাসের গোড়ায় ইইউ-র প্রস্তাব নিয়ে তাদের প্রতিক্রিয়া জানিয়েছে ইরান। অ্যামেরিকার সেক্রেটারি অফ স্টেট ব্লিংকেন বলেছেন, ইরান যে প্রতিক্রিয়া জানিয়েছে, তা এক পা পিছিয়ে যাওয়া ছাড়া আর কিছু নয়।\n\nহলোকাস্ট থেকে বেঁচে ফেরা\n\nইসরায়েলের প্রধানমন্ত্রী তার সঙ্গে হলোকাস্টথেকে বেঁচে ফেরা একজনকে সঙ্গে নিয়ে গেছেন। তিনি বলেছেন, ''আমরা বিমান থেকে জার্মানির মাটিতে পা দেয়ার পর জার্মান সেনার তরফ থেকে আমাদের গার্ড অফ অনার দেয়া হয়।''\n\nবার্লিনে হলোকাস্ট থেকে বেঁচে ফেরা মানুষটি চ্যান্সেলর শলৎস ও লাপিদের সঙ্গে একটি জায়গায় থাকবেন।\n\nজিএইচ/এসজি (এপি, এএফপি, রয়টার্স)",
    "সংক্ষিপ্ত বিশ্ব সংবাদ: ২৫ সেপ্টেম্বর ২০২২": "আমাদের চারপাশে অসংখ্য ঘটনা ঘটছে প্রতিদিনই। এর মধ্যে হয়তো আলোচনায় আসে হাতেগোনা কিছু। তবে সময় ও পরিস্থিতির পরিপ্রেক্ষিতে গুরুত্বপূর্ণ হয়ে ওঠে বেশকিছু বিষয়। এগুলো জানা না থাকলে অনেক ক্ষেত্রেই পিছিয়ে পড়তে হয়। এ কারণে বিশ্বের বিভিন্ন প্রান্তে ঘটে যাওয়া নানা ঘটনা থেকে সংক্ষেপে গুরুত্বপূর্ণ কিছু সংবাদ থাকছে জাগো নিউজের পাঠকদের জন্য-\n\nভারতের প্রতিরক্ষা সরঞ্জামের রপ্তানি বেড়েছে ৩৩৪ শতাংশ\n\nভারতের প্রতিরক্ষা সরঞ্জামের রপ্তানি গত পাঁচ বছরে ৩৩৪ শতাংশ বেড়েছে। তাছাড়া সহযোগিতামূলক প্রচেষ্টার কারণে ভারত এখন ৭৫টিরও বেশি দেশে এসব সরঞ্জাম রপ্তানি করছে। রোববার (২৫ সেপ্টেম্বর) ভারত সরকারের পক্ষ থেকে এ তথ্য জানানো হয়েছে।\n\nইসরায়েলি হামলায় ২৪ ঘণ্টায় দুই ফিলিস্তিনি নিহত\n\nইসরায়েলি বাহিনীর হামলায় দখলকৃত পশ্চিমতীরের নাবলুস শহরে আরও এক ফিলিস্তিনি নিহত হয়েছেন। গত ২৪ ঘণ্টার মধ্যে সেখানে এ নিয়ে দুইজন ফিলিস্তিনি নিহত হয়েছেন।\n\nমূল্যস্ফীতি নিয়ন্ত্রণে ফের সুদের হার বাড়াচ্ছে ভারত\n\nমূল্যস্ফীতির লাগাম টানতে রিজার্ভ ব্যাংক অব ইন্ডিয়া (আরবিআই) ফের সুদরে হার বাড়াতে যাচ্ছে। এজন্য যুক্তরাষ্ট্রসহ বেশ কিছু দেশ থেকে ফর্মুলা নিতে পারে দেশটি। কারণ এর আগে বেশ কয়েকবার মার্কিন ফেডারেল রিজার্ভ ব্যাংকও সুদের হার বাড়িয়েছে।\n\nসোমালিয়ায় সামরিক ঘাঁটিতে আত্মঘাতী হামলা\n\nসোমালিয়ার রাজধানী মোগাদিশুর কাছাকাছি অবস্থিত একটি সামরিক ঘাঁটিতে আত্মঘাতী হামলার ঘটনা ঘটেছে। এতে এক সেনা নিহত এবং আরও কমপক্ষে ছয়জন আহত হয়েছে। এক আত্মঘাতী ওই সামরিক ঘাঁটিতে গিয়ে নিজেকে বিস্ফোরক দিয়ে উড়িয়ে দিয়েছে বলে আল জাজিরার এক প্রতিবেদনে জানানো হয়েছে।\n\nজাপানে শক্তিশালী টাইফুনের আঘাত, ২ জনের মৃত্যু\n\nজাপানের মধ্যাঞ্চলে শক্তিশালী টাইফুন তালাস আঘাত হেনেছে। কয়েক হাজার মানুষ বিদ্যুৎবিচ্ছিন্ন অবস্থায় দিন কাটাচ্ছেন। সেখানে বিশুদ্ধ পানির সংকটও দেখা দিয়েছে। স্থানীয় সময় রোববার টাইফুনের প্রভাবে ভারি বৃষ্টিপাত শুরু হয়।\n\nজেনেশুনে নাগরিকদের মৃত্যুর মুখে পাঠাচ্ছেন পুতিন: জেলেনস্কি\n\nইউক্রেনের প্রেসিডেন্ট ভলোদিমির জেলেনস্কি বলেছেন, জেনেশুনেই নিজ দেশের নাগরিকদের মৃত্যুর মুখে ঠেলে দিচ্ছেন রুশ প্রেসিডেন্ট ভ্লাদিমির পুতিন। শনিবার এক ভাষণে রুশ নাগরিকদের উদ্দেশে তিনি বলেন, তাদের প্রেসিডেন্ট জেনেশুনেই তাদের মৃত্যুর মুখে পাঠাচ্ছেন। এএফপির এক প্রতিবেদনে এ তথ্য জানানো হয়।\n\nইউক্রেনকে ক্ষেপণাস্ত্র-প্রতিরোধী ব্যবস্থা দিতে পারছে না ইসরায়েল\n\nইউক্রেনকে ক্ষেপণাস্ত্র-প্রতিরোধী ব্যবস্থা দিয়ে সহায়তা করতে পারছে না ইসরায়েল। এই ঘটনায় হতবাক হয়ে গেছেন ইউক্রেনের প্রেসিডেন্ট ভলোদিমির জেলেনস্কি। তিনি বলেছেন, রাশিয়ার আক্রমণ মোকাবিলায় ক্ষেপণাস্ত্র-বিরোধী ব্যবস্থা দিতে ইসরায়েল ব্যর্থ হওয়ায় তিনি অবাক হয়েছেন।\n\nআবারও ব্যালিস্টিক ক্ষেপণাস্ত্র ছুড়লো উত্তর কোরিয়া\n\nচলতি বছরের জুন মাসের পর আবারও উত্তর কোরিয়া স্বল্প-পাল্লার ব্যালিস্টিক ক্ষেপণাস্ত্র ছুড়েছে বলে খবর পাওয়া গেছে। মার্কিন ভাইস প্রেসিডেন্ট কমলা হ্যারিসের সফর এবং আমেরিকান বিমানবাহী দক্ষিণ কোরিয়ার সঙ্গে নৌ মহড়ার প্রস্তুতি নিচ্ছে। এমন খবরে উত্তর কোরিয়ার এ পদক্ষেপ বলে ধারণা করা হচ্ছে।\n\nরাশিয়ায় বিক্ষোভ অব্যাহত, আটক ৭২৪\n\nইউক্রেন আগ্রাসনের জেরে প্রেসিডেন্ট পুতিনের সামরিক সংহতি ঘোষণার পর বিক্ষোভ শুরু হয় রাশিয়ায়। দেশজুড়ে বিক্ষোভ অব্যাহত রয়েছে। বিক্ষোভের জেরে শনিবার (২৪ সেপ্টেম্বর) আরও ৭২৪ জনকে আটকের খবর পাওয়া গেছে।\n\nইতালিতে ভোট: ডানপন্থীরা এগিয়ে\n\nপ্রথম নারী প্রধানমন্ত্রীর সূচনার পূর্বাভাসে রোববারের (২৫ সেপ্টেম্ব) নির্বাচনে লাখ লাখ ইতালিয় তাদের ভোটাধিকার প্রয়োগ করছেন আজ। স্থানীয় সময় রোববার সকাল ৭টা থেকে রাত ১১ পর্যন্ত ভোটগ্রহণ চলবে।\n\nএমএসএম/জিকেএস",
    "গণভোটে ইউক্রেনের অঞ্চল রাশিয়ার অধীনে এলে পূর্ণ সুরক্ষা দেওয়া হবে: লাভরভ": "ইউক্রেনের চার অঞ্চলকে রাশিয়ার সঙ্গে যুক্ত করতে চলছে গণভোট। ভোটাভুটির মধ্য দিয়ে অঞ্চলগুলো মস্কোর অধীনে গেলে সেখানে ‘পূর্ণ সুরক্ষা’ দেওয়া হবে বলে জানিয়েছেন রাশিয়ার পররাষ্ট্রমন্ত্রী সের্গেই লাভরভ। খবর আল–জাজিরার\n\nযুক্তরাষ্ট্রের নিউইয়র্ক শহরে শনিবার এক সংবাদ সম্মেলনে এ কথা বলেন রুশ পররাষ্ট্রমন্ত্রী। আগের দিন শুক্রবার ইউক্রেনের খারকিভের কিছু অংশ, জাপোরিঝঝিয়া, দোনেৎস্ক ও লুহানস্ক অঞ্চলে গণভোট শুরু হয়। অঞ্চলগুলোর আংশিক অথবা পুরোটা মস্কোর নিয়ন্ত্রণে রয়েছে।",
    "মেসির রেকর্ডের রাতে ইসরায়েলি ক্লাবকে উড়িয়ে দিল পিএসজি": "উয়েফা চ্যাম্পিয়ন্স লিগের প্রথম রাউন্ডে জুভেন্টাসকে হারিয়ে দ্বিতীয় রাউন্ড খেলতে ইসরায়েল সফরে আসে পিএসজি। ম্যাকাবি খাইফার বিপক্ষে শুরুতে বেগ পোহাতে হলেও শেষদিকে তাদের পাত্তাই দেননি মেসি-নেইমাররা।\n\nদলের হয়ে গোল করে এদিন দুইটি কীর্তি গড়েন লিওনেল মেসি। বিশ্বের প্রথম ফুটবলার হিসেবে টানা ১৮ মৌসুমে গোল করার রেকর্ড গড়েন আর্জেন্টাইন এই তারকা। এছাড়া প্রথম খেলোয়াড় হিসেবে ১৯ দেশের ৩৬টি ভিন্ন দলের বিপক্ষে গোল করারও কীর্তিও গড়েন তিনি।\n\nবুধবার রাতে স্যামির ওফার স্টেডিয়ামে ইসরায়েলের ক্লাব ম্যাকাবি খাইফাকে ৩-১ ব্যবধানে হারায় ফরাসি জায়ান্ট পিএসজি। ম্যাচে একটি করে গোল করেন মেসি, এমবাপ্পে ও নেইমার।\n\nম্যাচের শুরু থেকে পিএসজি বল দখলে এগিয়ে থাকলেও ম্যাকাবি খাইফা সুযোগ পেলেই একের পর এক আক্রমণ চালায়। এর সুফলও পায় তারা। ২৪তম মিনিটে এগিয়ে যায় দলটি। মাঝমাঠে পিএসজি বল হারালে তা নিয়ন্ত্রণে নিয়ে তজারন চেরিকে লক্ষ্য করে ক্রস দেন হাজিজা। দারুণ এক ভলিতে বল জালে পাঠান চেরি। ৩৩তম মিনিটে ব্যবধান দ্বিগুণ করতে পারত ইসরায়েলের ক্লাবটি। মার্কিনিয়োসকে পরাস্ত করে বল নিয়ে এগিয়ে যান পিয়েরট। বল শটের ঠিক আগমুহূর্তে রেফারি অফসাইডের বাঁশি বাজান।\n\nচার মিনিট পর লিওনেল মেসির গোলে সমতায় ফেরে পিএসজি। এমবাপ্পেকে লক্ষ্য করে বল পাস করেন আর্জেন্টাইন এই তারকা। ফরাসি ফরোয়ার্ডের শট প্রতিপক্ষ ডিফেন্ডার ঠেকিয়ে দিলেও বল আসে মেসির পায়েই। দারুণ শটে জাল খুঁজে নিতে ভুলেননি রেকর্ড সাতবারের ব্যালন ডি’অর জয়ী এই ফরোয়ার্ড।\n\nবিরতির পর ব্যবধান দ্বিগুণ করে পিএসজি। এবারও মেসি; তবে গোল নয় করেন অ্যাসিস্ট। প্রতিপক্ষ ডিফেন্ডারদের কাটিয়ে এমবাপ্পেকে পাস দেন এই আর্জেন্টাইন। প্রথম স্পর্শেই লক্ষ্যভেদ করেন তরুণ ফরাসি ফরোয়ার্ড। ৮৮তম মিনিটে শেষ পেরেকটি ঠুকে দেন নেইমার। মার্কো ভেরাত্তির পা থেকে উড়ে আসা বল সহজ শটে লক্ষ্যভেদ করেন ব্রাজিলিয়ান এই ফরোয়ার্ড।\n\nবাংলাদেশ সময়: ০৩০০ ঘণ্টা, সেপ্টেম্বর ১৫, ২০২২\n\nআরইউ",
    "যুদ্ধবিমানের জন্য ট্যাংকার কিনছে ইসরায়েল": "",
    "বিক্ষোভে উসকানির অভিযোগ, যুক্তরাজ্য ও নরওয়ের রাষ্ট্রদূতকে তলব ইরানের": "ইরানে নিযুক্ত যুক্তরাজ্য ও নরওয়ের রাষ্ট্রদূতকে তলব করেছে তেহরান। পুলিশি হেফাজতে ইরানি নারী মাসা আমিনির মৃত্যুতে ইরানজুড়ে যে বিক্ষোভ চলছে, তাতে উসকানির অভিযোগে দেশ দুটির দূতকে তলব করা হয়। খবর রয়টার্সের।\n\nইরানে জনপরিসরে নারীদের বাধ্যতামূলক হিজাব পরাসহ কঠোর পর্দাবিধি রয়েছে। বিধিগুলো কার্যকর হচ্ছে কি না, তা তদারক করে দেশটির নৈতিকতাবিষয়ক পুলিশ। এই বিধির আওতায় নৈতিকতাবিষয়ক পুলিশের দল ১৩ সেপ্টেম্বর কুর্দি তরুণী মাসাকে তেহরান থেকে আটক করে। আটকের পর তিনি থানায় অসুস্থ হয়ে পড়লে তাঁকে তেহরানের একটি হাসপাতালে ভর্তি করা হয়। ১৬ সেপ্টেম্বর চিকিৎসাধীন অবস্থায় তাঁর মৃত্যু হয়।\n\n",
    "জাতিসংঘ কি ব্যর্থ হতে চলেছে": "‘সবকিছু ঠিক হয়ে যাবে, কখন জানেন? যখন আমরা, অর্থাৎ পৃথিবীর মানুষ, জাতিসংঘকে পিকাসোর কোনো কিম্ভূতকিমাকার বিমূর্ত শিল্পকর্ম না ভেবে তাকে এমন একটা চিত্র ভাবব, যা আমরা নিজেরাই এঁকেছি।’\n\nকথাটা জাতিসংঘের দ্বিতীয় মহাসচিব সুইডেনের দাগ হ্যামারশোল্ডের। অনেকের মতে, এই বিশ্ব সংস্থার তিনিই ছিলেন সেরা মহাসচিব। তেমন একটা ছবি তিনি হয়তো আঁকতে চেয়েছিলেন, কিন্তু তা আঁকতে গিয়ে নিজেকে প্রাণ দিতে হয়েছিল। ১৯৬১ সালে রোডেশিয়ায়, আজকের জিম্বাবুয়েতে, এক বিমান দুর্ঘটনায় তিনি নিহত হন। অনেকের ধারণা, দুর্ঘটনা নয়; তাঁকে হত্যা করা হয়েছিল। শান্তির সন্ধানে তিনি কঙ্গো আসছিলেন, কিন্তু শান্তি প্রতিষ্ঠিত হলে ক্ষতি হতো দেশটির খনিজ সম্পদ লুণ্ঠনে ব্যস্ত একাধিক ইউরোপীয় দেশের। সম্ভবত তাদের যোগসাজশেই নিহত হন হ্যামারশোল্ড।\n\nসেদিন যেমন, আজও তেমন জাতিসংঘ একটি চিত্রকলা হয়ে রয়েছে, যদিও সেটি আর তেমন বিমূর্ত নয়। সংস্থাটির সম্ভাবনা বিপুল, কিন্তু সাফল্য অর্জনে তার ক্ষমতা ও সুযোগ সামান্যই। দ্বিতীয় মহাযুদ্ধের ভয়াবহ ধ্বংসস্তূপের ওপর দাঁড়িয়ে এই সংস্থার জন্ম। সংস্থাটির প্রতিশ্রুতি ছিল পরবর্তী প্রজন্মকে যুদ্ধের নৃশংসতা থেকে রক্ষা করবে। আজ সেই প্রতিশ্রুতি শুধু অপূর্ণ নয়, অর্থহীন মনে হয়।",
    "যুদ্ধক্ষেত্র ত্যাগ ও আত্মসমর্পণ করলে কঠোর সাজা পেতে হবে রুশ সেনাদের": "মস্কোর স্থানীয় সময় গতকাল শনিবার নতুন ওই আইনের খসড়ায় স্বাক্ষর করেন পুতিন। এর তিন দিন আগে বুধবার সেনা নিযুক্তির ঘোষণা দিয়েছিলেন তিনি। ঘোষণা অনুযায়ী, সামরিক বাহিনীর আপৎকালের জন্য সংরক্ষিত সেনাদের কিছু অংশকে ডাকা হবে। তা ছাড়া তিন লাখের বেশি সেনাকে নিয়োগ দেওয়া হতে পারে।\n\nরাশিয়ার নিয়মিত সেনাদের পাশাপাশি সংরক্ষিত যেসব সেনাসদস্যকে যুদ্ধের জন্য ডাকা হচ্ছে, তাঁরাও এ নতুন আইনের আওতায় পড়বেন। আইন অনুযায়ী, কোনো সেনা যদি যুদ্ধক্ষেত্রে স্বেচ্ছায় আত্মসমর্পণ করেন, তাঁকে ১৫ বছর পর্যন্ত কারাদণ্ড ভোগ করতে হবে। তবে প্রথমবার এ ধরনের অপরাধের পর কেউ যদি আবার নিজ সেনাদলে ফিরে যান, আর আটক থাকার সময় অন্য কোনো অপরাধ না করেন, তাহলে তাঁদের সাজা এড়ানোর সুযোগ থাকবে।",
    "লেবাননের সমুদ্র সীমা থেকে গ্যাস নিতে জোর প্রস্তুতি ইসরায়েলের": "হিজবুল্লাহের সঙ্গে উত্তেজনার মধ্যেই লেবাননের সীমানায় ভূমধ্যসাগরের বিতর্কিত গ্যাসক্ষেত্র থেকে গ্যাস নিতে জোর প্রস্তুতি শুরু করেছে ইসরায়েলের জাতীয় গ্যাস নেটওয়ার্ক। উত্তোলন করা এ গ্যাস ইউরোপে রফতানি করলে পশ্চিমাদের সঙ্গে পুরনো সম্পর্ক অনন্য উঁচ্চতায় যাবে দেশটির।\n\nগত সপ্তাহে ইসরায়েলের জ্বালানি মন্ত্রণালয় জানায়, প্রতিবেশী দেশ লেবাননের কারিশ সমুদ্রের গভীরে অংশে নোঙ্গর ফেলা হয়েছে এবং প্রাকৃতিক গ্যাস স্থানান্তরের পদ্ধতি নিয়ে পরীক্ষা করা হবে। আগামী মঙ্গলবার লন্ডনের তালিকাভুক্ত কোম্পানি এনার্জিয়ান কার্যক্রম শুরু করবে বলে ধারণা করা হচ্ছে।\n\nকোম্পানিটি বলেছে, কারিশ উন্নয়ন প্রকল্প থেকে এক সপ্তাহের মধ্যে প্রথম গ্যাস সরবরাহ করা হবে।\n\n২০১৩ সালে তারিন গ্যাসক্ষেত্রের পাশাপাশি কারিশ ছোট গ্যাসক্ষেত্রটি আবিষ্কার হয়। এ খনি থেকে দুই থেকে তিন কিউবিক ফুট প্রাকৃতিক গ্যাস ও ৪৪ মিলিয়ন ব্যারেল লিকুইড তোলার ধারণা করা হয়।\n\nইউক্রেনে রাশিয়ার অভিযানের পর বিশ্বব্যাপী জ্বালানি সংকট সমাধানে সেখান থেকে একটি অংশ দ্রুত রফতানি করা হবে।\n\nলন্ডনের তালিকাভুক্ত কোম্পানি ও ইসরায়েলের এমন পদক্ষেপকে পশ্চিমা ও তাদের মিত্ররা স্বাগত জানাচ্ছে বলে মনে হচ্ছে। তারা রাশিয়ার গ্যাস সরবরাহ বন্ধ হওয়ায় দাম বাড়ার কারণে বিকল্প খুঁজছে।\n\nএদিকে, কৌশলগতভাবে ইসরায়েলের সঙ্গে লেবাননের যুদ্ধ চলছে। লেবানন দাবি করছে, কারিশ অংশের গ্যাসক্ষেত্র তাদের।\n\nগ্রীষ্মকালে বেশ কয়েকটি ঘটনা নাটকীয় মোড় নেয়। গত জুনে বইরুতের নিষেধাজ্ঞা সত্ত্বেও এনার্জিয়ান কোম্পানির উৎপাদন জাহাজ আসে গ্যাসক্ষেত্রে। এ নিয়ে মার্কিন যুক্তরাষ্ট্রের মধ্যস্ততায় সমুদ্রের সীমানা নিয়ে ২০২০ সাল থেকে আলোচনা চলছে। তবে এতে কোনো উন্নতি হয়নি।\n\nঅন্যদিকে, এনার্জিয়ান কোম্পানির জাহাজ গ্যাসক্ষেত্র সীমানায় আসায় গত ২ জুলাই ড্রোন পাঠায় হিজবুল্লাহ। তবে ইসরায়েলের প্রতিরক্ষা বাহিনী সেগুলো বিধ্বস্ত করে দিয়েছে।\n\nহিজবুল্লাহ সতর্ক করে বলছে, ইসরায়েল যদি বিতর্কিত এলাকায় গ্যাস উত্তোলনের চেষ্টা করে তবে হামলা চালানো হবে।\n\nহিজবুল্লাহের নেতা হাসান নাসরুল্লাহ বলেন, কারিশ থেকে ইসরায়েলের গ্যাস উত্তোলনে রেড লাইনের মধ্যে রয়েছে। অথচ মার্কিন মধ্যস্ততায় সমুদ্রের সীমানা বৈঠক আমরা সফল করতে চেয়েছিলাম।\n\nতিনি আরো বলেন, আমরা এখনো আলোচনার মধ্য দিয়ে আছি। তবে কারিশে আমাদের চোখ ও কামান লক্ষ্যবস্তু করে রাখা আছে। গ্যাস তোলার আগ পর্যন্ত সমাধানের চেষ্টা আছে বলেও জানান এ ধর্মীয় নেতা।\n\nএনার্জিয়ান বলছে, ইসরায়েলের কাছ থেকে নিরাপত্তা নিশ্চয়তা পেয়ে আমরা সমুদ্রের ভূপৃষ্টের গ্যাস উত্তোলনের ঝুঁকি নিচ্ছি। সূত্র- দ্য গার্ডিয়ান।",
    "ব্রিটেনের নতুন প্রধানমন্ত্রী কি ফিলিস্তিনের পাশে থাকবেন?": "বেলফোর ঘোষণার মাধ্যমে ফিলিস্তিনে একটি নির্যাতিত জাতিকে দেওয়া হয়েছিল আশ্রয়। আজ তারাই সেই এলাকার প্রভু। বেলফোর ঘোষণায় রাষ্ট্রের কোনো উল্লেখ ছিল না। ছিল ইহুদি জাতির আবাসভূমি। আরব-ইসরায়েল তিন-তিনটি যুদ্ধের পর গোটা ফিলিস্তিনের নিয়ন্ত্রণ নিয়ে নেয় ইহুদিরা। মধ্যপ্রাচ্য অশান্ত থাকার পেছনে তাদের দায় অনেক।\n\nবিশ্ব জনমত উপেক্ষা করে গাজাকে বানিয়ে রাখা হয়েছে বিশ্বের সবচেয়ে বড় উন্মুক্ত কারাগার। এছাড়া নিরাপত্তার নামে পশ্চিম তীরে প্রায় প্রতিদিনই বিভিন্ন উদ্বাস্তু শিবিরে চলে ধরপাকড়। পাখির মতো গুলি করে মারা হয় নিরস্ত্র ফিলিস্তিনিদের। রক্ষা পান না সাংবাদিকরাও। যার সর্বশেষ শিকার আল জাজিরার সাংবাদিক শিরিন আবু আকলেহ।\n\nমার্কিন এনজিও ‘কমিটি টু প্রটেক্ট জার্নালিস্ট’ বলছে, গত তিন দশকে ১৮ সাংবাদিককে হত্যা করেছে ইসরায়েল। যার মধ্যে দুজন মার্কিন গণমাধ্যম এপি ও এপিটিএনের এবং একজন রয়টার্সের সাংবাদিক ছিলেন। ফিলিস্তিনি সাংবাদিকদের সংগঠন প্যালেস্টাইনিয়ান জার্নালিস্ট সিন্ডিকেট-পিজেএস বলছে, গত ২২ বছরে অন্তত ৫০ ফিলিস্তিনি সাংবাদিককে হত্যা করেছে ইসরায়েল। ১৯৬৭ থেকে হিসাব করলে ৮৬ জন।\n\nব্রিটেনের সাবেক পররাষ্ট্রমন্ত্রী বেলফোরের অদূরদর্শী পরিকল্পনার কারণে ইহুদিরা মধ্যপ্রাচ্যকে দশকের পর দশক ধরে অশান্ত করে রাখলেও তার কোনো খেদ নেই যুক্তরাজ্যের। তবে, ইসরায়েল-ফিলিস্তিন দুই দেশ নীতিতে অটল রয়েছে দেশটি।\n\nকিন্তু এবার সেই নীতিতেও ভাঙনের সুরের দেখা মিলছে। আগামী ৫ সেপ্টেম্বর কনজারভেটিভ বা টোরি পার্টি প্রধানের নাম ঘোষণা করা হবে। লিজ ট্রাস ও ঋষি সুনাক, যিনিই নির্বাচিত হবেন, তিনিই প্রধানমন্ত্রী বরিস জনসনের স্থলাভিষিক্ত হবেন। অতি ডানপন্থি লিজ ট্রাসের মাঝে অনেকেই সাবেক প্রধানমন্ত্রী লৌহ মানবী মার্গারেট থ্যাচারের ছায়া দেখতে পাচ্ছেন। তবে থ্যাচারের রীতি জলাঞ্জলি দিয়ে ইসরায়েল ইস্যুতে ট্রাম্পের পথে হাঁটার ইঙ্গিত দিয়েছেন তিনি। জেরুজালেমে ব্রিটিশ দূতাবাস সরিয়ে নেওয়ার বিষয়টি বিবেচনার কথা বলেছেন ট্রাস।\n\nপাঁচ বছর আগে যখন তৎকালীন মার্কিন প্রেসিডেন্ট ডোনাল্ড ট্রাম্প মার্কিন দূতাবাস জেরুজালেমে স্থানান্তরিত করার ঘোষণা দেন, তখন এই সিদ্ধান্তটিকে অবৈধ এবং ভুল বলে ব্যাপকভাবে নিন্দা করা হয়েছিল। একে বলা হচ্ছিল, একজন উগ্র-ডানপন্থি প্রেসিডেন্টের কাজ। যিনি ইভেঞ্জেলিক্যাল খ্রিস্টানভিত্তিকে খুশি করার উদ্দেশ্যে এমনটি করেছেন। যারা বিশ্বাস করে, জেরুজালেমের ওপর ইসরায়েলের নিয়ন্ত্রণ ঈশ্বর দ্বারা নির্ধারিত।\n\nতখনকার ব্রিটিশ প্রধানমন্ত্রী থেরেসা মে ওই পদক্ষেপের নিন্দা করে বলেন, ‘পূর্ব জেরুজালেমকে অধিকৃত ফিলিস্তিনি ভূখণ্ডের অংশ হিসেবে বিবেচনা করি আমরা, যা নিরাপত্তা পরিষদের রেজুলেশনের সাথে সঙ্গতিপূর্ণ।’ এমনকি কট্টরপন্থি বরিস জনসনের প্রশাসনও গত বছরের ডিসেম্বরে বিবৃতিতে জানায়, ‘জেরুজালেমের মর্যাদা সম্পর্কে যুক্তরাজ্যের অবস্থান স্পষ্ট এবং দীর্ঘস্থায়ী। এটি ইসরায়েলি ও ফিলিস্তিনিদের মধ্যে একটি আলোচনার মাধ্যমে নির্ধারণ করা উচিত’।\n\nসম্প্রতি গাজায় বিনা উসকানিতে ইসরায়েল দফায় দফায় বিমান হামলা চালালে, কনজারভেটিভ ফ্রেন্ডস অব ইসরায়েলের কাছে চিঠিতে ট্রাস বলেন, ‘আমি ইসরায়েলে ব্রিটিশ দূতাবাসের অবস্থানের গুরুত্ব এবং সংবেদনশীলতা বুঝতে পারি। ইসরায়েলের সাথে সম্পর্ক দৃঢ় রাখতে বিষয়টি পুনর্বিবেচনার করবো।’ এই পুনর্বিবেচনা মানে জেরুজালেমে ব্রিটিশ দূতাবাস স্থানান্তরের সম্ভাবনা যাচাই করা।\n\nট্রাসের এমন আগ্রাসী নীতির চেয়েও একধাপ এগিয়ে আছেন ভারতীয় বংশোদ্ভূত ঋষি সুনাক। কনজারভেটিভ ফ্রেন্ডস অব ইসরায়েল আয়োজিত নির্বাচনী সভায় জেরুজালেমকে ইসরায়েলের রাজধানী হিসেবে স্বীকৃতি দেওয়ার বিষয়ে জিজ্ঞাসা করা হলে তিনি বলেন, ‘আমার কাছে এটি অবিসংবাদিতভাবে ঐতিহাসিক রাজধানী। ঐতিহাসিক ও বাস্তবসম্মত হিসেবে এটি স্বীকৃতি পাওয়ার দাবি রাখে। আমাদের পরম মিত্রদের জন্য এমন কিছুই আমি করতে চাই। অর্থাৎ পরবর্তী প্রধানমন্ত্রী হওয়ার রেসে থাকা দুই প্রার্থীই মধ্যপ্রাচ্যে ব্রিটিশ পররাষ্ট্রনীতিকে ছিঁড়ে ফেলে ট্রাম্পের নীতি অনুসরণে বিশ্বাসী।\n\nঅনেকে অবশ্য বলছেন, দুজনই ভোট পেতে অতি উৎসাহী মন্তব্য করেছেন। দায়িত্ব পেয়ে অন্যান্য নির্বাচনী প্রতিশ্রুতির মতো এগুলোও ভুলে যাবেন। কিন্তু, বাস্তবতা হলো টোরি পার্টির ৮০ শতাংশ এমপিই কনজারভেটিভ ফ্রেন্ডস অব ইসরায়েলের সদস্য। আর টোরি পার্টির একজন এমপিও কনজারভেটিভ ফ্রেন্ডস অব প্যালেস্টাইন সদস্য নন। এ কারণে ব্রিটেনের ক্ষমতাসীন দলটিতে ফিলিস্তিনিদের জন্য কোনো কণ্ঠ আর উচ্চকিত হয় না। তাই লিজ ট্রাস ও ঋষি সুনাকের এমন মনোভাব স্বাভাবিক।\n\nলেখক: নিউজ এডিটর, চ্যানেল ২৪।\n\nএইচআর/ফারুক/এএসএম"
}