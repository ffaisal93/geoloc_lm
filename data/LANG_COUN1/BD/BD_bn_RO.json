{
    "রোমানিয়া থেকে বৈধ শ্রমিকদের পাচার করছে ইউরোপের মানবপাচার সিন্ডিকেট, উদ্বিগ্ন দূতাবাস": "পূর্ব ইউরোপের দেশ রোমানিয়ায় কর্মরত বৈধ বাংলাদেশী শ্রমিকদের ইতালি ও গ্রিসে পাচারে ইউরোপে গড়ে উঠেছে শক্তিশালী মানবপাচার সিন্ডিকেট। চিহ্নিত এই চক্রের কারণে সম্ভাবনাময় রোমানিয়াসহ পুরো ইউরোপের শ্রমবাজার হুমকির মধ্যে পড়েছে। ইতোমধ্যে এই চক্রের ফাঁদে পড়ে অনেক শ্রমিক রোমানিয়ার কর্মস্থল থেকে হাঙ্গেরি হয়ে পশ্চিম ইউরোপে পালিয়েছে। দিন দিন শ্রমিক পালিয়ে যাওয়ার ঘটনা বাড়তে থাকায় রোমানিয়ায় নিযুক্ত বাংলাদেশ দূতাবাসও উদ্বিগ্ন।\n\nগতকাল সোমবার দুপুরের পর রোমানিয়ায় নিযুক্ত বাংলাদেশের রাষ্টদূত দাউদ আলীর সাথে যোগাযোগ করা হয়। তিনি কর্মী পালানো প্রসঙ্গে নয়া দিগন্তকে বলেন, কোনো স্বার্থান্বেষী মহল নয়, আমার মনে হচ্ছে ব্যক্তিস্বার্থে শ্রমিকরা পশ্চিম ইউরোপের দেশে পালিয়ে যাচ্ছে। তারপরও রোমানিয়ান সীমান্তে এখানকার যারা দায়িত্ব পালন করছেন, তাদের তৎপরতার কারণে কয়েক শ’ লোক আটক হয়েছে। এরমধ্যে বাংলাদেশীরাও আছে।\n\nএক প্রশ্নের জবাবে রাষ্ট্রদূত বলেন, রোমানিয়া আসার শর্ত হিসেবে কর্মী এবং তার পরিবারকে বিএমইটিতে অঙ্গীকারনামা দিতে হয়। সেখানে বলা থাকে, রোমানিয়া সরকারের আইন মেনে চলার পাশাপাশি চুক্তি শেষে যথাসময়ে দেশে ফেরত যাবো। কিন্তু দেখা যাচ্ছে শ্রমিকরা নিয়ম না মেনে পালিয়ে যাচ্ছে। এর জন্য পদক্ষেপও নেয়া হচ্ছে। তবে এটি আরো একটু বেশি করে নেয়া দরকার বলে মনে করেন তিনি। অপর এক প্রশ্নের জবাবে তিনি বলেন, ২০২০ সালের জুলাই মাসে রোমানিয়ার শ্রমবাজার রি-ওপেন হওয়ার পর ১০ হাজারের মতো কর্মী এসেছে। আরো আসার অপেক্ষায় আছে। কিন্তু আসার পর কতজন পালিয়েছে সেটি মনে হয় বলা সম্ভব হবে না। শুনেছি যারা পালিয়েছে তাদের বিষয়ে তাদের এজেন্ট ব্যবস্থা নেবে। তবে এখন পর্যন্ত তেমন কিছু হয়নি।\n\nরাষ্ট্রদূত দাউদ আলী হতাশা প্রকাশ করে বলেন, গত শুক্রবার থেকে এ পর্যন্ত ১১ জন শ্রমিক পালিয়ে গেছে। ওই কোম্পানির মালিক আমাকে জানিয়েছিলেন, আমার কোম্পানির ইন্ডিয়ান ও ভিয়েতনামের শ্রমিকদের মেয়াদ শেষ হলে বাংলাদেশ থেকে আরো শ্রমিক নিয়ে আসবে। কিন্তু এভাবে শ্রমিক পালানোর কারণে এখন মালিক আর বাংলাদেশী শ্রমিক আনতে আগ্রহী হবেন না। তিনি বলেন, ব্যক্তিস্বার্থের কারণে শ্রমবাজারটি নষ্ট হচ্ছে। কারো না কারো ইন্ধনে এসব হলেও তাদের নাম স্পেসিফিক বলতে পারছি না।\n\nতবে ইতালি ও গ্রিসের বাংলাদেশ দূতাবাস সংশ্লিষ্টরা বলছেন, মাগুরার জাহিদ মোল্লা, কুমিল্লার আমির, নরসিংদীর ইলিয়াস ও মিজান গংদের কারণে পুরো ইউরোপের বৈধ শ্রমবাজার বাংলাদেশের জন্য হুমকি হয়ে দাঁড়াতে পারে। তাদের বিরুদ্ধে এখনই তদন্ত করে ব্যবস্থা নেয়া জরুরি হয়ে পড়েছে।\n\nগতকাল ঢাকার ফকিরাপুলের একজন জনশক্তি ব্যবসায়ী নাম না প্রকাশের শর্তে নয়া দিগন্তকে বলেন, মালয়েশিয়া, কুয়েত, দুবাইসহ মধ্যেপ্রাচ্যর শ্রমবাজারের পাশাপাশি ইউরোপে বৈধভাবে কর্মী যাওয়ার সুযোগ তৈরি হওয়ায় রিক্রুটিং এজেন্সির মালিকরা চাঙ্গা হচ্ছিল, বিশেষ করে পূর্ব ইউরোপের দেশ রোমানিয়াতে কর্মী যাওয়াতে। কিন্তু দেশটিতে কর্মী যাওয়ার পর সেখান থেকে ইতালি এবং গ্রিসে লোক পালানো শুরু হওয়ার পর রোমানিয়ার কোম্পানিগুলো আমাদের ওপর ক্ষুব্ধ। তারা প্রতিনিয়ত ইমিগ্রেশনসহ সংশ্লিষ্ট দফতরে কর্মী পালানোর অভিযোগ করছেন। পরিস্থিতি এভাবে চলতে থাকলে যেকোনো সময় রোমানিয়া সরকার বাংলাদেশ থেকে কর্মী নেয়াই বন্ধ করার কথা বলতে পারে বলে আশঙ্কা করছেন তিনি।\n\nকাকরাইলের একজন জনশক্তি ব্যবসায়ী গতকাল এ প্রতিবেদকের কাছে আক্ষেপ করে বলেন, রোমানিয়াতে বৈধভাবে লোক পাঠানোর পরও আমি টেনশনের মধ্যে আছি। কারণ আমি যত লোক এ পর্যন্ত পাঠিয়েছি তার মধ্যে থেকে অর্ধশত শ্রমিক মানবপাচারকারীদের খপ্পরে পড়ে ইতালি ও গ্রিসে পালিয়ে গেছে। এখন আমি এদের বিরুদ্ধে মামলার প্রস্তুতি নিচ্ছি।\n\nরোমানিয়া থেকে শ্রমিকদের পালাতে কারা সহযোগিতা করছে জানতে চাইলে ওই ব্যবসায়ী কোনোভাবেই তার নাম প্রকাশ করা হবে না এমন শর্ত নিশ্চিত হয়ে বলেন, ইউরোপের দেশ ইতালির ভেনিস ও রোম এবং গ্রিসের এথেন্সে বসে মানবপাচারকারীরা রোমানিয়া থেকে লোক ভাগিয়ে নিচ্ছে।\n\nতিনি বলেন, এই চক্রের নেটওয়ার্ক পুরো বাংলাদেশ জুড়ে রয়েছে। বিশেষ করে নরসিংদী, কুমিল্লা ও শরীয়তপুর-মাদারীপুরে বেশি রয়েছে।\n\nএক প্রশ্নের জবাবে ওই ব্যবসায়ী নয়া দিগন্তকে বলেন, রোমানিয়া থেকে একজন শ্রমিককে ইতালি পর্যন্ত নিরাপদে পৌঁছে দিতে তিন-চার হাজার ইউরো পর্যন্ত মানবপাচারকারী চক্রের সদস্যদের দিতে হয়।\n\nমানবপাচারকারী চক্রের সদস্যদের অবস্থান কোথায় জানতে চাইলে তিনি বলেন, আমরা খোঁজ নিয়ে যতটুকু জানলাম, তার মধ্যে মাগুরার জাহিদ মোল্লা গ্রিসের রাজধানী এথেন্সে তার দোকানেই কন্ট্রাক্টের টাকা জমা রাখে। এ ছাড়া কুমিল্লার আমির ইতালির রোমে এবং ইলিয়াস ভেনিস থেকে এসব লোক ভাগানোর ব্যবসা করছে। এই চক্রের সদস্য রোমে থাকা মিজান আগে সার্বিয়া থেকে পাচারের কাজ নিয়ন্ত্রণ করলেও এখন সে গ্রিসে আস্তানা গেড়ে এসব অপকর্ম করছে। তাদের এই সিন্ডিকেটের হয়ে দেশে এবং বিদেশে আরো অনেকে কাজ করছে। এই চক্রের বিরুদ্ধে আমাদের সরকারকে কঠোর হয়ে এই প্রবণতাকে নিয়ন্ত্রণ করতে হবে। তাদের পাসপোর্ট জব্দ করতে হবে। প্রয়োজনে আইনের পরিবর্তন করতে হবে। নতুবা এদের কারণে পুরো ইউরোপের শ্রমবাজার হুমকির মধ্যে পড়ে যাবে। তিনি বলেন, পুরো ইউরোপে এই মানবপাচার চক্রের কথা কে না জানে! এ তথ্য জানিয়ে তিনি আরো বলেন, চক্রের বিষয়ে পরিচয় গোপন রাখার নিশ্চয়তা পেলে ই-মেইলে শত শত ভুক্তভোগী এদের বিরুদ্ধে পাচারের নানা তথ্য দিয়ে সহযোগিতা করবে।",
    "তুরস্ক থেকে ৩০০ মিলিয়ন ডলারের ড্রোন কিনছে রোমানিয়া": "বিশ্বের সর্বাধুনিক সামরিক ড্রোন হিসেবে পরিচিত তুর্কি বায়রাকতার টিবি-২ ড্রোন কিনছে রোমানিয়া।\n\n\n\nতুরস্ক বৃহস্পতিবার জানিয়েছে, ২৯৯.৬ মিলিয়ন মার্কিন ডলার দিয়ে রোমানিয়া ১৮টি বায়রাকতার ড্রোন কিনতে যাচ্ছে। খবর আনাদোলুর।\n\n\n\nবায়রাকতার টিবি-২ হলো তুরস্কে তৈরি আক্রমণকারী ড্রোন। এটির নকশাকার হলেন সেলজুক বায়রাকতার। তুর্কি ভাষায় বায়রাকতার শব্দের অর্থ হলো পতাকাবাহী। এটি তুরস্ক বিমানবাহিনীর জন্য প্রাথমিকভাবে নকশা করা হয়।\n\n\n\nরোমানিয়ার প্রতিরক্ষা মন্ত্রণালয় জানিয়েছে, দেশটির পার্লামেন্ট তুর্কি এসব ড্রোন কিনার বিষয়টি অনুমোদন করেছে।\n\n\n\nযুক্তরাষ্ট্র তুরস্কে সশস্ত্র ড্রোন রপ্তানিতে নিষেধাজ্ঞা দিলে বায়রাকতার টিবি২ উৎপাদনে উৎসাহিত হয়েছিল দেশটি।\n\n\n\nবায়রাকতার টিবি-২ ২০১৪ সালের আগস্ট মাসে প্রথম উড্ডয়ণ করে। ২০১৫ সালের ১৮ ডিসেম্বরে এটি প্রথমবার ক্ষেপণাস্ত্র নিক্ষেপ করে।\n\n২০১৮ সালে কাতারের সামরিক বাহিনীর কাছে প্রথম ছয়টি ড্রোন বিক্রি করে। এর পর একই বছর ইউক্রেন সেনাবাহিনীর কাছে ৬৯ মিলিয়ন ডলার মূল্যের ১২টি বায়ারাকতার এবং ৩টি গ্রাউন্ড কন্ট্রোল স্টেশন বিক্রয়ের জন্য চুক্তি করেছিল তুরস্ক। ইউক্রেন ২০১৯ সালের মধ্যে সবগুলো ড্রোন হাতে পায়। রাশিয়ার সঙ্গে যুদ্ধে এসব ড্রোন বেশ কার্যকরভাবে ব্যবহার করছে কিয়েভ।",
    "রোমানিয়া থেকে হাঙ্গেরি অনুপ্রবেশের সময় ২০ বাংলাদেশি আটক": "রোমানিয়া থেকে অবৈধভাবে হাঙ্গেরি প্রবেশের সময় ২০ জন বাংলাদেশি ও ২০ জন সিরীয় নাগরিককে আটক করেছে সে দেশের পুলিশ। তাদের পাচারে সহযোগী হিসেবে দুই লাটভীয় নাগরিককেও আটক করা হয়েছে বলে জানিয়েছে সাতু মেরে বর্ডার পুলিশ।\n\nরোমানিয়া বর্ডার পুলিশের সূত্রে ইনফো মাইগ্রেন্টসের এক সংবাদে বলা হয়, রোমানিয়া থেকে অনিয়মিত উপায়ে হাঙ্গেরি সীমান্ত অতিক্রম করতে চাওয়া ৪০ জন অভিবাসীকে তাদের সঙ্গে থাকা দুই গাইডসহ পৃথক দুটি অভিযানে আটক করা হয়েছে।\n\nসীমান্ত পুলিশের আইপিজে সাতু মেরে শাখা এবং হাঙ্গেরি সীমান্ত পুলিশ যৌথভাবে এই অভিযান পরিচালনা করে।\n\nবর্ডার পুলিশের সিগেতু মারমাটিই টেরিটোরিয়াল ইন্সপেক্টরেটের দপ্তর জানায়, আটকদের মধ্যে ২০ জন বাংলাদেশি এবং ২০ জন সিরীয়। তাদের মূল গন্তব্য ছিল ইতালি। অভিবাসীদের সঙ্গে সীমান্ত এলাকায় অবস্থান করা দুটি মিনিবাসও জব্দ করা হয়েছে।\n\nদুই মিনিবাসের চালক হিসেবে ছিলেন দুজন লাটভীয় নাগরিক। জিজ্ঞাসাবাদের প্রয়োজনে তাদের ২৪ ঘণ্টার জন্য আটক করা হয়েছে। তারা অভিবাসীদের গাইড এবং পাচারে সহযোগী হিসেবে কাজ করছিলেন বলে ধারণা পুলিশের।\n\nবর্ডার পুলিশ আরও জানায়, তদন্তের পর ২০ বাংলাদেশির কারও কাছেই বৈধ পরিচয়পত্র না থাকায় সবাইকে স্থানীয় সাতু মেরে বর্ডার পুলিশের কেন্দ্রীয় কার্যালয়ে নিয়ে যাওয়া হয়। অভিবাসীদের সবাই ২০ থেক ৪০ বছর বয়সী।\n\nচলতি বছরের ৩ আগস্ট থেকে অবৈধ অভিবাসন প্রতিরোধ ও মোকাবিলায় একটি যৌথ দল গঠন করে রোমানিয়া। নতুন এই পরিকল্পনায় সাতু মেরে পুলিশের টেরিটোরিয়াল সার্ভিসে, কেরেই বর্ডার পুলিশ এবং বেরভেনির পুলিশের সঙ্গে সীমান্তবর্তী পেত্রেতি অঞ্চলের গ্রাম পুলিশ বিভাগকেও যুক্ত করা হয়।\n\nএছাড়া রোমানিয়া থেকে অনিয়মিত উপায়ে শেঙ্গেন অঞ্চলে প্রবেশ করতে চাওয়া বাংলাদেশি অভিবাসীদের গ্রেফতার অভিযান অব্যাহত রয়েছে।\n\nএমআরএম/এমএইচআর",
    "রোমানিয়ার কূটনীতিককে বহিষ্কার করেছে রাশিয়া": "রাশিয়ায় নিযুক্ত রোমানিয়ার কূটনীতিককে বহিষ্কার করা হয়েছে। মস্কো এক বিবৃতিতে এ তথ্য নিশ্চিত করেছে। বৃহস্পতিবার ওই কূটনীতিককে অবিলম্বে রাশিয়া ত্যাগ করতে বলা হয়। মূলত রোমানিয়া থেকে রুশ কূটনীতিককে বহিষ্কারের পালটা জবাব হিসেবেই এই পদক্ষেপ নিয়েছে মস্কো।\n\nসম্প্রতি রোমানিয়ার রাজধানী বুখারেস্টে নিযুক্ত রুশ কূটনীতিককে বহিষ্কার করা হয়। গত ২৪ ফেব্রুয়ারি ইউক্রেনে হামলা চালায় রাশিয়া। তারপর থেকেই যুক্তরাষ্ট্রসহ ইউরোপের বিভিন্ন দেশের নিষেধাজ্ঞায় পড়ে মস্কো। এর ফলে এসব দেশকে বন্ধু দেশের তালিকা থেকে বাদ দেয় রাশিয়া। রোমানিয়াকেও মিত্র দেশের বাইরে রাখা হয়।\n\nএদিকে ইউক্রেনে রাশিয়ার হামলাকে কেন্দ্র করে চলতি বছর রাশিয়া এবং ইউরোপীয় দেশগুলো একে অপরের কয়েকশ কূটনীতিককে বহিষ্কার করে। অপরদিকে পোল্যান্ড এবং ইউক্রেন সীমান্তের কাছে অবস্থিত ব্রিস্ট শহরে সামরিক মহড়া শুরু করেছে রাশিয়ার ঘনিষ্ঠ মিত্র বেলারুশ। দেশটি তার ভূখণ্ড ব্যবহার করে ইউক্রেন আক্রমণে মস্কোকে সহায়তা করেছে।\n\nবেলারুশের প্রতিরক্ষা মন্ত্রণালয় জানিয়েছে, রাজধানী মিনস্ক এবং ভিটেবস্কের উত্তর-পূর্বাঞ্চলের কাছে মহড়া শুরু হয়েছে। এক বিবৃতিতে জানানো হয় যে, আগামী ১৪ সেপ্টেম্বর পর্যন্ত ওই মহড়া চলবে। শত্রু দেশ দ্বারা সাময়িকভাবে দখলকৃত অঞ্চল মুক্ত করা এবং সীমান্তের ওপর নিয়ন্ত্রণ পুনরুদ্ধারে মহড়া চলবে বলে জানানো হয়েছে।\n\nবিবৃতিতে আরো জানানো হয় যে, মহড়ায় জড়িত সেনা এবং সামরিক সরঞ্জামের বিভিন্ন ক্ষেত্রে ইউরোপের সুরক্ষা ও সহযোগিতা সংস্থার নির্দেশিকা অনুসারে নোটিশ দেওয়ার প্রয়োজন হয়নি।",
    "টিভিতে আজকের খেলা": "সোমবার, ২৬ সেপ্টেম্বর ২০২২, ১১ আশ্বিন ১৪২৯। প্রতিদিনের মতো আজও বেশ কিছু খেলা প্রচারিত হবে টেলিভিশনের পর্দায়। চলুন এক নজরে দেখে নেয়া যাক কোন টিভি চ্যানেলে কোন খেলা প্রচারিত হবে।\n\nক্রিকেট\n\nলেজেন্ডস ক্রিকেট লিগ\n\nভিলওয়ারা-মনিপাল\n\nরাত ৮টা, স্টার স্পোর্টস ২\n\nফুটবল\n\nউয়েফা নেশনস লিগ\n\nইংল্যান্ড-জার্মানি\n\nরাত ১২-৪৫ মি., সনি টেন ২\n\nহাঙ্গেরি-ইতালি রাত ১২-৪৫ মি., সনি টেন ১\n\nরোমানিয়া-বসনিয়া রাত ১২-৪৫ মি., সনি সিক্স\n\nবাংলাদেশ জার্নাল/ওএফ",
    "অভিনব প্রতারণার ফাঁদ সরকারি খরচে ইউরোপ": "﻿বাগেরহাট সদর উপজেলার মুক্ষাইট গ্রামের দরিদ্র চা দোকানি আলামিন হোসেন জনি (৩২)। চা বিক্রির টাকায় কোনোরকম চলে ৫ সদস্যের সংসার। দারিদ্র্যের কশাঘাতে জর্জরিত জনির জীবনে গত মাসের শেষের দিকে হঠাৎ এক অতিমানবের দেখা মেলে। তিনি আশ্বাস দেন, সরকারি খরচে ইউরোপের যে কোনো দেশে পাঠাতে পারেন তিনি। বাগেরহাট থেকে ২২০ জন যাবে। জেলা প্রশাসনের পক্ষ থেকে তাঁকে এ দায়িত্ব দেওয়া হয়েছে। তাঁর নানাবিধ চটকদারি কথায় রাজি হয়ে যান জনি। প্রথমে ফরম পূরণ বাবদ চারশ টাকা, মেডিকেল ফি ৮ হাজার ৩০০, পুলিশ ক্লিয়ারেন্স ২ হাজার এবং আনুষঙ্গিক কারণে আরও কিছু টাকা তাঁকে দেন চা দোকানি। জনির বিশ্বাসযোগ্যতা অর্জন করতে তাঁকে নিয়ে ঢাকার একটি মেডিকেল সেন্টার থেকে রোমানিয়া যাওয়ার জন্য ডাক্তারি পরীক্ষা করান ওই ব্যক্তি। পরে বাগেরহাটে ফিরে এলে বলেন, একটি অ্যাকাউন্টে ৫০ হাজার টাকা এবং ব্যাংক চেক দিতে হবে। এভাবেই নানা ফন্দিফিকির করে টাকা নেন মো. ফিরোজ আলী খন্দকার নামে প্রতারক। শুধু তাই নয়, বাগেরহাট জেলা প্রশাসক ও ইউএনওর নামে অভিনব প্রতারণা করেন তিনি। অবশেষে তাঁকে গ্রেপ্তার করে পুলিশ। বেরিয়ে আসে থলের বিড়াল।\n\nপ্রতারণার দায়ে অভিযুক্ত ফিরোজ আলী খন্দকার (৪৫) গোপালগঞ্জের কোটালীপাড়া উপজেলার নোয়াদা এলাকার মৃত মোকসেদ আলী খন্দকারের ছেলে। তিনি দীর্ঘদিন ধরে বাগেরহাট পৌরসভার সোনাতলা এলাকায় বসবাস করছিলেন। নিজেকে বাগেরহাট সদর উপজেলা ইমারত নির্মাণশ্রমিক ইউনিয়নের সাধারণ সম্পাদক বলে পরিচয় দিতেন। গত রোববার গভীর রাতে বাগেরহাট পৌরসভার সোনাতলা এলাকার একটি ভাড়া বাসা থেকে তাঁকে আটক করে পুলিশ।\n\nআটক ফিরোজ বিভিন্ন সময় বাগেরহাট, খুলনা, গোপালগঞ্জসহ একাধিক ঠিকানা ব্যবহার করে প্রতারণা করতেন। করোনার সময়েও কৌশলে সরকারি সহযোগিতা মানুষকে দেওয়ার কথা বলে চাল আত্মসাৎচেষ্টার অভিযোগ রয়েছে তাঁর বিরুদ্ধে। এ ছাড়া জেলা ইমারত নির্মাণশ্রমিক ইউনিয়নের সাধারণ সম্পাদক পরিচয়ে বিভিন্ন প্রতিষ্ঠান থেকে ইট, বালু, সিমেন্ট এনে লাখ লাখ টাকা না দেওয়ার অভিযোগও রয়েছে এই প্রতারকের বিরুদ্ধে।\n\nভুক্তভোগী জনি বলেন, 'ঢাকা থেকে মেডিকেল টেস্ট করে ফিরলে একটি অ্যাকাউন্টে ৫০ হাজার টাকা জমা দিতে বললে আমার সন্দেহ হয়। আমি সরকারি কোনো অ্যাকাউন্টে টাকা দিতে চাইলে সে বলে সরকারি কর্মকর্তারা সরাসরি ফি'র চেয়ে অতিরিক্ত টাকা নিতে পারবেন না বলে তাঁর মাধ্যমে টাকা নিচ্ছেন। তখন আমি বিষয়টি সদর উপজেলা নির্বাহী কর্মকর্তাকে জানালে তিনি আমাকে থানায় অভিযোগ দিতে বলেন।'\n\nওই দোকানি বলেন, 'আমাদের এলাকার আরও কয়েকজনের সঙ্গে এমন প্রতারণা করেছে সে। ৫ থেকে ৭ সদস্যের বিভিন্ন গ্রুপ তৈরি করে গ্রুপ অনুযায়ী মেডিকেল টেস্ট করাতো সে। আমাদের গ্রুপে ৫ জন ছিল। এর মধ্যে চারজন প্রথমে ১০ হাজার থেকে ১২ হাজার টাকা দিয়েছে এবং মালয়েশিয়া যাওয়ার জন্য পাসপোর্ট ও ৫০ হাজার টাকা জমা দিয়েছে। এরকম ৩-৪টি গ্রুপের সঙ্গে আমার কথা হয়েছে। কিন্তু প্রতারিত হয়েও তারা ভয়ে কথা বলতে রাজি হয়নি।'\n\nনাম প্রকাশে অনিচ্ছুক এক ভুক্তভোগী জানান, বিদেশ যেতে প্রবাসী কল্যাণ ব্যাংক থেকে সাড়ে ৬ লাখ টাকা ঋণ করানোর ব্যবস্থা করে দেবেন বলে আশ্বাস দেন ফিরোজ। প্রয়োজনে জেলা প্রশাসক ফোন দিয়ে ঋণ পাস করানোর ব্যবস্থা করবেন। বাড়তি তিন লাখ টাকা দিলে ৯০ দিনে যাওয়ার সুযোগ করে দেওয়ার কথাও বলেন তিনি। এমন প্রলোভন দেখিয়ে পাসপোর্ট ও ব্যাংক চেক নিয়েছেন ১০ জনের।\n\nএ বিষয়ে বাগেরহাট সদর উপজেলা নির্বাহী কর্মকর্তা মুহাম্মদ মুছাব্বেরুল ইসলাম সমকালকে বলেন, কিছুদিন আগে জেলা প্রশাসক ও সদর উপজেলা নির্বাহী কর্মকর্তার নাম করে এক ব্যক্তি সরকারিভাবে বিদেশে লোক পাঠাচ্ছেন এমন একটি তথ্য আমরা পাই। খোঁজখবর নিয়ে অন্তত ২৫ জনকে ওই ব্যক্তি এমন আশ্বাস দিয়ে টাকা চাচ্ছেন বলে জানা যায়। আমরা তাৎক্ষণিকভাবে টাকা দিতে তাঁদের নিষেধ করি এবং সংশ্নিষ্ট বিভিন্ন দপ্তরে প্রতারণার খবরটি জানাই। খবর পাওয়ার আগে বিভিন্নজনের কাছ থেকে বেশ কিছু টাকা হাতিয়ে নিয়েছেন ওই প্রতারক।\n\nবাগেরহাটের অতিরিক্ত পুলিশ সুপার মাহামুদ হাসান বলেন, আটক ব্যক্তি জেলা প্রশাসক ও সদর উপজেলা নির্বাহী কর্মকর্তার নাম ভাঙিয়ে সদর উপজেলার বিভিন্ন এলাকা থেকে কানাডা, রোমানিয়া, মালয়েশিয়াসহ ইউরোপের বিভিন্ন দেশে নেওয়ার কথা বলে ডাক্তারি পরীক্ষা করিয়েছেন। এ বাবদ ভুক্তভোগীদের কাছ থেকে মোটা অঙ্কের টাকাও হাতিয়েছেন। থানায় এক ভুক্তভোগীর অভিযোগের ভিত্তিতে আমরা তাঁকে আটক করে মামলা করে আদালতে পাঠিয়েছি। ওই ব্যক্তির বিরুদ্ধে থানায় একাধিক অভিযোগ রয়েছে।\n\n",
    "টিভিতে আজকের সব খেলা": "",
    "আজ টিভিতে যা দেখবেন (৮ সেপ্টেম্বর ২০২২)": "ওভালে আজ শুরু ইংল্যান্ড-দক্ষিণ আফ্রিকার সিরিজ নির্ধারণী টেস্ট। ইউরোপা লিগে মাঠে নামবে আর্সেনাল ও ম্যানচেস্টার ইউনাইটেড।",
    "আজ টিভিতে যা দেখবেন (৬ সেপ্টেম্বর ২০২২)": "উয়েফা চ্যাম্পিয়নস লিগ শুরু হচ্ছে আজ। প্রথম দিনে রিয়াল, পিএসজি, সিটি, চেলসি, জুভেন্টাস মাঠে নামছে। এশিয়া কাপে মুখোমুখি হবে ভারত ও শ্রীলঙ্কা।",
    "আজ টিভিতে যা দেখবেন (৩ সেপ্টেম্বর ২০২২)": "",
    "বাবরের কাঁধে ওজন, নেতা নাম্বার ওয়ান বেনজেমা": "",
    "রানির প্রতি শ্রদ্ধা জানাতে বিশ্ব নেতাদের ঢল": "আর একদিন পরেই সোমবার অনুষ্ঠিত হবে রানি দ্বিতীয় এলিজাবেথের শেষকৃত্য। বিদায় জানানো হবে শেষ বারের মতো।\n\nতার আগে ওয়েস্টমিনস্টার হলে রাখা রানির মরদেহের প্রতি শ্রদ্ধা জানাতে সারিবদ্ধভাবে দাঁড়িয়ে হাজার হাজার মানুষ অপেক্ষা করছেন।\n\nঅনুষ্ঠানে যোগ দিতে বিশ্বের বিভিন্ন দেশের নেতারা লন্ডনে আসতে শুরু করেছেন।\n\nরানির শেষকৃত্যে যোগ দিতে আমন্ত্রণ জানানো হয়েছে পাঁচ শতাধিক রাষ্ট্রপ্রধান এবং বিভিন্ন বিশিষ্ট ব্যক্তিদের। শেষকৃত্য অনুষ্ঠানে অতিথির সংখ্যা ধরা হয়েছে দুই হাজার ২০০।\n\nঅনুষ্ঠানে যোগ দিতে ইতোমধ্যে ব্রিটেন পৌঁছেছেন বাংলাদেশের প্রধানমন্ত্রী শেখ হাসিনা। মার্কিন প্রেসিডেন্ট জো বাইডেন ও ফার্স্টলেডি জিল বাইডেনও লন্ডনে অবস্থান করছেন। নিজের বিলাসবহুল লিমুজিন ‘দ্য বিস্ট’ ব্যবহারের অনুমতিও দেওয়া হয়েছে তাকে। প্রেসিডেন্ট জো বাইডেন ব্যতীত অন্য কোনো অতিথিকে ‘ভিভিআইপি’ সেবা দেওয়া হবে না বলে জানিয়েছে ব্রিটিশ সরকার।\n\nবিশ্ব নেতাদের মধ্যে আরও আসছেন, ফ্রান্সের প্রেসিডেন্ট ইমানুয়েল ম্যাক্রোঁ।কানাডার প্রধানমন্ত্রী জাস্টিন ট্রুডো, স্পেনের রাজা ফেলিপ ও রানি লেটিজিয়া। এ ছাড়াও আসবেন নরওয়ে, ডেনমার্ক, সুইডেন ও মোনাকো, জর্ডান, সার্বিয়া, রোমানিয়া, লুক্সেমবার্গ, টঙ্গা, বুলগেরিয়ার রাজা-রানিরা। আমন্ত্রণ জানানো হয়েছে ইউরোপের সব রাজপরিবারকে।\n\nবুধবার ব্রিটিশ স্থানীয় সময় বিকেল ৫টায় ওয়েস্টমিনস্টার হলে শ্রদ্ধা জানাতে রানির মরদেহ রাখা হয়। সোমবার (১৯ সেপ্টেম্বর) অন্ত্যেষ্টিক্রিয়ার দিন সকাল সাড়ে ৬টা পর্যন্ত মরদেহ সেখানে রাখা হবে।\n\nবুধবার রাজকীয় শোভাযাত্রার মধ্য দিয়ে দ্বিতীয় এলিজাবেথের মরদেহ বাকিংহাম প্যালেস থেকে ওয়েস্টমিনস্টার হলে নিয়ে আসা হয়। রানির জ্যেষ্ঠ সন্তান ও যুক্তরাজ্যের বর্তমান রাজা তৃতীয় চার্লস, তার দুই ছেলে প্রিন্স উইলিয়াম ও প্রিন্স হ্যারিসহ রাজপরিবারের সদস্যরা সেই শোভাযাত্রায় নেতৃত্ব দেন।\n\nরয়্যাল পতাকায় মোড়া রানির কফিনের ওপরেই রাখা হয় তার মুকুট। রাস্তার দুই পাশে ছিল হাজারও মানুষের ভিড়।\n\nগেল ৮ সেপ্টেম্বর ৯৬ বছর বয়সে শেষ নিশ্বাস ত্যাগ করেন রানি দ্বিতীয় এলিজাবেথ।\n\nসূত্র : বিবিসি",
    "বিশ্বকাপ ফুটবলের ইতিহাসে সর্বকনিষ্ঠ পাঁচ গোলদাতা": "একজন ফুটবলারের কাছে ফিফা বিশ্বকাপের চেয়ে গুরুত্বপূর্ণ আর সম্মানজনক আর কিছু নেই। পেশাদার ফুটবলে পা দেওয়ার পর থেকেই তারা স্বপ্ন দেখেন ফুটবলের বিশ্বমঞ্চে নিজ দেশের প্রতিনিধিত্ব করার। জাতীয় দলের হয়ে বিশ্বকাপ খেলা যতটা সম্মানজনক, আর কোনো কিছুরই সেটিকে ছাপিয়ে যাওয়ার সামর্থ্য নেই।\n\nফিফা বিশ্বকাপে জাতীয় দলের হয়ে প্রতিনিধিত্ব করার স্বপ্ন থাকে প্রতিটি ফুটবলারেরই। তরুণ খেলোয়াড়দের মধ্যে কেবল অংশগ্রহণ ছাড়া থাকে বাড়তি কিছু করার তাগিদও। “গ্রেটেস্ট শো অন আর্থ”খ্যাত প্রতিযোগিতায় দেশের জার্সিতে নাম উজ্জ্বল করার সুযোগ কে-ই বা হাতছাড়া করতে চায়!\n\nতরুণ বয়সে বিশ্বকাপ মাতিয়ে কেউ কেউ পরবর্তীতে ফুটবলের মহাতারকা হয়েছেন, আবার অনেকে সময়ের সঙ্গে সঙ্গে হারিয়ে গেছেন কালের অতল গহ্বরে। তবে তাদের অনেকেই নিজ দলের হয়ে গোল করে টুর্নামেন্টের ইতিহাসে সর্বকনিষ্ঠ গোলদাতাদের তালিকায় জায়গা করে নিয়েছেন।\n\nচলুন তাহলে দেখে নিই তরুণ বয়সে নিজের প্রথম ফিফা বিশ্বকাপেই গোল করে জায়গা করে নিয়েছেন টুর্নামেন্টের ইতিহাসের সর্বকনিষ্ঠ ৫ গোলদাতার ছোট্ট তালিকায়-\n\nদিমিত্রি সাইচেভ (রাশিয়া)- ১৮ বছর ২৩২ দিন\n\nক্যারিয়ারের শুরুর দিকে দুর্বার গতি আর ক্ষিপ্রতার জন্য আলাদাভাবে নজর কেড়েছিলেন দিমিত্রি সাইচেভ। মূল পজিশন অ্যাটাকিং মিডফিল্ডার হলেও গোলবারের সামনে এই রাশিয়ানের ফিনিশিং ছিল চরম নিখুঁত। তবে তরুণ বয়সে প্রতিভাবান হওয়ায় তার মধ্যে অনেকে যে সম্ভাবনা দেখেছিলেন, তার ছিটেফোঁটাও পূরণ হয়নি।\n\n২০০২ বিশ্বকাপে রাশিয়ার দিমিত্রি সাইচেভ/সংগৃহীত রাশিয়া জাতীয় দলের ফুটবল ইতিহাসের সর্বকনিষ্ঠ খেলোয়াড় হিসেবে ২০০২ বিশ্বকাপে এসেছিলেন সাইচেভ। তার দল রাশিয়া প্রথম রাউন্ডেই বিদায় নেয়। তবে ওই বিশ্বকাপের গ্রুপপর্বের শেষ ম্যাচে বেলজিয়ামের বিপক্ষে গোল করেছিলেন এই রাশিয়ান, যার বদৌলতে ফিফা বিশ্বকাপের ইতিহাসে ৫ম সর্বকনিষ্ঠ গোলদাতা হন তিনি।\n\nনিকোলাস কোভাকস (রোমানিয়া)- ১৮ বছর ১৯৮ দিন\n\n১৯৩০ সালে বিশ্বকাপ ফুটবলের প্রথম আসরে ইউরোপের যে গুটিকয়েক দেশ অংশ নিয়েছিল, তার মধ্যে অন্যতম ছিল রোমানিয়া। আর সেই রোমানিয়ার হয়ে মাঠ মাতিয়ে দ্বিতীয় বিশ্বযুদ্ধ পূর্ব ফুটবলের সবচেয়ে বড় তারকা হয়ে উঠেছিলেন নিকোলাস কোভাকস।\n\nরোমানিয়া-হাঙ্গেরির দ্বৈত নাগরিকত্ব থাকলেও উরুগুয়েতে অনুষ্ঠিত প্রথম ফিফা বিশ্বকাপে কোভাকস প্রতিনিধিত্ব করেছিলেন রোমানিয়ানদের হয়েই। যদিও সেই বিশ্বকাপে রোমানিয়ার হয়ে মাত্র একবার গোলের দেখা পেয়েছিলেন এই ফরোয়ার্ড। তবে পেরুর বিপক্ষে পাওয়া সেই গোলের মাধ্যমে কোভাকস আজও ফিফা বিশ্বকাপের ইতিহাসে ৪র্থ সর্বকনিষ্ঠ গোলদাতা।\n\nমাইকেল ওয়েন (ইংল্যান্ড)- ১৮ বছর ১৯০ দিন\n\nইংলিশ ফুটবলের ধুমকেতুর মতো আবির্ভাব হয়েছিল মাইকেল ওয়েনের। তরুণ বয়সে প্রতিভার কারণে এই ফরোয়ার্ডকে অনেকেই পরবর্তী পেলে হিসেবে অ্যাখ্যা দিতেন। ক্রমাগত ইনজুরিতে ক্যারিয়ার বারবার বাধাগ্রস্ত হওয়ার আগে তার মাঝে ইংলিশ ফুটবলের সম্ভাব্য পরবর্তী মহাতারকাকে দেখতেন অনেকেই। ১৯৯৮ বিশ্বকাপে ইংল্যান্ডের মাইকেল ওয়েন/টুইটার মাইকেল ওয়েন যদিও সেই মহাতারকা হতে পারেননি, তবে সেই পথে প্রথম পদক্ষেপ হতে পারতো ১৯৯৮ বিশ্বকাপ। ফ্রান্সে অনুষ্ঠেয় সেই বিশ্বকাপে দ্বিতীয় রাউন্ডে আর্জেন্টিনার বিপক্ষে এই ইংলিশ ফরোয়ার্ডের সেই গোলটি এখনও চোখে লেগে আছে। তবে এর আগে গ্রুপপর্বে রোমানিয়ার বিপক্ষে গোল পেয়েছিলেন ওয়েন। সেই ম্যাচে ইংল্যান্ড হেরে গেলেও এই স্ট্রাইকার হয়ে যান ফিফা বিশ্বকাপের ইতিহাসে তৃতীয় সর্বকনিষ্ঠ গোলদাতা।\n\nম্যানুয়েল রোসাস (মেক্সিকো)- ১৮ বছর ৯৩ দিন\n\nমেক্সিকোর ফুটবল ইতিহাসে ম্যানুয়েল রোসাস নামটি অত্যন্ত সম্মানীয়। উত্তর আমেরিকান দেশটির বিভিন্ন প্রজন্মের খেলোয়াড়রা আজও তার নাম সম্মানের সঙ্গে স্মরণ করে থাকেন। সর্বকনিষ্ঠ খেলোয়াড় হিসেবে ১৯৩০ সালে অনুষ্ঠেয় বিশ্বকাপ ফুটবলে অংশ নিয়েছিলেন রোসাস।\n\n\n\n\n\nফুটবল মাঠে রোসাসের পজিশন সেন্টারব্যাক হলেও সেই বিশ্বকাপের গ্রুপপর্বে সেবারের রানার্সআপ আর্জেন্টিনার বিপক্ষে জোড়া গোল করেন রোসাস। সেই ম্যাচে হারার পাশাপাশি নিজ গ্রুপের সর্বশেষ দল হিসেবে বিশ্বকাপ থেকে মেক্সিকো বিদায় নেয়। কিন্তু এই মেক্সিকান ডিফেন্ডার উঠে আসেন বিশ্বকাপ ইতিহাসের সর্বকনিষ্ঠ গোলদাতাদের তালিকায়, যেখানে তার অবস্থান দুইয়ে।\n\nপেলে (ব্রাজিল)- ১৭ বছর ২৩৪ দিন\n\nফুটবল ইতিহাসের প্রথম আন্তর্জাতিক মহাতারকা হিসেবে বিবেচনা করা হয় পেলেকে। নিজ প্রতিভায় ফুটবলকে ভিন্ন এক রূপে নিয়ে গিয়ে হয়ে ওঠেন সর্বকালের সেরা খেলোয়াড়দের অন্যতম। একমাত্র খেলোয়াড় হিসেবে জাতীয় দলের হয়ে সর্বোচ্চ তিন বিশ্বকাপ জেতার কীর্তি রয়েছে শুধু এই জীবন্ত কিংবদন্তিরই।\n\n১৯৫৮ বিশ্বকাপে ১৬ দিনের ব্যবধানে তিনটি রেকর্ড গড়েছিলেন পেলে, যা আজও কেউ ভাঙতে পারেনি পেলে সংগৃহীত\n\n১৯৫৮ বিশ্বকাপে ব্রাজিলকে প্রথমবার বিশ্বকাপ জয়ের আনন্দে মাতিয়েছিলেন পেলে। সেলেসাওদের বিশ্বকাপ জেতানোর পথে সুইডেনে অনুষ্ঠেয় ১৯৫৮ বিশ্বকাপের কোয়ার্টার ফাইনালে ওয়েলসের বিপক্ষে গোল করেন এই ফরোয়ার্ড।\n\nমাত্র ১৭ বছর ২৩৪ দিন বয়সে বিশ্বকাপ ফুটবলে প্রথমবারের মতো বল জালে জড়িয়ে বিশ্বকাপ ইতিহাসের সর্বকনিষ্ঠ গোলদাতার রেকর্ড নিজের করে নেন পেলে। আজ পর্যন্ত এই ব্রাজিলিয়ানের কাছ থেকে সেই রেকর্ড কেউ ছিনিয়ে নিতে পারেননি।",
    "ব্রাজিল-ইতালি-উরুগুয়ের যে রেকর্ড নেই আর্জেন্টিনার...": "",
    "জার্মানিকে সহায়তা করতে চায় ইউক্রেন": "জার্মানিকে নিজেদের বাড়তি বিদ্যুৎ দিয়ে সহায়তা করার প্রস্তাব দিয়েছে ইউক্রেন।\n\nরাশিয়ার ওপর থেকে নিজেদের জ্বালানি নির্ভরতা কমানোর চেষ্টা করছে জার্মানি৷ এমন সময়ই এ প্রস্তাব দিল ইউক্রেন।\n\nএ ব্যাপারে ইউক্রেনের প্রধানমন্ত্রী দেনিস শামসাল জার্মান সংবাদ সংস্থা ডিপিএকে বলেন, ইউক্রেন বর্তমানে মলদোভা, রোমানিয়া, স্লোভাকিয়া ও পোল্যান্ডে বিদ্যুৎ সরবরাহ করে; এখন জার্মানিতেও বিদ্যুৎ রপ্তানি করতে ইচ্ছুক আমরা৷\n\nতিনি আরও বলেন, পারমাণবিক বিদ্যুৎ কেন্দ্র থাকায় আমাদের পর্যাপ্ত বিদ্যুৎ আছে৷\n\nতিনি জানান, যদি ইউরোপীয় ইউনিয়নে ইউক্রেন জ্বালানি রপ্তানি করতে পারে তাহলে দুই পক্ষই লাভবান হবে৷ কারণ এতে ইইউ জ্বালানি পাবে অন্যদিকে ইউক্রেন বৈদেশিক মুদ্রা পাবে যা এখন ইউক্রেনের জরুরি ভিত্তিতে প্রয়োজন৷\n\nসূত্র: আল জাজিরা৷",
    "'বিপজ্জনক হয়ে উঠছেন পুতিন', যুদ্ধ তীব্র হওয়ার শঙ্কা": "চলতি বছরের গত ২৪ ফেব্রুয়ারি ইউক্রেনে সামরিক অভিযানের ঘোষণা দেন রুশ প্রেসিডেন্ট ভ্লাদিমির পুতিন। এরপর আজ বৃহস্পতিবার (২২ সেপ্টেম্বর) পর্যন্ত টানা দেশ দুইটির মধ্যে চলছে সংঘাত। এতে দুই পক্ষের বহু হতাহতের খবর পাওয়া যাচ্ছে। শিগগিরই কিয়েভ দখল ও সেখানে পুতুল সরকার বসানোর প্রয়াস নিয়ে পুতিন ইউক্রেনে যে আগ্রাসন শুরু করেছিলেন তা এখন পর্যন্ত অধরা। ইউক্রেনের বেশ কিছু দখল করে নিলেও সম্প্রতি ইউক্রেনের বাহিনীর তীব্র পাল্টা আক্রমণে পিছু হটতে বাধ্য হচ্ছে রুশ বাহিনী। এছাড়া ইউক্রেন যুদ্ধে রাশিয়া প্রবল সেনা সংকটে ভুগছে বলে দাবি পশ্চিমা বিশ্বের।\n\nসম্প্রতি ব্রিটিশ সংবাদ মাধ্যম বিবিসির প্রতিবেদনে বলা হয়, ইউক্রেন যুদ্ধে রাশিয়া দেশটির কয়েদিদের পাঠানোর জন্য মরিয়া হয়ে উঠেছে। রিপোর্ট, রাশিয়ার কারাগারগুলোতে আটক অপরাধীদের ইউক্রেন যুদ্ধে পাঠনোর বিষয়টিকে সমর্থন করেছেন দেশটির একটি ভাড়াটে গ্রুপের প্রধান ইয়েভগেনি প্রিগোজিন। রাশিয়ায় ওয়াগনার গ্রুপ নামে একটি ভাড়াটে সৈন্য দলের প্রধান হচ্ছে ইয়েভগেনি প্রিগোজিন।\n\nসম্প্রতি প্রকাশিত হওয়া এক ভিডিওতে দেখা যাচ্ছে, তিনি সৈন্য ভাড়া করার জন্য রাশিয়ার একটি কারাগারে যান। সেখানে তিনি বলেছেন, যারা যুদ্ধে যেতে চায় না, তাদের উচিত হবে তাদের সন্তানদের যুদ্ধে পাঠানো।\n\nফাঁস হয়ে যাওয়া ভিডিওতে দেখা যাচ্ছে, কারাগারে গিয়ে ইয়েভগেনি প্রিগোজিন বন্দিদের উদ্দেশে বলছেন, যারা তার গ্রুপের জন্য ছয়মাস কাজ করবে তাদের মুক্ত করে দেওয়া হবে।\n\nএছাড়া আল-জাজিরা ও রয়টার্স জানিয়েছে, রাশিয়া নতুন করে চুক্তিতে সেনা নিয়োগ দিচ্ছে। এতে বিদেশিরাও যোগ দিতে পারবেন। খবরে বলা হয়েছে, রাশিয়া ইউক্রেনে বিশেষ অভিযানের জন্য চুক্তিতে সেনা নিয়োগ দিচ্ছে। বেতন হিসেবে প্রতিমাসে নিয়োগপ্রাপ্ত সেনারা পাবেন অন্তত তিন হাজার মার্কিন ডলার যা বাংলাদেশি মুদ্রায় প্রায় তিন লাখ টাকা।\n\nনিয়োগের শর্ত হিসেবে বলা হয়, ১৮ থেকে ৬০ বছর বয়সী রুশ ও বিদেশিরা যারা অন্তত উচ্চ-মাধ্যমিক পাশ তারা এই নিয়োগের জন্য প্রযোজ্য হবেন।\n\nরাশিয়ার এমন কার্যকলাপে ইউক্রেনে দেশটি যে সেনা সংকটে ভুগছে তা ক্রমেই প্রতীয়মান হয়ে উঠছে বলে দাবি বিশেষজ্ঞদের। তবে পুতিন যে সহজে ইউক্রেনে তার ব্যর্থতা মেনে নেবেন না-এটা তাকে আরও বিপজ্জনক করে তুলবে বলে শঙ্কা।\n\nএরই মধ্যে পুতিন গতকাল বুধবার দেশটিতে ‘আংশিক সেনা সমাবেশ’ করার ঘোষণা দিয়েছেন। আন্তর্জাতিক গণমাধ্যমের খবর, দ্বিতীয় বিশ্বযুদ্ধের পর এই প্রথম রাশিয়া এ ধরনের সেনা সমাবেশ করতে যাচ্ছে।\n\nটেলিভিশনে দেওয়া ভাষণে পুতিন বলেছেন, ইউক্রেন যুদ্ধ ও তার পশ্চিমা সমর্থকদের বিরুদ্ধে জিততে অতিরিক্ত জনবল দরকার। প্রতিবেদনে বলা হয়েছে, আংশিক সেনা সমাবেশে তিন লাখ রিজার্ভ সেনাকে ডাকা হবে।\n\nপুতিন বলেন, আমাদের মাতৃভূমি, এর সার্বভৌমত্ব ও আঞ্চলিক অখণ্ডতা রক্ষা করতে, নাগরিকদের ও স্বাধীন অঞ্চলে আমাদের জনগণের নিরাপত্তা নিশ্চিত করতে এই সেনা সমাবেশ।\n\nপুতিনের এই নির্দেশনায় ইউক্রেনে যুদ্ধ আরও তীব্র হয়ে উঠবে বলে আশঙ্কা করছেন বিশেষকরা। গতকাল পুতিন পশ্চিমাদের হুঁশিয়ারি দিয়ে বলেছেন, তারা (পশ্চিমারা) যদি ‘পারমাণবিক ব্ল্যাকমেল’ অব্যাহত রাখে, তাহলে রাশিয়া তাদের অস্ত্রের বিশাল মজুতের শক্তি দিয়েই তার জবাব দেবে।\n\nরুশ প্রেসিডেন্টের এমন ঘোষণার পর অনেক দেশই এর কড়া সমালোচনা ও শঙ্কা প্রকাশ করেছেন। ইউক্রেনের প্রেসিডেন্ট ভলোদিমির জেলেনস্কি বলেছেন, তার বিশ্বাস হয় না বিশ্ব পুতিনকে পারমাণবিক অস্ত্র ব্যবহার করতে দেবে।\n\nমার্কিন নেতৃত্বাধীন পশ্চিমাদের সামরিক জোট ন্যাটোর প্রধান প্রধান ইয়েনস স্টলটেনবার্গ বলেন, পুতিনের সেনা সমাবেশ একটি বিপজ্জনক ও বেপরোয়া পারমাণবিক বাগাড়ম্বরপূর্ণ উক্তি।\n\nযুক্তরাজ্যের পক্ষ থেকে বলা হয়েছে, পুতিনের এমন ভাষণ ইউক্রেনের যুদ্ধে সহিংসতা উদ্বেগজনকভাবে বৃদ্ধির ইঙ্গিত। পুতিনের এই হুমকি গুরুত্বসহকারে নেওয়া উচিত।\n\nএদিকে মার্কিন সিনিয়র এক কর্মকর্তা বলেছেন, রুশ প্রেসিডেন্ট ভ্লাদিমির পুতিনের পরমাণু অস্ত্র ব্যবহার করার ‘দায়িত্বজ্ঞানহীন’ হুমকি গুরুত্ব সহকারে নিচ্ছে যুক্তরাষ্ট্র।\n\nপুতিনের এমন হুমকির পর আলোচনার মাধ্যমের ইউক্রেনে যুদ্ধবিরতির আহ্বান জানিয়েছে চীন। একইসঙ্গে জার্মানি পুতিনের এই ভাষণের কড়া সমালোচনা করেছে। জার্মানির ভাইস চ্যান্সেলর রবার্ট হেবেক বলেছেন, রাশিয়ার থেকে আরও একটি খারাপ ও ভুল পদক্ষেপ।\n\nইউরোপীয় ইউনিয়নের নির্বাহী বলেন, পুতিনের আংশিক সেনা সমাবেশের ডিক্রি প্রমাণ করেছে তিনি মরিয়া ও বেপরোয়া হয়ে আছেন এবং শুধুমাত্র সংকট বাড়াতে চাইছেন।\n\nএছাড়া এস্তোনিয়া, নেদারল্যান্ডস, লাটভিয়া, চেক প্রজাতন্ত্র, মলদোভা, লিথুয়ানিয়া, রোমানিয়া পুতিনের এই ভাষণের সমালোচনা করেছেন এবং ইউক্রেনে যুদ্ধ বৃদ্ধির শঙ্কা জানিয়েছে। বিবিসি, সিএনএন, আল-জাজিরা",
    "ওয়ার্নকে নিয়ে টিভি সিরিজ, ‘অসম্মানজনক’ বলছেন মেয়ে": "ওয়ার্নকে নিয়ে সিরিজ বানানোর ঘোষণার পর সামাজিক যোগাযোগমাধ্যম ইনস্টাগ্রামে এক প্রতিক্রিয়ায় ২৫ বছর বয়সী ব্রুক লিখেছেন, ‘আপনাদের কি আমার বাবার প্রতি কোনো শ্রদ্ধা আছে, কিংবা তাঁর পরিবারের প্রতি? তিনি চ্যানেল নাইনের জন্য এত কিছু করেছেন, আর আপনারা তাঁর জীবন এবং আমাদের পরিবারকে নাটকীয়রূপে তুলে ধরতে চান, তা–ও তাঁর মৃত্যুর ৬ মাস না পেরোতেই?’\n\nএর আগে ওয়ার্নের দীর্ঘ সময়ের ম্যানেজার জেমস এরসকাইনও এই টেলিমুভি নিয়ে সমালোচনা করেছেন। গত জুনে দৈনিক হেরাল্ড সানকে তিনি বলেছেন, ‘ওয়ার্ন মারা গেছেন মাত্র কয়েক মাস হলো। আর এর মধ্যে তারা এমন একটি কাজ করতে যাচ্ছে। তারা এখন বিষয়গুলোকে উসকানিমূলক করে তুলতে চায়। এ জন্য তাদের লজ্জিত হওয়া উচিত।’",
    "জার্মানি-ইংল্যান্ড ম্যাচসহ টিভিতে খেলার সূচি": "",
    "ভুলে যান খরচের চিন্তা!একদম জলের দরে ভারতীয়রা ঘুরতে পারবেন ইউরোপের এই সুন্দর দেশগুলিতে": "ইউরোপ এমন একটি জায়গা যেখানে যাওয়া প্রতিটি ভ্রমণকারীর তালিকায় অন্তর্ভুক্ত। অনেকেই আছেন যারা একবার ইউরোপে যাওয়ার জন্য অনেক পরিকল্পনা এবং সঞ্চয় করেন। এটা বিশ্বাস করা হয় যে ইউরোপ বিশ্বের সব দেশের তুলনায় অনেক বেশি ব্যয়বহুল। ইউরোপের অনেক দেশ আছে যেগুলো খুব সুন্দর এবং প্রত্যেক মানুষ তার জীবনে একবার এই দেশগুলো দেখতে চায়। ইউরোপে ভ্রমণ প্রায় সবারই স্বপ্ন, কিন্তু বেশি খরচের কারণে প্রায়ই মানুষ ইউরোপ ভ্রমণ করতে পারেন না, কিন্তু এখন আপনাকে চিন্তা করতে হবে না। আজ আমরা আপনাকে ইউরোপের এমন কিছু দেশ সম্পর্কে বলতে চলেছি, যেখানে আপনি মাত্র ১ লাখ টাকায় ৪ থেকে ৫ দিন স্বাচ্ছন্দ্যে ঘুরতে পারবেন। আসুন জেনে নেওয়া যাক সেই সুন্দর দেশগুলো সম্পর্কে, যেখানে আপনি মাত্র ১ লাখ টাকায় ঘোরাঘুরি করতে পারবেন।\n\n\n\nস্লোভাকিয়া- স্লোভাকিয়া এমন একটি গন্তব্য, যেখানে ভারতীয়রা ১ লক্ষ টাকায় ভ্রমণ করতে পারেন। এখানে আপনি অনেক পুরানো প্রাসাদ, সুন্দর পাহাড় এবং অনেক সুন্দর প্রাকৃতিক দৃশ্য দেখতে পাবেন। স্লোভাকিয়াতে খাদ্য ও পরিবহন খুবই সস্তা। ৩,৫০০ থেকে ৪,৫০০ টাকার মধ্যে এখানে থাকার জন্য ভালো জায়গা পাবেন।\n\n\n\nরোমানিয়া- রোমানিয়াতে আপনি পাথরের তৈরি পুরানো মঠ এবং গীর্জা দেখতে পাবেন, এছাড়াও আপনি এই সমগ্র দেশে সুন্দর প্রাকৃতিক দৃশ্য দেখতে পাবেন। এখানে যাওয়ার জন্য ফ্লাইটের টিকিটের অগ্রিম বুকিং করলে ৫০ হাজার টাকায় টিকিট পাবেন। এদেশে থাকা, খাওয়া এবং ভ্রমণ সস্তা।\n\n\n\nপোর্তুগাল- ইউরোপে অবস্থিত পোর্তুগাল তার সুন্দর সৈকতের জন্য পরিচিত। এখানকার প্রাকৃতিক সৌন্দর্য এবং ঐতিহাসিক স্থাপত্য আপনার মন জয় করবে। এই সুন্দর দেশে আপনি মাত্র ১ লাখ টাকায় ঘুরতে পারবেন। এখানে থাকার জন্য মাত্র ২ হাজার টাকায় হোটেল পাবেন। এখানে খাওয়া এবং ভ্রমণ খুব সস্তা।\n\n\n\nহাঙ্গেরি- হাঙ্গেরিকে বলা হয় স্থাপত্যের ধন। এখানে যাওয়া অনেকেরই স্বপ্ন। আপনি যদি এই দেশে যাওয়ার পরিকল্পনা করেন, তবে বাজেট নিয়ে চিন্তা করবেন না। এখানে থাকার জন্য ভালো হোটেল পাবেন ৩,০০০ থেকে ৪,০০০ টাকার মধ্যে।\n\n\n\nচেক প্রজাতন্ত্র- প্রাগ হল সেই সমস্ত ইউরোপীয় শহরগুলির মধ্যে একটি, যেগুলি সবাই দেখতে চান। আপনি যদি মনে করেন প্রাগে যেতে আপনার অনেক টাকা খরচ হবে, তাহলে আপনার চিন্তা করার কিছু নেই। ইউরোপের অনেক দেশের তুলনায় চেক প্রজাতন্ত্রে ভ্রমণ অনেক সস্তা। এখানে থাকার জন্য আপনি ১,৫০০ থেকে ২,৫০০ টাকার মধ্যে জায়গা পাবেন। এখানে আপনি সস্তায় খাবারও পাবেন।\n\n\n\nক্রোয়েশিয়া- ক্রোয়েশিয়া জাদু ভূমি নামেও পরিচিত। এখানে অনেক সৈকত আছে। ক্রোয়েশিয়ায় অনায়াসে ঘোরাফেরা করতে পারবেন ১ লাখ টাকায়। এখানে থাকার জন্য আপনি ২,০০০ থেকে ৩,৫০০ টাকার মধ্যে হোটেল পাবেন, যেখানে খাবার এবং পরিবহনের জন্য আপনার দৈনিক খরচ হবে ২,৫০০ টাকা পর্যন্ত।\n\n\n\nবুলগেরিয়া – বুলগেরিয়াতে লোকেরা অদ্ভুত গ্রাম, পাহাড় এবং সুন্দর সৈকত দেখতে আসেন। মাত্র ১ লাখ টাকায় এদেশে অবাধে ঘুরে বেড়াতে পারবেন। এখানে থাকা এবং খাওয়ার জন্য আপনার খুব বেশি খরচ হবে না। আপনি এখানে থাকার জন্য একটি ভালো জায়গা পাবেন ১,৫০০ থেকে ২,৫০০ টাকার মধ্যে।",
    "Updates of UEFA nations League and International friendly matches - Anandabazar": "তাঁর দল কাতার বিশ্বকাপের মূল পর্বে খেলার যোগ্যতা অর্জন করতে পারেনি। তবে শুক্রবার উয়েফা নেশনস লিগে ইটালি ১-০ গোলে হারিয়ে দিল গ্যারেথ সাউথগেটের ইংল্যান্ডকে। ম্যাচের ৬৮ মিনিটে গোল করেন জিয়াকোমো রাসপাদোরি। পরে অনেক চেষ্টাতেও ইংল্যান্ড সমতা ফেরাতে পারেনি।\n\nঅন্য ম্যাচে ধাক্কা খেয়েছি হান্সি ফ্লিকের জার্মানিও। তাদের ১-০ গোলে হারিয়ে দিয়েছে হাঙ্গেরি। ম্যাচের ১৭ মিনিটে গোল করেন অ্যাডাম জ়ালাই। অন্য ম্যাচে রোমানিয়া এবং ফিনল্যান্ডের ম্যাচ শেষ হয়েছে ১-১ গোলে।\n\nএ দিকে ফিফা ফ্রেন্ডলি ম্যাচে ব্রাজিল ৩-০ গোলে হারিয়েছে ঘানাকে। জোড়া গোল করেন রিচার্লিসন। অন্য গোলদাতা মার্কুইনহোস।\n\nনতুন করে লুইস ফান হাল দায়িত্ব নেওয়ার পরে আমূল পাল্টে গিয়েছে নেদারল্যান্ডস। চলতি উয়েফা নেশনস লিগে বৃহস্পতিবার তারা রবার্ট লেয়নডস্কির পোল্যান্ডকে ২-০ হারিয়েছে। ১৩ মিনিটে ডেনজ়েল ডামফ্রাইসের নিচু ক্রসে পা লাগিয়ে ১-০ করেন কোডি গাকপো। ডাচদের জয় নিশ্চিত করেন স্টিভন বার্গউইন। তিনি গোল করেন অনেকটা দূর থেকে বাঁক খাওয়ানো শটে। নেদারল্যান্ডস নেশনস লিগে নিজেদের গ্রুপে এখনও অপরাজিতই থাকল। গ্রুপে দ্বিতীয় স্থানে থাকা বেলজিয়ামের সঙ্গে পরের ম্যাচ ড্র করলেই তারা আগামী গ্রীষ্মে নেশনস লিগের মূলপর্বে জায়গা করে নেবে।\n\nনেদারল্যান্ডসের থেকে বেলজিয়াম এখন তিন পয়েন্টে পিছিয়ে। বৃহস্পতিবার জিতেছে তারাও, হারিয়েছে ওয়েলসকে ২-১ গোলে। এখনও বেলজিয়ামের গ্রুপ শীর্ষে ওঠার সম্ভাবনা তাই উড়িয়ে দেওয়া যাচ্ছে না। তবে ফান হালের দল গ্রুপে তাদের পাঁচটি ম্যাচের চারটিতেই জিতেছে। শুধু তাই নয়, জুনে প্রথম সাক্ষাতে তারা বেলজিয়ামকে ৪-১ গোলে পর্যন্ত হারিয়েছিল!\n\nএ দিকে, গ্যারেথ বেলদের ওয়েলস পরের ম্যাচ খেলবে রবিবার পোল্যান্ডের বিরুদ্ধে। বেলজিয়ামকে জেতাতে যথারীতি প্রধান ভূমিকা নিলেন ম্যাঞ্চেস্টার সিটির মিডফিল্ডার কেভিন দা ব্রুইন। তিনি ম্যাচের ১০ মিনিটে গোলও করেন। বেলজিয়ামের দ্বিতীয় গোলদাতা মিশি বাতসুয়াই (৩৭ মিনিট)। দ্বিতীয়ার্ধের খেলা শুরু হতে, পাঁচ মিনিটের মাথায় ব্রেননান জনসনের মারা সুন্দর ভাসানো একটা ক্রসে হেড করে একটি গোল শোধ করেন ওয়েলসের কাইফার মুর।\n\nনেশনস লিগে বৃহস্পতিবার আবার দেশের জার্সিতে সবচেয়ে বেশি বয়সে গোল করার নজির গড়লেন অলিভিয়ের জিহু। ম্যাচে ফ্রান্স ২-০ গোলে হারিয়েছে অস্ট্রিয়াকে। তিনি ছাড়াও গোল করেন কিলিয়ান এমবাপে।\n\nএসি মিলানের স্ট্রাইকার জিহুর বয়স এখন ৩৫ বছর ৩৫৭ দিন। তাঁর থেকে ৭০ দিনের ছোট ফরাসি ফুটবলার মাকসে হজে দেশের হয়ে গোল করেছিলেন ১৯৫৯ সালের ডিসেম্বর মাসে স্পেনের বিরুদ্ধে। জিহু এখন ফ্রান্সের হয়ে গোল করায় থিয়েরি অঁরির (৫১ গোল) থেকে মাত্র দু’গোল পিছনে রয়েছেন।\n\nঅন্য ম্যাচে ক্রোয়েশিয়া ২-১ গোলে হারায় ডেনমার্ককে। ক্রোয়েশিয়াকে এগিয়ে দেন ডিফেন্ডার বোরনা সোসা। যা আন্তর্জাতিক ম্যাচে তাঁর প্রথম গোল। ডেনমার্ক সমতায় ফেরে ম্যাঞ্চেস্টার ইউনাইটডের মিডফিল্ডার ক্রিশ্চিয়ান এরিকসেনের গোলে। অনেকটা দূর থেকে অসাধারণ শটে তিনি গোল করেন। তবে তার ঠিক দু’মিনিট পরেই ক্রোয়েশিয়া ২-১ করে দেয়। বক্সের বাইরে থেকে মারা শটে গোল করেন লাভ্রো মায়ের। ক্রোয়েশিয়া রবিবার পরের ম্যাচে অস্ট্রিয়াকে হারাতে পারলেই আগামী বছর মূলপর্বে খেলবে। সঙ্গে ইউরো ২০২৪ –এর জন্য প্লে-অফ খেলার সুযোগ পেয়ে যাবে।\n\nবাঁচালেন সন: শুক্রবার ফিফা ফ্রেন্ডলি ম্যাচে দক্ষিণ কোরিয়া ২-২ ড্র করেছে কোস্টা রিকার বিরুদ্ধে। ২৮ মিনিটে হোয়াং চ্যানের গোলে এগিয়ে গিয়েছিল কোরিয়া। ৪১ মিনিটে জেয়িসন বেনেত্তের গোলে সমতায় ফেরে কোস্টা রিকা। তিনিই ৬৩ মিনিটে ফের গোল করে দলকে এগিয়ে দেন। ম্যাচ শেষের পাঁচ মিনিট আগে দক্ষিণ কোরিয়াকে সমতায় ফেরান টটেনহ্যাম হটস্পার তারকা সন হিয়ুং মিন।",
    "আজ ভারতের বিপক্ষে পাকিস্তানের আফ্রিদি–আমির হবেন কে?": "মিচেল স্টার্ক, মোস্তাফিজুর রহমান, মোহাম্মদ আমির, ট্রেন্ট বোল্ট, শাহিন আফ্রিদি আর রিস টপলি—এই পেসারদের প্রথম মিল এঁরা সবাই বাঁহাতি। তবে সবচেয়ে বড় মিল হলো গত সাত বছরে গুরুত্বপূর্ণ ম্যাচগুলোতে ভারতের ব্যাটিং লাইনআপকে সবচেয়ে বেশি ভুগিয়েছেন এই বাঁহাতিরাই।\n\nআজ দুবাইয়ে যখন ভারতের মুখোমুখি হচ্ছে পাকিস্তান, বাবর আজমরা তখন নিশ্চিতভাবে আমির আর আফ্রিদির অভাব টের পাবেন। আমির দলে নেই আগে থেকেই, আফ্রিদি ছিটকে গেছেন এশিয়া কাপ শুরুর ঠিক আগে।\n\nভারতের বিপক্ষে পাকিস্তানের শেষ দুই জয়ে নায়ক ছিলেন এ দুজনই। আমির আর আফ্রিদি তো বটেই, পাকিস্তানের একাদশে থাকছে না আজ কোনো বাঁহাতি পেসারই।",
    "ইউক্রেন-পোল্যান্ড সীমান্তে বেলারুশের সামরিক মহড়া ...": "",
    "চুক্তিতে বিয়ে করে ইউরোপে পাড়ি!": "কুমিল্লা: চুক্তিভিত্তিক বিয়ে করিয়ে ইউরোপে মানবপাচার করে আসছিল একটি চক্র। কুমিল্লায় অভিযান চালিয়ে ওই চক্রের তিন সদস্যকে আটক করেছে র‌্যাপিড অ্যাকশন ব্যাটালিয়ন (র‌্যাব)।\n\nর‌্যাব-১১-এর পক্ষ থেকে সোমবার (১৯ সেপ্টেম্বর) এ অভিযানের বিষয়ে বিস্তারিত তথ্য তুলে ধরা হয়।\n\nর‌্যাব-১১-এর (সিপিসি-২) কুমিল্লা কম্পানি কমান্ডার মেজর মোহাম্মদ সাকিব হোসেন জানান, রোববার নগরের জাঙ্গালিয়া বাসস্ট্যান্ড এলাকায় অভিযান চালিয়ে তাদের আটক করা হয়।\n\nগত ১০ সেপ্টেম্বর কুমিল্লা দক্ষিণ উপজেলার উত্তর ধনাইতরী গ্রামের মো. দুলাল মিয়া র‌্যাব কার্যালয়ে এসে এ চক্রের বিরুদ্ধে অভিযোগ করেছিলেন।\n\nআটক ব্যক্তিরা হলেন- কুমিল্লা দক্ষিণ উপজেলার মাটিয়ারা গ্রামের শফিকুল ইসলামের ছেলে সোহেল মজুমদার (৩২), ইউনুস মিয়ার ছেলে জাকির হোসেন (৪২) ও কাজী নুরুল ইসলামের ছেলে কাজী আবু নোমান (২৮)। এর মধ্যে সোহেল এ চক্রের হোতা।\n\nমেজর মোহাম্মদ সাকিব আরও জানান, সাইপ্রাসে ঢোকার পর সহজে ইউরোপে ঢোকার প্রলোভন দেখিয়ে দুলাল মিয়ার ছোট ভাই সাইফুলকে বিদেশ নেওয়ার প্রতিশ্রুতি দেন জাকির। সাইফুলকে ইউরোপে নেওয়ার প্রতিশ্রুতি দিয়ে দুলালের কাছ থেকে তিন দফায় সাড়ে ১১ লাখ টাকা হাতিয়ে নেয় এ চক্র।\n\nমেজর মোহাম্মদ সাকিব হোসেন আরও জানান, গত বৃহস্পতিবার মোস্তফা হামিদ খান নামে এক ব্যক্তি অভিযোগ করেন, তার ছোট ভাই মো. ইব্রাহীমের সঙ্গে তিন বছর আগে সাইপ্রাসে পরিচয় হয় সোহেলের। ইব্রাহীমকে ইউরোপীয় কোনো নারীর সঙ্গে চুক্তিভিত্তিক বিয়ের মাধ্যমে সেখান থেকে ইউরোপে পাঠিয়ে দেওয়ার প্রতিশ্রুতি দেন সোহেল। এ কাজের জন্য সোহেল সাড়ে আট লাখ টাকা নেন। টাকা নেওয়ার পর যোগাযোগ বন্ধ করে দেন এবং কিছুদিন পর দেশে চলে আসেন সোহেল। অবশেষে আটক হলেন তিনি।\n\nওই র‌্যাব কর্মকর্তা আরও জানান, সোহেল রোমানিয়া বা ইউরোপের অন্যান্য দেশের কোনো মেয়েকে টাকার বিনিময়ে চুক্তিভিত্তিক বিয়ের ব্যবস্থা করে দেওয়ার মাধ্যমে ইউরোপের বিভিন্ন দেশে লোক পাঠিয়ে পরিচিতি অর্জন করেন। এভাবে বেশ কয়েকজনকে ইউরোপে পাঠিয়েছেন সোহেল। ২০১৯ সালে সাইপ্রাস সরকার সোহেল ওরফে হাবিবুর রহমানকে (পাসপোর্ট নাম) তালিকাভুক্ত অপরাধী হিসেবে চিহ্নিত করে। তার বিরুদ্ধে ভুয়া নথিপত্র, প্রতারণা ও মানি লন্ডারিং আইনে আটটি অভিযোগ ইস্যু করা হয়েছে।\n\nবাংলাদেশ সময়: ১৫২৯ ঘণ্টা, সেপ্টেম্বর ২০, ২০২২\n\nএসআই",
    "Tender of making rail wheels to be given to the private companies by Indian Railways - Anandabazar": "ইউক্রেন যুদ্ধের জেরে চাকা না-মেলায় ভারতীয় রেলের গর্বের ট্রেন বন্দে ভারত এক্সপ্রেসের উৎপাদন ব্যাহত হতে বসেছিল। পরে রোমানিয়া থেকে সেই চাকা এনে কোনও মতে পরিস্থিতির সামাল দেওয়া হয়। এক বছরের মধ্যে বন্দে ভারত এক্সপ্রেসের জন্য একটি চিনা সংস্থাকে চাকার বরাত দেওয়া হয়েছে। তবে চাকা উৎপাদনে স্বনির্ভরতার লক্ষ্যে এ বার দেশের বেসরকারি সংস্থাকে এগিয়ে আসার আবেদন জানাল রেল।\n\nরেলের পক্ষ থেকে বেসরকারি সংস্থার মাধ্যমে বছরে ৮০ হাজার চাকা তৈরির আগ্রহ প্রকাশ করে বরাত দেওয়া হয়েছে। একই সঙ্গে বলা হয়েছে ইউরোপের বিভিন্ন বাজারে রেলগাড়ির চাকা রফতানি করার কথাও। আগ্রহী সংস্থাগুলিকে আগামী ১৮ মাসের মধ্যে কারখানা তৈরি করে হাইস্পিড এবং সেমি-হাইস্পিড ট্রেনের জন্য ‘ফোর্জড হুইল’ বা পেটা লোহা থেকে চাকা উৎপাদনের প্রক্রিয়া শুরু করে দিতে হবে। তবে ঠিক ওই সময়সীমার মধ্যে উৎপাদন শুরু করা সম্ভব কি না, তা নিয়ে প্রশ্ন উঠছে।\n\nদেশে এখন পেটা লোহা থেকে রেলের চাকা তৈরি হয় মাত্র একটি জায়গাতেই, দুর্গাপুরে সেলের কারখানায়। বেঙ্গালুরুর রেল হুইল ফ্যাক্টরি ‘কাস্ট আয়রন’ বা ঢালাই লোহা থেকে ট্রেনের চাকা তৈরি করে, যেগুলি মূলত মালগাড়িতেই ব্যবহার করা হয়। পরের দিকে কলকাতা মেট্রোয় সেই সব চাকার ব্যবহার শুরু হয় ইন্টিগ্রাল কোচ ফ্যাক্টরির তৈরি রেকে। বিহারের বেলা শহরে একই প্রযুক্তিতে রেলগাড়ির চাকা তৈরি হয়।\n\nবেশ কয়েক বছর আগে উত্তরপ্রদেশের রায়বরেলীতে রাষ্ট্রীয় ইস্পাত নিগম লিমিটেডের মাধ্যমে রেলগাড়ির চাকা তৈরির উদ্যোগ চললেও সেই কারখানায় এখনও পর্যন্ত উৎপাদন শুরু করা যায়নি। তার মধ্যেই নতুন কারখানা তৈরির যৌক্তিকতা নিয়ে প্রশ্ন তুলেছেন ইন্টিগ্রাল কোচ ফ্যাক্টরির প্রাক্তন জেনারেল ম্যানেজার তথা বন্দে ভারত এক্সপ্রেস ট্রেন নির্মাণের অন্যতম হোতা সুধাংশু মণি। তাঁর মতে, কাস্ট আয়রন বা ঢালাই লোহার তৈরি চাকা নিয়ে ভারতে যথেষ্ট পরীক্ষানিরীক্ষা না-করেই বিদেশ থেকে চাকা আমদানি করার দিকে পা বাড়ানো হয়েছে। একই ভাবে এখন চাকা তৈরির জন্য নতুন কারখানা নির্মাণের কথা বলা হচ্ছে। অথচ তাঁর দৃঢ় বিশ্বাস, যথেষ্ট পরীক্ষানিরীক্ষা করলে দেশের চালু পরিকাঠামোতেই রেলের জন্য উন্নত মানের চাকার পর্যাপ্ত উৎপাদন সম্ভব।\n\nতবে রেল সূত্রের খবর, আগামী দিনে দেশে প্রায় দু’লক্ষ চাকার চাহিদা দেখা দিতে পারে বলে মনে করছেন আধিকারিকেরা। তার মধ্যে সেলের কারখানা থেকে প্রায় এক লক্ষ চাকা জোগান দেওয়ার পরিকল্পনা করা হয়েছে। এই অবস্থায় বাকি আরও ৮০ হাজার থেকে এক লক্ষ চাকার জন্য বেসরকারি সংস্থাকে চাকা তৈরির কর্মকাণ্ডে যুক্ত করার কথা ভাবা হচ্ছে।",
    "বিশ্বকাপের আসরে সর্বোচ্চ গোলদাতারা (শেষ পর্ব)": "প্রতিটি বিশ্বকাপ শুরুর সময় থেকেই সর্বোচ্চ গোলদাতা কে হবেন, তা নিয়ে জল্পনা-কল্পনার শেষ থাকে না। ফুটবলীয় পরাশক্তি দেশগুলোর নম্বর নাইনদেরই সম্ভাব্য গোল্ডেন বুটজয়ীদের তালিকায় রাখা হয়। তবে বিশ্বকাপের বিগত আসরগুলোর দিকে তাকালে দেখা যাবে, তুলনামূলক অখ্যাত বা আলোচনার বাইরে থেকে এসেই কেউ সর্বোচ্চ গোলদাতার পুরস্কার বগলদাবা করে নিয়েছেন।\n\nআগের দুই পর্বে আমরা জেনেছিলাম ১৯৩০ থেকে ১৯৯০ সাল পর্যন্ত অনুষ্ঠিত বিশ্বকাপগুলোর সর্বোচ্চ গোলদাতাদের কথা। চলুন আজ তাহলে দেখে নিই কারা কারা ১৯৯৪ থেকে ২০১৮ সাল পর্যন্ত আয়োজিত ফিফা বিশ্বকাপগুলোর সর্বোচ্চ গোলদাতার খেতাব কারা জিতেছেন-\n\n১৯৯৪: ওলেগ সালেঙ্কো (রাশিয়া) ও হ্রিস্টো স্টইচকভ (বুলগেরিয়া)\n\n৩২ বছর পর আবারও যৌথ সর্বোচ্চ গোলদাতার সাক্ষী হয় বিশ্বকাপ ফুটবল। তবে যে দুজন সেবার গোল্ডেন বুট জিতেছিলেন তাদের কেউই ফেবারিট কোনো দলের হয়ে সেবার বিশ্বকাপ খেলেননি।\n\nগ্রুপ পর্বে প্রথম দুই ম্যাচে ব্রাজিল আর সুইডেনের কাছে হারে প্রথম রাউন্ড থেকেই রাশিয়ার বিদায় নিশ্চিত হয়ে যায়। সুইডিশদের বিপক্ষে এক গোল করা ওলেগ সালেঙ্কো গ্রুপপর্বের শেষ ম্যাচে ক্যামেরুনের বিপক্ষে করে বসেন ৫ গোল।\n\nফিফা বিশ্বকাপের ইতিহাসে এক ম্যাচে ৫ গোল করার কীর্তি রয়েছে শুধুমাত্র রাশিয়ার ওলেগ সালেঙ্কোরই/টুইটার\n\nওলেগ সালেঙ্কোই ফিফা বিশ্বকাপের ইতিহাসে একমাত্র ফুটবলার যিনি টুর্নামেন্টের একটি ম্যাচে ৫টি গোল করেছেন। রাশিয়া বিদায় নিলেও ৬ গোল করে রুশ ফরোয়ার্ড ঠিকই গোল্ডেন বুটের দৌড়ে টিকে থাকেন।\n\nবুলগেরিয়ার হ্রিস্টো স্টইচকভ বাদে আর কেউই সেই বিশ্বকাপে সালেঙ্কোকে ছুঁতে পারেননি। গ্রুপপর্বের প্রথম ম্যাচে নাইজেরিয়ার বিপক্ষে গোলবিহীন থাকলেও গ্রিসের বিপক্ষে পরের ম্যাচে জোড়া গোল করেন বুলগেরিয়ান স্ট্রাইকার। প্রথম রাউন্ডের শেষ ম্যাচে আগেরবারের রানার্সআপ আর্জেন্টিনার বিপক্ষেও গোলের দেখা পান তিনি।\n\n১৯৯৪ বিশ্বকাপে বুলগেরিয়াকে চতু্র্থ করার পথে গোল্ডেন বুট জিতেছিলেন হ্রিস্টো স্টইচকভ/টুইটার\n\nপরবর্তীতে দ্বিতীয় পর্বে রোমানিয়া আর কোয়ার্টার ফাইনালে জার্মানিও স্টইচকভের গোলের ধারা আটকে রাখতে পারেনি। সেমিফাইনালে ইতালির বিপক্ষে তিনি গোল পেলেও বুলগেরিয়া পরাজিত হয়। সুইডেনের বিপক্ষে তৃতীয় স্থান নির্ধারণী ম্যাচে গোল না পাওয়ার ওলেগ সালেঙ্কোর সঙ্গেই গোল্ডেন বুট ভাগাভাগি করতে হয় এই বুলেগেরিয়ান ফরোয়ার্ডকে।\n\n১৯৯৮: ডেভর সুকার (ক্রোয়েশিয়া)\n\nযুদ্ধবিগ্রহের ফলে বলকান রাজ্যগুলো ভেঙে যে কয়টি নতুন দেশের জন্ম হয়েছিল, তার মধ্যে একটি ক্রোয়েশিয়া। ১৯৯০ সালে যুগোস্লাভিয়ার কাছ থেকে স্বাধীনতার আট বছর পর ১৯৯৮ সালে ফুটবলের বিশ্বমঞ্চে খেলার যোগ্যতা অর্জন করে ক্রোয়েশিয়ানরা।\n\nনিজেদের অভিষিক্ত বিশ্বকাপেই তৃতীয় হওয়ার কৃতিত্ব অর্জন করেছিল ক্রোয়েশিয়া। আরে ক্রোটদের সেই স্বপ্নযাত্রার প্রধান সারথী ছিলেন ডেভর সুকার।\n\n১৯৯৮ বিশ্বকাপে অভিষেকেই ক্রোয়েশিয়াকে তৃতীয় করার পথে ৬ গোল করেছিলেন ডেভর সুকার/টুইটার\n\nগ্রুপ পর্বের প্রথম দুই ম্যাচে জ্যামাইকা আর জাপানের বিরুদ্ধে গোল করেন সুকার। প্রথম রাউন্ডের শেষ ম্যাচে আর্জেন্টিনার বিপক্ষে নিজের নামের পাশে গোল যোগ করতে পারেননি এই ফরোয়ার্ড।\n\nতবে দ্বিতীয় পর্বে রোমানিয়া, কোয়ার্টার ফাইনালে জার্মানি, সেমিফাইনালে ফ্রান্স আর তৃতীয় স্থান নির্ধারণী ম্যাচে নেদারল্যান্ডসের বিরুদ্ধে গোল করতে ভুল হয়নি সুকারের। ফলে নামের পাশে ৬ গোল নিয়ে বিশ্বকাপের গোল্ডেন বুটও বগলদাবা করে নেন এই ক্রোয়েশিয়ান স্ট্রাইকার।\n\n২০০২: রোনালদো (ব্রাজিল)\n\nআগের বিশ্বকাপে স্বপ্নভঙ্গের বেদনা আর দুই বছরের হাঁটুর চোটের দুঃস্বপ্নের শোককে শক্তিতে পরিণত করেই যেন জাপান আর দক্ষিণ কোরিয়ায় এসেছিলেন রোনালদো। ২০০২ বিশ্বকাপে রীতিমত ফিনিক্স পাখির মতো ধ্বংসস্তূপ থেকে পুনর্জন্ম হয়েছিল তর্কসাপেক্ষে সর্বকালের সেরা এই স্ট্রাইকারের।\n\nসেবারের বিশ্বকাপে প্রথম ম্যাচেই তুরস্কের বিপক্ষে গোলের খাতা খুলেন রোনালদো। গ্রুপ পর্বের বাকি দুই ম্যাচে চীন আর কোস্টারিকা দুদলের সঙ্গেই ব্রাজিলিয়ান স্ট্রাইকার করেন জোড়া গোল।\n\nপ্রথম রাউন্ডের বিধ্বংসী ফর্মটা নকআউট পর্বেও টেনে নেন রোনালদো। দ্বিতীয় রাউন্ডে বেলজিয়াম ও সেমিফাইনালে আবারও তুরস্কের বিপক্ষে জাল খুঁজে পান ফেনোমেনন। যদিও মাঝে কোয়ার্টার ফাইনালে ইংল্যান্ডের বিপক্ষে গোলবঞ্চিত ছিলেন তিনি।\n\nতবে ফাইনালে জার্মানির বিপক্ষে জোড়া গোলের মাধ্যমে ব্রাজিলকে পঞ্চমবারের মতো বিশ্বকাপ জিতিয়ে ১৯৯৮ বিশ্বকাপে দুঃস্মৃতি মাটিচাপা দেন রোনালদো। সেই সঙ্গে ৮ গোল করে ২০০২ বিশ্বকাপের গোল্ডেন বুটও নিজের দখলে নেন আগের আসরের গোল্ডেন বলজয়ী সেলেসাও ফরোয়ার্ড।\n\n২০০৬: মিরোস্লাভ ক্লোসা (জার্মানি)\n\nক্লাব ফুটবলে তেমন বড় কোনো নাম না হলেও ফিফা বিশ্বকাপের মঞ্চে মিরোস্লাভ ক্লোসা এক অতি পরিচিত নাম। ক্যারিয়ারে যতবার বিশ্বকাপ খেলেছেন, তার প্রতিটিতেই তিনি আশ্চর্যরকমের ধারাবাহিক ছিলেন। এই ধারাবাহিকতার বদৌলতেই বিশ্বকাপে একে একে ১৬ বার জালে বল জড়িয়ে টুর্নামেন্টের ইতিহাসের সর্বকালের সর্বোচ্চ গোলদাতার আসনে বসেছেন এই স্ট্রাইকার।\n\nঘরের মাটিতে অনুষ্ঠেয় ২০০৬ বিশ্বকাপের উদ্বোধনী ম্যাচে কোস্টারিকার বিপক্ষে জোড়া গোল করেন ক্লোসা। পরের ম্যাচে জন্মভূমি পোল্যান্ডের সঙ্গে ম্যাচে গোলের দেখা না পেলেও গ্রুপপর্বের শেষ ম্যাচে ইকুয়েডরের বিরুদ্ধে আবারও জোড়া গোল করেন এই জার্মান ফরোয়ার্ড।\n\nঘরের মাঠে অনুষ্ঠেয় ২০০৬ বিশ্বকাপে গোল্ডেন বুটজয়ী জার্মানির মিরোস্লাভ ক্লোসা /টুইটার\n\nক্লোসা অবশ্য প্রথম রাউন্ডের ফর্মটা নকআউট পর্বে টেনে নিতে পারেননি। কোয়ার্টার ফাইনালে আর্জেন্টিনার বিপক্ষে ব্যতিত দ্বিতীয় রাউন্ডে সুইডেন, সেমিফাইনালে ইতালি কিংবা তৃতীয় স্থান নির্ধারণী লড়াইয়ে পর্তুগালের বিরুদ্ধে গোলবঞ্চিত ছিলেন এই কিংবদন্তি।\n\nতবে তাতে অবশ্য গোলসংখ্যার দিক থেকে ক্লোসাকে কেউ ছাড়িয়ে যেতে পারেননি। বিশ্বকাপ শেষে তাই ৫ গোল করা জার্মান স্ট্রাইকারের হাতেই ওঠে গোল্ডেন বুট।\n\n২০১০: টমাস মুলার (জার্মানি)\n\n১৬ বছর পর আবারও বিশ্বকাপের সর্বোচ্চ গোলদাতার স্বীকৃতির দাবিদার ছিলেন একাধিক ফুটবলার। ২০১০ বিশ্বকাপে সেমিফাইনালিস্ট ছিল স্পেন, নেদারল্যান্ডস, জার্মানি আর উরুগুয়ে। সেই আসরের সর্বোচ্চ গোলদাতারাও এসেছিলেন তাদের দল থেকেই।\n\nপ্রথমবারের মতো স্পেনকে বিশ্বসেরার স্বীকৃতি এনে দিতে লো রোজাদের হয়ে ৫ গোল করেছিলেন স্প্যানিশ ফরোয়ার্ড ডেভিড ভিয়া। সমানসংখ্যক গোল করে ১৯৭৮ সালের পর আবারও নেদারল্যান্ডসকে ফাইনালে নিতে কার্যকর ভূমিকা রেখেছিলেন ডাচ ফরোয়ার্ড ওয়েসলি স্নাইডার।\n\nজার্মানিকে টানা তৃতীয়বারের মতো তৃতীয় করতে ৫ গোল করে বড় অবদান রেখেছিলেন টমাস মুলার। অন্যদিকে, ৪০ বছর পর উরুগুয়েকে শেষ চারের তোলার মূল কারিগর হিসেবেও সেই আসরে ৫ গোল করেছিলেন সেবারের গোল্ডেন বলজয়ী ডিয়েগো ফোরলান।\n\n২০১০ বিশ্বকাপে গোল্ডেন বুট জেতা জার্মানির টমাস মুলার/টুইটার\n\nতবে নিজে ৫ গোল করার পাশাপাশি সতীর্থদের তিন গোলের সরাসরি অবদান রেখেছিলেন মুলার। বাকি তিনজনের গোলসংখ্যা সমান হলেও তারা সতীর্থদের দিয়ে করাতে পেরেছেন মাত্র এক গোল। তাছাড়া, বাকিদের চেয়ে মাঠেও কম সময় থেকেই সমানসংখ্যক গোল করেছিলের মুলার। তাই গোল্ডেন বুটো যায় তরুণ জার্মান ফরোয়ার্ডের ঝুলিতেই।\n\n২০১৪: হামেস রদ্রিগেজ (কলম্বিয়া)\n\n৩৬ বছর পর ২০১৪ সালে আবারও দক্ষিণ আমেরিকায় বসেছিল বিশ্বকাপ ফুটবলের আসর। কনমেবলের অধীন লাতিন আমেরিকান দেশগুলোর সামনে তাই ছিল নিজেকে প্রমাণের বড় সুযোগ।\n\nকলম্বিয়ার হামেস রদ্রিগেজ সেই সুযোগ দারুণভাবে কাজে লাগিয়েছিলেন বৈকি। মূল পজিশন অ্যাটাকিং মিডফিল্ডার হলেও ২০১৪ বিশ্বকাপে যেন গোলশিকারীর ভূমিকায় অবতীর্ণ হয়েছিলেন তিনি।\n\n২০১৪ বিশ্বকাপে গোল্ডেন বুট জিতেছিলেন কলম্বিয়ার হামেস রদ্রিগেজ/টুইটার\n\nগ্রুপপর্বে গ্রিস, আইভরি কোস্ট ও জাপানের সঙ্গে তিন ম্যাচেই গোলের দেখা পেয়েছিলেন হামেস। উরুগুয়ের বিপক্ষে দ্বিতীয় পর্বের ম্যাচে জোড়া গোল করেছিলেন এই কলম্বিয়ান। এর মধ্যে হামেস প্রথম গোলটি করেছিলেন ২৩ মিটার দূর থেকে দর্শনীয় এক ভলিতে, যা সেই বছরের সুন্দরতম গোল হিসেবে পুসকাস অ্যাওয়ার্ড জিতে নেয়।\n\nকোয়ার্টার ফাইনালে ব্রাজিলের কাছে হেরে কলম্বিয়া হেরে গেলেও সেই ম্যাচে পেনাল্টি থেকে লক্ষ্যভেদ করে সেই বিশ্বকাপে নিজের ৬ষ্ঠ গোল করেন হামেস। পরবর্তীতে তাকে আর কেউ টপকাতে না পারায় এই তরুণ কলম্বিয়ানই জিতে নেন গোল্ডেন বুট।\n\n২০১৮: হ্যারি কেইন (ইংল্যান্ড)\n\nমাত্র ২৫ বছরেই ইংল্যান্ডের অধিনায়ক হিসেবে রাশিয়া বিশ্বকাপ খেলতে এসেছিলেন হ্যারি কেইন। তবে নিজের অভিষেক বিশ্বকাপকে ঠিকই স্মরণীয় করে রেখেছিলেন এই ইংলিশ স্ট্রাইকার।\n\nটুর্নামেন্টে প্রথম ম্যাচেই তিউনিসিয়ার বিপক্ষে জোড়া গোল করেন কেইন। পরের ম্যাচে পানামার বিরুদ্ধে হ্যাটট্রিকও করেন তিনি। এর মাধ্যমে জিওফ হার্স্ট এবং গ্যারি লিনেকারের পর তৃতীয় ইংলিশ ফুটবলার হিসেবে বিশ্বকাপে হ্যাটট্রিকের কৃতিত্ব অর্জন করেন কেইন।\n\n২০১৮ বিশ্বকাপে ৬ গোল করে গোল্ডেন বুট জিতেছিলেন ইংল্যান্ডের হ্যারি কেইন/টুইটার\n\nগ্রুপপর্বের শেষ ম্যাচে কেইন অবশ্য বেলজিয়ামের বিরুদ্ধে গোলবঞ্চিত ছিলেন। তবে দ্বিতীয় রাউন্ডে কলম্বিয়ার সঙ্গে পেনাল্টি থেকে লক্ষ্যভেদ করে গোলের ধারায় ফেরেন এই ফরোয়ার্ড।\n\nবিশ্বকাপের বাকি অংশে অর্থাৎ কোয়ার্টার ফাইনালে সুইডেন, সেমিফাইনালে ক্রোয়েশিয়া আর তৃতীয় স্থান নির্ধারণী ম্যাচে বেলজিয়ামের বিপক্ষে গোলের দেখা পাননি হ্যারি কেইন। কিন্তু তার আগে যে ৬টি গোল করেছিলেন সেটিই এই স্ট্রাইকারের গোল্ডেন বুট জয়ের জন্য ছিল যথেষ্ট।",
    "আফিফের মধ্যে ভবিষ্যতের অধিনায়ক দেখছে বিসিবি": "২০১৮ সালে অভিষেকের পর থেকে এখন পর্যন্ত বাংলাদেশের হয়ে ৪৭টি আন্তর্জাতিক টি-টোয়েন্টি খেলেছেন আফিফ। ২২ বছর বয়সী বাঁহাতি ব্যাটসম্যান টি-টোয়েন্টিতে সাম্প্রতিক সময়ে বাংলাদেশের অন্যতম সেরা পারফরমার।\n\nদলের সহ-অধিনায়কত্ব আফিফকে আরও ভালো করতে অনুপ্রাণিত করবে বলে বিশ্বাস জালাল ইউনুসের, ‘তরুণ বয়স থেকেই যেহেতু দায়িত্ব পেয়েছেন, আমার মনে হয় এটা তাঁকে ভালো করতে অনুপ্রাণিত করবে।’",
    "যুক্তরাষ্ট্রের পররাষ্ট্রমন্ত্রীর সাথে সাক্ষাৎ করেছেন জেলেনস্কি": "ইউক্রেনের প্রেসিডেন্ট ভলোদিমির জেলেন্সকি তার প্রাত্যহিক বক্তব্যে জানান যে, তিনি এবং যুক্তরাষ্ট্রের পররাষ্ট্রমন্ত্রী অ্যান্টনি ব্লিংকেন নানা বিষয় নিয়ে আলোচনা করেছেন। এগুলোর মধ্যে, রাশিয়াকে একটি সন্ত্রাসী রাষ্ট্র হিসেবে ঘোষণার বিষয়টি আলোচনায় স্থান পায়। এক অঘোষিত সফরে বৃহস্পতিবার পররাষ্ট্রমন্ত্রী ব্লিংকেন কিয়েভ সফরে যান।\n\nএদিকে, যুক্তরাষ্ট্র বৃহস্পতিবার জানায় যে, তারা ইউক্রেন ও রুশ আগ্রাসনের হুমকিতে থাকা অপর ১৮টি ইউরোপীয় দেশে ২২০ কোটি ডলারের দীর্ঘমেয়াদী সামরিক সহায়তা পাঠানোর পরিকল্পনা করছে। এছাড়া, রুশ হামলার বিরুদ্ধে লড়াই করতে গোলাবারুদের নতুন এক প্যাকেজ হিসেবে ইউক্রেনের সরকারকে সরাসরি ৬৭ কোটি ৫০ লাখ ডলার দেওয়ারও পরিকল্পনা করা হয়েছে।\n\nসার্বিকভাবে, ঘোষিত নতুন এই সহায়তা প্যাকেজের মধ্য দিয়ে, গত বছরের জানুয়ারিতে বাইডেন দায়িত্ব গ্রহণের পর থেকে, ইউক্রেন সংক্রান্ত যুক্তরাষ্ট্রের মোট সহায়তাকে ১,৫২০ কোটি ডলারে উন্নীত করবে। ৬৭.৫ কোটি ডলারের সামরিক সহায়তাটির মধ্যে রয়েছে ভারী অস্ত্রশস্ত্র, গোলাবারুদ ও সাঁজোয়া যান।\n\nপৃথক এক বিবৃতিতে, যুক্তরাষ্ট্রের পররাষ্ট্র মন্ত্রক বলেছে, এই সহায়তার, সংশ্লিষ্ট দেশগুলো এবং নেটো ও যুক্তরাষ্ট্রের নেতৃত্বাধীন পশ্চিমা সামরিক জোটের মধ্যে সামরিক সংহতি বৃদ্ধি করবে। আর, এটি “তাদের সার্বভৌমত্ব ও ভূখণ্ডের অখন্ডতার প্রতি সৃষ্ট হুমকি প্রতিহত করতে ও প্রতিরক্ষা করতে” তাদেরকে সহায়তা করবে।\n\nকংগ্রেসের প্রত্যাশিত অনুমোদন সাপেক্ষে, ২২০ কোটি ডলারের মধ্যে প্রায় ১০০ কোটি ডলার ইউক্রেনের জন্য বরাদ্দ করা হবে। বাকি অর্থ আলবেনিয়া, বসনিয়া, বুলগেরিয়া, ক্রোয়েশিয়া, চেক রিপাবলিক, এস্তোনিয়া, জর্জিয়া, গ্রীস, কসোভো, লাটভিয়া, লিথুয়ানিয়া, মলডোভা, মন্টেনিগ্রো, নর্থ ম্যাসেডোনিয়া, পোল্যান্ড, রোমানিয়া, স্লোভাকিয়া ও স্লোভেনিয়ার মধ্যে ভাগ করা দেওয়া হবে বলে পররাষ্ট্র মন্ত্রক জানিয়েছে।",
    "Ukraine Crisis:ইউক্রেন ফেরতা ডাক্তারি পড়ুয়ারা পড়তে পারবেন 29টি দেশে": "কোটা (রাজস্থান), 16 সেপ্টম্বর: রাশিয়ার সঙ্গে যুদ্ধের পর ইউক্রেনন থেকে দেশে ফিরে আসা কয়েকহাজার ডাক্তারি পড়ুয়ার ভবিষ্যৎ চরম অনশ্চিয়তার মধ্যে পড়েছিল ৷ এই সকল পড়ুয়াদের সুবিধার্থে বৃহস্পতিবার ন্যাাশনাল মেডিক্যাল কমিশন 29 দেশের বেশ কিছু বিশ্ববিদ্যালয়ের তালিকা প্রকাশ করেছে । পড়ুয়ারা তাদের অর্ধ সমাপ্ত পাঠক্রম শেষ করতে পারবেন এই শিক্ষা সমস্ত প্রতিষ্ঠানে (Medicos studying in Ukrainian can continue studies) ৷\n\nভারত থেকে একাধিক পড়ুয়া ইউক্রেনে ডাক্তারি পড়তে গিয়েছিলেন ৷ ফেব্রুয়ারি মাসে হঠাৎই রাশিয়ার পক্ষ থেকে ইউক্রনে সামরিক অভিযান ঘোষণা করা হয় (Russia Ukraine War) ৷ এর কিছুদিন পরেই দুই দেশের মধ্যে শুরু হয় যুদ্ধ ৷ প্রাণ বাঁচাতে ডাক্তরি পড়ুয়াদের সেখান থেকে চলে আসতে হয় ৷ চরম অনিশ্চতার মধ্যে পড়েন ডাক্তারি পড়ুয়ারা ৷ সেই সমস্ত পড়ুয়ারা 29টি দেশের বিশ্ববিদ্যালয়ের তাঁদের ডাক্তারি পাঠক্রম শেষ করতে পারবেন ৷ তালিকায় আমেরিকা থেকে শুরু করে ফ্রান্স এবং সুইডেনও রয়েছে ৷ শিক্ষা বিশেষজ্ঞদের অনেকেই মনে করেছেন এই ঘোষণা নিশ্চয় পড়ুয়াদের পথ দেখাবে ।\n\nআরও পড়ুন : ইউক্রেন ফেরত মেডিক্যাল পড়ুয়াদের ভবিষ্যৎ কী হবে, নোটিশ সুপ্রিম\n\nএই প্রসঙ্গেই কোটার শিক্ষা বিশেষজ্ঞ দেব শর্মা বলেন , ‘‘পোল্যান্ড, অস্ট্রিয়া, ফ্রান্স, জর্জিয়া, লিথুয়ানিয়া, মলদোভা, স্লোভেনিয়া, স্পেন, উজবেকিস্তান, মার্কিন যুক্তরাষ্ট্র, ইতালি, বেলজিয়ামের মতো নিম্নলিখিত দেশে পড়াশোনা করতে পারবেন ওই পড়ুয়ারা। এছড়াও মিশর, বেলারুশ, লাটভিয়া, কিরগিজস্তান, গ্রীস, রোমানিয়া, সুইডেন, ইসরাইল, ইরান, আজারবাইজান, বুলগেরিয়া, জার্মানি, তুরস্ক, ক্রোয়েশিয়া এবং হাঙ্গেরিতেও যেতে পারেন পড়ুয়ারা ৷’’\n\nআরও পডুন : ইউক্রেন ফেরত মেডিক্যাল পড়ুয়াদের প্র্যাকটিক্যালের সুযোগ রাজ্যে\n\nএই প্রসঙ্গেই তিনি আরও জানান, বিদেশে এমবিবিএস করা শিক্ষার্থীদের জন্য আমাদের দেশের নিয়ম কঠোর। এমনকী সাধারণ পরিস্থিতিতে বা জরুরি অবস্থাতেও ভারতীয় বিশ্ববিদ্যালয়ে ছাত্রদের পুনর্বাসন করা যায় না। তাই, এই সকল পড়ুয়াদের অন্য বিদেশি বিশ্ববিদ্যালয়ে স্থানান্তর করা হয়।",
    "ইউক্রেনে রাশিয়ার ক্ষতি মানে তুরস্কের লাভ": "﻿তুরস্কের প্রেসিডেন্ট রিসেপ তায়েপ এরদোয়ান গত মাসে ক্রিমিয়া বিষয়ক সম্মেলনে ভিডিও বক্তৃতায় বলেছিলেন, 'আন্তর্জাতিক আইনের শর্ত অনুযায়ী ইউক্রেনের অবিচ্ছেদ্য অংশ ক্রিমিয়ার ইউক্রেনে ফেরা জরুরি।' যাঁরা তুরস্ক-রাশিয়া সম্পর্ক খুব ভালোভাবে পর্যবেক্ষণ করছেন, তাঁরা নিশ্চয়ই তাঁর এ বক্তব্যে খুব একটা বিস্মিত হবেন না। একদিকে ইউক্রেনের সার্বভৌমত্বের জন্য এরদোয়ানের সমর্থন, অন্যদিকে রাশিয়ার বিরুদ্ধে নিষেধাজ্ঞা আরোপে অংশ নিতে অস্বীকার- এ দুই বিপরীতমুখী অবস্থানের উদাহরণ ওই বক্তব্যটি। এটা দেখার বিষয়, ক্রেমলিন যখন ইউক্রেনে খারাপ অবস্থায় পড়েছে, তখন রাশিয়ার সঙ্গে চুক্তিতে চোখ রাখছে তুরস্ক। সিরিয়া হোক কিংবা দক্ষিণ ককেশাস; যেখানেই আপাতদৃষ্টিতে রশিয়ার প্রভাব কমছে, সেখানেই আঙ্কারা শূন্যস্থান পূরণে প্রস্তুত।\n\nইউক্রেনের বিরুদ্ধে রাশিয়ার আগ্রাসনের পর তুরস্ক মধ্যস্থতাকারীর ভূমিকায় অবতীর্ণ হয়েছে। জুলাইয়ে আমরা দেখেছি, জাতিসংঘের সহায়তায় তুরস্কের মধ্যস্থতায় ওডেশা বন্দর থেকে ইউক্রেনের শস্য রপ্তানি শুরু হয়। তুরস্কের সঙ্গে রাশিয়ার বাণিজ্যচুক্তি আরও প্রসারিত হচ্ছে। এরদোয়ান এখনও ক্রিমিয়াতে ইউক্রেনকে সমর্থন দিচ্ছে। ক্রিমিয়ার তাতারদের বাস ক্রিমিয়াতে, যাদেরকে তুরস্ক স্বজন রাষ্ট্র বলে মনে করে। ইউক্রেনে তুরস্কের সমর্থনের প্রমাণ হলো, তুরস্ক ইউক্রেনীয় সামরিক বাহিনীকে বায়রাকটার ড্রোন দিচ্ছে।\n\n২০০৮ সালে জর্জিয়া যুদ্ধের পর কৃষ্ণ সাগরে রাশিয়ার প্রভাব সম্প্রসারণের বিষয়কে তুরস্ক হুমকি হিসেবে দেখছে। তা ছাড়া রাশিয়া যখনই 'বাফার স্টেট'-এ তাদের প্রভাব বাড়াচ্ছে তখন তুরস্ক তাদের সঙ্গে অভূতপূর্ব ভালো ব্যবহার করছে। তুরস্ক অবশ্য অন্য কৃষ্ণসাগরীয় দেশগুলোর সঙ্গেও মিত্রতা গড়ে তুলেছে, বিশেষত যারা রাশিয়ার আগ্রাসনে ভীত; যেমন ইউক্রেন, জর্জিয়া, আজারবাইজান, রোমানিয়া ও মালদোভা। এটা বলা গুরুত্বপূর্ণ, তুরস্ক বরং আরেক দফা এগিয়ে পদক্ষেপ নিচ্ছে।\n\nযেমন, উত্তর সিরিয়ায় তুরস্কের পদক্ষেপ। মে মাস থেকে এরদোয়ান তাল রিফাত ও মানবিজ এলাকা থেকে পিপলস প্রটেকশন ইউনিট বা কুর্দিস্তান ওয়ার্কার্স পার্টি সমর্থিত ওয়াইপিজিকে সরাতে আক্রমণ পরিচালনা কথা বলে আসছেন। তুরস্কের বাহিনী এবং তাদের মিত্র সিরিয়ান ন্যাশনাল আর্মি ইউফ্রেটিসের পশ্চিমে এবং কোবানে, আইন ইসা ও তাল তামের থেকে পূর্বদিকে কুর্দিস যোদ্ধাদের ওপর চাপ বৃদ্ধি করেছে। একই সঙ্গে এরদোয়ান এ বিষয়ে রাশিয়া ও ইরানকে পেতে জোর কূটনৈতিক প্রচেষ্টা চালাচ্ছে। ইরানের তেহরানে ২১ জুলাইয়ের ত্রিদেশীয় সম্মেলনে রাশিয়ার প্রেসিডেন্ট ভদ্মাদিমির পুতিন ও ইরানের প্রেসিডেন্ট ইব্রাহিম রাইসির সঙ্গে আলাপকালে সিরিয়াই ছিল এরদোয়ানের প্রধান আলোচ্য বিষয়। এমনকি ৫ আগস্ট রাশিয়ার সোচিতেও পুতিনের সঙ্গে বৈঠকে এ বিষয়ে আলাপ করেন এরদোয়ান। রাশিয়া ও ইরানকে পাওয়ার জন্য এরদোয়ানের পরিকল্পনা আক্রমণাত্মক। কিন্তু এর মাধ্যমে তিনি সুবিধা আদায় করতে চান। পুতিনের সেখানে এগোনো ঠিক হবে কিনা, যেখানে তুরস্ক একতরফাভাবে আক্রমণে যাচ্ছে?\n\nএকই কথা প্রযোজ্য দক্ষিণ ককেশাসের জন্য। জুলাই মাসে তুরস্ক ও আর্মেনিয়া নব্বইয়ের দশকের পর সীমান্ত খুলে দেওয়ার বিষয়ে একমত পোষণ করেছে। তুরস্ক ও আর্মেনিয়ার কূটনীতিকরা চুক্তির ব্যাপারে আলোচনা করছেন। বস্তুত তুরস্কের ভয়েই আর্মেনীয়দের বৈদেশিক ও নিরাপত্তা নীতির জন্য রাশিয়ার সঙ্গে সম্পর্ক। কিন্তু ২০২০ সালের নভেম্বরে আজারবাইজান যখন তুরস্কের সহায়তায় নাগারনো-কারাবাখে আর্মেনীয়দের পরাজিত করে, তখন রাশিয়ার সঙ্গে সম্পর্ক ভেস্তে যায়।\n\nমোটের ওপর, রাশিয়া সেখানে নিরপেক্ষ অবস্থান বজায় রাখে এবং আর্মেনীয় সৈন্যরা নিজেরাই লড়াই করে। এখন আর্মেনীয় নেতৃত্ব বাস্তবতা অনুধাবন করে তুরস্কের সঙ্গে সম্পর্কের পথ উন্মোচন করছে।\n\nতাতে তাদের অর্থনৈতিক ও কৌশলগত উপকারও হচ্ছে। সিরিয়া কিংবা আর্মেনিয়া উভয় ক্ষেত্রেই দেখা যাচ্ছে, তুরস্ক পদ্ধতিগতভাবে রাশিয়াকে তাদের প্রতিবেশী রাষ্ট্র ও অঞ্চল থেকে হটিয়ে দিচ্ছে, যেখানে সাম্প্রতিক সময়ে ভূরাজনৈতিক শত্রুতা সত্ত্বেও কৌশলগত সম্পর্ক তৈরি করেছিল।\n\nঅস্বীকার করার উপায় নেই, রাশিয়া চাইলেই তুরস্কের এসব পদক্ষেপ থামিয়ে দিতে পারে। এটা বিক্ষিপ্তভাবে হলেও রাশিয়ার এখনও ইরানিদের মধ্যে এবং সিরিয়ার বাশার আল আসাদের বন্ধুত্ব রয়েছে। এবং ওয়াইপিজির সঙ্গে তাদের এক ধরনের অংশীদারিত্ব রয়েছে। আজারবাইজান ও আর্মেনিয়ার সংঘাত যে নাগারনো-কারাবাখ অঞ্চল নিয়ে, সেখানে রাশিয়া ২ হাজার শক্তিশালী শান্তিরক্ষী সৈন্য মোতায়েন করেছে। সংঘাতের ক্ষেত্রে সেখানে এই সৈন্যরা গুরুত্বপূর্ণ ভূমিকা রাখতে সক্ষম। আর্মেনিয়ার সঙ্গে সম্পর্কে রাশিয়ার অর্থনৈতিক উপকারিতাও রয়েছে। তাদের মধ্যে দ্বিপক্ষীয় বাণিজ্য বৃদ্ধি পেয়েছে। কারণ পশ্চিমা নিষেধাজ্ঞার কারণে আর্মেনিয়া এখন রাশিয়ার পেছনের দরজা হিসেবে কাজ করছে। উভয় পক্ষ থেকে যুদ্ধবিরতির ঘোষণা সত্ত্বেও গত সোমবার আজারবাইজান ও আর্মেনিয়ার মধ্যকার সংঘাত নতুন করে শুরু হয়েছে।\n\nএখনও যাঁরা মনে করছেন, ইউক্রেনের যুদ্ধ দিনশেষে শুধু রাশিয়া, ইউক্রেন এবং পশ্চিমাদের মধ্যকার যুদ্ধ; তাঁরা যুদ্ধটা অনেক দূর থেকে দেখছেন। এখন রাশিয়া যদি তার আগ্রাসন বন্ধ করে, তখন তুরস্ক কিংবা অন্য জাতি সেখানে তাদের কূটনৈতিক প্রভাব বিস্তার করার জন্য তৈরি হয়ে আছে।\n\nদিমিতার বেচেভ: ওয়াশিংটনভিত্তিক থিঙ্কট্যাঙ্ক কার্নেগি ইউরোপের ভিজিটিং স্কলার; আলজাজিরা থেকে ঈষৎ সংক্ষেপিত ভাষান্তর মাহফুজুর রহমান মানিক",
    "পুতিনের ভুল ও এরদোয়ানের চতুরতা": "যা হোক, এসব থেকেই প্রশ্ন উঠেছে যে রাশিয়া আসলে কী চেয়েছিল? কতগুলো প্রশ্নের উত্তর মেলে না: ১. কেন রাশিয়া তার এয়ার পাওয়ার থাকা সত্ত্বেও ইউক্রেনে ন্যাটোর অস্ত্র সরবরাহ লাইন চালু থাকতে দিয়েছে? ২. কেন ইউক্রেনের জ্বালানি ও বিদ্যুৎ উৎপাদন চালিয়ে যেতে দিয়ে ইউক্রেনীয় বাহিনীর কাজ চালানোর সুযোগ দিয়েছে? ৩. যদি ইউক্রেন দখলই উদ্দেশ্য হয়, তাহলে কেন পূর্ণাঙ্গ শক্তি প্রয়োগ না করে চেচেন বাহিনী দিয়ে কাজ চালাতে হলো এত দিন? ৫. কী দিয়ে রাশিয়া তার জয় পরিমাপ করবে? দোনেৎস ও লুহানস্ক, ‍ওদেসা ও ক্রিমিয়াকে রাশিয়ার অঙ্গীভূত করা, নাকি জেলেনস্কিসহ ইউক্রেনীয় শাসকগোষ্ঠীকে উচ্ছেদ করে সমগ্র ইউক্রেন দখলে রাখা?\n\nপ্রথম প্রশ্নের উত্তর আমাদের কাছে নেই। দ্বিতীয় প্রশ্নটি যে সঠিক, তা এখন প্রমাণিত হচ্ছে। খারকিভ থেকে সরে আসার পর রাশিয়ার মিসাইল মোটামুটি অর্ধেক ইউক্রেনের বিদ্যুৎ প্ল্যান্ট উড়িয়ে দিয়েছে। আগে এটা না করার কারণ কি পশ্চিমাদের সঙ্গে আলোচনার দরজা খোলা রাখা? রাশিয়াও কি ন্যাটোর মতো করে ভেবেছিল যে ইউক্রেন যুদ্ধে আমেরিকাকে জড়িয়ে ও আটকে দর-কষাকষির পাল্লা ভারী করা? আর শেষ প্রশ্নটির উত্তর এখন মোটামুটি জানা। রাশিয়াও স্বীকার করবে যে পুরো ইউক্রেন দখল করা তার পক্ষে সম্ভব নয়।",
    "গ্রিসের কৃষি খামারে বাংলাদেশি শ্রমিকদের দাসজীবন – DW – 29.08.2022": "বৈধ কাগজ নেই, তাই চাইলেই সরকার নির্ধারিত কাজ করতে পারেন না অভিবাসী শ্রমিকেরা৷ এই সুযোগ কাজে লাগান গ্রিসের কৃষি খামারের মালিকেরা৷ মধ্যসত্বভোগী মাস্তুরাদের কবলে পড়ে বাংলাদেশি শ্রমিকদের দুর্দশা দিন দিন আরো বেড়ে চলেছে৷\n\nগ্রিস-বাংলাদেশ চুক্তি কি এর সমাধান করতে পারবে?\n\n‘লাল সোনা' খ্য়াত স্ট্রবেরি খামারে ঠিক কত বাংলাদেশি কাজ করেন তার সঠিক কোনো হিসাব নেই৷ কিন্তু গ্রিস জুড়ে, বিশেষ করে রাজধানী এথেন্স থেকে প্রায় তিনশ কিলোমিটার দূরে কয়েকটি গ্রাম মানোলাদা, নেয়া মানোলাদা, লাপ্পা ও ভার্দাতে স্ট্রবেরি মৌসুমে অন্তত ১০ হাজার বাংলাদেশি কাজ করেন বলে ধারণা করা হয়৷\n\nগ্রিসে উৎপাদিত স্ট্রবেরির ৯০ শতাংশই আসে এই অঞ্চল থেকে৷ প্রতিবছরই আগের বছরের চেয়ে উৎপাদনে হয় রেকর্ড৷ এমনকি করোনা মহামারিতে যখন পর্যটন থেকে শুরু করে অন্য সকল খাত বিপর্যস্ত, তখনও স্ট্রবেরি খামার দেখেছে বিপুল লাভের মুখ৷\n\nগ্রিক অ্যাসোসিয়েশন অব এক্সপোর্ট অ্যান্ড ডিস্ট্রিবিউশন অব ফ্রুটস, ভেজিটেবলস অ্যান্ড জুসেস এর সবশেষ তথ্য অনুযায়ী ২০২২ সালেও আগের বছরের তুলনায় স্ট্রবেরি উৎপদান বেড়েছে প্রায় আট দশমিক দুই শতাংশ৷ এ বছরের প্রথম ছয় মাসে স্ট্রবেরি উৎপাদন হয়েছে ৭০ হাজার ৩১৯ টন, যা আগের বছর ছিল ৬৪ হাজার ৯৬২ টন৷\n\nকিন্তু এ সাফল্যের মূল চাবিকাঠি যে অভিবাসী শ্রমিক, তাদের ভাগ্যে উন্নয়ন তো ঘটেইনি বরং হতাশা ও অনিশ্চয়তা আরো বেড়েই চলেছে৷\n\nমাস্তুরা ও মালিক: সস্তা শ্রম, শ্রম শোষণ\n\n১৫-১৬ বছর আগেও স্ট্রবেরি খামারের শ্রমিকরা আসতেন মূলত পূর্ব ইউরোপের বিভিন্ন দেশ যেমন আলবেনিয়া, রোমানিয়া, বুলগেরিয়া এবং কোনো কোনো ক্ষেত্রে মিশর থেকে৷ কিন্তু গত কয়েক বছর ধরে মধ্যপ্রাচ্য থেকে ইরান-তুরস্ক হয়ে বাংলাদেশিরা বিপুল সংখ্যায় গ্রিসে আসতে শুরু করেন৷ পূর্ব ইউরোপের দেশ থেকে আসা শ্রমিকদের তুলনায় এই অনিবন্ধিত, কাগজপত্রবিহীন শ্রমিকদের বেতন কম দিতে হয়৷ ফলে এখন এসব খামারে বাংলাদেশিদেরই আধিক্য৷\n\nমহাদেশীয় ইউরোপের শ্রমিকদের যেখানে সাত-আট ঘণ্টার এক কর্মদিবসে ৩৫-৪০ ইউরো (চার হাজার টাকা) দিতে হতো, বাংলাদেশি শ্রমিকদের ক্ষেত্রে সেটি ১২ ঘণ্টায় ২৫-৩০ ইউরোতে (তিন হাজার টাকা) নেমে এসেছে৷\n\nতবে এই ৩০ ইউরোর পুরোটাও আসে না শ্রমিকদের পকেটে৷ গ্রিসের এই কৃষিখামারগুলোতে শ্রমিক সরবরাহের জন্য মালিকেরা নির্ভর করেন গ্রিক ভাষা জানা মধ্যসত্বভোগী মাস্তুরাদের ওপর৷ এই মাস্তুরারা নিজেরাও বিভিন্ন দেশ থেকে আসা অভিবাসী৷ তবে দীর্ঘদিন গ্রিসে থেকে কৃষিব্যবসা সম্পর্কে এরা ধারণা লাভ করেছেন, জানেন গ্রিক ভাষাও৷ ফলে শ্রমিকদের কাজ পাওয়া না পাওয়া অনেকটাই নির্ভর করে এই মাস্তুরাদের ওপর৷\n\nমাস্তুরাদের দৌরাত্ম্য কতটা, সেটা বোঝা গেল ভার্দা গ্রামের এক পরিত্যক্ত গুদামে গিয়ে৷ একসময় এই গুদামে রাখা হতো দুম্বা৷ এখন সেখানে গাদাগাদি করে বাস করছেন বাংলাদেশি শ্রমিক৷\n\nপরিত্যক্ত গুদামের এক বাসিন্দা মোহাম্মদ সাগর ডয়চে ভেলেকে জানান, এই ‘বাসস্থানটি' নয়ন নামের এক মাস্তুরা নিয়ন্ত্রণ করেন৷ সাগর বলেন, ‘‘দিনে ৩০ টাকা রোজগার হলে সেখান থেকে তিনি এক টাকা কেটে রাখবে, আপনাকে ২৯ টাকা দিবে৷ এটা তার সঙ্গে চুক্তি৷ মাসে কয়দিন কাজ করলেন, তার ওপর নির্ভর করে তাকে সে টাকা দিতে হবে৷ মাসে ১০ দিন ডিউটি হলে তাকে দিতে হবে ১০ টাকা৷''\n\nএটিই শেষ নয়৷ শ্রমিকেরা কোথায় থাকবেন, সেটি মালিক ঠিক করে দিলেও মাস্তুরা সেখানে বাস করা শ্রমিকদের কাছ থেকে ভাড়া নেন৷ এমনকি মাস শেষে যখন নিজের ভাগের কমিশন কেটে রেখে শ্রমিকদের বেতন দেয়া হয়, সেখান থেকেও ব্যাংক ফি এর নামে শতকরা তিন টাকা কেটে রাখেন মাস্তুরা৷\n\nসাগর বলেন, ‘‘আমি যদি ১০০ টাকা বেতন পাই, তাহলে ৬০-৭০ টাকা আমার কাছে আসতে পারে৷ ৩০-৪০ টাকাই তার কাছে চলে যায়৷\n\nতাহলে মাস্তুরাকে এত টাকা না দিয়ে সরাসরি খামার মালিকের সঙ্গে যোগাযোগ করে কাজ নিচ্ছেন না কেন শ্রমিকেরা? আজিজুর রহমান নামের আরেক অভিবাসী জানালেন, শ্রমিকেরা একসঙ্গে কোথাও বাস করেন না৷ ফলে তাদের পক্ষে ৫০ জন শ্রমিক চাইলেই একদিনে জোগাড় করা সম্ভব নয়৷ বিভিন্ন এলাকায় এমন মাস্তুরাদের অধীনে চাইলেই একসঙ্গে অনেক শ্রমিক পাওয়া যায়৷ ফলে মালিকেরা তাদের সঙ্গেই চুক্তি করেন, মাস্তুরা শ্রমিকদের কত টাকা দিচ্ছে, কত টাকা কেটে রাখছে, এ নিয়ে তারা মাথা ঘামাতে চান না৷\n\nপুলিশ কি এ বিষয়ে জানে না? এর কি কোনো প্রতিকার নেই? শ্রমিকেরা কি চাইলে আইনের আশ্রয় নিতে পারেন না? আজিজুর বলেন, ‘‘আমাদের তো কাগজ নেই৷ আমরা তো পুলিশের কাছে যেতে পারি না৷ আমাদের যদি কাগজ থাকতো, তখন আমরা এদেশের শ্রম আইন অনুযায়ী দেখতে পেতাম কত ঘণ্টা কাজ করবো, কত টাকা বেতন পাবো৷ এখন তো কাগজ নাই৷ এখন পুলিশের কাছে গেলে উলটো আমাদেরই বলবে, তোমরা কিভাবে কাজ করো! তোমার কি অনুমতি আছে কাজ করার?''\n\nকেবল ভার্দা গ্রাম না, কৃষি খামারে মাস্তুরা ছাড়া কাজ করাই সম্ভব না বলে ডয়চে ভেলেকে জানিয়েছেন আরেক অভিবাসী৷ মাস্তুরাদের একটি সিন্ডিকেট রয়েছে বলে জানান তিনি৷ ফলে কোথাও এক মাস্তুরার সঙ্গে ঝামেলা করে সরাসরি মালিকের সঙ্গে দেখা করে কাজ চাইলে পরবর্তীতে অন্য কোথাও আর কাজ না পাওয়ার ঝুঁকি থাকে৷ ফলে বাধ্য হয়ে মাস্তুরার সব শর্ত মেনে তার সরবরাহ করা বাসস্থানেই বাস করতে বাধ্য হচ্ছেন অভিবাসী শ্রমিকেরা৷\n\nশ্রমিকদের নেই মৌলিক অধিকার\n\nকোনো নিবন্ধন নেই, বসবাসের নেই বৈধ কাগজপত্র৷ রাস্তায় বের হলে পুলিশের হয়রানির ভয়, যেতে হতে পারে ডিটেনশন সেন্টার বা সরাসরি কারাগারে৷ এমনকি জেল থেকে সরাসরি নিজ দেশে ফেরত পাঠিয়ে দেয়ার ঘটনাও ঘটেছে৷ ফলে ঘরের বাইরে বের হলেই এক ধরনের আতঙ্ক ভর করে বাংলাদেশি শ্রমিকদের চোখেমুখে৷\n\nনেয়া মানোলাদায় এক অভিবাসী ডয়চে ভেলের সঙ্গে দেখা করে তার দুরবস্থার কথা তুলে ধরেন৷ হবিগঞ্জের মো. আব্দুল হামিদ ভারত থেকে আফগানিস্তান-ইরান হয়ে, তুরস্ক সীমান্ত পাড়ি দিয়ে পাঁচ বছর আগে পৌঁছান গ্রিসে৷ ইরানেই পাসপোর্ট এবং অন্য সকল পরিচয়পত্র ফেলে আসেন তিনি৷ কিন্তু এই পাঁচ বছরেও নতুন করে কোনো কাগজ পাননি৷ বাংলাদেশের দূতাবাস থেকে নিজের পাসপোর্ট বা গ্রিস কর্তৃপক্ষ থেকে কোনো কাজের বা বসবাসের অনুমতি না পেয়ে পাঁচ বছর ধরেই এক পরিচয়বিহীন জীবন কাটছে তার৷\n\nআঙুর ক্ষেতে কাজ করতে গিয়ে এক দুর্ঘটনায় ডান চোখে আঘাত পান আব্দুল হামিদ৷ কিন্তু মাস্তুরা বা মালিক, কেউই তাকে চিকিৎসা পেতে সাহায্য করেননি৷ হাসপাতালে গেলেও বৈধ কাগজ না থাকায় পাননি পর্যাপ্ত চিকিৎসা৷ এখন ডান চোখে প্রায় কিছুই দেখেন না তিনি৷ দৃষ্টিশক্তি না থাকায় এখন পাচ্ছেন না কোনো ভালো কাজও ৷ এত কিছুর পরও কি তিনি দেশে ফিরতে চান না? উত্তরে আব্দুল হামিদ বলেন, ‘‘১৫-১৬ বছর বিদেশ থেকে আমি জীবন গড়তে পারিনি, এখন কিভাবে দেশে যাই? এসেছিলাম ভালোর জন্য, এখন সব খুইয়ে এভাবে দেশে যেতে বলছেন?''\n\nগ্রিস-বাংলাদেশ চুক্তি ‘আশার আলো' নাকি ‘ছলনা'\n\nবাংলাদেশ থেকে বছরে চার হাজার কর্মী নেয়ার ব্যাপারে ফেব্রুয়ারিতে ঢাকা ও এথেন্সের মধ্যে একটি সমঝোতা স্মারক সই হয়৷ ইউরোপীয় কোনো দেশের সঙ্গে এমন সমঝোতা এই প্রথম৷ এথেন্সের বাংলাদেশ দূতাবাসের তথ্য অনুযায়ী গ্রিসে প্রায় ৩০ হাজার বাংলাদেশি বাস করেন৷ এদের অর্ধেকেরই বৈধ কাগজপত্র নেই৷ এই সমঝোতার আওতায় গ্রিসে বাস করা প্রায় ১৫ হাজার বাংলাদেশিও বৈধতা পেতে পারেন৷\n\nফলে চুক্তির ফল নিয়ে বেশ আশাবাদী বাংলাদেশ এবং গ্রিক সরকার৷ কিন্তু গ্রিসের মানবাধিকার কর্মী এবং এরই মধ্যে গ্রিসে বাস করা কাগজবিহীন বাংলাদেশি শ্রমিকেরা এই চুক্তির মূল উদ্দেশ্য নিয়ে ভুগছেন দ্বিধায়৷\n\nডয়চে ভেলের কাছে অনেক অভিবাসীই জানিয়েছেন তাদের উদ্বেগের কথা৷ এথেন্সের কেন্দ্রে কয়েকটি সড়ককে কেন্দ্র করে বাংলাদেশি প্রবাসীদের ব্যবসা প্রতিষ্ঠান ও বাসস্থান৷ অনেকেই এটিকে ‘বাংলা গলি' নামে পরিচয় দিয়ে থাকেন৷ সেখানে বাংলা গলি নামেই একটি মুদির দোকান পরিচালনা করেন জামালউদ্দীন সরদার৷ ২২ বছর ধরে গ্রিসে বাস করা এই অভিবাসীর এখনও চিরস্থায়ী বসবাসের অনুমতি মেলেনি৷ ডয়চে ভেলের কাছে তিনি তার উদ্বেগ তুলে এভাবে, ‘‘সবাই এটা (চুক্তি) গ্রহণ করছে না এজন্য যে আমাদের এটায় আখেরে কোনো ফল নাই, ভবিষ্যত নাই৷ এরা কোনো রেসিডেন্স পারমিট দিচ্ছে না আপনাকে৷ আমাদেরকে প্রথমে অনির্দিষ্টকালের জন্য কাগজ দিয়েছে৷ ওই কাগজ কেটে দিয়েছে ১০ বছর৷ সেটা কেটে দিয়েছে তিন বছরের কাগজ৷ এইভাবে চললে তো মানুষ ভবিষ্যত নিয়ে শঙ্কিত হবেই৷''\n\nসরকার পরিবর্তন হলেই গ্রিসের অভিবাসন নীতিও বদলে যায়, এমন বক্তব্য উঠে এসেছে অনেকেই বক্তব্যেই৷ অভিবাসীদের বক্তব্য, যেখানে গ্রিসেই হাজার হাজার বাংলাদেশি এখনও বৈধ কাগজ পাননি, সেখানে নতুন করে বাংলাদেশ থেকে কর্মী নিয়ে আসার চুক্তি একেবারেই অগ্রহণযোগ্য৷ বরং তারা মনে করছেন, অবৈধ প্রবাসী শ্রমিকদের দেশে ফেরত পাঠানোর জন্যই এমন উদ্যোগ নেয়া হয়েছে৷ একবার এই চুক্তির আওতায় পাঁচ বছর পর কোনো শ্রমিক আবার গ্রিসে কাজ করার অনুমতি পাবেন না৷ তারা গ্রিসে স্থায়ী বসবাসের আবেদনও করতে পারবেন না৷ ফলে বছরের পর বছর গ্রিসে বাস করে এখন চুক্তির আওতায় পাঁচ বছর পর দেশে ফেরার এই শর্ত বেশিরভাগ অভিবাসীই মেনে নিতে পারছেন না৷\n\nগ্রিসে বর্ণবাদ ও ফ্যাসিবাদবিরোধী মানবাধিকার সংস্থা কেরফার সমন্বয়ক পেত্রোস কনস্তানতিনো মনে করেন, এমন চুক্তির ফলে শ্রমিকদের অধিকার ও স্বাধীনতা আরো বেশি খর্ব হবে এবং এ খাতের দুর্নীতি আরো বেশি প্রাতিষ্ঠানিক রূপ পাবে৷ ডয়চে ভেলেকে তিনি বলেন, ‘‘এই ধরনের চুক্তিকে আমরা দাসত্বের চুক্তি বলছি৷ বাস্তবে এটা কোনোভাবেই অভিবাসীদের বৈধতা দেয়া না৷ যদি বৈধতা দিতে হয়, তাহলে তাদের বসবাসের অনুমতি দেয়া হোক৷ কেবল কৃষি এলাকায় না, পুরো গ্রিসে অবাধে বসবাস ও চলাচলের অনুমতি দেয়া হোক৷''\n\nতিনি বলেন, ‘‘এটা দাসত্বের চেয়েও বড় কিছু৷ ইউরোপীয় ইউনিয়নের অন্যতম তিন ভিত্তির একটি চলাচলের স্বাধীনতা৷ ইউরোপীয় ইউনিয়ন এর অনেকটাই খর্ব করেছে৷ কিন্তু বাংলাদেশ থেকে মানোলাদায় শ্রমিক নিয়ে আসবেন, কারণ কোনো এক মালিক আপনাকে নয় মাস কাজ করাতে চায়, তারপর আপনাকে ফেরত চলে যেতে হবে৷ এটা কোনোভাবেই শ্রমিকদের স্বাভাবিক স্বাধীনতা হতে পারে না৷ কোনো ট্রেড ইউনিয়নই এটা মানতে রাজি না৷''\n\nএই চুক্তিকে প্রত্যাখ্যান করে এরই মধ্যে বিবৃতি দিয়েছে কেরফাসহ একাধিক মানবাধিকার এবং শ্রমিক সংগঠন৷ শিগগিরই এ নিয়ে প্রতিবাদ কর্মসূচি এবং ধর্মঘটেরও পরিকল্পনার কথা জানিয়েছে সংগঠনগুলো৷",
    "Diwali 2022: এবার দীপাবলিতেই সূর্যগ্রহণ! এমন পরিস্থিতিতে কি লক্ষ্মী পূজা সম্ভব?": "Lakshmi Puja: ২০২২ সালের সূর্যগ্রহণ ও দীপাবলির আয়োজন নিয়ে তৈরি হয়েছে দ্বন্দ্ব। বিশেষ করে আলোর উৎসব দীপাবলির দিকে সকলেই তাকিয়ে থাকেন সার বছর ধরে। এর মধ্যে গ্রহণের কালো ছায়া সকলের মাথায় চিন্তার ভাঁজ ফেলেছে। সাধারণভাবে গ্রহণের মধ্যে করতে নেই কোনও শুভ কাজ। তবে কি এবার লক্ষ্মীপূজা করা যাবে না?\n\nচলতি বছরে সূর্যগ্রহণ ও দীপাবলি চলে এসেছে গায়ে গায়ে। বছরের শেষ সূর্যগ্রহণটি ভারত থেকেও দেখা যাবে। অথচ এইসূর্যগ্রহণকে ঘিরে তৈরি হয়েছে সন্দেহ আর বিভ্রান্তি। কারণ সূর্যগ্রহণ ও দীপাবলি পড়েছে একই সময়ে। সাধারণত আমরা জানি, গ্রহণের সময় কোনওভাবেই শুভ কাজ করা যায় না। করতে নেই, পুজা, উপনয়ন, কেনাকাটি, এমনকী খাদ্যগ্রহণও অশুভ বলেই মনে করা হয়। অথচ গ্রহণ ও দীপাবলি এত কাছাকাছি চলে আসার কারণে কি তবে এবারের দীপাবলি পালন করা হবে না? গণেশ এবং লক্ষ্মীর পূজা কি বন্ধ থাকবে? গণেশ এবং লক্ষ্মী হলেন সমৃদ্ধি ও উন্নতির দেবদেবী। জীবনে উন্নতি করার আকাঙ্ক্ষায় ভক্তেরা গণেশ ও লক্ষ্মীর পুজো করেন। অথচ দীপবলিতে সূর্যগ্রহণ পড়লে ভক্তগণের আরাধনা পথে তা বাধা হয়ে দাঁড়াতে পারে। সকলেই তাই খুঁজছেন উত্তর। বিশেষজ্ঞরা অবশ্য বলছেন, বিভ্রান্তির কোনও জায়গা নেই।\n\n২০২২ সালের কোন তারিখে দীপাবলি অনুষ্ঠিত হবে?\n\nকার্তিক মাসের কৃষ্ণ পক্ষে পূর্ণিমার দিন অনুষ্ঠিত হয় দীপাবলি। এবার কার্তিকমাসের কৃষ্ণপক্ষের চতুর্দশী শেষ হবে ২৪ অক্টোবর দুপুর ৪ টে ৪৪ মিনিটে। এরপর শুরু হবে অমাবস্য। এইভাবে দীপাবলি এবং নরক চতুর্দশী অনুষ্ঠিত হবে ২৪ অক্টোবর সোমবার। খণ্ডগ্রাস সূর্যগ্রহণ হবে ২৫ অক্টোবর মঙ্গলবার কার্তিক কৃষ্ণপক্ষ পূর্ণিমার দিন। একটা বিষয় মনে রাখার মতো— সূর্যগ্রহণ যখনই শুরু হোক না কেন বা যে দিনেই পড়ুক না কেন তা নিয়ে দুশ্চিন্তার কিছু নেই। সাধুরা সূর্যগ্রহণকে সিদ্ধিকাল বলে ডাকেন, কারণ সূর্যগ্রহণ আসলে সিদ্ধিলাভের সময়। সূর্যগ্রহণের সময়েই, গুরু বশিষ্ঠের কাছে শ্রীরাম দীক্ষা নিয়েছিলেন। আবার সন্দীপন মুনির কাছে দীক্ষা নিয়েছিলেন শ্রীকৃষ্ণ। শাস্ত্র অনুসারে সূর্যাস্তের পর যে সূর্যগ্রহণ হয়, সেই সূর্যগ্রহণের কোনও নেতিবাচক প্রভাব থাকে না।\n\nকোন রাশির লোকেদের আগত সূর্যগ্রহণ দেখা উচিত নয়?\n\nভারতীয় সময় অনুসারে সূর্যগ্রহণ শুরু হবে ভোর ৪ টা ৩১ মিনিটে। মধ্যবর্তী পর্যায়ে পৌঁছবে ভোর ৫টা ১৪ মিনিটে এবং চরম অবস্থায় পৌঁছবে ৫ টা ৫৭ মিনিটে। অতএব সূতক শুরু হবে ৪টা ৩১ মিনিটে। এই গ্রহণ স্বাতী নক্ষত্রের উপস্থিতিতে তুলা রাশিতে হচ্ছে। এতএব তুলারাশির জাতক-জাতিকাদের এই সূর্যগ্রহণ দেখা কখনওই উচিত হবে না। এখানেই শেষ নয়, তুলা রাশির জাতক ও জাতিকারা এই সময় দেহ যন্ত্রণা, অস্বস্তি বোধ করতে পারেন। সূর্যগ্রহণ দেখা যাবে ভারত, গ্রিনল্যান্ড, সুইডেন, নরওয়ে, ব্রিটেন, ফ্রান্স, জার্মানি, স্পেন, ইয়েমেন, ওমান, সৌদি আরব, ইজিপ্ট, ইটালি, পোল্যান্ড, রোমানিয়া, অস্ট্রিয়া, গ্রিস, টার্কি, ইরাক, ইরান থেকে।",
    "যুক্তরাষ্ট্রের আর্থিক স্বচ্ছতার তালিকায় নেই বাংলাদেশ": "শর্তপূরণে বাংলাদেশের উল্লেখযোগ্য অগ্রগতি হয়েছে। তবে আর্থিক স্বচ্ছতার আন্তর্জাতিক মানদণ্ডের ন্যূনতম শর্ত পূরণকারী দেশগুলোর তালিকায় নেই বাংলাদেশ। এক্ষেত্রে আর্থিক স্বচ্ছতার মানকে উন্নত করতে চার দফা সুপারিশ করা হয়েছে। তা হলো- এক. আন্তর্জাতিক নীতিতে গ্রহণযোগ্য বাজেট ডকুমেন্ট প্রস্তুত করতে হবে। দুই. সর্বোচ্চ নিরীক্ষা বা অডিট বিষয়ক প্রতিষ্ঠানগুলোর স্বাধীনতার মানদণ্ড পূরণ নিশ্চিত করতে হবে এবং তাদের থাকতে হবে পর্যাপ্ত জনবল। তিন. সময়মতো অডিট রিপোর্ট প্রকাশ করতে হবে। থাকতে হবে বাস্তব অনুসন্ধান তথ্য, সুপারিশ এবং বিস্তারিত নিরীক্ষা প্রতিবেদন। চার. প্রাকৃতিক সম্পদ আহরণে সম্পাদিত চুক্তির মৌলিক তথ্যগুলো জনগণের সামনে প্রকাশ করতে হবে এবং অব্যাহতভাবে তাদের নাগালের মধ্যে রাখতে হবে। এতে বাংলাদেশের যেসব অসঙ্গতি আছে তাও তুলে ধরা হয়েছে। শুক্রবার যুক্তরাষ্ট্রের পররাষ্ট্র মন্ত্রণালয় আর্থিক স্বচ্ছতার আন্তর্জাতিক মানদণ্ডের ন্যূনতম শর্ত পূরণকারী দেশগুলোর তালিকা প্রকাশ করে।\n\nবিজ্ঞাপন\n\nএই প্রতিবেদনের শিরোনাম- ২০২২ ফিজক্যাল ট্রান্সপারেন্সি রিপোর্ট (এফটিআর)। মোট ১৪১টি দেশের ওপর এই মূল্যায়ন উপস্থাপন করা হয়। বলা হয়, ওই দেশগুলোর মধ্যে ৭২টি দেশ আর্থিক স্বচ্ছতার ন্যূনতম শর্ত পূরণ করেছে। ৬৯টি দেশ তা পূরণ করতে পারেনি। তবে আর্থিক স্বচ্ছতার জন্য প্রয়োজনীয় ন্যূনতম শর্ত পূরণের জন্য উল্লেখযোগ্য অগ্রগতি করেছে ২৭টি দেশ। তার মধ্যে আছে বাংলাদেশ।\n\nযে দেশগুলো ২০২২ সালে ন্যূনতম শর্ত পূরণ করেছে তার মধ্যে উল্লেখযোগ্য হলো- আলবেনিয়া, আর্জেন্টিনা, আর্মেনিয়া, বসনিয়া ও হার্জেগোভিনা, বোতসোয়ানা, ব্রাজিল, বুলগেরিয়া, বুরকিনা ফাসো, ক্যাবো ভারডি, চিলি, কলম্বিয়া, কোস্টারিকা, আইভরিকোস্ট, ক্রোয়েশিয়া, চেক প্রজাতন্ত্র, এস্তোনিয়া, ফিজি, গাম্বিয়া, জর্জিয়া, ঘানা, গ্রিস, গুয়াতেমালা, গায়ানা, হন্ডুরাস, হাঙ্গেরী, ভারত, ইন্দোনেশিয়া, ইসরাইল, জ্যামাইকা, জর্ডান, কোনিয়া, কসোভো, কিরগিজ প্রজাতন্ত্র, লাতভিয়া, লিথুয়ানিয়া, মালয়েশিয়া, মালটা, মার্শাল আইল্যান্ডস, মৌরিতিয়াস, মেক্সিকো, মাইক্রোনেশিয়া, মলদোভা, মঙ্গোলিয়া, মন্টিনেগ্রো, মরক্কো, নামিবিয়া, নেপাল, নাইজেরিয়া, নর্থ মেসিডোনিয়া, পানামা, প্যারাগুয়ে, পেরু, ফিলিপাইন, পোল্যান্ড, পর্তুগাল, রোমানিয়া, সামোয়া, সার্বিয়া, সিসিলি, সিঙ্গাপুর, স্লোভাকিয়া, স্লোভেনিয়া, দক্ষিণ আফ্রিকা, শ্রীলঙ্কা, থাইল্যান্ড, তিমুর লেস্তে, টোগো, টোঙ্গা, ত্রিনিদাদ অ্যান্ড টোবাগো, তিউনিশিয়া, তুরস্ক এবং উরুগুয়ে। এই তালিকায় রয়েছে এশিয়া মহাদেশের ভারত, নেপাল ও শ্রীলঙ্কার নাম। অন্যদিকে বাংলাদেশ যাদের কাতারে আছে তার মধ্যে আছে পাকিস্তান, মালদ্বীপ, আফগানিস্তান ও মিয়ানমার। ২০১৪ সালে যেসব দেশকে আর্থিক স্বচ্ছতা বিষয়ক রিপোর্টে তুলে ধরা হয়েছিল, তাদের পারফরমেন্স রিভিউ করা হয় এতে।\n\nযেসব দেশ আর্থিক স্বচ্ছতায় যারা ন্যূনতম মানদণ্ড পূরণ করতে পারেনি, তাদের মূল্যায়ন করা হয়েছে এতে। ইঙ্গিত দেয়া হয়েছে এসব দেশ ২০২১ সালের ১লা জানুয়ারি থেকে ৩১শে ডিসেম্বর পর্যন্ত এই শর্ত পূরণের দিকে উল্লেখযোগ্য অগ্রগতি অর্জন করেছে কিনা। আর্থিক স্বচ্ছতা নাগরিকদের কাছে তথ্য পৌঁছে দেয় যে, কীভাবে সরকার এবং ট্যাক্স রেভিনিউ খরচ করা হচ্ছে। একে বলা হয় সরকারি আর্থিক ব্যবস্থাপনার একটি কার্যকর গুরুত্বপূর্ণ উপাদান। এর মধ্যদিয়ে বাজেট সম্পর্কে জানতে পারে নাগরিকরা। ফলে তারা সরকারকে জবাবদিহিতায় নিতে পারে। আয়-ব্যয় সহ বাজেটের তথ্যের পর্যাপ্ততা ও প্রাকৃতিক সম্পদ আহরণের জন্য সরকারের বিভিন্ন চুক্তি ও নিবন্ধন দেয়ার প্রক্রিয়ার স্বচ্ছতা মূল্যায়ন করা হয়েছে এই প্রতিবেদনে। এর বাংলাদেশ অংশে বলা হয়েছে, রিভিউ সময়কালে সরকার বছরের শেষে যৌক্তিক সময়ে রিপোর্ট প্রকাশ করে উল্লেখযোগ্য অগ্রগতি করেছে বাংলাদেশ। তারা এক্সিকিউটিভ বাজেট প্রস্তাব তৈরি করেছে। জনগণ যাতে সহজেই হাতের নাগালে পায়, সেজন্য এই বাজেটকে অনলাইনে সহজলভ্য করেছে। ঋণ বাধ্যবাধকতা বিষয়ক তথ্য জনগণের জন্য সহজলভ্য ছিল।\n\nসরকারি ব্যাজেট এবং প্রাকৃতিক সম্পদভিত্তিক রাজস্ব সহ সব রকম রাজস্বের বিষয়ে সরকারের একটি বাস্তব চিত্র সরবরাহ করা হয়েছে। তবে বাজেট বিষয়ক তথ্য সাধারণত নির্ভরযোগ্য বলে বিবেচিত হয়। কিন্তু আন্তর্জাতিক গ্রহণযোগ্য নীতি (প্রিন্সিপালস) অনুযায়ী এই বাজেট ডকুমেন্ট প্রস্তুত করা হয়নি। সরকারের সর্বোচ্চ অডিট সংস্থা সরকারি হিসাব রিভিউ করে দেখেছে। কিন্তু রিভিউ রিপোর্টে উল্লেখযোগ্য বাস্তবসম্মত কোনো অনুসন্ধান তথ্য ছিল না। একটি যৌক্তিক সময়ের মধ্যে তা জনগণের জন্য সহজলভ্য করা হয়নি। সর্বোচ্চ অডিট প্রতিষ্ঠান স্বাধীনতার আন্তর্জাতিক মানদণ্ড পূরণ করেনি। সরকার আইন বা প্রবিধান নির্দিষ্ট করেছে। প্রাকৃতিক সম্পদ আহরণ চুক্তি এবং লাইসেন্স প্রদানের জন্য মানদণ্ড এবং পদ্ধতিগুলো অনুশীলন করতে দেখা গেছে। কিন্তু এসব বিষয়ে মৌলিক তথ্য জনগণের জন্য অবাধ নয়।",
    "পুতিনের ঘোষণায় উদ্বেগ-আতঙ্ক": "মাতৃভূমি রাশিয়াকে রক্ষায় ‘আংশিক সেনা সমাবেশের’ নির্দেশ দিয়েছেন প্রেসিডেন্ট ভ্লাদিমির পুতিন। এই নির্দেশের ফলে রুশ সেনাবাহিনীর সংরক্ষিত সেনাদের (রিজাভিস্ট) অবিলম্বে যুদ্ধে পাঠানোর জন্য ডাকা হবে। দ্বিতীয় বিশ্বযুদ্ধের পর এবারই প্রথম রাশিয়া এই সেনা সমাবেশ করতে যাচ্ছে। এ নিয়ে ইউক্রেন-রাশিয়া যুদ্ধ নিয়ে ভয়াবহ এক আতঙ্ক সৃষ্টি হয়েছে। পুতিনের ওই ঘোষণাকে দেখা হচ্ছে পারমাণবিক অস্ত্র ব্যবহারের হুমকি হিসেবে। এর ফলে অস্ত্রবিরতির আহ্বান জানাতে বাধ্য হয়েছে চীনও। পুতিনের ঘোষণার পরই গতকাল রাশিয়া থেকে দ্রুত ‘ওয়ান-ওয়ে’ ফ্লাইটের টিকিট বিক্রি শেষ হয়ে যায়। অর্থাৎ বাধ্যতামূলকভাবে যুদ্ধে যেতে হবে, এই আতঙ্কে মানুষ দেশ ছাড়ছে। পুতিনের ঘোষণায় আতঙ্ক দেখা দিয়েছে যে, যুদ্ধে যাওয়ার উপযোগী বয়সের রাশিয়ানদের অনেককে দেশ ছেড়ে যেতে দেয়া হবে না। এ ছাড়া যুদ্ধ নিয়ে তিনি যে হুঁশিয়ারি উচ্চারণ করেছেন সে বিষয়ে সতর্কতা দিয়েছেন বিশ্বনেতারা।\n\nবিজ্ঞাপন\n\nবার্তা সংস্থা রয়টার্স, অনলাইন আল জাজিরা, বিবিসি এ খবর দিয়েছে। রাশিয়ার প্রতিরক্ষামন্ত্রী সের্গেই শোইগু বলেছেন, পেশাদার সেনা হিসেবে যাদের অভিজ্ঞতা আছে সীমিত আকারে তাদেরকে এই সেনা সমাবেশে ডাকা হবে। ছাত্র এবং যারা শুধু ‘কনস্ক্রিপ্ট’ হিসেবে দায়িত্ব পালন করেছেন, তাদেরকে এতে ডাকা হবে না। তা সত্ত্বেও গুগল ট্রেন্ডসের ডাটা বলছে, ‘এভিয়াসেলস’-এর জন্য সার্স বৃদ্ধি পেয়েছে। ফ্লাইটের টিকিট কেনার জন্য রাশিয়ায় সবচেয়ে জনপ্রিয় ওয়েবসাইট এটা।\n\nএভিয়াসেলসের ডাটা বলছে, মস্কো থেকে তুরস্কের ইস্তাম্বুল এবং আর্মেনিয়ার ইয়েরেভ্যানে সরাসরি ফ্লাইটে কোনো ভিসা লাগে না রাশিয়ানদের জন্য। তাই এ দুটি স্থানের সরাসরি ফ্লাইটের টিকিট বিক্রি হয়ে গেছে বুধবার। মস্কো থেকে তিবলিসিগামী ফ্লাইটের টিকিট নেই। এদিন সবচেয়ে সস্তার ফ্লাইট যা মস্কো থেকে দুবাই পর্যন্ত যায়, তার দাম উঠে যায় কমপক্ষে তিন লাখ রুবলে। মাসিক গড় দামের চেয়ে ৫ গুণ বেশি এই দাম। পুতিনের নির্দেশে বুধবার থেকেই সেনা সমাবেশ শুরু হয়ে যাওয়ার কথা। ভ্লাদিমির পুতিন বলেছেন, রাশিয়ার সার্বভৌমত্ব, আঞ্চলিক অখণ্ডতা আর জনগণের নিরাপত্তা রক্ষার জন্য তিনি সেনা সমাবেশের নির্দেশ দিয়েছেন। যারা সামরিক বাহিনীতে কাজ করেছেন, সেই সংরক্ষিত বাহিনীর সৈনিকদের সেনাবাহিনীতে ডেকে পাঠানো হয়েছে। তিনি জানিয়েছেন, রাশিয়ার অনেক যুদ্ধাস্ত্র প্রস্তুত করা হয়েছে।\n\nপাশাপাশি রাশিয়ার অস্ত্র উৎপাদন বৃদ্ধি করার জন্যও তিনি বাড়তি তহবিল বরাদ্দের নির্দেশ দিয়েছেন। পশ্চিমা দেশগুলোর প্রতি হুমকি দিয়ে পুতিন বলেন, আমাদের দেশের আঞ্চলিক অখণ্ডতা যদি হুমকির মধ্যে পড়ে, রাশিয়া এবং এর জনগণকে রক্ষা করার জন্য আমরা সব রকমের ব্যবস্থা নেবো। এটা কোনো ফাঁকা বুলি নয়। যারা পারমাণবিক অস্ত্র নিয়ে আমাদের ব্ল্যাকমেইল করতে চায়, তাদের জানা উচিত যে, পাল্টা বাতাস তাদের দিকেও যেতে পারে। তিনি অভিযোগ করেন, পশ্চিমা দেশগুলো প্রমাণ করেছে যে, তারা চায় না রাশিয়া আর ইউক্রেনের মধ্যে শান্তি থাকুক। ডনবাসে যারা লড়াই করছে, তাদেরও আইনি স্বীকৃতি দেয়ার ঘোষণা দিয়েছেন পুতিন। ভ্লাদিমির পুতিন আরও বলেছেন, ইউক্রেনের যে এলাকাগুলো রাশিয়ার নিয়ন্ত্রণে রয়েছে, সেখানকার বাসিন্দারা নয়া নাৎসিদের রাজত্বে যেতে চায় না। সেখানে যে তথাকথিত গণভোটের আয়োজনের পরিকল্পনা করা হচ্ছে, পুতিন বলেছেন, আমরা তাদের সহায়তায় রয়েছি। ইউক্রেনের যে এলাকাগুলো রাশিয়ার নিয়ন্ত্রণে রয়েছে, তারা এই সপ্তাহের মধ্যেই রাশিয়ায় যোগ দেয়া প্রশ্নে জরুরি গণভোট আয়োজনের ঘোষণা দিয়েছে। যুক্তরাষ্ট্র, জার্মানি এবং ফ্রান্স জানিয়েছে, তারা এরকম লজ্জাকর গণভোটের ফলাফল কখনোই মেনে নেবে না। ন্যাটো সামরিক জোট জানিয়েছে, এ ধরনের পরিকল্পনা যুদ্ধকে আরও উস্কে দেবে।\n\nওদিকে পুতিনের এমন পরিকল্পনায় উদ্বেগ প্রকাশ করেছেন বিশ্বনেতারা। এর মধ্যে আছে বৃটেন, যুক্তরাষ্ট্র, জার্মানি, ইউরোপিয়ান ইউনিয়ন, চীন, নেদারল্যান্ডস, লাতভিয়া, চেক প্রজাতন্ত্র, লিথুয়ানিয়া, রোমানিয়া প্রভৃতি দেশ। বৃটিশ পররাষ্ট্রমন্ত্রী জিলিয়ান কিগান বলেছেন, পুতিনের এমন বক্তব্য ইউক্রেন যুদ্ধে উদ্বেগজনকভাবে বৃদ্ধি করবে এবং তার এমন হুমকিকে অবশ্যই গুরুত্ব দিয়ে নেয়া উচিত। বৃটিশ প্রতিরক্ষামন্ত্রী বেন ওয়ালেস বলেছেন, নিজের জনগোষ্ঠীকে যুদ্ধে পাঠাবে না বলে পুতিন যে প্রতিশ্রুতি দিয়েছিলেন, তিনি নিজেই সেই প্রতিশ্রুতি ভঙ্গ করছেন। কোনো হুমকি বা প্রচারণাই এটাকে আড়াল করতে পারবে না যে, যুদ্ধ জিতছে ইউক্রেন। আন্তর্জাতিক সম্প্রদায় ঐক্যবদ্ধ আছে এবং রাশিয়া বৈশ্বিকভাবে ছোট হয়ে পড়ছে। ইউক্রেনে নিযুক্ত যুক্তরাষ্ট্রের রাষ্ট্রদূত ব্রিজেত ব্রিঙ্ক টুইটারে বলেছেন, আংশিক এই সেনা সমাবেশ হলো দুর্বলতার লক্ষণ।\n\nলজ্জার গণভোট এবং সেনা সমাবেশ ঘটানো হলো দুর্বলতা, যা রাশিয়ার ব্যর্থতাকে ফুটিয়ে তোলে। ইউক্রেনের ভূখণ্ডকে কখনোই রাশিয়ার বলে স্বীকৃতি দেবে না যুক্তরাষ্ট্র। যতদিন লাগে ইউক্রেনীয়দের পাশে আমরা অব্যাহতভাবে অবস্থান করবো। পুতিনের কর্মকাণ্ডের আরও নিন্দা জানিয়েছেন জার্মানির ভাইস চ্যান্সেলর রবার্ট হ্যাবেক। তিনি বলেছেন, এটা হলো রাশিয়ার তরফ থেকে আরেকটি বাজে এবং ভুল পদক্ষেপ। কীভাবে রাজনৈতিকভাবে এর জবাব দেয়া যায়, আমরা তা নিয়ে আলোচনা করবো। ইউক্রেনে রাশিয়া যে লজ্জার গণভোট করছে তাকে কখনোই স্বীকৃতি দেয়া হবে না বলে জানিয়েছেন সরকারের মুখপাত্র। ইউরোপিয়ান কমিশনের মুখপাত্র পিটার স্ট্যানো সংবাদ সম্মেলনে বলেছেন, আংশিক সেনা সমাবেশের বিষয়ে যে ডিক্রি জারি করা হয়েছে তাতে এটাই প্রমাণিত হয় যে, রাশিয়ার প্রেসিডেন্ট বেপরোয়া হয়ে উঠেছেন। তিনি শুধু সংকটকে বৃদ্ধি করতে চাইছেন। শান্তিতে তার মোটেও আগ্রহ নেই। ওদিকে সতর্ক প্রতিক্রিয়া দিয়েছে চীন।\n\nতাদের পররাষ্ট্র মন্ত্রণালয় সব পক্ষের প্রতি আহ্বান জানিয়েছে আলোচনায় বলে শলাপরামর্শ করতে এবং তার মধ্যদিয়ে নিরাপত্তা নিয়ে উদ্বেগের সমাধান বের করতে। বুধবার নিয়মিত মিডিয়া ব্রিফিংয়ে পররাষ্ট্র মন্ত্রণালয়ের মুখপাত্র ওয়াং ওয়েনবিন বলেন, ইউক্রেন ইস্যুতে চীনের অবস্থান সুসংহত এবং পরিষ্কার। ওদিকে সেনা সমাবেশের সিদ্ধান্তকে ক্রেমলিনের ভেতরে পীড়ার লক্ষণ বলে বর্ণনা করেছেন ডাচ্‌ প্রধানমন্ত্রী মার্ক রুত্তি। লাতভিয়া হলো ইউরোপিয়ান ইউনিয়নের একটি সদস্য দেশ। রাশিয়ার সঙ্গে তাদের সীমান্ত আছে। তারা বলেছে, আংশিক সেনা সমাবেশের ফলে মস্কো থেকে পালানো কোনো রাশিয়ান শরণার্থীকে তারা আশ্রয় দেবে না। দেশটির পররাষ্ট্রমন্ত্রী এডগারস রিনকেভিচ বুধবার এক টুইটে একথা বলেছেন। ওদিকে চেক প্রজাতন্ত্রের প্রধানমন্ত্রী পিটার ফাইয়ালা বলেন, পুতিনের এমন উদ্যোগ হলো যুদ্ধের উত্তেজনাকে আরও বাড়িয়ে দেয়া। এতে প্রমাণ হয় রাশিয়াই একক আগ্রাসনকারী। এখন প্রয়োজন ইউক্রেনকে সাহায্য করা।",
    "চাঁদ মামা প্রতারক সোহেল ভারতে মঈদুল্লাহ গাজী!": "নিজস্ব প্রতিবেদক: ইভ্যালি আদলে খুলেছিলেন ‘চাঁদ মামা’ ই-কমার্স। ৬৪ জেলায় নিয়োগ দিয়েছিলেন এজেন্ট। এজেন্টদের মাধ্যমে কয়েক কোটি টাকা হাতিয়ে নিয়ে পালিয়ে গেছেন প্রতিবেশি দেশ ভারতে। সেখানে গিয়েও শুরু করেছেন একাধিক প্রতারণা ব্যবসা। তার প্রতারণার শিকার হয়েছেন নানা কাজে ভারতে যাওয়া একাধিক বাংলাদেশী। প্রতারিতদের কেউ কেউ ভারতের আইন-শৃঙ্খলা বাহিনীর কাছে করেছেন লিখিত অভিযোগ।\n\nসংশ্লিষ্ট একাধিক সূত্র জানায়, আলোচিত এই প্রতারকের নাম খুলনা মোল্লারহাটের শরিফুল ইসলাম। যদিও ‘চাঁদ মামা’ নামে ই-কমার্স প্রতিষ্ঠান খোলার সময় নিজের নাম পাল্টে রাখেন আরমান গাজী। এর আগে বিয়ের কাগজপত্রে নিজের নাম লেখেন সোহেল আরমান। ২০২০ সালের মার্চে করোনার প্রেক্ষাপটে স্থল সীমান্ত বন্ধ হওয়ার আগে স্ত্রী ও এক ছেলেকে দেশে রেখে ভারতে পাড়ি জমান শরিফুল ওরফে সোহেল ওরফে আরমান ওরফে মঈদুল্লাহ গাজী। তার প্যান কার্ড নাম্বার উকইচএ৩০৮৮ঘ. আধার নাম্বার ৬৭৮৫৪২০৭৬১২৬ ঠওউ: ৯১৫১৬৭২৮৮৬১২২৯৩৮, ভারতীয় পাসপোর্ট নাম্বার ঠ৩৪৮৭১৯৬, ওংংঁ ফধঃব ১০/১১/২০২১, ঊীঢ়রৎবফ ফধঃব ০৯/১১/২০৩১। এছাড়া তার ও তার ব্যবসা প্রতিষ্ঠানের নামে ঈড়ঃধশ সধযরহফৎধ নধহশ, ঐউঋঈ ইধহশ, ঝইও ধপপড়ঁহঃ, অীরং নধহশ-এ একাউন্ট রয়েছে।\n\nপাসপোর্ট ছাড়া অবৈধভাবে ভারতে ঢুকে সোহেল ওরফে মঈদুল্লাহ গাজী নিজেকে বার্বুচি হিসেবে পরিচয় দিতে থাকে। একপর্যায়ে একটি রেস্টুরেন্টে বার্বুচির কাজ শুরু করে সে। কাজের ফাঁকে ফাঁকে সে নিজেকে কম্পিউটার এক্সপার্ট হিসেবে জাহির করে। একপর্যায়ে হোটেল কর্মচারির পরিচয়ের আড়ালে শুরু করে অনলাইনে কোভিড-১৯ এর ভুয়া সনদ দেয়ার কাজ। প্রতিটি সনদের বিপরীতে মঈদুল্লাহ গাজী ৬০০ থেকে ১২শ’ রুপি পর্যন্ত নিতে থাকে। মূলত বাংলাদেশী যাত্রীরা বর্ডার পার, এয়ারপোর্ট পার ও ভারতের অভ্যন্তরীণ যাতায়াতে এ ভুয়া সনদ ব্যবহার করে। ভুয়া সনদ নিয়ে কেউ ধরা পড়লে মঈদুল্লাহ গাজী ৫ গুণ টাকা দিয়ে যাত্রীদের ছেড়ে দেয়ার ব্যবস্থা করে।\n\nসূত্র জানায়, একের পর এক অবৈধ কাজে জড়িত থাকার একপর্যায়ে মঈদুল্লাহ সিদ্ধান্ত নেয়-সে ভারতীয় প্যান কার্ড, আধার কার্ড ও পাসপোর্টের ব্যবসা করার। বাংলাদেশ থেকে কেউ ভারত গেলে মঈদুল্লাহ গাজী তাদের শর্টকাট পথে ভারতীয় প্যান কার্ড, আধার কার্ড, পাসপোর্ট করার পথ দেখায়। কী কী সুবিধা মিলবে-তার বিবরণ দেয়। এভাবে সে মক্কেল ধরে। মক্কেলের কাছ থেকে বড় অঙ্কের টাকা নিয়ে সে প্রথমে মক্কেলের বাবা-মা’র নাম বদল করে। একই সঙ্গে বয়স ১০ বছর কমিয়ে প্যান কার্ড, আধার কার্ড করে।\n\nপাসপোর্ট পর্যন্ত প্যাকেজ আকারে সে মক্কেলদের কাছ থেকে নেয় ১ লাখ ২০ রুপি। সূত্র জানায়, ভুয়া কোভিড সনদ, প্যান কার্ড, আধার কার্ড, পাসপোর্টের কাজসহ মানবপাচার, হুন্ডি ব্যবসা করে মঈদুল্লাহ গাজী এরই মধ্যে হাতিয়ে নিয়েছে কোটি কোটি টাকা।\n\nঅবৈধ সব কাজ হাতে নেয়ার সময় মঈদুল্লাহ গাজী নিজের পরিচয় দেয়-সে আসামের এক মন্ত্রী পরিবারের জামাই। তার স্ত্রী একজন চিকিৎসক। এ কারণে চিকিৎসা সংক্রান্ত কাগজপত্র তৈরি করা তার জন্য সবচেয়ে সহজ কাজ।\n\nএসব করেই ক্ষান্ত দেয় না মঈদুল্লাহ গাজী। একপর্যায়ে বাংলাদেশ টুরস এন্ড ট্রাভেলস নামে ২০ মারকুইস স্ট্রিটে একটা দোকান নেয়। এ দোকান থেকে শুরু করে মানবপাচারের ব্যবসা। আড়ালে একই সঙ্গে হুন্ডির ব্যবসাও আরম্ভ করে সে। মাল্টা ও রোমানিয়া পাঠানোর কথা বলে সে শত শত বাংলাদেশীকে অবৈধভাবে ভারতে পার করে নেয়।\n\nসূত্র জানায়, মঈদুল্লাহ গাজী গোপনে মাঝে মধ্যেই বাংলাদেশে আসে। মক্কেল গুছিয়ে আবার ভারতে ঢুকে পড়ে। তার বিরুদ্ধে ভারতীয় পুলিশ, কোর্ট, সিবিআই দপ্তরে অভিযোগ করা হয়েছে।\n\nসূত্র আরও জানায়, শুরুর দিকে সে পরিচয় দিত- বহুল আলোচিত পি কে হালদারের সঙ্গে তার আর্থিক ব্যবসা রয়েছে। রয়েছে বাংলাদেশের বড় বড় মার্চেন্টদের সঙ্গে পরিচয়। এসব পরিচয় ভাঙিয়ে মঈদুল্লাহ গাজী এখন ইউরোপে সেটেল্ড হওয়ার চেষ্টায় ভারতে বসে কোটি কোটি টাকা হাতিয়ে নেয়ার জন্য বেপরোয়া হয়ে উঠেছে। এর অংশ হিসেবে সে ভারতীয় মাফিয়াদের সঙ্গে হাত মিলিয়েছে।",
    "সংক্ষিপ্ত বিশ্ব সংবাদ: ০৮ সেপ্টেম্বর ২০২২": "আমাদের চারপাশে অসংখ্য ঘটনা ঘটছে প্রতিদিনই। এর মধ্যে হয়তো আলোচনায় আসে হাতেগোনা কিছু। তবে সময় ও পরিস্থিতির পরিপ্রেক্ষিতে গুরুত্বপূর্ণ হয়ে ওঠে বেশকিছু বিষয়। এগুলো জানা না থাকলে অনেক ক্ষেত্রেই পিছিয়ে পড়তে হয়। এ কারণে বিশ্বের বিভিন্ন প্রান্তে ঘটে যাওয়া নানা ঘটনা থেকে সংক্ষেপে গুরুত্বপূর্ণ কিছু সংবাদ থাকছে জাগো নিউজের পাঠকদের জন্য-\n\nরানি এলিজাবেথের অবস্থা ‘উদ্বেগজনক’\n\nব্রিটেনের রানি এলিজাবেথের শারীরিক অবস্থায় ‘উদ্বিগ্ন’ চিকিৎসকরা। তাকে নিবিড় পর্যবেক্ষণে রাখা হয়েছে বলে জানিয়েছে বাকিংহাম প্যালেস কর্তৃপক্ষ। রানি বেশ কিছুদিন থেকেই স্কটল্যান্ডের বালমোরাল প্রাসাদে রয়েছেন। শারীরিক অসুস্থতার কারণে কয়েক মাস ধরেই জনসম্মুখে আসা কমিয়ে দিয়েছিলেন তিনি। বয়স এরই মধ্যে ৯৬ বছর পার হয়েছে রানি এলিজাবেথের।\n\nফের সিঙ্গাপুরের শীর্ষ ৫০ ধনীর তালিকায় সামিট গ্রুপের আজিজ খান\n\nসিঙ্গাপুরের শীর্ষ ৫০ ধনীর তালিকা প্রকাশ করেছে মার্কিন সাময়িকী ফোর্বস। এই তালিকায় ফের বাংলাদেশের সামিট গ্রুপের চেয়ারম্যান মুহাম্মদ আজিজ খানের নাম উঠে এসেছে। শীর্ষ ধনীদের তালিকায় এবার ৪২তম অবস্থানে রয়েছেন তিনি। বুধবার (৭ সেপ্টেম্বর) ওই তালিকা প্রকাশ করা হয়।\n\nযুক্তরাষ্ট্রে কমেই চলেছে পেট্রলের দাম\n\nযুক্তরাষ্ট্রে কমেই চলেছে গ্যাসোলিন বা পেট্রলের পাইকারি দাম। পরিশোধকরা বাড়তি উৎপাদন চালিয়ে যাওয়ায় আগামী মাসগুলোতে এর দাম আরও কমবে বলে মনে করছেন ব্যবসায়ী ও বিশ্লেষকরা। যুক্তরাষ্ট্রে পরিশোধিত জ্বালানি বা পাতন পণ্যের মজুত এক দশকের মধ্যে সর্বনিম্ন পর্যায়ে রয়েছে।\n\nযে উপায়ে জ্বালানি সংকট মোকাবিলা করছে বিভিন্ন দেশ\n\nকরোনাভাইরাস মহামারি, খরা, তীব্র দাবদাহ এবং ইউক্রেন যুদ্ধের কারণে সারাবিশ্বেই জ্বালানি সংকট তৈরি হয়েছে। এর ফলে বিশ্বের প্রায় সব দেশেই তেল ও গ্যাসের দাম অত্যধিক মাত্রায় বৃদ্ধি পেয়েছে। জ্বালানির খরচ বেড়ে যাওয়ায় খাদ্য, পরিবহন, পরিষেবা সবকিছুর খরচই বেড়েছে। এর ফলে প্রায় সব দেশের সরকারের ওপরই বড় ধরনের চাপ তৈরি হয়েছে। পরিস্থিতি সামাল দিতে জ্বালানি সাশ্রয়ের মাধ্যমে ব্যয় কমিয়ে অভিনব সব কর্মসূচি গ্রহণ করা হয়েছে।\n\nযুক্তরাষ্ট্রকে কি ছাড়িয়ে যাবে চীনের অর্থনীতি: দ্য ইকোনমিস্ট\n\nএক শতাব্দী আগেও চীন বিশ্বের বৃহত্তম অর্থনীতির দেশ ছিল। অনেক বিশ্লেষক মনে করছেন, আবারও সেই অবস্থানে ফিরে আসবে দেশটি। তবে এশিয়ান জায়ান্টকে ঘিরে থাকা জটিল পরিস্থিতি, যার মধ্যে কিছু স্বয়ংক্রিয় বটে, আমেরিকাকে পেছনে ফেলে মেরু অবস্থানে ফিরে আসতে সময় লাগবে। এখন অনেক অর্থনীতিবিদই ধারণা করছেন সেই দিন হয়তো নাও ফিরে আসতে পারে।\n\nডলারের বিপরীতে ব্রিটিশ পাউন্ডের মান ৩৭ বছরে সর্বনিম্ন\n\nকরোনা মহামারির পর রাশিয়া-ইউক্রেন যুদ্ধকে কেন্দ্র করে ক্রমেই শক্তিশালী হচ্ছে মার্কিন ডলার। বিশ্বের বিভিন্ন দেশের মুদ্রার বিপরীতে এটির দাম বেড়েই চলেছে। অন্যদিকে কমছে অন্যান্য মুদ্রার মূল্য। বুধবার (৭ সেপ্টেম্বর) সন্ধ্যার দিকে ব্রিটিশ মুদ্রার দাম কমে ১৯৮৫ সালের পর সর্বনিম্ন হয়েছে।\n\nডলারের ওপর থেকে আস্থা চলে গেছে: পুতিন\n\nমার্কিন ডলার ও ইউরোর মতো প্রচলিত মুদ্রার ওপর থেকে আস্থা চলে গেছে। তাছাড়া এসব মুদ্রা এখন আর আন্তর্জাতিক লেনদেনের জন্য ভিত্তি হতে পারে না বলে মন্তব্য করেছেন রাশিয়ার প্রেসিডেন্ট ভ্লাদিমির পুতিন। রাশিয়ার সংবাদমাধ্যম আরটির এক প্রতিবেদনে এ তথ্য জানানো হয়েছে।\n\nইউক্রেনকে আরও ৬৭ কোটি ডলারের বেশি সহায়তা দিচ্ছে যুক্তরাষ্ট্র\n\nইউক্রেনকে আরও ৬৭ কোটি ডলারের বেশি সামরিক সহায়তা দেওয়ার ঘোষণা দিয়েছে যুক্তরাষ্ট্র। এক বিবৃতিতে মার্কিন প্রতিরক্ষা মন্ত্রী লয়েড অস্টিন এ তথ্য নিশ্চিত করেছেন। জার্মানির রামস্টেইন বিমানঘাঁটিতে মিত্রদের সঙ্গে এক বৈঠকে ইউক্রেনকে আরও সামরিক সহায়তা দেওয়ার ঘোষণা দেন তিনি।\n\nরোমানিয়ার কূটনীতিককে বহিষ্কার করেছে রাশিয়া\n\nরাশিয়ায় নিযুক্ত রোমানিয়ার কূটনীতিককে বহিষ্কার করা হয়েছে। মস্কো এক বিবৃতিতে এ তথ্য নিশ্চিত করেছে। বৃহস্পতিবার ওই কূটনীতিককে অবিলম্বে রাশিয়া ত্যাগ করতে বলা হয়। মূলত রোমানিয়া থেকে রুশ কূটনীতিককে বহিষ্কারের পাল্টা জবাব হিসেবেই এই পদক্ষেপ নিয়েছে মস্কো। সম্প্রতি রোমানিয়ার রাজধানী বুখারেস্টে নিযুক্ত রুশ কূটনীতিককে বহিষ্কার করা হয়।\n\nকানাডায় ছুরি হামলা: দ্বিতীয় সন্দেহভাজনেরও মৃত্যু\n\nকানাডায় ছুরি হামলার ঘটনায় দ্বিতীয় সন্দেহভাজন মাইলস স্যান্ডারসনেরও মৃত্যু হয়েছে। ঘটনার কয়েক দিন পর পুলিশ তাকে গ্রেফতার করতে সক্ষম হয়। এরপর মাইলস অসুস্থ বোধ করলে তাকে হাসপাতালে ভর্তি করানো হয়। সেখানে তার মৃত্যু হয়। এর আগে প্রথম সন্দেহভাজন ডেমিন স্যান্ডারসনের মরদেহ উদ্ধার করা হয়।\n\nজরুরি হেল্পলাইনে ফোন করে মায়ের জীবন বাঁচালো ৪ বছরের শিশু\n\nবিপদ কাউকে বলে-কয়ে আসে না। তার জন্য সবসময় প্রস্তুত থাকতে হয়। সেই ভাবনা থেকে চার বছরের ছোট্ট শিশু মন্টিকে মোবাইল ফোন আনলক করা এবং জরুরি হেল্পলাইনে কল করা শিখিয়েছিলেন মা। কিন্তু এই বিদ্যা যে একদিন পরেই তার জীবন বাঁচাবে, তা হয়তো ঘুণাক্ষরেও ভাবেননি তাসমানিয়ার বাসিন্দা ওয়েন্ডি।\n\nকেএএ/জেআইএম",
    "ইউক্রেনকে গোপনে দূরপাল্লার হিমারস রকেট দিয়েছে যুক্তরাষ্ট্র": "যুক্তরাষ্ট্র কর্তৃক হিমারস রকেট সিস্টেমের জন্য ৩০০ কিলোমিটার পর্যন্ত পরিসরের কিছু রকেট ইতিমধ্যেই ইউক্রেনে পৌঁছে দেয়া হয়েছে, ডোনেৎস্ক পিপলস রিপাবলিকের নেতা ডেনিস পুশিলিন বুধবার বলেছেন। রাশিয়ার টিভি চ্যানেল ওয়ানকে তিনি বলেন, ‘আমাদের সূত্র অনুযায়ী, এই ধরনের কিছু রকেট (৩০০ কিলোমিটার পর্যন্ত রেঞ্জ সহ) ইতিমধ্যেই ইউক্রেনে পৌঁছে দেয়া হয়েছে। মিত্র বাহিনী এই অস্ত্রগুলি ধ্বংস করার চেষ্টা করছে।’\n\nএর আগে, মার্কিন প্রশাসন বলেছিল যে, হিমারস রকেট সিস্টেমের জন্য কিয়েভকে যে ধরণের রকেট দেয়া হচ্ছে, তার রেঞ্জ ৮০ কিলোমিটারের বেশি হবে না। প্রশাসন বলেছে যে, ইউক্রেন মার্কিন যুক্তরাষ্ট্রকে আশ্বাস দিয়েছে যে, তারা রাশিয়ার লক্ষ্যবস্তুতে এসব রকেট ব্যবহার করবে না। রাশিয়ার পররাষ্ট্র মন্ত্রণালয়ের মুখপাত্র মারিয়া জাখারোভা পরে বলেছিলেন যে, রাশিয়ায় লক্ষ্যবস্তুর বিরুদ্ধে মার্কিন হিমারস রকেট ব্যবহার না করার বিষয়ে কিয়েভের আশ্বাসগুলি মূল্যহীন এবং বিশ্বাস করা যায় না।\n\nএম১৪২ হিমারস (হাই মোবিলিটি আর্টিলারি রকেট সিস্টেম) হল লকহিড মার্টিন দ্বারা তৈরি একটি অত্যন্ত মোবাইল মাল্টিপল লঞ্চ রকেট সিস্টেম (এমএলআরএস)। এতে রয়েছে, ২২৭-মিলিমিটার রকেট, গুলি চালানোর জন্য ছয়টি গাইড সহ একটি লঞ্চার বা এটিএসিএমএস পরিবারের একটি নির্দেশিত অপারেশনাল-কৌশলগত ব্যালিস্টিক ক্ষেপণাস্ত্র (আর্মি ট্যাকটিক্যাল মিসাইল সিস্টেম)। এগুলো একটি পাঁচ টন ওজনের ছয় চাকার ট্রাকে স্থাপণ করা হয়েছে।\n\nএ সিস্টেমের জন্য ২০ ধরণেরও বেশি ধরণের গোলাবারুদ তৈরি করা হয়েছে। তাদের পরিসর, প্রকারের উপর নির্ভর করে, ৩০ কিলোমিটার থেকে ৮০ কিলোমিটার (এমএলআরএস মোডে) এবং ৩০০ কিলোমিটার পর্যন্ত (যখন অপারেশনাল-কৌশলগত ক্ষমতায় ব্যবহৃত হয়) মিসাইল সিস্টেম)। মার্কিন যুক্তরাষ্ট্র, সিঙ্গাপুর, সংযুক্ত আরব আমিরাত, কানাডা, পোল্যান্ড, রোমানিয়া এবং জর্ডান সহ বেশ কয়েকটি দেশ এই ব্যবস্থা বিক্রি করেছে। সূত্র: তাস।",
    "চরম আবহাওয়ার বলি বিশ্বের নদীগুলো": "নদীর মাঝখানে বৈঠা ছাড়া নৌকায় আটকা পড়ার মানে হল, আপনি কঠিন বিপদে পড়েছেন। তবে এই গ্রীষ্মে উত্তর গোলার্ধের কোনো কোনো নদীতে তেমনটা হলে বৈঠা কাজে নাও লাগতে পারে।\n\nটানা বৃষ্টিহীন দিন আর অবিরাম তীব্র তাপদাহে যুক্তরাষ্ট্র, ইউরোপ, এশিয়া এবং মধ্যপ্রাচ্যের অনেক নদীর প্রাণ যায় যায় অবস্থা। বিরূপ আবহাওয়ায় নদীগুলোর প্রস্থ এবং গভীরতা কমে গেছে।\n\nপানি কমে নদীর তলদেশ জেগে ওঠার ঘটনা এখন খুব সাধারণ দৃশ্য। কিছু নদী আবার এতটাই শুকিয়েছে যে, নৌযান চলাচলেরও অনুপযোগী হয়ে পড়েছে।\n\nএক প্রতিবেদনে সিএনএন দেখিয়েছে, মানবসৃষ্ট জলবায়ু সংকট কীভাবে বিশ্বের জলধারাগুলোকে বদলে দিচ্ছে। এর প্রভাব কেবল নদীর ওপরই পড়ছে না; যারা এসব নদীর পানি পান করেন, জমিতে সেচ, বিদ্যুৎ উৎপাদন বা পণ্য পরিবহনে নদীই যাদের ভরসা, তাদের জীবনকেও পাল্টে দিচ্ছে চরম আবহাওয়া।\n\nস্যাটেলাইট থেকে তোলা ছয়টি বড় নদীর এখনকার এবং আগের ছবি বিশ্লেষণ করে সিএনএন দেখিয়েছে, মানুষের কর্মফলে কীভাবে মারা যাচ্ছে বহু সভ্যতার জন্ম দেওয়া এসব জলধারা।",
    "সম্ভাবনা দেখাচ্ছে জাহাজশিল্প": "পুরোনো ছবি\n\nadvertisement\n\nদেশের অর্থনৈতিক কর্মকাণ্ড বাড়তে থাকায় সমুদ্রপথে পণ্য আমদানি বাড়ছে। এসব পণ্য আমদানিতে বিদেশি জাহাজের ওপর ভরসা করতে হতো। এর পর নিজেরাই জাহাজ বানাতে শুরু করলেন বিনিয়োগকারীরা। এখন বিদেশে জাহাজ রপ্তানিতে সাফল্য আসতে শুরু করেছে। ভারতের সঙ্গে নৌচুক্তি হয়েছে। তাতে অভ্যন্তরীণ নৌপথে পণ্য পরিবহনের পাশাপাশি ভারতে পণ্য পরিবহনের বড় অংশীদার হতে পারবে বাংলাদেশ। আন্তর্জাতিক মান সনদধারী জাহাজ নির্মাণ করে বিশ্বে আবারও মাথা তুলে দাঁড়াচ্ছে বাংলাদেশ।\n\nবিশ্ববাজারে ছোট ও মাঝারি নৌযানের জন্য বাংলাদেশের জাহাজ নির্মাণশিল্প গুরুত্বপূর্ণ হয়ে উঠছে। যদিও এ খাত প্রধানত অভ্যন্তরীণ বাজারের চাহিদা পূরণ করে। দেশের প্রায় ৯০% জ্বালানি, ৭০% কার্গো এবং ৩৫% যাত্রীর যাতায়ত নৌপথে, যা দেশের অভ্যন্তরে জাহাজের চাহিদা ব্যাপক বাড়িয়েছে। এখন দেশে তৈরি জাহাজ রপ্তানিও হচ্ছে। এতে বৈদেশিক মুদ্রা উপার্জনের বড় খাত তৈরি হয়েছে। শিল্পের জন্য বিপুল কাঁচামাল ও ভোগ্যপণ্য আমদানি করছে বড় বড় শিল্প গ্রুপ। এসব পণ্য বন্দর থেকে অভ্যন্তরীণ নৌপথে নিজেদের গুদামে বা কারখানায় কাঁচামাল ও পণ্য আনা-নেওয়ার জন্য আন্তর্জাতিক মানের সনদপ্রাপ্ত জাহাজ নির্মাণ হচ্ছে দেশেই।\n\nadvertisement 3\n\nচট্টগ্রামভিত্তিক জাহাজ নির্মাণ কোম্পানি এফএমসি ডকইয়ার্ড লিমিটেড সুদান সরকারের কাছ থেকে এএসডি টাগবোট নির্মাণের জন্য একটি নতুন কার্যাদেশ পেয়েছে, এই অত্যাধুনিক নৌযানের রপ্তানি মূল্য এক কোটি ৩০ লাখ ডলার।\n\nadvertisement 4\n\nসর্বশেষ বাংলাদেশের তৈরি পণ্যবাহী কনটেইনার জাহাজ যুক্তরাজ্যে রপ্তানি করেছে আনন্দ শিপইয়ার্ড। ৬ হাজার ১০০ টন ধারণক্ষমতার জাহাজটি কিনেছে যুক্তরাজ্যের প্রতিষ্ঠান এনজিয়ান শিপিং কোম্পানি লিমিটেড। জাহাজটি রপ্তানি করে ১০০ কোটি টাকার বেশি আয় করেছে বাংলাদেশ।\n\nআনন্দ শিপইয়ার্ডের কর্মকর্তারা বলছেন, ২০১৮ সাল থেকেই বৈশ্বিক বাজারে আবারও অবস্থান ফেরাতে শুরু করেছে বাংলাদেশের জাহাজশিল্প। দীর্ঘদিন পর ২০২০ সালে করোনার শুরুতে ৫৫০০ ডিডব্লিউটির আরেকটি জাহাজ রপ্তানি হয়। এখন রপ্তানির অপেক্ষায় আরও তিনটি জাহাজ। ২০১০ সাল থেকে টানা ১০ বছরের মন্দা কাটিয়ে এটি আনন্দ শিপইয়ার্ডের দ্বিতীয় জাহাজ রপ্তানি। গত দুই বছরে দেশ থেকে কোনো সমুদ্রগামী জাহাজ রপ্তানি হয়নি। ফলে এ সময়ে ‘জাহাজ’ নির্মাণ খাত থেকে রপ্তানি আয় বলতে গেলে শূন্যই ছিল। উদীয়মান খাতটির এমন দুঃসংবাদ পাশে ঠেলে এবার নতুন নতুন জাহাজ তৈরি করে এই খাতের সুদিন ফেরার আভাস।\n\nসমুদ্র উপকূলীয় এলাকায় চলাচলকারী যেসব জাহাজ নিবন্ধিত হচ্ছে, সেগুলো এখন মূলত দেশীয় জাহাজ নির্মাণ কারখানায় তৈরি হচ্ছে। এখন আগের মতো আর আমদানি করতে হচ্ছে না। জাহাজ নির্মাণ খাতে বিনিয়োগের সুফল অনেক বেশি। জাহাজ আমদানি কমে আসায় বৈদেশিক মুদ্রা সাশ্রয় হচ্ছে। দেশে কর্মসংস্থান হচ্ছে। আবার আন্তর্জাতিক মানের জাহাজ নির্মাণ করে জাহাজ রপ্তানির জন্য নিজেদের প্রস্তুত করছেন উদ্যোক্তারা, যাদের ভারী শিল্পে বিনিয়োগের সক্ষমতা অনেক বেশি।\n\nআন্তর্জাতিক মান সনদ মেনে জাহাজ নির্মাণের অনুমোদিত কারখানার সংখ্যাও বাড়ছে। বছর পাঁচেক আগেও এই সংখ্যা ছিল ১০টি। এখন তা বেড়ে ১৫টিতে উন্নীত হয়েছে।\n\nসংশ্লিষ্টরা জানান, দেশে এখন ছোট আকারে চার হাজারের মতো লাইটার জাহাজ রয়েছে। এসব জাহাজে পণ্য পরিবহন ক্ষমতা গড়ে ১ হাজার ২০০ টনের মতো। ঢাকা-চট্টগ্রাম নৌপথের গভীরতা অনুযায়ী, এখন তিন থেকে সাড়ে তিন হাজার টন পণ্য পরিবহনকারী জাহাজ চলতে পারে।\n\nএ বিষয়ে নৌপরিবহন প্রতিমন্ত্রী খালিদ মাহমুদ চৌধুরী আমাদের সময়কে বলেন, জাহাজ নির্মাণশিল্প একটি সম্ভাবনাময় রপ্তানি খাত। অত্যাধুনিক জাহাজ নির্মাণে আমাদের দক্ষতা রয়েছে। আমারা প্রত্যাশা করছি, ভবিষ্যতে এ শিল্পটি তৈরি পোশাকশিল্পের কাছাকাছি রপ্তানি আয় অর্জন করতে পারবে।\n\nপ্রতিমন্ত্রী বলেন, সমুদ্রসীমা জয় করলেও আমরা সমুদ্রসম্পদকে কাজে লাগাতে পারিনি। এক্ষেত্রে অনেক পিছিয়ে আছি। সম্ভাবনাময় এ খাত এগিয়ে নেওয়া জরুরি। সরকার এটিকে গুরুত্ব দিয়ে নানা পদক্ষেপ নিচ্ছে। ইতোমধ্যে চট্টগ্রাম, মাতারবাড়ী, মোংলা, পায়রাসহ সব বন্দরের সক্ষমতা বাড়ানো হচ্ছে।\n\nআনন্দ শিপইয়ার্ডের চেয়ারম্যান আব্দুল্লাহেল বারী বলেন, ২০০৮ সালে ডেনমার্কে অত্যাধুনিক কনটেইনার জাহাজ ‘স্টেলা মেরিস’ রপ্তানির মাধ্যমে বাংলাদেশ থেকে প্রথম জাহাজ রপ্তানি শুরু করি আমরা। এর পর মাত্র দুই বছরে বিভিন্ন দেশে ১১টি জাহাজ রপ্তানি হয়। এখন আবার রপ্তানি বাজার উন্মুক্ত হয়েছে।\n\nতিনি বলেন, আনন্দ শিপইয়ার্ড ৩০ বছরের বেশি সময় ধরে সোনারগাঁওয়ের মেঘনাঘাটে আন্তর্জাতিক মানের জাহাজ নির্মাণ করছে। ইয়ার্ডের বার্ষিক উৎপাদন প্রায় ৩০ হাজার টন। দেশি-বিদেশি ক্রেতাদের কাছে ৩৫৬টি জলযান নির্মাণ করে সরবরাহ করেছি। রপ্তানি বাজারে আরও ভালো করার সক্ষমতা আমাদের রয়েছে।\n\nজাহাজশিল্পের সঙ্গে যুক্ত উদ্যোক্তারা বলছেন, ইউরোপের বাজারে পরিবেশবান্ধব জাহাজের চাহিদা বাড়ায় রপ্তানিতে নতুন নতুন কার্যাদেশ আসতে শুরু করেছে। বাংলাদেশও এখন এসব জাহাজ নির্মাণ করছে। জাহাজ নির্মাণে অনুকূল পরিবেশ থাকায় এ খাতে নতুন বিনিয়োগ বৃদ্ধিরও পরিকল্পনা রয়েছে উদ্যোক্তাদের। তবে এ খাতের বড় চ্যালেঞ্জ জাহাজের নির্মাণসামগ্রী, বিশেষ করে রডের দাম অস্বাভাবিক হারে বেড়েছে। এটি সামাল দিতে পারলে বিনিয়োগকারীদের আগ্রহ বাড়বে।\n\nসাত বছর আগেও ভারতের সঙ্গে বাংলাদেশের উপকূলীয় বাণিজ্যের জন্য আন্তর্জাতিক মান সনদপ্রাপ্ত কোনো জাহাজ খুঁজে পায়নি নৌপরিবহন পরিবহন অধিদপ্তর। যে ২২টি জাহাজ বাছাই করেছিল তৎকালীন সমুদ্র পরিবহন অধিদপ্তর, তার কোনোটিরই আন্তর্জাতিক মান সনদ ছিল না। এখন পরিস্থিতি পাল্টেছে।\n\nজাহাজ নির্মাণে আন্তর্জাতিক মান অনুসরণ হচ্ছে কিনা, তা প্রতিটি ধাপে তত্ত্বাবধান করে সনদ দেয় আন্তর্জাতিক ক্ল্যাসিফিকেশন সোসাইটির সদস্যভুক্ত ১২টি প্রতিষ্ঠান। একসময় দেশে শুধু রপ্তানিযোগ্য জাহাজই আন্তর্জাতিক মান তত্ত্বাবধানকারী সংস্থার অধীনে তৈরি হতো।\n\nআন্তর্জাতিক মান অনুযায়ী, সমুদ্র উপকূলীয় এলাকায় চলাচলের জন্য এসব জাহাজের উপযুক্ত কারিগরি ও নিরাপত্তাব্যবস্থা রয়েছে। দেশে এসব জাহাজ নির্মাণের অনুমতি ও নিবন্ধন দেয় চট্টগ্রামের নৌবাণিজ্য কার্যালয়। নৌবাণিজ্য কার্যালয়ের তথ্য অনুযায়ী, গত তিন বছরে দেশে পণ্য পরিবহনের আন্তর্জাতিক মান সনদপ্রাপ্ত জাহাজের সংখ্যা বাড়ছে। এ সময়ে এলপিজি, জ্বালানি ও ভোজ্যতেল, সাধারণ পণ্য ও কনটেইনার পরিবহনের ৭০টির বেশি জাহাজ নির্মিত হয়েছে। নির্মাণাধীন আছে আরও ৩০টি জাহাজ। দেশের অভ্যন্তরে ব্যবহারের জন্য স্থানীয়ভাবে নির্মিত নৌযানের মধ্যে রয়েছে এমপিভি, কনটেইনার, বাল্কার, ট্যাঙ্কার, ড্রেজার, টাগ এবং যাত্রীবাহী ফেরি। আকারে এগুলো এক হাজার থেকে ২০ হাজার ডিডব্লিউটির মধ্যে। দেশে ছোট-বড় মিলিয়ে প্রায় ৩০০ শিপইয়ার্ড রয়েছে; যদিও এর মধ্যে মাত্র ১০টি প্রতিষ্ঠান রপ্তানিযোগ্য জলযান তৈরি করে। অভ্যন্তরীণ বাজার ১০ থেকে ১৫ শতাংশ হারে বাড়লেও ৫ থেকে ৬ শতাংশ হারে বাড়ছে রপ্তানি বাজার।\n\nজাতিসংঘের বাণিজ্য ও উন্নয়ন সংস্থার সর্বশেষ প্রতিবেদন অনুযায়ী, জাহাজ নির্মাণশিল্পে পাঁচ বছরের ব্যবধানে বাংলাদেশ ১৩ ধাপ এগিয়ে ১৪ নম্বরে উন্নীত হয়েছে। পেছনে ফেলে দিয়েছে পাঁচ বছর আগে বাংলাদেশের ওপরে থাকা যুক্তরাষ্ট্র, ভারত, সিঙ্গাপুর, স্পেন ও রোমানিয়া, মালয়েশিয়া, নরওয়ে ও ইন্দোনেশিয়ার মতো দেশকে। ২০২০ সালে বৈশ্বিক মান সনদধারী জাহাজ নির্মাণের তথ্য ব্যবহার করে এই হিসাব করেছে সংস্থাটি।",
    "একদিনে ১২০০ সেনা হারিয়েছে ইউক্রেন": "রাশিয়ার প্রতিরক্ষা মন্ত্রণালয়ের মুখপাত্র লেফটেন্যান্ট-জেনারেল ইগর কোনাশেনকভ মঙ্গলবার জানিয়েছেন, ইউক্রেনের প্রেসিডেন্ট ভলোদিমির জেলেনস্কির নির্দেশে নিকোলায়েভ-ক্রিভোই রোগ এবং অন্যান্য অঞ্চলে আক্রমণ চালানোর প্রচেষ্টায় ইউক্রেনের সেনাবাহিনী গত দিনে ১,২০০ জনেরও বেশি কর্মীকে হারিয়েছে। এদিকে, হাঙ্গেরির পররাষ্ট্রমন্ত্রী পিটার সিজ্জার্তো বলেছেন, ইইউ’র সদস্য দেশগুলোর উচিত এমন পদক্ষেপ নেয়া বন্ধ করা যা ইউক্রেনে সংঘাত বাড়াতে সাহায্য করে, পরিবর্তে একটি শান্তিপূর্ণ সমাধানের দিকে মনোনিবেশ করা উচিত।\n\nকোনাশেনকভ বলেছেন, নিকোলায়েভ-ক্রিভোই রোগ এবং অন্যান্য অঞ্চলে ইউক্রেনের সামরিক বাহিনীর আক্রমণের পতনের ফলে শত্রুদের ব্যাপক ক্ষয়ক্ষতি হয়েছে। ‘গত ২৪ ঘন্টায়, রাশিয়ান বাহিনী তাদের কার্যকরী অভিযানে ৪৮টি ট্যাঙ্ক, ৪৬টি পদাতিক যুদ্ধের যান, ৩৭টি যুদ্ধের অন্যান্য সাঁজোয়া যান, ৮টি পিকআপ যানবাহন বড়-ক্যালিবার মেশিনগান ধ্বংস এবং ১,২০০ জনেরও বেশি ইউক্রেনীয় সেনাকে হত্যা করেছে,’ জেনারেল রিপোর্ট করেছেন।\n\nশত্রুর অগ্রযাত্রা প্রতিহত করার জন্য, রাশিয়ান বাহিনী আক্রমণে অংশ নেয়ার জন্য পশ্চিম ইউক্রেন থেকে পুনঃনিয়োজিত ইউক্রেন সেনাবাহিনীর ১২৮ তম পৃথক পর্বত হামলা ব্রিগেডের ইউনিটগুলিকে বিতাড়িত করেছে, কোনাশেনকভ বলেছেন। ‘সেই ব্রিগেডের পাঁচজন সৈনিক তাদের অস্ত্র ফেলে আত্মসমর্পণ করেছে,’ মুখপাত্র বলেছেন। তিনি রিপোর্ট করেছেন যে, রাশিয়ান বাহিনী স্থল-ভিত্তিক নির্ভুল অস্ত্র দ্বারা হামলা চালিয়েছে, ২০০ জনেরও বেশি ইউক্রেনীয় জঙ্গি এবং প্রায় ৪০ জন বিদেশী ভাড়াটে সৈন্যদের নিপ্রোপেট্রোভস্ক অঞ্চলে নির্মূল করেছে।\n\n‘আলেকসান্দ্রোভকা বসতির এলাকায় স্থল-ভিত্তিক নির্ভুল অস্ত্র দ্বারা হামলা নিম্নলিখিত লক্ষ্যবস্তুগুলিকে ধ্বংস করা হয়: অস্থায়ী স্থাপনার স্থান এবং ইউক্রেনীয় সেনাবাহিনীর ১ম ট্যাঙ্ক ব্রিগেডের একটি গোলাবারুদ ডিপো। এই হামলাগুলি সহ ৪০ জন বিদেশী ভাড়াটে ও ২০০ জনেরও বেশি জঙ্গিকে নির্মূল করা হয়েছে। পাশাপাশি ২০ টিরও বেশি সাঁজোয়া যান এবং প্রচুর পরিমাণে আর্টিলারি শেল ধ্বংস করা হয়েছে,’ মুখপাত্র বলেছেন।\n\nকোনাশেনকভ রিপোর্ট করেছেন যে, রাশিয়ান এরোস্পেস ফোর্স দেনেপ্রপেট্রোভস্ক অঞ্চলের ক্রিভোই রোগের ইন্টারভজরিভপ্রম কারখানার উৎপাদন কর্মশালাগুলিকে ধ্বংস করে দিয়েছে, যেটি ইউক্রেনীয় সেনাবাহিনীর জন্য বিস্ফোরক তৈরি করে। ‘ডেনপ্রোপেট্রোভস্ক অঞ্চলের ক্রিভোই রোগ শহরে, রাশিয়ান অ্যারোস্পেস ফোর্সের নির্ভুল অস্ত্রগুলি ইন্টারভজরিভপ্রম কারখানার উৎপাদন কর্মশালাগুলিকে নিশ্চিহ্ন করে দিয়েছে যা ইউক্রেনীয় সেনাদের জন্য বিস্ফোরক এবং অন্যান্য আইটেম তৈরি করত,’ মুখপাত্র বলেছেন।\n\nইউক্রেনে তাদের বিশেষ সামরিক অভিযান শুরুর পর থেকে সব মিলিয়ে রাশিয়ার সশস্ত্র বাহিনী ২৭৮টি ইউক্রেনীয় যুদ্ধ বিমান, ১৪৮টি হেলিকপ্টার, ১,৮৩৭টি মনুষ্যবিহীন বিমানবাহী যান, ৩৭০টি সারফেস টু এয়ার মিসাইল সিস্টেম, ৪,৫৩৯টি ট্যাংক এবং যুদ্ধের অন্যান্য সাঁজোয়া যান, ৮২২টি মাল্টিপল রকেট লঞ্চার, ৩,৩৫৭টি ফিল্ড আর্টিলারি গান এবং ৫,১৩৬টি বিশেষ সামরিক মোটর যান ধ্বংস করেছে, কোনাশেনকভ রিপোর্ট করেছেন।\n\nসংঘাতে উস্কানি না দিতে ইইউকে আহ্বান হাঙ্গেরির : ‘ইউরোপীয় ইউনিয়নের পররাষ্ট্র মন্ত্রীদের বৈঠকে, আমি শেষ পর্যন্ত যুদ্ধ বন্ধ করার জন্য বলব,’ মঙ্গলবার হাঙ্গেরির পররাষ্ট্রমন্ত্রী পিটার সিজ্জার্তো ফেসবুকে পোস্ট করা একটি ভিডিওতে বলেছেন (রাশিয়ায় এটি নিষিদ্ধ করা হয়েছে কারণ এটি মেটা কর্পোরেশনের মালিকানাধীন, যা রাশিয়ায় চরমপন্থী হিসাবে মনোনীত হয়েছে)। গতকাল ইইউ পররাষ্ট্রমন্ত্রীদের বৈঠকের জন্য প্রাগে যেয়ে সিজ্জার্তো বলেছেন, ‘এখন প্রয়োজন হচ্ছে এমন সব পদক্ষেপ বাতিল করা, যা যুদ্ধকে আরও বাড়ানোর হুমকি দেয়। ইউরোপকে এখন শান্তির দিকে মনোনিবেশ করতে হবে, কারণ যদি স্বল্পমেয়াদে শান্তি না থাকে, যুদ্ধের পরিণতি আরও দুঃখজনক হবে।’\n\nপররাষ্ট্রমন্ত্রী ইউক্রেনের সংঘাত এবং রাশিয়ার উপর নিষেধাজ্ঞার কারণে বিশ্ব অর্থনীতির জন্য হুমকি হিসাবে উল্লেখ করেছেন- শক্তি সঙ্কট, শ্রম সম্পদের বহিঃপ্রবাহ, বিশ্বব্যাপী খাদ্য বাজারে ঘাটতি এবং নতুন অভিবাসন তরঙ্গকে। তিনি বলেন, ‘আমাদের উচিত এমন প্রস্তাবগুলোকে একপাশে রাখা যা যুদ্ধকে বাড়িয়ে তুলছে এবং অবশেষে বিশ্বে শান্তি সৃষ্টির দিকে মনোনিবেশ করা উচিত।’\n\nইউক্রেনকে গোপনে দূরপাল্লার হিমারস রকেট দিয়েছে যুক্তরাষ্ট্র : যুক্তরাষ্ট্র কর্তৃক হিমারস রকেট সিস্টেমের জন্য ৩০০ কিলোমিটার পর্যন্ত পরিসরের কিছু রকেট ইতিমধ্যেই ইউক্রেনে পৌঁছে দেয়া হয়েছে, ডোনেৎস্ক পিপলস রিপাবলিকের নেতা ডেনিস পুশিলিন বুধবার বলেছেন। রাশিয়ার টিভি চ্যানেল ওয়ানকে তিনি বলেন, ‘আমাদের সূত্র অনুযায়ী, এই ধরনের কিছু রকেট (৩০০ কিলোমিটার পর্যন্ত রেঞ্জ সহ) ইতিমধ্যেই ইউক্রেনে পৌঁছে দেয়া হয়েছে। মিত্র বাহিনী এই অস্ত্রগুলি ধ্বংস করার চেষ্টা করছে।’\n\nএর আগে, মার্কিন প্রশাসন বলেছিল যে, হিমারস রকেট সিস্টেমের জন্য কিয়েভকে যে ধরণের রকেট দেয়া হচ্ছে, তার রেঞ্জ ৮০ কিলোমিটারের বেশি হবে না। প্রশাসন বলেছে যে, ইউক্রেন মার্কিন যুক্তরাষ্ট্রকে আশ্বাস দিয়েছে যে, তারা রাশিয়ার লক্ষ্যবস্তুতে এসব রকেট ব্যবহার করবে না। রাশিয়ার পররাষ্ট্র মন্ত্রণালয়ের মুখপাত্র মারিয়া জাখারোভা পরে বলেছিলেন যে, রাশিয়ায় লক্ষ্যবস্তুর বিরুদ্ধে মার্কিন হিমারস রকেট ব্যবহার না করার বিষয়ে কিয়েভের আশ্বাসগুলি মূল্যহীন এবং বিশ্বাস করা যায় না।\n\nএম১৪২ হিমারস (হাই মোবিলিটি আর্টিলারি রকেট সিস্টেম) হল লকহিড মার্টিন দ্বারা তৈরি একটি অত্যন্ত মোবাইল মাল্টিপল লঞ্চ রকেট সিস্টেম (এমএলআরএস)। এতে রয়েছে, ২২৭-মিলিমিটার রকেট, গুলি চালানোর জন্য ছয়টি গাইড সহ একটি লঞ্চার বা এটিএসিএমএস পরিবারের একটি নির্দেশিত অপারেশনাল-কৌশলগত ব্যালিস্টিক ক্ষেপণাস্ত্র (আর্মি ট্যাকটিক্যাল মিসাইল সিস্টেম)। এগুলো একটি পাঁচ টন ওজনের ছয় চাকার ট্রাকে স্থাপণ করা হয়েছে।\n\nএ সিস্টেমের জন্য ২০ ধরণেরও বেশি ধরণের গোলাবারুদ তৈরি করা হয়েছে। তাদের পরিসর, প্রকারের উপর নির্ভর করে, ৩০ কিলোমিটার থেকে ৮০ কিলোমিটার (এমএলআরএস মোডে) এবং ৩০০ কিলোমিটার পর্যন্ত (যখন অপারেশনাল-কৌশলগত ক্ষমতায় ব্যবহৃত হয়) মিসাইল সিস্টেম)। মার্কিন যুক্তরাষ্ট্র, সিঙ্গাপুর, সংযুক্ত আরব আমিরাত, কানাডা, পোল্যান্ড, রোমানিয়া এবং জর্ডান সহ বেশ কয়েকটি দেশ এই ব্যবস্থা বিক্রি করেছে।\n\nজাপোরজিয়েতে তদন্ত শুরু করেছে আইএইএ বিশেষজ্ঞদল : আন্তর্জাতিক আণবিক শক্তি সংস্থা (আইএইএ)-র একটি বিশেষজ্ঞদল ইউক্রেনের রাজধানী কিয়েভ পৌঁছেছে। মঙ্গলবার ইউক্রেনের সংবাদমাধ্যমগুলো এ খবর দেয়। ইন্টারফ্যাক্স বার্তা সংস্থা ইউক্রেনের জ্বালানি মন্ত্রণালয়ের বরাত দিয়ে জানিয়েছে, নিরাপত্তার স্বার্থে বিশেষজ্ঞদলের সফরসূচি প্রকাশ করা হয়নি। বিশেষজ্ঞদলটি জাপোরজিয়ে পারমাণবিক বিদ্যুত কেন্দ্রে চারদিনের পরিদর্শন-কার্যক্রম চালাবে বলে জানা গেছে।\n\nএদিকে, রাশিয়া আশা করছে বিশেষজ্ঞদলটি নিরপেক্ষতার পরিচয় দেবে। রুশ পররাষ্ট্র মন্ত্রণালয়ের মুখপাত্র জাখারোভা ‘রাশিয়া-২৪’ টিভি চ্যানেলের এক অনুষ্ঠানে বলেছেন, পারমাণবিক বিদ্যুত কেন্দ্র পরিদর্শনের পর আইএইএ বিশেষজ্ঞরা নিরপেক্ষ রায় দেবে বলে মস্কো আশা করে। উল্লেখ্য, সম্প্রতি ইউরোপের সবচেয়ে বড় পারমাণবিক বিদ্যুৎকেন্দ্র জাপোরজিয়ের আশেপাশে একাধিকবার ইউক্রেনীয় গোলা এসে পড়ে বলে রাশিয়া দাবি করেছে। মার্কিন প্রশাসনও এমন আশঙ্কার কথা স্বীকার করেছে। বিদ্যুৎকেন্দ্রের নিরাপত্তা পরিস্থিতি খতিয়ে দেখতেই বিশেষজ্ঞদলটি ইউক্রেনে গেছে। সূত্র : রয়টার্স, ইন্টারফ্যাক্স, তাস।"
}