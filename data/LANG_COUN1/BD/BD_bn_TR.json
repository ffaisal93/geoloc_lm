{
    "অর্থনীতি-ব্যবসা বিভাগের সর্বোচ্চ পঠিত": "ঢাকা: তুরস্কের সঙ্গে বাংলাদেশের দ্বিপাক্ষিক ব্যবসা-বাণিজ্য ও বিনিয়োগের নতুন সম্ভাবনা খুঁজে বের করার লক্ষ্যে ঢাকা চেম্বার অব কমার্স অ্যান্ড ইন্ডাস্ট্রির (ডিসিসিআই) সভাপতি রিজওয়ান রাহমানের নেতৃত্বে ৮৬ সদস্যের একটি প্রতিনিধিদল তুরস্ক যাচ্ছে।\n\nসোমবার (২৬ সেপ্টেম্বর) ডিসিসিআই সূত্র জানায় ৪ দিনের সফরে তুরস্কের ইস্তান্বুলের উদ্দেশে মঙ্গলবার ঢাকা ত্যাগ করবে প্রতিনিধিদলটি।\n\nবিদ্যমান বন্ধুত্বপূর্ণ কূটনৈতিক এবং অর্থনৈতিক সম্পর্ক আরও জোরদারের পাশাপাশি বাংলাদেশ ও তুরস্কের মধ্যকার নতুন বাণিজ্যের সম্ভাবনার দ্বার উন্মোচন এবং বিনিয়োগ সহযোগিতা সম্প্রসারণই ঢাকা চেম্বারের প্রতিনিধিদলটির ইস্তাম্বুল সফরের মূল লক্ষ্য।\n\nসফরকালে ঢাকা চেম্বারের প্রতিনিধিদলটি ২৮ সেপ্টেম্বর বিশ্বের সর্ববৃহৎ বাণিজ্য সংগঠন ‘ইস্তাম্বুল চেম্বার অব কমার্স’ আয়োজিত ‘দ্বিপাক্ষিক বাণিজ্য আলোচনা এবং বিটুটিব সেশন’, ২৯ সেপ্টেম্বর ফরেন ইকোনোমিক রিলেশন্স বোর্ড অব টার্কি (ডেইক) আয়োজিত ‘বাংলাদেশ ও তুরস্কের মধ্যকার বাণিজ্য এবং বিনিয়োগ সম্ভাবনা’ শীর্ষক সেমিনার ও বিটুবি সেশনে অংশগ্রহণ করবে।\n\nএছাড়াও সফরকালে তুরস্কের বাণিজ্যমন্ত্রী মেহমেত মুসের সঙ্গে ঢাকা চেম্বারের সভাপতি রিজওয়ান রাহমান সাক্ষাৎ করবেন। সেই সঙ্গে ডিসিসিআই-এর প্রতিনিধিদলটি ইস্তাম্বুলে অবস্থিত বেশ কয়েকটি শিল্পাঞ্চল পরিদর্শন করবে।\n\nবাংলাদেশ সময়: ১৮১৩ ঘণ্টা, সেপ্টেম্বর ২৬, ২০২২\n\nএসএমএকে/এমজেএফ",
    "কিয়েভের সঙ্গে আলোচনার কথা ভাবছেন পুতিন: তুরস্ক": "",
    "যুক্তরাষ্ট্রের কাছে নতি স্বীকার করছে তুরস্ক!": "তুরস্কে রাশিয়ার ‘মির পেমেন্ট সিস্টেমের’ ব্যবহার বন্ধ করে দেওয়ার জন্য কয়েকদিন ধরে তুরস্কের ওপর চাপ দিচ্ছে যুক্তরাষ্ট্র ও ইউরোপীয় ইউনিয়ন।\n\nবৃহস্পতিবার তুরস্কের প্রেসিডেন্ট রিস্যেপ তাইয়্যেপ এরদোগান নিউইয়র্ক থেকে বলেছেন, তুরস্কে রাশিয়ার মির পেমেন্ট সিস্টেম চালু রাখা হবে নাকি বন্ধ করে দেওয়া সেটি নিয়ে তিনি আলোচনা করবেন।\n\nতবে গণমাধ্যম আল জাজিরা জানিয়েছে, তুরস্কে মির পেমেন্ট সিস্টেমের ব্যবহার বন্ধ হয়ে যেতে পারে।\n\nরাশিয়ার মির পেমেন্ট সিস্টেম হলো ‘মাস্টারকার্ডের’ মতো একটি পেমেন্ট সিস্টেম।\n\nমির পেমেন্ট সিস্টেম ব্যবহার করা তুরস্কের পাঁচটি ব্যাংকের মধ্যে দুটি ব্যাংক ইতিমধ্যে যুক্তরাষ্ট্রের হুমকির পর এটির ব্যবহার বন্ধ করে দেওয়ার সিদ্ধান্ত নিয়েছে। তারা জানতে চেয়েছে কিভাবে যুক্তরাষ্ট্রের আরোপিত নিষেধাজ্ঞা ভঙ্গ না করে অর্থনৈতিক কার্যক্রম চালানো যাবে।\n\nপ্রেসিডেন্ট এরদোগান বলেছেন, আমি ইস্তানবুলে শুক্রবার (মির পেমেন্ট সিস্টেম বন্ধ করে দিতে) চূড়ান্ত সিদ্ধান্ত নেব।\n\nযদিও তিনি যোগ করেন, নিষেধাজ্ঞা বন্ধুত্বের সঙ্গে মিলে না।\n\nএদিকে যুক্তরাষ্ট্র হুশিয়ারি দিয়ে বলেছে, তাদের আরোপিত নিষেধাজ্ঞা তুরস্ককে মানতে হবে। যদি তারা নিষেধাজ্ঞা ভঙ্গ করে তাহলে তারা নিজেরাই নিষেধাজ্ঞার আওতায় পরে যাওয়ার ঝুঁকিতে পরবে।\n\nসূত্র: আল জাজিরা",
    "তুরস্ক এসে ইসলামের প্রতি মুগ্ধ পানামার তরুণী": "পানামার তরুণীকে উপহার দিচ্ছেন বুরাস প্রদেশের ডেপুটি গ্র্যান্ড মুফতি। ছবি : সংগৃহীত\n\nউত্তর আমেরিকার দেশ পানামার তরুণী তাতিয়ানা মায়ার কাস্টিলো। সম্প্রতি তিনি তুরস্কের উত্তর-পশ্চিমাঞ্চলীয় বুরসা প্রদেশে ঘুরতে আসেন। সেখানকার মুসলিমদের আচার-ব্যবহারে মুগ্ধ হয়ে ইসলাম গ্রহণ করেন তিনি। এরপর নিজের পরিবর্তন করে রাখেন আয়েশা।\n\nবিজ্ঞাপন\n\nগত শুক্রবার (২৩ সেপ্টেম্বর) বুরসা প্রদেশের দারুল ইফতার সভাকক্ষে আনুষ্ঠানিকভাবে নিজেকে মুসলিম হিসেবে ঘোষণা দেন এ তরুণী।\n\nতুরস্ক ভিত্তিক সংবাদ মাধ্যম টিআর এজেন্সি সূত্রে জানা যায়, বুরাস প্রদেশের ডেপুটি গ্র্যান্ড মুফতি ইয়াভুজ ইলদিজ তাঁকে ইসলামের কালেমা পাঠ করান। তিনি বলেন, ‘আমরা সবাই মুসলিম। আমরা বিশ্বাস করি যে সব নবী-রাসুল আল্লাহর সত্য বাণী নিয়ে এসেছেন। তারা সবাই সত্যবাদি। সর্বশেষ নবী মুহাম্মদ (সা.)। তাঁর ওপর মহান আল্লাহর পক্ষ থেকে পবিত্র কোরআন অবতীর্ণ হয়েছে। আল্লাহর পক্ষ থেকে অবতীর্ণ সর্বশেষ কিতাব এটি। আমরা এ কিতাবে বর্ণিত সব বিষয়ে পরিপূর্ণ ঈমান আনি। আমরা ফেরেশতা, পরকালের বিচার, তাকদির ও মৃত্যু পরবর্তী জীবনের ওপর বিশ্বাস রাখি। ’\n\nএরপর ইসলামের কালেমা পাঠ করেন পানামার তরুণী আয়েশা। এসময় তাঁকে তার মাতৃভাষায় অনূদিত পবিত্র কোরআনের কপি, সিরাত বিষয়ক গ্রন্থ ও বিভিন্ন ইসলামী গ্রন্থ উপহার দেওয়া হয়।",
    "তুরস্ক থেকে ৩০০ মিলিয়ন ডলারের ড্রোন কিনছে রোমানিয়া": "বিশ্বের সর্বাধুনিক সামরিক ড্রোন হিসেবে পরিচিত তুর্কি বায়রাকতার টিবি-২ ড্রোন কিনছে রোমানিয়া।\n\n\n\nতুরস্ক বৃহস্পতিবার জানিয়েছে, ২৯৯.৬ মিলিয়ন মার্কিন ডলার দিয়ে রোমানিয়া ১৮টি বায়রাকতার ড্রোন কিনতে যাচ্ছে। খবর আনাদোলুর।\n\n\n\nবায়রাকতার টিবি-২ হলো তুরস্কে তৈরি আক্রমণকারী ড্রোন। এটির নকশাকার হলেন সেলজুক বায়রাকতার। তুর্কি ভাষায় বায়রাকতার শব্দের অর্থ হলো পতাকাবাহী। এটি তুরস্ক বিমানবাহিনীর জন্য প্রাথমিকভাবে নকশা করা হয়।\n\n\n\nরোমানিয়ার প্রতিরক্ষা মন্ত্রণালয় জানিয়েছে, দেশটির পার্লামেন্ট তুর্কি এসব ড্রোন কিনার বিষয়টি অনুমোদন করেছে।\n\n\n\nযুক্তরাষ্ট্র তুরস্কে সশস্ত্র ড্রোন রপ্তানিতে নিষেধাজ্ঞা দিলে বায়রাকতার টিবি২ উৎপাদনে উৎসাহিত হয়েছিল দেশটি।\n\n\n\nবায়রাকতার টিবি-২ ২০১৪ সালের আগস্ট মাসে প্রথম উড্ডয়ণ করে। ২০১৫ সালের ১৮ ডিসেম্বরে এটি প্রথমবার ক্ষেপণাস্ত্র নিক্ষেপ করে।\n\n২০১৮ সালে কাতারের সামরিক বাহিনীর কাছে প্রথম ছয়টি ড্রোন বিক্রি করে। এর পর একই বছর ইউক্রেন সেনাবাহিনীর কাছে ৬৯ মিলিয়ন ডলার মূল্যের ১২টি বায়ারাকতার এবং ৩টি গ্রাউন্ড কন্ট্রোল স্টেশন বিক্রয়ের জন্য চুক্তি করেছিল তুরস্ক। ইউক্রেন ২০১৯ সালের মধ্যে সবগুলো ড্রোন হাতে পায়। রাশিয়ার সঙ্গে যুদ্ধে এসব ড্রোন বেশ কার্যকরভাবে ব্যবহার করছে কিয়েভ।",
    "বিশ্বকাপে নিরাপত্তার জন্য ৩ হাজারের বেশি পুলিশ পাঠাবে তুরস্ক": "কাতার বিশ্বকাপ সুষ্ঠুভাবে আয়োজনে স্বাগতিক দেশটির প্রতি সাহায্যের হাত বাড়িয়ে দিয়েছে তুরস্ক। বৈশ্বিক আসর চলাকালীন স্টেডিয়াম ও অংশগ্রহণকারী দলগুলোর হোটেলে নিরাপত্তার জন্য তিন হাজারের বেশি দাঙ্গা পুলিশ পাঠাবে দেশটি।\n\nতুরস্কের স্বরাষ্ট্র মন্ত্রণালয়ের একটি সূত্রের বরাত দিয়ে শুক্রবার রয়টার্সের প্রতিবেদনে বলা হয়েছে, চুক্তি অনুযায়ী সেখানে তাদের পুলিশ বাহিনী কাজ করবে টার্কিশ কমান্ডের অধীনে। তবে তাদের অর্থ দেবে বিশ্বকাপের আয়োজকরা।\n\nকাতারের জনসংখ্যা ত্রিশ লাখেরও কম। এর মধ্যে কাতারের নাগরিক মাত্র ৩ লাখ ৮০ হাজার। বিশ্বকাপের মতো একটি মহাযজ্ঞ সামলাতে তাই জনবলের ঘাটতিতে পড়েছে মধ্যপ্রাচ্যের দেশটি।\n\nএজনই তারা সাহায্যের জন্য নিকটতম বন্ধুরাষ্ট্র তুরস্কের শরণাপন্ন হয়েছে। ধারণা করা হচ্ছে, বিশ্বকাপ উপলক্ষে প্রায় ১২ লাখ দর্শক কাতার ভ্রমণ করবে।",
    "তুরস্কের ধৈর্যের বাধ ভেঙে যাচ্ছে: এরদোগান": "তুরস্কের প্রেসিডেন্ট রিসেপ তাইয়েপ এরদোগান বলেছেন, এজিয়ান সাগরের দ্বীপগুলো ব্যবহার করে গ্রিস তুরস্কের সামরিক বিমানগুলোকে হয়রানি করছে।\n\n\n\nকিন্তু এই ধরনের তৎপরতা তুরস্ক আর সহ্য করবে না। গ্রিসের এ ধরনের আচরণের কারণে আঙ্কারার ধৈর্যের বাধ ভেঙে যাচ্ছে বলেও তিনি মন্তব্য করেন।খবর আসাদোলুর।\n\n\n\nমঙ্গলবার বসনিয়া হারজেগোভিনায় যৌথ সংবাদ সম্মেলনে বক্তব্য রাখতে গিয়ে তুর্কি প্রেসিডেন্ট এসব কথা বলেন।\n\n\n\nএরদোগান বলেন, গ্রিস যদি এজিয়ান সাগরে এই ধরনের উসকানি অব্যাহত রাখে তাহলে তুরস্ক তার উপযুক্ত জবাব দেবে। যখন সময় হবে তখন হঠাৎ করে এক রাতে তুরস্ক ঠিকই পাল্টা জবাব দেবে।\n\n\n\nতিনি বলেন, এটি ভালো লক্ষণ নয় যে, গ্রিসের ক্ষেপণাস্ত্র তুরস্কের বিমানকে তাক করছে। গ্রিসের এই ধরনের আচরণ হুমকিমূলক।",
    "খাদ্য উৎপাদনে শীর্ষ মুসলিম দেশ তুরস্ক": "খাদ্যশস্য ও ফল উৎপাদনে শীর্ষ মুসলিম দেশ তুরস্ক। তুর্কি গণমাধ্যম ডেইলি সাবাহ ২০১৫ সালে বিশ্বের শীর্ষ খাদ্য উৎপাদনকারী দেশগুলোর মধ্যে তুরস্ককে অষ্টম এবং কৃষিভিত্তিক ওয়েবসাইট ‘ট্রাক্টর জংশন’ ২০২০ সালে দেশটিকে দশম দাবি করেছে। তালিকার পরের দিকে আছে মিসর, ইন্দোনেশিয়া, নাইজেরিয়া, কাজাখস্তান, উজবেকিস্তান, কিরঘিজস্তান প্রভৃতি মুসলিম দেশের নাম।\n\nতুর্কি অর্থনীতিতে কৃষির ভূমিকা : তুরস্কের মোট ভূমির অর্ধেকই কৃষিজমি।\n\nবিজ্ঞাপন\n\nদেশটির কর্মশক্তির ১৮ শতাংশ কৃষিতে নিযুুক্ত। কৃষকের সংখ্যা পাঁচ লাখ। তুরস্কের রপ্তানির ১০ শতাংশ কৃষিপণ্য এবং ২০২০ সালে জিডিপিতে কৃষির অবদান ছিল সাত শতাংশ। তুরস্ক ইউরোপীয় ইউনিয়নে সবজি রপ্তানিতে ইইউভুক্ত নয়—এমন দেশগুলোর মধ্যে চতুর্থ এবং ফল রপ্তানিতে চতুর্থ।\n\nগম, সুগার বিট, দুধ, পোলট্রি, টমেটো ইত্যাদি তুরস্কের প্রধান খাদ্যপণ্য। ২০২১ সালে তুরস্ক বিশ্বের সবচেয়ে বেশি হ্যাজেল নাট ও এপ্রিকট (ফলবিশেষ) উৎপাদন করে। তুরস্কের কৃষি খাতে পশুসম্পদের অবদান এক-তৃতীয়াংশ। আর তুরস্কের কৃষিতে ব্যবহৃত বীজের প্রায় পুরোটাই দেশটিতে উৎপাদিত।\n\nখাদ্য উৎপাদনে তুরস্কের দুর্বলতা : তুরস্ক এখনো রাশিয়া ও ইউক্রেন থেকে বিপুল পরিমাণ গম আমদানি করে থাকে। তুরস্কের কৃষি যথেষ্ট আধুনিক হলেও ২০১৬ সালে কৃষি ব্যবস্থাপনাসংক্রান্ত দুর্বলতার কারণে ১৪ শতাংশ খাদ্য নষ্ট হয়েছে। ২৩ শতাংশ খাদ্য তা আহার করার আগেই নষ্ট হয়ে যায় এবং খাবারের পর অপচয় করা হয়েছে পাঁচ শতাংশ খাবার।\n\nকোন খাদ্য কী পরিমাণ হয়? : যেসব খাদ্যদ্রব্য উৎপাদনে তুরস্ক শীর্ষ পাঁচের মধ্যে আছে—এমন কয়েকটি এখানে উল্লেখ করা হলো। যেমন মসুর ডাল উৎপাদনে চতুর্থ, পেঁয়াজ উৎপাদনে পঞ্চম, বরবটি উৎপাদনে চতুর্থ, ছোলা উৎপাদনে দ্বিতীয়, বেগুন উৎপাদনে চতুর্থ, পালংশাক উৎপাদনে তৃতীয়, শসা উৎপাদনে দ্বিতীয়, টমেটো উৎপাদনে তৃতীয়। ফলের ভেতর এপ্রিকট উৎপাদনে প্রথম, অলিভ (জলপাই) উৎপাদনে পঞ্চম, নাশপাতি উৎপাদনে তৃতীয়, তীন (ডুমুর) উৎপাদনে প্রথম, পিচ উৎপাদনে পঞ্চম, আপেল উৎপাদনে তৃতীয়, স্ট্রবেরি উৎপাদনে পঞ্চম, চেরি উৎপাদনে প্রথম, কুইন্স উৎপাদনে (নাশপাতি জাতীয়) প্রথম, তরমুজ উৎপাদনে দ্বিতীয়। এ ছাড়া মেষের দুধ ও হ্যাজেল নাট উৎপাদনে তুরস্ক প্রথম এবং প্রাকৃতিক মধু উৎপাদনে দ্বিতীয় স্থানে আছে।\n\nতথ্যসূত্র : ডেইলি সাবাহ, ট্রাক্টর জংশন ও উইকিপিডিয়া।",
    "তুরস্ক ও সৌদি আরবকে ধন্যবাদ যুক্তরাষ্ট্রের": "ইউক্রেনের সঙ্গে রাশিয়ার বন্দি বিনিময়ে মধ্যস্থতা করায় তুরস্ক ও সৌদি আরবকে ধন্যবাদ জানিয়েছে যুক্তরাষ্ট্র। সংবাদিকদের সঙ্গে আলাপকালে বিষয়টি নিয়ে কথা বলেছেন মার্কিন প্রেসিডেন্টের দফতর হোয়াইট হাউজের মুখপাত্র কারিন জিন-পিয়েরে। এ সময় তিনি বিষয়টি নিয়ে যুক্তরাষ্ট্রের অবস্থান তুলে ধরেন। এক প্রতিবেদনে এ খবর জানিয়েছে সংবাদমাধ্যম ডেইলি সাবাহ।\n\nকারিন জিন-পিয়েরে বলেন, ‘যুক্তরাষ্ট্র ইউক্রেন ও রাশিয়ার মধ্যে বন্দি বিনিময়কে স্বাগত জানায়।’\n\nএই বন্দি বিনিময়ের আওতায় ইউক্রেন থেকে আটক হওয়া দুই মার্কিন নাগরিককেও মুক্তি দেওয়া হয়েছে। এ প্রসঙ্গে কারিন জিন-পিয়েরে বলেন, যেসব মার্কিন নাগরিক মুক্তি পেয়েছেন নিজেদের পরিবারের সদস্যদের সঙ্গে তাদের পুনরায় মিলিত হওয়ার অপেক্ষায় রয়েছে ওয়াশিংটন।\n\nমুক্তি পাওয়া দুই মার্কিন নাগরিক হলেন ৩৯ বছরের আলেকজান্ডার জন-রবার্ট ড্রুক এবং ২৭ বছরের অ্যান্ডি তাই এনগক হুইন। যুক্তরাষ্ট্রের আলাবামার বাসিন্দা এই দুই ব্যক্তি গত জুনে খারকিভে লড়াইয়ের সময় বন্দি হয়েছিলেন। ইউক্রেন ও রাশিয়ার মধ্যে যুদ্ধবিরতি সম্পন্ন হওয়ার পর শুক্রবার তারা নিজ দেশে পৌঁছান।\n\nযুদ্ধ শুরু হওয়ার পর রাশিয়া ও ইউক্রেনের মধ্যে এটিই সবচেয়ে বড় আকারের বন্দি বিনিময়। আল জাজিরার খবরে বলা হয়েছে, এর আওতায় রাশিয়া বিদেশি নাগরিকসহ ২১৫ জন ইউক্রেনীয় বন্দিকে মুক্তি দিয়েছে। এর মধ্যে সামরিক বাহিনীর পাঁচ জন কমান্ডারও রয়েছেন। বিনিময়ে ৫৫ জন রুশ নাগরিক এবং মস্কোপন্থী ইউক্রেনীয় রাজনীতিক ভিক্টর মেদভেদচুককে মুক্তি দিয়েছে কিয়েভ।\n\nতুরস্কের প্রেসিডেন্ট রজব তাইয়্যেব এরদোয়ান বলেন, এই বন্দি বিনিময়ের ঘটনায় আঙ্কারা সংলাপ ও কূটনীতির শক্তিতে বিশ্বাসের ফল পেয়েছে। রাশিয়া ও ইউক্রেনের মধ্যকার বিরোধ নিরসনের প্রচেষ্টা আরও জোরদার করতে জাতিসংঘের প্রতিও আহ্বান জানান তিনি।",
    "ইউক্রেন যুদ্ধ বন্ধে গুরুত্বপূর্ণ ভূমিকা রাখছে তুরস্ক: এরদোগান": "তুরস্কের প্রেসিডেন্ট রিসেপ তাইয়েপ এরদোগান বলেছেন, ইউক্রেন যুদ্ধ বন্ধে তার দেশ অন্যতম ‘প্রধান খেলোয়াড় হিসেবে অবতীর্ণ হয়েছে।’ কৃষ্ণসাগর দিয়ে খাদ্যশস্য পরিবহণে তুরস্ক গুরুত্বপূর্ণ ভূমিকা পালন করেছে।\n\nমঙ্গলবার জাতিসংঘের ৭৭তম অধিবেশনে এক ভাষণে তুর্কি প্রেসিডেন্ট এসব কথা বলেন। খবর আলজাজিরার।\n\nএরদোগান বলেন, রাশিয়া-ইউক্রেন যুদ্ধের ফলে সংকট তৈরি হয়েছে। আমরা এই সংকটের বিরুদ্ধে যুদ্ধ করছি। একই সঙ্গে আমরা আমাদের অবস্থান স্পষ্ট করেছি।\n\nতুরস্কের প্রেসিডেন্ট বলেন, আমরা বরাবরই সংঘাত নিরসনে কূটনীতির ওপর গুরুত্বারোপ করেছি। সংকট সমাধানে সংলাপের কথা বলেছি।\n\nতিনি বলেন, ইউক্রেন যুদ্ধ সমাপ্তির জন্য আমরা ‘ব্যাপক প্রচেষ্টা’ চালিয়ে যাচ্ছি। ইউক্রেনসহ সব দেশের যেন আঞ্চলিক অখণ্ডতা বজায় থাকে সেটি হাতে রেখেই এই প্রচেষ্টা চলছে।",
    "২০০৮ সালের পর প্রথম তুরস্ক-ইসরায়েল বৈঠক": "জাতিসংঘের সাধারণ পরিষদের বার্ষিক সভায় অংশ নেওয়ার সময় সাইডলাইন বৈঠক করেছেন তুরস্কের প্রেসিডেন্ট রিসেপ তাইয়েপ এরদোয়ান ও ইসরায়েলের প্রধানমন্ত্রী ইয়ার লাপিদ। স্থানীয় সময় মঙ্গলবার (২০ সেপ্টেম্বর) এ বৈঠক অনুষ্ঠিত হয়।\n\n২০০৮ সালের পর দুদেশের নেতাদের এটাই প্রথম সরাসরি বৈঠক বলে ইসরায়েলের প্রধানমন্ত্রীর কার্যালয় থেকে জানানো হয়েছে। খবর আল-জাজিরার।\n\nফিলিস্তিনের সঙ্গে ইসরায়েলের দ্বন্দ্বের জেরে তুরস্কের সঙ্গে দেশটির সম্পর্ক তলানিতে ঠেকেছিল। সম্প্রতি দেশ দুটির নেতাদের মধ্যে এক ধরনের সখ্যতা তৈরি হয়েছে। তারা শিগগির নতুন রাষ্ট্রদূত নিয়োগ করবেন বলেও আশা করা হচ্ছে।\n\nদুদেশের শীর্ষ নেতার জ্বালানি নিয়ে আলোচনার হয় বৈঠকে। ইসরায়েলের প্রধানমন্ত্রী ইয়ার লাপিদ গোয়েন্দা তথ্য ভাগ করে নেওয়ার জন্য এরদোয়ানকে ধন্যবাদ জানান। একই সঙ্গে ২০১৪ সালে গাজায় সংঘাতের পর দুই সেনাসহ ৪ নাগরিককে ইসরায়েল ফিরিয়ে দেওয়ারও দাবি জানান।\n\nন্যাটো-সদস্য তুরস্ক হামাসের সদস্যদের সমর্থন দিয়ে আসছে, যারা গাজা শাসন করে। যেখানে বেশিরভাগ পশ্চিমা দেশ সন্ত্রাসী গোষ্ঠী হিসাবে চিহ্নিত করে হামাসকে। তুরস্কের সঙ্গে ইসরায়েলের সম্পর্ক পুনর্গঠনের জন্য এই বৈঠক গুরুত্বপূর্ণ বলে ধারণা করা হচ্ছে।\n\nগাজায় ইসরায়েলের হামলার পর ২০০৮ সালে দুই দেশের দ্বিপক্ষীয় সম্পর্কের অবনতি ঘটে। তুর্কি মাভি মারমারা জাহাজে ইসরায়েলি হামলা এবং ১০ বেসামরিক লোক নিহতের পর দুই দেশের মধ্যে কূটনৈতিক সম্পর্ক ছিন্ন হয়।\n\nসম্প্রতি দুই দেশের মধ্যে কূটনৈতিক সম্পর্ক উন্নয়নের জন্য কয়েক মাসের প্রচেষ্টার পর বেশ কয়েকটি সাফল্য চোখে পড়ে বিশ্ববাসীর। গত কয়েক মাসে দুই দেশের শীর্ষ কর্মকর্তারা একাধিকবার দেশ দুটি সফর করেছেন। বাণিজ্য, গোয়েন্দা, জ্বালানি ও প্রতিরক্ষা এই চারটি খাতে দেশ দুটি একে অপরের মধ্যে সহযোগিতা বাড়াতে পারে বলে ধারণা করা হচ্ছে।",
    "তুরস্কের ওপর চাপ বাড়াচ্ছে যুক্তরাষ্ট্র ও ইইউ": "গণমাধ্যম ফিনান্সিয়াল টাইমস জানিয়েছে, যুক্তরাষ্ট্র ও ইউরোপীয় ইউনিয়ন তুরস্কের ওপর চাপ দিচ্ছে, যেন রাশিয়ার ওপর আরোপিত নিষেধাজ্ঞা কার্যকরে সক্রিয় হয় তারা।\n\nপশ্চিমারা এখন পর্যন্ত রাশিয়ার ওপর যেসব নিষেধাজ্ঞা আরোপ করেছে সেগুলোতে যুক্ত হয়নি তুরস্ক।\n\nফিনান্সিয়াল টাইমস তাদের প্রতিবেদন আরও জানিয়েছে, তুরস্কের যেসব ব্যাংক রাশিয়ার মির পেমেন্ট ব্যবস্থার সঙ্গে যুক্ত আছে তাদের ওপর নজরদারি বাড়াচ্ছে যুক্তরাষ্ট্র।\n\nগণমাধ্যমটি আরও জানিয়েছে, ইউরোপীয় ইউনিয়ন বিষয়টি নিয়ে তুরস্কের সঙ্গে সরাসরি কথা বলার জন্য ও নিজেদের উদ্বিগ্ন হওয়ার বিষয়টি তুরস্ককে জানাতে তাদের দুইজন প্রতিনিধিকে পাঠাতে যাচ্ছে।\n\nএদিকে রাশিয়া ইউক্রেন যুদ্ধে নিরপেক্ষ অবস্থানে আছে তুরস্ক। শুধু তাই নয় দুই দেশের মধ্যে বিভিন্ন বিষয়ে মধ্যস্থতা করার কাজও করছে তারা। তাছাড়া তুরস্ক ইউক্রেনের অখণ্ডতার পক্ষেও কথা বলে থাকে।\n\nগত জুলাইয়ে তুরস্কের প্রেসিডেন্ট রিসেপ তাইয়েপ এরদোগানের চেষ্টায় রাশিয়া-ইউক্রেনের মধ্যে শস্য চুক্তি হয়। এর মাধ্যমে কৃষ্ণ সাগর দিয়ে ফের ইউক্রেনের উৎপাদিত শস্য বৈশ্বিক বাজারে যাওয়া শুরু করে।\n\nসূত্র: দ্য নিউ আরব",
    "বাংলাদেশে উন্নয়ন কাজে অংশগ্রহণ করছে তুরস্ক": "বাংলাদেশে নিযুক্ত তুরস্কের রাষ্ট্রদূত মুস্তফা ওসমান তুরান গতকাল মঙ্গলবার বগুড়ায় টিএমএসএস মেডিকেল কলেজ ও রফাতুল্লাহ্ কমিউনিটি হাসপাতালে আনুষ্ঠানিকভাবে ৮টি আইসিইউ ভেন্টিলেটর হস্তান্তর করেছেন। তুরস্কের সার্বিক সহায়তায় স্থাপিত এইসব ভেন্টিলেটর লাইফ সাপোর্ট রোগীদের চিকিৎসা সেবায় ব্যবহৃত হবে।\n\nটিএমএসএস’র প্রতিষ্ঠাতা নির্বাহী পরিচালক প্রফেসর ড. হোসনে আরা বেগমের সভাপতিত্বে হস্তান্তর অনুষ্ঠানে প্রধান অতিথির বক্তৃতায় রাষ্ট্রদূত মুস্তফা ওসমান তুরান বলেন, বাংলাদেশ ও তুরস্কের মধ্যে বন্ধুত্বের সম্পর্ক দীর্ঘদিনের। বিশ্ব এখন কঠিন সময় পার করছে। এমন অবস্থাতেও ভ্রাতৃপ্রতীম এই দেশের পাশে থেকে তুরস্ক উন্নয়নমূলক কাজে অংশগ্রহণ করছে। আগামীতেও দু’দেশ টেকনিক্যাল জ্ঞান বিনিময়ের মাধ্যমে দেশ দু’টি উন্নয়নে কাজ করতে পারে। তিনি টিএমএসএস প্রসঙ্গে বলেন, সারা দেশব্যাপী এই সংস্থা যেমন কাজ করছে তেমনি এই হাসপাতালের মাধ্যমে স্বাস্থ্যসেবা মানুষের দোর গোড়ায় পৌঁছাতে ভূূমিকা রয়েছে।\n\nঅনুষ্ঠানে বিশেষ অতিথির বক্তব্য রাখেন আরএইচ ঢাকার ইসলামিক ডেভেলপমেন্ট ব্যাংক (আইএসডিবি) কান্ট্রি হেড ও রিজিওনাল ম্যানেজার মুহাম্মদ নাসিস সুলাইমন, তুর্কি কো-অপারেশন অ্যান্ড কো-অর্ডিনেশন এজেন্সি (টিআইকেএ) এর কো-অর্ডিনেটের সেভকি মের্ট বারিস প্রমুখ। অনুষ্ঠানে স্বাগত বক্তব্য রাখেন টিএমএসএস’র উপ-নির্বাহী পরিচালক ডা. মো. মতিউর রহমান।",
    "গ্রিসের টার্গেটে তুরস্কের যুদ্ধবিমান, উত্তেজনা": "",
    "যুক্তরাষ্ট্রের সেই সিদ্ধান্তের নিন্দা জানাল তুরস্ক": "সাইপ্রাসের ওপর থেকে অস্ত্র নিষেধাজ্ঞা প্রত্যাহারের মার্কিন সিদ্ধান্তের নিন্দা জানিয়েছে তুরস্ক। কাতারভিত্তিক সংবাদমাধ্যম আল জাজিরা শনিবার এক প্রতিবেদনে এ তথ্য জানিয়েছে।\n\nওই প্রতিবেদনে বলা হয়েছে, ২০২৩ সাল থেকে সাইপ্রাসেরও ওপর থেকে অস্ত্র নিষেধাজ্ঞা প্রত্যাহারের পদক্ষেপ নিয়েছে যুক্তরাষ্ট্র। যুক্তরাষ্ট্রের সেই সিদ্ধান্তের নিন্দা জানিয়ে তুরস্ক সতর্ক করেছে, এর ফলে অস্ত্র প্রতিযোগিতা শুরু হতে পারে।\n\nতুরস্কের পররাষ্ট্র মন্ত্রণালয় শনিবার জানিয়েছে, এই সিদ্ধান্ত ‘গ্রিক সাইপ্রিয়ট পক্ষের অস্থিরতাকে আরও জোরদার করবে এবং সাইপ্রাস ইস্যু পুনঃপ্রতিষ্ঠার প্রচেষ্টাকে নেতিবাচকভাবে প্রভাবিত করবে’।\n\nপররাষ্ট্র মন্ত্রণালয় এক বিবৃতিতে আরও জানিয়েছে, এই সিদ্ধান্ত দ্বীপকে একটি অস্ত্র প্রতিযোগিতার দিকে নিয়ে যাবে। পূর্ব ভূমধ্যসাগরে শান্তি ও স্থিতিশীলতাকে ক্ষতিগ্রস্ত করবে। বিবৃতিতে যুক্তরাষ্ট্রকে দুই পক্ষের প্রতি একটি ভারসাম্যপূর্ণ নীতি পুনর্বিবেচনা করার এবং অনুসরণ করার আহ্বান জানানো হয়েছে।\n\nসাইপ্রাসে মূলত দুই জাতির সাইপ্রিয়টদের বাস- গ্রিক ও তুর্কি। ১৯৭৪ সালে গ্রিক সাইপ্রাইটদের একটি অংশ ক্ষমতা দখলের চেষ্টা করলে তুরস্ক সৈন্য পাঠিয়ে দ্বীপটির প্রায় ৩০ শতাংশ জায়গা দখল করে নেয়। দখলকৃত অংশকে স্বাধীন রাষ্ট্র ঘোষণা দিয়ে নাম দেয়া হয় টার্কিশ রিপাবলিক অব নর্থ সাইপ্রাস। এই রাষ্ট্রকে অবশ্য তুরস্ক ছাড়া আর কোনো দেশ স্বীকৃতি দেয়নি৷\n\nদুই সাইপ্রাস ফের যুক্ত করার আশায় যুক্তরাষ্ট্র ১৯৮৭ সালে সমগ্র সাইপ্রাসের উপর অস্ত্র নিষেধাজ্ঞা আরোপ করেছিল।",
    "তুরস্কে ধরা পড়ল আইএসের শীর্ষ নেতা": "বাশার খাত্তাব গজল আল সুমাইদাই নামে শীর্ষ এক আইএস নেতাকে তুরস্কে আটক করা হয়েছে।\n\nদেশটির প্রেসিডেন্ট রিসেপ তাইয়েপ এরদোগান বৃহস্পতিবার ওই আইএস নেতাকে গ্রেফতারের ঘোষণা দেন। খবর আনাদোলুর।\n\nআবু জায়েদ বা মাস্টার জায়েদ ছদ্ম নামে তিনি তুরস্কে অবস্থান করছিলেন। ইস্তানবুলে বিমানে বসে সাংবাদিকদের এ তথ্য জানান এরদোগান।\n\nতিনি বলকান অঞ্চলের তিন দেশ সফর শেষে বৃহস্পতিবার তিনি তুরস্কে এসে পৌঁছান।\n\nএরদোগান বলেন, সিরিয়া ও ইস্তানবুলে যাতায়াত করা ওই আইএস নেতার ওপর বহু দিন ধরে নজর রাখছিলেন তুরস্কের গোয়েন্দারা।\n\nবর্তমানে পুলিশ হেফাজতে ওই আইএস নেতাকে ব্যাপক জিজ্ঞাসাবাদ করা হচ্ছে।",
    "সাংহাই কোঅপারেশন অর্গানাইজেশনের সদস্য হতে চায় তুরস্ক": "সাংহাই কোঅপারেশন অর্গানাইজেশনে (এসসিও) আনুষ্ঠানিকভাবে যোগ দিতে চায় তুরস্ক। উজবেকিস্তানের সমরকন্দে সাংহাই শীর্ষ সম্মেলনে যোগদান শেষে শনিবার এ কথা বলেন তুর্কি প্রেসিডেন্ট রিসেপ তাইয়েপ এরদোয়ান। এবারের সম্মেলনে তিনি বিশেষ অতিথি হিসেবে অংশ নেন। খবর রয়টার্সের।\n\nউজবেকিস্তান থেকে দেশে ফেরার পথে সাংবাদিকদের প্রশ্নের জবাবে এরদোয়ান বলেন, 'সাংহাই সহযোগিতা সংস্থার সদস্য দেশগুলোর সঙ্গে আমাদের সম্পর্ক হবে ভিন্ন অবস্থান থেকে। অবশ্যই তুরস্কে যোগ দিতে চায় এবং এটাই আমাদের লক্ষ্য।'\n\nএই পদক্ষেপে দেশগুলোর সঙ্গে আমাদের সম্পর্ক আরও মজবুত হবে বলে মন্তব্য করেন তুর্কি প্রেসিডেন্ট।\n\nসাংহাই সহযোগিতা হচ্ছে একটি আঞ্চলিক অর্থনৈতিক জোট। এই জোটের পূর্ণ সদস্য চীন, রাশিয়া, কিরগিজস্তান, উজবেকিস্তান, ভারত ও পাকিস্তান।\n\nআর সংলাপের অংশীদার রাষ্ট্র হিসেবে মর্যাদা পেয়েছে তুরস্ক, আরমেনিয়া, আজারবাইজান, কম্বোডিয়া, নেপাল এবং শ্রীলঙ্কা।",
    "তুরস্ক উপকূলে অভিবাসন প্রত্যাশীদের নৌকা ডুবে ৬ মৃত্যু": "তুরস্কের দক্ষিণপশ্চিমাঞ্চলে অভিবাসন প্রত্যাশীদের বহনকারী একটি নৌকা ডুবে শিশুসহ অন্তত ছয় জনের মৃত্যু হয়েছে।\n\nমঙ্গলবার তুরস্কের কোস্টগার্ড জানিয়েছে, নৌকাটি লেবানন থেকে অভিবাসন প্রত্যাশীদের নিয়ে ইতালির পথে রওনা হয়েছিল।\n\nএক বিবৃতিতে তারা জানায়, মঙ্গলবার চারটি লাইফ বোট থেকে মোট ৭৩ জন অভিবাসন প্রত্যাশীকে উদ্ধার করা হয়েছে, আরও পাঁচ জন নিখোঁজ রয়েছে আর তাদের খোঁজে দুটি নৌকা ও একটি হেলিকপ্টার যোগে উদ্ধার অভিযান চালানো হচ্ছে।\n\nএক নারী, তিন শিশু ও দুটি ছোট বাচ্চা মারা গেছে বলে বিবৃতিতে বলা হয়েছে। তবে তারা কোন দেশের নাগরিক তা প্রকাশ করেনি তুরস্কের কোস্টগার্ড।",
    "তুরস্কে মুদ্রাস্ফীতি ২৪ বছরের মধ্যে সর্বোচ্চ": "তুরস্কে গত বছরের তুলনায় মুদ্রাস্ফীতি ৮০ দশমিক ২ শতাংশ বেড়েছে, যা ১৯৯৮ সালের পর সর্বোচ্চ। তুরস্কের পরিসংখ্যান ইনস্টিটিউটের প্রতিবেদনে বলা হয়েছে বলে ব্রিটিশ সংবাদমাধ্যম দ্য গার্ডিয়ান সোমবার এক প্রতিবেদনে জানিয়েছে।\n\nজ্বালানি ও খাদ্যের দাম বাড়ায় এ নিয়ে টানা ১৫ মাস দেশটির মুদ্রাস্ফীতি বেড়েছে। এর জন্য গত বছর তুর্কি সুদের হার হ্রাসের পর লিরা মান কমে যাওয়া আংশিকভাবে দায়ি বলে মনে করা হচ্ছে।\n\nএই উচ্চ মূল্যস্ফীতি ভোক্তা ও ব্যবসাবাণিজ্যের ওপর বড় ধরনের ধাক্কা বলে মার্কিন সংবাদমাধ্যম ব্লুমবার্গ জানিয়েছে।\n\nরাশিয়া-ইউক্রেন যুদ্ধের কারণে পশ্চিমা বিশ্বের অনেক দেশেই দেখা দিয়েছে মুদ্রাস্ফীতি।\n\nরাশিয়া-ইউক্রেন যুদ্ধের জন্য যুক্তরাষ্ট্রেও দেশটির ক্রেতাদের এখন আগের চেয়ে বেশি দামে পণ্য কিনতে হচ্ছে। গত এপ্রিলেও যুক্তরাষ্ট্রে গ্যাসের দাম যা ছিল, মে মাসে তা ৮ দশমিক ৬ শতাংশ বেড়েছে। যুক্তরাষ্ট্রের সরকারি পরিসংখ্যান বলছে, দেশটিতে সবচেয়ে বেশি বেড়েছে খাদ্য ও জ্বালানির দাম।\n\n১৯৮১ সালের পর এবারই প্রথম যুক্তরাষ্ট্রের ভোক্তাদের এত চড়া মূল্যে পণ্য ক্রয় করতে হচ্ছে। অতিরিক্ত মূল্যবৃদ্ধি ভোক্তাদের ক্রয়ক্ষমতা কমিয়ে দিচ্ছে। যুক্তরাষ্ট্রের একটি পরিবারের মাসে গড়ে ৪৬০ ডলার খরচ হয়। চলতি মাসে এ খরচের হার কয়েকগুণ বেড়েছে বলে জানিয়েছেন মুডি’স অ্যানালিটিকসের মুখ্য অর্থনীতিবিদ। গত বছরের তুলনায় জ্বালানি খরচ বেড়েছে ৩৪ দশমিক ৬ শতাংশ। এর মধ্যে গ্যাসের দাম গত বছরের তুলনায় ৫০ শতাংশ বেড়েছে।\n\n\n\nশুধু গ্যাস নয়, বিদ্যুতের দাম গত ১২ মাসে বেড়েছে ১২ শতাংশ। ২০০৬ সালের পর বিদ্যুতের এই মূল্যবৃদ্ধিকে সর্বোচ্চ বলা হচ্ছে। যুক্তরাষ্ট্রের শ্রম মন্ত্রণালয় বলছে, নিত্যকার জীবনযাপনে যে পণ্য লাগে তার সবগুলোরই দাম বেড়েছে। দেশটির একটি পরিবারের খাবারের জন্য মাথাপিছু ব্যয় বেড়েছে ১১ দশমিক ৯ শতাংশ, যা ১৯৭৯ সালের পর সর্বোচ্চ।\n\nডিমের দাম বেড়েছে ৩২ দশমিক ২ শতাংশ, দুধ ১৫ দশমিক ৯ শতাংশ। দ্য শেল্টার ইনডেক্স বলছে, যুক্তরাষ্ট্রে আবাসন খরচ বেড়েছে সাড়ে পাঁচ শতাংশ, যা ১৯৯১ সালের পর সর্বোচ্চ। সাধারণ নাগরিকদের এখন আবাসনের পেছনেই উপার্জনের সিংহভাগ অর্থ ব্যয় করতে হচ্ছে। মহামারির কারণে যুক্তরাষ্ট্রের এভিয়েশন ব্যবসা বড় রকমের ধাক্কা খায়। করোনার প্রকোপ কমতে শুরু করায় এভিয়েশন কোম্পানিগুলো আশা করেছিল গত দুই বছরের ক্ষতি কাটিয়ে উঠবে। কিন্তু ইউক্রেন যুদ্ধের কারণে সেই আশা আর পূরণ হচ্ছে না।\n\nমূল্যস্ফীতির রাশ টেনে ধরতে ইউরোপীয় সেন্ট্রাল ব্যাংক (ইসিবি) তাদের মূল সুদের হার ০.৫ শতাংশ পয়েন্ট বাড়িয়েছে। ইউরো জোনের দেশগুলোতে বাড়তে থাকা মূল্যস্ফীতির রাশ টেনে ধরতে এবার ১১ বছরের মধ্যে প্রথম সুদের হার বাড়িয়েছে ইউরোপীয় সেন্ট্রাল ব্যাংক (ইসিবি)। ইউরো জোনে মুদ্রাস্ফীতি বেড়ে দাঁড়িয়েছে ৮ দশমিক ৬ শতাংশ।\n\nইউক্রেনে যুদ্ধ এবং কোভিড মহামারির কারণে জ্বালানি, খাবারের দাম বেড়ে গেছে। এতে মানুষের জীবনযাত্রার ওপর চাপ বেড়েছে এবং অর্থনীতিতে মারাত্মক প্রভাব পড়েছে। কারণ ইইউ দেশগুলো প্রচণ্ডভাবে রাশিয়ার তেল এবং গ্যাসের ওপর নির্ভরশীল। ইউক্রেন যুদ্ধ নিয়ে রাশিয়ার সঙ্গে সম্পর্ক অবনতির প্রেক্ষাপটে মস্কো জ্বালানি সরবরাহ বন্ধ করে দিতে পারে বলে দেশগুলো উদ্বিগ্ন।\n\nবিশ্ববাজারে এ মুহূর্তে সারের দাম আকাশছোঁয়া। এর জেরে দেখা দিতে পারে খাদ্য ঘাটতি। রাশিয়া ইউক্রেনে হামলা চালানোর পর থেকে মস্কোর উপর একের পর এক নিষেধাজ্ঞা আরোপ করে যুক্তরাষ্ট্র ও তার মিত্ররা। তবে বাইডেন প্রশাসন সারসহ রাশিয়ার অন্য কোনো কৃষিপণ্যের উপরে নিষেধাজ্ঞা দেয়নি। তবু অনেক পশ্চিমা ব্যাংক ও ব্যবসায়ী প্রতিনিয়ত পরিবর্তনশীল নিয়মনীতির মধ্যে ঝামেলায় পড়ার ভয়ে রুশ কৃষিপণ্যের সরবরাহ এড়িয়ে যাচ্ছে।",
    "পাকিস্তানে ত্রাণ পাঠিয়েছে তুরস্ক, কাতার ও আমিরাত অর্থ বরাদ্দ কানাডার": "বন্যায় বিপর্যস্ত পাকিস্তান। দেশটিতে বন্যাকবলিত এলাকায় মৃতের সংখ্যা হাজার ছাড়িয়েছে। পরিস্থিতি নিয়ন্ত্রণের বাইরে চলে যাওয়ায় বিশ্ববাসীর কাছে সাহায্যের আবেদন জানিয়েছিল পাকিস্তান। সেই আবেদনে সাড়া দিয়েছে কানাডা, ফ্রান্স, কাতার, সংযুক্ত আরব আমিরাত, তুরস্ক এবং আজারবাইজানসহ অনেক দেশ। এসব দেশ থেকে নানা ধরণের ত্রাণ ও ওষুধ পাকিস্তানে পাঠানো হচ্ছে। অনেকে আবার এমন পরিস্থিতিতে পাকিস্তানের প্রতি সংহতি প্রকাশ করেছেন। খবর ডনের। রবিবার রাত ৮টার দিকে বন্যার্তদের জন্য ত্রাণসামগ্রী নিয়ে তুরস্কের প্রথম বিমানটি অবতরণ করে। তার প্রায় দুই ঘণ্টা পরে তুরস্ক থেকে আরেকটি বিমানও ১৪ টন ত্রাণ সামগ্রী নিয়ে করাচিতে অবতরণ করে। আরও ত্রাণ পাঠানোর প্রতিশ্রুতি দিয়েছে তুরস্ক। একইভাবে, তুর্কি রেড ক্রিসেন্ট সোসাইটি (টিআরসিএস), পিআরসিএস-এর সহযোগিতায় বন্যার্তদের সহায়তা প্রদান করা হয়েছে। পাশাপাশি কাতার ও সংযুক্ত আরব আমিরাতও পাকিস্তানে ত্রাণ পাঠিয়েছে। পোপ ফ্রান্সিস রবিবার মধ্য ইতালির লা কুইলা শহরে সফরের সময় আন্তর্জাতিক সম্প্রদায়কে পাকিস্তানকে সাহায্য করার আহ্বান জানিয়েছিলেন। কানাডা সরকার পাকিস্তানে বন্যায় ত্রাণ কার্যক্রম পরিচালনার জন্য ইন্টারন্যাশনাল ফেডারেশন অফ রেড ক্রস এবং রেড ক্রিসেন্ট সোসাইটিতে অর্থ বরাদ্দ করেছে। কানাডা জাতিসংঘের সেন্ট্রাল ইমার্জেন্সি রেসপন্স ফান্ড (সিইআরএফ) এরও দাতা। সেখানেও তারা তিন মিলিয়ন ডলার বরাদ্দ করেছে বন্যার্তদের জন্য। ডন।",
    "নতুন সরকারকেও চাপে রাখবে তুরস্ক": "তুরস্ক সুইডেনের ন্যাটো সদস্য পদের আবেদনকে সে দেশের পার্লামেন্টে অনুমোদন দেওয়ার শর্ত হিসেবে তাদের দাবীকৃত ব্যক্তিদের হস্তান্তর করার জন্য সুইডেনের পরবর্তী সরকারের ওপর চাপ অব্যাহত রাখবে। সুইডিশ রেডিও ‘একোট’ এ খবর দিয়েছে। তুরস্কের পররাষ্ট্রমন্ত্রী মেভলিত সাভাসৌগলু বুধবার এক সংবাদ সম্মেলনে বলেছেন, সুইডেন বা ফিনল্যান্ড কেউই গত জুনে স্বাক্ষরিত সমঝোতা স্মারক অনুযায়ী কোনো কার্যকর পদক্ষেপ নেয়নি। দেশগুলো এ জন্য প্রতিশ্রুতিবদ্ধ ছিল।\n\nবিজ্ঞাপন\n\nতুর্কি টেলিভিশন চ্যানেল টিআরটি হাবেরের এক প্রতিবেদনে বলা হয় সাংবাদিকদের প্রশ্নের জবাবে মেভলিত বলেন, ‘সুইডেন ও ফিনল্যান্ড যা বলছে, তাতে তুরস্কের কিছু যায় আসে না। গুরুত্বপূর্ণ বিষয় হচ্ছে সমঝোতা স্মারকটির বাস্তবায়ন করা। ’ তুরস্কের পররাষ্ট্রমন্ত্রী আরো বলেন, সুইডেনে নির্বাচনের পর যে সরকার গঠিত হবে, তাদের অবশ্যই প্রয়োজনীয় পদক্ষেপ নিতে হবে।",
    "গ্রিসকে তুরস্কের হুমকি": "তুরস্কের পররাষ্টমন্ত্রী মেভলুত কাভাসোগলু সোমবার গ্রিসকে হুমকি দিয়ে বলেছেন, গ্রিস যেন অন্য কোনো দেশের হয়ে উস্কানিমূলক কিছু না করে, অন্যথায় গ্রিসকে এর ঝামেলা পোহাতে হবে।\n\nআঙ্কারার হায়মানা বিভাগে একটি অনুষ্ঠানে পররাষ্ট্রমন্ত্রী কাভাসোগলু বলেন, প্রতিবেশী দেশগুলোর সঙ্গে প্রতিবেশীসুলভ আচরণ করে যাচ্ছে তুরস্ক। কিন্তু তবুও গ্রিস ‘উস্কানিমূলক কর্মকাণ্ড অব্যাহত রেখেছে’।\n\nগ্রিসকে হুমকি দিয়ে তার্কিস পররাষ্ট্রমন্ত্রী বলেন, আমাদের প্রতিবেশী গ্রিসের কাছে এটি একটি সতর্কতা। অন্যের পুতুল হবেন না। উস্কানি দেওয়া অব্যাহত রাখবেন না, তুরস্কের বন্ধুত্ব প্রাচীন কিন্তু তুরস্কের শত্রুতা মারাত্মক, এটিও মাথায় রাখবেন।\n\nতিনি আরও বলেন, আমাদের মানবিক এবং উদ্যোমী পররাষ্ট্রনীতি দিয়ে আমরা আমাদের স্বার্থ ও অধিকার সবক্ষেত্রে রক্ষা করি। আমাদের প্রজেক্টগুলো শুধুমাত্র আমাদের দেশেই শান্তি আনবে না, বৈশ্বিক পর্যায়ে শান্তি আনবে।\n\nএদিকে গ্রিসের সঙ্গে উত্তেজনা চলার মধ্যেই কড়া ভাষায় গ্রিসকে হুশিয়ারি এবং হুমকি দিয়েছেন তুরস্কের পররাষ্ট্রমন্ত্রী।\n\nসূত্র: ডেইলি সাবাহ",
    "তুরস্ক থেকে আনা ২শ’ টন পেঁয়াজ বন্দরেই পচে গেল": "তুরস্ক থেকে আমদানি করা প্রায় ২শ’ মেট্রিক টন পেঁয়াজ চট্টগ্রাম বন্দরেই নষ্ট হলো সময়মতো খালাস না নেয়ায়। পেঁয়াজগুলো আমদানি করা হয়েছিল রাষ্ট্রায়ত্ত সংস্থা ট্রেডিং কর্পোরেশন অব বাংলাদেশের (টিসিবি) জন্য। সরবরাহকারী প্রতিষ্ঠান প্রয়োজনীয় ডকুমেন্ট দিতে না পারায় এগুলো জাহাজেই আটকে থাকে প্রায় একমাস ধরে।\n\nঅবশেষে খালাস করে আনার পর দেখা যায়, তাতে পচন ধরেছে। এই অবস্থায় এ বিপুল পরিমাণ পেঁয়াজ মাটিতে পুঁতে ফেলার প্রক্রিয়া শুরু হয়েছে বৃহস্পতিবার থেকে। টিসিবি সূত্রে জানা যায়, তুরস্ক থেকে এসেছিল পেঁয়াজের ১১টি লট। এরমধ্যে একটি ছাড়া বাকি লটের পেঁয়াজ খালাস নেয়া হয়েছিল। কিন্তু এক লটের পেঁয়াজ খালাসে বিলম্ব হয় সরবরাহকারী বিদেশী প্রতিষ্ঠান সময়মতো ডকুমেন্ট সরবরাহ করতে না পারায়।\n\nপেঁয়াজগুলো রেফার (হিমায়িত) কন্টেনারে রাখা ছিল। শেষ পর্যন্ত খালাস নিয়ে দেখা যায়, বিপুল পরিমাণ পেঁয়াজ খাবার অযোগ্য হয়ে পড়েছে। টিসিবি চট্টগ্রাম অঞ্চলের উর্ধতন কার্য নির্বাহী জামাল উদ্দিন আহমেদ জনকণ্ঠকে বলেন, তুরস্ক থেকে যে পরিমাণ পেঁয়াজ আমদানি হয়েছে তারমধ্য থেকে ২শ’ মেট্রিক টনের মতো নষ্ট হয়েছে।\n\nসরবরাহকারী প্রতিষ্ঠান আমাদের কাছে পেঁয়াজ বাছাইয়ের জন্য স্থান চাইলে আমরা টিসিবি এলাকার মধ্যেই জায়গা দেই। বাছাইয়ে খাবার অযোগ্য পেঁয়াজগুলো আলাদা করে একপাশে রাখা হয়েছে। বৃহস্পতিবারই বাছাই সম্পন্ন হয়েছে, যথাযথ প্রক্রিয়া শেষে শুক্রবারের মধ্যে এগুলো পুঁতে ফেলা হবে। তাই পরিবেশের ক্ষতি হওয়ার কোন আশঙ্কা নেই।\n\nটিসিবির জন্য আনা প্রায় ২শ’ মেট্রিক টন পেঁয়াজ নষ্ট হওয়ায় আর্থিক ক্ষতি কেমন হলো এ প্রশ্নের জবাবে সংস্থাটির দায়িত্বশীল এ কর্মকর্তা বলেন, এতে সরকার বা টিসিবির এক টাকাও ক্ষতি নেই। কেননা, সরবরাহকারী প্রতিষ্ঠানের সঙ্গে চুক্তিই ছিল, তারা যে পরিমাণ ভাল পেঁয়াজ দিতে পারবে সেগুলোই গুদামে রাখা হবে।\n\nডকুমেন্টশনে কোন ঝামেলা থাকলে সে দায় সরবরাহকারী প্রতিষ্ঠানেরই, টিসিবির নয়। বুধবারও সরবরাহকারী প্রতিষ্ঠানের প্রতিনিধি পেঁয়াজগুলো দেখে গেছেন। তারা এ ক্ষতির পরিমাণ নির্ণয় করে গেছেন। তবে সরকারের আর্থিক ক্ষতি না হলেও ডকুমেন্ট জটিলতায় এতগুলো পেঁয়াজ নষ্ট হয়ে যাওয়া খুবই দুঃখজনক বলে তিনি মন্তব্য করেন।\n\nতুরস্ক থেকে পেঁয়াজ নিয়ে আসা জাহাজটি চট্টগ্রাম বন্দরে প্রায় একমাস ধরে আটকে ছিল। পণ্য খালাস সময়মতো না হওয়ায় ছাড়তে পারেনি এ জাহাজ। এ লটে যত পেঁয়াজ ছিল তার সবই নষ্ট হয়নি। ভাল পেঁয়াজগুলো আলাদা করা হয়েছে। সরবরাহকারী প্রতিষ্ঠান যে পরিমাণ ভাল মানের পেঁয়াজ বুঝিয়ে দেবে, টিসিবি সেগুলোই গ্রহণ করে মূল্য পরিশোধ করবে।\n\nআমদানির এ পেঁয়াজ বাছাইয়ের পর নষ্টগুলো ফেলে দেয়া হয় চট্টগ্রাম ইপিজেড এলাকায় অবস্থিত টিসিবি ভবন সংলগ্ন খালি জায়গায়। সেখানে হুমড়ি খেয়ে পড়ে দরিদ্র মানুষ।",
    "দ্বন্দ্বে জড়িয়ে যেতে পারে রাশিয়া-তুরস্ক": "মঙ্গলবার মধ্যরাতে হঠাৎ করে ককেশিয়া অঞ্চলের দেশ আজারবাইজান ও আর্মেনিয়ার মধ্যে রক্তক্ষয়ী সংঘর্ষ হয়। এখন পর্যন্ত এ ঘটনায় দুই দেশের ১০০ জন সেনা নিহত হয়েছেন।\n\nবুধবার স্থানীয় সময় সকালে আবারও দুই দেশ সংঘর্ষে জড়ায়।\n\nএর ফলে তাদের মধ্যে যুদ্ধ বেঁধে যাওয়ার শঙ্কা দেখা দিয়েছে। আর যেটি এটি সত্যিই ঘটে তাহলে আজারবাইন-আর্মেনিয়া যুদ্ধের জন্য দ্বন্দ্বে জড়িয়ে যাবে রাশিয়া ও তুরস্ক।\n\nরাশিয়া হলো আর্মেনিয়ার মিত্র। অন্যদিকে তুরস্ক হলো আজারবাইজানের মিত্র।\n\nআর্মেনিয়ার রাশিয়ার সামরিক ঘাঁটি আছে। তাদের সঙ্গে রাশিয়ার চুক্তি আছে যদি কোনো দেশ তাদের ওপর হামলা করে তাহলে রাশিয়া হস্তক্ষেপ করবে।\n\n২০২০ সালে যখন নাগারনো-কারাবাখ নিয়ে আর্মেনিয়া ও আজারবাইজান যুদ্ধে জড়িত হয়েছিল সেই যুদ্ধ থেমেছিল রাশিয়ার মধ্যস্থতায়। যুদ্ধ থামার পর রাশিয়া সেখানে তার ২ হাজার শান্তিরক্ষীকে পাঠায়।\n\nআর্মেনিয়া-আজারবাইজানের মধ্যে আবারও যুদ্ধ বেঁধে গেলে সেখানে থাকা একটি গুরুত্বপূর্ণ পাইপ লাইনও বন্ধ হয়ে যাওয়ার শঙ্কা তৈরি হবে। এই পাইপ লাইন দিয়ে তেল ও গ্যাস সরবরাহ করা হয়। বর্তমানে ইউক্রেন যুদ্ধ নিয়ে এমনিতেই সরবরাহ ঝুঁকিতে আছে। ককেশিয়ায় দ্বন্দ্ব শুরু হলে সরবরাহ প্রক্রিয়ায় বড় ধরনের ব্যত্যয় ঘটতে পারে।\n\nসূত্র: আল জাজিরা",
    "যুক্তরাষ্ট্র ‘দ্বৈত নীতি’ পালন করছে: তুর্কি পররাষ্ট্রমন্ত্রী": "তুরস্কের পররাষ্ট্রমন্ত্রী মেভলুত কাভুসোগলু গতকাল (শুক্রবার) যুক্তরাষ্ট্রে বলেছেন, কিছু লবিং গ্রুপের অন্যায্য প্রভাবে যুক্তরাষ্ট্র কিছু বিষয়ে ন্যাটো মিত্র এবং তুরস্কের মধ্যে ‘দ্বৈত নীতি’ প্রয়োগ করেছে।\n\nসম্প্রতি তুরস্ক ও গ্রীসের বিবাদে যুক্তরাষ্ট্রের মনোভাব নিয়ে অসন্তোষ প্রকাশ করেছেন তিনি। তুরস্ক ও গ্রিস একে অপরের আকাশসীমা লঙ্ঘনের অভিযোগ করেছে। গ্রীস কিছু বেসামরিক এজিয়ান দ্বীপ 'দখল' করার চেষ্টা এবং তুর্কি সামরিক বিমানকে হয়রানি করেছে বলে অভিযোগ করেছে তুরস্ক।\n\nতবে, এসব ‘বিদ্বেষমূলক কর্মকাণ্ডের’ বিরুদ্ধে যুক্তরাষ্ট্রের কোন প্রতিক্রিয়া নেই। তাছাড়া, এস-৪০০ এয়ার ডিফেন্স মিসাইল সিস্টেম ক্রয়ে তুরস্কের ওপর অবরোধ আরোপ করেছে যুক্তরাষ্ট্র, তবে ভারতকে ছাড় দিয়েছে।\n\nতিনি বলেছেন, ন্যাটোর সদস্য হিসেবে গেল কয়েক দশকে ন্যাটোর নিরাপত্তা ও স্বার্থে বড় মূল্য দিয়েছে তুরস্ক। সংশ্লিষ্ট ব্যাপারে ন্যায্য অবস্থান নেয়ার জন্য যুক্তরাষ্ট্রকে তাগিদ দেয় তুরস্ক। সূত্র: সিআরআই।",
    "তুরস্কের পদক্ষেপে ‘বিরক্ত’ জার্মান চ্যান্সেলর": "রাশিয়া ও চীনের নেতৃত্বাধীন অর্থনৈতিক ও নিরাপত্তা জোট সাংহাই কো-অপারেশন অর্গানাইজেশন (এসসিও)-তে যোগদানের ব্যাপারে তুরস্কের পদক্ষেপে ‘বিরক্ত’ জার্মান চ্যান্সেলর ওলাফ শলৎস। মঙ্গলবার নিউ ইয়র্কে তুরস্কের প্রেসিডেন্ট রজব তাইয়্যেব এরদোয়ানের সঙ্গে বৈঠকের পর নিজের এমন মনোভাবের কথা জানান তিনি। বুধবার এক প্রতিবেদনে এ খবর জানিয়েছে যুক্তরাজ্যভিত্তিক সংবাদমাধ্যম রয়টার্স।\n\nওলাফ শলৎস বলেন, এসসিও-তে যোগদানের জন্য তুরস্কের প্রচেষ্টার বিষয়ে তিনি ‘খুবই বিরক্ত’।\n\nপশ্চিমা সামরিক জোট ন্যাটোর গুরুত্বপূর্ণ সদস্য তুরস্ক। তবে গত ১৭ সেপ্টেম্বর এসসিও জোটে যোগদানের ব্যাপারে আঙ্কারার আগ্রহের কথা জানান এরদোয়ান। তার ভাষায়, ‘সাংহাই সহযোগিতা সংস্থার সদস্য দেশগুলোর সঙ্গে আমাদের সম্পর্ক হবে ভিন্ন অবস্থান থেকে। অবশ্যই তুরস্ক এতে যোগ দিতে চায়।’\n\nনিউ ইয়র্কে এরদোয়ানের সঙ্গে সাক্ষাতের পর ওলাফ শলৎস বলেন, এসসিও এমন কোনও সংস্থা নয় যা একটি ভালো বৈশ্বিক সহাবস্থানে গুরুত্বপূর্ণ অবদান রাখছে।\n\nউল্লেখ্য, বর্তমানে এসসিও জোটের স্থায়ী সদস্য আটটি। দেশগুলো হচ্ছে রাশিয়া, চীন, ভারত, পাকিস্তান, উজবেকিস্তান, কিরগিজস্তান, তাজিকিস্তান ও কাজাখস্তান। আর সংলাপের অংশীদার হিসেবে মর্যাদা পেয়েছে তুরস্ক, আজারবাইজান, আর্মেনিয়া, কম্বোডিয়া, নেপাল ও শ্রীলঙ্কা।",
    "আইইএলটিএস ছাড়াই বৃত্তি নিয়ে পড়ার সুযোগ রয়েছে তুরস্কে": "বিশ্ব রাজনীতি আর ভৌগোলিক অবস্থানের ভিন্নতার কারণে রাবরই আলোচিত তুরস্কের মূলে রয়েছে উন্নত শিক্ষা ব্যবস্থা। তুরস্কের শিক্ষা ব্যবস্থা পুরো ইউরোপের দেশগুলোর মাঝে সেরা দশে আছে। তুরস্কে কয়েকটি বিশ্ববিদ্যালয় ওয়ার্ল্ড র‍্যাঙ্কিংয়ের প্রথম সারির দিকে। তুরস্কের শিক্ষা ব্যবস্থায় মেডিকেল ও ইঞ্জিনিয়ারিং সেক্টরগুলোই বেশ উন্নত।\n\nপ্রতিবছর বিশ্বের বিভিন্ন দেশের অসংখ্য শিক্ষার্থী শিক্ষাবৃত্তি নিয়ে তুরস্কে যাচ্ছেন। প্রয়োজনীয় সুযোগ-সুবিধা পাওয়ায় তুরস্কে বৃত্তির আবেদনের হার বাড়ছে প্রতিবছরই। বর্তমানে তুরস্কের ৫৫টি শহরে সরকারি বিশ্ববিদ্যালয়ে পড়াশোনা করছেন আন্তর্জাতিক শিক্ষর্থীরা। এর মধ্যে বিভিন্ন বিশ্ববিদ্যালয়ে স্নাতক, স্নাতকোত্তর, পিএইচডি করছেন বাংলাদেশের পাঁচ শতাধিক শিক্ষার্থী।\n\nবৃত্তির সুবিধা\n\nতুরস্কে শিক্ষাবৃত্তিতে কী সুযোগ রয়েছে, বৃত্তির জন্য কী যোগ্যতা দরকার হয় এবং শিক্ষাজীবন শেষে সেখানে নাগরিকত্ব বা চাকরির সুযোগ সম্পর্কিত সব তথ্য তুরস্কের পররাষ্ট্র মন্ত্রণালয়ের ওয়েবসাইটে উল্লেখ রয়েছে।\n\nতুরস্কে শিক্ষাবৃত্তিতে বিশ্ববিদ্যালয়ে ভর্তি ও টিউশন ফি, এক বছরের ভাষা (তার্কি) কোর্স, আবাসন ও খাবার, স্বাস্থ্যবিমা, মাসিক সম্মানী ভাতা (স্নাতক ৮০০ লিরা, স্নাতকোত্তর এক হাজার ১০০ লিরা ও পিএইচডিতে ১ হাজার ৬০০ লিরা) দেওয়া হয়। এখন ১ লিরা সমান ৬ টাকার বেশি। এই শিক্ষাবৃত্তিতে প্রথমবার যাওয়া ও পড়ালেখা শেষ করে দেশে ফেরার বিমান টিকিট অন্তর্ভুক্ত রয়েছে। এর বাইরে পার্টটাইম ও পড়াশোনা শেষে ফুলটাইম চাকরি এবং নাগরিকত্বের সুযোগও রয়েছে।\n\nবৃত্তির যোগ্যতা\n\nতুরস্কের বৃত্তির জন্য আবেদনের পুরো প্রক্রিয়াই হয় বিনামূল্যে। তবে বৃত্তিতে আবেদন করতে হলে স্নাতকের জন্য এসএসসি বা সমমান ও এইচএসসি বা সমমানের পরীক্ষায় ৭০% এবং স্নাতকোত্তর-পিএইচডির জন্য স্নাতক-স্নাতকোত্তরে ৭৫% নম্বর থাকতে হয়। তবে মেডিকেলে ভর্তি হতে চাইলে ৯০% নম্বর লাগবে।\n\nভাষা\n\nতুরস্কে পড়াশোনার ভাষা তুর্কি হলেও কিছু কিছু বিশ্ববিদ্যালয় ইংরেজিতে পড়ার সুযোগ দেয়। এক্ষেত্রে সংশ্লিষ্ট বিশ্ববিদ্যালয়ের নিয়ম অনুযায়ী টোফেল বা জিআরই স্কোর থাকতে হয়। তুরস্কে আইইএলটিএস স্কোর গ্রহণযোগ্য নয়।\n\nবয়সসীমা\n\nস্নাতকের জন্য আবেদন করতে বয়স হতে হবে ২১ বছরের নিচে।\n\nস্নাতকোত্তরে আবেদনের বয়স ৩০ বছরের নিচে।\n\nপিএইচডি ৩৫ বছরের নিচে।\n\nআর রিসার্চ প্রোগ্রামের জন্য আবেদন করতে বয়স হতে হবে ৪৫ বছরের নিচে।\n\nআবেদনের জন্য প্রয়োজনীয় ডকুমেন্ট\n\nসাদা ব্যাকগ্রাউন্ড একটা পাসপোর্ট সাইজের ছবি।\n\nপাসপোর্ট অথবা জাতীয় পরিচয়পত্র অথবা জন্মসনদের স্ক্যান কপি। (ইংরেজি কপি হতে হবে)\n\nএএসসি বা দাখিল এবং এইচএসসি বা আলিমের মূল সার্টিফিকেট ও মার্কশিটের স্ক্যানকপি। (কোথাও থেকে সত্যায়িত করতে হবে না।)\n\nসব পরীক্ষার সার্টিফিকেট।\n\nসব পরীক্ষার মার্কশিট।\n\nজন্মনিবন্ধন (ইংরেজিতে), জাতীয় পরিচয়পত্র অথবা পাসপোর্টের স্ক্যান কপি।\n\nটোফেল ও জিআরই ইত্যাদির সার্টিফিকেট (যদি থাকে)।\n\nদুটি রেফারেন্স লেটার (বিশ্ববিদ্যালয়ের অধ্যাপকদের হলে ভালো হয়)।\n\nযত ধরনের এক্সট্রা কারিকুলার সার্টিফিকেট আছে (রচনা প্রতিযোগিতা, স্কাউট, বিএনসিসি, জিপিএ–৫ সংবর্ধনা, কোনো এনজিও বা অন্য প্রতিষ্ঠানে কাজ করা ইত্যাদি)।\n\nবয়সসীমা\n\nতুরস্কে স্নাতক, স্নাতকোত্তর, পিএইচডি এবং রিসার্চ প্রোগ্রামে ভর্তির জন্য নির্দিষ্ট বয়সসীমা নির্ধারণ করে দিয়েছে দেশটির সরকার। এখন স্নাতকের জন্য আবেদন করতে একজন শিক্ষার্থীর বয়স হতে হবে ২১ বছরের নিচে। স্নাতকোত্তরে আবেদনের বয়স ৩০ বছরের নিচে। পিএইচডিতে ৩৫ বছরের নিচে। এছাড়া রিসার্চ প্রোগ্রামের জন্য আবেদন করতে বয়স হতে হবে ৪৫ বছরের নিচে।\n\nআবেদনের সময়\n\nতুরস্কের বিশ্ববিদ্যালয়ে প্রতিবছর নতুন সেশনে আবেদন শুরু হয় ১০ জানুয়ারি থেকে। যা চলে ২০ ফেব্রুয়ারি পর্যন্ত। আগ্রহীরা এ সময়ের মধ্য আবেদন সম্পন্ন করবেন।\n\nআবেদনের ঠিকানা\n\nতুরস্কের শিক্ষাবৃত্তির জন্য আবেদন অনলাইনে করতে হয়। পুরো প্রক্রিয়াই হয় বিনামূল্যে। আগ্রহীরা আবেদন করতে পারবেন turkiyeburslari.gov.tr ওয়েবসাইট থেকে। প্রতি বছর ১০ জানুয়ারি থেকে ২০ ফেব্রুয়ারিরপর্যন্ত শিক্ষাবৃত্তির আবেদন নেওয়া হয়।\n\nতবে বৃত্তির আবেদন করার সময় বিশ্ববিদ্যালয় এবং সাবজেক্ট বাছাই করতে হয়। এক্ষেত্রে যাদের রেজাল্ট ভালো এবং ওপরে উল্লেখিত সব যোগ্যতা রয়েছে, তারা তুরস্কের ভালো বিশ্ববিদ্যালয়গুলো পছন্দ করতে পারেন। যারা যোগ্যতার দিক থেকে একটু দুর্বল, তারা অন্যান্য বিশ্ববিদ্যালয় বাছাই করে দিলে বৃত্তি পাওয়ার সম্ভাবনা থাকে বেশি।\n\nনতুন আবেদনকারীরা বিস্তারিত জানতে পারবেন তুরস্কে পড়াশোনা করা বাংলাদেশিদের কাছ থেকে। তুরস্কে অধ্যায়নরত বা অধ্যায়ন শেষে বসবাসরতদের একাধিক ফেসবুক গ্রুপও রয়েছে।\n\nটিউশন ফি\n\nসরকারি বিশ্ববিদ্যালয়ে স্নাতক প্রোগ্রামের টিউশন ফি ২৪০ থেকে ৭৫০ ডলার। আর বেসরকারি বিশ্ববিদ্যালয়গুলোয় টিউশন ফি ৫ হাজার থেকে ২০ হাজার ডলার। সরকারি বিশ্ববিদ্যালয়ে স্নাতকোত্তর ও পিএইচডি প্রোগ্রামের টিউশন ফি যথাক্রমে ৩০০ থেকে ৬০০ ও ৫ হাজার থেকে ২০ হাজার ডলার।\n\nজীবনযাত্রার ব্যয়\n\nতুরস্কের পরিবেশ শিক্ষার্থীদের জন্য বেশ উপযোগী। একজন শিক্ষার্থীর জন্য মাসে থাকা-খাওয়ার খরচ, পোশাক, পরিবহন, টেলিফোন খরচ বাবদ ১০-১৫ হাজার টাকার মধ্যেই হয়ে যায়।",
    "রাশিয়ায় তুরস্কের রফতানি বেড়ে দ্বিগুণ": "",
    "উদ্বোধনের ১ বছর : ইস্তাম্বুলের সেই মসজিদ থেকে হাফেজ হলো ৩১ শিক্ষার্থী": "গত বছরের ২৮ মে তুরস্কের ইস্তাম্বুলের ঐতিহাসিক তাকসিম স্কয়ারে একটি নান্দনিক মসজিদের উদ্বোধন করা হয়। তুর্কি প্রেসিডেন্ট রজব তাইয়েব এরদোগানের উপস্থিতিতে আনুষ্ঠানিকভাবে যাত্রা শুরু করে ওই মসজিদ। এর মাত্র এক বছর তিন মাসের মাথায় মসজিদটির তত্ত্বাবধানে পরিচালিত হিফজ বিভাগ থেকে অন্তত ৩১ জন শিক্ষার্থী হাফেজ হয়েছে। এ ঘটনা প্রথমবার হওয়ার কারণে তা মসজিদ ও ওই শিক্ষার্থীদের জন্য ইতিহাস হয়ে থাকবে।\n\nস্থানীয় সময় রোববার (২৯ আগস্ট) এ উপলক্ষে মসজিদে আয়োজিত একটি বর্ণাঢ্য অনুষ্ঠানে ওই শিক্ষার্থীদের বিশেষ সম্মাননা সনদ দেয়া হয়। এর আগে তারা দেশটির ধর্ম অধিদফতরের কেন্দ্রীয় পরীক্ষায় সফলভাবে উত্তীর্ণ হয়। প্রভাবশালী সংবাদমাধ্যম আলজাজিরার সূত্রে এ তথ্য জানা যায়।\n\nতাকসিম স্কয়ার মসজিদ পরিচালিত হিফজ ইনস্টিটিউটের পরিচালক রজব জেনিক বলেন, পবিত্র কুরআন হিফজ সম্পন্ন হওয়ার মাধ্যমে আমাদের অদম্য প্রচেষ্টা সাফল্য বয়ে এনেছে। জাতীয় ও আন্তর্জাতিক বিভিন্ন প্রতিযোগিতায় প্রথম স্থান অধিকার করে কৃতিত্বের সাক্ষর রেখেছে শিক্ষার্থীরা।\n\nএদিকে ধর্ম অধিদফতরের হিফজ বিভাগের প্রধান ইবরাহিম ইয়ালমাজ জানান, তুরস্কে প্রতি বছর অন্তত ১২ হাজারের বেশি মানুষ পবিত্র কুরআন হিফজ সম্পন্ন করেন। এরপর চূড়ান্ত পরীক্ষায় উত্তীর্ণ হলে তাদের সনদ দেয়া হয়।\n\nউল্লেখ্য, গত ২৮ মে জুমার নামাজের মাধ্যমে তাকসিম স্কয়ারের মসজিদটি উদ্বোধন করেন তুরস্কের প্রেসিডেন্ট রজব তাইয়েব এরদোগান। ২৬ হাজার ৭১৬ বর্গ ফুট আয়তনের এ মসজিদে একসাথে চার হাজারের বেশি মুসল্লি নামাজ আদায় করতে পারেন। ইস্তাম্বুলের ব্যস্ততম এ স্থানে নির্মিত মসজিদটি ধর্মীয় ও সাংস্কৃতিক স্থাপত্যের অনন্য সংযোজন বলে মনে করা হয়।\n\nসর্বপ্রথম ১৯৫০ সালে ইস্তাম্বুলে মসজিদটি নির্মাণের উদ্যোগ নেয়া হলেও বিভিন্ন আমলাতান্ত্রিক জটিলতায় তা বন্ধ যায়। অবশেষে ২০১৭ সালের ১৭ ফেব্রুয়ারিতে এরদোগানের হাতে এর ভিত্তিপ্রস্তর স্থাপিত হয় এবং শুরুর চার বছরের মাথায় নির্মাণকাজ শেষ হয়। এরদোগান যখন ইস্তাম্বুলের মেয়র, তখন থেকেই এখানে মসজিদ নির্মাণের প্রচেষ্টা চালাচ্ছিলেন তিনি।\n\nতাকসিম স্কয়ার হচ্ছে- ইস্তাম্বুলের ইউরোপীয় অংশে অবস্থিত স্বাধীনতার স্মৃতিধন্য ঐতিহাসিক স্থান। এখানে মসজিদ নির্মাণের উদ্দেশ্য প্রায় এক শ’ বছর আগে ১৯২৮ সালে ‘আধুনিক’ তুরস্ক প্রতিষ্ঠায় অবদান রাখা বীরদের প্রতি সম্মান প্রদর্শন করা।\n\nস্বাধীনতা স্মৃতিস্তম্ভের পাশাপাশি তাকসিম স্কয়ার আরো বেশ কিছু কারণে গুরুত্বপূর্ণ। কেননা এখানে রয়েছে ইউরোপের দ্বিতীয় প্রাচীনতম রেলস্টেশন, যা ১৮৭৫ সালে প্রতিষ্ঠিত হয়। বছরের প্রায় সব ঋতুতেই তুর্কি এবং ভিনদেশী পর্যটকে মুখরিত তাকসিম স্কয়ার আধুনিক ইস্তাম্বুলের অন্যতম প্রাণকেন্দ্র। তবে ‘তাকসিম’—এই আরবি নামে স্কয়ারটির নামকরণের কারণ হলো- ১৭৩২ সালে সুলতান প্রথম মোহাম্মদের শাসনামলে শহরে পানিবণ্টনের জন্য একটি খাল খনন করা হয়েছিল। খালটি মিলিত হয়েছিল এখানে এসে, যা শহরকে দুই ভাগে বিভক্ত করে ফেলে। ফলে জায়গাটির নাম রাখা হয় ‘তাকসিম স্কয়ার’, বাংলায় যার অর্থ হয় বণ্টনের মাঠ।\n\nতাকসিম স্কয়ার মসজিদটিকেও তুরস্কের অন্য ঐতিহাসিক মসজিদগুলোর মতো ঐতিহ্যবাহী নকশা ও নান্দনিকতা রক্ষা করে নির্মাণ করা হয়েছে। বিখ্যাত আয়া সোফিয়া মসজিদের মতো এই মসজিদের দেয়ালগুলোতে অঙ্কিত হয়েছে আল্লাহ, মোহাম্মদ এবং ইসলামের প্রথম চার খলিফার নাম।\n\nনকশা করেছেন তুরস্কের প্রসিদ্ধ দুই প্রকৌশলী শফিক বারকিয়া ও সালিম দালামান। মসজিদটির উচ্চতা ৩০৩ মিটার। এর তিনতলা আন্ডারগ্রাউন্ডে রাখা হয়েছে গাড়ি পার্কিংয়ের জায়গা, তাতে অন্তত ১৬৫টি গাড়ি রাখা যাবে। তাছাড়া ১৫৫ বর্গমিটারের একটি দর্শনীয় সাংস্কৃতিক হলরুমও আছে।\n\nসূত্র : আলজাজিরা, টিআরটি আরবি ও তুর্কি ট্যুরস",
    "তুরস্কের যুদ্ধে পরীক্ষিত সশস্ত্র ড্রোন কিনলো আমিরাত": "তুরস্কের কাছ থেকে ২০টি সশস্ত্র ড্রোন কিনেছে সংযুক্ত আরব আমিরাত। চলতি মাসে এসব ড্রোন কিনেছে দেশটি। দুটি তুর্কি সূত্র ব্রিটিশ বার্তা সংস্থা রয়টার্সকে জানিয়েছে, আগামী আরও ড্রোন কিনতে পারে আমিরাত।\n\nসিরিয়া, ইউক্রেন ও লিবিয়ার সংঘাতে তুর্কি প্রতিরক্ষা কোম্পানি বায়কার নির্মিত ড্রোন কার্যকর হওয়ার পর এগুলোর আন্তর্জাতিক চাহিদা বেড়েছে।\n\nআঞ্চলিক প্রতিদ্বন্দ্বিতার ক্ষেত্রে দুই মেরুতে অবস্থান ছিল তুরস্ক ও আরব আমিরাতের। দুই বছর আগে লিবিয়াতে আমিরাত সমর্থিত একটি লেজার গাইডেড বোমা হামলা নিষ্ক্রিয় করেছিল এই তুর্কি ড্রোন। লিবিয়ার গৃহযুদ্ধে দেশ দুটি বিরোধপূর্ণ অবস্থান নিয়েছিল। কিন্তু গত বছর দুই দেশ বিরোধিতা বাদ দিয়ে সম্পর্কের উন্নতি ঘটায়।\n\nতুরস্কের একটি সূত্র জানিয়েছে, আঙ্কারার কাছ থেকে আবুধাবি ও রিয়াদ বায়রাখতার টিবি২ ড্রোন কিনতে আলোচনা করছে। আলোচনার ফল হিসেবে এই মাসের শুরুতে আমিরাতের কাছে ২০টি ড্রোন বিক্রি করা হয়েছে।\n\nএক সিনিয়র তুর্কি কর্মকর্তা নিশ্চিত করেছেন, আমিরাতের কাছে কয়েকটি ড্রোন সরবরাহ করা হয়েছে। আধুধাবি আরও ড্রোন কিনতে চাইছে। সৌদি আরবও এসব ড্রোন চেয়েছে।\n\nতিনি আরও বলেছেন, সৌদি আরব এসব ড্রোন উৎপাদনের জন্য একটি কারখানা স্থাপনের প্রস্তাব দিয়েছে।\n\nতুর্কি কোম্পানি বায়কার সৌদি আরবের এই অনুরোধ বিবেচনা করছে। কিন্তু তুরস্কের প্রেসিডেন্ট রজব তাইয়্যেব এরদোয়ানের জন্য এটি একটি কৌশলগত সিদ্ধান্ত। এর সঙ্গে তুরস্কে সৌদি আরবের বিনিয়োগের বিষয়টিও জড়িত।\n\nএই বিষয়ে আমিরাতের পররাষ্ট্র মন্ত্রণালয়, সৌদি আরব সরকার ও তুর্কি কোম্পানি বায়কার-এর কোনও মন্তব্য পাওয়া যায়নি।",
    "তুরস্কের জনপ্রিয় গায়িকা গুলসেন আটক": "ধর্মীয় শিক্ষাপ্রতিষ্ঠান নিয়ে কটূক্তিমূলক ঘৃণা ছড়ানোর অভিযোগে প্রখ্যাত তুর্কি গায়িকা গুলসেনকে গ্রেফতার করা হয়েছে।\n\nশনিবার (২৭ আগস্ট) ব্রিটিশ সংবাদমাধ্যম বিবিসির এক প্রতিবেদন থেকে জানা গেছে এই খবর।\n\n‘তুর্কির ম্যাডোনা’ খ্যাত এই তারকার বিরুদ্ধে ধর্মীয় শিক্ষাপ্রতিষ্ঠান নিয়ে ঘৃণা ছড়ানোর অভিযোগ উঠার পর দ্রুত এই পদক্ষেপ নেয় তুরস্ক সরকার।\n\n৪৬ বছর বয়সী এই গায়িকা সমকামিতাকে সমর্থন করেন। এর আগে তিনি খোলামেলা পোশাক পরায় সমালোচিত হয়েছেন। আর এবার ধর্মীয় শিক্ষাপ্রতিষ্ঠান নিয়ে কটূক্তি করায় ইস্তাম্বুলের বাড়ি থেকে আটক করা হয় গায়িকা গুলসেন বায়রাক্তার কোলাকোগলুকে।\n\nগত এপ্রিলে একটি কনসার্টে ইমাম হাতিপ সম্পর্কে কটূ মন্তব্য করেছিলেন এই তুর্কিস গায়িকা। তার তদন্তের জন্য কারাদণ্ড দিয়ে রিমান্ডে পাঠানো হয়েছিল তাকে। তারকার এক আইনজীবী আপিল ও অবিলম্বে মুক্তি চাওয়ার প্রতিশ্রুতি দিয়েছেন।\n\nএদিকে সম্প্রতি গুলসেনের কটূক্তিমূলক মন্তব্যের একটি ভিডিও ছড়িয়ে পড়ে সোশ্যাল মিডিয়ায়। এরপর বিষয়টি নিয়ে তুরস্কের প্রেসিডেন্ট রিসেপ তাইয়েপ এরদোয়ানের নেতৃত্বাধীন একে পার্টির শীর্ষ সদস্যদের মধ্যে ব্যাপক ক্ষোভের সৃষ্টি হয়। আর গুলসেন জনপ্রিয় একজন গায়িকা হওয়ায় ধর্মীয় শিক্ষাপ্রতিষ্ঠান অবমাননা বিষয়ক মামলাটি শিরোনামে উঠে আসে।\n\nসূত্র : বিবিসি\n\n\n\n",
    "কাবার প্রাচীন চাবি ফিরিয়ে দিল তুরস্ক": "পবিত্র কাবাঘরের চাবিসহ প্রাচীন প্রত্নতাত্ত্বিক নির্দশন মিসরকে ফিরিয়ে দিয়েছে তুরস্ক। গতকাল বৃহস্পতিবার (১ সেপ্টেম্বর) মিসর থেকে অবৈধভাবে আসা এসব প্রাচীন নির্দশন ফিরিয়ে দেওয়া হয়। বৃহস্পতিবার (১ সেপ্টেম্বর) ইস্তাম্বুলের তুর্কি ও ইসলামী শিল্প জাদুঘরে আনুষ্ঠানিকভাবে তা হস্তান্তর করা হয়।\n\nতুর্কি সংবাদ মাধ্যম আনাদোলু এজেন্সি থেকে জানা যায়, জব্দকৃত বস্তুর মধ্যে ছিল ঊনবিংশ শতাব্দীর কাবার একটি চাবি, পুরনো চাবি, ধাতব তালা এবং কাবার চাবির একটি ব্যাগ।\n\nবিজ্ঞাপন\n\nচাবি ও ব্যাগটি উসমানীয় শাসনামলে মিসর সরকারকে উপহার হিসাবে দেওয়া হয়েছিল।\n\nসাংস্কৃতিক ঐতিহ্য ও জাদুঘর অধিদপ্তরের পরিচালক গোকান ইয়াজগি ঐতিহাসিক বস্তুগুলো ইস্তাম্বুলে নিযুক্ত মিসরের কনসাল জেনারেল তারেক খলিলের কাছে হস্তান্তর করেন। এর আগে মিসর থেকে কার্গোযোগে আঙ্কারা বিমানবন্দরে ঐতিহাসিক নিদর্শনগুলো আসলে তা কাস্টম বিভাগ তা জব্দ করে। এরপর তা পরীক্ষা করা হয়।\n\nমিসরীয় কনসাল জেনারেল তুরস্কের সরকারের প্রতি কৃতজ্ঞতা জানিয়ে বলেন, ‘প্রত্নতাত্ত্বিক বস্তুর অবৈধ বিক্রি নিষিদ্ধ করে তা ফেরানোর ব্যবস্থা নেওয়া হয় যা সত্যিই প্রশংসনীয়। হস্তান্তরের এ উদ্যোগ বিশ্ববাসীর জন্য অনুপম দৃষ্টান্ত হয়ে থাকবে। ’\n\nইয়াজগি বলেন, ‘তুরস্ক সরকার জাতিসংঘের নিরাপত্তা পরিষদ বা সালের ইউনেস্কো কনভেনশনের মতো আন্তর্জাতিক চুক্তি এবং রেজোলিউশন বাধ্যবাধকতা কঠোরভাবে অনুসরণ করে। এবং প্রতিবেশী দেশগুলোর সাংস্কৃতিক সম্পদ সুরক্ষার জন্য সর্বাত্মক চেষ্টা করে। ’\n\nউসামানীয় শাসনামলে পবিত্র কাবাঘরের জন্য গিলাফ, তালা ও চাবি বিশেষভাবে তৈরি করা হত। এরপর বিভিন্ন রাষ্ট্রপ্রধানদের সেগুলো উপহার দেওয়া হত। ইস্তাম্বুলের বিখ্যাত তোপকাপি প্রাসাদ জাদুঘরে পবিত্র কাবাঘরের ৫০টি এবং তুর্কি ও ইসলামিক আর্টস মিউজিয়ামে একটি চাবি রয়েছে।\n\nসূত্র : আনাদোলু এজেন্সি",
    "আমিরাতও চায় তুর্কি ড্রোন কিনতে": "সংযুক্ত আরব আমিরাতও তুরস্কের বহুল আলোচিত বায়রাক্তার টিবি২ ড্রোন কেনার ব্যাপারে আগ্রহ প্রকাশ করছে। ইউক্রেনসহ বিভিন্ন যুদ্ধে গুরুত্বপূর্ণ ভূমিকা পালনকারী এই ড্রোন সংগ্রহ করার জন্য তুরস্কের সাথে দেশটি দীর্ঘ দিন ধরে আলোচনা চালাচ্ছে বলে জানা গেছে।\n\nমিডল ইস্ট আইয়ের খবরে বলা হয়েছে, সংযুক্ত আরব আমিরাত ১২০টি বায়ারাক্তার টিবি২ ড্রোন ক্রয় করতে আগ্রহ প্রকাশ করেছে।\n\nআর এই সম্ভাব্য ক্রয়চুক্তির পরিমাণ হতে পারে দুই বিলিয়ন ডলার। চুক্তিতে গোলাবারুদ, কমান্ড, কন্ট্রোল সেন্টার ও প্রশিক্ষণের বিষয়টিও থাকবে।\n\nখবরে বলা হয়, গত মার্চ থেকে ড্রোন কেনা নিয়ে তুরস্ক ও আমিরাতের মধ্যে আলোচনা চলছে। দুই দেশের মধ্যে বিরোধের পর আবার অর্থনৈতিক সম্পর্ক ইতিবাচক হওয়ার প্রেক্ষাপটে এই আলোচনা শুরু হয়।\n\nগত নভেম্বরে আমিরাতি প্রেসিডেন্ট শেখ মোহাম্মদ বিন জায়েদ আল নাহিয়ান এবঙ তারপর মধ্য ফেব্রুয়ারিতে রজব তাইয়্যিপ এরদোগানের ফিরতি সফরের পর থেকে প্রতিরক্ষাসহ বিভিন্ন খাতে সম্পর্ক জোরদার হয়।\n\nমিডল ইস্ট মনিটরের খবরে বলা হয়, ড্রোন চুক্তি সম্পন্ন হলে কিছু ড্রোন আমিরাতেও নির্মাণ করা হতে পারে।\n\nবায়াক্তার টিবি২ ড্রোন সবচেয়ে আধুনিক বিমানবিধ্বংসী সিস্টেম এবং আধুনিক আর্টিলারি সিস্টেমের জন্য খ্যাতিমান। সিরিয়া, ইরাক, লিবিয়া, নাগার্নো-কারাবাখ ও ইউক্রেন যুদ্ধে এই ড্রোন খুবই ফলপ্রসূ বিবেচিত হয়েছে।\n\nএখন পর্যন্ত ২৪টি দেশ তুরস্কের এই ড্রোন কেনার জন্য চুক্তি করেছে। এই ড্রোনের চাহিদা এত বেশি যে নির্মাতা প্রতিষ্ঠান জানিয়েছে, চুক্তির পর ড্রোন পেতে তিন বছর অপেক্ষা করতে হয়।\n\nপ্রতিষ্ঠানটি এখন পর্যন্ত চার শতাধিক টিবি২ ড্রোন নির্মাণ করেছে। তারা বর্তমানে বছরে ২০০ ড্রোন নির্মাণের সক্ষমতা অর্জন করেছে। তারা বছরে ৫০০ ড্রোন নির্মাণ করতে চাচ্ছে।\n\nসূত্র : ডেইলি সাবাহ",
    "ইরাকে কুর্দি হামলায় তুরস্কের চার সেনা নিহত": "ইরাকের স্বায়ত্তশাসিত কুর্দিস্তান অঞ্চলে পিকেকে গেরিলাদের হামলায় তুরস্কের অন্তত চার সেনা নিহত হয়েছেন। তুরস্কের প্রতিরক্ষা মন্ত্রণালয় এক বিবৃতিতে এই তথ্য জানিয়েছে।\n\nবিবৃতিতে বলা হয়, ইনফ্যান্ট্রি স্পেশালিস্ট সার্জেন্ট হারুন ইলদিরিম ও ইনভেন্টরি স্পেশালিস্ট সার্জেন্ট সাভাস বরলু কুর্দি গেরিলাদের সঙ্গে সংঘর্ষের সময় নিহত হয়েছেন। তুর্কি প্রতিরক্ষা মন্ত্রণালয় পরবর্তীতে জানিয়েছে যে, গেরিলাদের সঙ্গে সংঘর্ষের সময় আহত কমান্ড সার্জেন্ট মেজর গো খান ওজিল ও স্পেশালিস্ট সার্জেন্ট ফাতিহ কালকান হাসপাতালে মারা গেছেন।\n\nগত এপ্রিল মাস থেকে তুরস্কের সামরিক বাহিনী ইরাকের কুর্দিস্তান অঞ্চলে কয়েক দফায় কুর্দি গেরিলাবিরোধী অভিযান পরিচালনা করছে। সেই থেকে পিকেকে গেরিলা ও তুর্কি সামরিক বাহিনীর মধ্যে কম-বেশি সংঘর্ষ অব্যাহত রয়েছে।\n\nপিকেকে ১৯৮৪ সালে তুর্কি রাষ্ট্রের বিরুদ্ধে সশস্ত্র বিদ্রোহ শুরু করে। তখন থেকেই স্বাধীনতা দাবি করে আসছে গোষ্ঠীটি। দুই পক্ষের সংঘর্ষে এখন পর্যন্ত ৪০ হাজারের বেশি মানুষ মারা গেছে।\n\nএদিকে যুক্তরাষ্ট্র, ইউরোপীয় ইউনিয়ন ও তুরস্ককে পেকেকে গেরিলাদের সন্ত্রাসী গোষ্ঠী হিসাবে আখ্যায়িত করেছে।\n\nযদিও ইরাকের ভেতরে তুরস্কের এই অভিযানকে বাগদাদ সরকার ও ইরাকের প্রতিরোধ আন্দোলনগুলো ভালো চোখে দেখছে না। বাগদাদ ও প্রতিরোধে আন্দোলনগুলোর পক্ষ থেকে বারবার তুরস্কের প্রতি সেনা প্রত্যাহারের আহ্বান জানানো হয়েছে।\n\nইরাকি কর্তৃপক্ষ জানিয়েছে, তুরস্ক ইরাকের সার্বভৌমত্বকে চরমভাবে লঙ্ঘন করছে। জুলাইয়ে উত্তর ইরাকের দুহোক প্রদেশের একটি রিসর্টে হামলার পর বাগদাদে আঙ্কারার রাষ্ট্রদূতকে তলব করে ইরাক।\n\nএমএসএম",
    "তুরস্কের কার্গো জাহাজ লক্ষ্য করে গ্রিসের গুলি, তী...": "",
    "তুরস্কে বিদ্যুৎ এবং গ্যাসের দাম ৫০ শতাংশ পর্যন্ত বৃদ্ধির": "ছবি: তুরস্কের আকসারায় ভূগর্ভস্থ প্রাকৃতিক গ্যাস সংরক্ষণ কেন্দ্র। (সূত্র : এএ ফটো)\n\nতুরস্কে বাড়িতে ব্যবহারের ক্ষেত্রে বিদ্যুৎ এবং গ্যাসের দাম ২০ শতাংশ এবং শিল্প-কারখানায় ব্যবহারের ক্ষেত্রে ৫০ শতাংশ বৃদ্ধি করা হয়েছে। তুরস্কের সংশ্লিষ্ট কর্তৃপক্ষ বৃহস্পতিবার এক ঘোষণায় এ তথ্য জানিয়েছে। খবর গালফ টুডের।\n\nগণমাধ্যমের হিসাব অনুযায়ী বিদ্যুৎ এবং গ্যাসের মূল্যবৃদ্ধির ফলে মুদ্রাস্ফীতি ০.৮ শতাংশ বৃদ্ধি পাবে বলে আশা করা হচ্ছে।\n\nবিজ্ঞাপন\n\nএ ছাড়া উৎপাদন খরচ বৃদ্ধিও মূল্যস্ফীতিতে পরোক্ষভাবে প্রভাব ফেলে, কারণ উৎপাদকরা ভোক্তাদের ওপর সেই খরচ চাপিয়ে দেন।\n\nদেশটির জ্বালানি আমদানিকারক বোটাস বলেছে, প্রাকৃতিক গ্যাসের দাম বাড়িতে ব্যবহারের ক্ষেত্রে ২০.৪ শতাংশ, ছোট থেকে মাঝারি আকারের শিল্পের ক্ষেত্রে ৪৭.৬ শতাংশ এবং বড় শিল্পের ক্ষেত্রে ৫০.৮ শতাংশ বৃদ্ধি পাবে।\n\nবোটাস আরো জানিয়েছে, বিদ্যুৎ উৎপাদনে ব্যবহৃত গ্যাসের দাম ৪৯.৫ শতাংশ বাড়ানো হয়েছে।\n\nতুরস্কের বিদ্যুৎ নিয়ন্ত্রক সংস্থা এবং বোটাস মূল্যবৃদ্ধির কারণ হিসেবে ইউক্রেনের যুদ্ধ এবং কভিড-১৯ মহামারিসহ বিশ্বব্যাপী উন্নয়নকে দায়ী করেছে।\n\nতুরস্ক তার প্রাকৃতিক গ্যাস এবং তেলের চাহিদা মেটাতে প্রায় সম্পূর্ণভাবে আমদানির ওপর নির্ভরশীল। এ ছাড়া কভিড-১৯ মহামারির পর অভ্যন্তরীণ চাহিদাও বেড়েছে। এই বছর বিশ্বব্যাপী জ্বালানির দাম বৃদ্ধি পেয়েছে। সেই সঙ্গে তুরস্কের মুদ্রা লিরার তীব্র দরপতন - ২০২১ সালে ৪৪ শতাংশ এবং এই বছর ২৭ শতাংশেরও বেশি হওয়ায় এই দাম বৃদ্ধির সিদ্ধান্ত নেওয়া হয়েছে বলে জানা গেছে।\n\nপ্রাকৃতিক গ্যাসের দাম এই বছর বাড়িতে ব্যবহারের ক্ষেত্রে ১৭৪ শতাংশ, ছোট থেকে মাঝারি শিল্পের ক্ষেত্রে ২৭৭ শতাংশ এবং বড় শিল্পের ক্ষেত্রে ৩৭৯ শতাংশ বাড়ানো হয়েছে।\n\nবৃহস্পতিবার বোটাসের দেওয়া তথ্য মতে, সরকার এখনো বাড়িতে ব্যবহৃত প্রাকৃতিক গ্যাসের দামের ৮০ শতাংশের বেশি ভর্তুকি দেয়।\n\nসূত্র : গালফ টুডে।",
    "Turkey president Erdogan raised Kashmir issue at UNGA - Anandabazar": "ফের রাষ্ট্রপুঞ্জের সাধারণ অধিবেশনে কাশ্মীর নিয়ে সরব হতে দেখা গেল তুরস্ককে। পাকিস্তানের সঙ্গে সুর মিলিয়ে আন্তর্জাতিক মঞ্চে সে দেশের প্রেসিডেন্ট তায়িপ এর্ডোয়ান বললেন, “স্বাধীনতার ৭৫ বছর পেরিয়ে গেলেও ভারত এবং পাকিস্তান এখনও পর্যন্ত শান্তি প্রতিষ্ঠা করতে পারেনি। এটা দুর্ভাগ্যজনক। আশা করছি, কাশ্মীরে চিরস্থায়ী শান্তি প্রতিষ্ঠা করতে সক্ষম হবে দুই দেশ।”\n\nএর্ডোয়ানের এই বক্তব্যের পরই সাইপ্রাস প্রসঙ্গ তুলে তাঁকে পাল্টা খোঁচা দেন ভারতের বিদেশমন্ত্রী এস জয়শঙ্কর। প্রসঙ্গত, এর আগে ২০২০-তেও রাষ্ট্রপুঞ্জে কাশ্মীর প্রসঙ্গ তুলেছিলেন এর্ডোয়ান। এই নিয়ে দ্বিতীয় বার এ বিষয়ে ‘বন্ধু’ পাকিস্তানের পাশে থাকতে দেখা গেল তুরস্কের প্রেসিডেন্টকে।\n\n২০১৯-এ জম্মু-কাশ্মীরের বিশেষ মর্যাদা প্রত্যাহার করে নেয় নরেন্দ্র মোদী সরকার। সংসদে সেই আইন পাশ হতে না হতেই এই নিয়ে আপত্তি জানিয়েছিল ইসলামাবাদ। সেই সময়ে পাকিস্তানের পাশে দাঁড়িয়ে ভারতের বিরোধিতা করতে দেখা গিয়েছিল তুরস্ককে। শুধু কাশ্মীর নয়, প্রতিরক্ষা ক্ষেত্রেও বারবার পাকিস্তানের পাশে থাকার বার্তা দিয়েছে তুরস্ক। কয়েক দিন আগে অস্ত্রবহণকারী ‘কিলার’ ড্রোন বিক্রির প্রসঙ্গে এর্ডোয়ান সরকারের প্রতিক্রিয়া সামনে আসে। সেখানে বলা হয়, ভবিষ্যতে কোনও দিনই ‘কিলার’ ড্রোন নয়াদিল্লিকে বিক্রি করবে না আঙ্কারা। প্রসঙ্গত, রুশ-ইউক্রেন যুদ্ধে তুরস্কের ড্রোনের ব্যাপক ব্যবহার লক্ষ করা গিয়েছে। বিশেষজ্ঞদের দাবি, তুরস্কের ড্রোন দিয়ে হামলা চালিয়েই রুশ বাহিনীকে রুখে দিয়েছে ইউক্রেনের সেনা।\n\nমঙ্গলবার রাষ্ট্রপুঞ্জের সাধারণসভায় এর্ডোয়ান ফের কাশ্মীর প্রসঙ্গ তুলতেই পাল্টা সাইপ্রাস নিয়ে তাঁকে বেঁধেন জয়শঙ্কর। বিদেশমন্ত্রী বলেন, “রাষ্ট্রপুঞ্জের নিরাপত্তা পরিষদে গৃহীত সাইপ্রাস প্রস্তাব সকলের মেনে চলা উচিত।” ১৯৭৪-এ গ্রিসের সাইপ্রাসে সামরিক অভ্যুত্থান হয়। তার সুযোগ নিয়ে সাইপ্রাসে অভিযান চালায় তুরস্ক। ১৯৮৩-তে সাইপ্রাসের উত্তর অংশকে আলাদা দেশ হিসেবে স্বীকৃতি দেয় তারা। যদিও রাষ্ট্রপুঞ্জের তরফে তুরস্কের এই দাবি মানা হয়নি।",
    "তুরস্ক রাশিয়ার সঙ্গে একা আলোচনা করছে, যা বললেন ম্যাক্রোঁ": "ফ্রান্সের প্রেসিডেন্ট এমানুয়েল ম্যাঁক্রো বৃহস্পতিবার ফ্রান্সের রাষ্ট্রদূতদের সঙ্গে একটি বৈঠক করেন। সেই বৈঠকে তিনি রাশিয়ার সঙ্গে শান্তি আলোচনার বিষয় নিয়ে কথা বলেছেন।\n\nফরাসি প্রেসিডেন্ট রাষ্ট্রদূতদের উদ্দেশে বলেছেন, বর্তমানে তুরস্ক ইউক্রেনকে রাশিয়ার সঙ্গে শান্তি আলোচনার টেবিলে বসানোর চেষ্টা করছে। তার মতে শুধুমাত্র তুরস্ককে একা এটি করতে দেওয়া উচিত না। কারণ এতে করে বহিঃবিশ্বে তাদের (ইউরোপের দেশগুলোকে) ক্ষমতাবিহীন হিসেবে মনে করা হবে। ফলে অন্য দেশগুলোকেও রাশিয়া-ইউক্রেনকে শান্তি আলোচনায় বসানোর চেষ্টা করে যেতে হবে।\n\nএ ব্যাপারে রাষ্ট্রদূতদের উদ্দেশ্যে ম্যাঁক্রো বলেন, কে চায় তুরস্ক একমাত্র শক্তিধর দেশ হিসেবে রাশিয়ার সঙ্গে আলোচনা চালিয়ে যাক? আমাদের এমন কোনো ভুল ধারণা দেওয়া উচিত হবে না যেটি আমাদের শক্তিহীনে পরিণত করবে।\n\nএদিকে রাশিয়া ইউক্রেনে হামলা করার পর ফ্রান্সের প্রেসিডেন্ট এমানুয়েল ম্যাক্রোঁ বেশ কয়েকবার রুশ প্রেসিডেন্ট ভ্লাদিমির পুতিনের সঙ্গে কথা বলেছেন । তবে অনেক দেশ এটির সমালোচনা করেছে। তবে ম্যাক্রোঁ বলেছেন রাশিয়া বা প্রেসিডেন্ট পুতিনের সঙ্গে আলোচনা করে ঠিক কাজ করেছেন তিনি।\n\nসূত্র: আল জাজিরা",
    "ইসরাইলের রকেটে ক্ষতবিক্ষত সেই কিশোরী চিকিৎসার জন্য তুরস্কে পৌঁছেছে": "অবরুদ্ধ গাজার জাবালিয়াতে ইসরাইলের রকেটের আঘাতে ক্ষতবিক্ষত কিশোরী রাহাফ সালমান উন্নত চিকিৎসার জন্য শনিবার তুরস্কে পৌঁছেছে।\n\nগত ৬ আগস্ট রাতের খাবার একসাথে খাওয়ার জন্য ভাইকে ডেকে আনতে গিয়ে হামলার শিকার হয় রাহাফ আর তার ভাই মোহাম্মদ সালমান।\n\nরাহাফের সারা শরীর স্প্লিন্টারের আঘাতে ক্ষতবিক্ষত হয়! হাসপাতালে নেয়ার পর তার দুই পা ও ডান হাত কেটে ফেলতে হয়। পেটেও আঘাত পায় সে। গলার হাড় ভেঙ্গে যায় এবং কাঁধেও অনেক ব্যাথা পায়। চোখেও সমস্যা হয়। নরম তুলতুলে গাল দুটি যেন কেউ সুচ ফুটিয়ে ফুটিয়ে রক্তাক্ত করে দিয়েছে।\n\nতার গুরুতর অবস্থা দেখে হামাস তাকে তুরস্কে উন্নত চিকিৎসার জন্য পাঠানোর ঘোষণা দেয়। এক বিবৃতিতে জানায়, তুর্কি প্রেসিডেন্ট রজব তৈয়ব এরদোগান রাহাফ সালমান এবং তার পরিবারকে তুরস্কে চিকিৎসার জন্য আন্তরিকতার সাথে সম্মত হয়েছেন।\n\nতুরস্কের রাজধানী আঙ্কারায় পৌঁছানোর কয়েক ঘণ্টা পর রাহাফকে হাসপাতালে নেয়া হয়। সেখানে কয়েকটি অপারেশন করা হয়। তুর্কি চিকিৎসকরা শুরুতেই তার চিকিৎসার ওপর জোর দেয়ার কথা জানিয়েছেন।\n\nআঙ্কার সেহির হাসপাতালের ১০তলার বেডে থাকা অবস্থায় সেই ভয়ঙ্কর রাতের কথা মনে করে প্রলাপ বকছিল রাহাফ। বলছিল, ‘আমাকে ওখানে আর পাঠিয়ে দিও না। আমি সেখানে আর যেতে চাই না। আমাকে এখানে থাকতে দাও। আমি বাকি জীবন এখানে কাটাতে চাই।’\n\nসূত্র : মিডল ইস্ট মনিটর, ডেইলি সাবাহ",
    "ইসরায়েলে তুরস্কের যুদ্ধ জাহাজের নোঙর": "",
    "Turkey Vessel: বিশাল জাহাজ থেকে চলছিল মাল ‘আনলোডিং’-এর কাজ! সেই সময় এমন কাণ্ড ঘটল, দেখুন ভিডিয়ো": "তুরস্কের পরিবহণ ও পরিকাঠামো মন্ত্রক পরবর্তী সময়ে টুইটারে জানিয়েছে, পণ্যবাহী ওই জাহাজটি থেকে ২৪টি কন্টেনার সমুদ্র তলিয়ে গিয়েছে এবং জাহাজে ছোট একটি তেল লিকের হদিশও মিলেছে।\n\nতুরস্কে একটি মিশরীয় পণ্যবাহী জাহাজ ডুবে গিয়েছে। জাহাজে থাকা একাধিক কন্টেনার ডুবে গিয়েছে। ঘটনার ভিডিয়ো ইতিমধ্যেই সোশ্যাল মিডিয়াতে ভাইরাল হয়েছে। ভাইরাল হওয়া ভিডিয়োতে দেখা গিয়েছে সি ইগল নামের ওই পণ্যবাহী জাহাজ বন্দরে থাকাকালীন সমুদ্র ডুবে যায়। সেই সময় তুরস্কের ইস্কেন্ডারুন বন্দরে জাহাজটি নোঙর করা হয়েছিল। জাহাজটি যখন ডুবে যায়, তখন জাহাজ থেকে মাল নামানোর কাজ চলছিল, এক সংবাদমাধ্যমে এমনটাই প্রকাশিত হয়েছে। ট্রেড উইন্ডসে প্রকাশিত সংবাদ প্রতিবেদন থেকে জানা গিয়েছে, শনিবার এই ঘটনাটি ঘটে। প্রতিবেদনে দাবি করা হয়েছিল, পণ্যবাহী জাহাজটি ১৯৮৪ সালে তৈরি করা হয়েছিল।\n\nরেডিটে ছড়িয়ে পড়া ভিডিয়ো থেকে দেখা গিয়েছে, বন্দেরর বিশেষ ট্রাক ওই পণ্যবাহী জাহাজ থেকে বন্দের মাল নামচ্ছিল, সেই সময়ই জাহাজটি ডুবে যায়। জাহাজের সামনে দাঁড়িয়ে থাকা বন্দররে কর্মীরা বিকট আওয়াজ পেয়েই সেখান থেকে সরে দাঁড়ান। জাহাজটি জলে ডুবে যাওয়ার সময় সেখানে উপস্থিত বন্দরের কর্মীরা হতবাক হয়ে গিয়েছিলেন।\n\nতুরস্কের পরিবহণ ও পরিকাঠামো মন্ত্রক পরবর্তী সময়ে টুইটারে জানিয়েছে, পণ্যবাহী ওই জাহাজটি থেকে ২৪টি কন্টেনার সমুদ্র তলিয়ে গিয়েছে এবং জাহাজে ছোট একটি তেল লিকের হদিশও মিলেছে। সৌভাগ্যবশত ডুবন্ত জাহাজের কর্মরত কর্মী ও খালাসিরা সফলভাবে সেখানে থেকে বেরিয়ে আসতে পেরেছেন এবং কারও কোনও রকমে চোট আঘাত লাগেনি। পরবর্তীকালে সরকারের তরফে বিবৃতি দিয়ে জানানো হয়েছে যে জাহাজটিতে ভারসাম্যগত সমস্যা ছিল। তুরস্ক বন্দর কর্তৃপক্ষ এই দুর্ঘটনার কারণ খুঁজে বের করতে তদন্তে নেমেছে। ইতিমধ্যেই জ্বালানি ও ডুবে যাওয়া কন্টেনার উদ্ধারের চেষ্টা চালানো হচ্ছে।",
    "তুরস্ককে নিয়ে যা বললেন পাকিস্তানি প্রেসিডেন্ট": "তুরস্কের সঙ্গে পাকিস্তান তার ভ্রাতৃত্বপূর্ণ সম্পর্ককে আরও দৃঢ় করেছে। এছাড়া ইসলামাবাদ আঙ্কারার মূল ইস্যুগুলোকে সমর্থন করতে প্রতিশ্রুতিবদ্ধ। মঙ্গলবার পাকিস্তানের প্রেসিডেন্ট আরিফ আলভি এসব কথা বলেছেন।\n\nরাজধানী ইসলামাবাদের প্রেসিডেন্ট হাউসে তুরস্কে নিযুক্ত পাকিস্তানি রাষ্ট্রদূত ইউসুফ জুনাইদের সঙ্গে আলাপকালে আলভি দু’দেশের মধ্যে বাণিজ্য বৃদ্ধির আহ্বান জানান।\n\nপাকিস্তানি প্রেসিডেন্টের দফতর থেকে দেওয়া এক বিবৃতিতে অনুসারে, ‘আরিফ আলভি বলেছেন যে তুরস্কের সঙ্গে পাকিস্তান তার দ্বিপক্ষীয় বাণিজ্য ও বিনিয়োগ সম্পর্ককে এগিয়ে নিতে প্রতিশ্রুতিবদ্ধ। এখন পণ্য বাণিজ্য চুক্তি স্বাক্ষর করলে মধ্যমেয়াদে দু’দেশের দ্বিপক্ষীয় বাণিজ্য লক্ষ্যমাত্রা ৫ বিলিয়ন মার্কিন ডলারে পৌঁছাবে।\n\nবিশ্বে ইসলামভীতি মোকাবিলায় পাকিস্তানের প্রচেষ্টায় তুরস্কের সমর্থনের কথা স্বীকার করেছেন তিনি। বিশেষ করে ভারতে, যেখানে মুসলমানদেরকে প্রতিদিন ভয়-ভীতি প্রদর্শন এবং হয়রানির শিকার করা হচ্ছে সেখানে পাকিস্তান এ সংকট নিরসনে কাজ করছে। পাকিস্তানের এমন প্রচেষ্টায় সমর্থন করছে তুরস্ক।\n\nবিশেষ করে জম্মু ও কাশ্মির বিরোধে পাকিস্তানের প্রতি তুরস্কের সমর্থনের জন্য কৃতজ্ঞতা প্রকাশ করেছেন আরিফ আলভি। এ সময় তিনি পাকিস্তানি রাষ্ট্রদূতকে বলেন, তিনি যেন তার দেশের এমন মনোভাবের কথা তুর্কি পক্ষকে জানান।\n\nপাকিস্তানের প্রেসিডেন্ট বলেন, ‘তুরস্কের সঙ্গে পাকিস্তান তার ভ্রাতৃত্বপূর্ণ সম্পর্ককে উপভোগ করে। এ সম্পর্কটি অত্যন্ত আন্তরিক সম্পর্ক। আমরা দু’দেশ হলেও এক জাতির অন্তর্ভুক্ত।’ সূত্র : দ্যা এক্সপ্রেস ট্রিবিউন",
    "চাল-গম পেতে ভারতের সামনে নতজানু ‘পাকিস্তানের বন্ধু’ তুরস্ক! মোদির সঙ্গে বৈঠক এরদোয়ানের": "বাংলাহান্ট ডেস্ক : উজবেকিস্তানের সমরখন্দে আয়োজিত সাংহাই সহযোগিতা সংগঠনের সম্মেলনের বৈঠকে প্রধানমন্ত্রী নরেন্দ্র মোদির (Narendra Modi) সঙ্গে সাক্ষাৎ করলেন তুরস্কের (Turkey) রাষ্ট্রপতি রিসেপ তাইয়্যিপ এরদোয়ানের। অতীতে কাশ্মীর বিষয়কে কেন্দ্র করে দুই রাষ্ট্রের মধ্যে মতানৈক্য দেখা যায়। এই অবস্থায় এই সৌজন্য সাক্ষাৎকার বেশ অভাবনীয় বলেই মনে করছে আন্তর্জাতিক রাজনৈতিক বিশেষজ্ঞ মহল।\n\nপ্রসঙ্গত, তুরস্ক সম্প্রতি দাবি করে কাশ্মীরের পরিস্থিতি খুব খারাপ। ভারতের উচিত পাকিস্তানের সঙ্গে এই বিষয়ে সমঝোতা করা। বারবার তারা দাবি করে, ধারা ৩৭০ এবং ৩৫ (এ) অবলুপ্তি অনৈতিক এমনকি ভারতের রাষ্ট্রদূতের সঙ্গেও ব্যবহার করেছে তুরস্ক। তারপরও এই বৈঠক যথেষ্ট গুরুত্বপূর্ণ বলেই মনে করছেন সকলে।\n\nকিন্তু হঠাৎ কেন এই পরিবর্তন? জানা যাচ্ছে, ইউক্রেন রাশিয়া যুদ্ধের পর থেকেই বিশ্ব বাজারে যোগান কমতে শুরু করেছে চাল ও গমের। যার প্রভাব পরেছে তুরস্কেও। অরদিকে গম ও চালের ভাণ্ডার রয়েছে ভারতের হাতে। তাই নিজের স্বার্থসিদ্ধির জন্যই এবং দেশে গম ও চালের যোগান বাড়াতেই তুরস্ক এই পদক্ষেপ করেছে। পাকিস্তানের তথাকথিত বন্ধু দেশ তুরস্কের এই ভারত প্রীতি পাক সরকারের জন্য যথেষ্ট চিন্তার কারণ হতে পারে।\n\nতুরস্কের সঙ্গে বৈঠকের পর রাশিয়ার সঙ্গেও বৈঠক করে ভারত। নরেন্দ্র মোদির সঙ্গে ভ্লাদিমির পুতিনের দ্বিপাক্ষিক এই বৈঠকে একাধিক বিষয় উঠে আসে বলেই জানা যাচ্ছে। আন্তর্জাতিক রাজনীতি থেকে শুরু করে তেলের ভাণ্ডার, সব বিষয় নিয়েই আলোচনায় সহমত পোষণ করে দুই দেশ। তবে এরই নরেন্দ্র মোদির জন্মদিন জানার পরও তাকে পুতিনের শুভেচ্ছা না জানানো নিয়ে বিতর্ক সৃষ্টি হয়। সেই বিতর্কে জল ঢেলে দিয়ে পুতিন জানান, আগাম জন্মদিনের শুভেচ্ছা জানান রাশিয়ার সংস্কৃতিতে পড়ে না।\n\nঅপরদিকে জানা যাচ্ছে, আর্থিক সংকটের কিনারায় দাঁড়িয়ে থাকা তুরস্ক রাশিয়ার কাছেও সাহায্যের হাত বাড়িয়েছে। ভারত রাশিয়ার মতো শক্তিশালী রাষ্ট্রের সহযোগিতা তুরস্কের জন্য খুবিই দরকারি বলে মনে করছে সে দেশের রাজনৈতিক মহল। তুরস্কের আর্থিক সংকট এমনই পর্যায়ে যে আইএমএফ থেকে ঋণ নেওয়ার অবস্থাতেও নেই সে। তাই তুরস্কের ভরসা এখন রাশিয়া এবং ভারতই।",
    "পাকিস্তানে তুরস্কের মানবিক ট্রেন": "বন্যাবিধ্বস্ত পাকিস্তানিদের জন্য সহায়তা নিয়ে একদিনের ব্যবধানে দু’টি কাইন্ডনেস বা মানবিক ট্রেন পাঠিয়েছে তুরস্ক। স্মরণকালের ভয়াবহ বন্যায় পাকিস্তানের এক-তৃতীয়াংশ এলাকা পানির নিচে থাকায় দেশটির নাগরিকদের দুর্ভোগ এখন চরমে পৌঁছেছে।\n\nতুর্কি কর্তৃপক্ষ জানিয়েছে, বৃহস্পতিবার রাজধানী আঙ্কারা থেকে ছেড়ে যাওয়া দ্বিতীয় ট্রেনটি ৩৯৪ টন ত্রাণসামগ্রী নিয়ে যাচ্ছে। চালানগুলো সমন্বয় করছে তুরস্কের রাষ্ট্রায়ত্ত দুর্যোগ ও জরুরি ব্যবস্থাপনা কর্তৃপক্ষ (এএফএডি)। ট্রেনটির বিদায় অনুষ্ঠানে উপস্থিত ছিলেন এএফএডি সভাপতি ইউনুস সেজার এবং আঙ্কারায় পাকিস্তানের রাষ্ট্রদূত মুহাম্মদ সাইরাস সাজ্জাদ কাজী। এর আগে গত মঙ্গলবার রাজধানী আঙ্কারা থেকে অনুরূপ আরেকটি ট্রেন পাকিস্তানের উদ্দেশে রওনা দেয়। পাকিস্তানের পররাষ্ট্র মন্ত্রণালয়ের মুখপাত্র আসিম ইফতিখার আহমেদ কঠিন সময়ে তুরস্কের দুর্যোগ ও জরুরি ব্যবস্থাপনা কর্তৃপক্ষের (এএফএডি) সমন্বয়ে বেসরকারি সংস্থার (এনজিও) সহায়তায় ত্রাণসরবরাহের জন্য তুরস্ককে ধন্যবাদ জানান। এ সময় তিনি উল্লেখ করেন, পাকিস্তান ও তুরস্ক অনেক আগে থেকেই কঠিন সময়ে একে অপরকে সমর্থন করে আসছে।",
    "ন্যাটোর মহড়া শুরু": "বাল্টিক সাগর অঞ্চলে দুই দিনের বিমান মহড়া শুরু করেছে পশ্চিমা সামরিক জোট ন্যাটো। ইউক্রেনে রুশ আগ্রাসনের বাস্তবতায় জোটের পূর্বাঞ্চলীয় প্রতিরক্ষা ব্যবস্থা জোরদারের লক্ষ্যে সোমবার এই প্রশিক্ষণ মহড়া শুরু হয়েছে। এক প্রতিবেদনে এ খবর জানিয়েছে কাতারভিত্তিক সংবাদমাধ্যম আল জাজিরা।\n\nতুরস্ক, হাঙ্গেরি, জার্মানি, চেক প্রজাতন্ত্র, ইতালি, এস্তোনিয়া, লাটভিয়া, লিথুয়ানিয়া ও যুক্তরাজ্যের বিমান বাহিনী এতে অংশ নিচ্ছে। ন্যাটোর সদস্যপদের জন্য আবেদন করা ফিনল্যান্ডও এতে যুক্ত রয়েছে।\n\nন্যাটোর এক বিবৃতিতে বলা হয়েছে, এই মহড়া ন্যাটো এবং ন্যাশনাল কমান্ড অ্যান্ড কন্ট্রোল সেন্টারের সঙ্গে দুই ডজনেরও বেশি ফাইটার ও সাপোর্ট এয়ারক্রাফ্ট এবং ন্যাটো এয়ারবোর্ন আর্লি ওয়ার্নিং এয়ারক্রাফ্টকে একত্রিত করেছে।\n\nমহড়ায় অংশগ্রহণকারী দেশগুলোর বাহিনী যেকোনও আগ্রাসনের বিরুদ্ধে আত্মরক্ষার প্রশিক্ষণ পাবে বলে বিবৃতিতে উল্লেখ করা হয়।\n\nএমন সময়ে এই মহড়া অনুষ্ঠিত হচ্ছে যার কদিন আগেই গত ২১ সেপ্টেম্বর পরোক্ষভাবে পারমাণবিক অস্ত্র ব্যবহারের হুমকি দেন রুশ প্রেসিডেন্ট ভ্লাদিমির পুতিন। এদিন এক টেলিভিশন ভাষণে তিনি বলেন, ‘রাশিয়ার অখণ্ডতা হুমকির মুখে পড়লে দেশ ও দেশের মানুষকে রক্ষার জন্য আমরা সব ধরনের ব্যবস্থা নেবো। যারা পারমাণবিক অস্ত্র নিয়ে আমাদের ব্ল্যাকমেইল করতে চায়, তাদের জানা উচিত যে, পাল্টা বাতাস তাদের দিকেও যেতে পারে। ব্ল্যাকমেইল অব্যাহত থাকলে মস্কো তার বিশাল অস্ত্রাগারের শক্তি নিয়ে জবাব দেবে।’\n\nযুক্তরাষ্ট্রের জাতীয় নিরাপত্তা উপদেষ্টা জ্যাক সুলিভান বলেছেন, রাশিয়া যদি ইউক্রেনে পারমাণবিক অস্ত্র ব্যবহার করে তাহলে এর পরিণতি হবে ‘বিপর্যয়কর’।",
    "গ্রিসের নিরস্ত্রীকৃত দ্বীপগুলোতে মার্কিন রণতরী মোতায়েন": "মার্কিন যুক্তরাষ্ট্রের দেয়া রণতরী নিরস্ত্রীকৃত এজিয়ান দ্বীপগুলোতে মোতায়েন করেছে গ্রিস, যা আন্তর্জাতিক আইনের পরিপন্থী বলে উল্লেখ করেছে তুরস্ক। যুক্তরাষ্ট্রের অর্থায়নে লেসবোস ও সামোস অঞ্চলে এসব রণতরী পাঠানো হয়েছে। গ্রিসের এই কর্মকাণ্ড পর্যবেক্ষণ করা হচ্ছে বলে জানায় আংকারা।\n\nতুরস্কের নিরাপত্তা সূত্রের তথ্যমতে, তুর্কিয়ে আর্ম ফোর্স (টিএসকে) ড্রোন মিশন পরিচালনা করছে এবং এজিয়ানে দু’টি গ্রিক রণতরী চিহ্নিত করেছে। যেগুলো লেসবোস ও সামোস অঞ্চলের দিকে যাচ্ছে। এ সূত্রে জানানো হয়, লেসবোসের দিকে যাওয়া রণতরীটি ২৩ ট্রাক্টিক্যাল অস্ত্রে সজ্জিত এবং সামোসের দিকে অগ্রসারমান রণতরীটি ১৮ ট্রাক্টিক্যাল অস্ত্রে সজ্জিত।"
}