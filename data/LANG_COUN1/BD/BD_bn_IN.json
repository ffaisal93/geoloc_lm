{
    "পাকিস্তানের বিশ্বরেকর্ড ভাঙল ভারত, পেছনেই উগান্ডা": "রোববার রাতে ছিল ক্রিকেটপ্রেমীদের ব্যস্ততম রাত। অনেকের জন্য উৎসবের রাত, অনেকের হতাশার। তবে ভারতবর্ষের তথা বাংলাদেশ, পাকিস্তান ও ভারতের সমর্থকদের জন্য উৎসবের নিশ্চিত।\n\nকারণ এদিন দুবাইয়ে আরব আমিরাতের বিপক্ষে ৭ রানে জিতেছে বাংলাদেশ, অন্যদিকে করাচিতে হাড্ডাহাড্ডি লড়াইয়ে ইংল্যান্ডকে মাত্র ৩ রানে হারিয়েছে পাকিস্তান আর হায়দরাবাদে অস্ট্রেলিয়াকে ৬ উইকেটে হারিয়েছে ভারত।\n\nতবে অস্ট্রেলিয়াকে পরাজয়ের স্বাদটা একটি বেশি আনন্দিত করেছে ভারতীয়দের। কারণ এদিন শুধু ২-১ ব্যবধানে সিরিজই জেতেনি, এ জয়ের সুবাদে পাকিস্তানের বিশ্বরেকর্ডটি কেড়ে নিয়েছে রোহিত শর্মার দল।\n\nচলতি বছর ২৯ ম্যাচ খেলে ভারতের এটি ২১তম টি-টোয়েন্টি জয়, যা কিনা এক বছরে সর্বোচ্চ জয়ের বিশ্বরেকর্ড।\n\n২০২১ সালে আন্তর্জাতিক টি-টোয়েন্টিতে ২৯ ম্যাচ খেলে ২০টি জিতেছিল পাকিস্তান। এর আগে ২০১৮ সালে তারা জিতেছিল ১৭ ম্যাচ।\n\nএই রেকর্ডে ভারত ও পাকিস্তানের পরেই উগান্ডার অবস্থান। ২০২১ সালে ২২ ম্যাচ খেলে ১৬টিতে জয় পেয়েছে উগান্ডা। তাদের অবস্থান চতুর্থ।\n\nআর ২০১৬ সালে ২১ ম্যাচে ১৫ জয় নিয়ে পঞ্চমে রয়েছে ফের ভারতের নাম। চলতি বছরের ২৯ ম্যাচে ভারত জিতেছে ২১টি, হেরেছে ৭টি আর অমীমাংসিত একটি।\n\nউল্লেখ্য,১৯৯৮ সালে আইসিসির সদস্য সহযোগী সদস্যপদ লাভ করে উগান্ডা।কেনিয়া, তানজানিয়াম জাম্বিয়া, নামিবিয়ার সঙ্গে নিয়মিত সিরিজ খেলে উগান্ডা। ২০০১ সালে প্রথম আন্তর্জাতিক টুর্নামেন্ট টি ছিল ২০০১ সালের আইসিসি ট্রফিতে অংশ নেয় উগান্ডা, যা তাদের প্রথম প্রথম আন্তর্জাতিক টুর্নামেন্ট। প্রথম রাউন্ডের পাঁচটি ম্যাচই জয়ের পরে তারা প্লে-অফ ম্যাচটি হেরে যায় সংযুক্ত আরব আমিরাতের কাছে।\n\nএক বছরে সর্বোচ্চ টি-টোয়েন্টি জয়ের রেকর্ড\n\n১/ ভারত - ২৯ ম্যাচে ২১ জয় (২০২২)\n\n২/ পাকিস্তান - ২৯ ম্যাচে ২০ জয় (২০২১)\n\n৩/ পাকিস্তান - ১৯ ম্যাচে ১৭ জয় (২০১৮)\n\n৪/ উগান্ডা - ২২ ম্যাচে ১৬ জয় (২০২১)\n\n৫/ ভারত - ২১ ম্যাচে ১৫ জয় (২০১৬)\n\n",
    "অস্ট্রেলিয়ার বিপক্ষে সিরিজ জিতলো ভারত": "ভারত-অস্ট্রেলিয়ার তিন ম্যাচ টি-২০ সিরিজের তৃতীয় ও শেষ ম্যাচ জিতে সিরিজ নিজেদের করে নিলো ভারত। রোববার (২৫ সেপ্টেম্বর) হায়দ্রাবাদে অনুষ্ঠিত ম্যাচে ৬ উইকেটে জয় পায় ভারত।\n\nসিরিজের প্রথম ম্যাচে ২০৮ রান করেও হেরে যায় ভারত। দ্বিতীয় ম্যাচে বৃষ্টিবিঘ্নিত ৮ ওভারের ম্যাচে জয় তুলে সিরিজে সমতা আনে ভারত। তাই সিরিজের শেষ ম্যাচ হয়ে দাঁড়ায় অঘোষিত ফাইনাল। সিরিজ নির্ধারণী ম্যাচে টস হেরে ব্যাট করতে নেমে ক্যামেরুন গ্রিন ও টিম ডেভিডের ঝড়ো ফিফটিতে নির্ধারিত ২০ ওভার শেষে ১৮৬ রান সংগ্রহ করে অস্ট্রেলিয়া। ভারতের পক্ষে অক্ষর প্যাটেল নেন সর্বোচ্চ তিন উইকেট। আর ভুবনেশ্বর, চাহাল ও হার্শাল প্যাটেল নেন একটি করে উইকেট।\n\n১৮৭ রানের টার্গেটে ব্যাট করতে নেমে সূর্যকুমার যাদব ও বিরাট কোহলির ব্যাটে ভর করে ১ বল হাতে রেখেই জয় তুলে নেয় ভারত। রান তাড়া করতে নেমে শুরুতেই উইকেট হারায় ভারত। প্রথম ওভারেই মাত্র ১ রান করে আউট হন লোকেশ রাহুল। এরপর ৪র্থ ওভারে সাজঘরের পথ ধরেন অধিনায়ক রোহিত শর্মা। ১৪ বলে ১৭ রান করে ফেরেন তিনি। এরপর ক্রিজে আসেন সূর্যকুমার যাদব। বিরাট কোহলিকে সঙ্গে নিয়ে ৬২ বলে ১০৪ রানের জুটি গড়েন তিনি। হ্যাজলউডের বলে আউট হওয়ার আগে ৩৬ বলে খেলেন ৬৯ রানের বিধ্বংসী ইনিংস। যাদবের আউটের পর ক্রিজে আসেন হার্দিক পাণ্ডে। হার্দিককে সঙ্গে নিয়ে জয়ের কাছে নিয়ে যায় কোহলি। জয় থেকে ৫ রান দূরে থাকতে ডানিয়েল সাম'সের বলে আউট হন তিনি। ৪৮ বলে ৬৩ রান করেন সাজঘরে ফরে যান কোহলি। এরপর জয়ের আনুষ্ঠানিকতা সারেন হার্দিক।\n\nএই জয়ের ফলে ২-১ ব্যবধানে সিরিজ নিজেদের করে নেয় ভারত। আর ম্যাচ সেরা পুরস্কার জিতেন সূর্যকুমার যাদব।",
    "মিথ্যা বলছে ভারত- দাবি ইংল্যান্ড অধিনায়কের!": "ইংল্যান্ড সফর শেষে দেশে ফিরেছে ভারতীয় দল। কিন্তু শেষ ম্যাচে মানকড আউট ঘিরে যে বিতর্কের জন্ম হয়েছে, সেটা সহজে থামছে না। ঘটনার খলনায়িকা ভারতের অফ স্পিনার দিপ্তি শর্মার দাবি, তিনি বারবার শার্লিকে সতর্ক করেছিলেন। শার্লি সতর্ক না হওয়ায় শেষ পর্যন্ত মানকড আউট করেন।\n\nবিজ্ঞাপন\n\nকিন্তু তার এই বক্তব্য উড়িয়ে দিয়েছেন ইংল্যান্ডের অধিনায়ক হিদার নাইট।\n\n‘মানকড’ আউট ক্রিকেটে স্বীকৃত একটা আইন। বোলার বল ডেলিভারির আগে যদি নন-স্ট্রাইক প্রান্তের ব্যাটার ক্রিজ ছেড়ে বেরিয়ে যান, তখন বোলার চাইলে বল ডেলিভারি না করে নন-স্ট্রাইকের স্টাম্প ভেঙে দিতে পারেন। এ ব্যাপারে দিপ্তি শর্মা বলেন, 'পরিকল্পনা করেই শার্লিকে আউট করেছি। ক্রিজ ছেড়ে বেরিয়ে যাওয়ার ব্যাপারে তাকে বার বার সতর্ক করেছিলাম। আম্পায়ারদেরকেও বলেছিলাম। এরপরও সে বারবার ক্রিজ ছেড়ে বেরিয়ে যাচ্ছিল। যা করেছি সেটা নিয়ম মেনেই। '\n\nমানকড আউট হয়ে কাঁদছেন শার্লি। ছবি : টুইটার\n\nদীপ্তির এই বক্তব্যের বিরোধিতা করে প্রথম টুইটে ইংলিশ অধিনায়ক লিখেন, 'খেলা শেষ। শার্লিকে বৈধভাবেই আউট করা হয়েছে। ভারত এই ম্যাচ এবং সিরিজ জয়ের দাবিদার। কিন্তু কোনো সতর্কবার্তা দেওয়া হয়নি। অবশ্য সতর্ক করার কোনো প্রয়োজনও তাদের নেই। এতে এই আউটের বৈধতা কমে যায়নি। ' দ্বিতীয় টুইটে নাইট লিখেন, 'যদি তারা এভাবে আউট করতে স্বাচ্ছন্দ্যবোধ করে, তাহলে সতর্ক করার বিষয়ে মিথ্যা বলে এটাকে আর জাস্টিফাই করা উচিত নয় ভারতের। '\n\nউল্লেখ্য, লর্ডসের ভারত ও ইংল্যান্ডের মেয়েদের ওয়ানডে সিরিজের শেষ ম্যাচটিতে ১৭০ রানের লক্ষ্যে ব্যাট করছিল ইংল্যান্ড। দলীয় ১১৮ রানে তাদের ৯ উইকেট পড়ে যায়। তবু শেষ শেষ সঙ্গী ফ্রেয়া ডেভিসকে নিয়ে চেষ্টা চালিয়ে যাচ্ছিলেন শার্লি। শেষ ৭ ওভারে ইংল্যান্ডের দরকার ছিল ১৭ রান। তখনই ঘটে এমন ঘটনা। দিপ্তির বল ডেলিভারির আগেই শার্লি নন-স্ট্রাইকের ক্রিজ ছেড়ে বেরিয়ে পড়েন। দিপ্তি অনায়াসে তাকে মানকড আউট করেন। জিতে যায় ভারত।",
    "জয়ের রেকর্ড গড়ে ইংল্যান্ডের সঙ্গে ব্যবধান বাড়াল ভারত": "একই দিনে শেষ ওভারে গড়ানো দুই ম্যাচে দুই রকম অভিজ্ঞতা হলো র‌্যাঙ্কিংয়ের শীর্ষ দুই দল ভারত ও ইংল্যান্ডের। তাতে দল দুটির মাঝে ব্যবধানও বেড়ে গেল। রোমাঞ্চকর লড়াইয়ে অস্ট্রেলিয়াকে হারিয়ে শীর্ষস্থান আরও সুসংহত করল ভারত। পাকিস্তানের বিপক্ষে নাটকীয় হারে পয়েন্টের দিক থেকে আরও পিছিয়ে পড়ল ইংল্যান্ড।\n\nসূর্যকুমার যাদব ও বিরাট কোহলির ফিফটিতে রোববার হায়দরাবাদে সিরিজ নির্ধারণী তৃতীয় টি-টোয়েন্টিতে ৬ উইকেটে জেতে ভারত। ২-১ ব্যবধানে সিরিজ নিশ্চিত করার সঙ্গে গড়ে এক পঞ্জিকা বর্ষে টি-টোয়েন্টিতে সবচেয়ে বেশি ২১ জয়ের রেকর্ড।\n\nতারা ভেঙেছে পাকিস্তানের রেকর্ড; গত বছর ২০টি জিতে রেকর্ডটি গড়েছিল দলটি।",
    "ক্রিকেটে ভারত, পাকিস্তান, বাংলাদেশের জয় – DW – 26.09.2022": "রোববার একই দিনে টি-টোয়েন্টি ক্রিকেটে জিতল ভারত, পাকিস্তান ও বাংলাদেশ। যথাক্রমে অস্ট্রেলিয়া, ইংল্যান্ড ও আমিরাতের বিরুদ্ধে।\n\n15 ঘণ্টা আগে 15 ঘণ্টা আগে\n\nতিনটি ম্যাচের মধ্যে আরো মিল রয়েছে। তিনটি টি-টোয়েন্টি ম্যাচে ফয়সালা হয়েছে একেবারে শেষ ওভারে। তিন ম্যাচ ঘিরে তীব্র উত্তেজনা ছিল। তিনটি ম্যাচের ফলাফল বুঝিয়ে দিচ্ছে, ক্রিকেটে এই উপমহাদেশের দলগুলি এখনো বড় শক্তি।\n\nএর মধ্যে বাংলাদেশ তুলনামূলকভাবে দুর্বল প্রতিদ্বন্দ্বী আরব আমিরাতের বিরুদ্ধে খেলেছে। তাদের জয় ছিল খুবই কষ্টার্জিত। সাকিবহীন বাংলাদেশ প্রায় হারতে হারতে জিতেছে।\n\nরোববারের ম্যাচে সূর্যকুমার যাদব সবচেয়ে বেশি রান করেছেন। ছবি: Mahesh Kumar A/AP\n\nতুলনায় ভারত ও পাকিস্তানের প্রতিদ্বন্দ্বীরা ছিল খুবই শক্তিশালী। অস্ট্রেলিয়া তো প্রথম ম্যাচে জিতেছিল। তবে ঘরের মাঠে পরের দুইটি ম্যাচই রোহিত শর্মার দল জিতল।\n\nপাকিস্তানও ইংল্যান্ডের বিরুদ্ধে জিতে সিরিজে সমতা ফিরিয়েছে। অন্তত ঘরের মাঠে ভারত ও পাকিস্তান ভালো খেলেছে। এবার টি-টোয়েন্টি বিশ্বকাপের মঞ্চে অস্ট্রেলিয়ার পেসার-সহায়ক উইকেটে তারা কীরকম খেলেন সেটাই দেখার।\n\nরোমাঞ্চকর ম্যাচ\n\nহায়দরাবাদে ভারত ও অস্ট্রেলিয়া ম্যাচ ছিল রোমাঞ্চকর। একবল বাকি থাকতে জয়ের জন্য প্রয়োজনীয় ১৮৮ রান করে ভারত। সেটাও সম্ভব হয় মূলত তিন ক্রিকেটারের জন্য। হার্দিক পান্ডিয়া ১৬ বলে ২৫ রান করে অপরাজিত থাকেন, সূর্ষকুমার যাদব করেছেন ৩৬ বলে ৬৯ রান এবং বিরাট কোহলি করেন ৪৮ বলে ৬৩ রান।\n\nরান পেলেন বিরাট কোহলি। ছবি: Noam Seelam/AFP\n\nএর আগে অস্ট্রেলিয়া ২০ ওভারে ১৮৭ রান করেছিল। অক্ষর প্যাটেল তিনটি উইকেট নেন। বুমরা চার ওভারে ৫০ রান দিয়েছেন। কোনো উইকেট পাননি। চোট সারিয়ে খেলতে নেমেছিলেন বুমরা। তার ফর্ম নিয়ে চিন্তায় পড়তেই পারেন টিম ম্যানেজমেন্ট।\n\nতিন রানে জয়\n\nপাকিস্তান করাচিতে ইংল্যান্ডকে মাত্র তিন রানে হারিয়েছে। রিজওয়ানের ৮৮ রান তাদের এই জয় পেতে সাহায্য করেছে।\n\nইংল্যান্ড টসে জিতে প্রথমে পাকিস্তানকে ব্যাট করতে পাঠায়। পাকিস্তান ১৬৭ রান তোলে। উপমহাদেশের পিচে খুব বড় রান নয়। কিন্তু পাকিস্তানের বোলাররা খুবই ভালো বল করেছেন। রউফ তিন উইকেট নেন ৩২ রান দিয়ে।\n\nতিনটি উইকেট নিয়েছেন রউফ। ছবি: Anjum Naveed/AP\n\nম্যাচের শেষের দিকে ডসন একাই টেনে নিয়ে যাচ্ছিলেন ইংল্যান্ডকে। কিন্তু রউফ শেষ ওভারে তাকে আউট করেন। তিন বল বাকি থাকতে জিতে যায় পাকিস্তান।\n\nদুবাইতে কষ্টার্জিত জয়\n\nদুবাইতে সাত রানে জিতেছে বংলাদেশ। তবে প্রথম ব্যাট করে বাংলাদেশ ১১ এভারে পাঁচ উইকেট হারিয়ে ৭৭ রান তুলেছিল। তারপর আসিফ হোসেন এবং নুরুল হাসান সোহান হাল ধরেন। আসিফ ৭৭ রান করেন। সোহানের সঙ্গে ষষ্ঠ উইকেটের জুটিতে ৮১ রান ওঠে, যা বাংলাদেশের রেকর্ড রান।\n\nআমিরাতেরও শুরুটা ভালো হয়নি। ১০২ রানে তাদের সাত উইকেট পড়ে যায়। বাংলাদেশ দুইটি সহজ ক্যাচ ফেলে পরিস্থিতি জটিল করে দেয়। শেষ ওভারে দুই উইকেট নেন শরিফুল। ১৫১ রানে থেমে যায় আমিরাত।\n\nজিএইচ/এসজি(এপি, পিটিআই, রয়টার্স, দ্য ডন)",
    "T20I Rankings: টি ২০ ব়্যাঙ্কিংয়ে শীর্ষস্থান আরও মজবুত করল ভারত": "Team India: এই সিরিজ জয়ের ফলে ২৬৮ রেটিং পয়েন্ট হল ভারতের। দ্বিতীয় স্থানে রয়েছে ইংল্যান্ড। তাদের সঙ্গে ৭ পয়েন্টের ব্যবধান গড়ল ভারত।\n\nদুবাই : বিশ্ব চ্যাম্পিয়ন অস্ট্রেলিয়ার বিরুদ্ধে তিন ম্যাচের টি ২০ সিরিজ জয়। আইসিসি ক্রমতালিকায় (T20I Rankings) শীর্ষস্থান আরও মজবুত করল ভারতীয় দল (Team India)। দ্বিতীয় স্থানে থাকা ইংল্যান্ডের (England) থেকে ৭ রেটিং পয়েন্ট এগিয়ে রইল ভারত। ঘরের মাঠে অস্ট্রেলিয়ার বিরুদ্ধে সিরিজের শুরুটা অবশ্য ভালো হয়নি ভারতের। মোহালিতে সিরিজের প্রথম ম্যাচে হার। ২০৮ রানের বিশাল স্কোর গড়েও ডিফেন্ড করতে পারেনি ভারতীয় দল। নাগপুরে দ্বিতীয় ম্যাচ হওয়া নিয়ে আশঙ্কা ছিল। প্রবল বৃষ্টি। মাঠ ভেজা থাকায় সমস্যায় পড়েছিলেন আম্পায়াররাও। শেষ অবধি আড়াই ঘণ্টা দেরিতে শুরু হয় ম্যাচ। তাও মাত্র ৮ ওভারের। টসে জিতে অজিদের ব্যাট করতে পাঠায় ভারত। ৯১ রানের লক্ষ্য তাড়া করে রোহিত শর্মার অপরাজিত ৪৬ রানের ইনিংসে জেতে ভারত।\n\nগত কাল রবিরার হায়দরাবাদে সিরিজের নির্ণায়ক ম্যাচ ছিল। টসে জিতে ফিল্ডিং নেয় ভারত। অস্ট্রেলিয়ার বিধ্বংসী শুরুতে কিছুটা চাপে ছিল ভারতীয় শিবির। ১৫ ওভারে অস্ট্রেলিয়াকে ১২৩-৬ আটকে রাখলেও স্লগ ওভারে ৬৩ রান। ১৮৬ এর বড় স্কোর গড়ে অজিরা। পাওয়ার প্লে-তে দুই ওপেনারের উইকেট হারায় ভারত। তবে বিরাট কোহলি-সূর্যকুমার যাদবের বিধ্বংসী জুটি ভারতের মঞ্চ গড়ে দেয়। ম্যাচ ফিনিশ করেন হার্দিক পান্ডিয়া। ১ বল বাকি থাকতেই ৬ উইকেটে জয় এবং ২-১ এ সিরিজ জেতে ভারত। আইসিসি ক্রমতালিকায় টি ২০ তে ভারত শীর্ষে রয়েছে। এই সিরিজ জয়ের ফলে ২৬৮ রেটিং পয়েন্ট হল ভারতের। দ্বিতীয় স্থানে রয়েছে ইংল্যান্ড। তাদের সঙ্গে ৭ পয়েন্টের ব্যবধান গড়ল ভারত।\n\nদ্বিতীয় স্থানে থাকা ইংল্যান্ডের রেটিং পয়েন্ট ২৬১। রবিবার ইংল্যান্ডের ম্যাচ ছিল। অল্পের জন্য পাকিস্তানের কাছে হেরেছে তারা। পাকিস্তান সফরে ৭ ম্যাচের টি ২০ সিরিজ এখন সমতায়। পাকিস্তান, ইংল্যান্ড দুটি করে ম্যাচ জিতেছেন। রবিবার মাত্র তিন রানে হেরেছে ইংল্যান্ড। এই সিরিজে এখনও তিন ম্যাচ বাকি। তেমনই ভারতীয় দল টি ২০ বিশ্বকাপের আগে দক্ষিণ আফ্রিকার বিরুদ্ধে তিন ম্যাচের টি ২০ সিরিজও খেলবে। ব়্যাঙ্কিং পয়েন্টে আরও অনেক ওঠা নামা হবে বলাই যায়। ভারতের কাছে হারায় ১ রেটিং পয়েন্ট হারিয়েছে অস্ট্রেলিয়া।",
    "ভারত সফরে যাচ্ছে বাংলাদেশ ‘এ’ দল": "",
    "জ্বালানিতে ভারত-নির্ভরতার লাভ-ক্ষতি": "﻿বাংলাদেশের বিদ্যুৎ ও জ্বালানি খাতে ভারতের অংশগ্রহণ ক্রমে বাড়ছে। সম্প্রতি প্রধানমন্ত্রীর ভারত সফর উপলক্ষে আলোচনায় এসেছে ভারত থেকে বিদ্যুৎ ও জ্বালানি আমদানির প্রসঙ্গটি, যেটিকে বাংলাদেশের জন্য বড় প্রাপ্তি হিসেবে আখ্যায়িত করা হচ্ছে। প্রশ্ন হলো, ভারত থেকে বাংলাদেশে বিদ্যুৎ ও জ্বালানি রপ্তানি করাটা আসলে কার সফলতা- ভারতের, নাকি বাংলাদেশের? সাধারণভাবে পণ্য আমদানি-রপ্তানি বাণিজ্য উভয়ের জন্যই লাভজনক হতে পারে যদি আমদানিকারক দেশে পণ্যটি পর্যাপ্ত পরিমাণে উৎপাদনের সুযোগ না থাকে আর রপ্তানিকারকের তা উদ্বৃত্ত থাকে এবং প্রতিযোগিতামূলক দরে পণ্যটির আমদানি-রপ্তানি করা হয়। যাচাই করা প্রয়োজন বাংলাদেশের জন্য বিদ্যুৎ ও জ্বালানি তেমন কোনো পণ্য কিনা, যা ভারত থেকে আমদানি করা লাভজনক।\n\nপ্রথমে আসা যাক ভারত থেকে বিদ্যুৎ আমদানি প্রসঙ্গে। বর্তমানে বাংলাদেশের গ্রিড বিদ্যুতের উৎপাদন ক্ষমতা ২২ হাজার ৫১২ মেগাওয়াট। এই উৎপাদন ক্ষমতা সামনে আরও বাড়ছে। নির্মাণাধীন বিদ্যুৎকেন্দ্রগুলো চালু হলে আগামী চার বছরের মধ্যে উৎপাদনক্ষমতা আরও ১৩ হাজার মেগাওয়াট বাড়বে। কিন্তু এ পর্যন্ত সর্বোচ্চ উৎপাদন হয়েছে ২০২২ সালের এপ্রিলে- ১৪ হাজার ৭৮২ মেগাওয়াট। গড় উৎপাদন গ্রীষ্ফ্মকালে ১৩ হাজার মেগাওয়াট, যা শীতকালে আরও কমে ৮ থেকে ৯ হাজার মেগাওয়াটে নেমে আসে। অর্থাৎ বাংলাদেশের বিদ্যুৎ উৎপাদন সক্ষমতার একটা বড় অংশ সারাবছর অব্যবহূত থাকে। কিন্তু বিদ্যুৎ না কিনলেও চুক্তি অনুসারে বিদ্যুৎকেন্দ্রগুলোকে ক্যাপাসিটি চার্জ বা ভাড়া দিতে হয়। ২০১০-১১ থেকে ২০২১-২২ অর্থবছর পর্যন্ত ১২ বছরে শুধু ক্যাপাসিটি চার্জই পরিশোধ করতে হয়েছে প্রায় ৯০ হাজার কোটি টাকা। এ রকম একটা উদ্বৃত্ত উৎপাদন ক্ষমতার দেশ হয়ে বাংলাদেশের জন্য ভারত থেকে দীর্ঘমেয়াদি বিদ্যুৎ আমদানির চুক্তি কী করে লাভজনক হতে পারে, তা বোধগম্য নয়।\n\nভারত থেকে বর্তমানে যে ১ হাজার ১৬০ মেগাওয়াট বিদ্যুৎ আমদানি করা হচ্ছে, সেটারই এখন কোনো প্রয়োজন নেই। অথচ এ জন্য বছরে ক্যাপাসিটি চার্জ দিতে হয় প্রায় দেড় হাজার কোটি টাকা। ২০১৩-১৪ থেকে ২০১৯-২০ সাল পর্যন্ত দিতে হয়েছে ৬ হাজার ৯২০ কোটি টাকা। তার ওপর ২৫ বছর ধরে ভারতের আদানি গ্রুপ থেকে ১ হাজার ৬০০ মেগাওয়াট বিদ্যুৎ আমদানি দেশের অর্থনীতির ওপর বোঝা আরও বাড়াবে। আদানির বিদ্যুৎ আমদানি শুরু হলে দুই ধরনের ঘটনা ঘটতে পারে- হয় বাংলাদেশের আরও বেশি বিদ্যুৎকেন্দ্র বসিয়ে রেখে ক্যাপাসিটি চার্জ দিতে হবে, এমনকি সেই বিদ্যুৎকেন্দ্রগুলো থেকে যদি আদানির চেয়ে কম দরে বিদ্যুৎ পাওয়া যায় তাহলেও; অথবা আদানির বিদ্যুৎ না কিনেই বাংলাদেশকে বৈদেশিক মুদ্রায় ক্যাপাসিটি চার্জ গুনতে হবে। দুটো ঘটনার যেটিই ঘটুক, তা বাংলাদেশের জন্য ক্ষতিকর হবে।\n\nবিদ্যুৎ বিভাগের পক্ষ থেকে বলা হচ্ছে, তেলভিত্তিক বিদ্যুৎকেন্দ্রের চেয়ে আদানির বিদ্যুৎ সস্তা হবে। অথচ আদানির বিদ্যুৎ কিনতে প্রতি ইউনিট ক্যাপাসিটি চার্জ পড়বে ৩ দশমিক ৮০ সেন্ট। অর্থাৎ আদানির কাছ থেকে বিদ্যুৎ আনতে বছরে ক্যাপাসিটি চার্জ গুনতে হবে প্রায় ৩ হাজার ৮৫০ কোটি টাকা, যা বর্তমানে ভারতকে দেওয়া ক্যাপাসিটি চার্জের দ্বিগুণ। ২৫ বছরে আদানিকে শুধু ক্যাপাসিটি মাশুল হিসেবে ৯৬ হাজার ২০০ কোটি টাকা দিতে হবে বাংলাদেশের, যা তিনটি পদ্মা সেতু নির্মাণ ব্যয়ের চেয়েও বেশি। তবে ডলারের বিনিময় হার বাড়লে ২৫ বছরে ক্যাপাসিটি চার্জ এক লাখ কোটি টাকা ছাড়িয়ে যেতে পারে।\n\nবলা হচ্ছে, ভারত থেকে পাইপলাইনে পরিশোধিত জ্বালানি তেল আমদানি করলে বেশ সাশ্রয় হবে। বাংলাদেশ পেট্রোলিয়াম করপোরেশনের (বিপিসি) দেওয়া তথ্য অনুসারে, বিদেশ থেকে অপরিশোধিত জ্বালানি তেল আমদানিতে প্রতি ব্যারেলে পরিবহন খরচ হয় ৩ ডলারের মতো। এর পর সেই তেল চট্টগ্রাম থেকে সড়কপথে উত্তরাঞ্চলের বিভিন্ন জেলায় পরিবহনে খরচ হয় ব্যারেলপ্রতি ৪ থেকে ৫ ডলার। ফলে পরিবহন ব্যয় দাঁড়ায় সব মিলিয়ে ৭ থেকে ৮ ডলার। আর ভারত থেকে পাইপলাইনে পরিশোধিত তেল এনে দেশের উত্তরাঞ্চলে সরবরাহ করতে পরিবহন ব্যয় হবে সাড়ে ৫ ডলারের মতো। অর্থাৎ ভারত থেকে পরিশোধিত তেল আমদানি করলে ব্যারেলপ্রতি সাশ্রয় হবে দেড় থেকে আড়াই ডলারের মতো।\n\nঅন্যদিকে বিদেশ থেকে অপরিশোধিত তেল এনে দেশের পরিশোধনাগার ইস্টার্ন রিফাইনারিতে পরিশোধন করে ডিজেল উৎপাদন করা হলে সাশ্রয় হয় ব্যারেলপ্রতি ১১ ডলার! কাজেই তেল আমদানিতে সাশ্রয় করাই যদি উদ্দেশ্য হয়; তাহলে ভারত থেকে পাইপলাইনে পরিশোধিত তেল আমদানির বদলে মধ্যপ্রাচ্য থেকে অপরিশোধিত তেল এনে দেশের ভেতরে পরিশোধন করাই বেশি সাশ্রয়ী হবে। কিন্তু ভারত থেকে ব্যারেলপ্রতি দেড় বা আড়াই ডলার সাশ্রয়ে পরিশোধিত তেল আমদানির ব্যাপারে পাইপলাইন নির্মাণসহ যত তোড়জোড় দেখা যাচ্ছে, ব্যারেলপ্রতি ১১ ডলার সাশ্রয় হতে পারত যে উদ্যোগ নিলে, সেই উদ্যোগ অর্থাৎ দেশের একমাত্র পরিশোধনাগার ইস্টার্ন রিফাইনারি লিমিটেডের (ইআরএল) সক্ষমতা বাড়ানোর উদ্যোগ নেওয়ার ক্ষেত্রে তার উল্টোটাই ঘটছে।\n\nইস্টার্ন রিফাইনারি-ইআরএল প্রতিষ্ঠিত হয়েছিল ১৯৬৮ সালে। স্বাধীনতার ৫০ বছরে দেশের জ্বালানি তেলের চাহিদা বেড়েছে, কিন্তু দেশের একমাত্র রাষ্ট্রায়ত্ত তেল পরিশোধনাগারের সক্ষমতা এত বছরেও ১৫ লাখ টন থেকে বাড়ানো হয়নি। তেল পরিশোধন ক্ষমতা ৩০ লাখ টন বাড়ানোর একটা উদ্যোগ নেওয়া হয়েছিল ২০১২ সালে। আজও সে উদ্যোগ বাস্তবায়নের কোনো লক্ষণ নেই। সময়মতো ইআরএলের সক্ষমতা ১৫ লাখ থেকে বাড়িয়ে ৪৫ লাখ টন করা হলে পরিশোধিত তেলের তুলনায় অপরিশোধিত তেল আমদানি বাড়ানো যেত। ফলে বছরে ২৪ থেকে ২৫ কোটি ডলার বা প্রায় আড়াই হাজার কোটি টাকা সাশ্রয় হতো, যা এই সংকটময় পরিস্থিতিতে বৈদেশিক মুদ্রার রিজার্ভ ধরে রাখতে বড় ভূমিকা রাখত।\n\nসংবাদপত্রে প্রকাশিত প্রতিবেদন অনুসারে, ইআরএলের সক্ষমতা বৃদ্ধির প্রকল্পটি সময়মতো বাস্তবায়িত না হওয়ার পেছনে বেসরকারি রিফাইনারির মালিক ও বিদ্যুৎকেন্দ্রের তেল আমদানি করে; বেসরকারি খাতের এমন কিছু কোম্পানি জড়িত। কারণ ইআরএলের সক্ষমতা বাড়লে বেসরকারি রিফাইনারিগুলোর ব্যবসায় প্রতিযোগিতা বাড়বে। সেই সঙ্গে বেসরকারি বিদ্যুৎকেন্দ্রের জন্য তেল আমদানিকারকরা ব্যারেলপ্রতি আমদানি খরচের ৯ শতাংশ সরকারি প্রণোদনা থেকে বঞ্চিত হবেন। ভারতের কৌশলগত অর্থনৈতিক স্বার্থ আর দেশীয় ব্যবসায়ীদের মুনাফার স্বার্থ কী করে এক বিন্দুতে এসে বাংলাদেশের জাতীয় স্বার্থের বিরুদ্ধে কাজ করতে পারে, তার একটা দৃষ্টান্ত হতে পারে এই ঘটনা। ভূ-রাজনৈতিক ও কৌশলগত দিক থেকেও বাংলাদেশের মতো তুলনামূলক ছোট একটি দেশের জন্য বিদ্যুৎ ও জ্বালানির মতো কৌশলগত পণ্যের জন্য ভারতের মতো বৃহৎ প্রতিবেশী দেশের ওপর এ রকম নির্ভরশীলতা বৃদ্ধি বিপজ্জনক।\n\nকল্লোল মোস্তফা: লেখক, প্রকৌশলী নির্বাহী সম্পাদক, সর্বজনকথা",
    "ভারতে সাহায্যের আবেদনে অতিষ্ঠ লটারি বিজেতা": "ভারতে লটারি বিজয়ী এক ব্যক্তি বলেছেন, জ্যাকপট পাওয়ার পর থেকে এতো বেশি সংখ্যক মানুষ সাহায্যের আবেদন নিয়ে এসেছেন যে, তিনি লটারি জিতে এখন অনুতপ্ত।\n\nবিবিসি জানিয়েছে, ভারতের দক্ষিণাঞ্চলের রাজ্য কেরালার অটোচালক অনুপ। চলতি মাসে রাজ্য সরকারের ২৫ কোটি রুপির লটারি জিতেছেন তিনি।\n\nকিন্তু এক সপ্তাহ পরই অনুপ একটি ভিডিও সোশ্যাল মিডিয়ায় পোস্ট করে অনুরোধ জানান, অপরিচিতরা যেন তাকে এবং তার পরিবারকে বিরক্ত করা বন্ধ করে।\n\nবিজ্ঞাপন\n\nতিনি বলেন, আমি না জিতলেই ভালো হতো। এর চেয়ে তৃতীয় পুরস্কার ভালো বলে মনে করছেন তিনি।\n\nভিডিওতে অনুপ আরো বলেছেন, অতি উৎসাহী জনসাধারণের দৃষ্টি এড়াতে নিজের বসবাসের ঠিকানা পরিবর্তনের কথা বিবেচনা করছেন।\n\nলটারি জেতার পর সংবাদের শিরোনামে আসেন অনুপ। গত ১৭ সেপ্টেম্বর টিকিটটি কিনেছেন তিনি। এরপর চাকরির জন্য মালয়েশিয়ায় পাড়ি জমান। পরে লটারি জেতার খবর পান। তারপর তার পরিবার গণমাধ্যমে গুরুত্ব পায়।\n\nঅনুপ বলেন, যখন আমি লটারি জেতার খবর পাই, ভীষণ খুশি হয়েছিলাম। বহু মানুষ আর ক্যামেরা বাড়িতে দেখে পুরো পরিবার খুশি হয়েছিল। কিন্তু সেই পরিস্থিতি অল্প সময়েই নিয়ন্ত্রণের বাইরে চলে যায়।\n\nতিনি আরো বলেন, আমি ওই বাড়িতে বাস করতে পারছি না। আমি কোথাও যেতে পারছি না। আমার সন্তান অসুস্থ। কিন্তু আমি চিকিৎসকের কাছে যেতে পারছি না।\n\nট্যাক্স হিসেবে ১০ কোটি রুপি কেটে নেওয়ার পর অনুপকে ১৫ কোটি রুপি দেওয়া হবে। কিন্তু লটারি জেতার খবর বের হওয়ার পর থেকে প্রতিদিন সকালে অনুপের বাড়িতে লোকজন আসছে।\n\nতিনি বলেন, আমি সবাইকে বলেছি- এখনো কোনো 'টাকা' পাইনি। কেউ আমার সমস্যাটা বুঝছে না। কতবার এই কথাটি বলেছি, সেটাও তাদের কাছে কিছু নয়।\n\nবিড়ম্বনা এড়াতে আত্মীয়ের সঙ্গে এখন বাস করছেন অনুপ ও তার পরিবার। রাজ্য সরকার বলেছে, অনুপকে আর্থিক ব্যবস্থাপনার বিষয়ে এক দিনের প্রশিক্ষণ দেওয়া হবে; অর্থের ভালো ব্যবহার যেন তিনি করতে পারেন, সেজন্য এই কর্মশালা করানো হবে।\n\nসূত্র: বিবিসি।",
    "ভারতে ছাত্রীদের গোসলের ভিডিও করতে বাধ্য করতেন প্রেমিক সেনা": "প্রতীকী ছবি।\n\nভারতের চণ্ডীগড় বিশ্ববিদ্যালয়ের এমএমএস কেলেঙ্কারিতে এক সেনা সদস্যকে গ্রেপ্তার করেছে পাঞ্জাব পুলিশ। প্রাথমিক তদন্তে জানা গেছে, হোস্টেলের ছাত্রীদের গোসলের ভিডিও করার দায়ে অভিযুক্ত ছাত্রীর সঙ্গে প্রেমের সম্পর্ক ছিল এই সেনা সদস্যের। জিজ্ঞাসাবাদে নিজেই এ কথা স্বীকার করেছেন তিনি।\n\nভারতীয় গণমাধ্যম ইন্ডিয়া টুডে পুলিশ সূত্রের বরাত দিয়ে জানিয়েছে, সামাজিক যোগাযোগ মাধ্যমে পরিচয় হয়েছিল অভিযুক্ত চণ্ডীগড় বিশ্ববিদ্যালয়ের এমবিএ ছাত্রী এবং সঞ্জীব নামের সেনা সদস্যের।\n\nবিজ্ঞাপন\n\nপরে তারা ফোন নম্বর আদানপ্রদান করেন। সঞ্জীবের দুটি ফোন বাজেয়াপ্ত করেছে পুলিশ।\n\nচণ্ডীগড় বিশ্ববিদ্যালয়ের ঘটনায় মূল অভিযুক্ত ছাত্রীর হোয়াটসঅ্যাপ কথোপকথন থেকে পুলিশ জানতে পেরেছে যে সঞ্জীবের সঙ্গে তার সব সময় কথা হতো। একে অপরকে প্রায়ই ভিডিও ও ছবি পাঠাতেন তারা। তবে অভিযুক্ত ছাত্রীকে এসব ভিডিও ধারণ করতে চাপ প্রয়োগ করতেন সঞ্জীব। ওই ছাত্রী তার প্রেমিককে জানিয়েছিলেন তিনি এসব কাজে স্বাচ্ছন্দবোধ করেন না।\n\nআরো পড়ুন : বান্ধবীদের গোপন ভিডিও ও ছবি পাঠাতেন বন্ধুকে, গ্রেপ্তার তরুণী ও যুবক\n\nপ্রসঙ্গত, ছাত্রীদের গোসলের ভিডিও সামাজিক যোগাযোগ মাধ্যমে ছড়িয়ে দেওয়ার অভিযোগে গত ১৮ সেপ্টেম্বর চণ্ডীগড় বিশ্ববিদ্যালয়ে তীব্র উত্তেজনার সৃষ্টি হয়। পরে এই ঘটনার তদন্তে নেমে পুলিশ জানায় এমন কোনো ঘটনাই ঘটেনি। তবে তদন্তে জানা যায়, সানি মেহতা এবং রঙ্কজ বর্মা নামে দুই ব্যক্তি অভিযুক্তকে এসব ভিডিও ধারণ করতে জোর করতেন।\n\nতাদের সবাইকে জিজ্ঞাসাবাদ করা হচ্ছে বলে জানিয়েছে পুলিশ।\n\nসূত্র : আনন্দবাজার।",
    "সমঝোতার মাধ্যমে ইউক্রেন যুদ্ধ বন্ধ চায় ভারত ও চীন": "আলোচনা করে সমঝোতার মাধ্যমে ইউক্রেন যুদ্ধ থেকে বেরিয়ে আসার আহ্বান জানিয়েছে ভারত ও চীন। শনিবার (২৫ সেপ্টেম্বর) দুই দেশের পররাষ্ট্রমন্ত্রীরা জাতিসংঘে দেওয়া বক্তব্যে এই আহ্বান জানান।\n\nদুই দেশই রুশ ঘনিষ্ট হিসেবে পরিচিত। রাশিয়ার ওপর দেওয়া পশ্চিমা নিষেধাজ্ঞাকে অমান্য করেই দেশ দুটি রাশিয়া থেকে তেল আমদানি করছে। রাশিয়া পশ্চিমা বিশ্বের বিরুদ্ধে ইউক্রেন যুদ্ধ বাড়ানোর অভিযোগ করলেও তাতে সমর্থন দেয়নি ভারত এবং চীনসহ কোনো বড় দেশ।\n\nচীনের পররাষ্ট্রমন্ত্রী ওয়াং ই রাশিয়া এবং ইউক্রেনকে সংকট আর না বাড়ানোর আহ্বান জানিয়ে বলেন, এর মাধ্যমে উন্নয়নশীল দেশগুলোর ওপর মারাত্মক প্রভাব পড়ছে।\n\nতিনি বলেন, ইউক্রেন সংকটের শান্তিপূর্ণ সমাধান চায় তার দেশ। তার মতে, শান্তি আলোচনার জন্য দুই দেশকেই চাপ দিতে হবে।\n\nওয়াং ই বলেন, সব পক্ষের নিরাপত্তা নিয়ে উদ্বেগের বিষয়কে প্রাধান্য দিতে হবে এবং ভারসাম্যপূর্ণ ও স্থায়ী সমাধানের পথ খুঁজে বের করতে হবে। তিনি ইউক্রেনের পররাষ্ট্রমন্ত্রী দিমিত্র কুলেবার সঙ্গেও কথা বলেছেন।\n\nইউক্রেন যুদ্ধ শুরুর পর এই প্রথম তাদের মধ্যে কথা হলো। চলতি মাসের শুরুর দিকে উজবেকিস্তানে রুশ প্রেসিডেন্ট পুতিনের সঙ্গে চীনা প্রেসিডেন্ট শি জিনপিংয়ের মুখোমুখি বৈঠক অনুষ্ঠিত হয়। তখন ইউক্রেন নিয়ে পুতিনের কাছে উদ্বেগ প্রকাশ করেন শি।\n\nভারত যুক্তরাষ্ট্রের সঙ্গে উষ্ণ সম্পর্ক বজায় রাখলেও রাশিয়ার সঙ্গে ঐতিহাসিক সম্পর্ক বজায় অব্যাহত রেখেছে। ভারতের পররাষ্ট্রমন্ত্রী এস জয়শংকর বলেন, ইউক্রেন যুদ্ধ ক্রমেই তীব্রতর হচ্ছে।\n\nতিনি বলেন, আমাদের প্রায়ই জিজ্ঞাসা করা হয় যে আমরা কোন পক্ষে। সততার সঙ্গে আমাদের জবাব হলো-আমরা সবসময়ই শান্তির পক্ষে। আমরা সংলাপ এবং কূটনীতির ওপর গুরুত্ব দিই।’\n\nতিনি আরও বলেন, ‘আমরা এই অবস্থানে এখনও রয়েছি, যুদ্ধ শেষ করার একমাত্র পথ হলো আলোচনা।’\n\nসূত্র- রয়টার্স",
    "IND vs AUS Highlights: অজিদের বিরুদ্ধে ৬ উইকেটে জয়, সিরিজ ভারতের": "IND vs AUS Highlights: অজিদের বিরুদ্ধে ৬ উইকেটে জয়, সিরিজ ভারতের\n\nIndia vs Aus, 3rd T20I Live Score: বিশ্বচ্যাম্পিয়ন অস্ট্রেলিয়ার বিরুদ্ধে ২-১ সিরিজ জয়। এ বছর টি ২০ ফরম্যাটে ২১টি ম্যাচ জিতল ভারত। এ বার সামনে দক্ষিণ আফ্রিকার বিরুদ্ধে তিন ম্যাচের টি ২০ সিরিজ।\n\nImage Credit source: OWN Photograph\n\nTV9 Bangla Digital | Edited By: Dipankar Ghoshal Sep 25, 2022 | 11:03 PM\n\nহায়দরাবাদ : বিশ্বকাপের আগে চূড়ান্ত প্রস্তুতি। ভারত-অস্ট্রেলিয়া (India vs Australia) তিন ম্যাচের টি ২০ সিরিজ জিতল ভারত। মোহালিতে (Mohali) প্রথম ম্যাচে ২০৮ রানের বিশাল স্কোর গড়েও হেরেছিল ভারতীয় দল। বৃষ্টিবিঘ্নিত দ্বিতীয় ম্যাচে জিতে সমতা ফিরিয়েছেন রোহিতরা। হায়দরাবাদে (Hyderabad) ৬ উইকেটের রুদ্ধশ্বাস জয়। বিশ্ব চ্যাম্পিয়ন অস্ট্রেলিয়ার বিরুদ্ধে ২-১ সিরিজ জিতল ভারত। গত দু’ম্যাচের মতো অনবদ্য বোলিং অক্ষর প্যাটেলের। এ দিন ৩৩ রান দিয়ে ৩ উইকেট নিলেন। ব্যাটিংয়ে শুরুটা ভালো না হলেও সূর্যকুমার যাদব এবং চেজমাস্টার বিরাট কোহলির সৌজন্যে লক্ষ্যের দিকে এগোয় ভারত। শেষ অবধি ১ বল বাকি থাকতে রুদ্ধশ্বাস জয়। এরপর দক্ষিণ আফ্রিকার বিরুদ্ধে সিরিজ রয়েছে ভারতের। প্রথম টি ২০ আগামী ২৮ তারিখ।\n\nLIVE Cricket Score & Updates The liveblog has ended. এক নজরে ভারতকে ১৮৭ রানের লক্ষ্য দেয় অজিরা। শুরুটা ভালো হয়নি। পাওয়ার প্লে তেই আউট দুই ওপেনার। বিরাট কোহলি-সূর্যকুমার যাদব ৬২ বলে ১০৪ রানের জুটি। হার্দিকের ১৬ বলে ২৫। ১ বল বাকি থাকতেই সিরিজ ভারতের। বিশ্ব চ্যাম্পিয়নদের ৬ উইকেটে হারাল ভারত। সূর্য ৬৯ এবং বিরাট ৬৩ রান করেন।\n\nবিরাট আউট ৪ বলে ৫ রান প্রয়োজম ভারতের। বিরাট আউট।\n\n\n\nবিরাটের অর্ধশতরান সূর্যর পর ভারতীয় ইনিংসে আরও একটা অর্ধশতরান। এ বার চেজ মাস্টার বিরাট কোহলি। ৩৭ বলে ৫০ বিরাটের। অস্ট্রেলিয়ার বিরুদ্ধে অষ্টম অর্ধশতরান বিরাটের।\n\nজুটি ভাঙল অনবদ্য ইনিংস খেলে আউট সূর্যকুমার যাদব। লঙ অফে ক্যাচ নেন ফিঞ্চ। বিরাট কোহলি সাবাশি দিলেন সূর্যকে। মাত্র ৩৬ বলে ৬৯ রানের ইনিংস সূর্যর।\n\nশতরানের জুটি মাত্র ৫৯ বলে শতরানের জুটি বিরাট কোহলি-সূর্যকুমার যাদবের।\n\n\n\nসূর্যর অর্ধশতরান উলটো দিকে বিরাট কোহলি অ্যাঙ্করের ভূমিকায়। ২৯ বলে অর্ধশতরান সূর্যকুমার যাদবের। ছয় মেরে মাইলফলকে।\n\nবিরাট-সূর্য পার্টনারশিপ মাত্র ৩২ বল। জুটিতে ৫০ রান পেরোলেন বিরাট, সূর্য।\n\nপাওয়ার প্লে আপডেট রোহিত, রাহুলের উইকেট হারিয়ে পাওয়ার প্লে তে ভারত ৫০-২। ক্রিজে বিরাট-সূর্য।\n\nরোহিতও আউট লোকেশ রাহুল আউট হয়েছিলেন প্রথম ওভারে। চতুর্থ ওভারে ফিরলেন রোহিত শর্মা। ৩০ রানে দ্বিতীয় উইকেট হারাল ভারত। ১৪ বলে ১৭ করলেন তিনি। ক্রিজে সূর্য।\n\nরাহুল আউট প্রথম ওভারের শেষ বলেই আউট লোকেশ রাহুল। ৪ বলে ১ রানে ফিরলেন তিনি। ক্রিজে বিরাট কোহলি।\n\nএক নজরে টসে জিতে ফিল্ডিং ভারতের অনবদ্য শুরু করেছিল অজিরা। দারুণভাবে ম্যাচে ফিরেছিল ভারত। ১৫ ওভারে ১২৩-৬ ছিল অজিরা। স্লগ ওভার সমস্যা মিটল না ভারতের। অস্ট্রেলিয়া ২০ ওভারে ১৮৬-৭ করল। অক্ষর প্যাটেল ৩-৩৩, যুজবেন্দ্র চাহাল ১-২২\n\nঅর্ধশতরান, আউট অজি জার্সিতে প্রথম আন্তর্জাতিক টি ২০ অর্ধশতরান টিম ডেভিডের। এক বলের ব্যবধানে আউট। হর্ষলের বলে ক্যাচ নিলেন রোহিত শর্মা। ২৭ বলে ৫৪ রানে ফিরলেন টিম।\n\nনতুন স্পেল, উইকেট নতুন স্পেলে বোলিংয়ে এসেই জুটি ভাঙলেন অক্ষর প্যাটেল। ফেরালেন জশ ইংলিশকে। ক্রিজে ম্যাথিউ ওয়েড। গত দুই ম্যাচেই বিধ্বংসী ইনিংস খেলেছেন। তবে অক্ষরের বিরুদ্ধে এ দিন পারলেন না। তাঁর হাতেই ক্যাচ দিয়ে ফিরলেন ওয়েড। নতুন স্পেলে ওভারে জোড়া উইকেট নিলেন অক্ষর। স্পেল সম্পূর্ণ অক্ষরের। ৪ ওভারে ৩৩ রান দিয়ে ৩ উইকেট অক্ষরের।\n\nহর্ষল অস্বস্তি ইনিংসের ১৩ তম ওভারে অবশেষে বোলিং আক্রমণে আনা হয় হর্ষল প্যাটেলকে। ফলো থ্রু তে বল আটকাতে গিয়ে চোট পেলেন হাতে। তাঁর প্রথম ওভারে এল ১১ রান।\n\nকনফিডেন্ট কার্তিক যুজবেন্দ্র চাহালের বোলিংয়ে ক্রিজ ছেড়ে মারতে গিয়েছিলেন স্টিভ স্মিথ। গুগলি বুঝতে ভুল করেননি উইকেটকিপার দীনেশ কার্তিক। ক্লিন স্টাম্পিং।\n\nরান আউট অনবদ্য থ্রো, তৃতীয় উইকেট। যদিও চাপ বাড়িয়েছিলেন ডিকে। বল হাতে আসার আগেই একটা বেল তাঁর গ্লাভস লেগে উঠে যায়। ডিরেক্ট থ্রো হওয়ায় এবং আরেকটি বেল ঠিক থাকায় আউট দেন তৃতীয় আম্পায়ার। ম্যাক্সওয়েল ফিরলেন।\n\nক্যাচ মিস হার্দিকের বোলিংয়ে পয়েন্টে ক্যাচ মিস অক্ষরের। প্রথম ম্যাচেও ক্যাচ ফসকেছিলেন অক্ষর। বোলিং ভালো করলেও ক্যাচ মিস, অস্বস্তিতে ফেলছে অক্ষরকে।\n\nপাওয়ার প্লে আপডেট ২ উইকেট হারালেও পাওয়ার প্লে তে দারুণ শুরু অজিদের। ষষ্ঠ ওভারে অনবদ্য বোলিং অক্ষরের। ক্রিজে ম্যাক্সওয়েল-স্মিথ। অস্ট্রেলিয়া ৬৬-২\n\nঅর্ধশতরানের পরই আউট ভারতীয় শিবিরে বড় স্বস্তি। ক্যামেরন গ্রিনকে ফেরালেন ভুবনেশ্বর কুমার। লোকেশের রাহুলের ক্যাচে ফিরলেন গ্রিন।\n\nগ্রিনের অর্ধশতরান মাত্র ১৯ বলে অর্ধশতরান পূর্ণ করলেন ক্যামেরন গ্রিন। কেরিয়ারে প্রথম বার এই সিরিজেই ওপেন করেন। দুটি অর্ধশতরান এই সিরিজে।\n\nএ বারও অক্ষর গত দু ম্যাচে অনবদ্য বোলিং করেছেন। এ দিন ভারতকে প্রথম ব্রেক থ্রু অক্ষরের। বড় শটের চেষ্টায় ৩০ গজেই উঁচু ক্যাচ। মিস করেননি হার্দিক।\n\nদ্বিতীয় ওভারেই স্পিন গত দুই ম্যাচে অনবদ্য বোলিং করেছেন। দ্বিতীয় ওভারেই অক্ষর প্যাটেলকে আক্রমণে আনলেন রোহিত।\n\nবোলিংয়ে ভুবি বোলিং ওপেন করছেন ভুবনেশ্বর কুমার। তাঁকে শুরুর দিকেই স্পেল শেষ করানো হবে, নাকি স্লগ ওভারেও ব্যবহার করা হবে, সেদিকেই নজর। যদিও শুরুটা ভালো হল না। বড় বাউন্ডারিতেও বিশাল ছয় ক্য়ামেরন গ্রিনের।\n\nদীর্ঘ অপেক্ষা... শেষ বার ২০১৯ এ ভারতের খেলা দেখার সুযোগ পেয়েছিল হায়দরাবাদ। এ বার ভারত-অস্ট্রেলিয়া হাইভোল্টেজ ম্যাচ দেখার সুযোগ। তাও আবার সিরিজের নির্ণায়ক ম্যাচ। গ্যালারি কানায় কানায় পূর্ণ।\n\nহাডল টক স্লগ ওভার বোলিং, ফিল্ডিং সমস্যা কাটিয়ে সিরিজ জেতায় নজর। টিম হাডলে ভারতীয় দল। #TeamIndia Huddle Talk ahead of the 3rd T20I against Australia!#INDvAUS pic.twitter.com/Fgih4xLrjf — DD Sports - National Games 2022 🇮🇳 (@ddsportschannel) September 25, 2022\n\nএকাদশ আপডেট ভারত : রোহিত শর্মা, লোকেশ রাহুল, বিরাট কোহলি, সূর্যকুমার যাদব, হার্দিক পান্ডিয়া, দীনেশ কার্তিক, অক্ষর প্যাটেল, ভুবনেশ্বর কুমার, হর্ষল প্যাটেল, জসপ্রীত বুমরা, যুজবেন্দ্র চাহাল অস্ট্রেলিয়া: অ্যারন ফিঞ্চ, ক্যামেরন গ্রিন, স্টিভ স্মিথ, গ্লেন ম্যাক্সওয়েল, জশ ইংলিশ, টিম ডেভিড, ম্যাথিউ ওয়েড, প্যাট কামিন্স, ড্যানিয়েল স্যামস, অ্যাডাম জাম্পা, জশ হ্যাজলউড\n\nটস আপডেট রোহিত টসে জিতে ফিল্ডিংয়ের সিদ্ধান্ত নিলেন। রোহিত বললেন, 'অস্ট্রেলিয়ার বিরুদ্ধে খেলা সব সময় চ্যালেঞ্জিং। ছন্দ ধরে রাখতে চাই। ধারাবাহিকতা বজায় রাখলে সাফল্য পাবই। আমাদের কাছে সুযোগ সিরিজ জেতার। আশা করি সেটা পারব। ঋষভের জায়গায় ভুবি ফিরেছে।'\n\nহাই-স্কোরিং ম্যাচের সম্ভাবনা হায়দরাবাদে ভারত বনাম অস্ট্রেলিয়া সিরিজ নির্ণায়ক ম্যাচ। ব্যাটিং সহায়ক পিচ। বড় বাউন্ডারি। আরও একটা হাইস্কোরিং ম্যাচের অপেক্ষায় হায়দরাবাদ।\n\nPublished On - Sep 25,2022 6:00 PM",
    "যে কারণে বাইডেন সরকারের সমালোচনায় ভারত": "ভারতের পররাষ্ট্রমন্ত্রী এস জয়শঙ্কর\n\nadvertisement\n\nভারতের উদ্বেগ উপেক্ষা করে পাকিস্তানকে এফ-১৬ যুদ্ধবিমান আধুনিকীকরণের সরঞ্জাম দেওয়ার সিদ্ধান্ত নিয়েছে জো বাইডেন সরকার। মার্কিন সরকারের এমন সিদ্ধান্তের কড়া সমালোচনা করেছে ভারত।\n\nভারতীয় সংবাদ মাধ্যমের খবরে বলা হয়েছে, আমেরিকার মাটিতে দাঁড়িয়েই সেই সিদ্ধান্তের কড়া সমালোচনা করেছেন ভারতের পররাষ্ট্রমন্ত্রী এস জয়শঙ্কর। অসন্তোষ এবং হতাশার কথা জানিয়ে পেন্টাগনের উদ্দেশে তার মন্তব্য, ‘আপনারা আমাদের বোকা বানানোর চেষ্টা করবেন না।’\n\nadvertisement 3\n\nআমেরিকার প্রেসিডেন্ট পদে বাইডেনের ডোমোক্র্যাট পূর্বসূরি বারাক ওবামার জমানায় পাকিস্তানকে পরমাণু অস্ত্র বহনে সক্ষম এফ-১৬ যুদ্ধবিমান দিয়েছিল ওয়াশিংটন।\n\nadvertisement 4\n\nসম্প্রতি, পেন্টাগনের তরফে ইসলামাবাদের জন্য যে সামরিক প্যাকেজ ঘোষণা করা হয়েছে তাতে ‘সন্ত্রাসের বিরুদ্ধে লড়াইয়ের জন্য’ ওই যুদ্ধবিমানগুলির আধুনিকীকরণে সহায়তার বিষয়টি রয়েছে। জয়শঙ্করের কথায়, ‘এই সিদ্ধান্ত আমেরিকার ‘ইন্ডিয়া ফার্স্ট’ নীতির পরিপন্থী।’\n\nসন্ত্রাসের বিরুদ্ধে যুদ্ধে সহায়তা করতেই পাকিস্তানকে আধুনিক এফ-১৬ দেওয়ার সিদ্ধান্ত সম্পর্কে বাইডেন সরকারের যুক্তিও খারিজ করেছেন ভারতের এই পররাষ্ট্রমন্ত্রী। তার মন্তব্য, ‘সকলেই জানেন, ওই যুদ্ধবিমান কাদের বিরুদ্ধে ব্যবহার করা হবে।’\n\n২০১৯ সালে বালাকোট-কাণ্ডের পর আমেরিকার দেওয়া শর্ত লঙ্ঘন করে ভারতের বিরুদ্ধে এফ-১৬ ব্যবহারের অভিযোগ উঠেছিল পাক বিমানবাহিনীর বিরুদ্ধে। বাইডেন সরকারের সিদ্ধান্তে আমেরিকাও উপকৃত হবে না বলে দাবি করেন তিনি।",
    "মূল্যস্ফীতি নিয়ন্ত্রণে ফের সুদহার বাড়াচ্ছে ভারত": "মূল্যস্ফীতির লাগাম টানতে রিজার্ভ ব্যাংক অব ইন্ডিয়া (আরবিআই) ফের সুদরে হার বাড়াতে যাচ্ছে। এজন্য যুক্তরাষ্ট্রসহ বেশ কিছু দেশ থেকে ফর্মুলা নিতে পারে দেশটি। কারণ এর আগে বেশ কয়েকবার মার্কিন ফেডারেল রিজার্ভ ব্যাংকও সুদের হার বাড়িয়েছে। রোববার দ্য ইকোনমিক টাইমসের এক প্রতিবেদনে এ তথ্য জানানো হয়। বিশেষজ্ঞরা জানিয়েছে, আরবিআই মে থেকে স্বল্পমেয়াদী ঋণের (রিপো) হার ১৪০ বেসিস পয়েন্ট বাড়িয়েছে। এখন ফের ৫০ বেসিস পয়েন্টে বাড়িয়ে সুদের হার পাঁচ দশমিক নয় শতাংশ করতে পারে। ভারতের কেন্দ্রীয় ব্যাংকটি মে মাসে রিপো রেট ৪০ পয়েন্টভিত্তিতে বাড়িয়েছে। এরপর জুন ও আগস্টে ৫০ পয়েন্টে বাড়ানো হয়। বর্তমানে এর হার পাঁচ দশমিক চার শতাংশে রয়েছে। এদিকে চলতি বছরের আগস্টে ভারতের মূল্যস্ফীতি পূর্বাভাসের চেয়ে বেড়েছে। জ্বালানি ও খাদ্যের দাম বেড়ে যাওয়ায় মূল্যস্ফীতির ওপর এই প্রভাব পড়েছে। এতে দেশটির কেন্দ্রীয় ব্যাংকের ওপর নতুন করে চাপ বাড়ছে। কারণ তারা মূল্যস্ফীতি নিয়ন্ত্রণে চেষ্টা চালিয়ে যাচ্ছে। ভারতের পরিসংখ্যান বিভাগের প্রকাশিত তথ্য অনুযায়ী, এক বছর আগের তুলনায় গত মাসে ভোক্তা মূল্যসূচক বেড়েছে সাত শতাংশ, যা ব্লুমবার্গের পূর্বাভাস ৬ দশমিক ৯০ শতাংশের চেয়ে বেশি। তাছাড়া জুলাইতে দেশটিতে মূল্যস্ফীতির হার ছিল ৬ দশমিক ৭১ শতাংশ। ভারত সরকারের তথ্য অনুযায়ী, আগস্টে খাদ্যের দাম ৭ দশমিক ৬২ শতাংশ বেড়েছে। একই সময়ে জ্বালানি তেল ও বিদ্যুতের দাম বেড়েছে ১০ দশমিক ৭৮ শতাংশ। পোশাক ও জুতার দাম বেড়েছে ৯ দশমিক ৯১ শতাংশ, আবাসনের দাম বেড়েছে ৪ দশমিক শ‚ন্য ৬ শতাংশ। এদিকে মার্কিন ফেডারেল রিজার্ভ ব্যাংক টানা তৃতীয়বারের মতো মূল সুদের হার তিন-চতুর্থাংশ বা শ‚ন্য দশমিক ৭৫ শতাংশ পয়েন্ট বাড়িয়ে তিন থেকে তিন দশমিক দুই পাঁচ শতাংশ পর্যন্ত করেছে, যা ২০০৮ সালের পর সর্বোচ্চ। অপর দিকে, ডলারের বিপরীতে রুপির বিনিময় মান সর্বকালের সর্বনিম্নে পৌঁছেছে সম্প্রতি তিন দফা মানের পতনের পর আজ সোমবার আরেকবার রেকর্ড গড়েছে ভারতীয় মুদ্রা। প্রতি ডলারের বিনিময় মান সাড়ে ৮১ রুপিরও বেশি। বিশ্বব্যাপী ক্রমবর্ধমান ঋণের হার ও মন্দার কারণে এই পতন বলে বিশ্লেষকরা মন্তব্য করছেন। মূল্যস্ফীতির ইতিবাচক দিকগুলো কাজ না করা পর্যন্ত এই নিম্নমুখী প্রবণতা চলবে। ব্লুমবার্গ জানায়, গত শুক্রবার ডলারের বিপরীতে ৮০.৯৯ রুপি বিনিময় মানের তুলনায় আজ রেকর্ড ৮১.৫৫৮৭ রুপি ছুঁয়েছে। অন্যদিকে ভারতীয় সংবাদ সংস্থা পিটিআই জানিয়েছে, প্রাথমিক বাণিজ্যে মার্কিন ডলারের বিপরীতে দেশীয় মুদ্রা ৩৮ পয়সা কমে সর্বকালের সর্বনিম্ন ৮১.৪৭-এ দাঁড়িয়েছে। সপ্তাহের শেষের দিকে ভারতীয় রিজার্ভ ব্যাংক (আরবিআই) রুপির পতন ঠেকাতে কিছু পদক্ষেপ নেয়ার কথা রয়েছে। তবে ওই উদ্যোগ কতটা কাজ করবে তা নিয়ে পর্যবেক্ষকরা বিভক্ত। দুর্বল রুপিকে রক্ষা করতে ও দেশটির বাণিজ্য নিষ্পত্তির জন্য আরবিআই মি্প্রতি বাজারে হস্তক্ষেপ করেছে। এ কারণে গত কয়েক মাস ধরে ভারতের বৈদেশিক মুদ্রার রিজার্ভ ক্রমাগত হ্রাস পাচ্ছে। রুপির পতনের আরেকটি সম্ভাব্য কারণ হিসেবে এ বিষয়কেও ধরা হচ্ছে। পিটিআই,এনডিটিভি, ইকোনমিক টাইমস।",
    "সাধারণ মানুষের উন্নয়নকে লক্ষ্য করে গড়ে উঠেছে ভারতের অর্থনীতি, রাষ্ট্রসংঘে প্রশংসিত ভারত": "সাধারণ মানুষের উন্নয়নকে লক্ষ্য করে গড়ে উঠেছে ভারতের অর্থনীতি, রাষ্ট্রসংঘে প্রশংসিত ভারত\n\nInternational\n\noi-Tamalika Chakraborty\n\nরাষ্টসংঘের সাধারণ পরিষদে ভারত তার অর্থনৈতিক এবং বিদেশী নীতির জন্য বিভিন্ন দেশের কাছ থেকে প্রশংসিত হয়েছে। রাষ্ট্রসংঘের মহাসচিব অ্যান্তোনিও গুতেরেসও ভারতের গুরুত্বপূর্ণ ভূমিকা স্বীকার করেছেন। এসসিও সম্মেলনে ভারতের প্রধানমন্ত্রী নরেন্দ্র মোদী রুশ প্রেসিডেন্টের সঙ্গে সাক্ষাৎ করেন। সেখানে তিনি সরাসরি পুতিনকে ইউক্রেনে সামরিক অভিযান সম্পর্কে বলেন, এটা যুদ্ধের জন্য উপযুক্ত সময় ছিল না। এই মন্তব্যের পর থেকে নরেন্দ্র মোদী পশ্চিমি দেশগুলোর কাছ থেকে প্রশংসা জিতে নিতে শুরু করেছেন।\n\nনরেন্দ্র মোদীর মন্তব্য উল্লেখ করে ফ্রান্সের প্রেসিডেন্ট ইম্যানুয়েল ম্যাক্রোঁই প্রথম প্রশংসা করেছিলেন। সেই সময় আন্তর্জাতিক সংবাদমাধ্য ভারতীয় প্রধানমন্ত্রীর বিপক্ষে অবস্থান করছিলেন। ফরাসি প্রেসিডেন্টের পর জ্যামাইকা এবং পর্তুগালের মতো দেশগুলিও ভারতের প্রশংসা করে। রাষ্ট্রসংঘের প্রধান গুতেরেস, 'ভারত-ইউএন পার্টনারশিপ ইন অ্যাকশন' প্রদর্শনের জন্য একটি বিশেষ 'ইন্ডিয়া@75' কর্মসূচিতে নয়াদিল্লি নিজেদের অবস্থান উল্লেখ করেছে। জানিয়েছে, ইতিহাসের বৃহত্তম যুব প্রজন্মের আঁতুর ঘর তৈরি হয়েছে ভারত। যার জেরে ভারত ক্রমাগত সাফল্যের দিকে এগিয়ে যাবে। গুতেরাস জানিয়েছেন, প্রধানমন্ত্রীর প্রশংসা করে বলেন, তিনি যেভাবে দেশের অভ্যন্তরে সংস্কার করবেন, ভারত সেইভাবে এগিয়ে যাবে।\n\nঅন্যদিকে, রুশ বিদেশমন্ত্রী সেরগেই লাভরভ ভারতীয় বিদেশমন্ত্রী এস জয়শঙ্করের সঙ্গে বৈঠক করেন। প্রায় ৩০ মিনিট বৈঠকের পর সেরগেই নিরাপত্তা পরিষদের স্থায়ী আসনের জন্য ভারতের পক্ষে সওয়াল করেন। রাষ্ট্রসংঘের নিরাপত্তা অধিবেশনে বক্তব্য রাখার সময়, লাভরভ বলেন, আন্তর্জাতিক রাজনীতিতে ভারতের ভূমিকা গুরুত্বপূর্ণ। পরিষদের স্থায়ী সদস্যদের জন্য ভারত যোগ্য প্রার্থী।\n\nভারতের প্রশংসা করেন জ্যামাইকার বিদেশমন্ত্রী কামিনা জে স্মিথ। করোনা মহামারীর সময় ভারত যেভাবে জ্যামাইকাকে সাহায্য করেছিলেন, তার কৃতজ্ঞতা স্বীকার করেন। স্মিথ বলেন, করোনা ভ্যাকসিন দিয়ে যেভাবে ভারত সাহায্য করেছিল, তারজন্য প্রধানমন্ত্রী নরেন্দ্র মোদী ও দেশের জনগণের কাছে তিনি কৃতজ্ঞ। তিনি বলেন, ভারত একটি নির্ভরযোগ্য অংশীদার। নিউ ইয়র্কে রাষ্ট্রসংঘের সাধারণ পরিষদে বক্ত্য রাখতে গিয়ে স্মিথ বলেন, শুরু থেকেই, ভারত একটি নির্ভরযোগ্য অংশীদার ছিল। ভারতেক সহায়তা মহামারী রোধ করতে জ্যামাইকার জন্য গুরুত্বপূর্ণ ভূমিকা গ্রহণ করেছিল। জ্যামাইকা ভারত থেকে তার প্রথম জীবন রক্ষাকারী ভ্যাকসিনগুলি গ্রহণ করেছিল। জ্যামাইকার মানুষ ভারতের কাছে কৃতজ্ঞ।\n\nগায়ানার বিদেশমন্ত্রী হিউ হিলটন টডও ইউএনজিএ-তে ভারতের প্রশংসা করেছেন। তিনি বলেন, গায়ানার মতো ছোট দেশগুলি ভারতের কাছ থেকে নানাভাবে উপকৃত হয়। কারণ ভারতের অর্থনীতি এমন একটি অর্থনীতি যা মানুষের উন্নয়নের ওপর জোর দেয়, মানুষকে অন্য যেকোন উন্নয়নের চেয়ে এগিয়ে রাখে।\n\nএদিন পর্তুগালের বিদেশমন্ত্রী ভারতের প্রশংসা করেন। বৃহস্পতিবার রাষ্ট্রসংঘের সাধারণ পরিষদের বৈঠকে পর্তুগিজ প্রধানমন্ত্রী আন্তোনিও কস্তা UNSC সংস্কারের আহ্বান জানিয়েছেন। তিনি মনে করেছেন, রাষ্ট্রসংঘের নিরাপত্তা পরিষদে ভারত, ব্রাজিল এবং আফ্রিকা মহাদেশের প্রতিনিধিত্ব অন্তর্ভুক্ত করা উচিত।\n\nOneindia এর ব্রেকিং নিউজের জন্য . সারাদিন ব্যাপী চটজলদপান. Allow Notifications\n\nEnglish summary India wins global praise at UNGA for foreign economic policy\n\nStory first published: Monday, September 26, 2022, 12:14 [IST]",
    "পাঁচ বছরে প্রতিরক্ষা রপ্তানি বেড়েছে ৩৩৪ শতাংশ, দাবি ভারতের": "ছবি : ইন্টারনেট\n\nগত পাঁচ বছরে ভারতের প্রতিরক্ষা সরঞ্জামের রপ্তানি ৩৩৪ শতাংশ বেড়েছে। যৌথ উদ্যােগের সুবাদে ভারত এখন ৭৫টিরও বেশি দেশে এসব সরঞ্জাম রপ্তানি করছে। ভারতের প্রেস ইনফরমেশন ব্যুরোর (পিআইবি) বরাত দিয়ে দ্য ইকোনমিক টাইমস এ তথ্য প্রকাশ করেছে।\n\nপিআইবি এক টুইট বার্তায় বলেছে, 'ভারতীয় প্রতিরক্ষা খাত এক বিপ্লবের দ্বারপ্রান্তে রয়েছে।\n\nবিজ্ঞাপন\n\nপিআইবি তাদের টুইট বার্তায় ভারতের প্রতিরক্ষাখাতে দেশীয় প্রযুক্তির সংযোজন ও উৎপাদন বৃদ্ধি সংক্রান্ত কিছু পরিসংখ্যানও প্রকাশ করেছে। এতে ভারতের প্রথম দেশীয় বিমানবাহী রণতরী আইএনএস বিক্রান্তের সাম্প্রতিক কমিশনিংয়ের কথাও উল্লেখ করা হয়েছে। এ ছাড়া ভারতীয় উপকূলরক্ষী বাহিনীতে দেশীয় এমকে-৩ হেলিকপ্টারের স্কোয়াড্রন মােতায়েন ও নতুন প্রজন্মের পারমাণবিক ক্ষেপণাস্ত্র 'অগ্নি পির' সফল পরীক্ষার কথা জানিয়েছে তারা।\n\nভারতের প্রতিরক্ষা সচিব অজয় কুমার বৃহস্পতিবার এক অনুষ্ঠানে বলেছেন, প্রতিরক্ষা খাতে সামগ্রিকভাবে ‘মেক ইন ইন্ডিয়া’ উদ্যােগের সুফল পাওয়ার প্রচেষ্টা করা হচ্ছে। প্রতিরক্ষা সরঞ্জাম উৎপাদনে বিশ্বের শীর্ষ পাঁচটি দেশের মধ্যে থাকতে চায় ভারত।\n\nঅজয় কুমার আরো বলেছেন, গত ৭৫ বছর ধরে ভারত বিশ্বের অন্যতম প্রতিরক্ষা পণ্য আমদানিকারক। কিন্তু সরকার এখন এই পরিস্থিতির পরিবর্তন চায়।\n\nসূত্র : দ্য ইকোনমিক টাইমস।",
    "ভারত-বাংলাদেশ সম্পর্ক: অভিন্ন নদীর পানির সমস্যা সমাধানে তৃতীয় পক্ষের হস্তক্ষেপের তাগিদ বিশেষজ্ঞদের": "ভারত-বাংলাদেশ সম্পর্ক: অভিন্ন নদীর পানির সমস্যা সমাধানে তৃতীয় পক্ষের হস্তক্ষেপের তাগিদ বিশেষজ্ঞদের\n\nকাদির কল্লোল\n\nবিবিসি বাংলা, ঢাকা\n\n১৭ সেপ্টেম্বর ২০২২\n\nছবির উৎস, Getty Images\n\nবাংলাদেশের পানি বিশেষজ্ঞরা বলছেন, বাংলাদেশ এবং ভারতের মধ্যে অভিন্ন নদীগুলোর পানি বন্টন প্রশ্নে দ্বিপাক্ষিকভাবে অগ্রগতি না হওয়ায় এখন আন্তর্জাতিক তৃতীয় কোন পক্ষের সহযোগিতা নেয়া উচিত।\n\nবাংলাদেশ এখনই দ্বিপাক্ষিক আলোচনার বাইরে বিকল্প বা অন্য কোন পথে যেতে রাজি নয়।\n\nদুই দেশের অভিন্ন নদী আছে ৫৪টি । কিন্তু গঙ্গার পানি বন্টন চুক্তির ২৬ বছর পর আর মাত্র একটিই নদীর পানি নিয়ে সমঝোতা স্মারক সই হয়েছে - যেটি হলো কুশিয়ারা।\n\nপ্রধানমন্ত্রী শেখ হাসিনার এবারের ভারত সফরে এই সমঝোতা স্মারক স্বাক্ষর হয়।\n\nএর পর সেই পুরনো প্রশ্নটিই উঠছে আবার - দুই দেশের মধ্যে যৌথ নদী কমিশন প্রতিষ্ঠার ৫০ বছরেও অভিন্ন নদীগুলোর পানি বন্টন সমস্যার সমাধান হচ্ছে না কেন, জটিলতা কোথায়?\n\nএ নিয়ে এখন বাংলাদেশে চলছে নানা আলোচনা।\n\nদ্বিপক্ষিকভাবে কেন সমাধান হচ্ছে না?\n\nতিস্তা নদীর পানি বন্টনের যে চুক্তি ঝুলে রয়েছে এক যুগেরও বেশি সময় ধরে, সেটি এবার প্রধানমন্ত্রী শেখ হাসিনা ভারত সফরে আনুষ্ঠানিক বৈঠকের আলোচ্য সূচিতেও ছিল না।\n\nঢাকায় কর্মকর্তারা বলেছেন, প্রধানমন্ত্রী শেখ হাসিনা ভারতের প্রধানমন্ত্রী নরেন্দ্র মোদীর সাথে একান্ত বৈঠকে তিস্তা চুক্তির বিষয়ে তাগিদ দিয়েছেন।\n\nবিষয়টাতে নতুন করে কোন অগ্রগতি হয়নি, সেটি পরিস্কার।\n\nছবির উৎস, SOPA Images ছবির ক্যাপশান, তিস্তা নদীর পানি বন্টন চুক্তি যে ঝুলে রয়েছে, সেটি এবার প্রধানমন্ত্রী শেখ হাসিনা ভারত সফরে আনুষ্ঠানিক বৈঠকের আলোচ্য সূচিতে ছিল না।\n\nদেশের অন্যতম একজন পানি বিশেষঞ্জ ড. আইনুন নিশাত বলেছেন, দ্বিপক্ষিকভাবে অভিন্ন নদীগুলোর পানি বন্টনের প্রশ্নে মীমাংসা করা যাচ্ছে না।\n\nতিনি মনে করেন, এখন বাংলাদেশকে তৃতীয় কোন পক্ষের সহযোগিতা নেয়া প্রয়োজন।\n\n\"যদি আন্তর্জাতিক মহল থার্ড পার্টি (তৃতীয় পক্ষ) এগিয়ে আসে, তখন সমাধান সম্ভব হতে পারে।\"\n\nতৃতীয় কোন পক্ষকে আনা যাচ্ছে না কেন\n\nএই বক্তব্যের সমর্থনে ড: নিশাত বলেন, \"যেমন ধরুন, ইসরায়েল এবং প্যালেস্টাইনের মধ্যে যতটুকু সহযোগিতার চুক্তি হয়েছে, তার প্রধান অংশ পানি সংক্রান্ত। এ ব্যাপারে তাদের বিশ্বব্যাংক, যুক্তরাষ্ট্র এবং নরওয়ে সহযোগিতা করেছে।\"\n\n\"আমাদের যদি তৃতীয় শক্তি সাহায্য করতো, তাহলে আমরা কিছুটা এগুতে পারতাম। ভারত তাতে রাজি না\" - বলেন ড: আইনুন নিশাত।\n\nতৃতীয় পক্ষের সহযোগিতা নেয়ার বিষয়ে বিশেষজ্ঞরা উদাহরণ হিসাবে টানছেন ভারত এবং পাকিস্তানের মধ্যে ৬২ বছর আগের পানি চুক্তির বিষয়কে।\n\nদেশ দুটি 'সিন্ধু পানি চুক্তি' নামের চুক্তি সই করেছিল বিশ্বব্যাংকের সহযোগিতায়।\n\nভারত এবং পাকিস্তানের মধ্যে বৈরি সম্পর্ক থাকার পরও সেই চুক্তির আওতায় তারা বছরের পর বছর ধরে ছয়টি নদীর পানি ভাগাভাগি করছে।\n\nতবে ভারত এবং পাকিস্তানের সম্মতি ছিল বা তারা চেয়েছিল বলেই বিশ্বব্যাংক সহযোগিতায় এগিয়ে এসেছিল এবং সেই চুক্তি হয়েছিল।\n\nসংশ্লিষ্ট দু'টি দেশের সম্মতি ছাড়া তৃতীয় কোন পক্ষ নিজে থেকে সহযোগিতায় এগিয়ে আসতে পারে না।\n\nবাংলাদেশ এবং ভারত-দু'টি দেশই অভিন্ন নদীর সমস্যা সমাধানে তৃতীয় কোন পক্ষের মধ্যস্থতা বা সাহায্য নিতে রাজি নয়।\n\nঅভ্যন্তরীণ রাজনীতিই কারণ?\n\nঢাকা বিশ্ববিদ্যালয়ের আন্তর্জাতিক সম্পর্ক বিভাগের অধ্যাপক আমেনা মোহসিন বলছেন, ভারতের অভ্যন্তরীণ রাজনীতির কারণে তিস্তা সহ অভিন্ন নদীগুলোর পানি নিয়ে কোন অগ্রগতি হচ্ছে না।\n\nসেজন্য এই নদীগুলোতে যুক্ত অন্য দেশগুলোর সহযোগিতা নেয়া যেতে পারে বলে তিনি মনে করেন।\n\n\"আমার মনে হয়, ভারতের অভ্যন্তরীণ রাজনীতির কারণে পানি বন্টনের বিষয়টা জিম্মি হয়ে আছে। সেই জায়গাটাতে বাংলাদেশ শুড গো ফর অলটারনেটিভ (বিকল্প)।\"\n\nঅধ্যাপক আমেনা মোহসিন মনে করেন, বাংলাদেশের একটা বিকল্প প্রস্তাব দেয়া দরকার।\n\nতিনি বলেন, \"সেখানে অভিন্ন নদীগুলোর সাথে অন্যান্য যে দেশগুলো যেমন নেপাল, চীন আছে, তাদের নিয়ে বৃহত্তর পরিসরে এগুনোর প্রয়োজন রয়েছে।\"\n\nছবির উৎস, AFP ছবির ক্যাপশান, পশ্চিমবঙ্গের মুখ্যমন্ত্রী মমতা ব্যানার্জির সাথে প্রধানমন্ত্রী শেখ হাসিনা। (ফাইল ফটো)\n\nবড় বাধা পশ্চিমবঙ্গের আপত্তি\n\nআন্তর্জাতিক নদীগুলোর পানি ব্যবস্থাপনার সমস্যা সমাধানের দাবিতে ভারতেও যারা আন্দোলন করেন, তাদেরও অনেকে মনে করেন, ভারতের অভ্যন্তরীণ রাজনীতি বড় বাধা হয়ে রয়েছে।\n\nদুই দেশের প্রধানমন্ত্রীরা একমত হলেও ভারতের পশ্চিমবঙ্গের মুখ্যমন্ত্রী মমতা ব্যানার্জীর আপত্তির কারণে তিস্তা চুক্তি ঝুলে রয়েছে।\n\nভারতের নদীর পানি ব্যবস্থাপনা নিয়ে আন্দোলনকারীদের একজন সব্যসাচী দত্ত সম্প্রতি বাংলাদেশ এবং ভারতের অভিন্ন নদীর সমস্যা নিয়ে একটি সম্মেলন করেছেন। সেই সম্মেলনে দুই দেশের পররাষ্ট্র মন্ত্রীরা অংশ নিয়েছিলেন।\n\nমি: দত্ত বলেছেন, বাংলাদেশ দীর্ঘ সময় ধরে তিস্তা ইস্যুতেই সমাধানের চেষ্টা করেছে এবং সেখানে ভারতের অভ্যন্তরীণ রাজনীতি চলে আসায় অন্য নদীগুলোর বিষয়ে কোন অগ্রগতি হয়নি।\n\n\"অভিন্ন ৫৪টা নদী আছে। কিন্তু এত বছর তো তিস্তা নিয়েই কথাবার্তা চলতো।\"\n\nসব্যসাচী দত্ত বলেন, \"তিস্তার বিষয়টা এত বেশি রাজনীতিকীকরণ হয়েছে যে, সমাধানের চেষ্টায় কোন বৈচিত্র ছিল না।\n\n\"আমার মনে হয়, নদীর অববাহিকার ভিত্তিতে পানি বন্টনের যে লাভ, সেটা ভারতের নীতিনির্ধারকদের আরও বেশি করে বোঝানো প্রয়োজন।\"\n\n\"মানে বিজ্ঞান, অর্থনীতি এবং রাজনীতিকে এক জায়গায় আনতে হবে। এখানে রাজনীতিটাই এগিয়ে থাকায় সমস্যা হয়েছে\" বলেন মি: দত্ত।\n\nতবে ভারতের ভেতরে রাজনীতি কী আছে এবং তা পানির সমস্যা সমাধানে কী সঙ্কট সৃষ্টি করছে, সেটা বাংলাদেশ সরকার আমলে নিতে চায় না।\n\nভারতের কেন্দ্রীয় সরকারেই আস্থা বাংলাদেশের\n\nভারতের অভ্যন্তরীণ রাজনীতি তাদের নিজেদের বিষয় বলেই বাংলাদেশ মনে করে।\n\nবাংলাদেশের পানিসম্পদ প্রতিমন্ত্রী জাহিদ ফারুক বলেছেন, অভ্যন্তরীণ বিষয় যাই থাকুক না কেন, ভারতের কেন্দ্রীয় সরকার পানি সমস্যার সমাধানে সচেষ্ট থাকবে বলে বাংলাদেশ বিশ্বাস করে।\n\nসেজন্য বাংলাদেশ এখনই দ্বিপাক্ষিকভাবে সমাধানের চেষ্টার বাইরে অন্য কোন পথে যেতে চাইছে না বলে মি: ফারুক উল্লেখ করেন।\n\n\"আমরা (বাংলাদেশ ভারতের সাথে) বন্ধুত্ব সম্পর্ক বজায় রেখেই সমাধান করতে চাইছি।\"\n\nপ্রতিমন্ত্রী মি: ফারুক বলেন, \"আমাদের সমুদ্র জলসীমা নিয়ে যে সমস্যা ছিল, সেটা নিয়ে কিন্তু আমরা আলোচনায় চেষ্টা করেছিলাম। যখন আলোচনায় হয়নি। তখন আমরা আন্তর্জাতিক আদালতে গিয়ে আমাদের পক্ষে রায় পাই।\n\n\"এমন বিকল্প তো সবসময় আছে। কিন্তু আমরা বিকল্প পথে তো যেতে চাচ্ছি না। কারণ আমরা বন্ধুত্বপূর্ণ সম্পর্ক বজায় রেখে অভিন্ন নদীগুলোর ব্যাপারে সমাধান করতে চাই\" বলেন বাংলাদেশের পানিসম্পদ প্রতিমন্ত্রী।\n\nতিনি আরও বলেন, \"আমাদের মাননীয় প্রধানমন্ত্রীর সাথে ভাল সম্পর্ক আছে। এর আলোকেই আমরা সুসম্পর্ক রেখে সমাধান খুঁজছি। আমরা বিশ্বাস করি, তা সম্ভব।\"\n\nছবির উৎস, পানি সম্পদ মন্ত্রণালয় ছবির ক্যাপশান, বাংলাদেশের পানিসম্পদ প্রতিমন্ত্রী জাহিদ ফারুক (ফাইল ছবি)\n\nনদী নিয়ে তথ্য-গবেষণার অভাব?\n\nবাংলাদেশে শেখ হাসিনার নেতৃত্ব আওয়ামী লীগ সরকার ক্ষমতায় থাকার টানা তেরো বছরে ভারতের সাথে সম্পর্ক যেকোন সময়ের তুলনায় ভাল বলে বলা হয়।\n\nকিন্তু বছরের পর বছর ধরে দ্বিপাক্ষিকভাবে সমাধানের চেষ্টায় কোন ফলাফল যে আসছে না, পানি বিশেষজ্ঞ ড: আইনুন নিশাত সেখানে নদীগুলোর ব্যাপারে তথ্য সংগ্রহ বা গবেষণায় ঘাটতিকে অন্যতম বাধা হিসাবে দেখেন।\n\nতিনি বলেন, \"দুই দেশের প্রধানমন্ত্রীরা ২০১১ সালে সম্মত হয়েছেন যে, নদী এবং অববাহিকা ভিত্তিক ব্যবস্থাপনা গড়ে তুলবেন। এখন ভারতের তো কোন গরজ নেই।\n\nএর ব্যাখ্যায় তিনি বলেন, \"পানি আসছে ভারত থেকে। ভারত ইচ্ছা করলে পানি পুরোটা তুলে নিতে পারে এবং যেটা নিচ্ছে তিস্তা নদীতে, মহানন্দা নদীতে ও আরও অনেক ছোট নদীতে। গোমতী এবং মনু নদীতে ভারতে পানি নিয়ন্ত্রণের অবকাঠামো আছে।\n\n\"যেহেতু অববাহিকা ভিত্তিক পানি বন্টনের নীতি ভারত মেনে নিয়েছে, সেজন্য তথ্য সংগ্রহ বা হোমওয়ার্ক আমাদেরকেই (বাংলাদেশ) করতে হবে এবং আমাদেরকেই এগুতে হবে\" - মনে করেন ড: আইনুন নিশাত।\n\nদিল্লির কাছেও নানা ব্যাখ্যা রয়েছে অভিন্ন নদীগুলোর পানি সমস্যা সমাধান না হওয়ার প্রশ্নে।\n\nভারতের সাবেক কূটনীতিকদের অনেকে মনে করেন, অভিন্ন নদীগুলোর ব্যাপারে দুই দেশেরই গবেষণা এবং তথ্যের ঘাটতি রয়েছে।\n\nছবির উৎস, Getty Images ছবির ক্যাপশান, বাংলাদেশে ভারতের সাবেক হাইকমিশনার বীনা সিক্রি বলেছেন, গঙ্গা নিয়ে সব রেকর্ড থাকায় সেই চুক্তি হয়েছিল।\n\nবাংলাদেশে ভারতের হাইকমিশনার ছিলেন বীনা সিক্রি। তিনি বলছেন, গঙ্গা নিয়ে সব রেকর্ড থাকায় সেই চুক্তি হয়েছিল।\n\nতিনি উল্লেখ করেন, পানি ব্যবস্থাপনাকে ভিত্তি করে সমাধানের জন্য তথ্য বা রেকর্ড প্রয়োজন।\n\nকিন্তু তিস্তার চুক্তির যে খসড়া করা হয়েছিল, তাতে দুই দেশের মধ্যে কত শতাংশ করে পানি ভাগাভাগি করা হবে-সেটাই শুধু বলা হয়েছিল।\n\nকিন্তু নদীতে পানির কতটা আছে, তার কোন তথ্য ছিল না। এই বিষয়কে বীনা সিক্রিও সমাধানের ক্ষেত্রে বড় অন্তরায় হিসাবে দেখেন।\n\nতিনি বলেন, \"পানি প্রবাহের তথ্য জানা ছাড়া আলোচনা সম্ভব নয়।\"\n\n\"কারণ কোন আলোচনায় তথ্য নেয়ার ক্ষেত্রে ভিত্তি হতে হবে পানি প্রবাহের তথ্য। একমাত্র গঙ্গা পানিবন্টনে সব তথ্য এবং রেকর্ড থাকায় সেই চুক্তি হয়েছে\" - উল্লেখ করেন বীনা সিক্রি।\n\nতিনি বলেন, \"ভারত এবং বাংলাদেশের মধ্যে অভিন্ন অন্য কোন নদীর পানি নিয়ে প্রকৃত তথ্য ও রেকর্ড নেই। আসলে নদীগুলোর ব্যাপারে হাইড্রোলজিক্যাল জরিপ করা প্রয়োজন।\"\n\nবিশেষজ্ঞরা দু'দেশের স্বার্থকে বড় বিষয় মনে করছেন\n\nদ্বিপাক্ষিকভাবে সমাধানের ক্ষেত্রে দুই দেশের স্বার্থ বা চাওয়া -পাওয়াকেও বড় বিষয় মনে করেন বাংলাদেশের বিশেষজ্ঞরা।\n\nড: আইনুন নিশাত বলেছেন, দ্বিপাক্ষিক আলোচনায় দুই পক্ষের দেয়া-নেয়ার যে বিষয় থাকে, সেখানে ভারত তাদের প্রত্যাশার সবই পেয়ে গেছে। ফলে নদীর পানি বন্টনে ভারতের আগ্রহ কমে গেছে বলে তিনি মনে করেন।\n\nছবির ক্যাপশান, পানি বিশেষঞ্জ ড: আইনুন নিশাত মনে করেন, এখন বাংলাদেশকে তৃতীয় কোন পক্ষের সহযোগিতা নেয়া প্রয়োজন।\n\nতিনি বলেন, \"১৯৯৬ সালের আগে পর্যন্ত ভারত তিক্ত ছিল যে, ভারতের সন্ত্রাসী বা বিচ্ছিন্নতাবাদীদের বাংলাদেশের ভূমিতে প্রশ্রয় দেয়া হতো। শেখ হাসিনা ২০০৯ সালে সরকারে এসে তা সম্পূর্ণ বন্ধ করেছেন।\"\n\nতিনি উল্লেখ করেন, \"ভারতের দ্বিতীয় চাহিদা ছিল ট্রানজিট। আমরা রেল ট্রানজিট দিয়েছি, নৌ ট্রানজিট, রাস্তার ট্রানজিট, বাস ট্রানজিট এবং বিদ্যুতের ট্রানজিটও দিয়েছি।\"\n\nড: আইনুন নিশাত বলেন, \"আমরা সব দিয়ে বসে আছি। কিন্তু বিনিময়ে আমরা কি পেতে পারি-সেটা পর্যালোচনা করার বিদ্যা-বুদ্ধি আমাদের এখানে দেখছি না।\n\n\"ভারত আমাদের কাছে জানতে চেয়েছিল, আমরা কি চাই। আমরা বলেছিলাম গঙ্গার পানি। সেই চুক্তি হয়েছে। কিন্তু চুক্তিটা অত্যন্ত দূর্বল চুক্তি হয়েছে।\"\n\nএমন বক্তব্যের ব্যাখ্যায় ড: নিশাত বলেন, \"দুই দেশের মধ্যে কোন সম্পদ নিয়ে যখন চুক্তি হয়, এটার কোন পরিবর্তন যতদিন করা হবে না, ততদিন মুল চুক্তিই চালু থাকবে। কিন্তু গঙ্গারটা তা হয়নি।\"\n\nছবির ক্যাপশান, গঙ্গা চুক্তির মাধ্যমে ফারাক্কায় পানি ভাগাভাগি করে ভারত ও বাংলাদেশ\n\nবাংলাদেশের কর্মকর্তারা অবশ্য বলেন,বাংলাদেশ এবং ভারতের মধ্যে গঙ্গার পানি বন্টন নিয়ে চুক্তির আরও চার বছর মেয়াদ রয়েছে।\n\nকর্মকর্তারা মনে করেন, এখন চার বছর পর নবায়নের ক্ষেত্রে সমস্যা হবে না এবং আন্তর্জাতিক আইনও তা সমর্থন করবে।\n\nভারতের সাবেক কূটনীতিকরাও বিষয়টি একইভাবে দেখেন।\n\nনদী কমিশনের কার্যকারিতা নিয়ে প্রশ্ন\n\nশেখ হাসিনার নেতৃত্বে আওয়ামী লীগ ১৯৯৬ সালে প্রথম ক্ষমতায় এসে সে বছরই ভারতের সাথে গঙ্গার পানি নিয়ে ৩০ বছরের চুক্তি করেছিল।\n\nএখন কুশিয়ারা নদীর পানি ১৫৩ কিউসেক দুই দেশ প্রত্যাহার করার ব্যাপারে যে সমঝোতা স্মারক সই হয়েছে, সেই বাংলাদেশ সমস্যাগুলো সমাধানে নতুন করে যাত্রা বলে বর্ননা করছে।\n\nতবে এর আগে ২০১৯ সালে ফেনী নদী থেকে ভারতের এক দশমিক ৮২ কিউসেক পানি প্রত্যাহারে বাংলাদেশ সম্মতি দিয়েছে।\n\nদুই দেশের মধ্যে যৌথ নদী কমিশন গঠিত হয়েছিল বাংলাদেশ স্বাধীন হওয়ার পরের বছরই ১৯৭২ সালে। কিন্তু ৫০ বছর হলেও সেই কমিশনের কার্যকারিতা নিয়েও প্রশ্ন রয়েছে।\n\nতিন্তা চুক্তি নিয়ে জটিলতা দেখা দেয়ার পর ১২ বছর যৌথ নদী কমিশনের বৈঠকই হয়নি।\n\nএবার প্রধানমন্ত্রী শেখ হাসিনার সফরের আগে মন্ত্রী পর্যায়ের বৈঠক হয়।\n\nবাংলাদেশের পানিসম্পদ প্রতিমন্ত্রী জাহিদ ফারুক বলেছেন, এখন নতুনভাবে দ্বিপাক্ষিক উদ্যোগ এগুবে বলে তিনি মনে করেন।\n\n\"এগুলোর সমাধানতো এক বা দুইদিনে হবে না\" - বলেন মি. ফারুক - \"বারো বছর পর আমরা যৌথ নদী কমিশনের মিটিং শুরু করেছি। সুতরাং তিস্তা নিয়ে আলোচনা হবে। কুশিয়ারা নিয়ে আমরা সমাধান করলাম।\"\n\n\"তিস্তা নিয়ে আমরা চাপ সৃষ্টি করেছি। আরও ছয়টা নদী যে, মনু, মুহুরী, গোমতী, খোয়াই, ধরলা, দুধকুমার-এগুলো নিয়েও আলোচনা আগামীতে হবে।\"\n\nপ্রতিমন্ত্রী মি: ফারুক বলেন, নিরাশ হওয়ার কিছু নেই। আলোচনার মাধ্যমেই আমরা সুফল আনতে পারবো বলে বিশ্বাস করি।\"\n\nপ্রতিমন্ত্রী জানিয়েছেন, যৌথ নদী কমিশনের পরবর্তী বৈঠক আগামী বছরের এপ্রিল মাসে ঢাকায় অনুষ্ঠিত হতে পারে।\n\nএখন থেকে যৌথ নদী কমিশনের বৈঠক নিয়মিত করার তাগিদ বাংলাদেশের থাকবে।\n\nঅভিন্ন নদীগুলোর তথ্য সংগ্রহের জন্য যৌথ গবেষণার ব্যাপারেও চেষ্টা চালানোর কথা বাংলাদেশ সরকার বলছে।\n\nকিন্তু তা কতটা সম্ভব হবে - সে ব্যাপারে বিশেষজ্ঞদের সন্দেহ রয়েছে।",
    "India-China: ভারতের নজরদারি চিনের ওপর, ভারত মহাসাগরে দৃষ্টি রাখতে তৈরি অত্যাধুনিক এয়ারক্রাফট": "।।প্রথম কলকাতা।।\n\nএবার চিনের ওপর নজরদারি ভারতের। ভারত মহাসাগরে নজর রাখতে তৈরি হল নৌসেনার অত্যাধুনিক এয়ারক্রাফট। যা কিনা সেশেলস সরকারের অনুরোধে তাদের এক্সক্লুসিভ ইকোনমিক জোনে টহল দেবে।\n\nপ্রথমেই জেনে নেওয়া যাক এই এক্সক্লুসিভ ইকোনমিক জোন কী?\n\n\n\nইউনাইটেড নেশনস কনভেনশন অন দ্য ল অফ দ্য সি অনুসারে, এক্সক্লুসিভ ইকোনমিক জোন বা ইকোনমিক এক্সক্লুসিভ জোন হল স্থল সীমানা থেকে আলাদা একটি সামুদ্রিক অঞ্চল। এ ক্ষেত্রে বিশেষ আইন প্রযোজ্য হবে। এতে উপকূলীয় দেশ আইন প্রয়োগের অধিকার পাবে। এই পরিসীমা সাধারণত ৩-১২ নটিক্যাল মাইল থেকে ২০০ নটিক্যাল মাইল পর্যন্ত প্রসারিত হয়। একটি নটিক্যাল মাইলে ১.৮৫২ কিলোমিটার আছে। এই ক্ষেত্রে, ২০০ নটিক্যাল মাইল মানে ৩৭০.৪ কিমি দূরত্ব।\n\nএই এলাকায় মাছ ধরা, তেল-গ্যাস উত্তোলন বা অন্যান্য উপায়ে অর্থনৈতিক শোষণ করার অধিকার সংশ্লিষ্ট দেশ পেয়েছে।উল্লেখ্য ভারত ও সেশেলসের মধ্যে প্রতিরক্ষা সম্পর্ক অনেকটাই মজবুত হয়েছে। বিশেষজ্ঞদের ধারণা সেজন্যই সেশেলস বিনা দ্বিধায় চিনের আগ্রাসনের বিরুদ্ধে ভারতের সাহায্য নিয়েছে।চিন ভারত মহাসাগরের দেশগুলোকে ভারতীয় সামরিক উপস্থিতি সম্পর্কে সতর্ক করে চলেছে। সেই পরিস্থিতিতে ভারত সময়ে সময়ে সেশেলসকে আর্থিক ও সামরিক সাহায্যও দিয়েছে।\n\nখবরে থাকুন, ফলো করুন আমাদের সোশ্যাল মিডিয়ায়\n\nসব খবর সবার আগে, আমরা খবরে প্রথম",
    "হিন্দু-মুসলিম: ভারত-পাকিস্তান ক্রিকেট খেলাকে কেন্দ্র করে ব্রিটেনের লেস্টার শহরে সহিংসতা": "হিন্দু-মুসলিম: ভারত-পাকিস্তান ক্রিকেট খেলাকে কেন্দ্র করে ব্রিটেনের লেস্টার শহরে সহিংসতা\n\n২১ সেপ্টেম্বর ২০২২\n\nছবির উৎস, Leicester Media ছবির ক্যাপশান, লেস্টারে বিক্ষোভকারীদের মোকাবিলায় পুলিশ\n\nভারত-পাকিস্তান ক্রিকেট খেলাকে কেন্দ্র করে দু'পক্ষের সমর্থকদের সংঘর্ষের খবর উপমহাদেশ থেকে যে মাঝেমধ্যে পাওয়া যায় না তা নয়। কিন্তু সেখান থেকে হাজার হাজার মাইল দূরে যুক্তরাজ্যের একটি শহরে দু'দল ক্রিকেট সমর্থকের সংঘর্ষ শেষ পর্যন্ত হিন্দু-মুসলিম সাম্প্রদায়িক উত্তেজনায় পরিণত হয়েছে - এমন খবর নজিরবিহীন।\n\nকিন্তু মধ্য ইংল্যান্ডের লেস্টার শহরে তাই ঘটছে গত বেশ কিছুদিন ধরে।\n\nপ্রায় তিন সপ্তাহ ধরে থেমে থেমে সহিংসতা চলার পর লেস্টার শহরের পুলিশ বলছে, এ পর্যন্ত ৪৭ জনকে গ্রেফতার করা হয়েছে, দুজনের কারাদণ্ড হয়েছে।\n\nঅস্ত্র রাখার দায়ে অ্যামোস নরোনহা নামে একজনের ১০ মাসের কারাদণ্ড হয়েছে। লেস্টারের ইলিংওয়ার্থ রোডের বাসিন্দা এ লোকটির বয়স ২০ এবং তিনি আদালতে অস্ত্র রাখার কথা স্বীকার করেছেন।\n\nঅ্যাডাম ইউসুফ নামে লেস্টারের ব্রাইন স্ট্রিটের বাসিন্দা ২১ বছরের আরেক ব্যক্তিকে ছুরি রাখার দায়ে এক বছরের স্থগিত কারাদণ্ড দেয়া হয়।\n\nসংঘর্ষের সময় আহত হয়েছেন ২৫ জন পুলিশ কর্মকর্তা, পুলিশের একটি কুকুরও আহত হয়েছে। তবে পুলিশ কর্মকর্তাদের কারোরই আঘাত গুরুতর নয় বলেও জানানো হয়েছে।\n\nশনিবার গ্রেফতার হওয়া দুজনের একজনের কাছে 'ধারালো অস্ত্র' পাওয়া গেছে, আর অন্যজনের বিরুদ্ধে 'সহিংস বিশৃঙ্খলা সৃষ্টির ষড়যন্ত্রের' অভিযোগ রয়েছে বলে পুলিশ জানাচ্ছে।\n\nকর্মকর্তারা আরো বলেছেন, গ্রেফতারকৃতদের মধ্যে অন্তত আট জন লেস্টারের বাইরে বার্মিংহ্যামের মত অন্য শহর থেকে আসা।\n\nআরো পড়তে পারেন:\n\nছবির উৎস, Google ছবির ক্যাপশান, লেস্টারের মেল্টন রোড এবং শ্যাফটসবেরি এভিনিউএর সংযোগস্থল, এখানেই প্রথম সহিংসতা শুরু হয়েছিল\n\nশহরের পূর্বাঞ্চলে সারা রাত ধরে পুলিশী টহল চলছে এবং গত কয়েক ঘন্টায় নতুন কোন বিশৃঙ্খলার খবর পাওয়া যায়নি। তবে লেস্টার শহরের দক্ষিণ এশীয়-অধ্যুষিত এলাকাগুলোয় পরিস্থিতি বেশ থমথমে।\n\nমঙ্গলবার লেস্টার শহরের পরিস্থিতি দেখতে গিয়েছিলেন সাংবাদিক এ এস এম মাসুম।\n\nতিনি জানালেন, শহরের অ্যাশফোর্ড এলাকায় একটি মসজিদের সামনে সেদিন দুপুরে হিন্দু ও মুসলিম কমিউনিটির প্রতিনিধিদের নিয়ে একটি \"শান্তি সভা\" অনুষ্ঠিত হয়েছে।\n\nসেখান থেকে নেতারা নিজ নিজ সম্প্রদায়ের লোকজনের প্রতি শান্তি বজায় রাখতে এবং সহিংসতা থেকে বিরত থাকতে আহ্বান জানাচ্ছেন।\n\n\"পরিস্থিতি বেশ থমথমে, দোকানপাট কিছু কিছু খোলা আছে, মানুষজনের চলাচল অনেকটাই কম।\"\n\nলেস্টারশায়ার কাউন্টির ইকুয়ালিটি ও হিউম্যান রাইটস কর্মকর্তা কাজী মাসউদ বলছিলেন, শহর কেন্দ্রে লোকজনকে বড় দল নিয়ে চলাচল করতে নিষেধ করা হয়েছে।\n\nলেস্টারের লোকজন সেখানকার মেয়রের সমালোচনা করছেন এই বলে যে - শহরের পুলিশ বাহিনী তার নিয়ন্ত্রণে হলেও তিনি সহিংসতা দমনে উপযুক্ত ব্যবস্থা নিতে দেরি করেছেন।\n\nশহরের প্রধান পুলিশ কর্মকর্তা রব নিক্সন বলেছেন, উত্তেজনা সৃষ্টির পেছনে সামাজিক মাধ্যম ছড়ানো ভুয়া খবর অত্যন্ত বড় ভূমিকা পালন করেছে।\n\nবিবৃতি দিয়েছে ভারত ও পাকিস্তানের হাই কমিশন\n\nগত বেশ কিছুদিন ধরে ব্রিটেনের রানি দ্বিতীয় এলিজাবেথের মৃত্যুসংক্রান্ত খবরের পাশাপাশি যুক্তরাজ্য ও উপমহাদেশের সংবাদমাধ্যমেও এ ঘটনা ছিল বড় খবর।\n\nযুক্তরাজ্যে ভারত ও পাকিস্তানের হাইকমিশন থেকেও এ ঘটনা নিয়ে বিবৃতি দেয়া হয়েছে।\n\nছবির উৎস, Majid Freeman ছবির ক্যাপশান, শনিবার রাতে লেস্টারের রাস্তায় সংঘর্ষ\n\nলন্ডনে পাকিস্তান হাইকমিশনের এক বিবৃতিতে লেস্টারের ঘটনাবলীতে গভীর উদ্বেগ প্রকাশ করে বলা হয়, লেস্টার শহরে \"মুসলিমদের বিরুদ্ধে যে পরিকল্পিত সহিংসতা ও ভীতিপ্রদর্শন চলছে আমরা তার তীব্র নিন্দা করি। লেস্টারে এ ধরনের ইসলামবিদ্বেষী ঘটনার খবর এটাই প্রথম নয়।\"\n\nঅন্যদিকে ভারতীয় হাইকমিশন রোববার এক বিবৃতিতে বলেছে, \"লেস্টার শহরে ভারতীয় জনগোষ্ঠীর বিরুদ্ধে যে সহিংসতা চালানো হয়েছে , হিন্দু ধর্মীয় স্থান ও প্রতীকের যে ক্ষতিসাধন করা হয়েছে আমরা তার তীব্র নিন্দা করি, এবং এতে জড়িতদের বিরুদ্ধে অবিলম্বে ব্যবস্থা নেবার জন্য যুক্তরাজ্য কর্তৃপক্ষের কাছে বিষয়টি উত্থাপন করেছি।\"\n\nদাঙ্গার শুরু কোথায়, কীভাবে\n\nমধ্য ইংল্যান্ডের লেস্টার শহরটি লন্ডন শহর থেকে ১০০ মাইল দূরে। তিন লাখের বেশি জনসংখ্যার এ শহরের প্রায় এক-তৃতীয়াংশ ভারতীয় বংশোদ্ভূত।\n\nলক্ষণীয় ব্যাপার হলো, ক্রিকেট খেলাকে কেন্দ্র করে ভারত ও পাকিস্তান সমর্থকদের মধ্যে সংঘর্ষ এখানে আগেও হয়েছে বলে জানিয়েছেন স্থানীয় লোকেরা। তবে সে সহিংসতা এবারের মত গুরুতর আকার কখনো নেয়নি।\n\nছবির ক্যাপশান, রোববার বেলগ্রেভ এলাকায় একটি মিছিলের পথরোধ করছে পুলিশ\n\nসাংবাদিকরা বলছেন, এবার শুধু স্থানীয়রা নয়, লেস্টারের আশপাশের অন্য শহরগুলো থেকেও লোকজন এসে সংঘর্ষে যোগ দিয়েছে, যা নজিরবিহীন।\n\nসবশেষ এ ঘটনার শুরু সদ্যসমাপ্ত এশিয়া কাপ ক্রিকেট টুর্নামেন্টে গত ২৮শে অগাস্ট ভারত-পাকিস্তান যে ম্যাচটি হয়েছিল - সেখান থেকে।\n\nওই টুর্নামেন্টের দু দলের প্রথম ম্যাচটিতে ভারত পাকিস্তানকে হারায়। এর পর সেই বিজয় উদযাপন করতে লেস্টার শহরের বেলগ্রেভ, মেল্টন রোড ও শ্যাফটসবেরি এভিনিউ এলাকায় রাস্তায় নেমে আসে শত শত যুবক।\n\nস্থানীয়রা বলেছেন, এদের অনেকে গুজরাট অঞ্চলের একটি সাবেক পর্তুগিজ উপনিবেশ দামান থেকে আগত ভারতীয় বংশোদ্ভূত সম্প্রদায়ের লোক।\n\nপুলিশ বলেছে, সামাজিক মাধ্যমে ছড়িয়ে পড়া কিছু ভিডিওর ব্যাপারে তদন্ত করা হচ্ছে - যেগুলোতে 'বর্ণবাদী ও ঘৃণাপূর্ণ' শ্লোগান দেয়া হচ্ছিল।\n\nছবির ক্যাপশান, লেস্টারের পুলিশ এ পর্যন্ত ৪৭ জনকে গ্রেফতার করেছে\n\nস্থানীয় একটি অনলাইন নিউজ পোর্টালের খবরে বলা হয়, জনতার মধ্যে থেকে পাকিস্তানের বিরুদ্ধে শ্লোগান দিতে শোনা যায়। সামাজিক মাধ্যমে প্রকাশিত কিছু ভিডিও ফুটেজে দেখা যায়, একদল লোক মিলে এক ব্যক্তির টি-শার্ট ছিঁড়ে ফেলছে এবং তার পর এই লোকটিসহ কয়েকজনকে মারধর করছে।\n\nলেস্টারশায়ার লাইভ নামে একটি অনলাইন পোর্টালের রিপোর্টে বলা হয়, একজন পুলিশ কর্মকর্তাও এসময় জনতার হাতে আক্রান্ত হন। পুলিশ এদিনের ঘটনায় জড়িত সন্দেহে ৮ জনকে গ্রেফতার করে।\n\nপরিস্থিতি গুরুতর হয়ে ওঠে শনিবার\n\nসহিংস ঘটনার শুরু হয়েছিল প্রধানত: বেলগ্রেভ এবং স্পিনি হিল এলাকায়। এরপর থেকেই শুরু হয় ভারত ও পাকিস্তান সমর্থকদের বিক্ষিপ্ত সংঘর্ষ এবং তা কয়েকদিন ধরে থেমে থেমে চলতে থাকে।\n\nএশিয়া কাপে ভারত ও পাকিস্তানের দ্বিতীয় একটি ম্যাচ ছিল ৪ঠা সেপ্টেম্বর - যাতে পাকিস্তান ভারতকে হারায়। এর পর আবার সহিংসতা শুরু হয়।\n\nএরপর থেকে প্রায় প্রতিদিনই কিছু না কিছু সহিংস ঘটনা ঘটে, আর পুলিশ সাতদিনে অন্তত ১৮ জনকে জনশৃঙ্খলা ভঙ্গের সন্দেহে গ্রেফতার করে।\n\nতাদের বিরুদ্ধে ধারালো অস্ত্র ও আগ্নেয়াস্ত্র রাখা, হত্যার হুমকি দেয়া, মাতাল অবস্থায় গাড়ি চালানো, দলবদ্ধ মারামারি - এরকম নানা অভিযোগ ছিল।\n\nপরে অবশ্য এদের অনেকেই জামিনে ছাড়া পায়।\n\nশনিবার ১৭ই সেপ্টেম্বর থেকে পরিস্থিতি আবার গুরুতর হয়ে ওঠে।\n\nসংবাদমাধ্যমের খবরে বলা হচ্ছে গ্রিন লেন এলাকায় - যেখানে বেশ কিছু মুসলিম মালিকানাধীন ব্যবসা প্রতিষ্ঠান এবং কাছেই একটি হিন্দু মন্দিরও আছে - সেখানে একদল বিক্ষোভকারী মিছিল করে যাবার সময় 'জয় শ্রীরাম' বলে শ্লোগান দেয়।\n\nবেলগ্রেভ এলাকায় কমিউনিটি কর্মী মাজিদ ফ্রিম্যান - যিনি টুইটারে এসব ঘটনার ভিডিও পোস্ট করেছেন । তাকে উদ্ধৃত করে দৈনিক গার্ডিয়ান জানিয়েছে, এসময় বোতল ছোঁড়া, এবং মুসলিমদের লক্ষ্য করে ব্যঙ্গবিদ্রুপ এবং মারধরের ঘটনা ঘটে।\n\nছবির ক্যাপশান, রোববার রাতে পুলিশ লেস্টারের এই রাস্তাটি বন্ধ করে দেয়।\n\nলেস্টার শহরের পূর্ব অংশে এদিন দুই সম্প্রদায়ের পাল্টাপাল্টি মিছিল বেরোয় এবং পুলিশ তাদের পথরোধ করে।\n\nতাতেও সংঘর্ষ এড়ানো যায়নি। দু'পক্ষের মধ্যে বোতল ছোঁড়াছুঁড়ি, হাতাহাতি হয়, বেশকিছু গাড়ির ক্ষতিসাধন করা হয়।\n\nসামাজিক মাধ্যমে দু'গ্রুপের এসব সংঘর্ষের বেশ কিছু ভিডিও বেরোয়। এর মধ্যে একটিতে দেখা যায়, এক দল লোক মেল্টন রোডে একটি ধর্মীয় স্থানের বাইরে একটি পতাকা ছিঁড়ে ফেলছে।\n\nগত কিছুদিনে অনুষ্ঠিত এসব পাল্টাপাল্টি বিক্ষোভ ও সমাবেশ কর্তৃপক্ষের কোনরকম অনুমতি ছাড়াই হচ্ছিল বলে স্থানীয় লোকেরা বলছেন।\n\nকর্মকর্তারা স্বীকার করেছেন যে বিক্ষোভকারীদের সংখ্যার তুলনায় পুলিশের সংখ্যা ছিল খুবই কম, এবং ঘটনা সামাল দিতে তাদের বেগ পেতে হয়েছে।\n\nলেস্টারের বাইরে থেকে লোক আনা হয়\n\nসাংবাদিক এ এস এম মাসুম বলছিলেন, এসব সংঘর্ষে স্থানীয় মুসলিমদের অবস্থান প্রথমে রক্ষণাত্মক থাকলেও পরে তা আক্রমণাত্মক হয়ে উঠতে থাকে।\n\nএসময় হোয়াটসঅ্যাপে যোগাযোগ করে কাছাকাছি অন্য শহর থেকে মুসলিমদের এ বিক্ষোভে যোগ দিতে আহ্বান জানানো হতে থাকে।\n\nএ এস এম মাসুম বলছেন, এরকম কিছু বার্তা তিনি নিজেও দেখেছেন।\n\n\"ব্যাপারটা এখন শুধু ভারত ও পাকিস্তানের মধ্যে সীমিত নেই। বাংলাদেশী বংশোদ্ভূত মুসলিম তরুণরাও কেউ কেউ এসব বিক্ষোভে জড়িয়ে পড়ছে\" - বলেন তিনি।\n\nপুলিশ কর্মকর্তা রব নিক্সনও বিবিসির কাছে নিশ্চিত করেছেন যে, সামাজিক মাধ্যমে লোকজনকে লেস্টারে গিয়ে মারামারিতে যোগ দিতে উস্কানো হয়েছে।\n\nছবির উৎস, Leicestershire Police ছবির ক্যাপশান, সহিংসতার সাথে জড়িত সন্দেহে লেস্টারের পুলিশ এই চার ব্যক্তির ছবি প্রকাশ করে\n\nতিনি বলছিলেন যে এখনো এসব বিক্ষোভ-সহিংসতা লেস্টার শহরের কিছু এলাকাতেই সীমিত আছে তবে আতঙ্কটা পুরো শহর জুড়েই আছে।\n\nশুধু তাই নয়, আগামী কিছুদিন পরই দিওয়ালি উৎসব এবং এসময় দুই সম্প্রদায়ের মধ্যে উত্তেজনা সৃষ্টির ফলে আগামী দিনগুলোতে কি হয় তা নিয়ে উদ্বেগের মধ্যে আছেন কমিউনিটিগুলোর নেতারা।\n\nলেস্টার শহরের মেয়র কি বলছেন\n\nদু সপ্তাহেরও বেশি সময় ধরে থেমে থেমে চলতে থাকা এই নজিরবিহীন সহিংসতার পর লেস্টারের হিন্দু ও মুসলিম উভয় কমিউনিটির নেতারাই শান্তি বজায় রাখার আহ্বান জানাচ্ছেন।\n\nলেস্টারভিত্তিক মুসলিম সংগঠনগুলোর ফেডারেশনের একজন নেতা সুলেমান নাগদি বিবিসিকে বলছিলেন, কিছু তরুণ আছে যারা খুবই অসন্তুষ্ট এবং তারা ক্ষতিকর ঘটনা ঘটাচ্ছে। আমাদের এ বার্তা দিতে হবে যে এর অবসান হতেই হবে, এবং অভিভাবকদের দিয়ে আমরা চেষ্টা করছি যেন তারা তাদের ছেলেদের সাথে কথা বলেন।\"\n\nলেস্টারের হিন্দু ও জৈন মন্দিরগুলোর প্রতিনিধি সঞ্জীব প্যাটেল বলছেন, সহিংসতা কোন সমাধান নয়, এখন শান্তির সময়।\n\nকথা হচ্ছিল লেস্টারের একজন কাউন্সিলর শহিদ খানের সাথে। তিনি পরিস্থিতি নিয়ে উদ্বেগ প্রকাশ করে বলছিলেন, \"আমরা এখানে বহুকাল ধরে হিন্দু-মুসলিম পাশাপাশি বাস করছি, কখনো এমন অবস্থা হযনি।\"\n\nশহরটির মেয়র স্যার পিটার সোল্সবি বলেছেন, তিনি নিজে এবং কমিউনিটি নেতারাও এ ঘটনায় বিস্মিত হয়েছেন । তার মতে, সামাজিক মাধ্যমে অত্যন্ত বিকৃত প্রচারের কারণে উত্তেজনা আরো বেড়েছে।\n\nতিনি বলেন, \"আমরা প্রায়ই লেস্টারে বিভিন্ন সম্প্রদায়ের মধ্যে ভালো সম্পর্কের কথা বলি। কিন্তু এ নিয়ে আত্মসন্তুষ্টির কোন অবকাশ নেই।\"",
    "‘অভিমানে’ বাড়ি ছেড়ে যাওয়া তরুণের ভারত সীমান্তে মৃত্যু": "টাকা না পেয়ে অভিমান করে বাড়ি ছেড়ে কাজের সন্ধানে সীমান্ত পেরিয়ে ভারতে যাওয়া এক তরুণের মৃত্যু হয়েছে।\n\nনিহত তরুণ আবদুর রহিম মাসুদ (১৮) এর মরদেহ এখনও ওপারে রয়েছে। শনিবার পর্যন্ত লাশ হস্তান্তর করা হয়নি।\n\nচর আষাড়িয়াদহ ইউনিয়ন পরিষদের চেয়ারম্যান আশরাফুল ইসলাম জানান, পোশাকের ছবি দেখে পরিবার নিশ্চিত হয়েছেন মরদেহটি মাসুদের। বিষয়টি বিজিবিকে জানানোর পর তারা বিএসএফের সঙ্গে কথা বলে লাশ ফেরত আনার চেষ্টা করেছে।\n\nবিজিবি রাজশাহী ১ ব্যাটালিয়নের অধিনায়ক লে. কর্নেল সাব্বির আহমেদ জানান, তাদের কাছে ওই তরুণ এখনও নিখোঁজ। শুক্রবার সন্ধ্যায় বিএসএফের সঙ্গে পতাকা বৈঠক হয়েছে।\n\n“বিএসএফ জানিয়েছে, তারা একটা লাশ পেয়েছে। তবে সেটি কঙ্কাল হয়ে গেছে। ময়নাতদন্তের জন্য লাশটি মর্গে পাঠানো হয়েছে,” যোগ করেন তিনি।",
    "FIFA U-17 Women’s World Cup: সুইডেনের কাছে হার অনূর্ধ্ব ১৭ ভারতের": "India U-17 Women’s team: প্রথম ম্যাচে সুইডেনের কাছে ৩-১ হার ভারতের। একটি গোল শোধ করেন সুধা তিরকে।\n\nতোরেমিরোনা রিলেস : ভারতে হতে চলেছে অনূর্ধ্ব ১৭ মেয়েদের বিশ্বকাপ (FIFA U-17 Women’s World Cup)। যদিও কিছুদিন আগে ফিফার নির্বাসনের কবলে পড়েছিল সর্বভারতীয় ফুটবল ফেডারেশন। ভারতে বিশ্বকাপ হওয়া নিয়েই আশঙ্কা ছিল। স্বাভাবিক ভাবেই ভেঙে পড়েছিল অনূর্ধ্ব ১৭ মেয়েরা। পরিস্থিতি নিয়ন্ত্রণে এসেছে। সর্বভারতীয় ফুটবল ফেডারেশনের নতুন কমিটি গঠন হয়েছে। ভারতীয় দলের (India U-17 Women’s team) বিশ্বকাপ প্রস্তুতিও জোরকদমে চলছে। বড় দলের বিরুদ্ধে খেলার অভিজ্ঞতা তেমন নেই ভারতীয় ফুটবলারদের। ঘরের মাঠে বিশ্বকাপের প্রস্তুতির লক্ষ্যে স্পেনে (Spain) একটি প্রীতি টুর্নামেন্টে অংশ নিচ্ছে ভারতের অনূর্ধ্ব ১৭ ফুটবলাররা।\n\nস্পেনে প্রায় ১০ দিনের সফর। সফরের শুরুটা অবশ্য ভালো হল না। স্পেনের তোরেমিরোনা রিলেসে প্রথম ম্যাচে সুইডেনের কাছে ৩-১ হার ভারতের। প্রথমার্ধে অনবদ্য লড়াই করেছে ভারতের মেয়েরা। ৪৪ মিনিটে সুইডেনের হয়ে প্রথম গোল করে ইদা গ্রামফোর্স। প্রথমার্ধে আর কোনও গোল হয়নি। দ্বিতীয়ার্ধের শুরুতেই অবশ্য লিড নেয় সুইডেন। ৫২ মিনিটে তাদের হয়ে দ্বিতীয় গোল সারা ফ্রিগ্রেনের। ২ মিনিটের ব্যবধানে সুইডেন অনূর্ধ্ব ১৭ দল ৩-০’র লিড নেয়। তৃতীয় গোল সেলমা অ্যাস্ট্রমের। ভারতীয় দলও মরিয়া লড়াই করে ম্যাচে ফেরার। ৬২ মিনিটে ভারতের হয়ে একটি গোল শোধ করে সুধা তিরকে।\n\nশুরু থেকে ভালো খেলছিল ভারত। সময় গড়াতে কিছুটা যেন খেই হারায়। শুরুতে অনিতা কুমারীর অনবদ্য শট প্রতিপক্ষ গোলে আটকে যায়। কিছুক্ষণের মধ্যেই নিতু লিন্ডার শট প্রতিপক্ষ রক্ষণে আটকায়। ম্যাচের ১৯ মিনিটে ফ্রি-কিক পায় ভারত। অনিতার হেড সহজেই আটকে দেয় প্রতিপক্ষ গোলরক্ষক। প্রথমার্ধে অনিতা এবং গোলরক্ষক অঞ্জলির সৌজন্যে ম্যাচে ভালো জায়গাতেই ছিল ভারত। ৩ গোল খাওয়ার পরও হাল ছাড়েনি ভারতের মেয়েরা। তবে স্কোরলাইনে কোনও ফারাক পড়েনি। সফরের বাকি ম্যাচগুলোতে ভালো পারফরম্যান্সেই নজর থাকবে কোচ থমাস ডেনার্বির। তিনি সুইডেনের। নিজের দেশের বিরুদ্ধে খেলার আগে ছাত্রীদের নিয়ে উচ্ছ্বসিত ছিলেন ভারতীয় দলের কোচ। রেজাল্ট যাই হোক, পারফরম্যান্সে খুশি থাকতেই পারেন। এই সফর থেকে অনেক ভালো শিক্ষা নিয়ে ফিরতে পারবে ভারতীয় দল।",
    "প্রেমের টানে বাংলাদেশে পালিয়ে আসা কিশোরীকে ভারতে ...": "",
    "বৃহত্তর দায়িত্ব গ্রহণের জন্য ভারত প্রস্তুত : জাতিসংঘ অধিবেশনে জয়শঙ্কর": "জাতিসংঘের ৭৭তম সাধারণ পরিষদের অধিবেশনে ভারতের পররাষ্ট্র মন্ত্রী এস জয়শঙ্কর শনিবার রাতে ‘বৃহত্তর দায়িত্ব গ্রহণের জন্য প্রস্তুত’ একটি দেশ হিসাবে ভারতের অবস্থান তুলে ধরেন।তিনি বলেন, এই অস্থির সময়ে বিশ্বটি যুক্তির আরও কণ্ঠস্বর শোনা অপরিহার্য। -ইন্ডিয়ান এক্সপ্রেস\n\n\n\nতিনি বলেন, এই অস্থির সময়ে বিশ্ব যেন \"আরো যুক্তির কণ্ঠস্বর\" শোনে এবং \"আরও বেশি সদিচ্ছার কাজ\" অনুভব করে। ভারত উভয় ক্ষেত্রেই ইচ্ছুক এবং সক্ষম। পররাষ্ট্রমন্ত্রী হিসেবে জাতিসংঘের সাধারণ পরিষদে তার প্রথম বক্তৃতায় বলেন, ভারত বৃহত্তর দায়িত্ব নিতে প্রস্তুত। তবে দেশটি একই সাথে নিশ্চিত করতে চায় যে, বিশ্বের মুখোমুখি হওয়া অবিচারের নিষ্পত্তিমূলকভাবে সমাধান করা যেন হয়।\n\n\n\nঅধিবেশনে তিনি জি-২০ প্রেসিডেন্সির অগ্রাধিকার ক্ষেত্রগুলিও তুলে ধরে বলেন, আমরা এই ডিসেম্বরে জি-২০ প্রেসিডেন্সি শুরু করার সাথে সাথে আমরা উন্নয়নশীল দেশগুলির মুখোমুখি হওয়া চ্যালেঞ্জগুলির প্রতি সংবেদনশীল। তিনি শ্রীলঙ্কা ও চীনের ঋণের বিষয়ে বলেন, ভঙ্গুর অর্থনীতিতে ঋণ পুঞ্জীভূত হওয়া' একটি উদ্বেগ।",
    "ভারত থেকে আমদানি বাড়লেও পেঁয়াজের দাম ঊর্ধ্বমুখী": "",
    "football": "",
    "ভারত থেকে গরু পাচারে রাজনৈতিক নেতা ও বিএসএফের সম্পৃক্ততা": "কখনো পাঞ্জাব, হরিয়ানা, রাজস্থান, উত্তর প্রদেশ থেকে আসা দশাসই জ্যান্ত বড় গরু মরা, আবার কখনো বাছুর দেখিয়ে পশ্চিমবঙ্গের সীমান্ত পার করে দেওয়া হচ্ছে। এভাবে গত কয়েক বছরে পশ্চিমবঙ্গ থেকে গরু পাচারের মাধ্যমে কয়েক হাজার কোটি টাকার ব্যবসা হয়েছে। ভারত সরকার হারিয়েছে কয়েক শ’ কোটি টাকার রাজস্ব। ঘটনায় জড়িয়ে পড়েছেন পশ্চিমবঙ্গের রাজনৈতিক মহলের বেশ কয়েক জন নেতা। হয়েছে বহু টাকার লেনদেন। গ্রেফতার হয়েছেন ভারতের সীমান্তরক্ষী বাহিনী বিএসএফের কমান্ড্যান্ট সতীশ কুমার, তৃণমূল কংগ্রেসের বীরভূম জেলার সভাপতি অনুব্রত মণ্ডল, তার গাড়ির চালকসহ ১২ জন। বিশাল এই পাচারের ব্যবসায় ভারতের সর্বোচ্চ গোয়েন্দা সংস্থা সিবিআই খুঁজে পেয়েছে রাজনৈতিক যোগও।\n\nপশ্চিমবঙ্গ থেকে গরু পাচার চলছে বহু বছর ধরে। তবে ২০১৮ সালে এ নিয়ে বাড়াবাড়ি শুরু হয়। ভারতের কেন্দ্রীয় গোয়েন্দা সংস্থাগুলো তদন্ত শুরু করে। সেই তদন্তের সূত্র ধরে ২০২০ সালে গ্রেফতার করা হয় বিএসএফের কমান্ড্যান্ট সতীশ কুমারকে। আর তাকে জেরার পরই হাজার হাজার কোটি টাকার গরু পাচারের বিষয়টি নিয়ে রহস্যের জট খুলতে থাকে। দেখা যায় পশ্চিমবঙ্গ থেকে যেসব গরু সীমান্ত পার হয়ে পাচার হচ্ছে সেগুলোর বেশির ভাগই ট্রাকে চেপে আসছে পাঞ্জাব, হরিয়ানা, রাজস্থান, উত্তর প্রদেশ থেকে। কারণ পশ্চিমবঙ্গের গরু দুবলা, পাতলা। সেসব গরু ক্রেতাদের পছন্দের নয়।\n\nগরু আনে কারা?\n\nতদন্তে সিবিআই জানতে পেরেছে, উত্তর ভারত থেকে বড় বড় গরু আনার এজেন্ট রয়েছে। তারাই হাজার হাজার গরু ট্রাকে করে নিয়ে আসে পশ্চিমবঙ্গের বীরভূম জেলাসহ অন্য সীমান্তে। বীরভূমের ইলমবাজার, লাভপুরে বসে হাট। সেই সব হাটে গরু নিলাম করতে পারেন রাজনৈতিকভাবে প্রভাবশালী নির্দিষ্ট কিছু লোক। লাভের টাকা পর্যায়ক্রমে ভাগ পায় আরো কিছু লোক। নির্দিষ্ট স্ট্যাম্প মারা গরু সীমান্ত পারের জন্য যায়। এর জন্য নির্দিষ্ট সীমান্ত দিয়ে গরু পারাপার হয়। গরুপ্রতি সীমান্ত পারাপারের জন্য বিএসএফের কর্তাব্যক্তিদের দেওয়া হতো ২ হাজার টাকা।\n\nজড়িত কারা?\n\nগোয়েন্দারা জানিয়েছেন, গরু পাচার কাণ্ডের তদন্তে নেমে প্রথমেই পাওয়া যায় এনামুল নামে এক ব্যক্তির কথা। জানতে পারেন অনুব্রত মণ্ডলের গাড়ির চালক সায়গলের হঠাৎ কোটি কোটি টাকার সম্পদের কথা। তাকে গ্রেফতার করা হয়। উঠে আসে অনুব্রত মণ্ডলের নাম। তাকে একাধিক বার জেরার জন্য ডাকা হলেও তিনি আসেননি। স্বাভাবিকভাবেই তাকে গ্রেফতার করা হয়। জানা যায়, তার বিপুল সম্পদ, চালকল, জমিজমার কথা। মেলে তথ্য-প্রমাণও।\n\nগোয়েন্দারা জানিয়েছেন, ইতিমধ্যেই ১২ জনকে গ্রেফতার করা হয়েছে। তবে এই পাচারকাণ্ডে জড়িয়ে রয়েছে আরো বহু ব্যক্তি। কোটি কোটি টাকার আর্থিক লেনদেন হয়েছে। স্বাভাবিকভাবেই বিষয়টি আর শুধু পাচারেই সীমাবদ্ধ নেই। এই পাচারের কারণে কারা সম্পদশালী হয়েছেন, সেটাও তদন্তের বিচার্য হয়ে উঠেছে। পাশাপাশি তারা বলছেন, উত্তর ভারত থেকে আসা গরু পশ্চিমবঙ্গের সীমান্ত পার হওয়ার মাঝে কয়েকবার হাত বদল হয়। মধ্যস্বত্বভোগীরা প্রচুর দাম বাড়িয়ে কোটি কোটি টাকা লুটে নেয় এমন অভিযোগও উঠেছে।\n\nতদন্তকারীরা বলছেন, প্রতি বছর লাখ লাখ গরু সীমান্ত পাড়ি দেয়। এটা কয়েক জনের কাজ নয়। জড়িয়ে আছে বহু মানুষ। জড়িয়ে বিএসএফের কিছু সদস্যও। যার প্রমাণ বিএসএফের কমান্ড্যান্ট সতীশ কুমারের গ্রেফতার হওয়া",
    "বাংলাদেশ–ভারত সম্পর্ক : ছোট দু-একটা বিষয়, একটু ভাবা যায় কি": "নিরাপত্তা নিশ্চিত হওয়ায় ভারতের উত্তর-পূর্বাঞ্চলে আজ যে অগ্রগতি সম্ভবপর হচ্ছে এবং সেই সঙ্গে নিশ্চিন্ত নিশিযাপন, সেই কৃতিত্ব শেখ হাসিনারই। কৃতিত্বের দাবিদার ভারতীয় রাজনৈতিক নেতৃত্বও। কেননা, তালি এক হাতে বাজে না। হাসিনাকে বিশ্বাস করে, ভরসা রেখে, সঙ্গী করে দলমত-নির্বিশেষে ভারতের রাজনৈতিক নেতারা পারস্পরিক প্রগতি, উন্নয়ন, আস্থা ও বিশ্বাসের সাম্পান ভাসিয়েছেন। সম্পর্কের যে ‘সোনালি অধ্যায়’ সূচিত, তা আরও সুদূরপ্রসারী হবে পারস্পরিক স্বার্থেই। শেখ হাসিনার সফরকে ভারত এই চোখেই দেখছে।\n\nসম্পর্ক থাকলে টানাপোড়েনও থাকে। কিন্তু দুই দেশের নেতৃত্ব টানাপোড়েনকে কখনো লাগামছাড়া হতে দেয়নি। সবচেয়ে বড় কথা, কেউ এমন কিছু করেনি, যা পারস্পরিক স্বার্থপরিপন্থী ও মূল লক্ষ্য থেকে বিচ্যুত হওয়ার মতো। সেই জন্য জল, স্থল, অন্তরিক্ষে সহযোগিতার ক্ষেত্র দিন দিন বেড়ে চলেছে। যোগাযোগের ক্ষেত্রে ১৯৬৫ সালের যুদ্ধ-পূর্ববর্তী অবস্থানে ফিরে যাওয়ার লক্ষ্যে দ্রুত ধাবিত হচ্ছে দুই পক্ষ। পারস্পরিক পাওয়ার ক্ষেত্রে দুই পক্ষ সমান সন্তুষ্ট নয়। কিন্তু তা নিয়ে কেউ অসহায় বিলাপে কালক্ষেপণ করেনি। রাষ্ট্র পরিচালনার মূল বীজমন্ত্র ‘এনগেজমেন্ট’। শেখ হাসিনার বাংলাদেশ ও নরেন্দ্র মোদির ভারত সেই বীজমন্ত্র আঁকড়ে এগিয়ে চলেছে। অপ্রাপ্তিবোধের হতাশা ও বেদনার চেয়ে প্রাপ্তির ঘর তাই বেশি।",
    "লিসেস্টার দাঙ্গার অর্ধেক টুইট এসেছে ভারত থেকে": "এশিয়া কাপ ক্রিকেটে ২৮ আগস্ট পাকিস্তান-ভারত ম্যাচের পর মুসলিম ও হিন্দুদের মধ্যে ক্রমাগত উত্তেজনার মধ্যে লিসেস্টার (ইউকে) শহরে গত সপ্তাহে দাঙ্গায় আগুন জ্বালানোতে একটি বড় ভূমিকা পালন করেছে সোশ্যাল মিডিয়া। ব্রিটেনের একজন বিবিসি সাংবাদিক ঘটনাটি তদন্ত করে একটি এলোমেলো নমুনায় খুঁজে পেয়েছেন যে, হ্যাশট্যাগসহ ৫০ শতাংশ টুইট আসলে ভারতের টুইটার অ্যাকাউন্ট থেকে এসেছে।\n\nবিবিসি রিপোর্টার আবদিরাহিম সাইদ বলেছেন, ‘টুইটের ২ লাখ হাজার নমুনার মধ্যে ৫০ শতাংশেরও বেশি ভারতে ভূ-অবস্থানকৃত আইন থেকে উদ্ভূত’। ক্রমানুসারে, লিসেস্টার দাঙ্গার এসব টুইটের মধ্যে ৫০ শতাংশ ভারতজুড়ে অবস্থান থেকে রিটুইট করা হয়েছে।\n\nট্রেন্ডিং হ্যাশট্যাগ : আবদিরহিম সাঈদ একাধিক টুইট বার্তায় বলেছেন, শীর্ষ তিনটি সাম্প্রতিক হ্যাশট্যাগ হল #লিসেস্টার, #হিন্দুসুন্ডারঅ্যাট্যাক এবং #হিন্দুসুন্ডারঅ্যাট্যাকইনইউকে। তবে আরো মজার বিষয় হল যে, লিসেস্টার দাঙ্গায় # হিন্দুসুন্ডারঅ্যাট্যাকস-এর জন্য ৯৭ শতাংশ রিটুইট এসেছে ভারত থেকে- তিনি উল্লেখ করেছেন।\n\nবিবিসি প্রতিবেদক আরো দেখেছেন যে, ১৮ সেপ্টেম্বর (রোববার) এবং ১৯ সেপ্টেম্বর (সোমবার) এ #লিসেস্টারের উল্লেখ করা অন্তত ৫ লাখ ইংরেজি ভাষায় টুইট হয়েছে।\n\nঅধিকন্তু, যুক্তরাজ্য এবং ভারতের পরে লিসেস্টার দাঙ্গায় মার্কিন যুক্তরাষ্ট্র তৃতীয় বৃহত্তম সংখ্যক টুইট/রিটুইট রেকর্ড করেছে, তাদের তদন্তে প্রকাশিত হয়েছে। এগুলো বেশিরভাগই ডানপন্থী চরমপন্থী, প্রভাবশালী এবং রাজনীতিবিদদের দ্বারা টুইট করা হয়েছিল।\n\nএছাড়াও #হিন্দুসুন্ডারঅ্যাট্যাক-এর ‘টপ টুইটার’ ১ ফলোয়ার এবং ১ ফলোয়ারসহ সেপ্টেম্বরে তার অ্যাকাউন্ট তৈরি করেছেন। একটি আকর্ষণীয় পর্যবেক্ষণে লেস্টারের ট্যাগটি ১৩৯টি রিটুইট দেখেছে।\n\n#ব্রিটান ফার্স্ট : দ্বিতীয় প্রবণতা হ্যাশট্যাগ ছিল #ব্রিটেইনফার্স্ট। যেহেতু লিসেস্টার একটি প্রধানত অভিবাসী সমাজ যেখানে ইংরেজিভাষী নাগরিকরা সংখ্যালঘু হিসেবে, তাই বেশ কয়েকটি ভিডিও আবির্ভূত হয়েছে যেখানে ব্রিটিশরা ‘ব্যাখ্যা’ করেছে যদি এই ধরনের ঘটনা চলতে থাকে তাহলে কী ঘটবে।\n\nবিবিসির প্রতিবেদক লিসেস্টার শহরে টুইট করেছেন, ‘আরেকজন আমেরিকান প্রভাবশালী তার জীবনীতে ‘পশ্চিমী সভ্যতাকে বাঁচাতে সাহায্য করুন’ এবং ‘মুসলিম নো-গো-জোন এলাকা’ এবং ‘ইউরোপের মুসলমানদের’ দ্বারা ২ লাখ ২০ হাজারের বেশি ফলোয়ারের সাথে আরেকটি এলাকা নিয়ন্ত্রণ দখল করার বিষয়ে টুইট করেছেন।\n\nসাংবাদিকদের ওপর হামলা : লিসেস্টার দাঙ্গার কভার করা অনেক ব্রিটিশ সাংবাদিক ‘পক্ষপাতমূলক প্রতিবেদন’ করার জন্য ভারতের হিন্দু ডানপন্থীদের আক্রমণের শিকার হয়েছেন। দ্য গার্ডিয়ানের রিপোর্টার আইনা জে. খান বিশদভাবে বর্ণনা করেছেন, কীভাবে তিনি ডানপন্থী সংগঠন রাষ্ট্রীয় স্বয়ংসেবক সংঘ (আরএসএস)-এর কট্টর সমর্থক হিন্দু পুরুষদের মৌখিক আক্রমণের শিকার হয়েছিলেন। কারণ, তিনি ঘটনাটি কভার করার সময় একজন মুসলিম ছিলেন। তারপর থেকে, তার অভিজ্ঞতা সম্পর্কে লেখার পর, আইনা আরো বেশি বিরক্তি পেয়েছেন।\n\nসঙ্গীতা মাইস্কা নামের আরেক সাংবাদিক যিনি সম্প্রতি বিবিসি রেডিও৪, পজিটিভ থিংকিং-এ সলিউশন টু পোলারাইজেশন-এর জন্য একটি পডকাস্ট করেছেন, অনলাইনে ট্রোলড হয়েছেন।\n\nআরেক বিবিসি রিপোর্টার রেহা এক সাম্প্রতিক সাক্ষাৎকারে কীভাবে সোশ্যাল মিডিয়া বিষ ছড়াচ্ছে যা লিসেস্টার দাঙ্গাকে আরো উসকে দিয়েছে সে সম্পর্কে কথা বলেছেন।\n\nলেস্টারে কীভাবে অশান্তি শুরু হয়েছিল জানতে চাইলে রেহা বলেন, ‘এটা কীভাবে শুরু হয়েছিল তা স্পষ্ট নয়। গত কয়েক মাস ধরেই এটা চলছে। আমরা সোশ্যাল মিডিয়ায় অনেক কিছু দেখছি’।\n\nতিনি যোগ করেছেন, ‘সোশ্যাল মিডিয়া অবশ্যই পরিস্থিতিকে অতিরঞ্জিত করছে। আমরা শুধু মিথ্যা তথ্যের উদাহরণই দেখছি না, আমরা লেস্টারের এমন ঘটনা দেখছি যা আগুনে জ্বালানি যোগ করার জন্য সোশ্যাল মিডিয়ায় পোস্ট করা হচ্ছে।\n\nদক্ষিণ এশীয় সম্প্রদায়ের ওপর ডানপন্থী সংগঠনগুলোর প্রভাবের কথাও উল্লেখ করেছেন রেহা। ‘আরেকটা গল্প আছে, যেটা খুবই গুরুত্বপূর্ণ। ভারতে চরম ডানপন্থী হিন্দু জাতীয়তাবাদীদের দ্বারা অনুপ্রাণিত দক্ষিণ এশীয় সম্প্রদায়ের একটি ছোট দল রয়েছে। এটি এমন কিছু যা বহুবার পুনরাবৃত্তি হয়’ তিনি সাক্ষাৎকারে বলেন।\n\nইন্ডিয়া মিডিয়া রিপোর্টেজ : লিসেস্টারের দাঙ্গায় মূলধারার ভারতীয় মিডিয়া যে ভূমিকা পালন করেছে তা স্পষ্টতই হিন্দুদের প্রতি পক্ষপাতমূলক। বেশ কয়েকটি নিউজ চ্যানেল ‘প্রত্যক্ষদর্শী’দের সাথে সাক্ষাৎকার চালিয়েছিল যারা ব্যাখ্যা করেছিল যে, কীভাবে হিন্দু সম্প্রদায়কে টার্গেট করা হচ্ছে এবং ভয়ের অনুভূতি রয়েছে।\n\nইন্ডিয়া টুডের উপস্থাপক গৌরব সাওয়ান্তের পরিচালিত এইরকম একটি সাক্ষাৎকার দেখায় যে, কীভাবে তিনি ক্রমাগত ‘ভয়’ শব্দটিতে মনোনিবেশ করেন।\n\nঅবশেষে, বিবিসি রিপোর্টার উল্লেখ করেছেন যে, লিসেস্টারের প্রতিবেদনটি ব্র্যান্ডওয়াচ টুল ব্যবহার করে ইংরেজি ভাষার টুইটগুলোর একটি নমুনার ওপর ভিত্তি করে তৈরি করা হয়েছে। এটি একটি সোশ্যাল মিডিয়া টুল যা ব্লগ, খবর, ফোরাম, ভিডিও, টুইটার টুইট, রিভিউ, ছবি, ফেসবুক ইত্যাদিসহ প্রতিদিন কোটি কোটি কথোপকথন অনলাইনে ট্র্যাক করে।\n\nউত্তেজনা অব্যাহত থাকায় যুক্তরাজ্যের মন্ত্রীর লিসেস্টার সফর : ব্রিটিশ স্বরাষ্ট্রমন্ত্রী সুয়েলা ব্রাভারম্যান বৃহস্পতিবার লেস্টারে পুলিশ কর্মকর্তাদের সাথে দেখা করেছেন। পুলিশ গত তিন সপ্তাহে ৪৭ জনকে গ্রেফতার করেছে, কারণ দুই সম্প্রদায়ের যুবকরা প্রায় প্রতিদিনই রাস্তায় নেমে আসে, যা জনগণের মধ্যে ভয় ও উদ্বেগ সৃষ্টি করে। লন্ডনের মেয়র সাদিক খান লেস্টারের ঘটনাকে ‘কুৎসিত’ বলে বর্ণনা করে সংহতির আহ্বান জানিয়েছেন।\n\nতিনি বলেন, ‘ব্রিটিশ হিন্দু এবং ব্রিটিশ মুসলমানদের মধ্যে অনেক বেশি মিল রয়েছে যা আমাদেরকে বিভক্ত করে এবং আমাদের উগ্রবাদী শক্তির বিরুদ্ধে চিরতরে সতর্ক থাকা উচিত যারা নিজেদের স্বার্থসিদ্ধির জন্য আমাদের সম্প্রদায়ের মধ্যে উত্তেজনা সৃষ্টি করতে চায়’।\n\nপুলিশ জানিয়েছে, তারা আগামী সপ্তাহগুলোতে আরো লোককে গ্রেফতার করবে এবং আইনের আওতায় আনবে। এক বিবৃতিতে একজন মুখপাত্র বলেছেন : ‘আমি নিশ্চিত করতে পারি যে, স্বরাষ্ট্রমন্ত্রী লেস্টারে গিয়েছিলেন এবং চিফ কনস্টেবল রব নিক্সন এবং অন্যান্য সিনিয়র অফিসার তাকে ব্রিফ করেন’। তিনি বিক্ষোভকারীদের বিষয়টি ডিল করার জন্য পুলিশের প্রশংসা করেছেন।\n\nভিডিওগুলি অনলাইনে প্রচারিত হওয়ার পর ‘বিক্ষোভকারীদের সমর্থনের জন্য কিছু পুলিশ নিন্দিত হয়েছে যে অফিসারদের দাঙ্গাবাজদের পাশাপাশি হাঁটতে দেখা গেছে।\n\nপ্রধান কনস্টেবল রব নিক্সন বলেছেন, ‘আমি স্পষ্ট করছি যে, পুলিশ পূর্ব লিসেস্টারে একটি অপরিকল্পিত বিক্ষোভকে সমর্থন করেনি’।\n\n‘আমার অফিসারদের প্রেরণ করা হয় সেখানে জড়িত এবং সহযোগিতার চেষ্টা করার জন্য। তারা ৩০০ জনেরও বেশি লোকের মুখোমুখি হয়েছিল যখন সেখানে আটজন অফিসার ছিলেন।\n\n‘আরো অফিসার না আসা পর্যন্ত তারা তাদের সাথে থাকার মাধ্যমে পরিস্থিতি সামলানোর যথাসাধ্য চেষ্টা করেছিল। সোশ্যাল মিডিয়ার ভিডিওতে সেটাই দেখা যাচ্ছে’।\n\nমিঃ নিক্সন ভিডিও ফুটেজ সম্পর্কে বলেন, যেটিতে দেখা যাচ্ছে যে গত সপ্তাহে একটি মন্দিরের বাইরে একটি পতাকা টেনে নামানো হয়েছে এবং আগুন দেওয়া হয়েছে। পুলিশ বিষয়টি খতিয়ে দেখছে, তিনি যোগ করেছেন এবং ‘যার কাছে তথ্য আছে আমাদের সাথে যোগাযোগ করার জন্য আবেদন করুন’।\n\nআদালতে হাজির হওয়ার পর সপ্তাহান্তে সহিংসতার জন্য তিনজনকে অভিযুক্ত করা হয়েছে। আমোস নরোনহা (২০) ‘আক্রমণাত্মক অস্ত্র’ রাখার জন্য দোষী সাব্যস্ত হয়েছেন এবং তাকে ১০ মাসের জন্য জেলে পাঠানো হয়েছে।\n\nঅ্যাডাম ইউসুফ (২১) স্বীকার করেছেন যে, তার একটি ‘ব্লেড আর্টিকেল’ ছিল এবং তাকে এক বছরের কারাদণ্ড দেওয়া হয়েছে। তাকে ২০০ ঘণ্টা অবৈতনিক কাজ করার নির্দেশ দেওয়া হয়েছে।\n\nলুকমান প্যাটেল (৩১) আক্রমণাত্মক অস্ত্র রাখা এবং ‘জাতিগতভাবে উত্তেজিত যন্ত্রণা’ সৃষ্টির জন্য দোষী নন। আগামী ১১ নভেম্বর তার বিচার হবে বলে আশা করা হচ্ছে।\n\nএকজন কর্মকর্তা ম্যাজিস্ট্রেটকে জানিয়েছেন যে, অ্যাডাম ইউসুফ তার আশেপাশের সহিংসতা সম্পর্কে ‘সোশ্যাল মিডিয়ায় প্রভাবিত’ হন এবং ‘বিচলিত’ ছিলেন।\n\nচিফ কনস্টেবলও বলেছেন, সোশ্যাল মিডিয়া ‘ভুয়া খবর’ ছড়াচ্ছে। তিনি বিবিসিকে বলেন, ‘আমি সন্দেহ করি যে, সামাজিক মিডিয়া ভয় বাড়ানো, উদ্বেগ বাড়াতে গুরুত্বপূর্ণ ভূমিকা পালন করেছে’। পুলিশ সন্দেহ করে যে, লিসেস্টার ডিসঅর্ডারের সাথে জড়িতদের মধ্যে কয়েকজন বার্মিংহাম এবং লুটন থেকে এসেছিল। সূত্র : বিবিসি নিউজ, ডন অনলাইন ও সিয়াসাত ডেইলি।",
    "কেন দক্ষিণ ভারত উত্তরকে ছাড়িয়ে যাচ্ছে": "সম্ভবত দক্ষিণের এই মেয়ে তার পঞ্চম জন্মদিনও পালন করতে পারবে, অসুস্থ হয়ে পড়লে হাসপাতাল বা চিকিৎসকের কাছে যেতে পারবে, এ কারণে ভারতের অন্য এলাকায় জন্ম নেওয়া কারো তুলনায় খানিক বেশিদিন বেঁচে থাকার সুযোগ বেশি তার।\n\nসে স্কুলে যেতে পারবে এবং বেশিদিন পড়তে পারবে, তার কলেজে যাওয়ার সম্ভাবনাও বেশি।\n\nঅর্থনৈতিক কারণে কৃষি বা গৃহস্থালির চেয়ে তার এমন কোনো কাজে যুক্ত হওয়ার সম্ভাবনা অধিক, যেখানে বেশি অয় থাকবে।\n\nসম্ভাবনা বেশি, তার সন্তান সংখ্যাও কম থাকবে, যারা তার তুলনায় বেশি সুস্বাস্থ্যের অধিকারী ও বেশি শিক্ষা পাবে। দক্ষিণের এ মেয়ের রাজনৈতিক প্রতিনিধিত্ব এবং নির্বাচনে ভোটার হিসেবে প্রভাব ভারতের অন্য অংশের তুলনায় বেশিই হবে।\n\nঅল্প কথায় বললে, ভারতে এখন দক্ষিণে জন্ম নেওয়া গড় শিশুরা উত্তর ভারতে জন্ম নেওয়া শিশুদের তুলনায় বেশি স্বাস্থ্যকর, সচ্ছল, নিরাপদ ও সামাজিকভাবে বেশি প্রভাবপ্রতিপত্তির জীবনযাপন করতে পারবে।\n\nস্বাস্থ্য, শিক্ষা ও অর্থনৈতিক সুযোগের অনেক সূচকে ভারতের এই দুই অংশের ব্যবধান এখন এতই যে এর সঙ্গে কেবল ইউরোপ ও সাব-সাহারান আফ্রিকার মধ্যে সুযোগ সুবিধার তুলনার কথাই আসতে পারে।",
    "ঝুলনের বিদায়ী ম্যাচে ‘ম্যানকাডিং’ করে জিতলো ভারত": "আগামী ১ অক্টোবর থেকে ম্যানকাডিং আউটকে সাধারণ রানআউট হিসেবেই বিবেচনা করার ঘোষণা দিয়েছে ক্রিকেটের সর্বোচ্চ নিয়ন্ত্রক সংস্থা আইসিসি। তার আগে আবারও আলোচনায় এলো এই ম্যানকাড আউট। ইংল্যান্ডের বিপক্ষে সিরিজের শেষ ম্যাচে ম্যানকাড করেই জিতেছে ভারতীয় নারী দল।\n\nশনিবার রাতে ঐতিহাসিক লর্ডস ক্রিকেট গ্রাউন্ডে ছিল ভারতীয় নারী দলের কিংবদন্তি পেসার ঝুলন গোস্বামীর শেষ আন্তর্জাতিক ম্যাচ। যেখানে মাত্র ১৬৯ রানের পুঁজি নিয়েও ১৬ রানের রোমাঞ্চকর জয় পেয়েছে ভারত। তবে শেষ উইকেটটি ম্যানকাড করে নেওয়ায় আলোচনার জন্ম দিয়েছে এটি।\n\nমাত্র ১৭০ রানের লক্ষ্য তাড়া করতে নেমে শুরু থেকেই নিয়মিত বিরতিতে উইকেট হারাতে থাকে ইংল্যান্ড নারী দল। মাত্র ৬৫ রানে ৭ উইকেট হারিয়ে কঠিন বিপদে পড়ে যায় তারা। সেখান থেকে হাল ধরেন শার্লট ডিন। নিচের সারির ব্যাটারদের নিয়ে লড়াই চালিয়ে যান তিনি।\n\nতবু ১১৮ রানে ৯ উইকেট হারিয়ে ফেলে ইংল্যান্ড। জয়ের জন্য তখনও বাকি ছিল ৫২ রান। শেষ ব্যাটার ফ্রেয়া ডেভিসকে নিয়ে সেই পথ পাড়ি দেওয়ার মিশনে নামেন শার্লট। দুজন মিলে ৮.১ ওভারে যোগ করে ফেলেন ৩৫ রান। দলীয় সংগ্রহ পেরিয়ে যায় দেড়শ রানের ঘর।\n\nইনিংসের ৪৪তম ওভারে ঘটে ম্যানকাডিংয়ের সেই ঘটনা। বোলিংয়ে ছিলেন দিপ্তী শর্মা। তিনি বোলিং মার্কে গিয়ে বল ছাড়ার আগেই পপিং ক্রিজ ছেড়ে বেরিয়ে যান শার্লট। যা দেখে স্ট্যাম্প ভেঙে দেন দিপ্তী। রিপ্লে দেখে শার্লটকে রানআউটের সিদ্ধান্ত জানান থার্ড আম্পায়ার।\n\nঅনাকাঙ্ক্ষিত এ আউটে চোখের জলে মাঠ ছাড়েন ৪৭ রান করা শার্লট। অন্যদিকে দলের কিংবদন্তি ঝুলনের বিদায়ী ম্যাচে রোমাঞ্চকর জয়ের আনন্দে মাতে ভারত। এ জয়ের সুবাদে তিন ম্যাচের সিরিজটি ৩-০ ব্যবধানেই জিতে নেয় হারমানপ্রিত কৌরের দল।\n\nএর আগে ব্যাট করতে নেমে ভারতের পক্ষে দুই অঙ্ক ছুঁতে পেরেছেন কেবল তিনজন ব্যাটার। সর্বোচ্চ ৬৮ রান করেন দিপ্তী। বাঁহাতি ওপেনার স্মৃতি মান্ধানা খেলেন ৫২ রানের ইনিংস। এছাড়া পূজা ভাস্ত্রাকার করেন ২২ রান। জীবনের শেষ ইনিংসে প্রথম বলেই আউট হয়ে যান ঝুলন।\n\nতবে বল হাতে অবশ্য নিজের সামর্থ্যের পুরোটাই দেখিয়েছেন ৩৯ বছর বয়সী এ বাঙালি পেসার। দশ ওভারে তিন মেইডেনসহ মাত্র ৩০ রান খরচায় ২ উইকেট নিয়েছেন ঝুলন। এছাড়া ১০ ওভারে ২৯ রান দিয়ে ৪ উইকেট নেওয়া রেনুকা সিং জিতেছেন ম্যাচসেরার পুরস্কার।\n\nসবমিলিয়ে প্রায় ২০ বছরের ক্যারিয়ারে টেস্টে ১২ ম্যাচে ৪৪ উইকেট, ওয়ানডেতে ২০৪ ম্যাচে ২৫৫ উইকেট ও টি-টোয়েন্টিতে ৬৮ ম্যাচে নিয়েছেন ৫৬ উইকেট। নারী টি-টোয়েন্টিতে সর্বকালের সর্বোচ্চ উইকেটশিকারী ঝুলন। আর কোনো বোলার ২০০ উইকেটও নিতে পারেননি।\n\nএসএএস/এমএস",
    "ভারত-ব্রাজিলকে নিরাপত্তা পরিষদের স্থায়ী সদস্য করার দাবি রাশিয়ার": "জাতিসঙ্ঘের নিরাপত্তা পরিষদের স্থায়ী সদস্য করা নিয়ে ভারতের পাশে দাঁড়াল রাশিয়া। জাতিসঙ্ঘের চলমান সাধারণ সভায় এই দাবি তোলেন রুশ পররাষ্ট্রমন্ত্রী সের্গেই ল্যাভরভ। ভারতের পাশাপাশি ব্রাজিলকেও নিরাপত্তা পরিষদের স্থায়ী সদস্য করার দাবি তুলেছে মস্কো। ল্যাভরভের মতে, ভারত এবং ব্রাজিল নিরাপত্তা পরিষদের স্থায়ী সদস্য হওয়ার জন্য ‘যোগ্য দাবিদার’। তার মতে, এই দুই দেশ আন্তর্জাতিক সম্পর্কের ক্ষেত্রে গুরুত্বপূর্ণ ভূমিকা নিতে পারে।\n\nনিউ ইয়র্কে বসেছে জাতিসঙ্ঘের সাধারণ সভার ৭৭তম অধিবেশন। সেখানে ভারতের পররাষ্ট্রমন্ত্রী এস জয়শঙ্করের বক্তৃতার খানিক আগে বলতে ওঠেন ল্যাভরভ। তখনই ভারতের পক্ষে বলেন তিনি। তিনি জানিয়েছেন, জাতিসঙ্ঘের নিরাপত্তা পরিষদকে বাস্তব পরিস্থিতি বুঝতে হবে। তার মতে, নিরাপত্তা পরিষদকে আরো বেশি মাত্রায় গণতান্ত্রিক করার মধ্যে লাভ দেখছে মস্কো। পরিষদের স্থায়ী সদস্য হিসেবে আফ্রিকা, এশিয়া এবং লাতিন আমেরিকার প্রতিনিধি রাখার বিষয়েও সুর চড়িয়েছেন তিনি। ল্যাভরভ বলেন, ‘আমরা লক্ষ করেছি, বিশেষ করে ভারত এবং ব্রাজিল আন্তর্জাতিক ক্ষেত্রে গুরুত্বপূর্ণ ভূমিকা নিতে পারে এবং তারা নিরাপত্তা পরিষদের স্থায়ী সদস্য হওয়ার যোগ্য দাবিদার’।",
    "ভারতে আইফোন-১৪ উৎপাদন করবে অ্যাপল": "",
    "পাকিস্তান ম্যাচে যে নজির গড়ল ভারত": "রোববার সংযুক্ত আরব আমিরাতের দুবাই আন্তর্জাতিক ক্রিকেট স্টেডিয়ামে শ্বাসরুদ্ধকর ম্যাচে পাকিস্তানকে ৫ উইকেটে হারায় ভারত।\n\nএদিন এশিয়া কাপের ১৫তম আসরের ম্যাচে পাকিস্তানের বিপক্ষে খেলার মধ্য দিয়ে নতুন একটি মাইলফলক স্পর্শ করে ভারত।\n\nচলতি বছরে এখনো পর্যন্ত ২২টি টি-টোয়েন্টি ম্যাচ খেলেছে ভারত। তার মধ্যে ১৭টিতে জয় আর ৪টিতে হারে কোহলিরা। এশিয়া কাপ চলছে, এখনো কয়েকটি ম্যাচ খেলার সুযোগ রয়েছে ভারতের সামনে।\n\nতাছাড়া চলতি বছরের শেষদিকে অক্টোবর-নভেম্বরে অস্ট্রেলিয়া টি-টোয়েন্টি বিশ্বকাপ রয়েছে। সেখানেও বেশকিছু টি-টোয়েন্টি ম্যাচ খেলার সুযোগ রয়েছে ভারতের। এসব দিক চিন্তা করলে এ বছর রেকর্ড সংখ্যক টি-টোয়েন্টি খেলবে ভারত।\n\nএর আগে ২০১৫ সালে ভারত ২১টি টি-টোয়েন্টি ম্যাচ খেলেছিল। সেই রেকর্ডই রোববার ছাপিয়ে গেল রোহিত শর্মার টিম। এছাড়া ২০১৮ সালে গোটা বছরে ১৯টি টি-টোয়েন্টি খেলেছিল ভারত।",
    "প্রধানমন্ত্রীর ভারত সফর: তিস্তা ঝুলিয়ে রাখলে সম্পর্কের উষ্ণতা থাকবে কি?": "অথচ সত্য এটাই যে, ভারতের বর্তমান প্রধানমন্ত্রী নরেন্দ্র মোদী ও বাংলাদেশের বর্তমান সরকার প্রধান শেখ হাসিনার আন্তরিক প্রচেষ্টায় বাংলাদেশ ও ভারতের দীর্ঘদিনের অমীমাংসিত অনেক সমস্যার শান্তিপূর্ণ সমাধান হয়েছে। বিশেষ করে স্থল সীমান্ত ও সমুদ্র সীমানার মতো জটিল বিষয়গুলো বন্ধুত্বপূর্ণ পরিবেশে সুষ্ঠু সমাধানের মাধ্যমে বাংলাদেশ ও ভারত প্রতিবেশি রাষ্ট্রের সম্পর্কের ক্ষেত্রে বিশ্বে নতুন দৃষ্টান্ত স্থাপন করেছে। কোনো ধরনের সংঘাত ও সহিংসতা ছাড়া শান্তিপূর্ণভাবে সীমান্ত সমস্যার সমাধান করা সত্যিই বিশ্বের ইতিহাসে বিরল ঘটনা।\n\nশুধু সীমান্ত সমস্যার সমাধান নয়, গত কয়েক বছরে বাংলাদেশ ও ভারত একে অপরের বৃহত্তম বাণিজ্যের ও উন্নয়ন অংশীদার হয়ে উঠেছে। বাংলাদেশের বিদ্যুৎ সমস্যা সমাধানে ভারত সাহায্যের হাত বাড়িয়ে দিয়েছে। ফলে ভারতে উৎপাদিত বিদ্যুৎ বাংলাদেশের লাখ লাখ বাড়িঘর এবং কারখানা আলোকিত করছে। বাংলাদেশ ও ভারতের বন্ধুত্বপূর্ণ সম্পর্কের আরেক দৃষ্টান্ত হচ্ছে, বিগত যেকোনও সময়ের চেয়ে স্থল, জল, বিমান, রেল ও পাইপলাইনের মাধ্যমে বাংলাদেশ ও ভারতের মধ্যে যোগাযোগ বৃদ্ধি পেয়েছে। আর এই যোগাযোগ বাংলাদেশ ও ভারতের সাধারণ মানুষের জীবনযাত্রা পরিবর্তনে বিরাট ভূমিকা রাখছে।\n\nকিন্তু তার মানে আবার এটা নয় যে, দুই দেশের সম্পর্কের ক্ষেত্রে কোনো টানাপোড়েন নেই, অস্বস্তি নেই। বাংলাদেশ ভারত সম্পর্কের শীতলতা বা অস্বস্তি নিয়ে বিভিন্ন সময়ে নানা জল্পনা-কল্পনা যে চলে না তা-ও নয়।\n\nঅনাস্থা ও অবিশ্বাসের পরিবেশ তৈরি হলে উভয় পক্ষ থেকেই আলোচনার মাধ্যমে ভুল বোঝাবুঝির অবসানের উদ্যোগ নেওয়া হয়। কূটনীতিক ও বিশ্লেষকরা এটা স্বীকার করেন যে, দুই দেশের মধ্যে এখন আগের যে কোনো সময়ের তুলনায় ভালো সম্পর্ক রয়েছে। কেউ কেউ এটাকে দুই দেশের সম্পর্কের ‘সোনালি অধ্যায়’ হিসাবে বর্ণনা করেছেন।\n\nতবে বাংলাদেশের সঙ্গে সম্পর্কের পারদ ওঠানামা কেন করে, বাংলাদেশের মানুষের ভারতের কাছে চাওয়া কি– তা বড় প্রতিবেশী হিসেবে ভারতকে বুঝতে হবে এবং সংবেদনশীলতার সঙ্গে বিবেচনায় নিতে হবে। যেহেতু ভারত বড়, সেহেতু দায়িত্বও তারই বেশি।\n\nবাংলাদেশের সচেতন মহল থেকে শুরু করে অনেক সাধারণ মানুষও মনে করেন যে, সীমান্ত হত্যা বন্ধ, তিস্তা চুক্তি, রোহিঙ্গা প্রসঙ্গে আন্তর্জাতিকভাবে বাংলাদেশ কাঙ্ক্ষিত সমর্থন ভারতের কাছে পায়নি। তারপরও প্রতিবেশীদের মধ্যে ভারতের সবচেয়ে ভালো বন্ধু যদি কেউ থাকে সেটা বাংলাদেশ এবং বাংলাদেশ কখনোই আগ বাড়িয়ে কোনো পদক্ষেপ নেবে না যেখানে ভারতের সঙ্গে তাদের সম্পর্ক খারাপ হয়।\n\nকোনো কোনো বিশ্লেষক এটা মনে করেন যে, ভারতের আচরণের কারণে দক্ষিণ এশিয়ার দেশগুলোতে চীন একটা জায়গা করে নিতে পারছে। এই অঞ্চলে নেপাল-শ্রীলংকার মতো ভারতের প্রতিবেশী দেশ কেন চীনের দিকে ঝুঁকে পড়ছে, তা খতিয়ে দেখতে হবে ভারতকেই। প্রতিবেশী দেশগুলোর সাথে সম্পর্কের ঘাটতির বিষয়টা হয়তো ভারত অনুধাবন করতে পারছে বলেই বাংলাদেশের সঙ্গে সম্পর্কের শীতলতা তৈরি হওয়ার আগেই উষ্ণতা তৈরির তৎপরতা লক্ষ করা যায়।\n\nসময় যেমন স্থির থাকে না, তেমনি এক দেশের সঙ্গে আরেক দেশের সম্পর্কও সব সময় এক রকম যায় না। চিরদিন কেউ যেমন কারো শত্রু থাকে না, তেমনি চিরস্থায়ী বন্ধুত্বও হয় না। তাছাড়া আন্তর্জাতিক সম্পর্কের বিষয়টি নির্ধারিত হয় নানা বিষয়কে কেন্দ্র করে। রাষ্ট্র পরিচালনায় নীতি-আদর্শের ভিত্তিতে যেমন পরদেশের সঙ্গে বন্ধুত্ব হতে পারে, তেমনি ব্যবসা-বাণিজ্য ও পারস্পরিক স্বার্থের ভিত্তিতেও এক দেশের সঙ্গে আরেক দেশের মৈত্রী ও বন্ধুত্ব হতে পারে, হচ্ছেও। বাংলাদেশের পররাষ্ট্র নীতির মূল কথা: সবার সঙ্গে বন্ধুত্ব, কারো সঙ্গে শত্রুতা নয়। তবে এর সঙ্গে নিশ্চয়ই বিপদ বা দুর্দিনের বন্ধুদের প্রতি দুর্বলতা একটু থাকে বৈকি! কিন্তু এই দুর্বলতার সুযোগ নিয়ে বাংলাদেশের স্বার্থ নিয়ে কৌশলের খেলা মেনে নেওয়া যায় না। প্রধানমন্ত্রী শেখ হাসিনার দিল্লি সফরের ইতিবাচক ফল দেখতে চায় দেশের মানুষ।",
    "৫০ বছর যুক্তরাষ্ট্রকে সন্দেহের চোখে দেখেছে ভারত, এখন সম্পর্ক অন্যরকম: জয়শঙ্কর": "(৪ দিন আগে) ২২ সেপ্টেম্বর ২০২২, বৃহস্পতিবার, ৮:২৬ অপরাহ্ন\n\nসর্বশেষ আপডেট: ১২:৩৮ অপরাহ্ন\n\nদীর্ঘ প্রায় পাঁচ দশক ধরে যুক্তরাষ্ট্রকে সন্দেহের চোখে দেখে এসেছে ভারত। যুক্তরাষ্ট্রের সামগ্রিক পররাষ্ট্রনীতি গভীর সতর্কতার সঙ্গে মূল্যায়ন করেছে দেশটি। কিন্তু, এখন যুক্তরাষ্ট্রের সঙ্গে দেশটির 'অন্যরকম' এক সম্পর্ক তৈরি হয়েছে। ভারত তার আগের ধারণাগুলো থেকে সরে এসেছে। যুক্তরাষ্ট্র-ভারত সম্পর্ক নিয়ে এই প্রথম এতো খোলামেলাভাবে কথা বলেছেন দেশটির পররাষ্ট্রমন্ত্রী ড. এস জয়শঙ্কর। এছাড়াও তিনি জানিয়েছেন, যুক্তরাষ্ট্র-ভারত সম্পর্কের মতোই অতীতের ছায়া থেকে সরে এসে পরস্পরের সঙ্গে সম্পর্ক আরও ঘনিষ্ঠ করতে আগ্রহী ভারত এবং চীন।\n\nইন্ডিয়ান এক্সপ্রেসের এক প্রতিবেদনে এ তথ্য নিশ্চিত করে বলা হয়ঃ যুক্তরাষ্ট্রের নিউইয়র্কে 'কলম্বিয়া ইউনিভার্সিটি স্কুল অফ ইন্টারন্যাশনাল অ্যান্ড পাবলিক অ্যাফেয়ার্স' এ ‘উদীয়মান বিশ্ব ব্যবস্থায় ভারত’ শীর্ষক এক অনুষ্ঠানে কথা বলতে গিয়ে এমন কথাই জানিয়েছেন এস জয়শঙ্কর।\n\nওই অনুষ্ঠানে ভারতের পররাষ্ট্রমন্ত্রী বলেন, \"যুক্তরাষ্ট্রের প্রতি আমাদের মনোভাব আগে একেবারে অন্যরকম ছিল। চল্লিশের দশকের শেষের দিক থেকে যে বছর ক্লিনটন (যুক্তরাষ্ট্রের সাবেক প্রেসিডেন্ট বিল ক্লিনটন) ভারতে আসেন, প্রায় ৫০ বছর ধরে সম্পর্কটা অন্যরকম ছিল। আর, সেটা বিভিন্ন কারণে। মানে, সেটা শুধু ভারত দোষী বা যুক্তরাষ্ট্র দোষী ছিল, তেমনটা নয়। সত্য হল, অনেক সতর্কতার সঙ্গে, সন্দেহের চোখেই যুক্তরাষ্ট্রকে দেখতো ভারত।\n\nবিজ্ঞাপন\n\nএটি একটি অত্যন্ত গুরুত্বপূর্ণ বিষয় ছিল। তবে, যুক্তরাষ্ট্রের সামগ্রিক পররাষ্ট্র নীতিকেই যে গভীর সন্দেহের চোখে ভারত দেখতো, তেমন নয়। তবে, গভীর সতর্কতার সঙ্গেই দেখতো।\"",
    "প্রধানমন্ত্রীর ভারত সফর : বাংলাদেশের ভেতর দিয়ে রাস্তা চায়": "প্রধানমন্ত্রী শেখ হাসিনা গতকাল জয়পুর আন্তর্জাতিক বিমানবন্দরে পৌঁছলে রাজস্থানের একটি সাংস্কৃতিক দল নৃত্য পরিবেশনের মাধ্যমে অভ্যর্থনা জানায়। এ সময় তিনি হাত নেড়ে তাদের উৎসাহ দেন। ছবি : পিআইডি\n\nভারতের মেঘালয় রাজ্যের মহেন্দ্রগঞ্জ ও পশ্চিমবঙ্গের হিলির মধ্যে সংযোগ স্থাপনের জন্য বাংলাদেশের ভেতর দিয়ে একটি মহাসড়ক নির্মাণের প্রস্তাব দিয়েছে ভারত। প্রধানমন্ত্রী শেখ হাসিনার সদ্যঃসমাপ্ত ভারত সফরে উপ-আঞ্চলিক সহযোগিতা উদ্যোগের আওতায় ভারত ওই প্রস্তাব দেয়। এই প্রেক্ষাপটে ভারত-মিয়ানমার-থাইল্যান্ডের মধ্যকার ত্রিদেশীয় মহাসড়কে অংশগ্রহণের প্রস্তাব দিয়েছে বাংলাদেশ।\n\nপ্রধানমন্ত্রী শেখ হাসিনা ভারতে চার দিনের রাষ্ট্রীয় সফর শেষ করে গতকাল বৃহস্পতিবার ঢাকায় ফিরেছেন।\n\nবিজ্ঞাপন\n\nএবারের সফরে দুই দেশ যে সিদ্ধান্তগুলো নিয়েছে তার খাতওয়ারি তথ্য প্রকাশ করেছে ভারতীয় পক্ষ। তাতে এই প্রস্তাবের বিষয়টি স্থান পায়। খাতওয়ারি তথ্যে ভারত বলেছে, বাংলাদেশের প্রধানমন্ত্রী শেখ হাসিনার ঐতিহাসিক সফরে দুই দেশের মধ্যে যৌথ সম্মতিতে গুরুত্বপূর্ণ বেশ কিছু সিদ্ধান্ত হয়েছে। তাতে দুই দেশের বন্ধুত্বকে ‘অবিচল’ বলে অভিহিত করা হয়েছে।\n\nবাংলাদেশের অভ্যন্তরীণ রেল সংযোগ উন্নয়নে চলমান উদ্যোগগুলো উভয় পক্ষ মূল্যায়ন করেছে। টঙ্গী-আখাউড়া রেললাইনকে ডুয়েল গেজে রূপান্তরের উদ্যোগ পর্যালোচনা, বাংলাদেশ রেলওয়েকে ‘রেলওয়ে রোলিং স্টক’ সরবরাহ, ভারতীয় রেলওয়ের প্রশিক্ষণ প্রতিষ্ঠানগুলোর মাধ্যমে বাংলাদেশ রেলওয়ের কর্মীদের সক্ষমতা বৃদ্ধি এবং বাংলাদেশ রেলওয়ের সেবার উন্নতি নিশ্চিতে আইটিসংক্রান্ত সহযোগিতা প্রদান করার সিদ্ধান্ত হয়েছে বলে এতে জানানো হয়।\n\nএ ছাড়া বাংলাদেশ-ভারত রেল সংযোগ উন্নয়নে নতুন কিছু উদ্যোগ নেওয়ার কথা বলেছে ভারত। এর মধ্যে কাউনিয়া-লালমনিরহাট-মোগলঘাট-নিউ গীতালদহ রেল সংযোগ, হিলি ও বিরামপুরের মধ্যে রেল সংযোগ স্থাপন, বেনাপোল-যশোর রেলপথ ও সিগন্যালিং ব্যবস্থা এবং রেলস্টেশনের মানোন্নয়ন, বুড়িমারী ও চ্যাংড়াবান্ধার মধ্যে রেলসংযোগ পুনঃ স্থাপন, সিরাজগঞ্জে একটি কনটেইনার ডিপো নির্মাণ উল্লেখযোগ্য।\n\nভারতীয় কর্মকর্তারা বলেছেন, অগ্রগামী এসব প্রকল্পের জন্যে বাংলাদেশ ও ভারত দ্বিপক্ষীয় উন্নয়ন সহযোগিতার আওতায় একাধিক আর্থিক কর্মপরিকল্পনার মাধ্যমে প্রকল্পগুলোর অর্থায়ন নিশ্চিত করা হয়েছে। এ ছাড়া বাংলাদেশের অনুরোধে অনুদানের মাধ্যমে বাংলাদেশকে ২০টি ব্রড গেজ ডিজেল লোকোমোটিভ দেওয়ার প্রতিশ্রুতি দিয়েছে ভারত।\n\nসামরিক বাহিনীর জন্য যানবাহন কিনবে বাংলাদেশ\n\n৫০ কোটি মার্কিন ডলার ভারতীয় প্রতিরক্ষা ঋণের আওতায় বাংলাদেশ তার সশস্ত্র বাহিনীর জন্য যানবাহন সংগ্রহের পরিকল্পনাসহ কয়েকটি প্রকল্প প্রাথমিকভাবে চূড়ান্ত করতে সম্মত হয়েছে। বর্ধিত সামুদ্রিক নিরাপত্তা নিশ্চিতে ২০১৯ সালে স্বাক্ষরিত উপকূলীয় রাডার সিস্টেম সমঝোতা স্মারক বাস্তবায়নে ভারত বাংলাদেশকে অনুরোধ জানিয়েছে।\n\nকুশিয়ারায় সমঝোতায় সহযোগিতা করেছে আসাম রাজ্য সরকার\n\nআসাম রাজ্য সরকারসহ ভারতের সব অংশীদারের সহযোগিতায় কুশিয়ারা নদী নিয়ে সমঝোতা স্মারক স্বাক্ষরিত হয়েছে। এটি শুষ্ক মৌসুমে উত্তর-পূর্ব বাংলাদেশের জমিতে সেচ দেওয়ার ক্ষেত্রে বাংলাদেশি কৃষকদের সাহায্য করবে। একইভাবে দক্ষিণ আসামও এ থেকে উপকৃত হবে।\n\nফেনী নদীর পানিবণ্টনের বিষয়ে ত্রিপুরা রাজ্য সরকারের অনুরোধের বিষয়টি বৈঠকে বাংলাদেশকে জানিয়েছে ভারতীয় পক্ষ। ত্রিপুরার জনগণের জন্য খাওয়ার পানি প্রকল্পের মাধ্যমে শিগগির ফেনী নদী থেকে ১.৮২ কিউসেক পানি উত্তোলনের জন্য ২০১৯ সালে স্বাক্ষরিত এমওইউ বাংলাদেশের সম্মতি সাপেক্ষে বাস্তবায়িত হবে।\n\nবৈঠকে সিদ্ধান্ত হয়েছে, তথ্যবিনিময় এবং অন্তর্বর্তীকালীন পানিবণ্টন চুক্তির কাঠামো প্রণয়নের জন্য এখন অন্য নদীগুলোকেও অন্তর্ভুক্ত করা হবে। গঙ্গার পানির সর্বোত্তম ব্যবহারের জন্য একটি সমীক্ষা পরিচালনা করতে যৌথ কারিগরি কমিটি গঠনেও উভয় পক্ষই সম্মত হয়েছে।\n\n২০১১ সালে চূড়ান্ত হওয়া তিস্তা চুক্তি স্বাক্ষর করার জন্য বাংলাদেশ আবারও ভারতকে অনুরোধ জানিয়েছে। নদী দূষণ মোকাবেলা, নদীর পরিবেশ ও নাব্যতা উন্নয়নে সহযোগিতা বাড়াতে উভয় পক্ষই একমত হয়েছে।\n\nবিদ্যুৎ খাতে সহযোগিতা\n\n‘সিনক্রোনাইজড গ্রিড কানেক্টিভিটির’ মাধ্যমে কাটিহার (বিহার) থেকে পার্বতীপুর (বাংলাদেশ) হয়ে বোরনগর (আসাম) পর্যন্ত একটি উচ্চ ক্ষমতাসম্পন্ন ৭৬৫ কেভি ট্রান্সমিশন লাইন স্থাপনে ‘স্পেশাল পারপাজ ভেহিকল’ বিষয়ে বাংলাদেশ ও ভারত যৌথভাবে উদ্যোগ নেবে। এই সংযোগের মাধ্যমে বাংলাদেশে মৌসুমি চাহিদামাফিক বিদ্যুৎ আমদানি ও রপ্তানি উভয়ই সহজতর হবে। নেপাল, ভূটান ও বাংলাদেশকে সংযুক্তপূর্বক উপ-আঞ্চলিক পাওয়ার গ্রিড বাস্তবায়ন উদ্যোগ আরো জোরালো হয়েছে।\n\nজ্বালানি খাতে সহযোগিতা\n\nবাংলাদেশের জ্বালানির চাহিদা মেটাতে সাহায্য করতে উভয় পক্ষই আন্তঃসীমান্ত ভারত-বাংলাদেশ মৈত্রী পাইপলাইনের নির্মাণকাজ দ্রুত শেষ হওয়ার আশা করছে। এর মাধ্যমে ভারত থেকে সরাসরি বাংলাদেশে উচ্চগতির ডিজেল পরিবহন হবে। বাংলাদেশের অর্থনীতিতে পেট্রোলিয়াম পণ্যের ক্রমবর্ধমান চাহিদা মেটাতে ভারত উভয় দেশের অনুমোদিত সংস্থার মধ্যে প্রাথমিক আলোচনা নিশ্চিতে সম্মত হয়েছে। ইন্ডিয়ান অয়েল করপোরেশন লিমিটেড এখন বাংলাদেশে সরকারিভাবে পেট্রোলিয়াম পণ্য সরবরাহের অনুমতি পেয়েছে।\n\nঅন্যান্য\n\nসংকট মোকাবেলায় ভারত থেকে বাংলাদেশে চাল, গম, চিনি, পেঁয়াজ, আদা ও রসুনের মতো প্রয়োজনীয় খাদ্যদ্রব্যের ‘অনুমানযোগ্য সরবরাহ’ নিশ্চিতে দুই দেশের সরকারের মধ্যে বিশেষ ব্যবস্থায় পণ্য সরবরাহের সম্ভাবনার কথা বলা হয়েছে।\n\nত্রিপুরাসহ পুরো সীমান্তের কাঁটাতারের বেড়া নির্মাণের কাজ শেষ করার বিষয়ে একমত হয়েছে। সীমান্তরক্ষী বাহিনীগুলোর উদ্যোগের ফলে সীমান্তে মৃত্যুর হার কমেছে। যদিও গতকাল আবার সীমান্তে বিএসএফের গুলিতে এক বাংলাদেশি নিহত হয়েছেন।\n\nউভয় নেতাই সন্ত্রাসের বিরুদ্ধে সম্মিলিতভাবে লড়াই করার প্রতিশ্রুতি দিয়েছেন। এই অঞ্চলে এবং এর বাইরে সন্ত্রাস, সহিংস চরমপন্থা ও মৌলবাদের বিস্তার রোধে সহযোগিতা জোরদারে উভয় পক্ষ সম্মত হয়েছে।",
    "Most Popular Bangla News": "আপনি যে বিষয়টি অনুসন্ধান করছেন তা খুঁজে পাওয়া যায়নি।\n\nআপনার সাময়িক অসুবিধার জন্য আমরা আন্তরিকভাবে দুঃখিত।\n\n[কিছুক্ষণের মধ্যে আপনি যুগান্তরের মূল সাইটে প্রবেশ করবেন]",
    "ভারত-বাংলাদেশ সম্পর্ক\nএখন অনেক পরিপক্ব": "জ্বালানির সংযুক্তির ওপর জোর দিয়ে বিক্রম দোরাইস্বামী বলেন, সঞ্চালনব্যবস্থার সম্প্রসারণ ছাড়া এটি সম্ভব নয়। বিদ্যমান সঞ্চালনব্যবস্থার পুরোটাই ব্যবহৃত হচ্ছে। বর্তমানে বহরমপুর থেকে ভেড়ামারা পর্যন্ত প্রায় এক হাজার মেগাওয়াট বিদ্যুৎ ভারতীয় গ্রিড থেকে সরবরাহ করা হচ্ছে। আরও প্রায় ১ হাজার ১৬০ মেগাওয়াট সরবরাহ করা হচ্ছে ত্রিপুরা থেকে। এ দুটি ছাড়া ভারত-বাংলাদেশের মধ্যে আর কোনো সঞ্চালন লাইন নেই। তিনি বলেন, ভারত গ্রিড সঞ্চালনব্যবস্থার উন্নয়নে আগ্রহী, যা বাংলাদেশের গ্রিডকে শক্তিশালী করবে। তখন নবায়নযোগ্য জ্বালানিতে আরও বিনিয়োগ আসবে।\n\nহাইকমিশার বলেন, যাত্রী ও পণ্য পরিবহনের জন্য পরিবহন সংযোগ তৈরি করতে পারলে দুই প্রতিবেশী দেশই লাভবান হবে। বাংলাদেশের ৯০ শতাংশ স্থল সীমান্ত ভারতের সঙ্গে। শুধু ভারত-বাংলাদেশই নয়, পুরো উপ-অঞ্চলই এর সুবিধা পাবে।",
    "টি-টোয়েন্টি বিশ্বকাপ জিতবে ভারত, ধোনির হাস্যকর 'যুক্তি'": "",
    "ভারত সফরে বাংলাদেশ কী পেল, যা বললেন প্রধানমন্ত্রী": "প্রধানমন্ত্রী শেখ হাসিনা বলেছেন, ‘এবারের ভারত সফরে বাংলাদেশ কী পেল- এমন প্রশ্ন আপেক্ষিক, বন্ধুপ্রতিম দেশ হিসেবে ভারতের কাছ থেকে সব বিষয়েই সহযোগিতা পাওয়া যাচ্ছে।’\n\nতিনি বলেন, বাংলাদেশ যাই করে ভারতের সঙ্গে সমান অধিকার ঠিক রেখেই করে। বাংলাদেশের ব্যাপারে ভারতের সব দল-মত এক থাকে বলেও জানান শেখ হাসিনা।\n\nসদ্য সমাপ্ত ভারত সফর নিয়ে বুধবার বিকালে গণভবনে আয়োজিত সংবাদ সম্মেলনে প্রধানমন্ত্রী এসব কথা বলেন।\n\nপ্রধানমন্ত্রী বলেন, আমি মনে করি কোভিড মহামারির প্রেক্ষিতে দীর্ঘ তিন বছর বিরতির পর আমার এই সফরের মাধ্যমে বাংলাদেশ-ভারত সম্পর্কের ক্ষেত্রে নতুন দিগন্তের সূচনা হয়েছে।\n\nতিনি বলেন, সফরের পুরো সময় জুড়ে আমরা ভারতের আন্তরিকতার বহিঃপ্রকাশ ও সৎ প্রতিবেশী হিসেবে সমতা এবং শ্রদ্ধার ভিত্তিতে দুদেশের সহযোগিতা অব্যাহত রাখার অঙ্গীকার লক্ষ্য করেছি। ভারতীয় নেতৃত্বের শীর্ষ পর্যায়ে, সংবাদ মাধ্যমে এবং সাধারণ মানুষের মধ্যে আমি বাংলাদেশের জন্য যে প্রীতি ও সৌহার্দ্য লক্ষ্য করেছি তা সত্যিই অসাধারণ। এই প্রীতির সম্পর্ককে সুসংহত করে আমরা আরও এগিয়ে যেতে চাই।\n\nপ্রধানমন্ত্রী বলেন, ১৯৬৫ সালে ভারত-পাকিস্তান যুদ্ধে রেল ও সড়ক যোগাযোগ বন্ধ ছিল। এখন একে একে সব উন্মুক্ত হচ্ছে। এ ছাড়া যৌথ প্রকল্পগুলো বাস্তবায়নে একমত হয়েছে ভারত-বাংলাদেশ।\n\nশেখ হাসিনা বলেন, ভারতের শিলিগুড়ি থেকে বাংলাদেশের দিনাজপুরের পার্বতীপুর পর্যন্ত ভারত-বাংলাদেশ ফ্রেন্ডশিপ পাইপলাইনের মাধ্যমে ডিজেল আসবে। ফলে তেল পরিবহণের খরচ অনেকটা কমে যাবে। এ প্রকল্পের আওতায় ১৩১.৫৭ কিলোমিটার পাইপলাইন রয়েছে। এর মধ্যে বাংলাদেশ অংশে রয়েছে ১২৬.৫৭ এবং ভারত অংশে ৫ কিলোমিটার পাইপলাইন ভারত সরকারের অর্থায়নে নির্মাণ কাজ চলছে।\n\nসংবাদ সম্মেলনে ভারত সফরে বেশ কিছু অর্জনের কথা তুলে ধরেন প্রধানমন্ত্রী।\n\nসেগুলো হলো- ১. কুশিয়ারা নদীর পানি বণ্টনে সমঝোতা স্মারক স্বাক্ষর, যার মাধ্যমে ১৫৩ কিউসেক পানি প্রত্যাহার করার সিদ্ধান্ত।\n\n২. সীমান্তে প্রাণহানির সংখ্যা শূন্যে নামিয়ে আনতে কাজ করতে দুই দেশ সম্মত হয়েছে।\n\n৩. ভুটানের সঙ্গে রেল যোগাযোগ ও অন্যান্য আন্তঃসীমান্ত রেল সংযোগে বিধিনিষেধ প্রত্যাহার করা হবে।\n\n৪. চিনি, পেঁয়াজ, আদা, রসুনের মতো নিত্যপ্রয়োজনীয় খাদ্যদ্রব্য রপ্তানি বন্ধের আগে বাংলাদেশকে আগাম বার্তা দিতে ভারত সরকার পদক্ষেপ নেবে।\n\n৫. বাংলাদেশের মুজিবনগর থেকে ভারত-বাংলাদেশ সীমান্ত পর্যন্ত ঐতিহাসিক ‘স্বাধীনতা সড়ক’ চালু করা হবে।\n\n৬. নদী দূষণ এবং অভিন্ন নদ-নদীর ক্ষেত্রে নদীর পরিবেশ এবং নদীর নাব্যতা উন্নয়নের লক্ষ্যে দ্রুত পদক্ষেপ নেওয়া হবে।\n\n৭. রেলওয়ে সেবার মান বাড়াতে আইটি সল্যুশন বিনিময় করা হবে।\n\n৮. ২০২২ সালের মধ্যে সমন্বিত অর্থনৈতিক অংশীদারিত্ব চুক্তি নিয়ে দুদেশের বাণিজ্য কর্মকর্তাদের কাজ শুরু করার নির্দেশনা দেওয়া হয়েছে।",
    "এক নজরে ভারত-পাকিস্তান": "এশিয়া কাপ\n\nএশিয়া কাপের দ্বিতীয় দিনে আজ রোববার লড়াইয়ে নামছে ভারত ও পাকিস্তান। এই লড়াইয়ে কে জিতবে তা নিয়ে চলছে চরম উত্তেজনা।\n\nদুবাই আন্তর্জাতিক ক্রিকেট স্টেডিয়ামে ম্যাচটি শুরু হবে বাংলাদেশ সময় রাত ৮টায়।\n\nদুই দলের পরিসংখ্যান এক নজরে দেখে নেওয়া যাক :\n\n* ১৯৮৪ সালে এশিয়া কাপে প্রথম মুখোমুখি হয়েছিল ভারত ওপাকিস্তান।\n\n* এশিয়া কাপে এই পর্যন্ত ১৫ বার মুখোমুখি হয়েছে ভারত ও পাকিস্তান। আটবার ভারত এবং পাঁচবার পাকিস্তান জিতেছে, দুটি ম্যাচ পরিত্যক্ত হয়।\n\n* ২০১৬ সালে টি-টোয়েন্টি এশিয়া কাপে ভারত ৫ উইকেটে হারিয়েছিল পাকিস্তানকে।\n\n* গত টি-টোয়েন্টি বিশ্বকাপে ভারতকে ১০ উইকেটে হারিয়েছিল পাকিস্তান।",
    "বিনা মাশুলে ট্রানজিট দেবে ভারত": "প্রধানমন্ত্রী শেখ হাসিনা এবং ভারতের প্রধানমন্ত্রী নরেন্দ্র মোদি দ্বিপক্ষীয় সম্পর্ক আরও জোরদার করার জন্য প্রতিশ্রুতি পুনর্ব্যক্ত করেছেন। বাংলাদেশ তৃতীয় দেশে পণ্য রপ্তানির জন্য বিনা মাশুলে ভারতে ট্রানজিট/ট্রান্সশিপমেন্ট সুবিধার প্রস্তাব পেয়েছে। নির্ধারিত স্থলবন্দর, বিমানবন্দর ও সমুদ্রবন্দর ব্যবহার করে বাংলাদেশ এ সুবিধা নিতে পারে। এ ছাড়া নিত্যপ্রয়োজনীয় পণ্য ও জ্বালানি সরবরাহের ক্ষেত্রে বাংলাদেশের পাশে থাকার আশ্বাস দিয়েছে ভারত। দুই দেশের প্রধানমন্ত্রীদের শীর্ষ বৈঠকের পর বুধবার প্রকাশিত যৌথ বিবৃতিতে এসব বিষয় উঠে এসেছে।\n\nযৌথ বিবৃতিতে দুই দেশের সম্পর্কের বিভিন্ন দিকের পাশাপাশি চলমান সহযোগিতা, অমীমাংসিত বিষয়, ভবিষ্যৎ সহযোগিতা ও নতুন প্রস্তাবের বিষয়গুলো উঠে এসেছে। দুই পক্ষের অনুরোধ ও প্রত্যাশার বিষয়গুলোও এসেছে। পাশাপাশি রোহিঙ্গা সংকটের সমাধান এবং আঞ্চলিক ও উপ-আঞ্চলিক সহযোগিতার প্রসঙ্গও এসেছে।",
    "বাংলাদেশ-ভারত বৈঠক: ৭ সমঝোতা স্মারক সই": "বাংলাদেশ-ভারত বৈঠক: ৭ সমঝোতা স্মারক সই\n\nবিজনেস আওয়ার প্রতিবেদক: প্রধানমন্ত্রী শেখ হাসিনার সফরে বাংলাদেশ ও ভারতের মধ্যে সাতটি সমঝোতা স্মারক সই হয়েছে।\n\nমঙ্গলবার (৬ সেপ্টেম্বর) দুপুরে হায়দরাবাদ হাউসে নরেন্দ্র মোদির সঙ্গে শেখ হাসিনার বৈঠকের পর এসব সমঝোতা স্মারক স্বাক্ষরিত হয়।\n\nসমঝোতা স্মারকগুলো হচ্ছে\n\n১. রহমিপুর হয়ে বাংলাদেশের সিলেটে কুশিয়ারা নদী থেকে সুরমা-কুশিয়ারা প্রকল্পের আওতায় ১৫৩ কিউসেক পানি বণ্টনে সমঝোতা স্মারক।\n\n২. ভারতের কাউন্সিল অব সায়েন্টিফিক অ্যান্ড ইন্ডাস্ট্রিয়াল রিসার্চ (সিএসআইআর) এবং বাংলাদেশ কাউন্সিল অব সায়েন্টিফিক অ্যান্ড ইন্ডাস্ট্রিয়াল রিসার্চের (বিসিএসআইআর) মধ্যে বৈজ্ঞানিক সহযোগিতায় সমঝোতা স্মারক।\n\n৩. ভারতের ভোপালের ন্যাশনাল জুডিশিয়াল একাডেমি এবং বাংলাদেশের সুপ্রিম কোর্টের মধ্যে সমঝোতা স্মারক।\n\n৪. বাংলাদেশ রেলওয়ের কর্মীদের ভারতীয় রেলওয়ের ট্রেনিং ইনস্টিটিউটে প্রশিক্ষণের জন্য ভারত ও বাংলাদেশের রেল মন্ত্রণালয়ের মধ্যে সমঝোতা স্মারক।\n\n৫. বাংলাদেশ রেলওয়ের আইটি বিষয়ক সহযোগিতার জন্য ভারত ও বাংলাদেশের রেল মন্ত্রণালয়ের মধ্যে সমঝোতা স্মারক।\n\n৬. প্রসার ভারতী ও বাংলাদেশ টেলিভিশনের মধ্যে সমঝোতা স্মারক।\n\n৭. মহাকাশ প্রযুক্তির ক্ষেত্রে সহযোগিতার মধ্যে সমঝোতা স্মারক\n\nবিজনেস আওয়ার/ ০৬ সেপ্টেম্বর,২০২২/ এস এইচ",
    "লাভরভের উপস্থিতিতে বৈঠক করলেন ভারত-চীনের পররাষ্ট্রমন্ত্রী": "রাশিয়ার প্রেসিডেন্ট সের্গেই লাভরভের উপস্থিতিতে নিউইয়র্কে বৈঠক করেছেন ভারতের পররাষ্ট্রমন্ত্রী এস জয়শংকর ও চীনের পররাষ্ট্রমন্ত্রী ওয়াং ই। ভারতীয় সংবাদমাধ্যম এএনআই শুক্রবার এক প্রতিবেদনে এ তথ্য জানিয়েছে।\n\nওই প্রতিবেদনে বলা হয়েছে, যুক্তরাষ্ট্রের নিউইয়র্কে ব্রাজিল, রাশিয়া, ভারত, চীন এবং দক্ষিণ আফ্রিকার জোট ব্রিকসের মন্ত্রী পর্যায়ের বৈঠকে তারা মুখোমুখি হন।\n\nবৈঠকে রাশিয়ার পররাষ্ট্রমন্ত্রী সের্গেই লাভরভও উপস্থিত ছিলেন। বৈঠকে তারা রাজনৈতিক, নিরাপত্তা, অর্থনৈতিক, আর্থিক এবং টেকসই উন্নয়ন ক্ষেত্রে জাতিসংঘের এজেন্ডায় প্রধান বৈশ্বিক এবং আঞ্চলিক ইস্যুতে মতবিনিময় করেন। একইসঙ্গে আন্তঃ ব্রিকস কার্যক্রমের উপর আলোচনা হয়।\n\nমন্ত্রীরা জাতিসংঘ সাধারণ পরিষদের ৭৭তম অধিবেশনে তাদের উদ্যোগের জন্য পারস্পরিক সমর্থনের সম্ভাবনা নিয়েও আলোচনা করেছেন। বৈঠকে তারা জাতিসংঘে তাদের স্থায়ী মিশনের মধ্যে নিয়মিত যোগাযোগসহ পারস্পরিক স্বার্থের ক্ষেত্রে ব্রিকস সদস্যদের অব্যাহত সহযোগিতার প্রতি সমর্থন ব্যক্ত করেন।",
    "ভারত: দিল্লি বিমানবন্দরে শেখ হাসিনার অভ্যর্থনা নিয়ে আলোচনা থেকে কী বার্তা পাওয়া যায়": "ভারত: দিল্লি বিমানবন্দরে শেখ হাসিনার অভ্যর্থনা নিয়ে আলোচনা থেকে কী বার্তা পাওয়া যায়\n\n৬ সেপ্টেম্বর ২০২২\n\nছবির উৎস, PID ছবির ক্যাপশান, বাংলাদেশের প্রধানমন্ত্রীকে অভ্যর্থনা জানাচ্ছেন ভারতের রেল ও বস্ত্র প্রতিমন্ত্রী দর্শনা বিক্রম জারদোশ\n\nবাংলাদেশের প্রধানমন্ত্রী শেখ হাসিনা চারদিনের রাষ্ট্রীয় সফরে ভারতে গেলে সোমবার তাকে বিমানবন্দরে অভ্যর্থনা জানিয়েছেন দেশটির রেল ও বস্ত্র প্রতিমন্ত্রী দর্শনা বিক্রম জারদোশ।\n\nবাংলাদেশের সরকার প্রধানকে একজন প্রতিমন্ত্রীর অভ্যর্থনা জানানোর বিষয়টি নিয়ে সামাজিক মাধ্যমে চলছে নানা ধরণের আলোচনা সমালোচনা।\n\nঅনেকেই প্রশ্ন তুলেছেন, এর আগে শেখ হাসিনাকে অভ্যর্থনা জানাতে বিমানবন্দরে হাজির হয়েছিলেন ভারতের প্রধানমন্ত্রী নরেন্দ্র মোদী। এবার তার ব্যত্যয় ঘটার কারণ কী? তাহলে কি বাংলাদেশের গুরুত্ব ভারতের কাছে কমে গেছে?\n\nআবার কেউ বলছেন, ভারতের সরকার প্রধান সব সময় বিদেশি অতিথিকে অভ্যর্থনা বা বিদায় জানাতে স্বশরীরে বিমানবন্দরে উপস্থিত থাকেন না।\n\nআরও পড়তে পারেন:\n\nঅভ্যর্থনা জানানোর প্রোটোকল আসলে কী?\n\nছবির উৎস, Ministry of External Affairs, India ছবির ক্যাপশান, ২০১৭ সালে শেখ হাসিনাকে বিমানবন্দরে অভ্যর্থনা জানান নরেন্দ্র মোদী\n\nরাষ্ট্রীয় সফরে আসা অতিথিকে অভ্যর্থনা জানানোর প্রোটোকল ব্যবস্থা একেক দেশে একেক রকম।\n\nবাংলাদেশে বিদেশি অতিথিকে অভ্যর্থনা জানানোর ক্ষেত্রে রীতি হচ্ছে, কাউন্টারপার্ট বা সম-পদমর্যাদার দায়িত্ববান ব্যক্তি বিমানবন্দরে অতিথিকে অভ্যর্থনা জানান।\n\nএ মূহুর্তে প্রচলিত রীতি অনুযায়ী, কোন রাষ্ট্রপ্রধান বা সরকার প্রধান সফরে এলে তাকে বিমানবন্দরে স্বাগত জানান বাংলাদেশের রাষ্ট্রপতি অথবা প্রধানমন্ত্রী। এবং তাকে বিদায় জানাতে যান পররাষ্ট্রমন্ত্রী।\n\nবাংলাদেশের সাবেক পররাষ্ট্র সচিব তৌহিদ হোসেন বলেছেন, এটা লিখিত কোন রীতি বা নিয়ম নয়, কিন্তু এটা বহু বছর ধরে প্রচলিত রীতি।\n\nকিন্তু ভারতের ক্ষেত্রে এই প্রথা আলাদা।\n\nছবির উৎস, Getty Images ছবির ক্যাপশান, ২০১৯ সালে শেখ হাসিনার ভারত সফরে তাকে বিমানবন্দরে স্বাগত জানান প্রতিমন্ত্রী দেবশ্রী চৌধুরী\n\nবিবিসি বাংলায় অন্যান্য খবর:\n\nকূটনীতি বিশ্লেষকেরা বলছেন, ভারতের রীতি অনুযায়ী কোন রাষ্ট্রপ্রধান বা সরকার প্রধানকে অভ্যর্থনার আনুষ্ঠানিকতা শুরু হয় মূলত সফরের দ্বিতীয় দিনে যখন রাষ্ট্রপতি ভবনে রাষ্ট্রপ্রধান বা সরকার প্রধানকে স্বাগত জানানো হয়।\n\nকিন্তু বিদেশি অতিথি, তিনি রাষ্ট্রপ্রধান বা সরকার প্রধান যেই হোন, যখন ভারতে পদার্পণ করেন তাকে বিমান বন্দরে স্বাগত জানান একজন প্রতিমন্ত্রী।\n\nদ্বিতীয় দিনে অতিথিকে নিয়ে গান্ধী স্মারক স্তম্ভে পুষ্পস্তবক অর্পণ এবং রাষ্ট্রপতি ভবনে লালগালিচা অভ্যর্থনার মাধ্যমে স্বাগত জানানো হয় অতিথিকে।\n\nতবে এর যে ব্যত্যয় যে ঘটে না তা নয়।\n\nছবির উৎস, Getty Images ছবির ক্যাপশান, মঙ্গলবার দিল্লিতে শেখ হাসিনার লাল গালিচা সংবর্ধনা।\n\nদু'হাজার সতের সালে বিমানবন্দরে শেখ হাসিনাকে স্বাগত জানানোর মতই পৃথিবীর আরো কয়েকজন নেতাকে বিমানবন্দরে স্বাগত জানিয়েছেন মি. মোদী।\n\nএদের মধ্যে আছেন যুক্তরাষ্ট্রের সাবেক প্রেসিডেন্ট বারাক ওবামা, জাপানের সাবেক প্রধানমন্ত্রী শিনজো আবে, ইসরায়েলের প্রধানমন্ত্রী বেনিয়ামিন নেতানিয়াহু এবং সৌদি আরবের ক্রাউন প্রিন্স মোহাম্মদ বিন সালমান।\n\nএর আগে বাংলাদেশের প্রধানমন্ত্রী শেখ হাসিনা ২০১৭ সালের এপ্রিলে ভারত সফরে যান সেসময় তাকে বিমানবন্দরে অভ্যর্থনা জানাতে গিয়েছিলেন ভারতের তৎকালীন কেন্দ্রীয় নগর উন্নয়ন প্রতিমন্ত্রী ও সংগীতশিল্পী বাবুল সুপ্রিয়।\n\nতবে শেষ মূহুর্তে প্রধানমন্ত্রী নরেন্দ্র মোদী নিজেই বিমানবন্দরে হাজির হন শেখ হাসিনাকে স্বাগত জানাতে।\n\nবিশ্লেষকেরা বলছেন সেটাই ছিল ব্যতিক্রম।\n\nছবির উৎস, Getty Images ছবির ক্যাপশান, প্রধানমন্ত্রী মোদীর হাতে উপহার সামগ্রী তুলে দিচ্ছেন প্রধানমন্ত্রী হাসিনা।\n\nএরপর ২০১৯ সালে শেখ হাসিনা যখন দ্বিতীয়বার ভারত সফরে যান, সেবার বিমানবন্দরে তাকে স্বাগত জানিয়েছিলেন প্রতিমন্ত্রী দেবশ্রী চৌধুরী। তখন মি. মোদী বিমানবন্দরে আসেননি।\n\nবিশ্লেষকেরা বলছেন, বিশেষ ক্ষেত্রে মি. মোদী প্রচলিত নিয়মের ব্যত্যয় ঘটান।\n\nএটা অনেকটাই নির্ভর করে ওই অতিথির সাথে তার ব্যক্তিগত সম্পর্কের ওপর।\n\nওদিকে, মঙ্গলবার প্রধানমন্ত্রী শেখ হাসিনাকে সংবর্ধনা দেওয়া হয় ভারতের রাষ্ট্রপতি ভবনে।\n\nসেখানে ভারতের রাষ্ট্রপতি দ্রৌপদী মুর্মু এবং প্রধানমন্ত্রী নরেন্দ্র মোদীর উপস্থিতিতে আনুষ্ঠানিক গার্ড অব অনার দেওয়া হয় প্রধানমন্ত্রী শেখ হাসিনাকে।\n\nঅভ্যর্থনা বিতর্ক নিয়ে কী বলছে ভারত ও বাংলাদেশ?\n\nছবির উৎস, Getty Images ছবির ক্যাপশান, এবার ছিল শেখ হাসিনার তৃতীয় দিল্লি সফর।\n\nসামাজিক যোগাযোগ মাধ্যম ফেসবুক এবং টুইটারে বিষয়টি নিয়ে সোমবার বিকেল থেকেই আলোচনা হচ্ছে।\n\nবিতর্কে বাংলাদেশের প্রধানমন্ত্রী শেখ হাসিনাকে অভ্যর্থনা জানাতে বিমানবন্দরে মি. মোদী না আসাকে কেন্দ্র করে অনেকেই প্রশ্ন তুলছেন, তাহলে কি ভারতের কাছে বাংলাদেশের গুরুত্ব কমে গেছে?\n\nসামাজিক মাধ্যমে আলোচনার সূত্র ধরেই দিল্লিতে এক সংবাদ সম্মেলনে মঙ্গলবার এ বিষয়ে ভারতের পররাষ্ট্র সচিব বিনয় মোহন কাট্রাকে প্রশ্ন করেন সাংবাদিকেরা।\n\nমি. কাট্রা এসব বিতর্ককে নাকচ করে দিয়ে বলেছেন, \"বাংলাদেশে বিরোধীরা কী বলছে, তা নিয়ে আমি মন্তব্য করতে চাই না। কিন্তু আমি এটা বলতে চাই যে আমরা এই সফরকে একটি রাষ্ট্রীয় মর্যাদা দিয়েছি এবং এটা একটা সর্বোচ্চ পর্যায়ে সফর।\"\n\n\"এবং সে অনুযায়ী সর্বোচ্চ শ্রেণীর সফরের মর্যাদা অনুযায়ী প্রাপ্য সর্বোচ্চ প্রোটোকল দেয়া হয়েছে। একটি রাষ্ট্রীয় সফরে যা যা প্রোটোকল দেয়ার কথা সবই করা হয়েছে। বাংলাদেশের বিরোধীদের সমালোচনা বিষয়ে কিছু বলা আমার উচিত হবে না,\" বলেন মি. কাট্রা।\n\nতবে, সামাজিক মাধ্যমে যারা বিষয়টি নিয়ে আলোচনা করছেন তারা প্রশ্ন তুলেছেন, এটা কি ভারতের কাছে বাংলাদেশের আবেদন কমে যাওয়ার লক্ষণ?\n\nবাংলাদেশের সাবেক পররাষ্ট্র সচিব তৌহিদ হোসেন বলেছেন, বাংলাদেশের প্রধানমন্ত্রী শেখ হাসিনাকে অভ্যর্থনা জানানোর ক্ষেত্রে ভারতের রীতির কোন ব্যত্যয় ঘটেনি।\n\n\"ফলে এর মাধ্যমে ভারতের কাছে বাংলাদেশের গুরুত্বে কোন ঘাটতি হয়েছে কিনা সেটা বোঝা যাবে না। সেটা বরং বোঝা যাবে এ সফরে বাংলাদেশের এজেন্ডা কতটা বাস্তবায়ন হচ্ছে তার ওপর।\n\n\"আর সেজন্য সফরের শেষ পর্যন্ত অপেক্ষা করতে হবে,\" বলেন মি. হোসেন।\n\nমঙ্গলবার দিল্লিতে দুই দেশের মধ্যে সাতটি সমঝোতা স্মারক স্বাক্ষর হয়েছে। তবে বহুল আলোচিত তিস্তা নদীর পানি ভাগাভাগি বিষয়ক কোন চুক্তি এবারও হয়নি।\n\nতবে শিগগিরই এই চুক্তি হবে বলে বাংলাদেশের প্রধানমন্ত্রী শেখ হাসিনা তার যৌথ বিবৃতিতে আশা প্রকাশ করেছেন।\n\nএদিকে, বিষয়টি সামাজিক মাধ্যমে বাংলাদেশি ব্যবহারকারীদের মধ্যেই বেশি আলোচিত হচ্ছে।\n\nকিন্তু কলকাতার যাদবপুর বিশ্ববিদ্যালয়ের আন্তর্জাতিক সম্পর্ক বিভাগের অধ্যাপক কাকলী সেনগুপ্ত মনে করেন, বিমান বন্দরের অভ্যর্থনা দিয়ে ভারতের কাছে বাংলাদেশের গুরুত্ব বিচার করা যাবেনা।\n\n\"বিমান বন্দরের অভ্যর্থনাকে যদি সিম্বোলিক বা প্রতীকী গুরুত্ব বলেও ধরে নিই, তাহলেও বুঝতে হবে বাংলাদেশের গুরুত্ব ভারতের কাছে কমেনি। কারণ ভারতের রীতি অনুযায়ী আজ (মঙ্গলবা) তাকে সর্বোচ্চ সম্মান দেখানো হয়েছে,\" বলেন অধ্যাপক সেনগুপ্ত।\n\nতিনি বলছিলেন, \"বাংলাদেশের জন্য ভারত যেমন গুরুত্বপূর্ণ, তেমনি ভারতের জন্যও বাংলাদেশ গুরুত্বপূর্ণ। বাংলাদেশের সাধারণ নির্বাচন ধরে এ সফর যেমন গুরুত্বপূর্ণ তেমনি ভারতের জন্যও বাংলাদেশের মত প্রতিবেশী যার সাথে তার রাজনৈতিক এবং অর্থনৈতিক সম্পর্ক ঘনিষ্ট তার সাথে সুসম্পর্ক জরুরী।\"\n\nসামাজিক মাধ্যমের আলোচনাকে তিনি তাৎপর্যপূর্ণ মনে করেন না।\n\nআন্তর্জাতিক সম্পর্কের ক্ষেত্রে প্রোটোকল কেবল বিদেশ থেকে আসা অতিথিকে সুচারুভাবে অভ্যর্থনা জানানোই নয়, এর মাধ্যমে কূটনৈতিক ইমিউনিটিও দেয়া হয় অতিথিদের।\n\nকূটনৈতিক সম্পর্ক নিয়ে ১৯৬১ সালের ভিয়েনা কনভেনশনে সার্বভৌম রাষ্ট্রসমূহ থেকে আসা অতিথিদের স্বাগত জানানোর মাধ্যমে দুই বা ততোধিক দেশের মধ্যে সুসম্পর্কের বার্তা দেয়া হয়।",
    "পিকে হালদারকে মার্চের মধ্যে দেশে ফেরত পাঠাবে ভারত": "বন্দি বিনিময় চুক্তির আওতায় ২০২৩ সালের মার্চের মধ্যে এনআরবি গ্লোবাল ব্যাংকের সাবেক ব্যবস্থাপনা পরিচালক প্রশান্ত কুমার হালদার ওরফে পিকে হালদারকে দেশে ফেরত পাঠাবে ভারত। দেশটির কেন্দ্রীয় গোয়েন্দা সংস্থা ইডির গোপন সূত্রের বরাত দিয়ে এ তথ্য জানা গেছে।\n\nহাজার কোটি টাকা পাচারের দায়ে অভিযুক্ত পি কে হালদার এবং তার পাঁচ সহযোগীকে আবারও ৫৬ দিনের জেল হেফাজত দিয়েছেন আদালত।\n\nবৃহস্পতিবার (২২ সেপ্টেম্বর) কলকাতা ব্যাঙ্কশাল কোর্টে তাদের হাজির করা হলে আদালত এ সিদ্ধান্ত দেন। আগামী ১৭ নভেম্বর আবারও তাদের আদালতে হাজির করার নির্দেশ দেওয়া হয়েছে।\n\nভারত ছাড়াও তারা অন্যান্য দেশে যে সম্পদের পাহাড় গড়ে তুলেছেন, সেগুলো খতিয়ে দেখতে গোয়েন্দাদের নির্দেশ দিয়েছেন আদালত। একইসঙ্গে অভিযুক্তদের টেলিফোনের কথোপকথন বিশ্লেষণ করা হচ্ছে।\n\nদীর্ঘ ৪২ দিন পর এদিন আদালতে তোলা হয় পি কে হালদার এবং তার সহযোগীদের। গত ১০ আগস্ট আদালতে সাড়ে ৪ হাজার পৃষ্ঠার নথিপত্র জমা দেয় ইডি। অভিযুক্তদের জবানবন্দিতে বেরিয়ে আসা বিভিন্ন তথ্য তাতে সংযুক্ত করা হয়।\n\nএর আগে, গত ১১ জুলাই, পি কে হালদারসহ ছয় অভিযুক্তের বিরুদ্ধে কলকাতার আদালতে চার্জশিট জমা দেন গোয়েন্দা কর্মকর্তারা। ১০০ পাতার ওই চার্জশিটে ছিল দুটি সংস্থার নামও। ‘প্রিভেনশন অব মানি লন্ডারিং অ্যাক্ট-টু থাউজেন্ড টোয়েন্টি টু’ মামলায় গঠন করা হয় অভিযোগ।\n\nচলতি বছরের ১৪ মে পশ্চিমবঙ্গের অশোকনগরে অভিযান চালিয়ে গ্রেফতার করা হয় পি কে হালদারকে। এ পর্যন্ত তাকে চারবার ইডি এবং পাঁচবার জেল হেফাজতে দেওয়া হয়।\n\n২০১৯ সালের ২২ অক্টোবর পিকে হালদারের ওপর ভ্রমণ নিষেধাজ্ঞা জারি করে দুদক। তবে কর্মকর্তাদের সন্দেহ হয় যে, তিনি বেনাপোল স্থলবন্দর দিয়ে দেশ ছেড়ে পালিয়েছেন।\n\n\n\n",
    "যে সমীকরণে ফাইনালে মুখোমুখি হতে পারে ভারত-পাকিস্তান": "দুবাইয়ে ভারত-পাকিস্তান সুপার ওভার ম্যাচে টানা বল করছিলেন ভারতের লেগ স্পিনাররা। আর সেটি দেখেই কিনা একটা বাজির তাস ফেললেন পাকিস্তান অধিনায়ক বাবর আজম।\n\nচাহালের বলে ফখর জামান আউট হতেই ব্যাটিংক্রমের চারে নামিয়ে দেন মোহাম্মদ নেওয়াজকে। যিনি টি-টোয়েন্টিতে পাকিস্তান দলে বেশিরভাগ সময়েই সাত-আটের দিকে নামেন।\n\nলেগস্পিনারের বিপক্ষে বাঁহাতি ব্যাটার নওয়াজ খেললেন ২০ বলে ৪২ রানের বিধ্বংসী এক ইনিংস! তাতেই ম্যাচ হাতছাড়া হলো ভারতের।\n\n১৮২ রানের বড় লক্ষ্য দিয়েও ৫ উইকেটে হারল রোহিত শর্মার দল। তাতে রবিন রাউন্ড ফরম্যাটে শ্রীলংকা ও পাকিস্তানের নিচে নেমে গেল ভারত।\n\nভারতীয় সমর্থকদের দুশ্চিন্তা— ফাইনালের টিকিট পাবে তো রোহিত-কোহলির দল? পাকিস্তানের কাছে হারের পর কোন অঙ্কে ফাইনালে উঠতে পারে ভারত?\n\nএ প্রশ্নে অনেকের ভবিষ্যদ্বাণী— এবারের এশিয়া কাপে তৃতীয়বারের মতো পাকিস্তানের মুখোমুখি হবে ভারত। হয়তো ১১ সেপ্টেম্বর দুবাইতে ফাইনালে পাকিস্তানকে পাবে ভারত। সেই সম্ভাবনা উড়িয়ে দেওয়া যাচ্ছে না।\n\nকারণ ২৮ আগস্ট গ্রুপ লিগের ম্যাচে পাকিস্তানকে ৫ উইকেটে পরাজিত করেছিল ভারত। আর সুপার ফোরে শ্রীলংকা ও পাকিস্তান একটি করে ম্যাচ জিতেছে। অর্থাৎ ভারতকে শ্রীলংকা ও আফগানিস্তান দুদলের বিপক্ষে জিততেই হবে। ওই দুটো ম্যাচ জিতলে টুর্নামেন্ট থেকে ছিটকে যাবে আফগানিস্তান।\n\nভারত তাদের বাকি দুটি খেলায় জিতলেও বাঁধা রয়েই যায়। ভারতকে অপেক্ষা করতে হবে পাকিস্তানের কাছে শ্রীলংকার পরাজয়ের আশায়।\n\nহারালে দ্বীপরাষ্ট্রটি প্রতিযোগিতা থেকে ছিটকে যাবে। আর যদি শ্রীলংকা হারিয়ে দেয় পাকিস্তানকে তখন!\n\nতখন নেট রান রেট (NRR) একটা বড় ফ্যাক্টর হয়ে দাঁড়াবে। এর মাধ্যমেই টপ-টু নির্ধারণ করা হতে পারে।\n\nফাইনালে উঠতে হলে ভারতকে পরের দুই ম্যাচ বড় ব্যবধানে জিততে হবে। টিম ইন্ডিয়ার বর্তমান রানরেট-০.১২৬। শ্রীলংকা (+০.৫৮৯) এবং পাকিস্তান (+০.১২৬) পয়েন্ট টেবিলে দুই পয়েন্ট নিয়ে এগিয়ে রয়েছে।\n\nযাই হোক, সবই এখন নির্ভর করছে ৬ সেপ্টেম্বরে শ্রীলংকার বিপক্ষে ভারতের ম্যাচের ওপর। আগে সেই ম্যাচে জিততে হবে ভারতকে। মঙ্গলবার শ্রীলংকার সঙ্গে খেলাটি হবে তাদের মরণপণ লড়াই। এ ম্যাচে হেরে গেলে কার্যত এশিয়া কাপ থেকে ছিটকে যেতে পারেন কপিল দেবের শিষ্যরা। সে ক্ষেত্রে শ্রীলংকা-পাকিস্তানের ফাইনাল হওয়ার সম্ভাবনাই বেশি।এর পর ফাইনালে ওঠার মিশনে আফগানিস্তানের বিপক্ষে ভারত নামবে ৮ সেপ্টেম্বর।\n\n",
    "বাঁচার আকুতি নিয়ে আসা মানুষ যেন হাসতে ভুলে যায় ভারতের এই হাসপাতালে!": "",
    "ভারত সফর শেষে দেশে ফিরলেন প্রধানমন্ত্রী": "ভারতের প্রধানমন্ত্রী নরেন্দ্র মোদির আমন্ত্রণে চারদিনের সরকারি সফর শেষে দেশে ফিরেছেন প্রধানমন্ত্রী শেখ হাসিনা।\n\nবৃহস্পতিবার রাত ৮টায় ঢাকার হযরত শাহজালাল আন্তর্জাতিক বিমানবন্দরে অবতরণ করে প্রধানমন্ত্রীকে বহনকারী বিমান বাংলাদেশ এয়ারলাইন্সের একটি ফ্লাইট।\n\nএর আগে জয়পুর আন্তর্জাতিক বিমানবন্দর থেকে বৃহস্পতিবার স্থানীয় সময় বিকাল সাড়ে ৫টার দিকে প্রধানমন্ত্রীকে নিয়ে ফ্লাইটটি ঢাকার পথে রওনা হয়।\n\nচারদিনের সফরকালে শেখ হাসিনা ভারতের রাষ্ট্রপতি দ্রৌপদী মুর্মু, প্রধানমন্ত্রী নরেন্দ্র মোদি এবং উপ-রাষ্ট্রপতি জগদীপ ধনখড়ের সঙ্গে বৈঠক করেন। শেখ হাসিনার সঙ্গে সাক্ষাৎ করেন ভারতের পররাষ্ট্রমন্ত্রী ড. এস জয়শঙ্কর, কংগ্রেস নেতা রাহুল গান্ধী, ভারতের উত্তর পূর্ব অঞ্চলের উন্নয়ন বিষয়ক মন্ত্রী কিষাণ রেড্ডি, ভারতের আদানি গ্রুপের চেয়ারম্যান গৌতম আদানি।\n\nশেখ হাসিনা ও নরেন্দ্র মোদির দ্বিপক্ষীয় বৈঠক শেষে দুই দেশের মধ্যে সাতটি সমঝোতা স্মারক সই হয়।দুই প্রধানমন্ত্রী দ্বিপক্ষীয়, আঞ্চলিক ও আন্তর্জাতিক বিভিন্ন ইস্যুতে এক সঙ্গে কাজ করতে সম্মত হন।\n\nসফরকালে বাংলাদেশ-ভারত ব্যবসায়িক ফোরাম আয়োজিত একটি অনুষ্ঠানে যোগ দেন প্রধানমন্ত্রী। এ ছাড়া ১৯৭১ সালে বাংলাদেশের মহান মুক্তিযুদ্ধে শহিদ এবং যুদ্ধাহত ভারতীয় সৈনিকদের পরিবারের সদস্যদের মধ্যে ‘মুজিব স্কলারশিপ’ দেওয়া হয়।\n\nসফরের শেষ দিনে আজ (বৃহস্পতিবার) সকালে আজমীর শরীফ পরিদর্শন ও হজরত খাজা মঈনুদ্দিন চিশতির (রহ.) মাজার জিয়ারত করতে নয়াদিল্লি থেকে বিমান বাংলাদেশ এয়ারলাইন্সের একটি ভিভিআইপি ফ্লাইটে জয়পুর যান প্রধানমন্ত্রী শেখ হাসিনা। সেখান থেকে দেশে ফেরেন তিনি।\n\nপ্রধানমন্ত্রী শেখ হাসিনার সফরসঙ্গী ছিলেন মুক্তিযুদ্ধবিষয়কমন্ত্রী আ ক ম মোজাম্মেল হক, বাণিজ্যমন্ত্রী টিপু মুনশি, রেলমন্ত্রী নূরুল ইসলাম সুজন, প্রধানমন্ত্রীর অর্থনৈতিক বিষয়ক উপদেষ্টা ড. মসিউর রহমান, প্রধানমন্ত্রীর বেসরকারি শিল্প ও বিনিয়োগ বিষয়ক উপদেষ্টা সালমান ফজলুর রহমান, বিদ্যুৎ জ্বালানি ও খনিজ সম্পদ বিষয়ক প্রতিমন্ত্রী নসরুল হামিদ, পররাষ্ট্র প্রতিমন্ত্রী শাহরিয়ার আলম, তথ্য ও যোগাযোগ প্রযুক্তি বিষয়ক প্রতিমন্ত্রী জুনাইদ আহমেদ পলক, পানি সম্পদ প্রতিমন্ত্রী জাহিদ ফারুক।\n\nএ ছাড়া এফবিসিসিআই সভাপতি মো. জসিম উদ্দিনসহ দেশের শীর্ষ ব্যবসায়ীদের একটি প্রতিনিধি দল প্রধানমন্ত্রীর সঙ্গে নয়াদিল্লি সফরে যান।\n\nউল্লেখ্য, ৫ সেপ্টেম্বর বিমান বাংলাদেশ এয়ারলাইন্সের একটি ভিভিআইপি ফ্লাইটে নয়াদিল্লি যান প্রধানমন্ত্রী শেখ হাসিনা।",
    "শিশু পর্নোগ্রাফি ঠেকাতে ভারত জুড়ে সিবিআইয়ের অভিযান": "ইন্টারনেটে শিশু পর্নোগ্রাফির দৌরাত্ম্য রুখতে বড়সড় পদক্ষেপ নিয়েছে ভারতের কেন্দ্রীয় তদন্ত সংস্থা সিবিআই। শনিবার দেশটির মোট ২০টি রাজ্য এবং কেন্দ্রশাসিত অঞ্চলের ৫৬টি ঠিকানায় তল্লাশি অভিযান শুরু হয়েছে বলে সিবিআইয়ের একটি সূত্র। এই অভিযানের সাঙ্কেতিক নাম ‘অপারেশন মেঘ-চক্র’।\n\nওই সূত্র জানাচ্ছে, অনলাইন শিশু পর্নগ্রাফি ছড়ানোর বিরুদ্ধে দায়ের হওয়া বেশ কিছু অভিযোগের ভিত্তিতেই শনিবারের এই তল্লাশি অভিযান। গত কয়েক সপ্তাহ ধরে সাইবার নজরদারি চালিয়ে একাধিক মোবাইল নম্বরে শিশু পর্নোগ্রাফি ডাউনলোড করা এবং ছড়ানোর তথ্য সংগ্রহ করেন সিবিআইয়ের তদন্তকারীরা। বিভিন্ন কম্পিউটারে শিশু পর্নোগ্রাফি লেনদেন সংক্রান্ত তথ্যও মেলে। তারই ভিত্তিতে এই তল্লাশি অভিযান চালানো হয়েছে।\n\nপ্রসঙ্গত, ইন্টারনেটে বাড়তে থাকা শিশু পর্নোগ্রাফি রুখতে ২০১৯ সালে বিশেষ সেল গড়েছিল সিবিআই। ‘শিশু যৌন নিগ্রহ এবং যৌন শোষণ বিরোধী’ এই সেলের কাজ হল ইন্টারনেটে নজরদারির মাধ্যমে শিশু পর্নগ্রাফি ছড়ানোর ঘটনা চিহ্নিত করা এবং অভিযুক্তদের বিরুদ্ধে পকসো ও তথ্যপ্রযুক্তি আইন অনুযায়ী প্রয়োজনীয় পদক্ষেপ করা। কিন্তু ধারাবাহিক নজরদারি সত্ত্বেও শিশু পর্নোগ্রাফি-চক্রকে পুরোপুরি নিষ্ক্রিয় করা সম্ভব হয়নি বলে অভিযোগ।\n\nকয়েক মাস আগে দেশটির জাতীয় শিশু অধিকার সংরক্ষণ কমিশন (এনসিপিসিআর) ইন্টারনেটে শিশু পর্নোগ্রাফির রমরমা নিয়ে উদ্বেগ প্রকাশ করেছিল।\n\nসূত্র: এনডিটিভি, আনন্দবাজার\n\nবাংলাদেশ জার্নাল/এমআর"
}