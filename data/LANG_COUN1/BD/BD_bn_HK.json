{
    "এভিয়েশন হাবের মর্যাদা হারাল হংকং": "",
    "হংকং: কোভিডের কারণে হোটেল কোয়ারেন্টিন বাতিল করা হবে": "হংকং বলেছে তারা সোমবার থেকে সমস্ত বহিরাগতদের জন্য তাদের বিতর্কিত কোভিড -১৯ হোটেল কোয়ারেন্টিন নীতিটি বাতিল করবে। আড়াই বছর আগে তারা এই নিয়ম প্রবর্ন করেছিল। অর্থ-বাণিজ্যের কেন্দ্রস্থল হংকং-এর অনেক বাসিন্দা এবং ব্যবসায়ের জন্য এটি একটি দীর্ঘ প্রতীক্ষিত পদক্ষেপ যা আড়াই বছরেরও বেশি সময় পরে প্রথম বাস্তবায়িত হতে যাচ্ছে।\n\nআন্তর্জাতিক সব আগমনকারী তাদের পছন্দের বাড়িতে বা বাসস্থানে যেতে সক্ষম হবেনতবে চীনা বিশেষ প্রশাসনিক কেন্দ্রে প্রবেশের পরে তিন দিনের জন্য নিজেদের স্ব-পর্যবেক্ষণ রাখতে হবে।\n\nতাদেরকে কাজে বা স্কুলে যাওয়ার অনুমতি দেওয়া হবে তবে ঐ সময়ের জন্য তাদের পানশালা বা রেস্তোঁরায় যাওয়ার অনুমতি থাকবে না। হংকংয়ে ভ্রমণকারীদের জন্য বিমান উড্ডয়নের ৪৮ ঘণ্টা আগে পিসিআর টেস্ট বাধ্যতামূলক ছিল তার পরিবর্তে একটি র‍্যাপিড অ্যান্টিজেন টেস্ট করতে হবে।\n\nব্যবসায়ী গোষ্ঠী, কূটনীতিক এবং অনেক বাসিন্দা শহরটির কোভিড-১৯ নিয়মের সমালোচনা করে বলেছেন, তারা হংকংয়ের প্রতিযোগিতা এবং একটি বৈশ্বিক আর্থিক কেন্দ্র হিসাবে তাদের অবস্থানের জন্য হুমকিস্বরূপ।\n\nআন্তর্জাতিকভ্রমণকারীদের বর্তমানে অবশ্যই একটি হোটেলে তিন দিনের জন্য\n\nঅর্থ প্রদান করে সেখানে কোয়ারেন্টিনে থাকতে হবে এবং এর পর চারদিন নিজেকে স্ব-পর্যবেক্ষণে থাকার সময় তাদের শহরের চারপাশে ঘোরাঘুরি করার অনুমতি দেওয়া হয়। এই বছরের শুরুতে ধীরে ধীরে শিথিল হওয়ার আগে হোটেল কোয়ারেন্টিন তিন সপ্তাহের জন্য আরোপ করা হয়েছিল।\n\nএই বিধি নিষেধগুলির কারণে ২০২০ সালের গোড়ার দিক থেকে হংকংয়ের অর্থনীতির উপর চাপ পড়ে ফলে প্রবাসী এবং স্থানীয় লোকজন উভয়কেই দেশত্যাগে ইন্ধন জুগিয়েছে। সরকারি পরিসংখ্যান অনুযায়ী, ২০২১ সালের মাঝামাঝি থেকে এ পর্যন্ত প্রায় ১ লাখ ১৩ হাজার মানুষ দেশ ত্যাগ করেছে।\n\nমহামারি শুরু হওয়ার পর থেকে হংকংয়ে ১৭ লক্ষের বেশি মানুষের কভিড সংক্রমণ ঘটেছে এবং ৯,৯৩৪ জনের মৃত্যুর খবর পাওয়া গেছে।",
    "ফোর্থ হংকং ইন্টারন্যাশনাল আর্টস এন্ড কালেকটিবলস এক্সপোতে বাংলাদেশ কনস্যুলেটের অংশগ্রহণ": "২৩-২৫ সেপ্টেম্বর এশিয়া ওয়ার্ল্ড এক্সপো, হংকং-এ অনুষ্ঠিত ফোর্থ হংকং ইন্টারন্যাশনাল আর্টস এন্ড কালেকটিবলস এক্সপোতে বাংলাদেশ কন্‌স্যুলেট জেনারেল, হংকং অংশগ্রহণ করেছে। বেল্ট এন্ড রোড ন্যাশনাল আর্টস এন্ড কালচার এক্সপো নামেও পরিচিত এক্সপোটি যৌথভাবে আয়োজন করেছে পেপার কমিউনিকেশন এক্সিবিশন সার্ভিস এবং আফ্রিকান জেনারেল চেম্বার অফ কমার্স, হংকং ট্যুরিজম বোর্ড এবং মেরিটাইম সিল্ক রোড সোসাইটি। বাংলাদেশ কন্‌স্যুলেট জেনারেল, হংকংসহ আরও অনেক প্রতিষ্ঠান এক্সপোটি আয়োজনে সার্বিক সহযোগিতা করেছে।\n\nবাংলাদেশ কন্স্যুলেট জেনারেল এর কনসাল জেনারেল মিজ্ ইসরাত আরা, হংকং এক্সিকিউটিভ কাউন্সিল এর আহবায়ক এবং মেরিটাইম সিল্করোড সোসাইটির সহ-সভাপতি মিজ্ রেজিনাসহ অন্যান্য আমন্ত্রিত অতিথিবৃন্দ ২৩ সেপ্টেম্বর ফিতা কেটে অনুষ্ঠানের উদ্বোধন করেন। মহামারী পরবর্তী কালীন এই এক্সপো হংকং-এর অন্যতম বৃহৎ সাংস্কৃতিক আয়োজন। হংকং এর ২৫০টি স্বনামধন্য আর্ট গ্যালারী/ প্রতিষ্ঠান, বাংলাদেশ কন্স্যুলেটসহ অন্যান্য কন্স্যুলেট উক্ত এক্সপোতে নিজস্ব বুথের আয়োজন করেছে। ঐতিহ্যবাহী ও আধুনিক শিল্পকর্ম, আন্তর্জাতিক ও স্থানীয় বিখ্যাত চিত্রশিল্পীদের চিত্রকর্ম উক্ত এক্সপোতে প্রদর্শন করা হয়। তাছাড়া, কিছু দেশের সাংস্কৃতিক পরিবেশনার আয়োজন ছিল। বাংলাদেশের চিত্রশিল্পীদের চিত্রকর্ম ছাড়াও বাংলাদেশের নকশীকাঁথা, পিতলের সামগ্রী বাংলাদেশের বুথে প্রদর্শন করা হয়, যা এক্সপোতে আগত দর্শনার্থীদের মধ্যে ব্যাপক সাড়া ফেলে। আগত দর্শনার্থীদেরকে কন্স্যুলেটের পক্ষ থেকে “বাংলাদেশী চা” উপহার হিসেবে প্রদান করা হয়।\n\nবিডি প্রতিদিন/এএ",
    "হংকংকে ছাড়িয়ে এশিয়ার শীর্ষ অর্থনৈতিক কেন্দ্র সিঙ্গাপুর": "হংকংকে ছাড়িয়ে এশিয়ার শীর্ষ অর্থনৈতিক ও বিশ্ববাণিজ্যের তৃতীয় কেন্দ্র হয়ে উঠলো সিঙ্গাপুর। যেখানে এই র‌্যাঙ্কিংয়ে নিউইয়র্ক এবং লন্ডনকে প্রথম ও দ্বিতীয় স্থানে রাখা হয়েছে। গ্লোবাল ফিনান্সিয়াল সেন্টার ইনডেক্সের (জিএফসিআই) তালিকায় হংকং করোনা মহামারি ও বিদেশ ভ্রমণে বিধিনিষেধের কারণে এবার চতুর্থ স্থানে রয়েছে। এই তালিকায় সান ফ্রান্সিসকো শীর্ষ পাঁচের মধ্যে জায়গা করে নিয়েছে।\n\nহংকং একটি গ্লোবাল ফিন্যান্সিয়াল হাব হিসাবে তার পুনপ্রতিষ্ঠার জন্য সংগ্রাম করছে। এটি করোনা মহামারির নিয়মনীতি ধরে রাখার চেষ্টায় চীনের নেতৃত্ব অনুসরণ করছে। যদিও বিশ্বের বাকী অংশে করোনা মহামারি অনেকটা স্তিমিত। হংকংয়ে আগামী নভেম্বরে বিশ্বের ব্যাংকিং ব্যবস্থার একটি শীর্ষ সম্মেলনে, শীর্ষ নির্বাহীদের পাঠানোর জন্য প্রায় ২০টি নেতৃস্থানীয় সংস্থার কাছ থেকে অঙ্গীকার নেওয়া হয়েছে। তবে কোয়ারেন্টাইন বিধিনিষেধ সহজ করার বিষয়ে এখনো অনিশ্চয়তা রয়েছে। ভ্রমণকারীর সংখ্যাও কম হওয়ার আশঙ্কা রয়েছে।\n\nঅপরদিকে, সিঙ্গাপুর ২০২২ সালে ৪০ লাখের বেশি ভ্রমণকারীর আশা করছে। মিলকেন ইনস্টিটিউট এশিয়া সামিট, ফোর্বস গ্লোবাল সিইও কনফারেন্স এবং সিঙ্গাপুর গ্র্যান্ড প্রিক্সসহ হাই-প্রোফাইল ইভেন্টগুলো শহরটি ভ্রমণের গন্তব্য হিসাবে উন্নীত করতে সাহায্য করবে।\n\nজিরো কোভিড নীতির কারণে বিশ্বের অন্যান্য শহরের চেয়ে বেশি কড়া বিধিনিষেধ সত্ত্বেও চীনের সাংহাই, বেইজিং এবং শেনজেন শহর জিএফসিআই-এর শীর্ষ ১০-এ অবস্থান বজায় রেখেছে।\n\nপ্যারিস শীর্ষ ১০ এ ফিরে এসেছে, যেখানে টোকিও ১৬তম স্থানে রয়েছে। সিডনি ১০ম স্থান থেকে লাফিয়ে ১৩ নম্বরে উঠে এসেছে। দুবাই ও আবুধাবি মধ্যপ্রাচ্যে সর্বোচ্চ রাজত্ব করছে। যথাক্রমে ১৭ তম এবং ৩২ তম স্থানে রয়েছে শহর দুটি।\n\nইউক্রেনের যুদ্ধের ফলে রাশিয়ার আর্থিক কেন্দ্রগুলো ক্ষতিগ্রস্থ হয় এবং মস্কো ২২তম স্থান থেকে ৭৩-এ এবং সেন্ট পিটার্সবার্গ ১৭তম স্থান ১১৪-তে নেমে এসেছে।\n\nবার্বাডোস, জিয়ান ও উহান তালিকার নীচের তিনটি অবস্থানে রয়েছে।\n\nথিঙ্ক ট্যাঙ্ক জেড/ইয়েন পার্টনারস এবং চায়না ডেভেলপমেন্ট ইনস্টিটিউট এই সূচকে ১১৯টি অর্থনৈতিক কেন্দ্রের তথ্য তুলে ধরে। এটি অনলাইনের মাধ্যমে আর্থিক পরিষেবা খাতের সংশ্লিষ্টদের সংগ্রহীত তথ্য-উপাত্ত ব্যবহার করে।\n\nতালিকার প্রথম ২০টি কেন্দ্র হলো নিউইয়র্ক, লন্ডন, সিঙ্গাপুর, হংকং, সান ফ্রান্সিসকো, সাংহাই, লস অ্যাঞ্জেলস, বেইজিং, শেনজেন, প্যারিস, সিউল, শিকাগো, সিডনি, বোস্টন, ওয়াশিংটন ডিসি, টোকিও, দুবাই, ফ্রাঙ্কফ্রুট, আমস্টারডাম এবং জেনেভা।\n\nসূত্র: ব্লুমবার্গ\n\nএসএনআর",
    "ভারতকে চমকে দিতে চায় হংকং": "ক্রিকেট যতই গৌরবময় অনিশ্চয়তার খেলা হোক, এশিয়া কাপে আজ পুঁচকে হংকংয়ের বিপক্ষে আজ ‘ডিফেন্ডিং’ চ্যাম্পিয়ন ভারত যে ফেবারিট, সেটি বোঝার জন্য বোদ্ধা হওয়ার প্রয়োজন নেই। শক্তিমত্তা, বাস্তবতা, ইতিহাস, পরিসংখ্যান সকল বিচারে নিরঙ্কুশ এগিয়ে রোহিত শর্মার দল। তবে প্রতিপক্ষকে সম্মান করলেও হারার আগেই হারতে রাজি নয় হংকং। অধিনায়ক নিজাকাত খান জানিয়েছেন, জয়ের জন্যই মাঠে নামবেন, খেলাটা যেহেতু ছোট্ট ফরমেটের টি২০, তাই ক্রিকেট বিশ্বকে চমকে দিতে চায় তার দল।\n\nবাছাই টুর্নামেন্টে দাপুটে পারফর্মেন্সই হংকংকে ভাল কিছুর স্বপ্ন দেখাচ্ছে। অন্যদিকে চিরপ্রতিদ্বন্দ্বী পাকিস্তানকে হারিয়ে আসরে দুর্দান্ত শুরুর পরও টিম-ইন্ডিয়াক ক্যাপ্টেন রোহিত শর্মা প্রতিপক্ষকে সমীহ করছেন। লক্ষ্য একটাই জয়ের ধারা অব্যাহত রেখে সুপার ফোর নিশ্চিত করা। দুবাই ইন্টারন্যাশনাল ক্রিকেট স্টেডিয়ামে খেলা শুরু বাংলাদেশ সময় রাত আটটায়।\n\n‘এশিয় কাপের গতবারের চ্যাম্পিয়ন ভারত বিশ্বসেরা দল। টি২০ র‌্যাঙ্কিংয়েও তারা এক নম্বরে। এমন একটা দলের বিপক্ষে খেলার জন্য আমরা সবাই মুখিয়ে আছি, তবে ঘোরের মধ্যে নেই। বাছাই টুর্নামেন্টে দারুণ পারফর্মেন্স আমাদের উজ্জীবিত করছে। লক্ষ্য থাকবে ভাল ক্রিকেট খেলা ও বিশ্বকে চমকে দেয়া। এটি টি২০ ফরমেট, আমরা তাই জয়ের জন্যই মাঠে নামব।’ বলেন হংকং অধিনায়ক। বাছাই টুর্নামেন্টে সংযুক্ত আরব আমিরাত, কুয়েত ও সিঙ্গাপুরকে হারিয়ে এ নিয়ে চতুর্থবার এশিয়া কাপ খেলছে হংকং।\n\nএখন পর্যন্ত ৬ ম্যাচ খেললেও জয়ের দেখা পায়নি। এবার তাদের ব্যাটিংয়ের মূল শক্তি টপ অর্ডার। দেশটির শীর্ষ দুই টি২০ ব্যাটসম্যান নিজাকাত (৯৭৮) ও বাবর হায়াত (৭৫৮)। বোলিংয়ে ভরসা স্পিনার এহসান খান। এছাড়া পেস আক্রমণে আইজাজ খান ও আয়ুশ শুক্লা হংকংয়ের মূল অস্ত্র। তাদের বড় দুর্বলতা অনভিজ্ঞতা আর অতীতের ব্যর্থতা। আসরের ইতিহাসে খুব ভাল স্মৃতি নেই। অন্যদিকে দুবাইয়ে উন্মদনার ম্যাচে চিরপ্রতিদ্বন্দ্বী পাকিস্তানকে ৫ উইকেটে হারিয়ে আসর শুরু করে ভারত। ভুবনেশ্বর কুমার (৪/২৬), হারদিক পান্ডিয়া (৩/২৫) ও আর্শদিপ সিংয়ের (২/৩৩) পেস-তা-বের মুখে ১ বল বাকি থাকতে ১৪৭ রানে অলআউট হয় বাবর আজমের দল।\n\nএই পুঁজি নিয়েও অবশ্য ম্যাচটা জমিয়ে তুলেছিল আনপ্রেডিক্টেবল পাকিরা। মোহাম্মদ নওয়াজের করা শেষ ওভারের চতুর্থ বলে ছক্কা হাঁকিয়ে ৫ উইকেটের জয় নিশ্চিত করেন পান্ডিয়া। ৪ চার ও ১ ছক্কায় ১৭ বলে অপরাজিত ৩৩ রান করে ম্যাচসেরা হন এ অলরাউন্ডার।\n\nভারতকে নিয়ে নতুন করে কিছু বলার নেই। এশিয়া কাপের আগের ১৪ আসরে সর্বোচ্চ সাতবারই চ্যাম্পিয়ন দলটা এবারও শিরোপা ধরে রাখার লক্ষ্য নিয়ে মরুর দেশ আমিরাতে পা রেখেছে। মাঠের একাদশ তো বটেই, রিজার্ভ বেঞ্চের ক্রিকেটাররাও একেকজন তারকা। ব্যাটিংয়ে রোহিতের সঙ্গে লোকেশ রাহুল, বিরাট কোহলি, সূর্যকুমার যাদব, দিনেশ কার্তিক। বোলিংয়ে ভুবি, চাহাল। আছেন পান্ডিয়া, রবিন্দ্র জাদেজার মতো অলরাউন্ডার।\n\nগত টি২০ বিশ্বকাপের পর খেলা সাত সিরিজের একটিতেও হারেনি ভারত, জিতেছে ছয়টি। একই সঙ্গে একাধিক ভিন্ন দল নিয়ে ভিন্ন সিরিজেও সমানে দাপট দেখিয়েছে মোড়ল দেশটি। আজকের ম্যাচ নিয়ে অধিনায়ক রোহিত বলেন, ‘হংকং দলটি সম্পর্কে আমাদের ধারণা খুবই কম। আগে কখনও তাদের সঙ্গে টি২০ খেলা হয়নি। তবে জয়ের ব্যাপারে আমরা আত্মবিশ্বাস, লক্ষ্য সুপার ফোর নিশ্চিত করা।’ হংকংয়ের সঙ্গে কখনই টি২০ না খেলা ভারত এর আগে দুইবার এশিয়া কাপে ওয়ানডে ফরমেটে মুখোমুখি হয়েছে। দুবারই বড় জয় পেয়েছে তারা। পাকিস্তাপনের মাটিতে ২০০৮ সালে ৪ উইকেটে ৩৭৪ রান করার পর ১১৮ রানে অলআউট করে জয় ২৫৬ রানের বিশাল ব্যবধানে।\n\nসর্বশেষ ২০১৮ সালে অবশ্য ভাল ফাইট করেছিল হংকং। ভারতের ৭ উইকেটে ২৮৫ রানের জবাবে ৮ উইকেটে ২৫৯ রান করে তারা হেরেছিল মাত্র ২৬ রানে। ২০১৪ থেকে আন্তর্জাতিক টি২০তে পা রাখা হংকং এ পর্যন্ত ৫২ ম্যাচের বেশিরভাগই খেলেছে সহযোগী দেশগুলোর সঙ্গে। যেখানে ২১ জয়ের বিপরীতে হার ৩১ ম্যাচে। সর্বোপরি টেস্ট খেলুড়ে দলগুলোর মধ্যে আফগানিস্তান ও আয়ারল্যান্ডকে দুবার এবং একবার হারিয়েছে বাংলাদেশ ও জিম্বাবুইয়েকে।",
    "ব্যবসায়ী থেকে ডেলিভারি ম্যান- সবই আছে হংকং দলে!": "হংকং ক্রিকেট দলের হয়ে টি-টোয়েন্টি এশিয়া কাপে খেলতে আসা ব্যাটার কিঞ্চিত শাহ সাধারণত পারিবারিক হীরার ব্যবসা দেখভাল করে থাকেন। শক্তিশালী ভারতের কাছে হারলেও গ্রুপ পর্বে নিজেদের ওই ম্যাচে এক ছক্কা ও দুই বাউন্ডারিতে ৩০ রান করেন কিঞ্চিত।\n\nবুধবার দুবাইয়ে অনুষ্ঠিত ওই ম্যাচের পরই বান্ধবীকে বিয়ের প্রস্তাব দেয়া হংকং দলের এই সহ-অধিনায়ক একজন পিৎজা ডেলিভারি ম্যানও বটে।\n\nমূলত দুবাইয়ে চলমান টি-টোয়েন্টি এশিয়া কাপ ক্রিকেট টুর্নামেন্টে অংশ নেয়া হংকং দলটির অধিকাংশ ক্রিকেটারই এ রকম ডেলিভারিম্যান ও বিশ্ববিদ্যালয় ছাত্র।\n\nগত জুনে প্রবাসী প্রতিভাবান এইসব ক্রিকেটারদের নিয়ে যাত্রা শুরু করে হংকং ক্রিকেট দলটি। তারপরও বাছাইপর্বের তিনটি ম্যাচেই জিতে তারা পৌঁছে গেছে ছয় জাতির এশিয়া কাপের চূড়ান্ত মঞ্চে।\n\nবুধবার শীর্ষ র‌্যাংকধারী ভারতের কাছে অবশ্য ৪০ রানে হেরে গেছে বিস্ময় জাগানো হংকং। তবে ভারতের দেয়া ১৯৩ রানের বিশাল লক্ষ্য তাড়া করে লড়াকু ইনিংস উপহার দিয়ে ক্রিকেট প্রেমীদের প্রশংসা কুড়িয়েছে দলটি।\n\nআজ (২ সেপ্টেম্বর) রাতে পাকিস্তানের বিপক্ষে ম্যাচটিই হয়তো টুর্ণামেন্টে হংকংয়ের জন্য শেষ ম্যাচে পরিণত হতে যাচ্ছে। তবুও দলটির অধিনায়ক নিজাকাত খান বলেছেন, দেশটির জনগণ তাদেরকে প্রশংসার জোয়ারে ভাসিয়ে নিয়ে যাচ্ছে।\n\nহংকং জাতীয় দলের হয়ে খেলা অনেকেই জন্ম সূত্রে বিভিন্ন দেশের নাগরিক। অর্থাৎ পরবর্তীতে তারা হংকংয়ের নাগরিকত্ব লাভ করেছেন।\n\nপাকিস্তানে জন্মগ্রহণকারী হংকং অধিনায়ক বলেন, ‘হংকং থেকে আমারা দারুণ সমর্থন পাচ্ছি। পরিবার ও বন্ধুমহলের কাছ থেকেও পাচ্ছি প্রচুর ক্ষুদে বার্তা। ভারত ও পাকিস্তানের বিপক্ষে খেলতে পারাটা আমাদের জন্য সবচেয়ে বড় শিক্ষার বিষয়। এই দুটি ম্যাচ থেকে আমরা অনেক কিছু নিয়ে যাব এবং আশা করি খেলোয়াড়রা অনেক কিছু শিখবে।’\n\nমিডিয়া ম্যানেজার স্মিতা ছেত্রী এএফপিকে বলেন, ‘তাদের দলের তিন খেলোয়াড় বাবর হায়াত, এহসান খান ও ইয়াসিম মুর্তাজা সম্প্রতি নতুন সন্তানের পিতা হয়েছেন। কিন্তু নবজাতকদের দেখেছেন কেবল ভিডিও কলে।’\n\nহংকং দলের অধিকাংশ খেলোয়াড়েরই ক্রিকেটকে পেশা হিসেবে নেয়ার সুযোগ নেই। কারণ দেশটিতে জাতীয় দলের জন্য সুযোগ সুবিধা প্রায় নেই বললেই চলে।\n\nএ বিষয়ে স্মিতা ছেত্রী বলেন, ‘আমাদের খেলোয়াড়দের কিছু অংশ পার্ট টাইম ফুড ডেলিভারির কাজ করেন। এদের মধ্যে কেউ আবার শিক্ষকতার কাজ করেন, আর কেউ কেউ কিঞ্চিৎ শাহর মতো পারিবারিক ব্যবসা দেখাশোনা করেন।’\n\n১৯ বছর বয়সী ফাস্ট বোলার আয়ুশ শুক্লা একজন বিশ্ববিদ্যালয় ছাত্র। ভারতীয় অধিনায়ক রোহিত শর্মার উইকেটটি তুলে নেয়ার পর তো রীতিমত উত্তেজিত হয়ে পড়েন এই তরুণ, হাত মুষ্টিবদ্ধ করে চিৎকার শুরু করেন। ব্যক্তিগত ২১ রানে মিড অনে ধরা পড়েন ভারতীয় ওপেনার।\n\nম্যাচে শীর্ষ পর্যায়ে খেলার খুব একটা সুযোগ না পাওয়া দলটির হয়ে সর্বোচ্চ ৪১ রান করেছেন বাবর হায়াত। এছাড়া কিঞ্চিৎ ৩০, জিসান আলী অপরাজিত ২৬ ও ম্যানচেস্টারে জন্মগ্রহনকারী স্কট ম্যাকছেচনি মাত্র ৮ বলে অপরাজিত ১৬ রান সংগ্রহের মাধ্যমে সবাইকে মুগ্ধ করেছেন।\n\nনিজাকাত বলেন, ‘ব্যক্তিগতভাবেও এটা আমাদের দারুণ একটা সুযোগ। আমাদের দলে এমন খেলোয়াড় রয়েছে, যারা ফ্রাঞ্চাইজি ক্রিকেটে অংশগ্রহনের যোগ্য। আর এটাই হচ্ছে নিজেদের যোগ্যতা প্রমাণের সঠিক সময়।\n\nপাকিস্তানের পঞ্জাবে জন্মগ্রহনকারী যে কয়জন ক্রিকেটার হংকং দলে সুযোগ পেয়েছেন তাদের মধ্যে একজন হচ্ছেন ৩০ বছর বয়সী নিজাকাত, যিনি একজন অলরাউন্ডার। তিনি সাধারণত লেগ স্পিন করে থাকেন। আর ইহসান খান এক সময় পাকিস্তানের রাওয়ালপিন্ডির খেলোয়াড় ছিলেন। ফাইনাল কোয়ালিফায়ারে ২৪ রানে ৪ উইকেট নিয়ে ম্যাচ সেরা নির্বাচিত হন এই অফ স্পিনার।\n\nহংকং দলের কোচ আয়ারল্যান্ডের সাবেক ফাস্ট বোলার ট্রেন্ট জনস্টন মনে করেন, তাদের এই দলটি শীর্ষ আসরে খেলার যোগ্য। তিনি বলেন, ‘তাদের মধ্যে আত্মবিশ্বাস রয়েছে। মাঠে গিয়ে তারা পজিটিভ ক্রিকেট খেলে সঠিকভাবেই পরিকল্পনা বাস্তবায়নের চেষ্টা করে। আমি মনে করি, হংকংয়ের ক্রিকেট কতটা ভালো তা বিশ্ববাসীর দেখার একটি দারুণ সুযোগ এটা।’\n\nভারতের পর আজ তারা নামছে পাকিস্তানের বিপক্ষে।\n\nএনএস//",
    "হীরা ব্যবসায়ীর কোটিপতি ছেলে হংকং দলে": "আজ ভারতের বিপক্ষে খেলবে হংকং দল। এই দলের সহ-অধিনায়ক কিঞ্চিৎ শাহ। তিনি হীরার ব্যবসায়ী দেবাং শাহের কোটিপতি সন্তান। যার বাবার হংকং টি-টোয়েন্টি ক্রিকেট লিগে দলও রয়েছে। যে দলের হয়ে ড্যারেন স্যামির মতো ক্রিকেটাররা খেলেন।\n\nতবে বাবার টাকা কিংবা ক্ষমতা দিয়ে নয়, নিজের যোগ্যতা দিয়ে হংকং জাতীয় দলে খেলছেন কিঞ্চিৎ শাহ। এই তরুণ ক্রিকেটার হংকং অনূর্ধ্ব-১৫, অনূর্ধ্ব-১৬, অনূর্ধ্ব-১৭ ও অনূর্ধ্ব-১৯ দলের হয়ে খেলে জাতীয় দলে এসেছেন।\n\n২০১৪ সালের নভেম্বরে জাতীয় দলের হয়ে তার টি-টোয়েন্টিতে অভিষেক হয়। এ পর্যন্ত হংকং- এর হয়ে তিনি ৪৩টি টি-টোয়েন্টি ম্যাচ খেলে রান করেছেন ৬৩৩টি। তিনটি হাফ সেঞ্চুরিও রয়েছে তার। সর্বোচ্চ ব্যক্তিগত সংগ্রহ ৭৯। বল হাতে উইকেট নিয়েছেন ১১টি।\n\nকিঞ্চিং ব্যাট করেন বাম হাতে। অফ ব্রেক বোলিং করেন ডান হাতে। পাশাপাশি উইকেটকিপিংও করতে পারেন।\n\nহংকং প্রিমিয়ার লিগে তিনি হংকং ক্রিকেট ক্লাবের হয়ে খেলেন। এই দলের অধিনায়কও তিনি। ২০২১ আসরের ফাইনালে ৩৪ বলে ৬ চার ও ৩ ছক্কায় ৫৪ রানের ইনিংস খেলে দলকে শিরোপা জিতিয়েছিলেন।\n\nউল্লেখ্য, কিঞ্চিৎ শাহর জন্ম মুম্বইতে। তার বয়স যখন ৩ তখন পরিবার ভারত ছেড়ে হংকং চলে যায়। কিঞ্চিৎ-এর বাবা দেবাং শাহর হীরের ব্যবসা রয়েছে হংকং, মুম্বই ও নিউ ইয়র্কে।",
    "‘ভেড়া আর নেকড়ের গল্প’ পড়ানোর কারণে হংকংয়ে ৫ জনের কারাদণ্ড": "ভেড়ার পাল প্রাণপণে চেষ্টা করছে নেকড়েদের তাদের গ্রাম থেকে দূরে রাখাতে...। শিশুতোষ বইয়ের আপাত নিরীহ এই গল্পটি শেখানোর কারণে হংকংয়ে পাঁচ স্পিচ থেরাপিস্টের বিরুদ্ধে ‘রাষ্ট্রদ্রোহের’ অভিযোগ তুলে প্রত্যেককে ১৯ মাসের কারাদণ্ড দেওয়া হয়েছে।\n\nহংকংয়ের একটি আদালত গত বুধবার তাদের দোষীসাব্যস্ত করে এবং শনিবার সাজা ঘোষণা করা হয় বলে জানায় বার্তা সংস্থা রয়টার্স।\n\nহংকং কর্তৃপক্ষ বলেছেন, ওই বইয়ে ভেড়া হিসেবে হংকংকে এবং নেকড়ে বলতে চীন সরকারকে বোঝানো হয়েছে।\n\nআর বইয়ের লেখকরা বলছেন, গল্পে ‘জনগণের দৃষ্টিকোণ থেকে ইতিহাসের’ ধারাবিবরণী দেয়া হয়েছে।",
    "Foreign currencies recovered from Arpita Mukherjee's flat: হংকং থেকে আমেরিকা, অর্পিতার ফ্ল্যাটে মজুত ছিল প্রচুর বিদেশী মুদ্রাও! তালিকা দিল ইডি – News18 Bangla": "খুব বেশি পরিমাণে না হলেও অর্পিতার ফ্ল্যাটে মার্কিন ডলারও বাজেয়াপ্ত করেছে ই়ডি৷ যদিও অর্পিতার দুই ফ্ল্যাট থেকে উদ্ধার হওয়া প্রায় পঞ্চাশ কোটি টাকার কাছে উদ্ধার হওয়া বৈদেশিক মুদ্রার পরিমাণ নগণ্যই৷",
    "Asia Cup 2022: হংকং-কে হেলায় হারিয়ে এশিয়া কাপের শেষ চারে টিম ইন্ডিয়া": "দুবাই, 31 অগস্ট: দুর্বল প্রতিপক্ষের বিরুদ্ধে রোহিতরা যে জিতে সেমিফাইনাল নিশ্চিত করবেন, তা নিয়ে কোনও সংশয় ছিল না ৷ কিন্তু জয়টা কতটা অনায়াসে আসে, তা দেখার অপেক্ষায় ছিলেন অনুরাগীরা ৷ দুবাই আন্তর্জাতিক ক্রিকেট স্টেডিয়ামে নিজাকাত খান নেতৃত্বাধীন হংকং-কে 40 রানে হারাল 'মেন ইন ব্লু' (India beat Hong Kong by 40 runs) ৷ ব্যাট হাতে বিরাট কোহলি এবং সূর্যকুমার যাদবের পর সহজ জয় এনে দিতে সাহায্য করল দলের তরুণ বোলিং ব্রিগেড ৷\n\nটস জিতে এদিন ভারতকে প্রথমে ব্য়াটিং'য়ে আমন্ত্রণ জানায় হংকং ৷ তৃতীয় উইকেটে কোহলি এবং সূর্যর অবিভক্ত 98 রানের জুটি ভারতকে 2 উইকেট 192 রানে পৌঁছে দেয় ৷ রোহিত শর্মাকে ছুঁয়ে আন্তর্জাতিক টি-20'তে এদিন 31তম অর্ধশতরান পূর্ণ করেন কোহলি ৷ 44 বলে 59 রান আসে প্রাক্তন অধিনায়কের ব্যাটে (Virat Kohli scores 59 runs) ৷ উলটোদিকে প্রতিপক্ষ বোলারদের বেদম প্রহার করে মাত্র 26 বলে 68 রান করেন সূর্য (Suryakumar Yadav hits 68 runs) ৷ মুম্বই ইন্ডিয়ান্স ব্য়াটারের ইনিংসে ছিল 6টি চার এবং 6টি ছক্কা ৷ 39 বলে 36 রান আসে রাহুলের ব্যাটে ৷ অধিনায়ক রোহিত করেন 21 রান ৷\n\nআরও পড়ুন: কোহলির অর্ধশতরানে হংকং-কে বিরাট লক্ষ্যমাত্রা ভারতের\n\nজবাবে 20 ওভারে 5 উইকেট হারিয়ে 152-তেই থমকে যায় হংকং ৷ সর্বোচ্চ রান বাবর হায়াতের (41) ৷ ব্য়াটারদের পর নিজেদের দায়িত্ব যথাযথ পালন করেন ভারতীয় বোলাররাও ৷ একটি করে উইকেট নেন ভুবনেশ্বর কুমার, আরশদীপ সিং, আবেশ খান এবং রবীন্দ্র জাদেজা ৷",
    "ভালোবাসার কাছে হারল পরাজয়ের দুঃখ, গ্যালারিতেই প্রেমিকাকে প্রেম নিবেদন হংকং-এর ক্রিকেটারের": "পরাজয়, লজ্জা, গ্লানি সবকিছুর মাঝেও সপ্রতিভ ভালোবাসা। এমনই দৃশ্য দেখা গেল এশিয়াকাপের মাঠে। ভারতের কাছে পরাজয়ের দুঃখ ভুলে গ্যালারিতে দাঁড়িয়েই প্রেমিকাকে প্রেম নিবেদন করলেন হংকংয়ের কিঞ্চিৎ শাহ। প্রেমিকাও মোটে সময় নিলেন না হ্যাঁ বলতে। তৎক্ষনাৎ তাঁর হাতে আংটি পরিয়ে দিলেন কিঞ্চিৎ। এই দৃশ্য দেখার পর থেকেই শোরগোল পড়ে গিয়েছে নেটদুনিয়ায়।\n\nবুধবার এশিয়াকাপের ময়দানে ভারতের বিরুদ্ধে খেলতে নামে হংকং। এই ম্যাচে জয় নিয়ে একরকম নিশ্চিতই ছিলেন তবে সেই জয় সে ২০ ওভারে তাদের ১০টি উইকেট তুলতে পারবে না, তা ভাবতে পারেননি অনেকেই। টসে জিতে ব্যাট করার সিদ্ধান্ত নেয় ভারত। আবেশ খান একাই দিলেন ৫৩ রান। অর্শদীপ সিংহ দেন ৪৪ রান। এই দু’জনের আট ওভারেই হংকং তুলে নেয় ৯৭ রান। সূর্যকুমার যাদবের অর্ধশতরান সহ ১৯২ তোলে ভারত। ভারতের বিরুদ্ধে পাঁচ উইকেটে হারতে হয়েছে হংকংকে।\n\nকিন্তু এই হার কোনও প্রভাব ফেলতে পারেনি কিঞ্চিতের সিদ্ধান্তে।\n\nহংকং-এর পরবর্তী ম্যাচ পাকিস্তানের বিরুদ্ধে। সেই ম্যাচ যে জিতবে, সেই দলই পৌঁছে যাবে সুপার ফোরে। এবার দেখা হংকং কি পারবে সুপার ফোরে?\n\nআরও পড়ুন - ব্যাটে-বলে দুরন্ত টিম ইন্ডিয়া, হংকংকে ৪০ রানে হারিয়ে সুপার ফোরে রোহিত-বিরাটরা",
    "অঘটনের স্বপ্ন হংকংয়ের": "৬ মার্চ ২০২০ থেকে ১১ জুলাই ২০২২ ৮৫০ দিন; দীর্ঘ এই সময় ক্রিকেটের বাইরে ছিল হংকং। এত লম্বা বিরতিতেও ক্রিকেটের প্রতি ভালোবাসা, স্পৃহা, আগ্রহ ও চেষ্টায় ত্রুটি পড়েনি। গত আগস্টে আবার মাঠে ফেরার সুযোগ যখন এলো দু’হাতে তা লুফে নেন হংকং ক্রিকেটাররা। ওমানে এশিয়া কাপ কোয়ালিফাইং রাউন্ডে সামর্থ্যরে সবটুকু উজাড় করে এশিয়া কাপের মূল পর্বে উঠে এসেছে তারা। ২০০৮, ২০১৮ সালের মতো এবারও ভারত-পাকিস্তানের গ্রুপে পড়তে হয়েছে দলটিকে। তবুও ভয় নেই হংকংয়ের। যেমন সেরাটা দেওয়ার মন্ত্রে সফল হয়ে এসেছেন মূল পর্বে, তেমনি এশিয়ার জায়ান্টদের ভড়কে দিয়ে হংকং পথ ধরতে চায় অঘটনের।\n\nবই পড়ে সাইকেল চালানো শেখা যায় না এই সত্য সবাই জানে। হংকং ক্রিকেটাররা তা যেন পাল্টে দিলেন! করোনায় বাধা পড়া ক্রিকেটের ওই ৮৫০ দিনে তাদের ক্রিকেট প্রস্তুতি ছিল মনিটরবন্দি। মোবাইলে বা কম্পিউটারে জুম কলে দলীয় আলোচনা সেরেছিলেন হংকং ক্রিকেটাররা। করোনার কারণে ওই সময়ে বিশ্বের আর সব দেশের মতো হংকংয়ের সব কার্যক্রমই ছিল বন্ধ। সেখানে ক্রিকেট তো দূর অতীত। হংকংয়ে মাত্র একটি মাঠই আছে। তাতে আবার মাটির পিচ নেই। দুটো ব্যক্তিমালিকানাধীন টার্ফ, একটি সরকারি। এই তিন টার্ফে খেলেই প্রস্তুতি নিতে হয় ক্রিকেটারদের। করোনায় তাও বন্ধ হয়ে যায়।\n\nএশিয়া কাপের প্রস্তুতি নেওয়ার আগে জুম মিটিং বেশি হয়েছিল দলটির। এরপর ওমানে হলো বাছাইপর্ব। এর আগে গত বছর মার্চে এশিয়ার পূর্বাঞ্চল থেকে মালয়েশিয়া, নেপাল, সিঙ্গাপুর ও থাইল্যান্ডের সঙ্গে লড়াইয়ে জিতে মূল বাছাইপর্ব নিশ্চিত করে হংকং। এই অঞ্চল থেকে সিঙ্গাপুরও সেরা চারে ওঠে। পশ্চিমাঞ্চল থেকে মূল পর্বে ওঠে কুয়েত ও আরব আমিরাত। এই চার দল থেকে মাত্র একটি দল উঠবে এশিয়া কাপের মূল পর্বে। চার দলের জন্যই যা বড় চ্যালেঞ্জিং। হংকং এই চ্যালেঞ্জটা নিয়েছে। বাছাইপর্বে টানা তিন ম্যাচেই দলটি জিতেছে ৮ উইকেটে।\n\nদু’বছর পর আবারও এশিয়ার সেরা আসরে খেলা হংকং ক্রিকেটের জন্য পুনর্জাগরণ বলা যায়। সবশেষ এশিয়া কাপের বছর ২০১৮তে তারা ওয়ানডে স্ট্যাটাস হারায়। এই ফরম্যাটে তাদের শেষ উপস্থিতিও ছিল এশিয়া কাপেই। ওয়ানডেতে পিছিয়ে গেলেও টি-টোয়েন্টিতে এগিয়েছে হংকং। ২০১৪ বিশ্বকাপে প্রথমবার খেলতে আসা দলটি চট্টগ্রামে স্বাগতিক বাংলাদেশকে হারিয়ে নিজেদের প্রথম টি-টোয়েন্টি জয় উদযাপন করে। এরপর ২০১৬ বিশ্বকাপেও প্রথম রাউন্ডে খেলেছে হংকং। দুর্ভাগ্যবশত টানা দুটি টি-টোয়েন্টি বিশ্বকাপে খেলতে পারেনি দলটি। ২০২১-এ বাদ পড়ার পর ২০২২ বিশ্বকাপ বাছাইপর্ব টপকাতে ব্যর্থ হয়। এই ব্যর্থতা দীর্ঘদিন খেলতে না পারার কারণেই। ৮৫০ দিনের বিরতির পর ওই আসরেই প্রথম মাঠে নামেন তারা। তবে এই আসর দিয়ে অভ্যস্ততা আবার ফিরিয়ে আনেন হংকং ক্রিকেটাররা। তাই এশিয়া কাপের বাছাইয়ে এই সাফল্য।\n\nভারত-পাকিস্তানের গ্রুপে তাদেরকে ‘ক্ষুদ্র’ হিসেবেই দেখা হচ্ছে। কিন্তু হংকং কোচ আয়ারল্যান্ডের সাবেক তারকা ক্রিকেটার ট্রেন্ট জনস্টন মোটেও এমন ভাবছেন না। উল্টো জানালেন অঘটন উপহার দিতে সম্পূর্ণ প্রস্তুত তার দল, ‘আমরা বড় প্রতিপক্ষের গ্রুপে পড়েছি এটা ঠিক। কিন্তু আমরা নিজেদের পরিকল্পনা প্রতিফলন করতে চাই এবং একটি অঘটন দিতে চাই। আমরা জানি এটা একটু কঠিন স্বপ্ন। কিন্তু ভারত-পাকিস্তানের মতো প্রতিপক্ষের সঙ্গে যখন খেলবেন ভেতর থেকে আপনার সেরাটাই বেরিয়ে আসবে।’ অনুশীলন করতে না পারায় ব্যর্থ হয়েছে হংকং ২০২২ বিশ্বকাপ বাছাইয়ে। তবে ওই প্রস্তুতিটা এশিয়া কাপ বাছাইয়ে সফল হতে সাহায্য করেছে বলে জানান জনস্টন, ‘আমাদের জন্য জুলাইয়ের বিশ্বকাপ বাছাইপর্বটা দারুণ উপলক্ষ ছিল। কিন্তু অনেক দিনের জড়তায় আমরা বাজে করেছি। তাই সবাই পণ করেছিলাম যেন এশিয়া কাপ বাছাইপর্বে সফল হই। আমরা নিজেদের পণ রেখেছি।’\n\n১৯৬৯ সালে আইসিসির সহযোগী সদস্য হয়েছিল হংকং ক্রিকেট। সেই থেকে দেশটির ক্রিকেট চলছে প্রবাসীদের দিয়ে। এমনকি বর্তমান দলের অধিনায়ক নিজাকাত খানও একজন পাকিস্তানি। তার বিশ্বাস ধীরে হলেও এখন টি-টোয়েন্টির প্রসারে হংকংয়ে ক্রিকেটের জনপ্রিয়তা বেড়েছে। স্থানীয়রা শনি ও রবিবারের টি-টোয়েন্টি লিগ এবং সিক্স এ সাইড ক্রিকেট লিগে অংশ নেয়। তরুণরাও উঠে আসছে এই খেলার প্রতি আগ্রহ নিয়ে। ‘অনেক তরুণ এখন হংকংয়ের লিগে খেলে। আমাদের বড় পরিসরে লিগ হয় না। এক মাঠেই কয়েক ম্যাচ হয় দুই দিনব্যাপী। আবার পরের সপ্তাহের শনি-রবিবার লিগের ম্যাচ হয়। এখানে যেসব তরুণ খেলছে আশা করি ওরা ভবিষ্যতে দেশের হয়ে খেলবে। আমি যখন হংকং ক্রিকেটের সঙ্গে বেড়ে উঠেছি তার চেয়ে খুব ভালো অবস্থা এখন দেশটির ক্রিকেটে। সবচেয়ে বড় কথা আমরা এখন বেশি আন্তর্জাতিক ম্যাচ পাচ্ছি’ বলেন নিজাকাত।\n\n২০১৮ এশিয়া কাপ ওয়ানডে ফরম্যাটের হলেও হংকংয়ের মনে রাখার মতো ম্যাচ আছে। সেবার দুবাই ইন্টারন্যাশনাল মাঠে ভারতকে প্রায় হারিয়ে দিচ্ছিল তারা। ভারতের ৭ উইকেটে ২৮৫ রানের জবাবে নিজাকাত-অংশুমান ১৭৪ রানের ওপেনিং জুটিতে ৮ উইকেটে ২৫৯ রান করে হংকং। ২৬ রানে হারা ম্যাচে নিজাকাতের ব্যাট থেকে আসে ১১৫ বলে ৯২ রানের ইনিংস। এমন খেলাই আবার ফেরাতে চায় হংকং, যা তাদের ক্রিকেটকে আরও একটু এগিয়ে দেবে।",
    "নিজের ওপরেই বিরক্ত কোহলি হংকং ম্যাচের আগে অনুশীলন ছেড়ে গা ঘামালেন জিমে": "বাংলা হান্ট নিউজ ডেস্ক: পাকিস্তানের বিরুদ্ধে হাড্ডাহাড্ডি লড়াইয়ের পর পাওয়া গিয়েছিল অসাধারণ একটি জয়। তারপর আপাতত ফুরফুরে মেজাজে রয়েছেন ভারতীয় ক্রিকেটাররা। ম্যাচ জিতলেও বেশকিছু খামতি ভারতীয় দলের খেলায় ছিল। সেগুলি যাতে পরের ম্যাচগুলিতে পুনরাবৃত্তি না ঘটে সে ব্যাপারে দিকে নজর রাখছেন করোনা থেকে সুস্থ হয়ে ফেরা ভারতীয় কোচ রাহুল দ্রাবিড়। রোহিত শর্মা এশিয়া কাপের আগের ফরমেট ছিলেন তার একটি ম্যাচে রান না পাওয়া নিয়ে খুব বিচলিত নন কেউই। কিন্তু চিন্তা সকলের রয়েছে বিরাট কোহলিকে নিয়ে।\n\nরবিবার নিজে যখন ব্যাট করতে নেমেছিলেন বিরাট কোহলি তখন ভারতীয় দল লোকেশ রাহুলকে দ্রুত হারিয়ে চাপে পড়ে গিয়েছে। নিজের দ্বিতীয় বলেই অফস্টাম্পের বাইরে খোঁচা দিয়েও স্লিপে ফখর জামানের হাত থেকে ক্যাচ পড়ে যাওয়ায় বেঁচে যান বিরাট কোহলি। এরপর ভাগ্যক্রমে একটি ছক্কাও ব্যাটের কানায় লেগে চলে আসে তার ঝুলিতে। দু-তিনটি দৃষ্টিনন্দন শটও এরপর খেলেন বিরাট কোহলি। কিন্তু রোহিত শর্মা আউট হওয়ার পরে সময়ের ব্যবধানে দায়িত্বজ্ঞানহীন এর মত একটি বড়সড় খেলতে গিয়ে ফের একবার বড় রান করতে ব্যর্থ হয়েছেন তিনি।\n\nএরপরে তার কড়া সমালোচনা করেছিলেন সুনীল গাভাস্কার। তিনি বলেছিলেন যে খাবে বিরাট কোহলি এবং রোহিত শর্মা গুরুত্বপূর্ণ সময়ে নিজেদের উইকেট ছুঁড়ে এসেছেন তা ক্ষমার অযোগ্য। ক্ষিপ্ত গাভাস্কার এতটাই সহ্য সীমা অতিক্রম করে গিয়েছিলেন যে তিনি এই কথা ও বলে দেন যে হংকং এর বিরুদ্ধে রোহিত শর্মা এবং বিরাট কোহলিকে দলের বাইরে রেখেই যেন হার্দিককে অধিনায়ক করে একাদশ নামান রাহুল দ্রাবিড়।\n\nতবে তেমনটা হওয়ার সম্ভাবনা নেই বললেই চলে। ইতিমধ্যে ভারতীয় দল নিজেদের পরবর্তী ম্যাচের প্রস্তুতি নিতে শুরু করে দিয়েছে যেখানে বিরাট কোহলি নিশ্চিতভাবেই অংশ হবেন দলের। চলতি এশিয়া কাপে সংযুক্ত আরব আমিরশাহী, নেপালের মতো দেশগুলিকে হারিয়ে যোগ্যতা অর্জন করেছে হংকং। কিন্তু যোগ্যতা অর্জন পর্ব একরকম ব্যাপার আর মূলপর্ব সম্পূর্ণ অন্যরকম ব্যাপার। সেখানে হংকং খুব একটা লড়াই করতে পারবেন না বলেই সকলের ধারণা। এই হংকং এর বিরুদ্ধে মাঠে নামার আগেই সিমের অফার মতো গা ঘামাতে দেখা গেল প্রাক্তন ভারত অধিনায়ককে।\n\nনিজের সোশ্যাল মিডিয়া একাউন্টে নিজের ওয়ার্ক আউটের ছবি পোস্ট করেছেন প্রাক্তন ভারত অধিনায়ক। এশিয়া কাপ শুরুর আগে বিরাট কোহলি একটি সাক্ষাৎকারে জানিয়েছিলেন যে গত একমাস কতটা মানসিক চাপে ছিলেন তিনি। ইংল্যান্ড সফরের পর তার মানসিক চাপ এতটাই বেড়ে গিয়েছিল যে প্রায় একমাস ব্যাটে হাতই লাগাননি তিনি। তবে হংকং ম্যাচের আগে বিরাটের অনুশীলনের ছবি দেখে এখন স্পষ্ট ভাবেই বোঝা যাচ্ছে যে সেই খারাপ সময়কে পিছনে ফেলে এসেছেন এই তারকা। ফর্মে ফেরার জন্য খুব ভালো সুযোগ রয়েছে তার পরের ম্যাচে। সেই সুযোগটি দু’হাত দিয়ে জড়িয়ে ধরতে চাইবেন কোহলি।",
    "Raju Sahani: থাইল্যান্ড-ব্যাঙ্কক-হংকং-এ ৩টি কোম্পনির মালিক হালিশহর পুরসভার চেয়ারম্যান রাজু!": "বাসুদেব চট্টোপাধ্য়ায়: চিটফান্ড কাণ্ডে জড়িয়ে জেল ঠাঁই হয়েছে হালিশহর পুরসভার তৃণমূলের চেয়ারম্য়ান রাজু সাহানির। সেই রাজু সাহানিকে ১৪ দিন জেল হেফজতে রাখার নির্দেশ দিল আদালত। রাজু সাহানির সঙ্গে যে চিটফান্ডের সরাসরি যোগ রয়েছে সেই সম্পর্কে বিস্তারিত তথ্য আদালতে জমা দিল সিবিআই। এদিন রাজুর পক্ষে তাঁর জামিনের আবেদন করেন আইনজীবী প্রদীপ কর ও সৌমেন চট্টোপাধ্যায়। তিনি বলেন, বর্ধমান সন্মার্গের সঙ্গে রাজুর সরাসরি যোগসাজসের কোনও তথ্য দিতে পারেনি সিবিআই। রাজুর পরিবারের একাধিক লোকজন ব্যবসা করেন। তাই তাঁর বাড়ি থেকে যে নগদ টাকা উদ্ধার হয়েছে তা পাওয়া অস্বাভাবিক নয়। রাজুর পক্ষে তাঁর আইনজীবী আরও বলেন, চিটফান্ড কাণ্ডে যারা মূল অভিযুক্ত তারা জামিন পেয়ে বাইরে ঘুরছে। তারা প্রমাণ নষ্ট করতে পারছে না। তাহলে রাজু কীভাবে প্রমাণ নষ্ট করবে?\n\nআরও পড়ুন-Raju Sahani: চিটফান্ড মামলায় গ্রেফতার হালিশহর পুরসভার চেয়ারম্যান, কীভাবে উত্থান এই তৃণমূল নেতার!\n\nএদিন সিবিআইয়ের আইনজীবী শিবেন্দ্র সাচ্চান তাঁর পাল্টা সওয়ালে রাজুর বিরুদ্ধে বিস্ফোরক তথ্য তুলে ধরেন। তিনি বলেন, হংকং, থাইল্যান্ড ও ব্যাংককে রাজুর ৩টি কোম্পানির হদিস পাওয়া গিয়েছে। থাইল্যান্ডের একটি ব্যাঙ্কে অ্যাকাউন্ট খোলা হয়েছে সৌম্যরূপ ভৌমিক নামে রাজুর এক ঘনিষ্ঠের নামে। ওই অয়াউন্ট খুলতে সাহায্য করেছে রাজু। সৌম্যরূপ পলাতক থাকাকালীন রাজুর বাড়িতেই ছিল। মোবাইল টাওয়ার লোকশন-সহ আরও অনেক তথ্য সিবিআইয়ের কাছে এসেছে। তাই আরও তথ্য পাওয়ার জন্য রাজুকে হেফাজতে নেওয়া প্রয়োজন।\n\nউল্লেখ্য, গত শুক্রবার হালিশহর পুরসভার চেয়ারম্যান রাজু সাহানিকে তাকে তার নিউ টাউনের ফ্ল্য়াট থেকে গ্রেফতার করে সিবিআই। তার বাড়ি থেকে ৮০ লাখ টাকা উদ্ধার করা হয়। নিউ টাউনের ফ্ল্যাট ছাড়াও হালিশহরে তাঁর নিজের বাড়ি ও অন্য়ান্য জায়গা থেকে বিপুল টাকার সম্পত্তির সন্ধান পাওয়া গিয়েছে। নিউটাউনের পাশাপাশি এ রাজ্য় ও বেঙ্গালুরুতে মোট ৩টি ফ্ল্যাটের সন্ধান পেয়েছে সিবিআই। সিটিসেন্টার ২ এর সামনে একটি দোকান রয়েছে। নিউ টাউনের অ্যাকশন এরিয়া ২-এ ফ্ল্যাট রয়েছে রাজুর। সেখানে একটি আবাসনের বারোতলায় থাকেন রাজুর স্ত্রী ও সন্তান। জানা যাচ্ছে ওই আবাসনের এক একটি ফ্ল্যাটের দাম কোটি টাকার উপরে। এরকম একটি আবাসনের ৯ তলাতেও একটি ফ্ল্যাট রয়েছে। কিন্তু কীভাবে এত সম্পত্তির মালিক রাজু। কীভাবে তাঁর উত্থান?\n\nএকসময় হালিশহরের দাপুটে সিপিএম নেতা ছিলেন লক্ষ্ণণ সাহানি। লোহার ব্যবসা করতেন। সিপিএমের টিকিটে কাউন্সিলরও হয়েছিলেন। পরে তিনি যোগ দেন তৃণমূল কংগ্রেসে। ২০১০ সালে হালিশহরের ১১ নম্বর ওয়ার্ড থেকে তৃণমূলের কাউন্সিলর নির্বাচিত হন লক্ষ্ণণ সাহানি। ২০১২ সালে পুরসভার ভাইস চেয়ারম্যান নির্বাচিত হন। পরে সেই জায়গাটা দখল করেন লক্ষ্ণণ সাহানির ছেলে রাজু সাহানি।\n\n২০১৫ সালে হালিশহর পুরসভার ২২ নম্বর ওয়ার্ড থেকে নির্বাচনে দাঁড়িয়ে যেতেন রাজু সাহানি। ২০২১ সালে ২০ নম্বর ওয়ার্ড থেকে দাঁড়িয়ে জয়লাভ করেন রাজু। সূত্রের খবর, করোনা কালে ২০২০ সালে হালি শহর পুরসভার নির্বাচন করা সম্ভব হয়নি। তখন পুরো প্রশাসক হিসেবে চেয়ারম্যান অংশুমান রায় কিছুদিন দায়িত্বে ছিলেন। তারপর সেখান থেকে তিনি সরে আসেন। এরপর পুর প্রশাসকের সেই জায়গা দখল করেন রাজু। পরবর্তীতে নির্বাচন হলে, চেয়ারম্যান হন রাজু।\n\n(Zee 24 Ghanta App দেশ, দুনিয়া, রাজ্য, কলকাতা, বিনোদন, খেলা, লাইফস্টাইল স্বাস্থ্য, প্রযুক্তির লেটেস্ট খবর পড়তে ডাউনলোড করুন Zee 24 Ghanta App)",
    "Mainland China reports first Monkeypox case in Chongqing city of West China dgtl - Anandabazar": "প্রথম মাঙ্কিপক্স আক্রান্তের সন্ধান পাওয়া গেল চিনের মূল ভূখণ্ডে। চিনের পশ্চিম অংশের বড় শহর চংকিং-এর বাসিন্দা ওই ব্যক্তি সম্প্রতি বিদেশভ্রমণ সেরে দেশে ফিরেছিলেন। ওয়াল স্ট্রিট জার্নালের তরফে চংকিং স্বাস্থ্য প্রশাসনকে উদ্ধৃত করে জানানো হয়েছে, ওই ব্যক্তি কবে দেশে ফিরেছেন, সে বিষয়ে সুনির্দিষ্ট তথ্য নেই স্থানীয় প্রশাসনের কাছে। ওয়াল স্ট্রিট জার্নালের তরফে আরও জানানো হয়েছে, ওই ব্যক্তি বিমানবন্দরে নামার পরে তাঁকে বাধ্যতামূলক নিভৃতবাসে রাখা হয়। প্রসঙ্গত, কোভিড অতিমারি শুরু হওয়ার পর থেকেই চিন এই নিয়ম চালু রেখেছে। নিভৃতবাসে থাকার সময়েই ওই ব্যক্তির শরীরে মাঙ্কিপক্সের নানা উপসর্গ প্রকট হয়ে ওঠে। পরে পরীক্ষাতেও দেখা যায়, ওই ব্যক্তি মাঙ্কিপক্সে আক্রান্ত হয়েছেন। পরীক্ষার ফলাফল সামনে আসার পরেই সে দেশে মাঙ্কিপক্সের চিকিৎসার জন্য নির্দিষ্ট হাসপাতালে ভর্তি করানো হয়।\n\nচংকিং স্বাস্থ্য প্রশাসনের তরফে একটি নির্দেশিকা জারি করে বলা হয়েছে, যে সব ব্যক্তি মাঙ্কিপক্স আক্রান্তের সংস্পর্শে এসেছিলেন, তাঁদের বিশেষ পর্যবেক্ষণে রাখা হবে। শহরের মুখ্য স্বাস্থ্য আধিকারিক বলেন, “আক্রান্ত ব্যক্তি চংকিং-এ নামার পরেই দ্রুত প্রয়োজনীয় পদক্ষেপ করা হয়েছে। ওই ব্যক্তি শহরের অন্যত্র কোথাও যাননি।”\n\nএর আগে হংকং-এর এক ব্যক্তি মাঙ্কিপক্সে আক্রান্ত হয়েছিলেন। ৩০ বছরের ওই ব্যক্তি আমেরিকা, কানাডা ঘুরে ফিলিপিন্স হয়ে হংকং-এ ফিরেছিলেন। তবে চিনের মূল ভূখণ্ডে মাঙ্কিপক্সে আক্রান্ত হওয়ার ঘটনা এই প্রথম প্রকাশ্যে এল।",
    "Asia Cup 2022: কোহলির অর্ধশতরানে হংকং-কে বিরাট লক্ষ্যমাত্রা ভারতের": "দুবাই, 31 অগস্ট: ইঙ্গিতটা দিয়েছিলেন প্রথম ম্যাচেই ৷ আর এশিয়া কাপের দ্বিতীয় ম্যাচে অর্ধশতরান করে আলোয় ফিরলেন বিরাট কোহলি ৷ আন্তর্জাতিক টি-20'তে প্রাক্তন ভারত অধিনায়কের 31তম অর্ধশতরান (Virat Kohli scores 31st fifty in T20I) আর সূর্যকুমার যাদবের (Suryakumar Yadav) ধুমধাড়াক্কা ব্যাটিং'য়ে হংকং'য়ের সামনে 193 রানের লক্ষ্যমাত্রা রাখল টিম ইন্ডিয়া ৷\n\nদুবাই আন্তর্জাতিক স্টেডিয়ামে এদিন টস জিতে রান তাড়া করার সিদ্ধান্ত নেয় হংকং ৷ গত ম্যাচের নায়ক হার্দিক পান্ডিয়াকে (Hardik Pandya) বিশ্রাম দিয়ে এদিন ঋষভ পন্থ প্রথম একাদশে আসেন ৷ রানে ফিরলেও কেএল রাহুলের ব্যাটিং এদিন একেবারেই রাহুলসুলভ ছিল না ৷ 39 বল খরচ করে 36 রান করলেন দক্ষিণী ওপেনার ৷ 21 রানের বেশি লম্বা হয়নি অধিনায়ক রোহিত শর্মার ইনিংস ৷ এরপরই হাল ধরেন বিরাট কোহলি-সূর্যকুমার যাদব ৷\n\nঅ্যাঙ্কর ইনিংসে যখন অর্ধশতরানের দিকে এগোতে থাকেন কোহলি, তখন পাওয়ার হিটিংয়ে হংকং বোলারদের নাভিশ্বাস তুলে দেন সূর্য ৷ 40 বলে অর্ধশতরান পূর্ণ করে টি-20'তে অধিনায়ক রোহিত শর্মার অর্ধশতরানের ট্যালি স্পর্শ করেন বিরাট ৷ অন্যদিকে বিধ্বংসী সূর্যকুমার মাত্র 22 বলে হাফসেঞ্চুরি করেন ৷ শেষ ওভারে হারুন আরশাদকে ঠেঙিয়ে 26 রান সংগ্রহ করেন মুম্বই ইন্ডিয়ান্স ব্যাটার ৷ মাত্র 26 বলে 6টি চার এবং ছয় ছক্কায় 68 রানে অপরাজিত থেকে যান সূর্য (Suryakumar Hits 68 runs from just 26 balls) ৷\n\nআরও পড়ুন: হংকং'য়ের বিরুদ্ধে নামার আগে দুঃসংবাদ, রোহিতদের জরিমানা\n\nঅন্যদিকে বিরাট অপরাজিত থাকেন 59 রানে (44 বল) ৷ তাঁর ইনিংসে ছিল 1টি চার এবং 3টি ছয় ৷ তৃতীয় উইকেটে এই দুই ব্যাটারের অবিভক্ত 98 রানের জুটি ভারতকে 192 রানে পৌঁছে দেয় ৷ আজকের ম্যাচ জিতলেই এশিয়া কাপে শেষ চার নিশ্চিত করবেন রোহিত শর্মা অ্যান্ড কোম্পানি ৷",
    "সংক্ষিপ্ত বিশ্ব সংবাদ: ২৩ সেপ্টেম্বর ২০২২": "আমাদের চারপাশে অসংখ্য ঘটনা ঘটছে প্রতিদিনই। এর মধ্যে হয়তো আলোচনায় আসে হাতেগোনা কিছু। তবে সময় ও পরিস্থিতির পরিপ্রেক্ষিতে গুরুত্বপূর্ণ হয়ে ওঠে বেশকিছু বিষয়। এগুলো জানা না থাকলে অনেক ক্ষেত্রেই পিছিয়ে পড়তে হয়। এ কারণে বিশ্বের বিভিন্ন প্রান্তে ঘটে যাওয়া নানা ঘটনা থেকে সংক্ষেপে গুরুত্বপূর্ণ কিছু সংবাদ থাকছে জাগো নিউজের পাঠকদের জন্য-\n\nকাবুলে মসজিদে বিস্ফোরণ, নিহত অন্তত ৪\n\nআফগানিস্তানের রাজধানী কাবুলে একটি মসজিদের কাছে বিস্ফোরণে অন্তত চারজন প্রাণ হারিয়েছেন। আহত হয়েছেন আরও ১০ জন। শুক্রবার (২৩ সেপ্টেম্বর) বিকেলে নামাজ শেষে মুসল্লিরা মসজিদ থেকে বেরোনোর সময় এ বিস্ফোরণ ঘটে। কাবুল পুলিশের মুখপাত্র খালিদ জাদরান বলেন, নামাজের পর মুসল্লিরা মসজিদ থেকে বেরিয়ে আসার সময় বিস্ফোরণ ঘটে। হতাহতদের সঠিক সংখ্যা এখনো স্পষ্ট নয়। তারা সবাই বেসামরিক নাগরিক।\n\nহংকংকে ছাড়িয়ে এশিয়ার শীর্ষ অর্থনৈতিক কেন্দ্র সিঙ্গাপুর\n\nহংকংকে ছাড়িয়ে এশিয়ার শীর্ষ অর্থনৈতিক ও বিশ্ববাণিজ্যের তৃতীয় কেন্দ্র হয়ে উঠলো সিঙ্গাপুর। যেখানে এই র্যাঙ্কিংয়ে নিউইয়র্ক এবং লন্ডনকে প্রথম ও দ্বিতীয় স্থানে রাখা হয়েছে। গ্লোবাল ফিনান্সিয়াল সেন্টার ইনডেক্সের (জিএফসিআই) তালিকায় হংকং করোনা মহামারি ও বিদেশ ভ্রমণে বিধিনিষেধের কারণে এবার চতুর্থ স্থানে রয়েছে। এই তালিকায় সান ফ্রান্সিসকো শীর্ষ পাঁচের মধ্যে জায়গা করে নিয়েছে।\n\nপ্লেনে ক্রুর মাথায় ঘুষি, আজীবন নিষিদ্ধ যাত্রী\n\nপ্লেনে ক্রুর মাথায় ঘুষি মারায় লস এঞ্জেলেস আন্তর্জাতিক বিমানবন্দর থেকে এক যাত্রীকে গ্রেফতার করা হয়েছে। এরপর বৃহস্পতিবার (২২ সেপ্টেম্বর) আলেকজান্ডার তুং কু লে নামের ওই ব্যক্তিকে আদালতে হাজির করার প্রক্রিয়া শুরু হয়। জানা গেছে, মেক্সিকো থেকে যুক্তরাষ্ট্রে যাচ্ছিল প্লেনটি। এসময় প্লেনের ক্রুর মাথার পেছন দিকে ঘুষি মারতে দেখা যায় তাকে। এ ধরনের একটি ভিডিও সামাজিক যোগাযোগমাধ্যমেও ছড়িয়ে পড়েছে।\n\nমূল্যস্ফীতি মোকাবিলায় ধনীদের ওপর কর বসাচ্ছে স্পেন\n\nউচ্চ মূল্যস্ফীতির প্রভাব মোকাবিলায় ধনীদের ওপর কর আরোপ করছে স্পেন। দেশটিতে এখন বামপন্থি সরকার ক্ষমতায়। তারা মধ্যবিত্ত ও গরিবদের ওপর থেকে বোঝা কমাবার জন্য এই অভিনব পরিকল্পনা হাতে নিয়েছে। স্পেনের অর্থমন্ত্রী মারিয়া জেসাস মন্টেরো বলেছেন, আমরা মিলিওনিয়ারদের কথা বলছি। তারাই দেশের এক শতাংশ মানুষ, যাদের হাতে প্রচুর অর্থ আছে।\n\nভারতের বৈদেশিক মুদ্রার রিজার্ভ নিম্নমুখী\n\nভারতের বৈদেশিক মুদ্রার রিজার্ভ কমেছে উল্লেখযোগ্য হারে। রিজার্ভ ব্যাংক অব ইন্ডিয়ার প্রকাশিত তথ্য অনুযায়ী, ১৬ সেপ্টেম্বর শেষ হওয়া সপ্তাহে ভারতের বৈদেশিক মুদ্রার রিজার্ভ ৫ দশমিক ২২ বিলিয়ন ডলার কমে ৫৪৫ দশমিক ৬৫ বিলিয়ন ডলারে দাঁড়িয়েছে। প্রতিবেদনে বলা হয়, একই সময়ে ভারতের ফরেন কারেন্সি অ্যাসেট বা বৈদেশিক মুদ্রার সম্পদ ৪ দশমিক ৭০ বিলিয়ন ডলার কমে ৪৮৪ দশমিক ৯০ বিলিয়ন ডলারে দাঁড়িয়েছে। তাছাড়া স্বর্ণের রিজার্ভ ৪৫৮ মিলিয়ন ডলার কমে ৩৮ দশমিক ১৯ বিলিয়ন ডলারে দাঁড়িয়েছে।\n\nসিঙ্গাপুরে মূল্যস্ফীতি বেড়ে ১৪ বছরে সর্বোচ্চ\n\nসিঙ্গাপুরে মূল্যস্ফীতির হার বেড়েই চলেছে। চলতি বছরের আগস্টে মূল্যস্ফীতি বেড়ে ১৪ বছরের মধ্যে সর্বোচ্চ হয়েছে দেশটিতে। কারণ খাদ্য ও পরিষেবার খরচ বেড়েছে ব্যাপকভাবে।\n\nবন্যার ধাক্কা সামলাতে ঋণখেলাপির পথে পাকিস্তান\n\nভয়াবহ বন্যার আর্থিক ক্ষতি মোকাবিলায় পাকিস্তানের বৈদেশিক ঋণের কিস্তি পরিশোধ স্থগিত এবং দাতাদের সঙ্গে আলোচনার মাধ্যমে ঋণ পুনর্গঠন করা উচিত বলে মনে করছে জাতিসংঘ। শুক্রবার (২৩ সেপ্টেম্বর) সংস্থাটির একটি নীতিগত স্মারকলিপির বরাতে এ তথ্য জানিয়েছে ব্রিটিশ দৈনিক দ্য ফিন্যান্সিয়াল টাইমস।\n\nআমিরাতের কাছে আকাশ প্রতিরক্ষা ব্যবস্থা বিক্রি করবে ইসরায়েল\n\nসংযুক্ত আরব আমিরাতের কাছে আকাশ প্রতিরক্ষা ব্যবস্থা বিক্রি করতে যাচ্ছে ইসরায়েল। ফলে যেকোনো ধরনের ড্রোন হামলাকে প্রতিহত করতে সক্ষম হবে উপসাগরীয় দেশটি। ধারণা করা হচ্ছে দেশ দুইটির মধ্যে সম্পর্ক ক্রমেই জোরদার হচ্ছে।\n\nসিরিয়া উপকূলে অভিবাসীবাহী নৌকাডুবির ঘটনায় ৬১ জনের প্রাণহানি\n\nসিরিয়ার উপকূলে অভিবাসী ও শরণার্থীবাহী একটি নৌকা ডুবে যাওয়ার ঘটনায় ৬১ জনের প্রাণহানি হয়েছে। নৌকাটি লেবানন থেকে আসছিল। সিরিয়া ও লেবাননের সরকার এ তথ্য নিশ্চিত করেছে। শুক্রবার (২৩ সেপ্টেম্বর) লেবাননের পরিবহনমন্ত্রী বলেন, বৃহস্পতিবারের দুর্ঘটনায় অন্তত ৬১ জনের মৃত্যু হয়েছে।\n\nমেক্সিকোতে বন্দুক হামলায় নিহত ১০\n\nমেক্সিকোর একটি পানশালায় বন্দুকধারীর হামলায় অন্তত ১০ জন নিহত হয়েছেন। গত বুধবার রাতে গুয়ানাজুয়াতো রাজ্যের তারিমোরো শহরে এ হামলার ঘটনা ঘটে। দেশটির আঞ্চলিক প্রসিকিউটর অফিস জানায়, নির্বিচারে গুলি চালিয়ে গুয়ানাজুয়াতো রাজ্যের তারিমোরো শহরে ১০ জনকে হত্যার ঘটনা ঘটে। ঘটনাস্থল থেকে ৯ জনের মরদেহ উদ্ধার হয়। গুরুতর আহত একজনেকে হাসপাতালে নেওয়া হলে সেখানে মারা যান তিনি।\n\nএমএসএম/এএসএম",
    "হংকংয়ে গ্রেপ্তার বিশিষ্ট সাংবাদিক – DW – 08.09.2022": "পুলিশকে আইডি কার্ড না দেখানোয় হংকংয়ে গ্রেপ্তার সাংবাদিক। কিছুদিনের মধ্যেই তার অক্সফোর্ড যাওয়ার কথা ছিল।\n\nহংকং জার্নালিস্ট অ্যাসোসিয়েশনের চেয়ারম্যান রনসন চানকে বুধবার গ্রেপ্তার করেছে পুলিশ। চানের সংবাদমাধ্যম চ্যানেল চ্যানেল সি জানিয়েছে, চান এবং তার এক সহকর্মী শহরের মং কক অঞ্চলে গেছিলেন। সেখানে পুলিশ তাদের কাছে আইডি কার্ড দেখতে চায়। চান আইডি কার্ড দেখাতে অস্বীকার করেন। তারপরেই তাকে গ্রেপ্তার করা হয়।\n\nচানের বিরুদ্ধে জাতীয় নিরাপত্তা আইন এবং দেশদ্রোহের মামলা দায়ের করা হয়েছে। এই মামলায় জামিন পাওয়ার কোনো সুযোগ নেই।\n\nআগামী কিছুদিনের মধ্যেই অক্সফোর্ডে রয়টার্সের একটি ফেলোশিপ প্রোগ্রামে যাওয়ার কথা ছিল চানের। তার আগেই তাকে গ্রেপ্তার করা হলো।\n\nদীর্ঘদিন ধরেই সংবাদমাধ্যমের স্বাধীনতা নিয়ে লড়াই করছেন চান। এর আগেও পুলিশ একাধিক সাংবাদিককে গ্রেপ্তার করেছে। গণতন্ত্রের পক্ষে আন্দোলন করলেই পুলিশের রোষানলে পড়তে হয়েছএ হংকংয়ের সাংবাদিকদের। এবার সেই তালিকায় যুক্ত হলো চানের নাম।\n\nজাতীয় নিরাপত্তা আইন নিয়ে হংকং এবং তাইওয়ানে তীব্র বিতর্ক চলছে গত কয়েকবছর ধরে। এই আইনের সাহায্যে গণতন্ত্রের কণ্ঠ রোধ করা হচ্ছে বলে অভিযোগ। হংকংয়ে একাধিক সাংবাদিক এবং রাজনৈতিক কর্মীদের জেলে ঢোকানো হয়েছে। তবে চান গ্রেপ্তার হওয়ার পর হংকংজুড়ে নতুন করে আন্দোলন শুরু হয়েছে।\n\nএসজি/জিএইচ (রয়টার্স, এএফপি)",
    "Sports News Live Updates: একনজরে খেলার সব খবর": "জাপান ওপেন থেকে ছিটকে গেলেন লক্ষ্য সেন ও সাইনা নেহওয়াল।\n\nজাপান ওপেন থেকে ছিটকে গেলেন লক্ষ্য সেন ও সাইনা নেহওয়াল।\n\nপাকিস্তানের প্রাক্তন ক্যাপ্টেন Inzamam-ul-Haq বলেন, \"বিরাটকে আত্মবিশ্বাসী লাগছে না।\"\n\nপাকিস্তানের প্রাক্তন ক্যাপ্টেন Inzamam-ul-Haq বলেন, \"বিরাটকে আত্মবিশ্বাসী লাগছে না।\"\n\nপাকিস্তানের বিরুদ্ধে চার নম্বরে খেলতে নামার জন্য মানসিকভাবে প্রস্তুত হচ্ছিলাম: রবীন্দ্র জাদেজা\n\nপাকিস্তানের বিরুদ্ধে চার নম্বরে খেলতে নামার জন্য মানসিকভাবে প্রস্তুত হচ্ছিলাম: রবীন্দ্র জাদেজা",
    "আজ টিভিতে যা দেখবেন (৩১ আগস্ট ২০২২)": "এশিয়া কাপে আজ হংকংয়ের মুখোমুখি ভারত। ইংলিশ প্রিমিয়ার লিগে মাঠে নামবে ম্যানচেস্টার সিটি, লিভারপুল, আর্সেনাল ও টটেনহাম। মেসি-নেইমাররাও মাঠে নামবেন আজ।",
    "Asia Cup 2022: হংকং'য়ের বিরুদ্ধে নামার আগে দুঃসংবাদ, রোহিতদের জরিমানা": "দুবাই, 31 অগস্ট: রবিবাসরীয় হাইভোল্টেজ ম্যাচে 'পাক বধ' করে বুধবার হংকং'য়ের সামনে রোহিত অ্যান্ড কোম্পানি (India to play Hong Kong today) ৷ সুপার ফোর নিশ্চিত করার লক্ষ্যে এশিয়া কাপের দ্বিতীয় ম্যাচের নামার আগে জরিমানা হল ভারতীয় দলের ৷ বাবর আজমদের বিরুদ্ধে ম্যাচে স্লো ওভার-রেটের কারণে ভারতীয় দলের ক্রিকেটারদের ম্য়াচ ফি-র 40 শতাংশ করে কাটা গেল (Team India fined for maintaining slow over rate) ৷ তবে একই কারণে জরিমানা হয়েছে পাকিস্তানেরও ৷\n\nবাবর আজমের দলকে ক্রিকেটারদেরও ম্যাচ ফি থেকে সমপরিমাণ অংক কেটে নেওয়া হয়েছে ৷ রবিবাসরীয় মেগা ম্য়াচের দায়িত্বে থাকা কিউয়ি ম্যাচ রেফারি জেফ ক্রো (Jeff Crowe) জরিমানার নির্দেশ দিয়েছেন দু'দলকে ৷ আইসিসি-র কোড অফ কন্ডাক্টের 2.22 ধারা লঙ্ঘন হওয়ার কারণে জরিমানার কোপে দুই দল ৷ দুই অনফিল্ড আম্পায়ার মাসুদুর রহমান ও রুচিরা পিলিয়াগুরুগে, থার্ড আম্পায়ার রবীন্দ্র উইমালাগিরি এবং ফোর্থ আম্পায়ার গাজি সোহেলের রিপোর্টের ভিত্তিতে এই পদক্ষেপ গৃহীত হয়েছে ৷\n\nযদিও জরিমানার বিষয়ে বিশেষ মাথা না-ঘামিয়ে আপাতত হংকং ম্যাচেই ফোকাস রোহিত ব্রিগেডের ৷ পাকিস্তানের বিরুদ্ধে পাঁচ উইকেটে থ্রিলার জয়ের রেশ ধরে রেখে বুধবার জিতেই শেষ চার নিশ্চিত করতে চাইছে 'মেন ইন ব্লু' ৷ বিশ্ব ক্রিকেটে 'দুধের শিশু' হংকং যে ভারতকে এমন কিছু চ্যালেঞ্জ ছুড়ে দেবে, সে প্রত্যাশাও করছেন না বিশারদরা ৷ তবু সতর্ক ভারতীয় দল ৷\n\nআরও পড়ুন: প্রত্যাবর্তন সবসময় সুখের, পাকিস্তানের বিরুদ্ধে নায়কোচিত পারফরম্যান্সের পর আবেগঘন পান্ডিয়া\n\nঅন্যদিকে পাকিস্তানের বিরুদ্ধে কার্যত একা হাতকে দলকে জেতানোর পুরস্কার পেলেন হার্দিক পান্ডিয়া (Hardik Pandya) ৷ বুধবার প্রকাশিত আইসিসি ক্রমতালিকায় টি-20 ব়্যাংকিং'য়ে (অলরাউন্ডার) আট ধাপ উপরে উঠে এলেন বরোদা অলরাউন্ডার ৷ আট ধাপ উঠে আপাতত পাঁচ নম্বরে হার্দিক ৷ যা তাঁর কেরিয়ার বেস্ট ৷ বল হাতে তিন উইকেট নেওয়ার পাশাপাশি পাকিস্তানের বিরুদ্ধে ব্যাট হাতে গুজরাত টাইটান্স অধিনায়ক 17 বলে খেলেছিলেন অপরাজিত 33 রানের ইনিংস ৷",
    "Rohit Sharma, Asia Cup 2022: রেকর্ডে ধোনি-বিরাটকে টপকে যাবেন রোহিত, হংকংকে হারালেই": "এশিয়া কাপের প্রথম ম্যাচেই দুর্দান্ত জয় পেয়েছে টিম ইন্ডিয়া (Team India)। চিরপ্রতিদ্বন্দ্বী পাকিস্তানকে (India vs Pakistan) পাঁচ উইকেটে হারিয়েছে তারা। ৩১ আগস্ট হংকং-এর বিরুদ্ধে দ্বিতীয় ম্যাচ জিতে সুপার ফোরে যাওয়ার রাস্তা পাকা করতে চাইবে রোহিত শর্মার (Rohit Sharma) ভারত। তবে এই ম্যাচে সকলের নজর থাকবে টিম ইন্ডিয়ার ক্যাপ্টেনের দিকে। রেকর্ড গড়ে মহেন্দ্র সিং ধোনিকে (Mahendra Singh Dhoni) টপকে যাওয়ার সুযোগ থাকছে তাঁর সামনে।\n\nএশিয়া কাপে টানা ছয় ম্যাচ জয়\n\nপাকিস্তানের বিরুদ্ধে ম্যাচ জেতার পর, অধিনায়ক হিসেবে এশিয়া কাপে টানা ষষ্ঠ ম্যাচ জিতে নেন রোহিত। এর আগে, রোহিত ছাড়াও, ভারতের প্রাক্তন অধিনায়ক এমএস ধোনি এবং পাকিস্তানের মইন খান এশিয়া কাপে টানা ছয়টি ম্যাচ জয়ের রেকর্ড গড়েছিলেন। ভারতীয় দল হংকংয়ের বিরুদ্ধে জিতলে ধোনি ও পাকিস্তানের মইন খানকে পিছনে ফেলে দেবেন রোহিত শর্মা।\n\nআরও পড়ুন: 'ক্রিমিনাল, অউরতবাজ...' নাম না-করে শামিকেই নিশানা হাসিন জাহানের?\n\nরোহিতের নেতৃত্বে ২০১৮ এশিয়া কাপে চ্যাম্পিয়ন হয়েছিল ভারত\n\n২০১৮ সালের এশিয়া কাপে, ভারত রোহিত শর্মার নেতৃত্বে টানা পাঁচটি ম্যাচ জিতেছে। যদিও এর মাঝে আফগানিস্তানের বিরুদ্ধে ভারতীয় দলের একটি ম্যাচটি টাই হয়েছিল। তবে সেই ম্যাচে এমএস ধোনি দলের নেতৃত্বে ছিলেন। ২০১৮ এশিয়া কাপে ভারত, বাংলাদেশকে হারিয়ে চ্যাম্পিয়ন হয়েছিল।\n\nআরও পড়ুন: ডার্বি জিতেও চিন্তা ক্লান্তি, বুমোসদের বিশ্রাম দিলেন ফেরান্দো\n\nবিরাটকেও টপকে যাওয়ার সুযোগ\n\nটি২০ ক্রিকেটে ক্যাপ্টেন হিসেবে দারুণ ছন্দে রয়েছেন রোহিত শর্মা। এখনও ৩৬টি ম্যাচে অধিনায়কত্ব করেছেন তিনি। যার মধ্যে ৩০টি ম্যাচেই জিতেছেন রোহিত। বিরাট কোহলি (Virat Kohli) ৫০টি ম্যাচে ভারতকে নেতৃত্ব দিয়েছেন। তিনিও জিতেছেন ৩০টি ম্যাচ। অর্থাৎ হংকং-এর বিরুদ্ধে জিততে পারলে বিরাটকে ছাপিয়ে যাবেন রোহিত। টি২০ ক্রিকেটে ভারতের দ্বিতীয় সফলতম অধিনায়ক হবে তিনি।\n\nআরও পড়ুন: হ্যারিস রাউফকে বিশেষ উপহার বিরাটের, বেজায় খুশি পাক ক্রিকেটার\n\nসিনিয়র খেলোয়াড়রা ফর্মে ফিরতে চান\n\nটিম ইন্ডিয়ার সিনিয়র খেলোয়াড়রা হংকংয়ের বিরুদ্ধে খেলায় ফর্ম ফিরে পেতে চান। কেএল রাহুল এবং অধিনায়ক রোহিত শর্মা পাকিস্তানের বিরুদ্ধে একেবারেই ফর্মে নেই। একইসঙ্গে বিরাট কোহলিও পাকিস্তানের বিরুদ্ধে ঠিকমতো বল টাইম করতে পারেননি। তাই হংকংয়ের বিপক্ষে এই তিন খেলোয়াড়ের ফর্ম ফিরে পাওয়াটা খুবই গুরুত্বপূর্ণ হবে। আর অশ্বিনের মতো খেলোয়াড়কে হংকংয়ের বিরুদ্ধে খেলাতে পারে ভারত। যেহেতু হার্দিক পান্ডিয়া বল নিয়ে ভালো করছেন, তাই আভেশ খানকে বাদ দেওয়া হতে পারে এবং তাঁর জায়গায় অশ্বিনকে সুযোগ দেওয়া হতে পারে।",
    "‘মার্চেন্টিং ট্রেড’ নীতিমালা ঘোষণা করলো কেন্দ্রীয় ব্যাংক": "রফতানি বাণিজ্য বহুমুখী করতে ‘মার্চেন্টিং ট্রেড’ নীতিমালা ঘোষণা করেছে কেন্দ্রীয় ব্যাংক। এর ফলে এখন থেকে হংকং ও সিঙ্গাপুরের মতো দেশের ট্রেডাররা বাইরের কোনও দেশের পণ্য বা সেবা কিনে অন্য দেশে রফতানি করতে পারবেন।\n\nবুধবার (১৪ সেপ্টেম্বর) বাংলাদেশ ব্যাংকের বৈদেশিক মুদ্রা নীতি বিভাগ এ সংক্রান্ত নীতিমালা জা‌রি করে।\n\nজানা গেছে, বিশ্বের বিভিন্ন দেশে মার্চেন্টিং ট্রেড চালু আছে। বিশ্বব্যাপী এ ধরনের ব্যবসা জনপ্রিয়তা পাচ্ছে। বাংলাদেশে এ বিষয়ে সুনির্দিষ্ট নীতিমালা জরুরি ছিল। নতুন নীতিমালা হওয়ায় রফতানি বাণিজ্য প্রসার ঘটবে। এখন হংকং ও সিঙ্গাপুরের মতো দেশের ট্রেডারেরা ব্যবসা করতে পারবেন। এতে অনেক বৈদেশিক মুদ্রা আয় হবে।\n\nপ্রসঙ্গত, প্রচলিত রফতানি নীতি অনুযায়ী, ভিন্ন দেশ থেকে পণ্য ও সেবা সংগ্রহ এবং ওই দেশ থেকে পণ্য চালান ও সেবা সরাসরি তৃতীয় কোনও দেশের ক্রেতার কাছে সরবরাহ করাকে ‘মার্চেন্টিং ট্রেড’ হিসেবে সংজ্ঞায়িত করা হয়েছে। অর্থাৎ মার্চেন্টিং ট্রেড হচ্ছে— বাংলাদেশি মধ্যস্থতাকারীকে জড়িত করে এক ভিন দেশ থেকে অন্য ভিন দেশে পণ্য চালান বা রফতানির ব্যবস্থা।\n\nকেন্দ্রীয় ব্যাংকের সার্কুলার অনুযায়ী, মার্চেন্টিং ট্রেডের আওতায় রফতানি কার্যক্রমে ইএক্সপি ফরমের প্রয়োজন হবে না। একইভাবে আমদানির জন্য প্রযোজ্য আইএমপি ফরম ভিন্ন দেশ থেকে পণ্য সংগ্রহের ক্ষেত্রে প্রয়োজন হবে না। বৈদেশিক উৎস থেকে পাওয়া আয় দিয়ে আমদানি ব্যয় পরিশোধ করা যাবে। একইসঙ্গে বিদেশ থেকে গৃহীত বায়ার্স ক্রেডিটের আওতায় আমদানি ব্যয় নির্বাহের সুযোগ সার্কুলারে রাখা হয়েছে। তবে এক্ষেত্রে ব্যাংক কোনও ধরনের পরিশোধ নিশ্চয়তা দিতে পারবে না।\n\nরফতানি বাবদ প্রাপ্ত আয় থেকে দায় পরিশোধের পর স্থানীয় ব্যয় ও মুনাফা বাবদ সন্তোষজনক মার্জিন থাকতে হবে।",
    "আবুল কালাম আজাদ লিটন আবার মির্জাপুর আ.লীগের সহসভাপতি নির্বাচিত": "মির্জাপুর উপজেলা আওয়ামী লীগের ৭১ সদস্যবিশিষ্ট পূর্ণাঙ্গ কমিটি অনুমোদন দেয়া হয়েছে। এতে হংকং শাখা আওয়ামী লীগের সভাপতি ও ‘মানবতায় আমরা’ সংগঠনের প্রতিষ্ঠাতা ব্যবসায়ী আবুল কালাম আজাদ লিটনকে আবার সহসভাপতি নির্বাচিত করা হয়েছে।\n\nবৃহস্পতিবার টাঙ্গাইল জেলা আওয়ামী লীগের সভাপতি ফজলুর রহমান খান ফারুক ও সাধারণ সম্পাদক জোয়াহেরুল ইসলাম এমপি পূর্ণাঙ্গ এই কমিটির অনুমোদন দেন।\n\nগত ৩১ মার্চ অনুষ্ঠিত ত্রি-বার্ষিক সম্মেলনে মীর শরীফ মাহমুদ সভাপতি ও ব্যারিস্টার তাহরীম হোসেন সীমান্ত সাধারণ সম্পাদক নির্বাচিত হন।\n\nআবুল কালাম আজাদ লিটন মির্জাপুর উপজেলার বহুরিয়া ইউনিয়নের চেয়ারম্যান আবু সাঈদ ছাদুর ছেলে। তিনি দুই যুগের বেশি সময় ধরে চীনের প্রাদেশিক শহর হংকংয়ে সপরিবারের বসবাস করে ব্যবসা করছেন। ব্যবসার প্রয়োজনে হংকং থাকলেও কয়েক মাস পরপর দেশে এসে সক্রিয় রাজনীতি ও জনসেবায় অংশ নিয়ে থাকেন। এছাড়া সামাজিক যোগাযোগমাধ্যমের কল্যাণে প্রতিনিয়ত তিনি মির্জাপুর উপজেলা ও ইউনিয়ন আওয়ামী লীগ এবং সহযোগী সংগঠনের নেতৃবৃন্দের সঙ্গে যোগাযোগ রক্ষা করে সহযোগিতা করে থাকেন।\n\nআবুল কালাম আজাদ লিটন তার ব্যক্তিগত উপার্জনের একটি অংশ জনসেবায় ব্যয় করে থাকেন। তিনি উপজেলার গরিব মেধাবী শিক্ষার্থীর লেখাপড়া খরচ, অসুস্থ ও অসহায় মানুষকে আর্থিক সাহায্যে দিয়ে থাকেন। পাশাপাশি সামাজিক এবং ধর্মীয় প্রতিষ্ঠানেও অনুদান দিয়ে দিয়ে থাকেন। এছাড়া জনদুর্ভোগ লাগবে ব্যক্তিগত অর্থায়নে এলাকার রাস্তার উন্নয়ন ও সংস্কারও করে থাকেন। তিনি ‘মানবতায় আমরা’ নামে একটি সামাজিক সংগঠন প্রতিষ্ঠা করেছেন। এই সংগঠনের কর্মীদের দিয়ে প্রতিনিয়ত এলাকার মানুষকে সহায়তা করে থাকেন। এতে মির্জাপুর উপজেলায় তিনি গরিবের বন্ধু হিসেবে পরিচিতি লাভ করেছেন।\n\nআবুল কালাম আজাদ লিটন বলেন, সততা, নিষ্ঠা, দলের প্রতি আনুগত্য, নেতাকর্মীদের পাশে থেকে তাদের খোঁজ খবর রাখা, দলকে সুসংগঠিত করা, দলীয় নির্বাচনে সহযোগিতা করে দলের প্রার্থীর বিজয় সু নিশ্চিত করা, সর্বোপরি নিজের অবস্থান থেকে পরিপূর্ণ দায়িত্ব পালন করেছি বলেই নেতৃবৃন্দ পূনরায় আমাকে উপজেলা আওয়ামী লীগের সহসভাপতি নির্বাচিত করেছেন। এজন্য তিনি টাঙ্গাইল জেলা আওয়ামী লীগের সভাপতি ফজলুর রহমান খান ফারুক ও সাধারণ সম্পাদক জোয়াহেরুল ইসলাম এমপিসহ জেলা ও উপজেলা আওয়ামী লীগের নেতৃবৃন্দের কাছে কৃতজ্ঞতা প্রকাশ করেন। দেশের উন্নয়নের স্বার্থে শেখ হাসিনা সরকারের ধারাবাহিকতায় রক্ষায় দেশবিরোধী ষড়যন্ত্রকারীদের মোকাবেলার আন্দোলনে অগ্রভাগে থেকে তিনি নেতৃত্ব দেয়ার সংকল্প ব্যক্ত করেন।\n\n(ঢাকাটাইমস/১৮সেপ্টেম্বর/এলএ)",
    "গতকাল ম্যাচের সেরা হয়ে যুবরাজ সিংকে পেছনে ফেলে দিলেন সূর্যকুমার যাদব! জানুন কিভাবে": "বাংলা হান্ট নিউজ ডেস্ক: গতকাল অস্ট্রেলিয়ার বিরুদ্ধে দুর্দান্তভাবে সিরিজ জিতেছে ভারতীয় দল। সিরিজের শেষ ম্যাচে টসে জিতে রোহিত শর্মা প্রথমে ফিল্ডিং করার সিদ্ধান্ত নিয়েছিলেন। কাল আরও একবার ভারতীয় পেসারদের হতশ্রী পারফরম্যান্সের সুযোগ নিয়ে স্কোরবোর্ডে বড় রান তুলেছিল অস্ট্রেলিয়া। একমাত্র অক্ষর প্যাটেল নিজের সিরিজের দুর্দান্ত পারফরম্যান্স বজায় রেখেছিলেন এবং কাল যুজবেন্দ্র চাহাল দুর্দান্ত বোলিং করে অস্ট্রেলিয়াকে ২০০ রানের গণ্ডি পার করা থেকে আটকে ছিলেন।\n\nযদিও কাল ১৮৭ রানের টার্গেট দিল ম্যাচ জিততে পারেনি অসুবিধা। শেষ ওভার অবধি ম্যাচ গড়ালেও হাড্ডাহাড্ডি লড়াইয়ের পর ম্যাচটি জিতে নেয় ভারত। ভারতের এই জয়ে বড় ভূমিকা পালন করেছিলেন বিরাট কোহলি (৬৩) এবং শেষ অবধি থেকে ম্যাচটি ফিনিশ করে আসেন হার্দিক পান্ডিয়া (২৫)।\n\nতবে এই ম্যাচ জয়ের ক্ষেত্রে যার কথা উল্লেখ না করলে একেবারেই অন্যায় হবে তিনি হলেন সূর্যকুমার যাদব। ৩৬ বলে ৫ টি চার এবং ৫ টি ছক্কা সহযোগে তার খেলা ৬৯ রানের ইনিংসটি ভারতের জয়ের ক্ষেত্রে সবচেয়ে বেশি কার্যকরী ভূমিকা নিয়েছিল। এশিয়া কাপে হংকং বাদে আর কোনও দলের বিরুদ্ধে তাঁর ব্যাট কথা বলেনি। কিন্তু অস্ট্রেলিয়ার বিরুদ্ধে সিরিজে দুর্দান্ত ছন্দে ব্যাটিং করেছেন স্কাই।\n\nসিরিজের শুরুতে মোহালিতে ভারতের হারের দিন ৪৬ রানের একটি আগ্রাসী ইনিংস খেলেছিলেন সূর্যকুমার। দ্বিতীয় ম্যাচে খাতা খুলতে না পারলেও তৃতীয় ম্যাচে দুর্ধর্ষ একটি ইনিংস খেলে কাল ম্যাচের সেরার পুরস্কারটা তার হাতেই উঠেছে। স্বল্প দৈর্ঘ্যের টি-টোয়েন্টি কেরিয়ারে এটি সূর্যকুমার যাদবের ষষ্ঠ ম্যাচের সেরার পুরস্কার।\n\nকাল ম্যান অফ দ্যা ম্যাচ হয় সূর্যকুমার যাদব একটি বিশেষ রেকর্ড করে ফেলেছেন। আগে ভারতীয়দের মধ্যে টি-টোয়েন্টি ফরম্যাটে দ্রুততম ছয়বার ম্যান অফ দ্যা ম্যাচের পুরস্কার জেতা ক্রিকেটার ছিলেন যুবরাজ সিং। কিন্তু গতকাল সেই রেকর্ডটা ভেঙে দিয়েছেন স্কাই। যুবরাজের এই মাইলফলকটি ছুঁতে ৩৩ টি ম্যাচ লেগেছিল। কাল স্কাই এই নজির গড়লেন নিজের ৩১ তম ম্যাচে। তৃতীয় স্থানে রয়েছেন বিরাট কোহলি। পেন্টি ফরমেটে তার ছয়বার ম্যাচের সেরা হতে সময় লেগেছিল ৩৪ টি ম্যাচ।",
    "ঢাকায় ভারতের নতুন হাইকমিশনার": "ভারতের নতুন হাইকমিশনার প্রণয় কুমার ভার্মা বাংলাদেশে এসেছেন। বুধবার (২১ সেপ্টেম্বর) রাতে তিনি ঢাকায় পৌঁছেছেন। ভারতীয় হাইকমিশন সূত্রে এ তথ্য জানা গেছে।\n\nবাংলাদেশের রাষ্ট্রপতি অ্যাডভোকেট আবদুল হামিদের কাছে পরিচয়পত্র পেশ করার মধ্য দিয়ে ভারতীয় নতুন হাইকমিশনারের আনুষ্ঠানিক কার্যক্রম শুরু হবে। তিনি শিগগিরই রাষ্ট্রপতির কাছে পরিচয়পত্র পেশ করবেন।\n\nবাংলাদেশে ভারতের ১৮তম হাইকমিশনার প্রণয় কুমার ভার্মা সদ্য বিদায়ী বিক্রম কুমার দোরাইস্বামীর স্থলাভিষিক্ত হচ্ছেন।\n\nঢাকায় আসার আগে ভিয়েতনামে ভারতের রাষ্ট্রদূত হিসেবে দায়িত্ব পালন করেন প্রণয় কুমার। এর আগে তিনি ভারতের পররাষ্ট্র মন্ত্রণালয়ের পূর্ব এশিয়া বিভাগের মহাপরিচালকের দায়িত্বে ছিলেন। এছাড়া ভারতের পরমাণু কূটনীতিক হিসেবে অ্যাটমিক এনার্জিতেও কাজ করেন প্রণয় কুমার ভার্মা। ১৯৯৪ সালে ফরেন সার্ভিসে যোগ দেওয়ার পর ভারতীয় কূটনীতিক হিসেবে প্রণয় কুমার হংকং, সানফ্রান্সিসকো, ওয়াশিংটন ডিসি ও কাঠমান্ডুতেও কাজ করছেন।\n\n২০২০ সালের ৫ অক্টোবর থেকে বাংলাদেশে দায়িত্ব পালন শেষে বিক্রম কুমার দোরাইস্বামী চলতি বছরের ১৮ সেপ্টেম্বর ফিরে যান। তিনি যুক্তরাজ্যে ভারতীয় হাইকমিশনার হিসেবে দায়িত্ব পেয়েছেন।",
    "ব্যয় বাড়ছে ১১ খাতে": "ইউরিয়া সার উৎপাদন প্রকল্প বাস্তবায়ন ধীরগতিসহ নানা কারণে ১১ খাতে ব্যয় বেড়ে যাচ্ছে। এরই মধ্যে শেষ হয়েছে অনুমোদিত মেয়াদ। এ সময়ে প্রকৃত অগ্রগতি দাঁড়িয়েছে ৬৯ দশমিক ৯২ শতাংশ। আর ব্যয় হয়েছে ৮ হাজার ৪২৪ কোটি ৫১ লাখ টাকা। আর্থিক অগ্রগতি হয়েছে ৮০ দশমিক ৫৩ শতাংশ। এমন পরিস্থিতিতে প্রকল্প ব্যয় মোট ৫ হাজার ৩৯ কোটি টাকা বাড়িয়ে প্রথম সংশোধনী প্রস্তাব পাঠানো হয়েছে পরিকল্পনা কমিশনে। শুধু তাই নয়, সময়ও বাড়ছে ২০২৪ সালের জুন পর্যন্ত। ফলে প্রকল্প থেকে সুফল পেতে অপেক্ষা করতে হবে আরও ২ বছর।\n\n‘ঘোড়াশাল পলাশ ইউরিয়া ফার্টিলাইজার’ শীর্ষক প্রকল্পের সংশোধনী প্রস্তাবে উঠে এসেছে এসব তথ্য। এটি বাস্তবায়ন করছে শিল্প মন্ত্রণালয়ের আওতায় বাংলাদেশ কেমিক্যাল ইন্ডাস্ট্রিজ করপোরেশন (বিসিআইসি)।\n\nসূত্র জানায়, প্রকল্পটির যেসব খাতে ব্যয় বাড়ছে সেগুলোর মধ্যে অন্যতম হলো-রেললাইন স্থাপনে ২৬১ কোটি টাকা, গ্যাসলাইন স্থাপনে ৭০ কোটি টাকা এবং আয়কর (জেনারেল কন্ট্রাকটরদের) ১ হাজার ৯১৮ কোটি ৬১ লাখ টাকা। এছাড়া আমদানি ভ্যাট হিসাবে ৮৮ কোটি ৬৬ লাখ, গ্যাস বিল ১৬২ কোটি ৪৪ লাখ, মেশিনারি তেল ১৯ কোটি এবং কেমিক্যাল খাতে ৪৯ কোটি ৯৮ লাখ টাকা বেড়েছে। আরও বেড়েছে অনাবাসিক ও আবাসিক ভবন নির্মাণে ২০৩ কোটি ২০ লাখ টাকা। কারখানার জন্য ইলেকট্রিক্যাল যন্ত্রপাতির জন্য ২৪ কোটি ৩৭ লাখ টাকা। রাস্তা তৈরিতে ২ কোটি ৮৪ লাখ টাকা এবং অফিস সরঞ্জাম ও আসবাবপত্র খাতে ৩ কোটি ২০ লাখ টাকা ব্যয় বাড়বে।\n\nশিল্প মন্ত্রণালয়ের অতিরিক্ত সচিব (পরিকল্পনা) মো. নূরুল আলম শনিবার যুগান্তরকে বলেন, প্রকল্পটি বাস্তবায়নে চীন ও জাপানের নামকরা কোম্পানি কাজ করছে। বিডার্স ফাইন্যান্স হিসাবে জাপান ব্যাংক ফর ইন্টারন্যাশনাল কো-অপারেশন,\n\nব্যাংক অব টোকিও মিটসুবিশি ইউএফজে লিমিটেড এবং এইচএসবিসি হংকং অর্থায়ন করছে। টাইম লাইন অনুযায়ী বাস্তবায়নের কাজ চলছিল। কিন্তু করোনা মহামারির কারণে এক বছর পিছিয়ে যায়। সেই সঙ্গে রেললাইনসহ নতুন কিছু আইটেম যোগ করতে হয়েছে। সবকিছু মিলে প্রকল্পের ব্যয় ও মেয়াদ বাড়ছে। তবে আশা করছি বর্ধিত মেয়াদের আগেই এটি বাস্তবায়ন সম্ভব হবে।\n\nসূত্র জানায়, প্রকল্পটির মোট ব্যয় ছিল ১০ হাজার ৪৬০ কোটি ৯১ লাখ টাকা। এর মধ্যে সরকারের নিজস্ব তহবিল থেকে ১ হাজার ৮৪৪ কোটি ১৯ লাখ টাকা এবং বিডার্স ফাইন্যান্সিং হিসাবে ৮ হাজার ৬১৬ কোটি ৭২ লাখ টাকা। এখন প্রথম সংশোধনীতে এসে ব্যয় বেড়ে মোট ব্যয় দাঁড়াচ্ছে ১৫ হাজার ৫০০ কোটি ২১ লাখ টাকা। এছাড়া অনুমোদনের সময় প্রকল্পটি ২০১৮ সালের অক্টোবর থেকে ২০২২ সালের জুনের মধ্যে বাস্তবায়নের কথা ছিল। কিন্তু সংশোধনী প্রস্তাবে ২০২৪ সালের জুন পর্যন্ত করার প্রস্তাব দেওয়া হয়েছে। প্রকল্পটি নরসিংদী জেলার পলাশ উপজেলায় বিদ্যমান ঘোড়াশাল ইউরিয়রা ফার্টিলাইজার ফ্যাক্টরি এবং পলাশ ইউরিয়া ফার্টিলাইজার কোম্পানির কাছেই বাস্তবায়ন করা হচ্ছে।\n\nপ্রকল্প সংশোধনের কারণ জানিয়েছে বাংলাদেশ কেমিক্যাল ইন্ডাস্ট্রিজ করপোরেশন (বিসিআইসি)। সংস্থাটির পক্ষ থেকে প্রকল্প সংশোধনী প্রস্তাবে বলা হয়েছে, বিভিন্ন প্রক্রিয়াগত কারণে ঋণচুক্তি বিলম্বিত হওয়ায় বাণিজ্যিক চুক্তির ইফেক্টটিভ কন্টাক্ট বিলম্বে কার্যকর হয়েছে। এছাড়া সিডি ভ্যাট, রেললাইন স্থাপন, বৈদ্যুতিক লাইন স্থাপন, লোন ব্যবস্থাপনা ফি, ইন্স্যুরেন্স ও রেজিস্ট্রেশন ফি, কেমিক্যাল পণ্য, মেশিনারিজের জন্য লুব্রিকেন্ট ও ট্রায়াল রানের জন্য গ্যাস ক্রয় এবং আবাসিক ভবন নির্মাণ বাবদ ব্যয় বৃদ্ধি করা হয়েছে। সেইসঙ্গে নতুন অঙ্গ হিসাবে জেনারেল কন্ট্রাকটারদের আয়কর (চুক্তি অনুসারে), সরকারি বিভিন্ন লাইসেন্স ফি, বৈদ্যুতিক সরঞ্জামাদি, অডিট ফি ও অনুষ্ঠান খাত সংযোজন, অর্থ বিভাগের নির্দেশনা অনুসারে ইকোনমিক কোড বা সাব কোড হালনাগাদকরণ এবং করোনাভাইরাস মহামারির কারণে কারখানা সংশ্লিষ্ট যন্ত্রপাতি আমদানিতে দেরি হয়েছে। পাশাপাশি বেশ কিছু খাতে ব্যয় কমেছে। এগুলোর মধ্যে অন্যতম হলো-সিভিল কাজের ট্যাক্স কমেছে ৫০ কোটি টাকা। আবাসিক ও অনাবাসিক ভবন সংস্কার খাতে কমেছে ৬৩ কোটি ৩৪ লাখ টাকা এবং দেশি ও বিদেশি পরামর্শক খাতে কমেছে সাড়ে ৭ কোটি টাকা।\n\nপরিকল্পনা কমিশনের শিল্প ও শক্তি বিভাগের সদস্য (সচিব) ইমরান উদ্দিন মিয়া বলেন, প্রকল্পটি বাস্তবায়িত হলে দৈনিক ২ হাজার ৮০০ টন (বার্ষিক ৯ লাখ ২৪ হাজার) ইউরিয়া সার উৎপাদন ক্ষমতা সম্পন্ন কারখানা স্থাপন হবে। এটি আধুনিক নতুন, জ্বালানিসাশ্রয়ী এবং পরিবেশবান্ধব কারখানা হবে।\n\nফলে কৃষি উৎপাদন তথা দেশের খাদ্য নিরাপত্তা নিশ্চিত করতে ইউরিয়া সারের চাহিদা পূরণ করা সম্ভব হবে। সেই সঙ্গে সুলভ মূল্যে কৃষকদের সার সরবরাহ ও ইউরিয়া আমদানি ব্যয় কমিয়ে বৈদেশিক মুদ্রা সাশ্রয় করা যাবে। এসব বিবেচনায় প্রকল্পটির সংশোধনী প্রস্তাব অনুমোদনের সুপারিশ দেওয়া হয়েছে।",
    "বিদেশী পর্যটকদের জন্য দরজা খুলছে জাপান": "অবশেষে বিদেশী পর্যটকদের জন্য দরজা খুলে দিচ্ছে জাপান। কোভিড মহামারীজনিত কারণে দুই বছরেরও বেশি সময় ধরে জাপানে পর্যটক প্রবেশ বন্ধ ছিল। আগামী ১১ অক্টোবর থেকে পর্যটকরা ভিসা ছাড়াই দেশটিতে ভ্রমণ করতে পারবে, লাগবে না কোনো ট্র্যাভেল এজেন্সির সহায়তাও। এ ছাড়া প্রতিদিন প্রবেশ করা পর্যটকের পরিমাণের সীমাও তুলে দেয়া হবে।\n\nতাইওয়ান এবং হংকং তাদের দেশে পর্যটক প্রবেশের নিয়ম শিথিল করার পরপরই জাপান এ রকম ঘোষণা দিলো। তাইওয়ান অক্টোবরের মাঝামাঝি নাগাদ আন্তর্জাতিক আগমনের জন্য কোয়ারেন্টিনের প্রয়োজনীয়তা বাদ দেয়ার কথা জানিয়েছে। অন্য দিকে শুক্রবার হংকং কর্তৃপক্ষ জানিয়েছে, ২৬ সেপ্টেম্বর থেকে হোটেল কোয়ারেন্টিনের বদলে বাড়িতে কোয়ারেন্টিন পালন করতে হবে।\n\nজাপানের প্রধানমন্ত্রী ফুমিও কিশিদা বলেছেন, ‘জাপান যুক্তরাষ্ট্রের সমকক্ষ হতে সীমান্ত নিয়ন্ত্রণ ব্যবস্থা শিথিল করবে। দেশটি জুন থেকে দর্শনার্থীদের প্রবেশের অনুমতি দিলেও তাদের কোনো ট্যুরের অংশ হতে হতো। কিশিদা জাপানে ভ্রমণের জন্য একটি প্রণোদনা স্কিমও ঘোষণা করেছেন।",
    "দু’চাকায় দুনিয়া দেখা রামনাথ বিশ্বাস": "এশিয়া মহাদেশের বৃহত্তম গ্রাম কোনটা বলতে পারেন? উত্তর বানিয়াচং। হবিগঞ্জ জেলার এই বিখ্যাত গ্রামে জন্ম নিয়েছিলেন দু’চাকায় দুনিয়া ঘুরে দেখা দেশের প্রথম ভূ-পর্যটক রামনাথ বিশ্বাস।\n\nজন্ম ১৮৯৪ সালের ১৩ জানুয়ারি, বানিয়াচং উপজেলার বিদ্যাভূষণপাড়ায়। বাবা বিরজনাথ বিশ্বাস ও মা গুণময়ী দেবীর দুই সন্তানের মধ্যে তিনি দ্বিতীয়। রামনাথের বড় ভাই কৃপানাথ বিশ্বাস এলাকায় চিকিৎসক হিসেবে খ্যাতনামা ছিলেন। শৈশবেই মা-বাবাকে হারিয়ে এই ভাইয়ের সংসারেই বেড়ে ওঠেন রামনাথ।\n\n৭ জুলাই ১৯৩১। দিনটি ছিল মঙ্গলবার। কুইন স্ট্রিটের বাঙালি মসজিদ থেকে রামনাথ যাত্রা শুরু করবেন। মাঝ সকালে সেখানে গিয়ে দেখেন উপচে পড়া ভিড়। আমজনতা এসেছে রামনাথকে শুভেচ্ছা জানাতে। ‘বন্দে মাতরম’ ধ্বনিতে মুখরিত কুইন স্ট্রিট। ‘আল্লাহু আকবর’ ধ্বনিও সমানতালে উচ্চারিত হচ্ছে। সিলেটের মুসলমানরা জ্ঞাতি ভাইয়ের জন্য নিয়ে এসেছেন শত সহস্র শুভেচ্ছা ও আশীর্বাণী। রামনাথ মনে ভরসা নিলেন। গাঁটরির মধ্যে নিলেন বিখ্যাত ব্যক্তিদের অটোগ্রাফ নেওয়ার খাতা, একটি খদ্দরের চাদর, একটি মশারি। সহস্র মানুষের উল্লাসের মধ্য দিয়ে রামনাথ সাইকেল চালিয়ে দিলেন পৃথিবীর পথে।\n\nতিনি গেলেন কুয়ালালামপুর হয়ে থাইল্যান্ড, সেখান থেকে ইন্দোচীন। এখান থেকে হংকং, ক্যান্টন, নানকিন, সাংহাই হয়ে পিকিং। পিকিং থেকে কোরিয়া। সেখান থেকে বিরাট পথ পাড়ি দিলেন। আমেরিকা তাঁর অভীষ্ট। প্রথম লোহার গেট কানাডা। ঢুকতে হলে এক হাজার স্বর্ণমুদ্রা জমা দিতে হবে। সাইকেল যার বাহন সেই পর্যটকের পকেটে অত টাকা থাকে? রামনাথকে বন্দি করা হলো ভারকোডার জেলখানায়। ২৯টি ভয়ঙ্কর দিন রাত। একদিন দেয়ালে বড় বড় অঙ্ক দেখে আশ্চর্য হয়ে গেলেন। পরে খোঁজ নিয়ে জেনেছেন অঙ্কবিদ সমরেশ বসুও একবার অর্থাভাবে এখানে আটকা পড়েছিলেন। এটি দেখে তিনি সব দুঃখ ভুলে গিয়েছিলেন। কানাডা সরকার তাকে একটি জাপানি জাহাজে তুলে দিয়েছিল। ১২ দিন পরে নেমেছিলেন ইয়োকোহামা বন্দরে। এখানেও সেই হায় রাম অবস্থা। জাপান সরকার তাকে প্রবেশ অনুমতি দিলো না। ইংরেজকে তুষ্ট করতে কানাডা ও জাপান সরকার এই কাজ করেছিল। জাপান থেকে তাঁকে পাঠিয়ে দেওয়া হলো সাংহাইতে। সেখান থেকে তিনি গেলেন ইন্দোনেশিয়া। ইন্দোনেশিয়ার ওলন্দাজ সরকার তাকে কনসেনট্রেশন ক্যাম্পে ঢুকিয়ে দিয়েছিল। অমানসিক কষ্ট সহ্য করতে হয়েছিল তখন। চট্টগ্রামের এক বাঙালি জামিনে তাঁকে ছাড়িয়ে নিয়েছিলেন। তারপর রামনাথ গিয়েছিলেন বার্মা। এরপর ভারতবর্ষ।\n\n১৯৩৪ সালের ১৫ জুনের অ্যাডভান্স পত্রিকা তাঁর এই বিশ্বভ্রমণ সম্পর্কে লিখল: ‘এখন পর্যন্ত ২৯ হাজার মাইল পথ ছুটে চলা এ যাত্রা মৃত্যুর সঙ্গে তার জুয়াখেলা ছাড়া আর কিছুমাত্র নয়।’\n\n১৯৩৪ সালের জুলাইয়ে রামনাথ বিশ্বাসের সাইকেল আবার চলতে শুরু করে আফগানিস্তান, পারস্য, ইরাক, সিরিয়া, লেবানন হয়ে তুরস্ক। কামাল পাশার দেশ গড়ার দৃঢ়তা দেখে আশা পেয়েছিলেন। তুরস্ক থেকে দুই চাকায় গেলেন বুলগেরিয়া, যুগোস্লাভাকিয়া, হাঙ্গেরি, অস্টিয়া, চেকোস্লোভাকিয়া, জার্মানি, হল্যান্ড, বেলজিয়াম, ফ্রান্স। এ সময় তাঁর খোরাকি জোগাড় করেছে প্রবাসী ভারতবর্ষীয়রা। আরেকটি কাজ করতেন, রেস্তোরাঁয় বসে ভ্রমণকাহিনী বলতেন। মালিকের সঙ্গে চুক্তি আধঘণ্টা ১০ পাউন্ড। এভাবে টাকা যোগাড় করে তিনি ইংলিশ চ্যানেল পাড়ি দিয়ে বিলেতেও গিয়েছিলেন।\n\nব্রিটেন ও স্কটল্যান্ড বেড়াতে গিয়ে রামনাথের শরীর ভেঙে পড়ে। দেশে ফেরেন ১৯৩৬ সালে। সুস্থ হয়ে যান কবিগুরুর কাছে। বিশ্বকবি আশীর্বাণী দিয়েছিলেন – ‘উইথ মাই ব্লেসিংস টু দ্য ইনট্রেপিড অ্যাডভেঞ্চারার রামনাথ বিশ্বাস।’ এরপর ১৯৩৮ সালে তিনি আফ্রিকা মহাদেশে রওনা হয়েছিলেন। বম্বে থেকে জাহাজে মোম্বাসা পৌঁছান। তারপর দুই চাকা গড়িয়ে কেনিয়া, উগান্ডা, নয়াসাল্যন্ডসহ রোডেসিয়া হয়ে দক্ষিণ আফ্রিকার ট্রান্সভাল, লরেনসোমার্ক, নাটাল, ডারবান, ইত্যাদি ঘুরলেন। এরপর আবার চেষ্টা করলেন আমেরিকা যেতে, পেরেওছিলেন। মনে শক্তি থাকলে কিনা হয়? আমেরিকা গিয়ে তার বেশি ভালো লাগেনি। বর্ণবাদ আমেরিকার রন্ধ্রে রন্ধ্রে। সেই আমেরিকা থেকে তিনি ১৯৪০ সালে দেশে ফিরে ইস্তফা দেন পর্যটনে।\n\n৩২টি বই লিখেছেন রামনাথ বিশ্বাস। তার মধ্যে উল্লেখযোগ্য তরুণ তুর্কি, আজকের আমেরিকা, বেদুইনের দেশে, ভয়ঙ্কর আফ্রিকা, জুজুৎসু জাপান, পারস্য ভ্রমণ, লাল চীন, মালয়েশিয়া ভ্রমণকাহিনী, ভারত ভ্রমণ ইত্যাদি। আজ যে চীন ১৯৪৯ সাল থেকে দাপটে নতুন রাজ্য গড়ে তুলেছে, সারা পৃথিবী যার দিকে পরম বিস্ময় ও শ্রদ্ধায় তাকিয়ে আছে, তার সঙে বাঙলা সাহিত্যকে প্রথম পরিচয় করিয়ে দিয়েছিলেন রামনাথ বিশ্বাস; তাঁর ‘মরণ বিজয়ী চীন’ এবং ‘লাল চীন’ নামে দুই বইয়ের মাধ্যমে। আর রামনাথকে নিয়ে বই লিখেছেন শ্যামসুন্দর বসু। বইয়ের নাম ‘রামনাথের পৃথিবী’।\n\nরামনাথ সম্পর্কে তথ্য সংগ্রহ করতে গিয়ে শ্যামসুন্দর বসু প্রচুর পরিশ্রম করেছেন। কারণ তাঁর সম্পর্কে তথ্য ছিল অপ্রতুল। মানুষ রামনাথ কেমন ছিলেন তা বলতে গিয়ে শ্যামসুন্দর বসু বলেছেন, রামনাথ যেখানে গেছেন, সেখানেই স্বাক্ষর রেখে এসেছেন উন্নত মনুষ্যত্বের। পরকে করেছে আপন। সাধারণ মানুষের সুখ-দুঃখে শুধু সমবেদনা জানিয়েই ক্ষান্ত থাকেননি, দরকার মতো বাড়িয়ে দিয়েছেন সহযোগিতার হাত। অন্ত্যজ শ্রেণীর সঙ্গে চলার সময় জ্ঞানী বা সবজান্তার ভূমিকা তিনি নিতেন না। তাদের মতো করেই অবলীলায় মিশে যেতেন। ফলে তারাও পর্যটকদের কাছে হৃদয়ের দরজা খুলে দিত। রবীন্দ্রনাথ তাঁকে আফ্রিকা যাত্রার আগে বলেছিলেন, ‘দেখো রামনাথ, নিগ্রো চরিত্রে যা ভালো দেখবে, তাই বয়ে নিয়ে আসবে।’ কিন্তু বঞ্চিত অত্যাচারিত নিগ্রোদের যন্ত্রণায় ব্যথিত হয়ে তিনি বলেছিলেন, ‘নিগ্রো চরিত্রে কি আর ভালো দেখব? মনিব থেকে গোলাম পর্যন্ত সবাই নির্যাতনে পরম উৎসুক।’\n\nএকবার পিকিং-এর পথে এক রিকশাওয়ালাকে মার খেয়ে রক্তাক্ত অবস্থায় দেখে নিজেকে আর আটকে রাখতে পারেননি। সাইকেল থেকে নেমে তাঁর বাক্সে থাকা ওষুধপত্র বের করে চিকিৎসা সেবায় লেগে যান। এর থেকে তাঁর মানবীয় গুণাবলী সম্পর্কে ধারণা পাওয়া যায়। রামনাথকে এখনো খুব অল্প মানুষই চেনেন। কলকাতায় তাঁর নামে রয়েছে, ‘রামনাথ বিশ্বাস সড়ক’ অথচ নিজভূমে তিনি রয়ে গেছেন পরবাসী।\n\nতাঁর দীর্ঘ সাইকেল পরিভ্রমণের শেষ জীবন ভারতের কলকাতাতেই কেটেছে। ঘরকুনো বাঙালি কথার অপবাদ যিনি ঘুঁচিয়েছিলেন সেই রামনাথ বিশ্বাস মারা গিয়েছিলেন ১৯৫৫ সালের ১ নভেম্বর।\n\nরামনাথের মৃত্যুর ৫১ বছর পরে ২০০৬ সালের আগস্ট মাসে বাংলাদেশ ট্যুরিজম এক্সপানসন ফোরামের আমরা ২০জন বানিয়াচং গিয়েছিলাম। আমরা গিয়েছিলাম জলপথে। ফিরে এসে 'ভৈরব টু বানিয়াচং' শিরোনামে আমার একটি লেখাও ছাপা হয়েছিল তখন ‘দৈনিক সমকালে’। তখনি মূলত রামনাথ সম্পর্কে আমরা বিস্তারিত জানতে পারি এবং লেখালেখি শুরু করি। আমাদের সঙ্গে দেখা হয়েছিল রামনাথের দূর সম্পর্কের ভাতুষ্পুত্র শ্যামাপ্রসাদ বিশ্বাসের সঙ্গে। তিনি এখন আর বেঁচে নেই। রামনাথ সম্পর্কে তিনি আমাদের গল্প করেছিলেন, ‘ছোটদের তিনি খুব ভালোবাসতেন, বিকাল হলে খাকি প্যান্ট আর লিলেনের শার্ট পরে জেঠু ছোটদের নিয়ে মন্দিরে আসত। আমিও সঙ্গে এসেছি কয়েকবার। বেশি একটা মনে নেই, লজেন্স কিনে দিত। জাত-পাত মানতো না। যে কোনো বাড়িতে গিয়ে পাত পেড়ে বসে পড়তো। আর গল্প শুরু করলে থামতে চাইত না।'\n\nতারপর আমরা রামনাথের বাড়ির দিকে গেলাম। ইটের একতলা বাড়ির সামনে পুকুর। ভিতরে ঢুকে আবিষ্কার করলাম রামনাথের বাড়ির পুরনো ভবনের লোহা কাঠ খোদাই করে ইংরেজিতে লেখা Ramnath Biswas: 1898. কে লিখেছে আমরা জানি না। রামনাথ সম্পর্কে তখন পর্যন্ত বানিয়াচং-এর ৮০ ভাগ মানুষেরই কোনো ধারণা ছিল না। এত দিনে হয়তো তারা জেনেছেন রামনাথ বিশ্বাসের এত গুণের কথা।\n\nআবার ১৬ বছর পরে বানিয়াচং যাচ্ছি তাঁর বাড়ি পুনরুদ্ধারের দাবিতে। কারণ রামনাথের স্মৃতিবিজড়িত বাড়িটি একটি প্রভাবশালী পরিবার দখল করে আছে। আশাকরি সকলের ডাকে সাড়া দিয়ে সরকারের সংশ্লিষ্ট মহল আমাদের সাথে একাত্ম হবেন । আগামী ২৭ সেপ্টেম্বর পর্যটন দিবস উপলক্ষে আমরা সাইকেল রেলি করে রামনাথের বাড়ি যাব। আশাকরি আমাদের আশা সফল হবে।",
    "চীনে ৬ হাজারের বেশি বিমান বন্ধ করে দিলো পরিষেবা, থমকে রেলের চাকা! কারণ নিয়ে ধোঁয়াশা": "বাংলাহান্ট ডেস্ক : অদ্ভুত পরিস্থিতি চিনে (China)। বাতিল করা হচ্ছে একের পর এক আন্তর্জাতিক ও আন্তর্দেশীয় বিমান। কোনওভাবেই আর চিনে ঢুকতে দেওয়া হচ্ছে না বিদেশিদের। ঠিক কী চলছে বেজিংয়ে (Beijing)? জানা নেই কারওর। তবে কি এবার সমস্ত বিরোধী কণ্ঠ মুছে দিতে চাইছে পিএলএ (PLA)? প্রেসিডেন্ট শি জিনপিংয়ের (Xi Jinping) পাশাপাশি সমস্ত কমিউনিস্ট নেতাকেই কি গ্রেফতার করা হচ্ছে? নাকি সেনা অভ্যুত্থানের মধ্য দিয়ে চিনে শুরু হয়েছে গৃহযুদ্ধ? গণহারে বিমান বাতিল হওয়ায় এই নিয়ে ইতিমধ্যেই শুরু হয়েছে একাধিক জল্পনা। জানা যাচ্ছে, বেজিংয়ের পক্ষ থেকে ৬০ শতাংশেরও বেশি বিমান বাতিল করা হয়েছে। বাতিল হওয়া বিমানের সংখ্যা প্রায় ৯ হাজার ৫৮৩। এর মধ্যে শুধু বেজিং থেকেই বাতিল করা হয়েছে প্রায় ৬২২টি বিমান। সাংহাই থেকে বাতিল হওয়া বিমানের সংখ্যা ৬৫২। সোশ্যাল মিডিয়া সূত্রে খবর, চিনের অধিকাংশ বিমানবন্দরের দখল নিয়ে নিয়েছে পিএলএ। যদিও সেনা অভ্যুত্থান নিয়ে এখনও সরকারিভাবে কিছু ঘোষণা করেনি বেজিং।\n\nরবিবার সোশ্যাল মিডিয়ায় চিনে সেনা অভ্যুত্থান হয়েছে বলে খবর চাউর হয়ে যায়। সেখানে বলা হশ, প্রেসিডেন্ট শি জিনপিংকে গৃহবন্দি করেছে সেনা। পাশাপাশি দেশের শাসন ক্ষমতা জেনারেল লি কোয়াওমিং দখল করেছেন বলেও খবর প্রকাশ্যে আসে। কয়েকদিন আগেই ‘সাংহাই কোঅপারেশন অর্গানাইজেশন’ বা ‘এসসিও’-র বৈঠকে যোগ দিতে উজবেকিস্তানের সমরখন্দে গিয়েছিলেন শি জিনপিং।\n\nসোশ্যাল মিডিয়ার খবর অনুযায়ী, সেখান থেকে দেশে ফেরার পরই তাঁকে গৃহবন্দি করা হয়। বিশেষজ্ঞদের দাবি, সোশ্যাল মিডিয়ার এই খবর সত্যি হলে দক্ষিণ পূর্ব এশিয়ার রাজনীতিতে বড় চমক এখনও অপেক্ষা করে রয়েছে। সূত্রের খবর, জিনপিংকে দেশের বাইরে যেতে চিনা কমিউনিস্ট পার্টির তরফে বারণ করা হয়েছিল। তা সত্ত্বেও উজবেকিস্তানে গিয়েছিলেন তিনি।\n\nপ্রতিরক্ষা বিশেষজ্ঞদের দাবি, চিনে এই সেনা অভ্যুত্থানের পিছনে একাধিক কারণ রয়েছে। হংকং সমস্যা মেটাতে ব্যর্থ হয়েছেন জিনপিং। এছাড়া তাইওয়ানকে ঘিরে রেখেও তা কব্জা করতে পারেনি বেজিং। উলটে এসসিও-র থেকে ফিরে তাইওয়ান নিয়ে নরম মনোভাব দেখান জিনপিং। এছাড়াও দু’বছর ধরে লাদাখে আগ্রাসী মনোভাব দেখানোর পর সেখানকার অধিকাংশ সংঘর্ষবিন্দু থেকে সরে আসতে হয়েছে পিএলএ-কে। সেই কারণেই জিনপিং-কে সরিয়ে ক্ষমতা দখলের সিদ্ধান্ত নিয়েছে চিনের সেনাবাহিনী। বিশেষজ্ঞদের দাবি, সোশ্যাল মিডিয়ায় খবর সত্যি হলে, নতুন করে লাদাখ এবং অরুণাচলে আগ্রাসী মনোভাব দেখাতে পারে বেজিং। পাশাপাশি, দক্ষিণ চিন সাগরে ফের উত্তেজনা বাড়বে বলেই মনে করছেন তাঁরা।",
    "তেং চি ছি": "তেং চি ছি\n\n\n\n\n\nআজকের অনুষ্ঠানে চীনের হংকংয়ের একজন জনপ্রিয় গায়িকার সঙ্গে আপনাদেরকে পরিচয় করিয়ে দেবো, তার নাম তেং চি ছি। তার শক্তিশালী কণ্ঠ ও আবেগপূর্ণ গান চীনে বেশ জনপ্রিয়। বন্ধুরা, আজকের অনুষ্ঠান আমরা একসঙ্গে তার কিছু সুন্দর গান শুনবো। অনুষ্ঠানের শুরুতে শুনুন তেং চি ছির’র গাওয়া গান ‘তোমাকে ভালোবাসি’। গানটি চীনের বিখ্যাত ব্যান্ডদল Beyond-এর শ্রেষ্ঠ একটি গান, অনেক গায়ক গানটি গেয়েছেন। তেং চি ছি’র গাওয়া এই গানে তার নিজের বৈশিষ্ট্য যোগ হয়েছে। এই গানের মাধ্যমে তিনি পরিচিতি পেয়েছেন। বন্ধুরা, এখন গানটি শুনুন।গান ১\n\n\n\nতেং চি ছি ১৯৯১ সাল চীনের শাংহাইয়ে জন্মগ্রহণ করেন। তার বাবা হংকংয়ের মানুষ আর মা শাংহাইয়ের মানুষ। চার বছর বয়সে তিনি পরিবারের সঙ্গে হংকংয়ে গিয়ে বাস করতে শুরু করেন। তেং চি ছি বাদ্যযন্ত্রে ভরা এক পরিবারে বড় হয়েছেন। তার নানা বাদকদলের শ্যাস বাজান, নানী গানের শিক্ষিকা। মামা ভায়োলিন বাজান। আর তার মা শাংহাই সংগীত-বিদ্যালয়ের শিক্ষিকা। এমন সংগীতময় পরিবেশে বড় হওয়ার কারণে তেং চি ছি খুব ছোটবেলা থেকেই গান গাইতে পছন্দ করতেন। মাত্র পাঁচ বছর বয়সে তিনি গান লেখা শুরু করেন। প্রাথমিক স্কুল জীবন থেকেই তিনি নানা ধরনের গানের প্রতিযোগিতায় অংশ নিতে শুরু করেন। এ সময় বেশ অনেকগুলো পুরস্কারও পান তিনি। ২০০৬ সালে ১৪ বছর বয়সে তেং চি ছি একটি গানের প্রতিযোগিতায় অংশ নিয়ে চ্যাম্পিয়ন হন। এতে তার সংগীত প্রতিভা আবিষ্কৃত হয়। পরে একটি সংগীত কোম্পানির সঙ্গে চুক্তি স্বাক্ষর করেন তিনি। এর দু’বছর পর তেং চি ছি পেশাদার গায়িকা হিসেবে সংগীত জীবন শুরু করেন। বন্ধুরা, এখন শুনুন তেং চি ছি’র সুন্দর গান ‘স্মৃতির বালিঘড়ি’গান ২\n\n২০০৮ সালের অক্টোবরে তেং চি ছি তার প্রথম অ্যালবাম ‘G.E.M’ প্রকাশ করেন। এই অ্যালবাম প্রকাশের পর কণ্ঠশিল্পী হিসেবে বেশ জনপ্রিয় হন তিনি। ফলে হংকংয়ের ‘Jade Solid Gold Awards Presentation’এর সবচেয়ে জনপ্রিয় গায়িকার পুরস্কার জিতে নেন। এখন আমরা তার প্রথম অ্যালবাম থেকে ‘বুদ্বুদ’ নামের একটি গান শুনবো।গান ৩\n\n২০০৯ সালের এপ্রিল মাসে তার দ্বিতীয় অ্যালবাম ‘১৮’ প্রকাশ হয়। এ সময় ব্যাপক জনপ্রিয়তার জন্য তরুণ গায়ক হিসেবে তেং চি ছি নতুন উদ্যোগে নিজের সংগীতানুষ্ঠানের আয়োজন করেন। ২০১১ সালে ১৯ বছর বয়সে হংকংয়ের সবচেয়ে বিখ্যাত স্টেডিয়ামে তার একক কনসার্ট আয়োজন করা হয়। এটি খুবই আশ্চর্যজনক ঘটনা। শুধু হংকংয়ে নয় তিনি কানাডা, অস্ট্রেলিয়া ও যুক্তরাষ্ট্রসহ বিশ্বের অনেক শহরে ‘G.E.M. Get Everybody Moving’ নামে সফর করেছেন।২০১২ ও ২০১৩ সালে তেং চি ছিয়ের তৃতীয় ও চতুর্থ অ্যালবাম প্রকাশ হলে হংকংয়ে আরো জনপ্রিয় হন তিনি। ২০১৩ সালে পুরস্কারপ্রাপ্তি এবং সবচেয়ে জনপ্রিয় গায়কের পুরস্কার তা-ই প্রমাণ করে।গান ৪\n\n২০১৪ সালে তেং চি ছি চীনের একটি জনপ্রিয় টিভি অনুষ্ঠান ‘গায়ক’-এ অংশ নেন। অন্যান্য গায়কদের সঙ্গে প্রতিযোগিতা করে শেষে দ্বিতীয় পুরস্কার পান তিনি। এ অনুষ্ঠানে সবচেয়ে তরুণ গায়ক হিসেবে তেং চি ছি’র পারফরম্যান্স বড়দের চেয়ে কোনো অংশেই কম ছিলো না। খুবই শক্তিশালী কণ্ঠ এবং আকর্ষণীয় লাইভ পারফরমেন্সের কারণে তিনি অনেকের প্রিয় হন। এই অনুষ্ঠান থেকে শুধু হংকং নয় সারা চীনে খুবই জনপ্রিয় তিনি। বন্ধুরা, এখন শুনুন সেই অনুষ্ঠানে তেং চি ছি’র গাওয়া জনপ্রিয় গান ‘ঘূর্ণঝড়’।গান ৫\n\nবন্ধুরা, এবার আমরা শুনবো তেং চি ছি’র একটি খুব জনপ্রিয় গান ‘আলোকবর্ষ দূরে’। গানটি হলিউডের জনপ্রিয় চলচ্চিত্র ‘Passenger’s চীনা থিম গান। গানটি ২০১৬ সালের সেপ্টেম্বরে প্রকাশিত হয়। গানের সুর ও কথা তেং চি ছি’র নিজের রচনা। গানটিও ইউটিউবে ‘সবচেয়ে বেশি শোনা চীনা গানের’ তালিকার তৃতীয় স্থান অর্জন করে। ২৫০ বিলিয়নেরও বেশি শোনা হয়েছে এটি! বন্ধুরা এখন এই সুন্দর গান ‘আলোকবর্ষ দূরে’ শুনুন।গান ৬\n\nবন্ধুরা, অনুষ্ঠানের শেষ পর্যায়ে আমরা তেং চি ছি’র আরেকটি সুন্দর গান ‘নতুন হৃৎস্পন্দন’ শুনবো। আশা করি, আপনারা তার গানগুলো পছন্দ করবেন।গান ৭\n\nবন্ধুরা, আজকের অনুষ্ঠান তাহলে এখানেই শেষ করছি। আশা করি, আমাদের অনুষ্ঠানে প্রচারিত গানগুলো আপনাদের ভালো লেগেছে। এখন বিদায় নিচ্ছি। সবাই ভালো থাকুন, সুন্দর থাকুন ও সুস্থ থাকুন। আবার কথা হবে। চাই চিয়ান।",
    "ভারত-পাকিস্তান ম্যাচ শেষ কিন্তু রয়ে গেছে রেশ": "",
    "এক্সিম ব্যাংকে নতুন এমডি": "মোহাম্মদ ফিরোজ হোসেন ১৯৮৮ সালে শিক্ষানবিশ কর্মকর্তা হিসেবে ন্যাশনাল ব্যাংকে কর্মজীবন শুরু করেন। ১৯৯৯ সালে এক্সিম ব্যাংকের প্রতিষ্ঠালগ্নে সহকারী ভাইস প্রেসিডেন্ট হিসেবে যোগ দেন। গত ২২ বছরে তিনি এক্সিম ব্যাংকের প্রধান শাখা, মতিঝিল শাখার ব্যবস্থাপকসহ প্রধান কার্যালয়ের বিভিন্ন বিভাগের প্রধানের দায়িত্ব পালন করেন। শ্রেষ্ঠ শাখা ব্যবস্থাপক হিসেবে মোহাম্মদ ফিরোজ হোসেন একাধিকবার চেয়ারম্যানস অ্যাওয়ার্ড ও স্বর্ণপদক লাভ করেন।",
    "India vs Pakistan Live Streaming: এশিয়া কাপে আজ মহারণ, সরাসরি কীভাবে দেখবেন ভারত-পাকিস্তান ম্যাচ": "India vs Pakistan (Photo Credits: Getty Images)\n\nদুবাই, ২৮ অগাস্ট: আজ, রবিবার দুবাইয়ে বাইশ গজের মহারণ। এশিয়া কাপ ২০২২-এ গ্রুপ এ-র প্রথম ম্যাচে মুখোমুখি ভারত-পাকিস্তান। সীমান্তে উত্তেজনার কারণে ভারত-পাকিস্তান দ্বিপাক্ষিক সিরিজে অংশ নেয় না। ফলে বিশ্বকাপ, এশিয়া কাপের মত টুর্নামেন্ট ছাড়া ওয়াঘা সীমান্তের দু পাড়ের দেশ মুখোমুখি হয় না। ফলে ভারত-পাক ম্যাচ নিয়ে আগ্রহ, উত্তেজনা তত বাড়ে। রোহিত শর্মা বনাম বাবর আজম-দের মধ্যে এই ম্যাচে এদিন যারাই জিতুক তাদের সুপার ফোরে ওঠা নিশ্চিত হবে। কারণ গ্রুপ থেকে দুটি করে দল সুপার ফোরে উঠবে আর এই গ্রুপে তৃতীয় দল হল হংকং।\n\nখাতায় কলমে অনেকটা এগিয়ে থেকেই নামছে ভারত। রোহিত শর্মা থেকে লোকেশ রাহুল, সূর্যকুমার যাদব থেকে ঋষভ পন্থ, দীনেশ কার্তিক থেকে হার্দিক পান্ডিয়া, জাদেজা। টিম ইন্ডিয়ার হাতে ম্যাচ উইনার অনেক। সঙ্গে অফ ফর্মে থাকলেও বিরাট কোহলি তো আছেনই। পাকিস্তানের আবার সব কিছুই নির্ভর করছে বাবর আজমের ওপর। দুরন্ত ফর্মে রয়েছেন পাক অধিনায়ক। বাবর খেললে পাকিস্তান হিট, না চললে ফ্লপ। এটাই সাম্প্রতিক কালে পাকিস্তানের নিয়ম হয়ে দাঁড়িয়েছে। আরও পড়ুন-কোভিড থেকে সুস্থ, দুবাইয়ে দলের সঙ্গে যোগ দিলেন টিম ইন্ডিয়ার প্রধান কোচ রাহুল দ্রাবিড়\n\nচোটের কারণে শাহিন আফ্রিদি-র না থাকাটা পাকিস্তানের কাছে বড় ধাক্কা হলেও বলতে হবে ভারতকে টক্কর দিতে হবে পাক বোলারদেরই দায়িত্ব নিতে হবে। তবে এসব খাতায় কলমের হিসেব বাদ দিলে বলতে হয়, টি টোয়েন্টি আর ভারত-পাক ম্যাচে কোনওদিই ফেভারিট বলে কিছু হয় না। স্নায়ুর লড়াই আর এক বলের মধ্যে বদলে যায় সব কিছু।\n\nআসুন এক নজরে দেখে নেওয়া যাক, ভারত-পাক ম্যাচ নিয়ে কিছু জেনে রাখা ভাল তথ্য\n\nএশিয়া কাপ ২০২২-এর দ্বিতীয় খেলা ভারত বনাম পাকিস্তান ম্যাচ কবে, কখন আয়োজিত হবে\n\nভারত বনাম পাকিস্তান ম্যাচ আজ, রবিবার ২৮ অগাস্ট দুবাইয়ের আন্তর্জাতিক স্টেডিয়ামে।\n\nকখন থেকে শুরু হবে ম্যাচ\n\nআজ, রবিবার ভারতীয় সময় সন্ধ্যা সাড়ে ৭টা থেকে শুরু হবে ম্যাচ\n\nকোন টিভি চ্যানেলে সরাসরি দেখা যাবে খেলা\n\nস্টার স্পোর্টস নেটওয়ার্কের বিভিন্ন চ্যানেলে ইংরেজি, হিন্দি সহ নানা ভাষার কমেন্ট্রিতে এশিয়া কাপের সব খেলা সরাসরি সম্প্রচার করা হবে। স্টার স্পোর্টস ১ এসডি ও এইচডি, স্টার স্পোর্টস ৩ এসডি ও এইচডি, স্টার সিলেক্ট এইচডি-র মাধ্যমে সরাসরি দেখা যাবে খেলা। ভারতীয় সময় সরাসরি খেলা দেখা যাবে সন্ধ্যা সাড়ে ৭ টা থেকে। টস হবে সন্ধ্যা সাতটা থেকে। ডিডি স্পোর্টসেও সরাসরি দেখা যাবে খেলা।\n\nঅনলাইনে খেলা কীভাবে দেখা যাবে?\n\nডিজনি প্লাস হটস্টার-ওয়েবসাইট ও অ্যাপের মাধ্যমে সরাসরি দেখা যাবে খেলা।\n\nরেডিও-তে সরাসরি ধারাবিবরণী শোনা যাবে কী?\n\nহ্যাঁ, রেডিওতে সরাসরি শুনতে পাবেন এই ম্যাচ। অল ইন্ডিয়া রেডিও-তে সরাসরি ইংরেজি ও হিন্দিতে ধারাবিবরণী করা হবে এই ম্যাচের।\n\nকারা এগিয়ে\n\nভারতকে খাতায় কলমে এগিয়ে রাখতে হচ্ছে। ভারতের ম্যাচ উইনার অনেক। তবে অঘটন ঘটানোর ক্ষমতা রাখেন বাবর আজম-রা।\n\nদু দলের প্রথম একাদশ কেমন হতে পারে:\n\nভারত: রোহিত শর্মা (অধিনায়ক), লোকেশ রাহুল, বিরাট কোহলি, সূর্যকুমার যাদব, দীনেশ কার্তিক (উইকেট রক্ষক), হার্দিক পান্ডিয়া, রবীন্দ্র জাদেজা, ভুবনেশ্বর কুমার, যুজবেন্দ্র চাহাল, আবেশ খান, আর্শদীপ সিং।\n\nপাকিস্তান: বাবর আজম (অধিনায়ক), মহম্মদ রিজওয়ান (উইকেট রক্ষক), ফকার জামান, ইফতিখার আহমেদ, খুশদিল শাহ, হায়দার আলি, আসিফ আলি, শাদাব খান, মহম্মদ নওয়াজ, হারিস রউফ, নাসিম শাহ।\n\nপরিসংখ্যান: দুই দল এর আগে ৯টি টি-টোয়েন্টি ম্যাচে মুখোমুখি হয়েছে। ভারত জিতেছে ৬টি ম্যাচে, পাকিস্তান ২টি ম্যাচ জিতেছে। ১টি ম্যাচ টাই হয়েছে।",
    "ভোলায় নারীদের হাতের তৈরি দড়ির পণ্য যাচ্ছে বিশ্বের বিভিন্ন দেশে": "॥ হাসনাইন আহমেদ মুন্না ॥\n\nভোলা, ২৩ সেপ্টেম্বর, ২০২২ (বাসস) : জেলার বিভিন্ন উপজেলার প্রত্যন্ত এলাকার নারীদের হাতে তৈরি হোগলা পাতার দড়ি দিয়ে বানানো পণ্য যায় বিশে^র বিভিন্ন দেশে।\n\nসদর উপজেলা, দৌলতখান, লালমোহন, তজুমদ্দিন, বোরহানউদ্দিন ও চরফ্যাশন উপজেলার প্রায় ১৫ হাজার নারী বর্তমানে স্বনির্ভরতা অর্জন করেছে দড়ি তৈরি করে। রাজধানী ঢাকার একটি শিল্প প্রতিষ্ঠান এসব দড়ি দিয়ে অনান্য উপকরণের সহায়তায় ঝুড়ি, বসার মোড়া, পাপোশ, মাদুর, ফ্লোর ম্যাট, ফুলদানি, সোফা সেট, নারীদের হাত ব্যাগ, সৌন্দর্য বর্ধনের নানান সামগ্রীসহ বিভিন্ন পণ্য প্রস্তুত করে বিদেশে রপ্তানি করছে।\n\nফ্রান্স, আর্জেন্টিনা, ব্রাজিল, ইতালী, হংকং, জাপান, চায়না, ভারত, জার্মানীসহ ইউরোপ ও মধ্যেপ্রাচ্যের বিভিন্ন দেশে এসব পণ্যে পাঠানো হয়। সংসারের কাজের পাশাপাশি দড়ি তৈরির বাড়তি আয়ে স্বচ্ছলতা ফিরে এসেছে এসব নারীদের পরিবারে। পরিবারের অন্য সদস্যরাও দড়ি তৈরিতে নারীদের সহায়তা করছেন।\n\nসংশ্লিষ্ট সূত্র জানায়, প্রায় ২৪ বছর আগে বিডি ক্রিয়েশন নামে ঢাকার একটি শিল্প প্রতিষ্ঠানের উদ্যোগে ভোলায় শুরু হয় হোগলা পাতা দিয়ে দড়ি তৈরির কাজ। প্রথম দিকে তেমন সাড়া না পাওয়া গেলেও বর্তমানে স্থানীয় নারীদের মাঝে ব্যাপক সাড়া ফেলেছে এই কার্যক্রম। দড়ি তৈরি করার জন্য প্রতিষ্ঠানটির নির্দিষ্ট পাইকাররা নারীদের বিনামূল্যে হোগলা পাতা সরবরাহ করে থাকেন। প্রতি এক হাজার হাত দড়ির দাম ১১০ টাকা করে দেওয়া হয় কারিগরদের। এসব দড়ি নারীদের বাড়ি থেকে সংগ্রহ করে পাইকাররা ঢাকায় প্রতিষ্ঠানটির প্রধান কার্যালয়ে পাঠান। সেখান থেকে হরেক রকম পণ্য তৈরি করে তা দেশের বাইরে রপ্তানি করা হয়।\n\nসদর উপজেলার চরসামাইয়া ইউনিয়নের দড়ির পাইকার মো. সিরাজ মোল্লা জানান, জেলায় প্রায় ৫০ জন পাইকার বিভিন্ন চরাঞ্চল থেকে হোগলা পাতা সংগ্রহ করে নারীদের বিনামূল্যে দেন দড়ি তৈরির জন্য। পরে প্রত্যেকের বাড়ি-বাড়ি গিয়ে এসব দড়ি প্রতি হাজার হাত ১১০ টাকায় কেনেন। আর তারা প্রতিষ্ঠানটির কাছ থেকে পান হাজার হাত ২১০ টাকা। বর্তমানে নারীদের মাঝে দড়ি তৈরির আগ্রহ বাড়ছে বলে জানান তিনি।\n\nসদরের বাপ্তা ইউনিয়নের পশ্চিম চরনোয়াবাদ গ্রামের নারী লাকি বেগম ও জাহানারা বলেন, সংসারের কাজের পাশাপাশি তারা দড়ি তৈরি করে থাকেন। দৈনিক প্রায় ১ হাজার হাত দড়ি তৈরি করা যায়। সংসারে কাজ কম থাকলে আরো বেশি দড়ি বানানো যায়। ভেলুমিয়া চরের নারী রুবিনা আক্তার জানান, পাতাগুলো প্রথমে ২/১ দিন রোদে শুকাতে হয়। তারপর লম্মা লম্বা এসব পাতাকে ২/৩ ভাগ করে হাত দিয়ে পাকিয়ে দড়ি তৈরি হয়। অনেকেই এখন এই কাজে আগ্রহ দেখাচ্ছে।\n\nচরছিফলী গ্রামের গৃহবধূ রেহানা বেগম ও রাবেয়া বেগম জানান, তারা দীর্ঘ ৬ বছর যাবত দড়ি তৈরির কাজ করছেন। কাজের চাপ বেশি থাকলে পরিবারের অন্য সদস্যরা তাদের কাজে সহায়তা করেন। তবে পরিশ্রম অনুয়ায়ী তারা ন্যায্য মূল্য থেকে বঞ্চিত হচ্ছেন। তাই কাজের মূল্য বাড়ানোর দাবি তাদের।\n\nবিডি ক্রিয়েশন প্রতিষ্ঠানটির ভোলার এরিয়া ম্যানেজার কাজী এনামুল হক বাচ্চু বাসস’কে জানান, আমরা ভোলার বিভিন্ন পাইকারদের কাছ থেকে ক্রয় করে দড়িগুলো ঢাকায় পাঠাই। ঢাকায় আমাদের প্রতিষ্ঠানের কারখানায় হোগলা পাতার দড়ির সাথে অন্য উপকরণের সহায়তায় বিভিন্ন পণ্য সামগ্রী তৈরি হয়। যা দেশের বাইরে রপ্তানি করা হয়। বর্তমানে জেলায় মাসে ১ কোটি ২০ থেকে ৩০ লাখ হাত দড়ি তৈরি হয়।\n\nপ্রতিষ্ঠানটির ঢাকা অফিসের এজিএম (অপারেশন) রবিউল হাসান বাসস’কে জানান, হোগলা পাতা দিয়ে বাণিজ্যিকভাবে পণ্য উৎপাদন আমরাই প্রথম তৈরি করছি। এর বাইরেও পাট, বাঁশ, বেতসহ বিভিন্ন পণ্যের সামগ্রী তৈরি করছি। ভোলার প্রত্যন্ত এলাকার একটা বিশাল নারী সম্প্রদায় এই কার্যক্রমের সঙ্গে যুক্ত হয়ে কর্মদক্ষ হয়ে উঠছেন। নারী শ্রমীকদের পারিশ্রমিক বৃদ্ধি করার বিষয়টি তাদের বিচেনায় রয়েছে বলে জানান তিনি।\n\nজেলা মহিলা বিষয়ক অধিদপ্তরের উপ-পরিচালক (অতিরিক্ত দায়িত্ব) মো. ইকবাল হোসেন বাসস’কে জানান, জেলায় প্রাকৃতিকভাবেই প্রচুর হোগলা পাতা তৈরি হয়। পাতা দিয়ে দড়ি তৈরি করে অর্থনৈতিকভাবে লাভবান হচ্ছেন আমাদের গ্রামীণ নারীরা। এতে করে তাদের আর্থ-সামাজিক অবস্থার উন্নয়ন হচ্ছে। এটা অবশ্যই একটা ভালো উদ্যেগ। তাদের প্রশিক্ষণের মাধ্যমে আরো দক্ষ হিসেবে গড়ে তোলার সুযোগ রয়েছে। মহিলা বিষয়ক অধিদপ্তর নারীদের বিভিন্ন ট্রেডে প্রশিক্ষণ দিচ্ছে বলে জানান তিনি।\n\n",
    "Team India Asia Cup: পাক-ম্যাচে ICC-শাস্তির কোপ রোহিতদের, কাটা গেল ৪০% ম্যাচ ফি": "হংকং-এর বিরুদ্ধে খেলতে নামার আগে দুঃসংবাদ ভারতীয় দলের জন্য। পাকিস্তান ম্যাচে স্লো ওভার রেটের জন্য ৪০ শতাংশ ম্যাচ ফি কেটে নেওয়া হল রোহিতদের। তবে শুধু ভারত নয়, একই শাস্তি পেয়েছে পাকিস্তানও। ২৮ আগস্ট এশিয়া কাপের প্রথম ম্যাচ খেলতে নেমেছিল ভারত ও পাকিস্তান। সেই ম্যাচে ভারত ৫ উইকেটে জিতলেও নির্ধারিত সময়ের মধ্যে ওভার শেষ করতে পারেনি। পাকিস্তানও সময়ের মধ্যে ওভার শেষ করতে পারেনি। সেই জন্যই দুই দলের ক্রিকেটারদেরকেই শাস্তি দিল আইসিসি।\n\nকী র‍য়েছে আইসিসি-র বিবৃতিতে?\n\nম্যাচ রেফারি জেফ ক্রো জানিয়েছেন, রোহিত শর্মা এবং বাবর আজম দুই অধিনায়কই নির্ধারিত সময়ে প্রায় দুই ওভার পিছিয়ে ছিলেন। আইসিসি বিবৃতিতে বলেছে যে ওভার-রেট সম্পর্কিত আইসিসি আচরণবিধির ধারা ২.২২ অনুসারে, এক ওভার পিছিয়ে থাকলে ২০ শতাংশ ম্যাচ ফি কাটা যায়। দুই ওভার পিছিয়ে থাকায় ৪০ শতাংশ ম্যাচ ফি কাটা হয়েছে। আইসিসি বলছে, দুই অধিনায়কই তাদের ভুল স্বীকার করেছেন এবং তারা জরিমানার বিষয়টিও মেনে নিয়েছেন। তাই আনুষ্ঠানিক শুনানির প্রয়োজন ছিল না। মাঠের আম্পায়ার মাসুদুর রহমান ও রুচিরা পিলিয়াগুরুগে, তৃতীয় আম্পায়ার রবীন্দ্র বিমলসিরি এবং চতুর্থ আম্পায়ার গাজী সোহেল উভয় দলের বিরুদ্ধেই অভিযোগ দায়ের করেন।\n\nআরও পড়ুন: পাক-বধের প্রাপ্তি, ICC র‍্যাঙ্কিংয়ে উপরে উঠে এলেন হার্দিক\n\nটিম ইন্ডিয়া পাঁচ উইকেটে জিতেছে। প্রথমে ব্যাট করে পাকিস্তান ১৪৭ রান করেছিল, জবাবে ভারত শেষ ওভারে ম্যাচ জিতে নেয়। হার্দিক পান্ডিয়া ভারতের হয়ে অসাধারণ ইনিংস খেলেন। মাত্র ১৭ বলে ৩৩ রান করেন এবং ৩ উইকেটও নেন। বুধবার হংকং-এর বিরুদ্ধে খেলতে নামছে ভারত।\n\nআরও পড়ুন: বিপক্ষ হংকং, তবু টিম ইন্ডিয়ার চিন্তা সেই পাক বোলার\n\nহংকংকে হাল্কা ভাবে নিচ্ছে না টিম ইন্ডিয়া\n\nএবার এশিয়া কাপ টি-টোয়েন্টি ফরম্যাটে হচ্ছে। তাই প্রথমবার মতো টি-টোয়েন্টি ম্যাচ হবে ভারত ও হংকং-এর মধ্যে। টুর্নামেন্টে যোগ দেওয়া ছ'টি দলের মধ্যে হংকং-কে সবচেয়ে দুর্বল প্রতিপক্ষ ধরা হলেও ভারত কিন্তু তাদের হাল্কা ভাবে নিচ্ছে না। এবারেও কোয়ালিফাইং রাউন্ড খেলেই এশিয়া কাপের যোগ্যতা অর্জন করেছে হংকং।",
    "Super Typhoon Hinnamnor: 2022 এর সবচেয়ে মহা শক্তিশালী টাইফুন ! বড় বিপর্যয়ের আশঙ্কা": "Super Typhoon Hinnamnor\n\n\n\n\n\n\n\n\n\n\n\n\n\nপূর্ব চীন সাগরে ২০২২ সালের সবচেয়ে শক্তিশালী ঘূর্ণিঝড়টি তৈরি হয়েছে। চলতি বছরের সবচেয়ে শক্তিশালী গ্রীষ্মমন্ডলীয় ঝড়, সুপার টাইফুন ‘হিন্নামনর’ ( Super Typhoon Hinnamnor) , পশ্চিম প্রশান্ত মহাসাগরজুড়ে রসদ সংগ্রহ করেছে। বর্তমানে ওই ঘূর্ণিঝড় জাপান এবং দক্ষিণ কোরিয়ার দ্বীপগুলোর দিকে ধেয়ে আসছে ঘণ্টায় ২৪১ কিলোমিটার গতিবেগে।\n\n\n\n\n\n\n\n\n\nঘূর্ণিঝড়ের ( Super Typhoon Hinnamnor) সতর্কবার্তার জেরে ওকিনাওয়া অঞ্চলে ইতিমধ্যেই বিমান চলাচল ব্যাহত হয়েছে। বেশ কয়েকটি বিমান সংস্থা চলতি সপ্তাহে ওই অঞ্চলে বিমান চলাচল বাতিল ঘোষণা করেছে। ‘হিন্নামনর’ ( Super Typhoon Hinnamnor) হল এই বছরের ১১তম গ্রীষ্মমন্ডলীয় ঝড়, যা টাইফুনে পরিণত হয়েছে৷\n\n\n\n\n\nবৃহস্পতিবার (১ সেপ্টেম্বর) সকাল পর্যন্ত, হংকং আবহাওয়া দফতর জানিয়েছে, সর্বোচ্চ বা পঞ্চম স্তরের এই ঘূর্ণিঝড় ( Super Typhoon Hinnamnor) জাপানের ওকিনাওয়া উপকূল থেকে প্রায় ২৩০ কিলোমিটার দূরে ছিল। এই ঘূর্ণিঝড়ের ( Super Typhoon Hinnamnor) জেরে জাপান তো বটেই হংকং-এর বিভিন্ন অঞ্চলেও বজ্রবিদ্যুৎ-সহ ঝড়ের সতর্কতা জারি করা হয়েছে। আবহাওয়াবিদরা জানিয়েছেন, এই ঘূর্ণিঝড় জাপান দ্বীপপুঞ্জের দিকে ধীরে ধীরে এগোনোর সঙ্গেই আরও বেশি শক্তিশালী হবে।\n\n\n\n\n\n\n\n\n\nঘূর্ণিঝড়ের ( Super Typhoon Hinnamnor) কারণে দক্ষিণ জাপানের দ্বীপগুলো বড় হুমকিতে পড়তে পারে বলে আশঙ্কা করা হচ্ছে। চীনের পূর্ব উপকূল বরাবর বন্য ও ঝোড়ো হাওয়া বয়ে যাওয়ারও ঝুঁকি রয়েছে।\n\n\n\n\n\n\n\n\n\nযুক্তরাষ্ট্রের ঘূর্ণিঝড় সতর্কীকরণ কেন্দ্রের তথ্যমতে, সুপার টাইফুন ‘হিন্নামনোর’ ( Super Typhoon Hinnamnor) বর্তমানে ঘণ্টায় প্রায় ১৬০ মাইল বেগে বয়ে চলেছে। এর চারপাশে প্রতি ঘণ্টায় ১৯৫ মাইলের বেশি গতিতে দমকা হাওয়া বইছে। ঘূর্ণিঝড়ের প্রভাবে সাগরে সর্বোচ্চ ৫০ ফুট উঁচু ঢেউ সৃষ্টি হয়েছে।\n\n\n\n\n\n\n\n\n\nজাপান আবহাওয়া সংস্থার কর্মকর্তারা জানান, এ বছর রেকর্ডকৃত ঝড়গুলোর গতি-প্রকৃতির ভিত্তিতে ২০২২ সালের সবচেয়ে শক্তিশালী ঝড় হতে যাচ্ছে হিন্নামনোর ( Super Typhoon Hinnamnor) । হংকং অবজারভেটরি জানায়, সকাল ১০টায় ঝড়ের কেন্দ্র ছিল জাপানের ওকিনাওয়া থেকে প্রায় ২৩০ কিলোমিটার পূর্বে। পশ্চিম-দক্ষিণ-পশ্চিমে অগ্রসর হয়ে এটি রিউকিউ দ্বীপের দিকে ধেয়ে যেতে পারে বলে পূর্বাভাস রয়েছে। আবহাওয়াবিদদের পূর্বাভাস অনুযায়ী ঘূর্ণিঝড়টি আগামীকাল থেকে কিছুটা শক্তি হারাবে।\n\n\n\n\n\n\n\n",
    "বুদ্ধিতে বাংলাদেশ বিশ্বে কততম?": "",
    "রিজওয়ানের কাছে শীর্ষস্থান হারালেন বাবর": "তিন ফরম্যাটেই ব্যাটসম্যান র‌্যাংকিংয়ে শীর্ষে থাকার স্বপ্ন দেখছিলেন বাবর আজম। টেস্টের এক নম্বর আসনে বসতে পারলেই পূরণ হতো সেই স্বপ্ন। কিন্তু বড় ধাক্কা খেলেন পাকিস্তান অধিনায়ক। এশিয়া কাপে দুর্বল ফর্মের কারণে টি-টোয়েন্টি র‌্যাংকিংয়ের সিংহাসন ছাড়তে হলো তাকে। তারই ওপেনিং পার্টনার মোহাম্মদ রিজওয়ান তাকে পেছনে ফেলেছেন। বুধবার প্রকাশিত সাপ্তাহিক হালনাগাদ র‌্যাংকিং তালিকায় এসেছে এই পরিবর্তন।\n\n১১১৫ দিন পর টি-টোয়েন্টির এক নম্বর ব্যাটসম্যানের মর্যাদা হারাতে হলো বাবরকে। এশিয়া কাপে তিন ম্যাচে ১০, ৯ ও ১৪ রান করেছেন। অন্যদিকে র‌্যাংকিংয়ের দুই নম্বরে থাকা রিজওয়ান যেন উড়ছেন। টুর্নামেন্টের সর্বোচ্চ ১৯২ রান, দুটি হাফ সেঞ্চুরি হংকং ও ভারতের বিপক্ষে।\n\nগ্রুপ ম্যাচে হংকংয়ের বিপক্ষে অপরাজিত ৭৮ এবং সুপার ফোরে ভারতের বিপক্ষে ৭১ রানের ম্যাচ জয়ী ইনিংস খেলেন এই ব্যাটসম্যান। তাতে ১৯ রেটিং পয়েন্ট যোগ হয়েছে তার ঝুলিতে এবং ৮১৫ পয়েন্ট নিয়ে টপকে গেছেন বাবরকে (৭৯৪)।\n\nবাবর ও মিসবাহ উল হকের পর তৃতীয় পাকিস্তানি ব্যাটসম্যান হিসেবে টি-টোয়েন্টির এক নম্বরে রিজওয়ান। তিন নম্বরে আছেন দক্ষিণ আফ্রিকার এইডেন মার্করাম, চারে ভারতের ব্যাটিং সেনসেশন সূর্যকুমার যাদব।\n\nএদিকে এশিয়া কাপে চমৎকার পারফরম্যান্স করে ব্যাটসম্যানদের তালিকায় এক ধাপ এগিয়ে ৮ নম্বরে পাথুম নিশানকা। শ্রীলঙ্কার এই ব্যাটসম্যান শেষ তিন ম্যাচে ২০, ৩৫ ও ৫২ রান করেছেন। সুপার ফোরে ভারতের বিপক্ষে শ্রীলঙ্কার জয়ের ভিত গড়ে দেয় তার হাফ সেঞ্চুরি।\n\nআফগানিস্তানের ব্যাটসম্যান রহমানউল্লাহ গুরবাজও বড় লাফ দিয়েছেন। ১৪ ধাপ এগিয়ে ১৫ নম্বর ব্যাটসম্যান তিনি, শ্রীলঙ্কার বিপক্ষে সুপার ফোরে ৮৪ রান করেন। লঙ্কানদের বিপক্ষে ৭২ রান করে চার ধাপ উন্নতি করেছেন ভারতের অধিনায়ক রোহিত শর্মা, তিনি এখন ১৩ নম্বরে।\n\nবোলিং তালিকায় বড় অর্জন শ্রীলঙ্কা ও আফগানিস্তানের স্পিনারদের। মুজিব উর রহমানের ২/৩০ তাকে তিন ধাপ উপরে নিয়েছে। যৌথভাবে আকিল হোসেনের সঙ্গে ষষ্ঠ স্থানে তিনি।\n\nএশিয়া কাপে সেরা ইকোনমিক রেট মাহিশ ঠিকশানার। শেষ তিন ম্যাচে ১/২৩, ১/২৯ ও ১/২৯, তাতে করে সেরা দশে ঢুকে গেছেন। এই লঙ্কান স্পিনার পাঁচ ধাপ এগিয়ে অষ্টম স্থানে। হংকং ও ভারতের বিপক্ষে দারুণ বোলিংয়ে (৪/৮ ও ২/৩১) এক ধাপ এগিয়ে ১৩তম পাকিস্তানের স্পিনার শাদাব খান।\n\nওয়ানডে ব্যাটসম্যান র‌্যাংকিংয়ে এক ধাপ উন্নতি হয়েছে ডেভিড ওয়ার্নারের। জিম্বাবুয়ের বিপক্ষে তৃতীয় ওয়ানডেতে ৯৪ রান করায় এখন তিনি ছয়ে। বোলার তালিকায় মিচেল স্টার্ক তিন ধাপ লাফিয়ে ১২ নম্বরে, শেষ তিন ওয়ানডেতে পাঁচ উইকেট অজি পেসারের। অলরাউন্ডার তালিকায় এক ধাপ এগিয়েছেন তার সতীর্থ গ্লেন ম্যাক্সওয়েল। নিউ জিল্যান্ডের বিপক্ষে প্রথম ম্যাচে ৫২ রান খরচায় ৪ উইকেট নিয়ে ৯ নম্বরে উঠেছেন তিনি।",
    "টিভি সূচি (বুধবার, ৩১ অগাস্ট ২০২২)": "রোমাঞ্চের নানা বাঁক পেরিয়ে ৩-৩ গোলে ড্র হলো দুই সাবেক বিশ্ব চ্যাম্পিয়ন দলের লড়াই।",
    "কোভিডের বাড়বাড়ন্তের জেরে বিশ্বের বৃহত্তম ইলেকট্রনিক বাজার বন্ধ হয়ে গেলো": "(৩ সপ্তাহ আগে) ৩০ আগস্ট ২০২২, মঙ্গলবার, ২:৪৫ অপরাহ্ন\n\nসর্বশেষ আপডেট: ১২:২৯ পূর্বাহ্ন\n\nবিশ্বের বৃহত্তম ইলেকট্রনিক্স পাইকারি বাজার যা চীনের শেনজেনে অবস্থিত তা বন্ধ করার নির্দেশ দিয়েছে চীনা প্রশাসন। চীন এখন 'জিরো-কোভিড' নীতিতে চলছে। সাম্প্রতিককালে ফের একবার কোভিডের বাড়বাড়ন্ত দেখা দিলে সেদেশের বিভিন্ন শহরে সম্পূর্ণ লকডাউন জারি করা হয়েছিল। এই আবহে এবার করোনার জেরে বিশ্বের সর্ববৃহৎ ইলেকট্রনিক্স পাইকারি বাজার বন্ধ হয়ে গেল শেনজেনে। বিশ্বের বৃহত্তম ইলেকট্রনিক্স বাজারের আবাসস্থল হুয়াকিয়াংবেই জেলার ব্যবসায়ীরা একটি অফিসিয়াল নোটিশ পেয়েছেন যে কোভিড ছড়িয়ে পড়ার জন্য বাজার বৃহস্পতিবার পর্যন্ত বন্ধ থাকবে। হংকং-ভিত্তিক সাউথ চায়না মর্নিং পোস্ট অন্যতম বড় অপারেটর, হুয়াকিয়াং ইলেকট্রনিক্স ওয়ার্ল্ডকে উদ্ধৃত করে জানিয়েছে -সমস্ত কর্মীদের এই সময়ের মধ্যে বাড়ি থেকে কাজ করতে হবে এবং প্রতিদিন একটি নিউক্লিক অ্যাসিড টেস্ট করতে হবে। টেলিকমিউনিকেশন ইকুইপমেন্ট জায়ান্ট হুয়াওয়ে টেকনোলজিস কো, চীনের শীর্ষ চিপ নির্মাতা সেমিকন্ডাক্টর ম্যানুফ্যাকচারিং ইন্টারন্যাশনাল কর্পোরেশন এবং অ্যাপল সরবরাহকারী ফক্সকন টেকনোলজি গ্রুপ সহ মূল সংস্থাগুলি তাদের কর্মীদের চলাচল সীমাবদ্ধ করেছে এক সপ্তাহের জন্য। দ্বীপ শহর হংকং শেনজ়েনের খুব কাছে অবস্থিত। চীনা সরাকরি তথ্য অনুযায়ী, হংকংয়ে দৈনিক সংক্রমণের হার ২০ হাজার ছুঁতে পারে বলে আশংকা করা হচ্ছে। প্রাক্তন ব্রিটিশ উপনিবেশটি কয়েক মাস আগে সবচেয়ে খারাপ প্রাদুর্ভাবের সাক্ষী হয়েছে যার ফলে ব্যাপক মৃত্যু হয়েছে।\n\nবিজ্ঞাপন\n\nহংকং এ পর্যন্ত ১৫ লক্ষ ২২ হাজার ৪৬০ টি মামলা রেকর্ড করেছে এবং সেখানে ৯,৬৬৮ জন মারা গেছে। এই পরিস্থিতিতে পার্শ্ববর্তী শেনজ়েনে লকডাউন পরিস্থিতি তৈরি হচ্ছে। শেনজেন চীনের সবচেয়ে আধুনিক শিল্প শহর নিজেই সাম্প্রতিক অতীতে ভাইরাসের আকস্মিক স্পাইক মোকাবেলায় বেশ কয়েকবার লকডাউনের মুখোমুখি হয়েছিল।সোমবার ১৭ মিলিয়ন মানুষের শহর শেনজেনের প্রশাসন সুপারমার্কেট, রেস্তোঁরা এবং ফার্মেসিগুলির মতো প্রয়োজনীয় ব্যবসা ছাড়া সমস্ত দোকান বন্ধ করার নির্দেশ দিয়েছে। রেস্তোরাঁগুলিকে শুধুমাত্র টেকওয়ে প্রদান করার অনুমতি দেওয়া হয়েছে। সমস্ত ডাইন-ইন পরিষেবা স্থগিত করা হয়েছে।\n\nসূত্র : বিজনেস স্ট্যান্ডার্ড\n\n",
    "ফাইনালের হার–জিত ঠিক করে দিতে পারে যা কিছু": "শ্রীলঙ্কার ষষ্ঠ নাকি পাকিস্তানের তৃতীয়? আজ দুবাইয়ে এশিয়া কাপের শিরোপা শেষ পর্যন্ত জিতবে কারা! আফগানিস্তানের বিপক্ষে প্রথম ম্যাচে উড়ে যাওয়ার পর শ্রীলঙ্কা ঘুরে দাঁড়িয়েছে দারুণভাবে। প্রথম ম্যাচে ভারতের কাছে হারের ধাক্কাও সামলে নিয়েছে পাকিস্তান।\n\nআজ ফাইনালের নির্ধারক হয়ে যেতে পারে যা কিছু—\n\nটস জিতলেই ম্যাচ জয়?\n\nফাইনালের আগে কি এ অনুশীলনটা করেছেন বাবর আজম ও দাসুন শানাকা? সংযুক্ত আরব আমিরাতের সাম্প্রতিক ম্যাচের ফল, এবার এশিয়া কাপের ফলও বলছে, ম্যাচের ভাগ্যের অনেকটাই নির্ভর করতে পারে টসের ওপর। টসে জিতে ফিল্ডিংয়ের সিদ্ধান্তটাও যেন রীতি হয়ে দাঁড়িয়েছে।\n\nফাইনালের আগে ১২ ম্যাচে টসে জিতে আগে ব্যাটিংয়ের সিদ্ধান্ত নিয়েছে শুধু একটি দল। শারজায় আফগানিস্তানের বিপক্ষে আগে ব্যাটিং করে অবশ্য ওই ম্যাচ হেরেছিল বাংলাদেশ। ১২টি ম্যাচের মধ্যে এবার আগে ব্যাটিং করে জেতার ঘটনা আছে তিনটি, এর মধ্যে দুটিই হংকংয়ের বিপক্ষে।",
    "ক্যানসারের কাছে হেরে গেলেন রাবি অধ্যাপক রবিউল করিম": "রাজশাহী বিশ্ববিদ্যালয়ের (রাবি) সমাজকর্ম বিভাগের অধ্যাপক ড. কেএম রবিউল করিম মারা গেছেন। বিরল ধরনের ব্লাড ক্যানসারে আক্রান্ত হয়ে দীর্ঘদিন ধরে চিকিৎসা নিচ্ছিলেন তিনি।\n\nবৃহস্পতিবার সকাল সাড়ে নয়টায় ভারতের টাটা মেমোরিয়াল হাসপাতালে চিকিৎসাধীন অবস্থায় মৃত্যুবরণ করেন ৫১ বছর বয়সী রাবির এই শিক্ষক। তার এই অকাল মৃত্যুতে পুরো বিভাগজুড়ে চলছে শোকের মাতম।\n\nঅধ্যাপক রবিউল করিমের মৃত্যুর বিষয়টি নিশ্চিত করে সমাজকর্ম বিভাগের ভারপ্রাপ্ত সভাপতি অধ্যাপক কবির উদ্দিন হায়দার বলেন, ড. করিম ২০১৯ সাল থেকে বিরল ধরনের ব্লাড ক্যানসারে আক্রান্ত ছিলেন। তিনি সর্বশেষ ভারতের টাটা মেডিকেল সেন্টারে গত ১৫ সেপ্টেম্বর ভর্তি হয়ে চিকিৎসাধীন ছিলেন। বিশ্ববিদ্যালয়ের এই অধ্যাপকের মৃত্যুতে গভীর শোক প্রকাশ করেছেন বিশ্ববিদ্যালয়ের উপাচার্য অধ্যাপক গোলাম সাব্বির সাত্তার।\n\nতিনি বলেন, ‘অধ্যাপক রবিউল করিম ছিলেন একজন নিবেদিতপ্রাণ শিক্ষক ও গবেষক। তিনি মানুষ হিসেবে অত্যন্ত সজ্জন ও বন্ধুবৎসল ছিলেন। সমাজকর্ম পেশার প্রসারে তার অপরিসীম অবদান রয়েছে। কিন্তু দুর্ভাগ্যবশত আমাদের একজন মেধাবী শিক্ষককে হারাতে হলো। দেশ একজন নিবেদিতপ্রাণ শিক্ষক ও বিশ্বমানের গবেষককে হারালো, যার স্থান সহজে পূরণ হওয়ার নয়। সমাজকর্ম শিক্ষা ও গবেষণায় অসাধারণ অবদানের জন্য তিনি স্মরণীয় হয়ে থাকবেন।’\n\nপ্রয়াত অধ্যাপকের এই অকাল মৃত্যুতে তার সহকর্মী অধ্যাপক গোলাম কিবরিয়া ফেরদৌস বলেন, আমরা একজন ভালো মনের ও উঁচু মানের এক প্রগতিশীল শিক্ষককে হারালাম। সেই সঙ্গে সমাজকর্ম পরিবারের এক উজ্জ্বল নক্ষত্রের এমন অকাল প্রস্থান নিঃসন্দেহে সমাজকর্মী ও সমাজকর্ম পেশার জন্য এক অপূরণীয় ক্ষতি। আমরা তার রুহের মাগফেরাত কামনা করছি।\n\nড. করিম রাজশাহী বিশ্ববিদ্যালয় সমাজকর্ম বিভাগ থেকে ১৯৯১ সালে স্নাতক (অনার্স) ও ১৯৯২ স্নাতকোত্তর ডিগ্রি অর্জন করেন। উভয় পরীক্ষায় তিনি প্রথম শ্রেণিতে প্রথম স্থান অধিকার করেন। পরে ১৯৯৭ সালে শাহজালাল বিজ্ঞান ও প্রযুক্তি বিশ্ববিদ্যালয় সমাজকর্ম বিভাগে প্রভাষক হিসেবে যোগদান করেন। এরপর ১৯৯৮ সালে নিজ বিভাগে প্রভাষক হিসেবে যোগ দেন এবং ২০১৩ সালে অধ্যাপক পদে পদোন্নতি লাভ করেন।\n\nতিনি ২০০৫ সালে থাইল্যান্ডের এশিয়ান ইনস্টিটিউট অব টেকনোলজি (এআইটি) থেকে জেন্ডার অ্যান্ড ডেভেলপমেন্ট বিষয়ের ওপর এমএসসি করেন। ২০১১ সালে হংকং বিশ্ববিদ্যালয় থেকে সমাজকর্মের ওপর পিএইচডি ডিগ্রি অর্জন করেন।\n\nএ ছাড়াও ২০১৮ সালে সুইডেনের ক্যারোলিনস্কা ইনস্টিটিউট থেকে পাবলিক হেলথ সায়েন্স বিষয়ের উপর পিএইচডি ডিগ্রি অর্জন করেন। পরে তিনি সুইডেনের লিনিয়াস বিশ্ববিদ্যালয় পোস্ট ডক্টরাল ফেলো রির্সাচার ও শিক্ষক হিসেবেও কাজ করেন। উচ্চমানের গবেষণার জন্য তার রয়েছে বেশ কৃতিত্ব। বিশ্বখ্যাত বিভিন্ন জার্নালে তার বর্তমানে ৩৫ টিরও অধিক গবেষণা পেপার রয়েছে।\n\n(ঢাকাটাইমস/২২সেপ্টেম্বর/এআর)",
    "খেলা বিভাগের সর্বোচ্চ পঠিত": "বাংলানিউজটোয়েন্টিফোর.কম'র প্রকাশিত/প্রচারিত কোনো সংবাদ, তথ্য, ছবি, আলোকচিত্র, রেখাচিত্র, ভিডিওচিত্র, অডিও কনটেন্ট কপিরাইট আইনে পূর্বানুমতি ছাড়া ব্যবহার করা যাবে না।",
    "একই মাঠে পাকিস্তানকে হারিয়ে বিশ্বকাপের বদলা নিলো ভারত": "টি-টোয়েন্টি বিশ্বকাপে গেল বছর দুবাই ইন্টারন্যাশনাল স্টেডিয়ামে ভারতকে ১০ উইকেটে হারিয়েছিল পাকিস্তান। সেই একই মাঠে রোববার রাতে এশিয়া কাপের ম্যাচে পাকিস্তানকে হারিয়ে বদলা নিলো ভারত।\n\nশেষ ওভারের থ্রিলারে পাকিস্তানকে হারিয়ে এশিয়া কাপের মিশন শুরু করলো রোহিতবাহিনী। টানটান উত্তেজনার শেষ ওভারের চতুর্থ বলে ছক্কা হাঁকিয়ে ভারতকে জেতান হার্দিক পান্ডিয়া।\n\nসংক্ষিপ্ত স্কোর:\n\nভারত: ১৪৮/৫ (১৯.৪ ওভারে)\n\nপাকিস্তান: ১৪৭/১০ (১৯.৫ ওভারে)।\n\nফল: ভারত ৫ উইকেটে জয়ী।\n\nম্যাচসেরা: হার্দিক পান্ডিয়া।\n\nএদিন টস হেরে আগে ব্যাট করে ১৯.৫ ওভারে পাকিস্তান অলআউট হয় ১৪৭ রানে। জবাবে ১৯.৪ ওভারে ৫ উইকেট হারিয়ে জয় তুলে নেয় ভারত।\n\nব্যাট হাতে ভারতের বিরাট কোহলি ও রবীন্দ্র জাদেজা ৩৫টি করে রান করেন। আর হার্দিক পান্ডিয়া ১৭ বলে ৪ চার ও ১ ছক্কায় ৩৩ রানের ঝড়ো ইনিংস খেলে দলকে জিতিয়ে মাঠ ছাড়েন। বল হাতে পাকিস্তানের মোহাম্মদ নাওয়াজ ৩টি ও নাসিম শাহ ২টি উইকেট নেন।\n\nএটা ছিল কোহলির শততম টি-টোয়েন্টি ম্যাচ। এই ম্যাচে বেশ সাবলীল ব্যাটিং করেন তিনি। যদিও স্কোরটা বড় করতে পারেননি। মাইলফলক ছোঁয়ার ম্যাচে ৩৪ বলে ৩ চার ও ১ ছক্কায় ৩৫ রান করেন তিনি।\n\nতার আগে ভারতের বোলিং তোপের মুখে পাকিস্তানের কেউ ৪৩ রানের বেশি করতে পারেননি। মোহাম্মদ রিজওয়ান সর্বোচ্চ ৪৩ রান করেন। ২৮ রান করেন ইফতিখার আহমেদ। আর শেষদিকে ৬ বলে ১৬টি রান করেন শাহানাওয়াজ ধানির ব্যাট থেকে।\n\nবল হাতে ভারতের ভুবনেশ্বর কুমার ৪ ওভারে ২৬ রান দিয়ে ৪টি উইকেট নেন। ২৫ রান দিয়ে হার্দিক পান্ডিয়া নেন ৩টি উইকেট। আর অর্শ্বদীপ সিং ৩৩ রানে নেন ২টি উইকেট।\n\nহাইভোল্টেজ ম্যাচটি জিততে শেষ ৩ ওভারে ৩২ রান প্রয়োজন ছিল ভারতের। অষ্টাদশ ওভারে জাদেজা ১ চার ও ১ ছক্কায় ১১ রান তোলেন। তাতে ১২ বলে প্রয়োজন ছিল ২১ রান। কিন্তু হার্দিক পান্ডিয়া রউফের করা ১৯তম ওভারে ৩টি চার হাঁকিয়ে ম্যাচ নাগালে নিয়ে আসেন। তাতে ৬ বলে জিততে ৭ রান প্রয়োজন ছিল ভারতের।\n\nশেষ ওভারের প্রথম বলে নাওয়াজ বোল্ড করেন জাদেজাকে (৩৫)। তাতে ৫ বলে প্রয়োজন ছিল ৭ রান। দিনেশ কার্তিক ১ রান দিয়ে প্রান্ত বদল করার পর চতুর্থ বলে ছক্কা হাঁকিয়ে ভারতকে জেতান পান্ডিয়া। তিনি ১৭ বলে ৩৩ রানে অপরাজিত থাকেন। ম্যাচসেরাও হন তিনি।\n\nএশিয়া কাপে ‘বি’ গ্রুপে নিজেদের দ্বিতীয় ও শেষ ম্যাচে বুধবার হংকং-এর মুখোমুখি হবে ভারত। আর ০২ সেপ্টেম্বর হংকং-এর মুখোমুখি হবে পাকিস্তান।",
    "Due to Visa problem, Sandesh Jhingan was unable to fly with Indian Football team to Vietnam - Anandabazar": "ভিয়েতনাম রওনা হওয়ার আগেই বড় ধাক্কা খেলেন ইগর স্তিমাচ। দলের সঙ্গে যেতে পারছেন না নির্ভরযোগ্য ডিফেন্ডার সন্দেশ ঝিঙ্ঘন।\n\nভারতীয় তারকার ভিসা নিয়ে সমস্যা তৈরি হয়েছে। সন্দেশের পাসপোর্টের নবীকরণ হয়েছে। ফলে ভিয়েতনাম যাওয়ার জন্য ভিসা পেতে কিছুটা সময় লাগবে বলে জানানো হয়েছে। তা পেলেই তিনি দলের সঙ্গে যোগ দিতে পারবেন। যত দ্রুত সম্ভব, সেই সমস্যা দূর করে সন্দেশকে পাঠানোর উদ্যোগ শুরু হয়েছে। তিনি এখন থাকবেন কলকাতাতেই। তাঁকে ছাড়া মঙ্গলবার ভিয়েতনাম রওনা হল ভারতীয় দল।\n\nহাং তিন প্রতিযোগিতায় দুটি ফ্রেন্ডলি ম্যাচ খেলবেন সুনীল ছেত্রীরা। ২৪ সেপ্টেম্বর ভারতের প্রতিপক্ষ সিঙ্গাপুর। ২৭ সেপ্টেম্বর ম্যাচ রয়েছে ভিয়েতনাম দলের বিরুদ্ধে। খাতায়-কলমে ভারতের চেয়ে অনেক বেশি শক্তিশালী ভিয়েতনাম দল। তবে ভারতীয় দলের কোচ ইগর স্তিমাচ মনে করেন, আত্মবিশ্বাস নিয়ে লড়াই করতে পারলে জয় অসম্ভব হবে না। তিনি বলেছেন, “নিঃসন্দেহে গত কয়েক বছরে দারুন উন্নতি করেছে ভিয়েতনাম দল। তার উপরে ওরা ঘরের মাটিতে খেলার বাড়তি সুবিধা পাবে। কিন্তু আমরাও চেষ্টা করব ম্যাচ জেতার। তারুণ্যে ভরপুর এই দলের লড়াই করার যথেষ্ট ক্ষমতা রয়েছে। তাই ফলাফল নিয়ে আগাম অনুমান করার পরিবর্তে মাঠে নেমে ইতিবাচক ফুটবল খেলার উপরে জোর দিতে হবে।”\n\nদুই দশক আগে ভিয়েতনাম থেকেই এলজি কাপ জিতে ফিরেছিলেন ভাইচুং ভুটিয়ারা। ফাইনালে গোল করেছিলেন প্রাক্তন ভারত অধিনায়ক এবং অভিষেক যাদব। সেই সুখস্মৃতি কি আবারও ফিরতে পারে ভিয়েতনামের বিরুদ্ধে? স্তিমাচ মনে করেন, “কঠিন পরীক্ষায় জেতার অন্য একটা তৃপ্তি রয়েছে। আমি বলব, সেটা মাঠে নেমে ফুটবলারদের প্রমাণ করতে হবে।” যদিও ভারতীয় দলের কোচ মেনে নিচ্ছেন, ফুটবলারদের প্রাক মরসুম প্রস্তুতির ঘাটতির বিষয় নিয়ে তাঁরও চাপা উদ্বেগ রয়েছে। তিনি বলেছেন, “প্রাক মরসুম প্রস্তুতি সে ভাবে হয়নি। ফলে এমন পরিস্থিতিতে ফুটবলারদের ঘুরিয়ে ফিরিয়ে খেলাতে পারলেই সমস্যা কাটিয়ে ওঠা সম্ভব বলে মনে করি। তার সঙ্গে লক্ষ্য রাখতে হবে, কেউ যেন চোট না পায়।”\n\nতবে ১৯৯৮ বিশ্বকাপে ক্রোয়েশিয়া জাতীয় দলের প্রাক্তন ডিফেন্ডারকে ভরসা দিচ্ছে জুন মাসে কলকাতায় হয়ে যাওয়া এএফসি এশিয়ান কাপ কোয়ালিফায়ার্সের পারফরম্যান্স। যে প্রসঙ্গ টেনে স্তিমাচ বলেছেন, “কম্বোডিয়া, হংকং এবং আফগানিস্তানকে হারিয়েছিল ভারতীয় দল। এবং সেটাও খুব কম সময়ের ব্যবধানে। ফলে এটা আশা করতেই পারি, এই প্রতিযোগিতাতেও সেই ইতিবাচক এবং লড়াকু মানসিকতা নিয়েই খেলতে নামবে ভারতীয় দল।” যোগ করেন, “ফুটবলাররাও এখন এটা ভালই বুঝে গিয়েছে, শক্তিশালী প্রতিপক্ষের বিরুদ্ধে কী ধরনের ফুটবল খেলতে হয়। তাই আমি বিশ্বাস করি, ভিয়েতনাম শক্তিশালী প্রতিপক্ষ হলেও ওদের বাড়তি সমীহ করার প্রয়োজন নেই।”\n\nফ্রেন্ডলি ম্যাচের দল নিয়ে ইতিমধ্যে প্রাক্তন ফুটবলাররা তোপ দেগেছেন তাঁর দিকে। তবে তা নিয়ে চিন্তিত নন স্তিমাচ। তিনি বলেছেন, “কাউকেই কিন্তু ছেঁটে ফেলা হয়নি। আমার প্রকৃত দলটা ৪০ জনেরই। প্রতিযোগিতার গুরুত্ব বিচার করে তার মধ্যে থেকে ২৩ ফুটবলারকে বেছে নিতে হয়েছে। দলের প্রত্যেক ফুটবলারের সঙ্গে আমার কথা হয়েছে। ওরাও ভাল জানে, কেন এই দলে তাদের জায়গা হয়নি। এটা নিয়ে এত আলোচনার প্রয়োজন নেই।” বরং স্তিমাচ মনে করেন, ভবিষ্যতের দিকে তাকিয়ে ঠিক দিশাতেই এগোচ্ছে ভারতীয় দল।",
    "“এত চিন্তার কি আছে! মাত্র ৩-৪টে ম্যাচ হেরেছে”, ভারতের পরপর হারে চিন্তিত নন সৌরভ গঙ্গোপাধ্যায়": "বাংলা হান্ট নিউজ ডেস্ক: সকলেই ভারতীয় দলের পরপর বড় দলের বিরুদ্ধে বেশ কিছু ম্যাচ হারার কারণে চিন্তায় রয়েছে। শেষ পাঁচটি টি-টোয়েন্টি ম্যাচে রোজ শর্মার মাত্র দুটিতে জয় পেয়েছে এবং যাদের বিরুদ্ধে জয় পেয়েছে সেই দেশগুলি হল হংকং এবং আফগানিস্থান। এছাড়া পাকিস্তান, শ্রীলঙ্কা এবং অস্ট্রেলিয়ার কাছে হারের মুখ দেখেছে ভারতীয় দল। টি-টোয়েন্টি বিশ্বকাপের আগে ‘মেন ইন ব্লুজ’-এর এই ফর্ম দেখে চিন্তায় ভারতীয় ক্রিকেট ভক্তরা।\n\nকিন্তু এতে আশাহত হবার কোন কারণ দেখছি না প্রাক্তন ভারতীয় অধিনায়ক এবং বর্তমানে বিসিসিআইয়ের সভাপতি সৌরভ গঙ্গোপাধ্যায়। তার মতে এ ভারতীয় দল এমন কোন পারফরম্যান্স করেনি যার জন্য ত্রাহি ত্রাহি তুলতে হবে। সম্প্রতি একটি সাক্ষাৎকারে তিনি জানিয়েছেন, “রোহিতের অধিনায়কত্বে গত একবছরে ভারত মোটামুটি ৩০ থেকে ৩৫ টি টি-টোয়েন্টি ম্যাচ খেলেছে যার মধ্যে চার থেকে পাঁচবার তাদের হারের সম্মুখীন হতে হয়েছে। বিশ্বাস করি বিশ্বকাপের আগে যেটুকু সময় রয়েছে তাতে ভারতীয় দল আরো উন্নতি করবে।”\n\nএছাড়া পরবর্তী আইপিএল নিয়েও আপডেট দিয়েছেন তিনি। করোনার ভ্রুকুটি কাটিয়ে আইপিএল ২০২৩ চিরপরিচিত স্বাভাবিক ছন্দে আয়োজিত হবে, বিসিসিআই সভাপতি সৌরভ গঙ্গোপাধ্যায় বিষয়টি বোর্ডের অনুমোদিত রাজ্য ক্রিকেট সংস্থাগুলিকে জানিয়ে দিয়েছেন।\n\n২০২০ সালে থেকে করোনার প্রাদুর্ভাবের কারণে লিগটি সংযুক্ত আরব আমিরশাহিতে আয়োজিত হয়েছিল। ২০২১ সালে ভারতের মাটিতে শুরু হলেও মাঝপথে করোনা টুর্নামেন্টে থাবা বসায় এবং প্রতিযোগিতাটির বাকি অংশ কয়েক মাস পরে ফের সংযুক্ত আরব আমিরশাহিতেই আয়োজিত হয়। গত মরশুমেও সব হোম-অ্যাওয়ে ভিত্তিতে খেলা হয়নি যা আসন্ন মরশুম থেকে ফের হতে চলেছে।\n\nসৌরভ গাঙ্গুলী সেইসঙ্গে জানিয়েছেন যে “বিসিসিআই বর্তমানে বহুল প্রতীক্ষিত মহিলা আইপিএল টুর্নামেন্টটি কিভাবে আয়োজিত হবে তাই নিয়ে পরিকল্পনা করছে যাতে এটিকে পুরুষদের আইপিএলের মতোই আয়োজন করা যায়। মহিলাদের আইপিএলও হোম-অ্যাওয়ে ভিত্তিতে হবে বলে জানিয়েছে বিসিসিআই।"
}