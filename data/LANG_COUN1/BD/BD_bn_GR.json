{
    "নিরস্ত্রীকৃত দ্বীপগুলোতে মার্কিন রণতরী পাঠাল গ্রিস": "মার্কিন যুক্তরাষ্ট্রের দেয়া রণতরী নিরস্ত্রীকৃত এজিয়ান দ্বীপগুলোতে মোতায়েন করেছে গ্রিস, যা আন্তর্জাতিক আইনের পরিপন্থী। রোববার এক প্রতিবেদনে এ তথ্য জানানো হয়েছে।\n\nউল্লেখ্য, যুক্তরাষ্ট্রের অর্থায়নে লেসবোস ও সামোস অঞ্চলে এসব রণতরী পাঠানো হয়েছে।\n\nআন্তর্জাতিক আইন অমান্য করে গ্রিসের এই কর্মকাণ্ড পর্যবেক্ষণে করা হচ্ছে।\n\nনিরাপত্তা সূত্রের তথ্যমতে, তুর্কি আর্ম ফোর্স (টিএসকে) ড্রোন মিশন পরিচালনা করছে এবং এজিয়ানে দুটি গ্রিক রণতরী চিহ্নিত করেছে। যেগুলো লেসবোস ও সামোস অঞ্চলের দিকে যাচ্ছে।\n\nসূত্রে জানানো হয়, লেসবোসের দিকে যাওয়া রণতরীটি ২৩ ট্রাক্টিকাল অস্ত্রে সজ্জিত এবং সামোসের দিকে অগ্রসারমান রণতরীটি ১৮ ট্রাট্ক্যিাল অস্ত্রে সজ্জিত। এসব রণতরী যুক্তরাষ্ট্র থেকে আলেক্সজান্দ্রপলি বন্দরের দিকে পাঠানো হয়েছে।\n\nনিরাপত্তা সূত্র জানায়, এইসব কর্মকাণ্ডগুলো ১৮ থেকে ২১ সেপ্টেম্বরের মধ্যে সম্পন্ন হয়েছে, যা থেকে বোঝা যাচ্ছে গ্রিস তার প্রতিবেশী দেশ তুরস্কের কাছাকাছি দ্বীপাঞ্চলে রণতরী মোতয়েন করে আইনের লঙ্ঘন করছে।\n\nসূত্রের তথ্যানুসারে, যুক্তরাষ্ট্রের অর্থায়নে অস্ত্রগুলো দ্বীপটিতে পাঠানো হয়েছে। ন্যাটোভুক্ত দেশটির এই আগ্রাসী কর্মকাণ্ড পর্যবেক্ষণ করছে তুরস্ক, যা আন্তর্জাতিক আইনের পরিপন্থী। সংস্থাভুক্ত দেশগুলোর এমন আন্তর্জাতিক আইন পরিপন্থী কর্মকাণ্ড এবং প্রতিবেশী দেশের সাথে অবন্ধুত্বপূর্ণ আচরণ ‘কখনো গ্রহণযোগ্য’ হবে না।\n\nসূত্র : ডেইলি সাবাহ",
    "গ্রিসে তিন দিনব্যাপী চিত্রশিল্প প্রদর্শনী ‘বাংলাদেশের সুর’": "বাংলাদেশ দূতাবাসের আয়োজনে ২১-২৩ সেপ্টেম্বর এথেন্সের পালিও ইপ্সিখিকু পৌরসভার লেপা আর্ট গ্যালারিতে বাংলাদেশ থেকে আগত ১৩ জন বাংলাদেশি চিত্রশিল্পীর আঁকা তিন দিনব্যাপী চিত্রশিল্প প্রদর্শনীর আয়োজন করা হয়। বিশিষ্ট বাংলাদেশি চিত্রশিল্পীদের আঁকা বেশ কয়েকটি বিশেষ শিল্পকর্ম স্থান পেয়েছে ‘বাংলাদেশের সুর’ শীর্ষক এ প্রদর্শনীতে।\n\nবাংলাদেশ ও গ্রিস বিভিন্ন ধরনের সাংস্কৃতিক অনুষ্ঠানের মাধ্যমে তাদের সম্পর্ক প্রতিষ্ঠার ৫০ বছর পূর্তি উদযাপন করছে। স্থানীয় মেয়রের সহায়তায় প্রদর্শনীতে গ্রিক চিত্রশিল্পী এবং স্থানীয় গ্রিক বাসিন্দারা উৎসাহ-উদ্দীপনা আর আগ্রহের সাথে প্রদর্শনীর সব শৈল্পিক চিত্র উপভোগ করেন। গ্রিস-বাংলাদেশের পঞ্চাশ বছর পূর্তি উপলক্ষে বিভিন্ন প্রোগ্রাম এবং কার্যক্রমের অংশ বিশেষ তুলে ধরা হয়েছে প্রদর্শনীতে।\n\nঢাকা বিশ্ববিদ্যালয়ের ফাইন আর্টস বিভাগের অধ্যাপিকা রোকেয়া সুলতানা বলেন, বাংলাদেশের শিল্পকলার একটি সমৃদ্ধ ঐতিহ্য রয়েছে এবং দেশের নামকরা শিল্পীদের সৃজনশীল ও স্বাতন্ত্র্যের মাধ্যমে দেশের স্পন্দন অনুভব করা যায়। আমরা আন্তরিকভাবে বিশ্বাস করি যে শিল্প প্রদর্শনী বাংলাদেশ ও গ্রিসের মধ্যে সাংস্কৃতিক বন্ধনকে আরও দৃঢ় করতে অনেক দূর এগিয়ে যাবে।\n\n‘বাংলাদেশের সুর’ শুধুমাত্র গ্রিস, পাশ্চাত্য সংস্কৃতি ও সভ্যতার জন্মস্থানের শিল্প-অনুসন্ধানীদের মধ্যেই সীমাবদ্ধ নয়, বরং এর ছোঁয়া পাওয়ার এক বিরল সুযোগও দেবে দূতাবাসের এ আয়োজন। গ্রিসে আমাদের সমৃদ্ধ প্রবাসীদের কাছে বাংলাদেশ বলে মনে করছেন অনুষ্ঠানে উপস্থিত বিশিষ্টজনরা।\n\nবাংলাদেশ থেকে আরও অংশগ্রহণ করেছেন চিত্রশিল্পী সুলতানুল ইসলাম, দিলরুবা লতিফ, সঞ্জীব দাস অপু, মারজিয়া বেগম, রিফাত জাহান কাঁটা, মুক্তি ভৌমিক, শাহীন সোহানা সুরভী, মহম্মদ মেহেদী হাসান, নাজমুন আক্তার কাকলি, জিনাত জুলফিকার সবি, জান্নাত কেয়া, হাসুরা আখতার রুমকি।\n\nএছাড়া স্থানীয় বাংলাদেশ কমিউনিটির সভাপতি হাজী আব্দুল কুদ্দুস, বাংলা-গ্রিক শিক্ষা কেন্দ্রের সভাপতি দাদন মৃধা, সাবেক সভাপতি আব্দুস সালাম শেখ, দোয়েল সংগঠনের প্রধান আহব্বায়ক টিটু মহসিনসহ দোয়েল সাংস্কৃতিক সংগঠনের সব কলাকুশলী উপস্থিত ছিলেন।\n\nউদ্বোধনী অনুষ্ঠান শেষে গ্রিসে নিযুক্ত বাংলাদেশের রাষ্ট্রদূত আসুদ আহমেদ তার বাসভবনে অতিথিদের জন্য একটি সম্মানসূচক নৈশভোজের আয়োজন করেন।",
    "এজিয়ানকে সমাধিতে পরিণত করছে গ্রিস": "গ্রিসের বিরুদ্ধে এজিয়ান সাগরকে শরণার্থীদের সমাধিতে পরিণত করার অভিযোগ করেছে তুরস্ক। মঙ্গলবার জাতিসংঘ সাধারণ পরিষদে দেওয়া ভাষণে এমন অভিযোগ করেছেন তুরস্কের প্রেসিডেন্ট রজব তাইয়্যেব এরদোগান। এক প্রতিবেদনে এ খবর জানিয়েছে সংবাদমাধ্যম টিআরটি ওয়ার্ল্ড। ভাষণে এজিয়ান সাগর এবং পূর্ব ভ‚মধ্যসাগরে অভিবাসীপ্রত্যাশী মানুষের ওপর ‘নিপীড়নের’ জন্য গ্রিসের সমালোচনা করেন এরদোগান। তিনি বলেন, ‘যখন আমরা আয়লানের (আয়লান কুর্দি) মতো আরও শিশুদের মৃত্যু রোধ করতে সংগ্রাম করছি, তখন বেআইনি ও বেপরোয়া পুশব্যাকের মধ্য দিয়ে এজিয়ান সাগরকে শরণার্থীদের সমাধিতে পরিণত করছে গ্রিস।’ এরদোগান বলেন, নিরপরাধ মানুষকে কনসেনট্রেশন ক্যাম্পে রেখে বা নৌকায় মারা যাওয়ার জন্য রেখে দিয়ে শরণার্থী সংকটের সমাধান করা যাবে না। তিনি বলেন, ‘ইউরোপ ও জাতিসংঘের জন্য মানবতার বিরুদ্ধে অপরাধের সমতুল্য এই নৃশংসতা বন্ধ করার সময় এসেছে।’ টিআরটি ওয়ার্ল্ড।",
    "গ্রিসের বিলুপ্ত পরিবারকে এখনও রাজকীয় উপাধিতে ডাকা হয়!": "ব্রিটেনের রানি দ্বিতীয় এলিজাবেথের মৃত্যু ও ২১ শতকে রাজতন্ত্রের ভূমিকা এবং কমনওয়েলথের বিতর্কের পুনরুত্থান হয়েছে। অস্ট্রেলিয়ার মতো দেশগুলো প্রজাতন্ত্র হওয়ার বিষয়ে বিবেচনা করছে, যেমনটি গ্রিস ৪০ বছরের বেশি আগে রাজতন্ত্র বিলুপ্ত করার সময় করেছিল।\n\nবিতর্কের সঙ্গে সঙ্গে গ্রিসের মতো আনুষ্ঠানিক রয়্যালদের তীব্র প্রতিক্রিয়া দেখা দেয়, যাদের এখনও অপ্রচলিত শিরোনামে উল্লেখ করা হয়, যেমন পাভলোসের ক্ষেত্রে, যাকে আন্তর্জাতিক বার্তা সংস্থা বিবিসি প্রয়াত ব্রিটিশ রানি সম্পর্কে একটি সাক্ষাৎকারের সময় গ্রিসের ক্রাউন প্রিন্স বলে সম্বোধন করেন।\n\nগ্রিক নাগরিক ড্যামিয়ান ম্যাক কন উলাধ টুইটারে লেখেন, ‘থামুন, বিবিসি। গ্রিস দীর্ঘদিন ধরে রাজতন্ত্র বিলুপ্ত করেছে, তাই দয়া করে এটিকে সম্মান করুন।’ আমার গ্রিক ছেলে শুধু জিজ্ঞাসা করেছিল ওই লোকটি কে? গ্রিসে তো রাজা এবং রাজপুত্র নেই।’\n\nপাভলোস হলেন ১৯৬৪ থেকে ১৯৭৩ সাল পর্যন্ত গ্রিসের শেষ রাজা দ্বিতীয় কনস্টানটাইন ও তার স্ত্রী ডেনমার্কের রাজকুমারী অ্যান-মারি জ্যেষ্ঠ পুত্র ও দ্বিতীয় সন্তান।\n\nযাইহোক, যুক্তরাষ্ট্রের সাপ্তাহিক ম্যাগাজিন নিউজউইকের লন্ডনভিত্তিক পপ সংস্কৃতি প্রতিবেদক শ্যানন পাওয়ার যেমন ব্যাখ্যা করেছেন, ‘শিষ্টাচারের সাধারণ নিয়ম হলো একজন রাজকীয়কে তাদের উপাধিতে সম্বোধন করা, এমনকি যদি তারা পদচ্যুত হয়ে থাকেন এবং নিজের দেশ তাদের বা তাদের বংশোগত পদকে স্বীকৃতি না দেয়।\n\nআরেকটি কনভেনশন হলো পদচ্যুত কিংবা রাজতন্ত্র বিলুপ্তের সময় একজন রাজকীয়ের অধিকারে থাকা খেতাবগুলোর মৃত্যুর আগ পর্যন্ত তিনি ধারণ করবেন- স্বাভাবিক উত্তরাধিকার প্রয়োগ ছাড়াই।\n\nউদাহরণস্বরূপ একজন রাজা সেই উপাধি বজায় রাখবেন, কিন্তু তার মৃত্যুর পরে তার সন্তানেরা তা উত্তরাধিকারী হবে না। সুতরাং একজন ক্রাউন প্রিন্স তাই থাকবেন। এমনকি তার বাবা-মায়ের মৃত্যুর ঘটনায়ও।\n\nবিলুপ্ত রাজতন্ত্রের বিশ্বে গ্রিক রাজপরিবারের একটি অনন্য অবস্থান রয়েছে। যদিও তারা লন্ডনে নির্বাসিত জীবনযাপন করেন এবং ব্রিটিশ রাজপরিবারের খুব ঘনিষ্ঠ। তারাও ডেনিশ সিংহাসনের বংশোধর যেহেতু গ্রিসের রাজা জর্জ প্রথম ডেনমার্কের রাজা নবম ক্রিশ্চিয়ানের ছেলে ছিলেন। কিং জর্জের মৃত্যুর এক শতাব্দীরও বেশি সময় পরেও গ্রিক রাজপরিবারের সদস্যরা রাজা নবম ক্রিশ্চিয়ানের সঙ্গে তাদের যোগসূত্রের কারণে প্রিন্স বা ডেনমার্কের রাজকুমারী উপাধি ধারণ করেন।\n\nএমনকি ১৯৫৩ সাল পর্যন্ত তাদের ডেনিশ সিংহাসনের উত্তরাধিকার অধিকার ছিল। পাভলোস গ্রিসের সিংহাসনের স্পষ্ট উত্তরাধিকারী ছিলেন এবং জন্ম থেকেই গ্রিসের ক্রাউন প্রিন্স ছিলেন। রাজতন্ত্রের বিলুপ্ত পর্যন্ত তার পিতার শাসনামলে ছিলেন। ডেনমার্কের রাজা নবম ক্রিশ্চিয়ানের পুরুষ-রেখার বংশোধর হিসেবে তিনি ডেনিশ সিংহাসনের উত্তরাধিকারী না হলেও একজন টাইটেল ডেনিশ রাজপুত্র।\n\nডেনমার্কের রাজতন্ত্র এখনও বিদ্যমান এবং একটি সাংবিধানিক প্রতিষ্ঠান ও রাজ্যের একটি ঐতিহাসিক কার্যালয়। ডেনমার্ক রাজ্যে ফারো দ্বীপপুঞ্জ এবং গ্রিনল্যান্ডের স্বায়ত্তশাসিত অঞ্চল অন্তর্ভুক্ত রয়েছে।\n\n১৯৭২ সাল থেকে ডেনমার্কের রাষ্ট্রপ্রধানের দায়িত্বে রয়েছেন রানি দ্বিতীয় মার্গারেট। যুক্তরাজ্যের রানি দ্বিতীয় এলিজাবেথের মৃত্যুর পর থেকে তিনি ইউরোপের দীর্ঘতম এবং একমাত্র বর্তমান রানি রাজত্বকারী। তিনি ডেনিশ প্রতিরক্ষা বাহিনীর সর্বাধিনায়কও। তিনি ডেনমার্কের রাজা নবম ফ্রেডরিক এবং রানি ও সুইডেনের রাজকুমীর ইনগ্রিডের মেয়ে।\n\nএমআরএম/এমএস",
    "গ্রিসের কৃষি খামারে বাংলাদেশি শ্রমিকদের দাসজীবন – DW – 29.08.2022": "বৈধ কাগজ নেই, তাই চাইলেই সরকার নির্ধারিত কাজ করতে পারেন না অভিবাসী শ্রমিকেরা৷ এই সুযোগ কাজে লাগান গ্রিসের কৃষি খামারের মালিকেরা৷ মধ্যসত্বভোগী মাস্তুরাদের কবলে পড়ে বাংলাদেশি শ্রমিকদের দুর্দশা দিন দিন আরো বেড়ে চলেছে৷\n\nগ্রিস-বাংলাদেশ চুক্তি কি এর সমাধান করতে পারবে?\n\n‘লাল সোনা' খ্য়াত স্ট্রবেরি খামারে ঠিক কত বাংলাদেশি কাজ করেন তার সঠিক কোনো হিসাব নেই৷ কিন্তু গ্রিস জুড়ে, বিশেষ করে রাজধানী এথেন্স থেকে প্রায় তিনশ কিলোমিটার দূরে কয়েকটি গ্রাম মানোলাদা, নেয়া মানোলাদা, লাপ্পা ও ভার্দাতে স্ট্রবেরি মৌসুমে অন্তত ১০ হাজার বাংলাদেশি কাজ করেন বলে ধারণা করা হয়৷\n\nগ্রিসে উৎপাদিত স্ট্রবেরির ৯০ শতাংশই আসে এই অঞ্চল থেকে৷ প্রতিবছরই আগের বছরের চেয়ে উৎপাদনে হয় রেকর্ড৷ এমনকি করোনা মহামারিতে যখন পর্যটন থেকে শুরু করে অন্য সকল খাত বিপর্যস্ত, তখনও স্ট্রবেরি খামার দেখেছে বিপুল লাভের মুখ৷\n\nগ্রিক অ্যাসোসিয়েশন অব এক্সপোর্ট অ্যান্ড ডিস্ট্রিবিউশন অব ফ্রুটস, ভেজিটেবলস অ্যান্ড জুসেস এর সবশেষ তথ্য অনুযায়ী ২০২২ সালেও আগের বছরের তুলনায় স্ট্রবেরি উৎপদান বেড়েছে প্রায় আট দশমিক দুই শতাংশ৷ এ বছরের প্রথম ছয় মাসে স্ট্রবেরি উৎপাদন হয়েছে ৭০ হাজার ৩১৯ টন, যা আগের বছর ছিল ৬৪ হাজার ৯৬২ টন৷\n\nকিন্তু এ সাফল্যের মূল চাবিকাঠি যে অভিবাসী শ্রমিক, তাদের ভাগ্যে উন্নয়ন তো ঘটেইনি বরং হতাশা ও অনিশ্চয়তা আরো বেড়েই চলেছে৷\n\nমাস্তুরা ও মালিক: সস্তা শ্রম, শ্রম শোষণ\n\n১৫-১৬ বছর আগেও স্ট্রবেরি খামারের শ্রমিকরা আসতেন মূলত পূর্ব ইউরোপের বিভিন্ন দেশ যেমন আলবেনিয়া, রোমানিয়া, বুলগেরিয়া এবং কোনো কোনো ক্ষেত্রে মিশর থেকে৷ কিন্তু গত কয়েক বছর ধরে মধ্যপ্রাচ্য থেকে ইরান-তুরস্ক হয়ে বাংলাদেশিরা বিপুল সংখ্যায় গ্রিসে আসতে শুরু করেন৷ পূর্ব ইউরোপের দেশ থেকে আসা শ্রমিকদের তুলনায় এই অনিবন্ধিত, কাগজপত্রবিহীন শ্রমিকদের বেতন কম দিতে হয়৷ ফলে এখন এসব খামারে বাংলাদেশিদেরই আধিক্য৷\n\nমহাদেশীয় ইউরোপের শ্রমিকদের যেখানে সাত-আট ঘণ্টার এক কর্মদিবসে ৩৫-৪০ ইউরো (চার হাজার টাকা) দিতে হতো, বাংলাদেশি শ্রমিকদের ক্ষেত্রে সেটি ১২ ঘণ্টায় ২৫-৩০ ইউরোতে (তিন হাজার টাকা) নেমে এসেছে৷\n\nতবে এই ৩০ ইউরোর পুরোটাও আসে না শ্রমিকদের পকেটে৷ গ্রিসের এই কৃষিখামারগুলোতে শ্রমিক সরবরাহের জন্য মালিকেরা নির্ভর করেন গ্রিক ভাষা জানা মধ্যসত্বভোগী মাস্তুরাদের ওপর৷ এই মাস্তুরারা নিজেরাও বিভিন্ন দেশ থেকে আসা অভিবাসী৷ তবে দীর্ঘদিন গ্রিসে থেকে কৃষিব্যবসা সম্পর্কে এরা ধারণা লাভ করেছেন, জানেন গ্রিক ভাষাও৷ ফলে শ্রমিকদের কাজ পাওয়া না পাওয়া অনেকটাই নির্ভর করে এই মাস্তুরাদের ওপর৷\n\nমাস্তুরাদের দৌরাত্ম্য কতটা, সেটা বোঝা গেল ভার্দা গ্রামের এক পরিত্যক্ত গুদামে গিয়ে৷ একসময় এই গুদামে রাখা হতো দুম্বা৷ এখন সেখানে গাদাগাদি করে বাস করছেন বাংলাদেশি শ্রমিক৷\n\nপরিত্যক্ত গুদামের এক বাসিন্দা মোহাম্মদ সাগর ডয়চে ভেলেকে জানান, এই ‘বাসস্থানটি' নয়ন নামের এক মাস্তুরা নিয়ন্ত্রণ করেন৷ সাগর বলেন, ‘‘দিনে ৩০ টাকা রোজগার হলে সেখান থেকে তিনি এক টাকা কেটে রাখবে, আপনাকে ২৯ টাকা দিবে৷ এটা তার সঙ্গে চুক্তি৷ মাসে কয়দিন কাজ করলেন, তার ওপর নির্ভর করে তাকে সে টাকা দিতে হবে৷ মাসে ১০ দিন ডিউটি হলে তাকে দিতে হবে ১০ টাকা৷''\n\nএটিই শেষ নয়৷ শ্রমিকেরা কোথায় থাকবেন, সেটি মালিক ঠিক করে দিলেও মাস্তুরা সেখানে বাস করা শ্রমিকদের কাছ থেকে ভাড়া নেন৷ এমনকি মাস শেষে যখন নিজের ভাগের কমিশন কেটে রেখে শ্রমিকদের বেতন দেয়া হয়, সেখান থেকেও ব্যাংক ফি এর নামে শতকরা তিন টাকা কেটে রাখেন মাস্তুরা৷\n\nসাগর বলেন, ‘‘আমি যদি ১০০ টাকা বেতন পাই, তাহলে ৬০-৭০ টাকা আমার কাছে আসতে পারে৷ ৩০-৪০ টাকাই তার কাছে চলে যায়৷\n\nতাহলে মাস্তুরাকে এত টাকা না দিয়ে সরাসরি খামার মালিকের সঙ্গে যোগাযোগ করে কাজ নিচ্ছেন না কেন শ্রমিকেরা? আজিজুর রহমান নামের আরেক অভিবাসী জানালেন, শ্রমিকেরা একসঙ্গে কোথাও বাস করেন না৷ ফলে তাদের পক্ষে ৫০ জন শ্রমিক চাইলেই একদিনে জোগাড় করা সম্ভব নয়৷ বিভিন্ন এলাকায় এমন মাস্তুরাদের অধীনে চাইলেই একসঙ্গে অনেক শ্রমিক পাওয়া যায়৷ ফলে মালিকেরা তাদের সঙ্গেই চুক্তি করেন, মাস্তুরা শ্রমিকদের কত টাকা দিচ্ছে, কত টাকা কেটে রাখছে, এ নিয়ে তারা মাথা ঘামাতে চান না৷\n\nপুলিশ কি এ বিষয়ে জানে না? এর কি কোনো প্রতিকার নেই? শ্রমিকেরা কি চাইলে আইনের আশ্রয় নিতে পারেন না? আজিজুর বলেন, ‘‘আমাদের তো কাগজ নেই৷ আমরা তো পুলিশের কাছে যেতে পারি না৷ আমাদের যদি কাগজ থাকতো, তখন আমরা এদেশের শ্রম আইন অনুযায়ী দেখতে পেতাম কত ঘণ্টা কাজ করবো, কত টাকা বেতন পাবো৷ এখন তো কাগজ নাই৷ এখন পুলিশের কাছে গেলে উলটো আমাদেরই বলবে, তোমরা কিভাবে কাজ করো! তোমার কি অনুমতি আছে কাজ করার?''\n\nকেবল ভার্দা গ্রাম না, কৃষি খামারে মাস্তুরা ছাড়া কাজ করাই সম্ভব না বলে ডয়চে ভেলেকে জানিয়েছেন আরেক অভিবাসী৷ মাস্তুরাদের একটি সিন্ডিকেট রয়েছে বলে জানান তিনি৷ ফলে কোথাও এক মাস্তুরার সঙ্গে ঝামেলা করে সরাসরি মালিকের সঙ্গে দেখা করে কাজ চাইলে পরবর্তীতে অন্য কোথাও আর কাজ না পাওয়ার ঝুঁকি থাকে৷ ফলে বাধ্য হয়ে মাস্তুরার সব শর্ত মেনে তার সরবরাহ করা বাসস্থানেই বাস করতে বাধ্য হচ্ছেন অভিবাসী শ্রমিকেরা৷\n\nশ্রমিকদের নেই মৌলিক অধিকার\n\nকোনো নিবন্ধন নেই, বসবাসের নেই বৈধ কাগজপত্র৷ রাস্তায় বের হলে পুলিশের হয়রানির ভয়, যেতে হতে পারে ডিটেনশন সেন্টার বা সরাসরি কারাগারে৷ এমনকি জেল থেকে সরাসরি নিজ দেশে ফেরত পাঠিয়ে দেয়ার ঘটনাও ঘটেছে৷ ফলে ঘরের বাইরে বের হলেই এক ধরনের আতঙ্ক ভর করে বাংলাদেশি শ্রমিকদের চোখেমুখে৷\n\nনেয়া মানোলাদায় এক অভিবাসী ডয়চে ভেলের সঙ্গে দেখা করে তার দুরবস্থার কথা তুলে ধরেন৷ হবিগঞ্জের মো. আব্দুল হামিদ ভারত থেকে আফগানিস্তান-ইরান হয়ে, তুরস্ক সীমান্ত পাড়ি দিয়ে পাঁচ বছর আগে পৌঁছান গ্রিসে৷ ইরানেই পাসপোর্ট এবং অন্য সকল পরিচয়পত্র ফেলে আসেন তিনি৷ কিন্তু এই পাঁচ বছরেও নতুন করে কোনো কাগজ পাননি৷ বাংলাদেশের দূতাবাস থেকে নিজের পাসপোর্ট বা গ্রিস কর্তৃপক্ষ থেকে কোনো কাজের বা বসবাসের অনুমতি না পেয়ে পাঁচ বছর ধরেই এক পরিচয়বিহীন জীবন কাটছে তার৷\n\nআঙুর ক্ষেতে কাজ করতে গিয়ে এক দুর্ঘটনায় ডান চোখে আঘাত পান আব্দুল হামিদ৷ কিন্তু মাস্তুরা বা মালিক, কেউই তাকে চিকিৎসা পেতে সাহায্য করেননি৷ হাসপাতালে গেলেও বৈধ কাগজ না থাকায় পাননি পর্যাপ্ত চিকিৎসা৷ এখন ডান চোখে প্রায় কিছুই দেখেন না তিনি৷ দৃষ্টিশক্তি না থাকায় এখন পাচ্ছেন না কোনো ভালো কাজও ৷ এত কিছুর পরও কি তিনি দেশে ফিরতে চান না? উত্তরে আব্দুল হামিদ বলেন, ‘‘১৫-১৬ বছর বিদেশ থেকে আমি জীবন গড়তে পারিনি, এখন কিভাবে দেশে যাই? এসেছিলাম ভালোর জন্য, এখন সব খুইয়ে এভাবে দেশে যেতে বলছেন?''\n\nগ্রিস-বাংলাদেশ চুক্তি ‘আশার আলো' নাকি ‘ছলনা'\n\nবাংলাদেশ থেকে বছরে চার হাজার কর্মী নেয়ার ব্যাপারে ফেব্রুয়ারিতে ঢাকা ও এথেন্সের মধ্যে একটি সমঝোতা স্মারক সই হয়৷ ইউরোপীয় কোনো দেশের সঙ্গে এমন সমঝোতা এই প্রথম৷ এথেন্সের বাংলাদেশ দূতাবাসের তথ্য অনুযায়ী গ্রিসে প্রায় ৩০ হাজার বাংলাদেশি বাস করেন৷ এদের অর্ধেকেরই বৈধ কাগজপত্র নেই৷ এই সমঝোতার আওতায় গ্রিসে বাস করা প্রায় ১৫ হাজার বাংলাদেশিও বৈধতা পেতে পারেন৷\n\nফলে চুক্তির ফল নিয়ে বেশ আশাবাদী বাংলাদেশ এবং গ্রিক সরকার৷ কিন্তু গ্রিসের মানবাধিকার কর্মী এবং এরই মধ্যে গ্রিসে বাস করা কাগজবিহীন বাংলাদেশি শ্রমিকেরা এই চুক্তির মূল উদ্দেশ্য নিয়ে ভুগছেন দ্বিধায়৷\n\nডয়চে ভেলের কাছে অনেক অভিবাসীই জানিয়েছেন তাদের উদ্বেগের কথা৷ এথেন্সের কেন্দ্রে কয়েকটি সড়ককে কেন্দ্র করে বাংলাদেশি প্রবাসীদের ব্যবসা প্রতিষ্ঠান ও বাসস্থান৷ অনেকেই এটিকে ‘বাংলা গলি' নামে পরিচয় দিয়ে থাকেন৷ সেখানে বাংলা গলি নামেই একটি মুদির দোকান পরিচালনা করেন জামালউদ্দীন সরদার৷ ২২ বছর ধরে গ্রিসে বাস করা এই অভিবাসীর এখনও চিরস্থায়ী বসবাসের অনুমতি মেলেনি৷ ডয়চে ভেলের কাছে তিনি তার উদ্বেগ তুলে এভাবে, ‘‘সবাই এটা (চুক্তি) গ্রহণ করছে না এজন্য যে আমাদের এটায় আখেরে কোনো ফল নাই, ভবিষ্যত নাই৷ এরা কোনো রেসিডেন্স পারমিট দিচ্ছে না আপনাকে৷ আমাদেরকে প্রথমে অনির্দিষ্টকালের জন্য কাগজ দিয়েছে৷ ওই কাগজ কেটে দিয়েছে ১০ বছর৷ সেটা কেটে দিয়েছে তিন বছরের কাগজ৷ এইভাবে চললে তো মানুষ ভবিষ্যত নিয়ে শঙ্কিত হবেই৷''\n\nসরকার পরিবর্তন হলেই গ্রিসের অভিবাসন নীতিও বদলে যায়, এমন বক্তব্য উঠে এসেছে অনেকেই বক্তব্যেই৷ অভিবাসীদের বক্তব্য, যেখানে গ্রিসেই হাজার হাজার বাংলাদেশি এখনও বৈধ কাগজ পাননি, সেখানে নতুন করে বাংলাদেশ থেকে কর্মী নিয়ে আসার চুক্তি একেবারেই অগ্রহণযোগ্য৷ বরং তারা মনে করছেন, অবৈধ প্রবাসী শ্রমিকদের দেশে ফেরত পাঠানোর জন্যই এমন উদ্যোগ নেয়া হয়েছে৷ একবার এই চুক্তির আওতায় পাঁচ বছর পর কোনো শ্রমিক আবার গ্রিসে কাজ করার অনুমতি পাবেন না৷ তারা গ্রিসে স্থায়ী বসবাসের আবেদনও করতে পারবেন না৷ ফলে বছরের পর বছর গ্রিসে বাস করে এখন চুক্তির আওতায় পাঁচ বছর পর দেশে ফেরার এই শর্ত বেশিরভাগ অভিবাসীই মেনে নিতে পারছেন না৷\n\nগ্রিসে বর্ণবাদ ও ফ্যাসিবাদবিরোধী মানবাধিকার সংস্থা কেরফার সমন্বয়ক পেত্রোস কনস্তানতিনো মনে করেন, এমন চুক্তির ফলে শ্রমিকদের অধিকার ও স্বাধীনতা আরো বেশি খর্ব হবে এবং এ খাতের দুর্নীতি আরো বেশি প্রাতিষ্ঠানিক রূপ পাবে৷ ডয়চে ভেলেকে তিনি বলেন, ‘‘এই ধরনের চুক্তিকে আমরা দাসত্বের চুক্তি বলছি৷ বাস্তবে এটা কোনোভাবেই অভিবাসীদের বৈধতা দেয়া না৷ যদি বৈধতা দিতে হয়, তাহলে তাদের বসবাসের অনুমতি দেয়া হোক৷ কেবল কৃষি এলাকায় না, পুরো গ্রিসে অবাধে বসবাস ও চলাচলের অনুমতি দেয়া হোক৷''\n\nতিনি বলেন, ‘‘এটা দাসত্বের চেয়েও বড় কিছু৷ ইউরোপীয় ইউনিয়নের অন্যতম তিন ভিত্তির একটি চলাচলের স্বাধীনতা৷ ইউরোপীয় ইউনিয়ন এর অনেকটাই খর্ব করেছে৷ কিন্তু বাংলাদেশ থেকে মানোলাদায় শ্রমিক নিয়ে আসবেন, কারণ কোনো এক মালিক আপনাকে নয় মাস কাজ করাতে চায়, তারপর আপনাকে ফেরত চলে যেতে হবে৷ এটা কোনোভাবেই শ্রমিকদের স্বাভাবিক স্বাধীনতা হতে পারে না৷ কোনো ট্রেড ইউনিয়নই এটা মানতে রাজি না৷''\n\nএই চুক্তিকে প্রত্যাখ্যান করে এরই মধ্যে বিবৃতি দিয়েছে কেরফাসহ একাধিক মানবাধিকার এবং শ্রমিক সংগঠন৷ শিগগিরই এ নিয়ে প্রতিবাদ কর্মসূচি এবং ধর্মঘটেরও পরিকল্পনার কথা জানিয়েছে সংগঠনগুলো৷",
    "গ্রিসের বিরুদ্ধে যে অভিযোগ আনল তুরস্ক": "রাশিয়ার তৈরি বিমান প্রতিরক্ষা ব্যবস্থা ব্যবহার করে গ্রিস তুর্কি বিমানকে হয়রানি করেছে বলে অভিযোগ করেছে তুরস্ক। গ্রিসের এই কর্মকাণ্ডকে ‘শত্রুতামূলক পদক্ষেপ’ বলে অভিহিত করেছে আঙ্কারা। বার্তা সংস্থা এএফপি সোমবার এক প্রতিবেদনে এ তথ্য জানিয়েছে।\n\nওই প্রতিবেদনে বলা হয়েছে, তুরস্কের কয়েকটি এফ-১৬ জঙ্গিবিমানকে লক্ষ্য করে গ্রিস তার বিমান প্রতিরক্ষা ব্যবস্থা এস ৩০০-এর ক্ষেপণাস্ত্র তাক করেছিল। গত ২৩ আগস্ট এজিয়ান সাগর এবং পূর্ব ভূমধ্যসাগরের আন্তর্জাতিক আকাশসীমায় তুর্কি বিমান নজরদারি অভিযান পরিচালনার সময় গ্রিস ওই ক্ষেপণাস্ত্র তাক করে।\n\nঅবশ্য গ্রিস ক্ষেপণাস্ত্র তাক করলেও তুরস্কের বিমান তাদের মিশন শেষ করে নিরাপদে ঘাঁটিতে ফিরে যায় বলে এএফপি জানিয়েছে।\n\nসম্প্রতি গ্রিসের বিরুদ্ধে তুরস্ক উস্কানিমূলক কর্মকাণ্ডের অভিযোগ করেছে। তুরস্কের অভিযোগ, গ্রিসের এই ধরনের পদক্ষেপ শান্তি প্রচেষ্টাকে ক্ষতিগ্রস্ত করছে।\n\n\n\n",
    "গ্রিসে বিএনপির প্রতিষ্ঠাবার্ষিকী পালিত": "বাংলাদেশ জাতীয়তাবাদী দল গ্রিস শাখার আহবায়ক কমিটি দ্বারা আয়োজিত ব্যাপক উৎসাহ-উদ্দীপনার মধ্যে পালন করা হয় বাংলাদেশ জাতীয়তাবাদী দলের ৪৪তম প্রতিষ্ঠাবার্ষিকী।\n\nএ উপলক্ষে এথেন্সের ওমোনিয়া এলাকায় প্রথমে একটি র‌্যালি বের করা হয়। র‌্যালিটি বিভিন্ন সড়ক প্রদক্ষিণ শেষে গ্রিসের রাজধানী এথেন্সের দলীয় কার্যালয়ে এক আলোচনা সভার আয়োজন করা হয়।\n\nকার্যালয়ের হলে নেতাকর্মীদের জায়গা সংকুলান না হওয়ায় নিচে রাস্তায় ভিড় জমে গিয়েছিল এবং গেরানিও (বাঙালি গলি) থেকে দুদিকে প্রধান দুটি সড়ক বন্ধ হয়ে গেলে যানজটের সৃষ্টি হয়। পরে পুলিশের হস্তক্ষেপে পরিস্থিতি নিয়ন্ত্রণে আসে।\n\nগ্রিস বিএনপির প্রধান আহবায়ক হাফেজ আহমেদের সভাতিত্বে গ্রিস বিএনপির প্রথম নির্বাচিত সাধারণ সম্পাদক ওসমান গনি কামাল ও সদস্য সচিব মোতাব্বির মোহাম্মদের পরিচালনায় প্রধান অতিথি হিসেবে বক্তব্য রাখেন গ্রিস বিএনপির প্রথম\n\nনির্বাচিত সভাপতি আনোয়ার হোসেন দেওয়ান।\n\nবিশেষ অতিথি ছিলেন বর্তমান আহবায়ক কমিটির যুগ্ম আহবায়ক ইদ্রিস আলী আজিজ। আরও উপস্থিত ছিলেন- তিনবারের সাবেক সাধারণ সম্পাদক আমিমুল হক সুফি, যুগ্ম আহবায়ক হাজী মোক্তার হোসেন, যুগ্ম আহবায়ক ইকবাল হোসেন, সাবেক সভাপতি মোহাম্মদ আলী লিটন, সাবেক সহসভাপতি নাসিরুল ইসলাম, সাবেক সহ-সভাপতি মোখলেসুর রহমান বাচ্চু, স্বেচ্ছাসেবক দলের সংগ্রামী সভাপতি মইনুল ইসলাম জামান, সাবেক সহ-সভাপতি সামসুল আলম, সাবেক সহ-সভাপতি জসিম উদ্দিন, সাবেক সহসভাপতি মোল্লা মাসুদ, সাবেক সহসভাপতি বর্তমান যুগ্ম আহবায়ক, আবদুল মান্নান, আবুল হোসেন খান, আবদুর রশিদ, তোফায়েল আহমেদ, মোহাম্মদ সেলিম, লিটন ফকির, মৃধা নুরুল ইসলাম, সাবেক যুগ্ম সাধারণ, সম্পাদক বর্তমান যুগ্ম আহবায়ক, সাইদুর দেওয়ান, পেয়ার আলী, আলী আবদুল হক, সাব্বির বেপারী, গোলাম মাহমুদ সুমন, আল আমিন সবুজ, আজিজ হালিদ আজিজুল, গ্রিস বিএনপির অন্যতম নীতিনির্ধারক বর্তমান আহবায়ক সদস্য বাদশা মিয়া ওরফে আলী ভাই, রাশেদ মিয়া, মাসুদ পাটোওয়ারী, আল আমিন সম্রাট, জীবন আলী কাজল, মোহাম্মদ হোসেন, নজরুল ইসলাম, নেয়ামত উল্যা, নান্নু মিয়া, আবুল হোসেন, ফারক আখাঞ্জী, মাহিম উদ্দিন, আবুল কাশেম, তপন মৃধা, মোহাম্মদ সোহেল, খোরশেদ আলম, কামাল হোসেন, মাঈন উদ্দিন, মো. আলিম, সোহেল মোহাম্মদ প্রমুখ।\n\nবক্তারা বিএনপির শীর্ষনেতা বরকত উল্যা বুলু, তাবিথ আউয়াল, আলালসহ শতাধিক নিরীহ নেতাকর্মীর ওপর হামলার তীব্র প্রতিবাদ জানান।",
    "গ্রিসকে তুরস্কের হুমকি": "তুরস্কের পররাষ্টমন্ত্রী মেভলুত কাভাসোগলু সোমবার গ্রিসকে হুমকি দিয়ে বলেছেন, গ্রিস যেন অন্য কোনো দেশের হয়ে উস্কানিমূলক কিছু না করে, অন্যথায় গ্রিসকে এর ঝামেলা পোহাতে হবে।\n\nআঙ্কারার হায়মানা বিভাগে একটি অনুষ্ঠানে পররাষ্ট্রমন্ত্রী কাভাসোগলু বলেন, প্রতিবেশী দেশগুলোর সঙ্গে প্রতিবেশীসুলভ আচরণ করে যাচ্ছে তুরস্ক। কিন্তু তবুও গ্রিস ‘উস্কানিমূলক কর্মকাণ্ড অব্যাহত রেখেছে’।\n\nগ্রিসকে হুমকি দিয়ে তার্কিস পররাষ্ট্রমন্ত্রী বলেন, আমাদের প্রতিবেশী গ্রিসের কাছে এটি একটি সতর্কতা। অন্যের পুতুল হবেন না। উস্কানি দেওয়া অব্যাহত রাখবেন না, তুরস্কের বন্ধুত্ব প্রাচীন কিন্তু তুরস্কের শত্রুতা মারাত্মক, এটিও মাথায় রাখবেন।\n\nতিনি আরও বলেন, আমাদের মানবিক এবং উদ্যোমী পররাষ্ট্রনীতি দিয়ে আমরা আমাদের স্বার্থ ও অধিকার সবক্ষেত্রে রক্ষা করি। আমাদের প্রজেক্টগুলো শুধুমাত্র আমাদের দেশেই শান্তি আনবে না, বৈশ্বিক পর্যায়ে শান্তি আনবে।\n\nএদিকে গ্রিসের সঙ্গে উত্তেজনা চলার মধ্যেই কড়া ভাষায় গ্রিসকে হুশিয়ারি এবং হুমকি দিয়েছেন তুরস্কের পররাষ্ট্রমন্ত্রী।\n\nসূত্র: ডেইলি সাবাহ",
    "ন্যাটোতে গ্রিসের দাম নেই, তুরস্ক ছাড়া ন্যাটো দুর্বল: এরদোগান": "ন্যাটোতে গ্রিস গুরুত্বপূর্ণ না, সম্প্রতি ন্যাটোতে তুরস্ককে নিয়ে গ্রিস যেসব কথা বলেছে; এ ব্যাপারে প্রশ্ন করা হলে এমন উত্তর দেন তুরস্কের প্রেসিডেন্ট রিস্যেপ তাইয়্যেপ এরদোগান।\n\nশুক্রবার জুমার নামাজ শেষে এরদোগান আরও বলেন, যদি তুরস্ক থাকে ন্যাটো শক্তিশালী। তুরস্ককে ছাড়া ন্যাটো দুর্বল।\n\nতিনি আরও বলেন, ন্যাটোতে তুরস্কের বিরুদ্ধে গ্রিসের নেতিবাচক কর্মকাণ্ড জোটের অন্য সদস্যদের সঙ্গে তুরস্কের সম্পর্ক খারাপ করতে পারবে না।\n\nএদিকে গত ৩০ আগস্ট নিজেদের বিজয় দিবস পালন করে তুরস্ক। এদিনে তুরস্ককে শুভেচ্ছা জানিয়ে ন্যাটোর পক্ষ থেকে একটি বার্তা দেওয়ার কথা ছিল। কিন্তু গ্রিস সেটি আটকে দেয়। তারা ন্যাটোকে এ শুভেচ্ছা বার্তা দিতে দেয়নি।\n\n১৯২২ সালের এদিন দুমুলপিনার যুদ্ধে জয় পায় তুরস্ক। এটি ছিল তুরস্কের স্বাধীনতা যুদ্ধের শেষ যুদ্ধ। ১৯২২ সালের ৩০ আগস্ট এই যুদ্ধ শেষে আনাতোলিয়া থেকে সরে যেতে বাধ্য হয় গ্রিক সেনারা।\n\n১৯২৩ সাল থেকে এ দিনটিকে বিজয় দিবস হিসেবে পালন করে তুরস্ক এবং ১৯২৬ সালে দিনটিকে সাধারণ ছুটি ঘোষণা করা হয়।\n\nসূত্র: ডেইলি সাবাহ",
    "৬ বছর পর ‘বাংলাদেশ কমিউনিটি ইন গ্রিস’ এর নির্বাচন": "নানা জল্পনা-কল্পনার পর অবশেষে অনুষ্ঠিত হতে যাচ্ছে প্রাচীন সভ্যতার দেশ গ্রিসে বসবাসরত প্রবাসী বাংলাদেশিদের বৃহত্তর সংগঠন ‘বাংলাদেশ কমিউনিটি ইন গ্রিস’ এর নির্বাচন। প্রায় ৬ বছর পর বৃহত্তর এই সংগঠনের নেতৃত্বের বদল হচ্ছে।\n\n\n\nইউরোপের এই দেশটিতে বসবাস করেন প্রায় ৩০ হাজারেরও বেশি প্রবাসী বাংলাদেশি। ১৯৯৮ সালে প্রথম গঠন করা বাংলাদেশ কমিউনিটি ইন গ্রিস নামের বৃহত্তর এই সংগঠন। পর্যায়ক্রমে নির্বাচনের মাধ্যমে একাধিক প্রবাসী বিভিন্ন পদে নির্বাচিত হয়ে দায়িত্ব পালন করেন।\n\nসবশেষে ২০১৬ সালে অনুষ্ঠিত হয় ৬ষ্ঠতম নির্বাচন। এ কমিটিতে সভাপতি পদে বিজয়ী হন সিলেটের হাজী আব্দুল কুদ্দুছ ও সাধারণ সম্পাদক নির্বাচিত হন মাদারীপুরের খালেক মাতুব্বর। ২০২০ সালে ৭ম নির্বাচন অনুষ্ঠিত হওয়ার কথা থাকলেও করোনা মহামারির কারণে আর সম্ভব হয়নি। এবার নানা জল্পনা-কল্পনার পর নির্বাচনের প্রস্তুতি নেওয়া হচ্ছে।\n\nসম্প্রতি বিদায়ী কমিটির সাধারণ সম্পাদক খালেক মাতুব্বরকে প্রধান করে ৮ জনের একটি নির্বাচন কমিশন গঠন করা হয়েছে। সহকারী নির্বাচন কমিশনাররা হলেন- হাফেজ আব্দুল লতিফ, ওসমান গণি কামাল, জাকির হোসেন, আব্দুল বাছিত, এস আলম নিপু, ফজলুল হক, হুমায়ুন কবির ভুইয়া, মোশারফ হাওলাদার।\n\nগত মঙ্গলবার স্থানীয় সময় বিকেলে গ্রিসে নিযুক্ত বাংলাদেশের রাষ্ট্রদূত আসুদ আহমেদের সঙ্গে মতবিনিময় করেন নির্বাচন কমিশনের নেতারা। এ সময় উপস্থিত ছিলেন- দূতাবাসের মিনিস্টার মোহাম্মদ খালেদ, প্রথম শ্রম সচিব বিশ্বজিৎ কুমার পাল।\n\nসভায় সদ্য বিদায়ী কমিউনিটির সভাপতি আব্দুল কুদ্দুস, সিনিয়র সহ-সভাপতি আহসান উল্লাহ হাসান উপস্থিত থেকে নবগঠিত নির্বাচন কমিশনকে রাষ্ট্রদূতের সঙ্গে পরিচয় করিয়ে দেন। এ সময় নির্বাচন কার্যক্রম পরিচালনায় সবধরনের সার্বিক সহযোগিতার আশ্বাস দেন রাষ্ট্রদূত।\n\nএমআরএম/এমএস",
    "গ্রিসে ট্রান্সফার এজেন্সি পরিদর্শন রাষ্ট্রদূতের": "বৈধপথে দেশে টাকা পাঠানোর আহব্বান জানিয়েছেন গ্রিসে নিযুক্ত বাংলাদেশের রাষ্ট্রদূত আসুদ আহমেদ। প্রবাসী বাংলাদেশিদের ব্যাংকিং চ্যানেলে রেমিট্যান্স পাঠানোর জন্য দূতাবাসের কার্যতালিকার নিয়ম অনুযায়ী রাষ্ট্রদূত বাংলাদেশ কমিউনিটি ইন গ্রিসের সভাপতি হাজী আব্দুল কুদ্দুসের মানি ট্রান্সফার পরিদর্শন করেছেন।\n\nগ্রিসে নিযুক্ত বাংলাদেশের রাষ্ট্রদূত আসুদ আহমেদ এথেন্সের বিভিন্ন মানি ট্রান্সফার এজেন্সি পরির্দশন করে প্রবাসী বাংলাদেশিদের বৈধপথে টাকা প্রেরণ করে দেশের উন্নয়নে গর্বিত অংশীদার হওয়ার আহবান জানান।\n\nবৈশ্বিক অর্থনৈতিক দুরবস্থায় হুন্ডির মাধ্যমে টাকা না পাঠিয়ে বৈধপথে ব্যাংকিং লেন-দেনের মাধ্যমে রেমিট্যান্স পাঠালে দেশের অর্থনৈতিক ভিত মজবুত হয় এবং গ্রাহকও নগদ প্রণোদনা থেকে বঞ্চিত হন না ও দেশ বৈদেশিক মুদ্রা অর্জনে সক্ষম হয় বলে উল্লেখ করেন রাষ্ট্রদূত।\n\nগ্রিসের যেসব এলাকায় মানি ট্রান্সফার এজেন্সি নেই, সেখানে প্রবাসীদের বৈধপথে টাকা পাঠানোর সুবিধার্থে শাখা দেওয়ার জন্য একটি ব্যাংকের সাথে আলোচনা চলছে বলেও জানান রাষ্ট্রদূত। গত ১৮ আগস্ট দূতাবাসে আয়োজিত এক আলোচনা সভায় বৈধপথে রেমিট্যান্স প্রেরণ শীর্ষক আলোচনায় প্রবাসীদের নিয়ে মতবিনিময় করেছে দূতাবাস।\n\nরাষ্ট্রদূতের সাথে দূতাবাসের প্রথম সচিব বিশ্বজিৎ কুমার পাল, বাংলাদেশ কমিউনিটি ইন গ্রিসের সভাপতি হাজী আব্দুল কুদ্দুস, সহ-সভাপতি আহসান উল্লাহ হাসান, বাংলাদেশ কমিউনিটি ইন গ্রিসের সাবেক সাধারণ সম্পাদক তাজুল ইসলাম, বাংলাদেশ আওয়ামী লীগ গ্রিস শাখার সাবেক সাধারণ সম্পাদক মিজানুর রহমান, বাংলা-গ্রিক শিক্ষা কেন্দ্রের সভাপতি দাদন মৃধা, সিলেট জেলা নেতা উরুশ আলী, বিএনপি নেতা মোতাব্বির মোহাম্মদ, করিম চাচা, সোহরাব হোসেন ইসমাইল, গ্রিস আওয়ামী লীগের মহিলা সম্পাদিকা মৌসুমী পারভীন, গ্রিস ছাত্রলীগের সাধারণ সম্পাদক মুমিন খানসহ বিভিন্ন সংগঠনের নেতারা উপস্থিত ছিলেন।",
    "গ্রিসে ছুরিকাঘাতে বাংলাদেশি নারীকে হত্যা": "গ্রিসের রাজধানী এথেন্সে এক বাংলাদেশি নারীকে ছুরিকাঘাতে হত্যা করা হয়েছে। নিহত ওই নারীর নাম রুনা আক্তার (৩৬)। এ ঘটনায় ৪০ বছর বয়সী আরেক বাংলাদেশিকে গ্রেপ্তার করেছে গ্রিস পুলিশ।\n\nরোববার (২৮ আগস্ট) বিকেলে এথেন্সের কিপসেলির তেনেদু স্ট্রিটে এ ঘটনা ঘটে। নিহত রুনা নারায়ণগঞ্জের রিপন মিয়ার স্ত্রী। গ্রেপ্তার ব্যক্তি ও রুনা এথেন্সের একটি কারখানায় কাজ করতেন।\n\nগ্রিসের বিভিন্ন গণমাধ্যম সূত্রে জানা যায়, এথেন্সের কিপসেলির একটি রাস্তায় বাংলাদেশি রুনাকে জখম অবস্থায় পাওয়া যায়। স্থানীয় লোকজন তাকে উদ্ধার করে হাসপাতালে নিয়ে গেলে সেখানে মৃত্যু হয় তার।\n\nনিহত রুনার স্বামী এবং তদন্ত থেকে পাওয়া তথ্যের ভিত্তিতে বাংলাদেশি এক ব্যক্তিকে গ্রেপ্তার করে দেশটির পুলিশ। এসময় পুলিশ হত্যায় ব্যবহৃত ছুরিটি ঘটনাস্থলের পাশের একটি আবর্জনার পাত্র থেকে উদ্ধার করে। ওই ব্যক্তি রুনাকে রাস্তার মাঝখানে বারবার ছুরিকাঘাতে হত্যার কথা স্বীকার করেছেন। তবে গ্রেপ্তার ব্যক্তির নাম-ঠিকানা জানতে পারেনি পুলিশ।\n\nপুলিশ বলছে, গ্রেপ্তার ব্যক্তি দাবি করেছেন, নিহত রুনার স্বামী কিছুদিন ধরে বেকার ছিলেন। তার কাছে টাকা পেতেন তিনি। এসব নিয়ে রুনা এবং তার স্বামীর সঙ্গে বিরোধ ছিল।\n\nবাংলাদেশ জার্নাল/মনির",
    "তুরস্কের কার্গো জাহাজ লক্ষ্য করে গ্রিসের গুলি, তী...": "",
    "৬ বছর পর অনুষ্ঠিত হতে যাচ্ছে ‘বাংলাদেশ কমিউনিটি ইন গ্রিস’ এর নির্বাচন": "গ্রিসে নিযুক্ত বাংলাদেশের রাষ্ট্রদূত আসুদ আহমেদের সঙ্গে প্রবাসীদের মতবিনিময়। ছবি: আমাদের সময়\n\nadvertisement\n\nনানা জল্পনা-কল্পনার পর অবশেষে অনুষ্ঠিত হতে যাচ্ছে গ্রিসে বসবাসরত প্রবাসী বাংলাদেশিদের বৃহত্তর সংগঠন ‘বাংলাদেশ কমিউনিটি ইন গ্রিস’ এর নির্বাচন। স্থানীয় সময় গত মঙ্গলবার বিকেলে গ্রিসে নিযুক্ত বাংলাদেশের রাষ্ট্রদূত আসুদ আহমেদের সঙ্গে মতবিনিময় করে নির্বাচন কমিশনের নেতৃবৃন্দ এই সিদ্ধান্ত নেন।\n\nপ্রায় ৬ বছর পর বৃহত্তর এই সংগঠনের নেতৃত্বের বদল আসছে। ইউরোপের এই দেশটিতে বসবাস করেন প্রায় ৩০ হাজারেরও বেশি বাংলাদেশি। ১৯৯৮ সালে গ্রিসে বসবাসরত বাংলাদেশি প্রবাসীদের নিয়ে প্রথম গঠন করা ‘বাংলাদেশ কমিউনিটি ইন গ্রিস’ নামের নামের বৃহত্তর এই সংগঠন। পর্যায়ক্রমে নির্বাচনের মাধ্যমে একাধিক প্রবাসী বিভিন্ন পদে নির্বাচিত হয়ে দায়ীত্ব পালন করেন।\n\nadvertisement 3\n\nসবশেষে ২০১৬ সালে অনুষ্ঠিত হয় ষষ্ঠ নির্বাচন। এ কমিটিতে সভাপতি পদে বিজয়ী হন সিলেটের হাজী আব্দুল কুদ্দুছ ও সাধারণ সম্পাদক নির্বাচিত হন মাদারীপুরের খালেক মাতুব্বর।\n\nadvertisement 4\n\n২০২০ সালে ৭ম নির্বাচন অনুষ্ঠিত হবার কথা থাকলেও করোনা মহামারির কারণে সম্ভব হয়নি। আবারও নির্বাচনের প্রস্তুতি চলছে। সম্প্রতি বিদায়ী কমিটির সাধারণ সম্পাদক খালেক মাতুব্বরকে প্রধান করে ৮ জনের একটি নির্বাচন কমিশন গঠন করা হয়েছে।\n\nসহকারী নির্বাচন কমিশনাররা হলেন হাফেজ আব্দুল লতিফ, ওসমান গণি কামাল, জাকির হোসেন, আব্দুল বাছিত, এস আলম নিপু, ফজলুল হক, হুমায়ুন কবির ভুইয়া, মোশারফ হাওলাদার। সভায় সদ্য বিদায়ী কমিউনিটির সভাপতি আব্দুল কুদ্দুস নব গঠিত নির্বাচন কমিশনকে রাষ্ট্রদূতের সঙ্গে পরিচয় করিয়ে দেন।\n\nসভাতে উপস্থিত ছিলেন দূতাবাসের মিনিস্টার মোহাম্মদ খালেদ, প্রথম শ্রম সচিব বিশ্বজিৎ কুমার পাল, কমিউনিটির সিনিয়র সহ সভাপতি আহসান উল্লাহ হাসান, সদস্য জসিম উদ্দিন, আব্দুল করিম, ইউরো বাংলা প্রেসক্লাবের যুগ্ম সম্পাদক মতিউর রহমান মুন্না প্রমুখ।\n\nএ সময় নির্বাচন কায়ক্রম পরিচালনায় সব ধরনের সার্বিক সহযোগিতার আশ্বাস দেন রাষ্ট্রদূত।",
    "গ্রিসে বাংলাদেশি মালিকানাধীন ব্যবসাপ্রতিষ্ঠানের উদ্বোধন": "ইউরোপের দেশ গ্রিসে বাংলাদেশি মালিকানাধীন একটি ব্যবসাপ্রতিষ্ঠানের উদ্বোধন করা হয়েছে। গত শনিবার স্থানীয় সময় বিকেলে এথেন্সের আখারনোন রোডে ‘জসিম মিনি মার্কেট’ নামের এ ব্যবসা প্রতিষ্ঠানটি কেক কেটে উদ্বোধন করেন দেশটিতে নিযুক্ত বাংলাদেশের রাষ্ট্রদূত আসুদ আহমেদ।\n\nএ সময় উপস্থিত ছিলেন দূতাবাসের প্রথম সচিব (শ্রম) বিশ্বজিৎ কুমার পাল। এছাড়াও উপস্থিত ছিলেন- বাংলাদেশ কমিউনিটি ইন গ্রিসের সভাপতি আব্দুল কুদ্দুস, সহ-সভাপতি আহসান উল্লাহ হাসান, সাধারণ সম্পাদক খালেক মাতুব্বর, বাংলাদেশ আওয়ামী লীগ গ্রিস শাখার সাবেক সাধারণ সম্পাদক মিজানুর রহমান।\n\nসাবেক যুগ্ম সাধারণ সম্পাদক রুবেল আহমেদ, মহিলা বিষয়ক সম্পাদক মৌসুমি পারভিন, কমিউনিটি নেতা উরুস আলী, আব্দুল করিম, জসিম উদ্দিন, ইউরো বাংলা প্রেস ক্লাব গ্রিসের যুগ্ম সম্পাদক মতিউর রহমান মুন্না, বাংলাদেশ ছাত্রলীগ গ্রিস শাখার সাধারণ সম্পাদক মুমিন খাঁন উপস্থিত ছিলেন।\n\nএমআরএম/জেআইএম",
    "গ্রিসে রানি এলিজাবেথের অজানা ভ্রমণ!": "কৌতূহলের বিষয় ছিল যে, বৃটেনের সদ্য প্রয়াত রানি দ্বিতীয় এলিজাবেথ কখনোই গ্রিস সফর করেনি, যদিও তিনি বিশ্বের ২০০টি দেশ অতিক্রম করতে পেরেছিলেন।\n\nসঠিক ঘটনাটি হল যে, তিনি রাজকীয় দায়িত্ব গ্রহণ করার পরে আনুষ্ঠানিকভাবে গ্রিস ভ্রমণ করেননি বটে, তবে, রাজকন্যা এবং ব্রিটিশ সিংহাসনের উত্তরাধিকারী হিসাবে তিনি ১৯৫০ সালের ডিসেম্বরের শুরুতে গ্রিসে এসেছিলেন।\n\nগ্রিসের সঙ্গে রানি দ্বিতীয় এলিজাবেথের বিশেষ সম্পর্কের সবচেয়ে রঙিন অধ্যায়গুলির মধ্যে এই সফর একটি, যা রূপকথার মতো শোনায়।\n\nতরুণ রাজকুমারী একটি ব্যক্তিগত সফরের জন্য গ্রিক রাজা পাভলোস এবং রানী ফ্রেডেরিকার আমন্ত্রণ গ্রহণ করেছিলেন। তিনি তখন মাত্র ২৪ বছর বয়সী, তিন বছরের বিবাহিত জীবন এবং দুই সন্তানের মা ।\n\nতিনি তার স্বামী ডিউক অফ এডিনবার্গ ফিলিপ, যিনি তখন ব্রিটিশ নৌবাহিনীতে একজন অফিসার হিসাবে দায়িত্ব পালন করছিলেন, তারা একসাথে তৎকালীন ব্রিটিশ দখলাধীন মালটার রাজধানী ভ্যালেটা থেকে একটি যুদ্ধজাহাজে যাত্রা করেছিলেন এবং গ্রিসের উপকূ্লীয় জেলা ফালিরোতে অবতরণ করেছিলেন।\n\nগ্রিসের রাজকীয় দম্পতি রাজা-রানী তাঁদের সম্মানের সাথে স্বাগত জানায়।\n\n১৯৫০ সালের ৬ ডিসেম্বর বুধবার, একটি রৌদ্রোজ্জ্বল দিনে সেন্ট নিকোলাস দিবসে, পাঁচ মহাদেশ এবং সাত সমুদ্রের এক সময়ের পরাক্রমশালী সাম্রাজ্যের উত্তরাধিকারীকে দেখতে এবং উল্লাস করার জন্য শত শত নাগরিক রাজকীয় অবস্থানে লাইনে দাঁড়িয়েছিলেন।\n\nগ্রিসে গৃহযুদ্ধ সবেমাত্র শেষ হয়েছে এবং পরাজিত কমিউনিস্টরা অগত্যা নির্বাসন, বাস্তুচ্যুত এবং নিপীড়নের পথ গ্রহণ করেছিল। সংযত উত্তেজনার ছোঁয়াসহ শান্ত পরিবেশে রাজকুমারী এবং তার স্বামী একটি খোলা লিমুজিনে চড়েছিলেন এবং তাতোই প্রাসাদে রওনা হয়েছিলেন।\n\nরাজধানী এথেন্স শহর কেন্দ্র থেকে ২৭ কিমি দূরে অবস্থিত ১০ হজারের একরের জমি নিয়ে প্রাসাদ ছিল গ্রিক রাজপরিবারের গ্রীষ্মকালীন প্রাসাদ। যার বর্তমান সরকারি নাম ডেকেলিয়া।\n\nরানী দ্বিতীয় এলিজাবেথ ও প্রিন্স ফিলিপ দম্পতি এথেন্সে এক সপ্তাহ অবস্থান করেছিলেন। ইংরেজ সাংবাদিকদের একটি দল এবং স্কটল্যান্ড ইয়ার্ডের একটি বড় নিরাপত্তা বাহিনী চব্বিশ ঘন্টা তাদের সঙ্গে ছিল।\n\nএথেন্সে তাদের প্রথম যাত্রা ছিল মাউন্টেড অফিসারদের দলের সাথে। পথে ভদ্র এথেনিয়ানরা তাঁদের স্বাগত জানায়। তখন ফিলিপ তার স্ত্রীর জন্য অনুবাদকের দায়িত্ব গ্রহণ করেছিলেন, যেহেতু তিনি নিজে গ্রিক বংশোদ্ভূত ছিলেন।\n\n১৯৫০ সালে এলিজাবেথের গ্রিস সফরের বিবিসি ভিডিও দেখুন\n\n\n\nপ্রিন্স ফিলিপের জন্ম ১৯২২ সালের ১০ই জানুয়ারী গ্রিসের এক দ্বীপ কর্ফুতে। তিনি ছিলেন গ্রীসের প্রিন্স এ্যান্ড্রু এবং ব্যাটেনবার্গের প্রিন্সেস এলিসের কনিষ্ঠতম সন্তান এবং একমাত্র পুত্র বাবা-মায়ের দিকের এই বংশধারার ফলে তিনি ছিলেন একইসঙ্গে গ্রিস এবং ডেনমার্কের রাজকুমার। বাবা মায়ের সন্তানদের মধ্যে তিনিই ছিলেন একমাত্র ছেলে। খুবই আদরে কেটেছে তার শিশুকাল।\n\nকিন্তু এর পরের বছরেই গ্রিসে এক অভ্যুত্থানের পর তাদের পরিবার সেদেশ থেকে বিতাড়িত হয়। একটি ব্রিটিশ যুদ্ধজাহাজ তাদের নিরাপদে ইতালি নিয়ে যায়। ফল রাখার এক বাক্সের মধ্যে তৈরি করা বিছানায় বহন করা হয় শিশু ফিলিপকে।\n\nরাজা ষষ্ঠ জর্জের সম্মতিতে ১৯৪৭ সালের ২০ নভেম্বর লন্ডনের ওয়েস্টমিনস্টার গির্জায় তারা বিবাহ বন্ধনে আবদ্ধ হয়েছিলেন । বিয়ের আগে ব্রিটিশ নাগরিকত্ব নিতে হয় গ্রিক রাজপুত্র ফিলিপকে। গ্রিক পদবি বাদ দিয়ে তিনি নেন মায়ের ইংরেজ পদবি মাউন্টব্যাটেন। বিয়ের অনুষ্ঠানের আগের দিন প্রিন্স ফিলিপকে ‘হিজ রয়্যাল হাইনেস’ উপাধি দেওযা হয় । আর বিয়ের দিন সকালে তাকে করা হয় ‘ডিউক অফ এডিনবরা।’\n\nগত বছরের ৯ এপ্রিল সকালে বাকিংহ্যাম প্যালেসের উইন্ডসর ক্যাসেলে ৯৯ বছর বয়সে মারা যান ডিউক অব এডিনবরা প্রিন্স ফিলিপ । তিনি ৭৩ বছরের দাম্পত্য জীবন কাটিয়েছেন রানী দ্বিতীয় এলিজাবেথের সঙ্গে।\n\nগতকাল বৃহস্পতিবার ৯৬ বছর বয়সে রানি দ্বিতীয় এলিজাবেথ মারা যান। ১৯৫২ সালে বাবা রাজা জর্জের মৃত্যুর পর দ্বিতীয় এলিজাবেথ উত্তরাধিকারী হিসেবে ব্রিটিশ সিংহাসনে বসেন।\n\nরানির মৃত্যুর পর তাঁর বড় ছেলে ৭৩ বছর বয়সী তৃতীয় চার্লস প্রথাগতভাবে ব্রিটিশ সিংহাসনে রাজা হিসেব আরোহণ করেছেন।\n\nআরও পড়তে পারেন :\n\nব্রিটেনের রানি দ্বিতীয় এলিজাবেথ মারা গেছেন\n\nকথা ছিল না রানি হওয়ার, সেই এলিজাবেথই ৭০ বছর উজ্জ্বল করেন ব্রিটিশ রাজসিংহাসন\n\nব্রিটেনের নতুন রাজা চার্লস",
    "প্রবাসী বীর মুক্তিযোদ্ধা সন্তান কমান্ড আন্তর্জাতিক কমিটির অনুমোদন": "মালয়েশিয়াসহ সারা বিশ্বে ছড়িয়ে ছিটিয়ে থাকা প্রবাসী মুক্তিযোদ্ধার সন্তানদর নিয়ে বাংলাদেশ বীর মুক্তিযোদ্ধা সন্তান কমান্ড আন্তর্জাতিক কমিটির অনুমোদন দেওয়া হয়েছে। সম্মিলিত মুক্তিযোদ্ধা সংসদের অঙ্গ সংগঠন বাংলাদেশ বীর মুক্তিযোদ্ধা সন্তান কমান্ড কেন্দ্রীয় কমিটির সভাপতি মিজানুর রহমান ও সাধারণ সম্পাদক ইয়াসিন আকন্দ এই আন্তর্জাতিক কমিটি অনুমোদন দেন।\n\nকেন্দ্রীয় কমিটির প্রধান উপদেষ্টা শাহজাহান খান এমপির সম্মতিতে মুক্তিযোদ্ধার সন্তান দুবাই প্রবাসী শেখ মোঃ ইদ্রিছ আলীর সার্বিক সহযোগিতায় গ্রীস প্রবাসী হাওলাদার রফিক কে সংগঠনের সভাপতি এবং সৌদি আরব প্রবাসী হাজি সবুজ বেপারীকে সাধারণ সম্পাদক করে আগামী দুই বছরের জন্য বাংলাদেশ বীর মুক্তিযোদ্ধা সন্তান কমান্ড আন্তর্জাতিক কেন্দ্রীয় কমিটির অনুমদন করা হয়েছে।\n\nবিশ্বের বিভিন্ন দেশে বসবাসরত বীর মুক্তিযোদ্ধা সন্তান ৯৯ সদস্য বিশিষ্ট আরো যারা এই কমিটি তে স্থান পেয়েছেন তারা হলেন, সিনিয়র সহ সভাপতি মোঃ জসিম উদ্দিন( ইংল্যান্ড প্রবাসী), সহ-সভাপতি যথাক্রমে মোঃ আমির হোসেন(গ্রীস প্রবাসী) ও মানির হোসাইন সিকদার (গ্রিস প্রবাসী),মো. মিজানুর রহমান (গ্রিস প্রবাসী), মোসা.মৌসুমি পারভিন(গ্রিস প্রবাসী), সাংগঠনিক সম্পাদক মো. জসিম খালাসি (গ্রিস প্রবাসী), প্রচার সম্পাদক মো. ইব্রাহিম আলী (মালেশিয়া প্রবাসী)প্রমুখ।\n\nসম্মিলিত মুক্তিযোদ্ধা সংসদের অংগ সংগঠন বাংলাদেশ বীর মুক্তিযোদ্ধা সন্তান কমান্ড কেন্দীয় কমিটির নির্দেশক্রমে দেশ ও বিদেশের এবং সকল জেলা, মহানগর, উপজেলা, ইউনিয়নের কমান্ডারগনের আদেশক্রমে দিক নির্দেশনা অনুযায়ী কার্যক্রম পরিচালনা করবে আন্তর্জাতিক কেন্দ্রীয় কমিটি।\n\nসংগঠনের ধারা উপধারা মেনে এই সংগঠন পরিচালনা করতে হবে।",
    "নিষেধাজ্ঞা সত্ত্বেও গোপনে রাশিয়া থেকে তেল কিনছে ইউরোপ": "ইউক্রেনে সামরিক অভিযানের জেরে রাশিয়ার তেলের ওপর নিষেধাজ্ঞা জারি করেছে যুক্তরাষ্ট্র ও ইউরোপীয় ইউনিয়ন। কিন্তু নিষেধাজ্ঞা সত্ত্বেও গোপনে রাশিয়া থেকে সমুদ্র পথে তেল কেনা অব্যাহত রেখেছে ইউরোপের বহু দেশ।\n\nজাপানের ব্যবসা-বাণিজ্যের খবর নিয়ে প্রকাশিত প্রভাবশালী পত্রিকা নিক্কেই এশিয়া এ বিষয়ে একটি অনুসন্ধানী প্রতিবেদন প্রকাশ করেছে।\n\nপ্রতিবেদনে বলা হয়, ইউক্রেনের সঙ্গে যুদ্ধ শুরুর পর এখনও পর্যন্ত গ্রিসের উপকূল দিয়ে ৪১টি তেলবাহী ট্যাংকারবোঝাই জাহাজ ইউরোপে পৌঁছেছে। কিন্তু গত বছর ওই পথে মাত্র একটি তেলবাহী ট্যাংকারবোঝাই জাহাজ ইউরোপে গিয়েছিল। ইউরোপের দেশগুলোর মধ্যে গ্রিস, বেলজিয়াম, এমনকি যুক্তরাজ্যও রয়েছে। রাশিয়া থেকে ইউরোপে তেল রপ্তানির ক্ষেত্রে গ্রিসের উপকূলকে প্রধান হাব হিসেবে ব্যবহার করা হচ্ছে।\n\nগ্রিসের উপকূল দিয়ে ২৩ দশমিক ৮৬ মিলিয়ন ব্যারেল তেল রপ্তানি করেছে রাশিয়া। গত বছর একই পথে মাত্র চার দশমিক ৩৪ মিলিয়ন ব্যারেল তেল রপ্তানি করেছিল রাশিয়া।\n\nরাশিয়া অবিলম্বে ইউক্রেনে অভিযান বন্ধ না করলে ২০২৩ সালের ফেব্রুয়ারি থেকে সমুদ্র পথে রাশিয়া থেকে তেল আমদানি সম্পূর্ণ বন্ধের ঘোষণা দিয়েছে ইউরোপীয় ইউনিয়ন। আন্তর্জাতিক জ্বালানি সংস্থার মতে, গত জুলাই মাসে ইউরোপে প্রতিদিন দুই দশমিক আট মিলিয়ন ব্যারেল তেল রপ্তানি করে রাশিয়া। যা চলতি বছরের জানুয়ারি মাসের তুলনায় অর্ধেক।\n\nরাশিয়াকে আর্থিকভাবে ক্ষতিগ্রস্ত করতে দেশটির জ্বালানির উপর নিষেধাজ্ঞা দিয়েছে পশ্চিমা বিশ্ব। কিন্তু তেল কেনা অব্যাহত থাকলে রাশিয়ার ওপর নিষেধাজ্ঞার বড় কোনো প্রভাব পড়বে না।\n\nতবে ইউরোপ তেল আমদানি সম্পূর্ণ বন্ধ রাখলে এশিয়া ও আফ্রিকার বিভিন্ন দেশে কম মূল্যে তেল বিক্রির সিদ্ধান্ত নিয়েছে রাশিয়া।\n\n(ঢাকাটাইমস/২৪সেপ্টেম্বর/আরআর)",
    "গ্রিসের বিরুদ্ধে প্রতিশোধের হুমকি তুরস্কের": "এবিএন/জনি/জসিম/জেডি\n\nতুরস্কের সামরিক বিমানকে হয়রানি করার জন্য গ্রিস এজিয়ান সাগরের দ্বীপগুলোকে ব্যবহার করছে বলে অভিযোগ করেছেন দেশটির প্রেসিডেন্ট রিসেপ তাইয়্যেপ এরদোয়ান। বলকান দেশে সফরের সময় বসনিয়া ও হার্জেগোভিনার নেতাদের সঙ্গে এক যৌথ সংবাদ সম্মেলনে মঙ্গলবার প্রেসিডেন্ট এরদোয়ান বলেন, ‘আঙ্কারা অনির্দিষ্টকালের জন্য এমন আচরণ সহ্য করবে না।’তিনি আরও বলেন, ‘যখন সময় আসবে, হঠাৎ কোনো এক রাতে তুরস্ক প্রতিশোধ (গ্রিসের কর্মকান্ডের বিরুদ্ধে) নেবে।’ সম্প্রতি তুরস্ক অভিযোগ করেছে, এজিয়ান দ্বীপপুঞ্জ থেকে তুরস্কের এফ-সিক্সটিন যুদ্ধবিমানকে আকাশ প্রতিরক্ষা ব্যবস্থা এস-৩০০ এর মাধ্যমে রাডার লক করা হয়। কোনো বিমানকে ক্ষেপণাস্ত্রের লক্ষ্যবস্তু বানানোর আগে রাডার লক করতে হয়। সেই ঘটনা নিয়ে এরদোয়ান বলেছেন, এটি মোটেও ভাল লক্ষণ নয় যে গ্রিক রাডার তুরস্কের যুদ্ধবিমান লক করছে। এ ধরনের আচরণকে এথেন্সের পক্ষ থেকে দেয়া হুমকি হিসেবে বিবেচনা করেন তিনি। তিনি বলেন, ‘যদি এই ধরনের অবৈধ হুমকি অব্যাহত থাকে তবে (তুরস্কের) ধৈর্যের অবসান ঘটবে।’ সময় এলে ব্যবস্থা নেয়ার কথা বললেও কী কী পদক্ষেপ নেয়া হবে তা খোলাসা করেননি এরদোয়ান। এরই মধ্যে এজিয়ান সাগরে গ্রিসের কর্মকান্ড ও উত্তেজনাপূর্ণ পরিস্থিতিতে নিজেদের অবস্থান নিয়ে তুরস্কের পররাষ্ট্র মন্ত্রণালয়ের পক্ষ থেকে ২৫টি ইউরোপীয় ইউনিয়ন (ইইউ) সদস্যভুক্ত দেশ, পাশাপাশি ইইউর শীর্ষ কূটনীতিক জোসেপ বোরেল ও ন্যাটোর মহাসচিব জেনস স্টলটেনবার্গকে চিঠি দেয়া হয়েছে। এই চিঠি জাতিসংঘ মহাসচিব ও নিরাপত্তা পরিষদের স্থায়ী সদস্যদেরও পাঠানো হয়েছিল। এর বিষয়বস্তু পূর্ব এজিয়ান দ্বীপে এথেন্সের অসামরিক মর্যাদা লঙ্ঘন এবং গ্রিসের বিরুদ্ধে বেআইনি কর্মকান্ডের অভিযোগ। এর আগে শনিবার তুরস্কের উত্তরের স্যামসুন প্রদেশে এক বক্তব্যে এরদোয়ান বলেন, আপনাদের (গ্রিসকে উদ্দেশ করে) দ্বীপ দখল আমাদের শৃঙ্খলিত করে না। যখন সময় (উপযুক্ত), মুহূর্ত আসবে, আমরা প্রয়োজনীয় যা করার করব।' এজিয়ান দ্বীপপুঞ্জ একসময় অটোমান সাম্রাজ্যের অধীনে ছিল, কিন্তু ১৯২৩ ও ১৯৪৭ সালে করা চুক্তির অধীনে তা গ্রিসের অন্তর্ভুক্ত হয়। আঙ্কারা বারবার অভিযোগ করে আসছে, গ্রিস দ্বীপগুলোকে সামরিকায়ন করছে এবং জোর দিয়ে বলে আসছে গ্রিস সার্বভৌমত্ব তাদের নিরস্ত্রীকরণ অবস্থার শর্তাধীন। তুরস্কের অভিযোগ, গ্রিস ন্যাটোর সার্বভৌমত্বকে চ্যালেঞ্জ করছে। যদিও গ্রিসের প্রধানমন্ত্রী কিরিয়াকস মিতসোতাকিস অবশ্য তুরস্কের দাবিকে অযৌক্তিক বলছেন। সম্প্রতি ইউক্রেনে রাশিয়ার সামরিক অভিযানে ইউরোপের টালমাটাল অবস্থার মধ্যেই গ্রিস ও তুরস্কের মধ্যে এস-৩০০ লক করা নিয়ে নতুন করে উত্তেজনার সৃষ্টি হয়েছে। গত ২৩ আগস্ট তুরস্কের বিমানবাহিনীর কয়েকটি এফ-সিক্সটিন যুদ্ধবিমান পূর্ব ভূমধ্যসাগরে ন্যাটোর একটি পর্যবেক্ষন অপারেশন চালাতে এজিয়ান সাগরের ওপর দিয়ে আন্তর্জাতিক আকাশসীমায় থাকা অবস্থায় ক্রিট দ্বীপ থেকে রাশিয়ার নির্মিত একটি এস-৩০০ দ্বারা লকের শিকার হয়েছিল। গ্রিক মিডিয়াগুলোতে তুরস্কের এই অপারেশনকে উসকানিমূলক বলা হচ্ছে, যার মূল উদ্দেশ্য ক্রিট দ্বীপে এস-৩০০-এর অবস্থান প্রকাশ করা। একই সঙ্গে গ্রিসের সামরিক সূত্রগুলো তুরস্কের দাবি অস্বীকার করছে, তারা বলছে সেদিন কোনো বিমান প্রতিরক্ষা ব্যবস্থা সক্রিয় করা হয়নি।",
    "গ্রিসে অভিবাসী পাচারের অভিযাগে দুই হোটেল মালিক গ্রেফতার": "তুরস্ক থেকে গ্রিসে অভিবাসীদের নিয়ে আসা মানবপাচার চক্রে জড়িত থাকার অভিযোগে রোডস দ্বীপে দুই হোটেল মালিককে পুলিশ গ্রেপ্তার করেছে।\n\nশুক্রবার ,সীমান্ত সুরক্ষা অধিদপ্তর, ডোডেকানিজের পুলিশ এবং ইউরোপোলের সহায়তায় তাদের গ্রেপ্তার করা হয় ।\n\nগ্রিক কোস্ট গার্ডের বিবৃতি অনুসারে, গ্রেফতারকৃত দুই গ্রিক, যাদের বয়স ৫৯ এবং ৩০ বছর, তারা দ্বীপের দুটি হোটেলর মালিক।\n\nস্থানীয় গণমাধ্যম জানিয়েছে, মানবপাচার চক্রের সাথে জড়িত থাকার অভিযোগে আরও তিনজন বিদেশী নাগরিকের জন্য গ্রেপ্তারি পরোয়ানাও পরে জারি করা হবে, যার মধ্যে একজন ব্যক্তিকে অপরাধী চক্রের নেতা বলে মনে করা হচ্ছে।\n\nকোস্টগার্ডের মতে, গ্যাংয়ের প্রতিটি সদস্যের একটি স্বতন্ত্র ভূমিকা ছিল। এর মধ্যে নেতা ব্যক্তিটিতে তুরস্কের পাচারকারীদের সাথে যোগাযোগের জন্য এবং রোডসের কোন অংশে অবৈধ অভিবাসীদের নিয়ে নৌকাগুলি পৌঁছাতে হবে সে বিষয়ে সমন্বয় করেন।\n\nদ্বিতীয় এবং তৃতীয় বিদেশী নাগরিকরা তাদের জাল ভ্রমণ নথি সরবরাহ করে যাতে তারা পিরাউসে ফেরি করতে পারে।\n\nআরও পড়তে পারেন : গ্রিসে রানি এলিজাবেথের অজানা ভ্রমণ!\n\nতুরস্ক থেকে রোডসে অভিবাসীদের অবৈধ স্থানান্তরের জন্য গ্যাং দ্বারা অর্জিত আনুমানিক ফি জনপ্রতি ৩,৫০০ থেকে ৬,০০০ ইউরোর মধ্যে ছিল। তুরস্কের পাচারকারী চক্রের চাহিদা ও পরিবহন করা জাহাজের ধরণের উপর নির্ভর করেছিল এই খরচ । এছাড়া জাল ভ্রমণ নথির জন্য জনপ্রতি অতিরিক্ত ৫০০ ইউরো অনুরোধ করেছিল গ্রিক পাচার চক্র।\n\nকোস্ট গার্ড অফিসাররা এই মামলার সূত্র পান, যখন, গত ৩১ আগস্ট এবং ১ সেপ্টেম্বর তারা রোডস বন্দরে ১৫ জন বিদেশি নাগরিককে গ্রেপ্তার করেছিল, যারা জাল ভ্রমণ নথি দেখিয়ে একটি ফেরিতে চড়ার চেষ্টা করেছিল।\n\nহেলেনিক পুলিশ কর্তৃক প্রকাশিত নতুন তথ্যে ২০২২ সালের মে থেকে জুলাইয়ের মধ্যে ইভ্রোস অঞ্চলে মানব পাচারের গ্রেপ্তারের তীব্র বৃদ্ধির ইঙ্গিত দেওয়া হয়েছে।\n\nতার সাত মাসের পরিসংখ্যানে পুলিশ বলেছে, ইভ্রোস স্থল সীমান্তে উচ্চ সংখ্যা উল্লেখ করা হয়েছে, যেখানে বেশিরভাগ মানব পাচারকারীকে গ্রেপ্তার করা হয়েছিল।\n\nসপ্তাহের শুরুতে, গ্রিক অভিবাসন মন্ত্রী নোটিস মিতারাকিস ঘোষণা করেছিলেন যে গ্রিস এই বছর ১৫৪,০০০ এরও বেশি অনিয়মিত অভিবাসীকে দেশে প্রবেশ করতে বাধা দিয়েছে।\n\nতিনি বলেন, শুধু আগস্টেই প্রায় পঞ্চাশ হাজার মানুষ তুর্কি-গ্রিক সীমান্ত অতিক্রম করার চেষ্টা করেছিল।",
    "দ. আফ্রিকায় সিলিন্ডার বিস্ফোরণে বাংলাদেশির মৃত্যু": "দক্ষিণ আফ্রিকার কেপটাউনে গ্যাস সিলিন্ডার বিস্ফোরণে সোহেল রানা (৪২) নামে এক প্রবাসী বাংলাদেশি ব্যবসায়ীর মৃত্যু হয়েছে। এ ঘটনায় আরও ২ জন দগ্ধ হয়েছেন।\n\nগত ২২ সেপ্টেম্বর উডস্টক এলাকায় নিজ ব্যবসাপ্রতিষ্ঠানে সিলিন্ডার বিস্ফোরণে অগ্নিদগ্ধ হন সোহেল রানা। এর দুদিন ২৪ সেপ্টেম্বর স্থানীয় সময় সকাল ৮টায় হাসপাতালে চিকিৎসাধীন অবস্থায় তিনি মারা যান।\n\nপ্রবাসী বাংলাদেশিদের সূত্রে জানা যায়, ঘটনার দিন সন্ধ্যার পর বিদ্যুৎ চলে গেলে সোহেল রানার দোকানের গ্যাস সিলিন্ডারের ওপরে মোমবাতি জ্বালানো হয়। একপর্যায়ে মোমবাতি জ্বলে সিলিন্ডারের প্লাস্টিক ক্যাপটি গলে যায়। এরপরই বিকট শব্দে গ্যাস সিলিন্ডার বিস্ফোরিত হয়।\n\nগ্যাস সিলিন্ডারের আগুনে পুরো দোকান ও সামনে থাকা গাড়ি পুড়ে যায়। পরে ফায়ার সার্ভিস গিয়ে আগুন নিয়ন্ত্রণে আনে। সেসময় সোহেল রানা ও তার ম্যানেজার আফ্রিকান নাগরিক এবং এক গ্রাহক অগ্নিদগ্ধ হন। গুরুতর আহত অবস্থায় ৩ জনকে হাসপাতালে ভর্তি করা হয়। সোহেল রানার শরীরের ৮৫ শতাংশ পুড়ে যায়। তাকে হাসপাতালে লাইফ সাপোর্টে রাখা হলেও অবস্থার কোনো উন্নতি হয়নি।\n\nনিহত সোহেলের বাড়ি শরীয়তপুর জেলার আংগারিয়ায়। দেশে তার মা-বাবা রয়েছেন। ২ ভাই ও ১ বোনের মধ্যে সোহেল সবার বড়।\n\nপ্রায় ১ যুগ আগে দক্ষিণ আফ্রিকায় যান সোহেল। কেপটাউনের রাইল্যান্ডস এলাকায় স্ত্রী এবং ১ ছেলে ও ১ মেয়েকে নিয়ে থাকতেন।\n\nলেখক: দক্ষিণ আফ্রিকা প্রবাসী সাংবাদিক",
    "দ্বীপের হোটেলে আট পুরুষের সংঘবদ্ধ ধর্ষণ, অভিযোগ ব্রিটিশ": "গ্রিসের রোডস দ্বীপে ফলিরকি গ্রাম।\n\nগ্রিসের রোডস দ্বীপে ছুটি কাটাতে গিয়ে আট পুরুষের সংঘবদ্ধ ধর্ষণের শিকার হয়েছেন বলে পুলিশের কাছে অভিযোগ করেছেন এক ব্রিটিশ নারী পর্যটক।\n\nজানা গেছে, ৩১ বছর বয়সী ওই নারী রবিবার রাতে তার বন্ধুদের সাথে ফালিরাকি এলাকার একটি নাইটক্লাবে গিয়েছিলেন। সেখানে তারা একদল বেলজিয়ান পুরুষের সাথে দেখা করেন এবং সেখান থেকে তাদের হোটেলে ফেরত যান।\n\nগ্রিস পুলিশকে সেই নারী জানিয়েছেন, বেলজিয়ানদের মধ্য থেকে একজনের সাথে তিনি সম্মতিক্রমে হোটেলের বারান্দায় যৌন সম্পর্ক করেছেন।\n\nবিজ্ঞাপন\n\nএরই মধ্যে তার বন্ধুরা হোটেল থেকে বের হয়ে যায়। এই সুযোগে অন্য আট বেলজিয়ান তাকে সংঘবদ্ধ ধর্ষণ করে। তিনি জানিয়েছেন, সবার বয়স ৩০ থেকে ৩৫-এর মধ্যে।\n\nপরে তিনি হোটেল থেকে পালিয়ে যান এবং সোমবার সকাল ৭টায় পুলিশের কাছে অভিযোগ করেন।\n\nপুলিশের মুখপাত্র কনস্ট্যান্টিনা দামোগ্লিডু গণমাধ্যমকে বলেছেন, ‘আমরা অভিযোগের তদন্ত করছি। কারণ কর্তৃপক্ষ এখনো তার অভিযোগের সত্যতার বিষয়ে নিশ্চিত হতে পারেনি। ’\n\nতিনি আরো জানিয়েছেন, কোনো গ্রেপ্তারি পরোয়ানা জারি না হওয়ায় এখন পর্যন্ত কোনো সন্দেহভাজনকে গ্রেপ্তার করা যায়নি।\n\nভুক্তভোগীর অনুরোধে করা ফরেনসিক পরীক্ষা এবং মেডিক্যাল পরীক্ষার ফলাফলের জন্য অপেক্ষা করছে দ্বীপ কর্তৃপক্ষ।\n\nসূত্র : টেলিগ্রাফ।",
    "গ্রিসকে আবারো কঠোর হুঁশিয়ারি এরদোগানের": "ইউক্রেনের জাপোরিঝিয়া পরমাণু কেন্দ্র নিয়ে চলমান উত্তেজনা নিরসনে মধ্যস্থতা করতে চায় তুরস্ক। শনিবার রুশ প্রেসিডেন্ট ভøাদিমির পুতিনকে এ প্রস্তাব দিয়েছেন তুর্কি প্রেসিডেন্ট রজব তাইয়েপ এরদোগান। এরদোগান জানান, শস্য রফতানি নিয়ে আঙ্কারা যেভাবে মধ্যস্থতা করেছে; রুশ দখলকৃত পরমাণু কেন্দ্র নিয়ে সংকট সমাধানেও সেভাবেই পদক্ষেপ নিতে চান। আরেকটি চেরনোবিল দুর্ঘটনা এড়াতে চান বলেও মন্তব্য করেন এরদোগান। তবে ইউক্রেনকে এ বিষয়ে প্রস্তাব দিয়েছেন কিনা তা জানা যায়নি। জাপোরিঝিয়া পরমাণু বিদ্যুৎ কেন্দ্র ঘিরে পাল্টাপাল্টি হামলায় তৈরি হয়েছে মারাত্মক ঝুঁকি। তেজস্ক্রিয়তা ছড়িয়ে পড়ার শঙ্কাও রয়েছে। স্যাটেলাইট ইমেজে স্থাপনার বেশ কিছু জায়গায় ক্ষয়ক্ষতির নমুনাও দেখা গেছে। শনিবারও কাছাকাছি শহর এনারহোডারে একটি রুশ ঘাঁটিতে হামলার দাবি জানিয়েছে ইউক্রেন। তারা জানায়, সেখানে গোলাবারুদের বেশ বড় মজুদ ছিল। অপরদিকে, তুর্কি প্রেসিডেন্ট রজব তাইয়্যেপ এরদোগান গ্রিসকে কঠোর হুঁশিয়ারি দিয়ে বলেছেন যে দেশটি যদি এজিয়ান সাগারে তুর্কি জঙ্গি বিমানগুলোকে হয়রানি করা অব্যাহত রাখে তবে তাকে চড়া মূল্য দিতে হবে। সেইসাথে তিনি সামরিক পদক্ষেপ গ্রহণের ইঙ্গিতও দিয়েছেন। ন্যাটোর সদস্য এই প্রতিবেশী দেশ দুটি বেশ কিছু দিন ধরে সাগর ও আকাশের সীমানা নিয়ে বিরোধে রয়েছে। তুর্কি উপক‚লের কাছে গ্রিক দ্বীপপুঞ্জের আশপাশে প্রায় দিনই উত্তেজনার সৃষ্টি হয়। ভ‚মধ্য সাগরে জ্বালানি অনুসন্ধান, সাইপ্রাস বিভক্তি নিয়েও দুই দেশর মধ্যে উত্তেজনা রয়েছে। এরদোগান শনিবার কৃষ্ণসাগরীয় সমুদ্র নগরী সামসুনে এক জনাকীর্ণ সমাবেশে বলেন, এ গ্রিস, ইতিহাসের দিকে তাকাও। যদি সামনে ওগোয়, তবে চড়া মূল্য দিতে হবে। গত সপ্তাহে গ্রিস তার রুশ-নির্মিত বিমান প্রতিরক্ষা ব্যবস্থা দিয়ে তুর্কি জঙ্গি বিমানকে হয়রানি করে। তুরস্ক এটাকে বৈরী তৎপরতা হিসেবে অভিহিত করে। এরদোগান তার বক্তৃতায় এ বিষয়ে বলেন, গ্রিস এস-৩০০এস দিয়ে আমাদের হুমকি দেয়ার চেষ্টা করছে। অ্যাথেন্স ওই অভিযোগ অস্বীকার করে বলেছে, তুরস্কই বরং গ্রিক দ্বীপপুঞ্জগুলোর আকাশসীমা লংঘন করে। আল-জাজিরা।",
    "‘আমাকে পুলিশ ধরেছে, বিকাশে ৩০ হাজার টাকা পাঠাও’": "‘আমি ঝামেলায় পড়ছি, আমাকে পুলিশে ধরছে, এখান থেকে ছাড়া পেতে বাংলা ৩০ হাজার টাকা লাগবে। কী হলো কিছু বলছো না কেন, আমার হাতে সময় খুব কম, কতক্ষণ লাগবে? তাড়াতাড়ি জানাও, আমাকে খুব মারছে, বিকাশ পারসোনাল নম্বর ০১৮৯২.., ৩০ হাজার ৬০০ টাকা, তাড়াতাড়ি পাঠিয়ে দাও, এখন না হলে পুলিশ এক বছরের জন্য জেল দেবে’।\n\nগ্রিসপ্রবাসী বাংলাদেশি ইয়াকুবের ব্যবহৃত ইমো থেকে শুক্রবার (৯ সেপ্টেম্বর) সকাল ১০টা ৩৬ মিনিটে দেশে স্ত্রীর ইমোতে এমনই মেসেজ পাঠানো হয়। এভাবেই একের পর এক আবেগী মেসেজ দেওয়া হয় ইয়াকুব আলীর স্ত্রীর ফোনে। মোবাইল কাছে না থাকায় তাৎক্ষণিক মেসেজগুলো দেখেননি প্রবাসীর স্ত্রী। এক পর্যায়ে ইমো থেকে কোনো উত্তর না আসায় ইয়াকুবের ইমো থেকেই কল দেওয়া হয় তার স্ত্রীকে।\n\nকল রিসিভের পর জনৈক এক ব্যক্তি বলেন, ‘আপনার স্বামীকে পুলিশে ধরেছে তাকে ছাড়াতে চাইলে তাড়াতাড়ি ওই নম্বরে ৩০ হাজার ৬০০ টাকা বিকাশে পাঠান, নয়তো এক বছরের জন্য জেলে দেবে।’ এ কথা বলে কল রেখে দেন ওই ব্যক্তি। এসব কথা শুনে এবং স্বামীর মোবাইল থেকে পাওয়া মেসেজ দেখে মানসিকভাবে ভেঙে পড়েন প্রবাসী ইয়াকুবের স্ত্রী।\n\nতখন তিনি সঙ্গে সঙ্গে গ্রিসে থাকা তাদের অন্য আত্মীয়-স্বজনের সঙ্গে যোগাযোগ করে জানতে পারেন তার স্বামী ইমো হ্যাকারের কবলে পড়েছেন। পরে তিনি হোয়াটসঅ্যাপে কল দিয়ে নিশ্চিত হন তার স্বামীকে পুলিশ ধরেনি, তিনি ভালো আছেন এবং তার ইমো হ্যাকের কথা জানান।\n\nএ প্রতিবেদকের সঙ্গে আলাপকালে গ্রিসপ্রবাসী ইয়াকুব আলী প্রতারণার শিকার হওয়ার কথা জানান।\n\nকীভাবে হ্যাক হলো ইমো? এ প্রসঙ্গে প্রবাসী ইয়াকুব আলী বলেন, গত ৮ সেপ্টেম্বর গ্রিস সময় সন্ধ্যা ৬টা ৪০ মিনিটে ‘বিডি অ্যাম্বাসি’ লেখা একটি ইমো থেকে কল আসে ইমোতে। কল দিয়ে এক লোক বলে আপনার নম্বর বন্ধ কেন? আপনাকে অনেকবার কল দিয়েও পাচ্ছি না। তখন আমি বলি, আমার সিম তো চালুই আছে, তখন অপরপ্রান্ত থেকে বলে তাহলে লাইনে থাকেন আমি কল দিয়ে দেখি।\n\n‘এ কথা বলে +১৩১৯-৫৮২... নম্বর থেকে কল দেওয়া হয় মোবাইলে। তখন আমাকে বলে এখন তো কল যাচ্ছে, আমি বললাম হ্যাঁ এখন কল এসেছে, তখন সে বলে আমার কোনো নম্বর থেকে কল গিয়েছে লাস্টে কত? তখন আমি সরল মনে লাস্টে ৪ সংখ্যা বলে দেই। এরপর ভালো থাকেন পরে কল দিচ্ছি বলে রেখে দেয়।’\n\nইয়াকুব জানান, এরপরই তিনি বুঝতে পারেন তিনি ইমো হ্যাকারের কবলে পড়েছেন। তার ইমো থেকে আত্মীয়-স্বজন, বন্ধুসহ বিভিন্ন মানুষের কাছে মেসেজ দিয়ে টাকা চাওয়া হয়। এমন কি তাকে পুলিশ গ্রেফতার করেছে বলেও তার স্ত্রীর কাছে মেসেজ ও কল দেয় প্রতারক চক্রটি। ভয়ে তিনি ইমো ডিলিট করে দেন। তার পরিচয়ে কারো কাছ থেকে অর্থ হাতিয়ে নিয়েছি কিনা তা এখনো জানতে পারেননি ইয়াকুব।\n\nএভাবেই প্রবাসীদের বোকা বানিয়ে ইমো অ্যাকাউন্ট হ্যাক করে লাখ লাখ টাকা হাতিয়ে নিচ্ছে সংঘবদ্ধ প্রতারক চক্র। চক্রের সদস্যরা ইমোর মাধ্যমে প্রবাসীদের নম্বর সংগ্রহ করে পরে একটি ওয়ানটাইম পাসওয়ার্ড (ওটিপি) পাঠিয়ে প্রবাসীদের কাছ থেকে কৌশলে বিভিন্ন অজুহাতে ওটিপি নিয়ে সেই আইডি হ্যাক করে।\n\nপ্রবাসীদের তারা বেশিরভাগ সময়ই দূতাবাসের কর্মকর্তা পরিচয়ে কল দেন। ইমো অ্যাকাউন্টটি তাদের নিয়ন্ত্রণে চলে গেলেই সাধারণত ওই অ্যাকাউন্টধারীর আত্মীয়-স্বজনের কাছে কল করে বা মেসেজ পাঠিয়ে বিপদে থাকার কথা বলে টাকা ধার চায় প্রতারকরা।\n\nএমনকি চক্রটির ফাঁদে পড়েছেন প্রবাসে থাকা অনেক নারীও। বহু নারী ব্ল্যাকমেইলের শিকার হয়েছেন। ইমোর গোপন ছবি ও রেকর্ড করা কণ্ঠ ইন্টারনেটে ছেড়ে দেওয়ার ভয় দেখিয়ে প্রতারকরা হাতিয়ে নিচ্ছে তাদের কষ্টার্জিত অর্থ। আবার অনেকেই প্রতারকদের কল পেলেই বুঝতে পারেন, তাই তাদের ফাঁদে আটকাতে পারে না। তাদেরই একজন গ্রিস প্রবাসী স্বপন তালুকদার। তিনি অল্পের জন্য রক্ষা পেয়েছেন ইমো হ্যাকিং প্রতারণার ফাঁদ থেকে।\n\nস্বপন তালুকদার বলেন, বাংলাদেশ দূতাবাসের নাম দিয়ে একটি ইমো আইডি ব্যবহার করে নতুন করে ফাঁদ বা সুকৌশল অবলম্বন করে গ্রিস প্রবাসী বাংলাদেশিদের ফাঁদে ফেলার এটি একটি নতুন কৌশল অবলম্বন করছে একটি প্রতারক চক্র। সম্প্রতি আমার ইমোতে ‘বিডি অ্যাম্বাসি’ নামে কল আসে। আমি কল রিসিভ করে সালাম দিলাম, ওপাশ থেকেও প্রতারক চক্রের একজন আমাকেও সালাম দিলো। খুব সুন্দরভাবে কথা বলছিল, মনে হচ্ছিল উচ্চশিক্ষিত কারও সঙ্গে আমার কথা হচ্ছিল নিশ্চয়ই বাংলাদেশ দূতাবাসের কোনো একজন কর্মকর্তা হতে পারেন।\n\n‘কথা শেষ হতে না হতেই দেখতে পাই আমার অন্য আরেকটি মোবাইলে কল আসছে; কল রিসিভ করলাম এবং শুনতে পেলাম ইমোতে যে লোক আমার সঙ্গে কথা বলছেন বা এখনো লাইনে আছেন তিনিই হুবহু তারই কণ্ঠ এবার আমাকে বলছেন স্যার আপনার সিম নম্বরে একটা কল গেছে, আমি বললাম হ্যাঁ আমি কল দেখতে পাচ্ছি। সাথে সাথে তিনি মাশাল্লাহ বলে আমাকে বললেন স্যার আপনার মোবাইলে যে নম্বরটা দেখতে পাচ্ছেন সেই নম্বর থেকে একদম শেষের দুটি নম্বর আমাকে বলুন স্যার। তখন আর আমার বুঝতে অসুবিধা হয়নি যে তিনি প্রতারক। এক পর্যায়ে আমি তাকে বললাম, আমি এতই বোকা নয় যে আপনার ফাঁদে পা দেবো। এ কথা শুনে হঠাৎ লাইন কেটে দিলো প্রতারক।’\n\nইমো হ্যাকের বিষয়ে প্রযুক্তি বিশেষজ্ঞরা প্রবাসীদের আরও সচেতন হওয়ার আহ্বান জানিয়ে বলছেন, মোবাইল ফোনে কোনো ওটিপি বা কোড পাঠালে তা কাউকে জানানো থেকে বিরত থাকুন। প্রতারকরা বিভিন্ন পরিচয়ে কল দিয়ে কোড জানতে চাইবে, তা দেবেন না। আত্মীয়-স্বজন পরিচয়ে কেউ টাকা চাইলে বিকল্প নম্বর বা অন্য কোনোভাবে যোগাযোগ করে কথা বলে আগে নিশ্চিত হবেন।\n\nআপনার ইমো অ্যাকাউন্ট হ্যাক হয়েছে কিনা বা হ্যাক হলে হ্যাকারের তথ্য ‘অ্যাকাউন্ট অ্যান্ড সিকিউরিটি’ অপশনে ঢুকে ম্যানেজ ডিভাইসে ক্লিক করলেই বুঝতে পারবেন। দূতাবাসের নাম ব্যবহার করে প্রতারণার বিষয়ে অবগত আছে এথেন্সে অবস্থিত বাংলাদেশ দূতাবাস। তারা এরই মধ্যে সতর্কতামূলক বিজ্ঞপ্তি প্রচার করেছে।\n\nবিজ্ঞপ্তিতে বলা হয় ‘প্রবাসী ভাই-বোনদের অবগতির জন্য জানানো যাচ্ছে যে, সম্প্রতি গ্রিস প্রবাসী বাংলাদেশিদের কাছে ইমো প্ল্যাটফর্ম ব্যবহার করে ‘অ্যাম্বাসি’ নামে একটি ভুয়া আইডি থেকে কল আসছে। এই কলের মাধ্যমে জানানো হচ্ছে যে প্রবাসীদের তথ্যাদি হালনাগাদ করার জন্য ফোন করা হয়েছে এবং প্রবাসী ব্যক্তির মোবাইলে এসএমএসের মাধ্যমে একটি কোড নম্বর যাবে। সেই কোড নম্বরটি তাদের জানানোর জন্য বলা হচ্ছে।\n\nএ বিষয়ে সতর্ক করা যাচ্ছে যে- বাংলাদেশ দূতাবাস থেকে এ রকম কোনো ফোন করা হচ্ছে না। দূতাবাস থেকে ফোন করে কখনো কোনো কোড চাওয়া হয় না। প্রবাসী ভাই-বোনদের জন্য স্মার্টফোন একটি অতি জরুরি ব্যক্তিগত তথ্যভাণ্ডার। স্মার্ট ফোনের মাধ্যমেই অনেকে ব্যাংকিং ও অন্যান্য আর্থিক লেনদেন করে থাকেন।\n\nমোবাইল ফোনে অনেক ব্যক্তিগত গোপনীয় তথ্যও থাকে, যা অন্য কারও হাতে গেলে সংশ্লিষ্ট ব্যক্তির ক্ষতি হতে পারে। এসএমএসের মাধ্যমে ফোন কোড সংগ্রহ করে কোনো অসাধু চক্র স্মার্টফোন হ্যাকিংয়ের মাধ্যমে ব্যক্তিগত তথ্যাদি নিয়ে নিতে পারে এবং প্রবাসীদের আর্থিক ও সামাজিকভাবে মারাত্মক ক্ষতি করতে পারে। তাই এ বিষয়ে বিশেষ সতর্কতা অবলম্বন করুন। আপনার নিজের নিরাপত্তার জন্য আপনার পাসওয়ার্ড বা কোড নম্বর কারও সঙ্গে কখনো শেয়ার করবেন না।\n\nএমআরএম/এমএস",
    "ইরানে হিজাববিরোধী বিক্ষোভে পুলিশের গুলিতে নিহত ৫০!": "ইরানে পুলিশি হেফাজতে কুর্দি তরুণী মাহসা আমিনির (২২) মৃত্যুর প্রতিবাদে পথে নেমে নিরাপত্তারক্ষীদের গুলিতে নিহতের সংখ্যা বেড়ে দাঁড়িয়েছে ৫০\n\nএমনটিই দাবি করা হয়েছে অসলোর স্বেচ্ছাসেবী সংস্থা ‘ইরান হিউম্যান রাইটস্’-এর পক্ষ থেকে। খবর আল-আরাবিয়ার।\n\nতবে ইরান সরকারের পক্ষ থেকে দাবি করা হয়েছে— এখনো পর্যন্ত সরকারবিরোধী বিক্ষোভ সামাল দেওয়ার সময় পুলিশের গুলিতে ১৭ জনের মৃত্যু হয়েছে। কিন্তু সরকারের দেওয়া তথ্য ভুয়া বলেই দাবি করেছে এ স্বেচ্ছাসেবী সংস্থা।\n\nবিক্ষোভকারীদের রোষানলে পড়ে মৃত্যু হয়েছে পাঁচ নিরাপত্তারক্ষীরও।\n\nএ স্বেচ্ছাসেবী সংস্থার পক্ষ থেকে আরও দাবি করা হয়েছে, অন্ততপক্ষে ইরানের ৮০ শহরে মানবাধিকার এবং মৌলিক অধিকারের দাবিতে রাস্তায় নেমেছেন সাধারণ মানুষ।\n\nইতোমধ্যে সমাজমাধ্যমে ছড়িয়ে পড়া বিভিন্ন ভিডিওতে দেখা গেছে, ইরানের রাজধানী তেহরানের জ্বলন্ত ছবি। গত আট দিন ধরে সন্ধ্যা নামার পরই তেহরানের বিভিন্ন এলাকায় জড়ো হচ্ছেন বিক্ষোভকারীরা।\n\nসরকারবিরোধী স্লোগান দেওয়ার পাশাপাশি কুশপুতুল এবং হিজাব পুড়িয়েও প্রতিবাদ করতে দেখা গেছে বিক্ষোভকারীদের। পুলিশকে লক্ষ্য করে পাথর ছোড়ার পাশাপাশি পোড়ানো হয়েছে পুলিশের গাড়িও।\n\nআগের খবর : ইরানে হিজাব না পরায় তরুণীকে পিটিয়ে হত্যার অভিযোগ\n\nসরকারের পক্ষ থেকে এই বিদ্রোহকে এখনই সমূলে উৎখাতের চেষ্টা করা হচ্ছে বলেও মনে করা হচ্ছে।\n\nপ্রতিবাদপ্রবণ এলাকাগুলোতে মোতায়েন করা হয়েছে বিশাল পুলিশ বাহিনী। বহির্বিশ্বের কাছে ইরানের বর্তমান পরিস্থিতির চেহারা ধামাচাপা দিতে ইন্টারনেট ব্যবহারে ওপরও কঠোর বিধিনিষেধ আরোপ করা হয়েছে।\n\nশুক্রবার পর্যন্ত পর পর তিন দিন ইরানে ইন্টারনেট পরিষেবা বন্ধ রেখেছে দেশটির সরকার। বিক্ষোভকারীদের সমাবেশ ছত্রভঙ্গ করতে তাদের লক্ষ্য করে কাঁদানে গ্যাস এবং গুলিও চালাচ্ছে পুলিশ। সমাজমাধ্যমের সুবাদে সেই দৃশ্য ইতোমধ্যে প্রকাশ্যে এসেছে।\n\nইরানের প্রেসিডেন্ট ইব্রাহিম রাইসি জাতিসংঘের সাধারণ পরিষদে যোগ দিতে গিয়ে নিউইয়র্কে একটি সংবাদ সম্মেলনে বৃহস্পতিবার বলেন, সরকারকে অবশ্যই বিক্ষোভ দেখানো এবং ভাঙচুর চালানোর মধ্যে পার্থক্য করতে হবে। প্রয়োজনে সঠিক ব্যবস্থাও নিতে হবে।\n\nআকাশযাত্রার ফেসবুক গ্রুপে যোগ দিতে চাইলে এখানে ক্লিক করার অনুরোধ\n\nপ্রসঙ্গত হিজাব না পরে রাস্তায় বেরোনোর ‘শাস্তি’ হিসাবে মাহসা নামে তরুণীকে আটক করে পুলিশ। ১৩ সেপ্টেম্বর গাড়িতে চেপে সপরিবারে কুর্দিস্তান থেকে রাজধানী তেহরানে আসছিলেন ২২ বছরের মাহসা।\n\nসেই সময় তাদের গাড়ি আটকায় ইরানের পুলিশ। গাড়িতে মাহসা হিজাব পরেননি বলে পরিবারের সামনেই মাহসাকে গ্রেফতার করে পুলিশের গাড়িতে তোলা হয়। পরে রহস্যজনক ভাবে মৃত্যু হয় ওই তরুণীর। তার পর থেকে ইরানে দিকে দিকে অসন্তোষের আগুন ছড়িয়ে পড়েছে।",
    "দক্ষিণ আফ্রিকায় শ্বাসরোধ করে বাংলাদেশিকে হত্যা": "দক্ষিণ আফ্রিকায় এক প্রবাসী বাংলাদেশি ব্যবসায়ীকে শ্বাসরোধ করে হত্যা করেছে ডাকাত দল। এরপর তার দোকান লুট করা হয়।\n\nনিহত মাসুদুর রহমানের (৫৫) বাড়ি মুন্সিগঞ্জ জেলার গজারিয়া উপজেলায়।\n\nগত মঙ্গলবার মধ্যরাতে দেশটির ইস্টার্নকেপ প্রদেশের মাটাটিয়াল শহরের কাছে একটি গ্রামে এ ঘটনা ঘটে।\n\nস্থানীয় প্রবাসী বাংলাদেশিরা জানান, রাত ৩টার দিকে ওই গ্রামে প্রবাসী মাসুদুর রহমানের দোকানের টিনের চাল কেটে কয়েকজন ডাকাত ঢুকে পড়ে। এ সময় তিনি ঘুমিয়ে ছিলেন।\n\nডাকাত দল তার গলায় গামছা পেঁচিয়ে শ্বাসরোধ করে হত্যা করে। এরপর দোকানে থাকা নগদ অর্থ ও মূল্যবান জিনিসপত্র লুট করে চলে যায়।\n\nসকালে ক্রেতারা দোকানে এসে মাসুদুর রহমানকে মৃত অবস্থায় দেখতে পায়।\n\nআরও পড়তে পারেন : দক্ষিণ আফ্রিকায় প্রবাসী বাংলাদেশিদের শিক্ষা সফর\n\nসেখানে বাংলাদেশি কমিউনিটি থেকে খবর পেয়ে স্থানীয় পু্লিশ ঘটনাস্থলে যায়। প্রাথমিক তদন্ত শেষে মরদেহ ময়নাতদন্তের জন্য নিয়ে যায় পুলিশ।\n\nসেখানকার বাংলাদেশি সংগঠকরা জানান, মাসুদুর রহমানের মরদেহ প্রয়োজনীয় আনুষ্ঠানিকতা শেষে দেশে পরিবারের কাছে পাঠানোর ব্যবস্থা চলছে।\n\nদক্ষিণ আফ্রিকায় বাংলাদেশি ব্যবসায়ীদের হত্যা করে দোকান ডাকাতির এমন ঘটনা প্রায়ই ঘটে থাকে।\n\nআগের খবর :\n\nদক্ষিণ আফ্রিকায় নিজ বাসায় বাংলাদেশি নারী খুন, স্বামী পলাতক\n\nদক্ষিণ আফ্রিকায় বাংলাদেশিকে হত্যার দায়ে ১৫ বছরের কারাদণ্ড\n\nআকাশযাত্রার ফেসবুক পেইজ যুক্ত হতে চাইলে এখানে ক্লিক করার অনুরোধ",
    "কিছু ইস্যুতে ‘দ্বৈত নীতি’ রয়েছে যুক্তরাষ্ট্রের: তুর্কি পররাষ্ট্রমন্ত্রী": "কিছু ইস্যুতে ‘দ্বৈত নীতি’ রয়েছে যুক্তরাষ্ট্রের: তুর্কি পররাষ্ট্রমন্ত্রী\n\nসেপ্টেম্বর ২৪: তুরস্কের পররাষ্ট্রমন্ত্রী মেভলুত কাভুসোগলু গতকাল (শুক্রবার) যুক্তরাষ্ট্রে বলেছেন, কিছু লবিং গ্রুপের অন্যায্য প্রভাবে যুক্তরাষ্ট্র কিছু বিষয়ে ন্যাটো মিত্র এবং তুরস্কের মধ্যে ‘দ্বৈত নীতি’ প্রয়োগ করেছে।\n\n\n\nসম্প্রতি তুরস্ক ও গ্রীসের বিবাদে যুক্তরাষ্ট্রের মনোভাব নিয়ে অসন্তোষ প্রকাশ করেছেন তিনি। তুরস্ক ও গ্রিস একে অপরের আকাশসীমা লঙ্ঘনের অভিযোগ করেছে। গ্রীস কিছু বেসামরিক এজিয়ান দ্বীপ 'দখল' করার চেষ্টা এবং তুর্কি সামরিক বিমানকে হয়রানি করেছে বলে অভিযোগ করেছে তুরস্ক।\n\nতবে, এসব ‘বিদ্বেষমূলক কর্মকাণ্ডের’ বিরুদ্ধে যুক্তরাষ্ট্রের কোন প্রতিক্রিয়া নেই। তাছাড়া, এস-৪০০ এয়ার ডিফেন্স মিসাইল সিস্টেম ক্রয়ে তুরস্কের ওপর অবরোধ আরোপ করেছে যুক্তরাষ্ট্র, তবে ভারতকে ছাড় দিয়েছে।\n\nতিনি বলেছেন, ন্যাটোর সদস্য হিসেবে গেল কয়েক দশকে ন্যাটোর নিরাপত্তা ও স্বার্থে বড় মূল্য দিয়েছে তুরস্ক। সংশ্লিষ্ট ব্যাপারে ন্যায্য অবস্থান নেয়ার জন্য যুক্তরাষ্ট্রকে তাগিদ দেয় তুরস্ক। (শিশির/এনাম/রুবি)",
    "Durga Puja2022: Tips to clean kitchen chimney in home dgtl - Anandabazar": "রান্নাঘরের তেল কালি পরিষ্কার করা এমনিই বেশ খাটনির। তার উপর যদি তা হয় চিমনির তেল কালি, তা হলে তো কথাই নেই। রান্নাঘরে যে সব জায়গা বা জিনিস পরিষ্কার করতে সবচেয়ে বেশি কষ্ট হয়, তারই অন্যতম হল চিমনি।\n\nএই প্রতিবেদনে আপনাদের জন্য রইল সহজে তা পরিষ্কার করার কিছু টিপস।\n\nবেকিং সোডা\n\nবেকিং সোডা যে শুধু রান্নাঘরের কাজে লাগে তাই নয়। গ্রিস পরিষ্কার করতেও কিন্তু এর জুড়ি মেলা ভার। একটি পাত্রে দুই চামচ বেকিং সোডা ও সামান্য জল মিশিয়ে একটি মিশ্রণ তৈরি করে নিন। চিমনির উপরের অংশে ঘণ্টাখানেক সেই মিশ্রণটি মাখিয়ে রেখে দিন। তার পরে একটি ভিজে তোয়ালে দিয়ে মুছে নিলেই একদম নতুনের মতো ঝকঝকে হয়ে যাবে আপনার চিমনি।\n\nভিনিগার\n\nসাদা ভিনিগার যেমন বাড়িয়ে দিতে পারে আপনার রান্নার স্বাদ, তেমনি তেল, কালি, গ্রিস পরিষ্কারেও বেশ উপযোগী। একটি ন্যাপকিন সাদা ভিনিগারে ভিজিয়ে চিমনির বাইরের অংশ অর্থাৎ ছাদ বা কোনাগুলিতে লাগিয়ে রেখে দিন। এর পর অন্য একটি ন্যাপকিন জলে ভিজিয়ে মুছে নিলেই চকচক করবে আপনার চিমনি।\n\nলিক্যুইড ডিশ সোপ\n\nলিক্যুইড ডিশ সোপ যেমন আপনার বাসনপত্র পরিষ্কার করতে কাজে লাগে, তেমনই চিমনির ফিল্টার পরিষ্কার করার জন্য বেশ ভাল। ফিল্টারটি বার করে আগে জলে ভাল করে ধুয়ে নিন। তার পরে একটি পাত্রে গরম জল নিয়ে তাতে খানিকটা লিক্যুইড ডিশ সোপ মেশান। সেই জলে কিছু ক্ষণ ফিল্টারটি ডুবিয়ে রাখুন। প্রয়োজনে একটি স্ক্রাবার দিয়ে স্ক্রাব করে নিন। তা হলেই দেখবেন নিমেষে সব তেল, কালি, গ্রিস সাফ!\n\nকস্টিক সোডা\n\nকস্টিক সোডা বহু দিন ধরেই তেল, কালি, গ্রিস পরিষ্কার করতে ব্যবহার করা হয়। একটি বালতিতে গরম জল নিন। তাতে খানিকটা কস্টিক সোডা মিশিয়ে একটি মিশ্রণ তৈরি করে নিন। সেটি ঘণ্টা তিনেক চিমনির উপর ছড়িয়ে রেখে দিতে হবে। এর পরে একটি ভিজে কাপড় দিয়ে মুছে নিলেই ঝকঝক করবে চিমনি। তবে খেয়াল রাখবেন, এই মিশ্রণটিতে কিন্তু ভুলেও হাত দেবেন না।\n\nপেন্ট থিনার\n\nপেন্ট থিনার কিন্তু সঙ্গে সঙ্গে গ্রিস, কালি তুলতে বেশ উপযোগী। যে সব কালি বা গ্রিস ভিনিগার বা বেকিং সোডা তুলতে পারে না, সেগুলিও খুব সহজেই উঠে যায় পেন্ট থিনারের সাহায্যে।\n\nএই প্রতিবেদনটি 'আনন্দ উৎসব' ফিচারের একটি অংশ।",
    "গ্রিক উপকূলে ৬ অভিবাসী নিখোঁজ": "",
    "মেসিডোনিয়ায় অভিবাসনপ্রত্যাশীর তালিকায় পঞ্চম বাংলাদেশ": "মেসিডোনিয়ায় অভিবাসনপ্রত্যাশীর তালিকায় পঞ্চম বাংলাদেশ। ছবি: সংগৃহীত\n\nadvertisement\n\nউন্নত জীবনের আশায় বাংলাদেশসহ স্বল্পোন্নত বিভিন্ন দেশ থেকে প্রতিবছর হাজারো মানুষ ইউরোপ, আমেরিকাসহ বিভিন্ন দেশে পাড়ি জমান। তাদের মধ্যে অনেকের বৈধ ভিসা থাকলেও একটি বড় অংশের মানুষ জীবনের ঝুঁকি নিয়ে বিদেশ নামক মরীচিকার স্বপ্নে বিভোর হয়ে কোনো কিছু চিন্তা না করেই ছোটেন অজানার উদ্দেশে।\n\nবিশেষত অবৈধ পথে যারা ইউরোপে পাড়ি জমাতে চান, তাদের অনেকে লিবিয়া হয়ে ভূমধ্যসাগর পাড়ি দিয়ে ইতালি অথবা গ্রিস আছেন। কেউ কেউ আজারবাইজান থেকে তুরস্ক হয়ে গ্রিস এবং গ্রিস থেকে ভূমধ্যসাগর পাড়ি দিয়ে ইউরোপে পৌঁছানোর চেষ্টা করেন।\n\nadvertisement 3\n\nসম্প্রতি ইতালি ও গ্রিসের কোস্টগার্ড বাহিনীর তৎপরতায় সহজে কেউ সাগরপথের রুট ব্যবহার করে ইতালি বা গ্রিসে প্রবেশ করতে পারেন না। যদিও এ রুট দিয়ে প্রতিনিয়ত এখনো অনেক মানুষ ইউরোপে অনুপ্রবেশের চেষ্টা করেন। তবে বর্তমানে নতুন একটি রুট ব্যবহার করে ইউরোপ বা সেনজেনর্ভুক্ত কোনো দেশে অবৈধভাবে প্রবেশের জন্য মোক্ষম হাতিয়ার হয়ে উঠেছে। রুটটি হচ্ছে বলকান রুট।\n\nadvertisement 4\n\nবলকান রুট হয়ে আসা ইউরোপে অভিবাসনপ্রত্যাশীদের অন্যতম ট্রানজিট দেশ উত্তর মেসিডোনিয়া। এ দেশটিতে আসা অভিবাসনপ্রত্যাশীদের তালিকায় পঞ্চম স্থানে উঠে এসেছে বাংলাদেশ। দেশটিতে অভিবাসন নিতে আসা মোট নাগরিকের পাঁচ দশমিক ছয় শতাংশ বাংলাদেশি। আন্তর্জাতিক অভিবাসন সংস্থার (আইওএম) এক জরিপে এমন তথ্য উঠে এসেছে।\n\nদেশটির দুইটি ক্যাম্পে বসবাসরত এমন ১৮০ জন অভিবাসনপ্রত্যাশীর উপর গত এপ্রিল-মে মাসে জরিপ চালিয়েছে আইওএম। জরিপের ফলাফল অনুযায়ী এই অভিবাসীদের ৯৩ ভাগের বেশি মূলত সাতটি দেশ থেকে এসেছেন। তাদের প্রায় ৩২ শতাংশ সিরিয়ার নাগরিক। তার পরই আছেন পাকিস্তান (২৪.৪%), ভারত (১১.১%), মরক্কোর (৯.৪%) নাগরিক। এই তালিকায় আফগানিস্তানের সঙ্গে পঞ্চম অবস্থানে আছেন বাংলাদেশিরা।\n\nজরিপে অংশ নেওয়া বাংলাদেশি অভিবাসীরা বলেন, তারা বেশিরভাগই গ্রিসে একবছর কাটিয়ে উত্তর মেসিডোনিয়ায় এসেছেন। বিভিন্ন দেশের অভিবাসীদের মধ্যেও বড় অংশই গ্রিস থেকে এসেছেন। আফগানিস্তান, পাকিস্তান থেকে আসা অভিবাসীরা ইরান, তুরস্ক বা গ্রিস হয়ে উত্তর মেসিডোনিয়া পৌঁছান।\n\nএই অভিবাসীদের ৬২ শতাংশ জানিয়েছেন এই যাত্রায় তাদের এক হাজার থেকে আড়াই হাজার ডলার খরচ পড়েছে। আড়াই হাজার থেকে পাঁচ হাজার ডলার খরচ পড়েছে ১১.৭ শতাংশের। পাঁচ শতাংশ অভিবাসী পাঁচ হাজার থেকে ১০ হাজার ডলার ব্যয় করেছেন। এমনকি কেউ কেউ তার উপরেও খরচ করেছেন।\n\nউত্তর মেসিডোনিয়ায় আসা অভিবাসীদের কেউ এ দেশটিতে থাকা চূড়ান্ত লক্ষ্য নয়। ৪৪.৪ শতাংশই পৌঁছাতে চান জার্মানিতে। এ ছাড়া অস্ট্রিয়া, বেলজিয়াম, ফ্রান্স, ইটালি ও নেদারল্যান্ডস, ডেনমার্কও আছে তাদের আগ্রহের তালিকায়।",
    "ইতালি আ.লীগের ত্রি-বার্ষিক সম্মেলন": "ব্যাপক উৎসাহ-উদ্দীপনার মধ্যদিয়ে ইতালি আওয়ামী লীগের ত্রি-বার্ষিক সম্মেলন রবিবার রাজধানী রোমে অনুষ্ঠিত হয়েছে।\n\nএতে প্রধান অতিথি ছিলেন সর্ব ইউরোপ আওয়ামী লীগের সভাপতি এম নজরুল ইসলাম এবং প্রধান বক্তা ছিলেন সর্ব ইউরোপ আওয়ামী লীগের সাধারণ সম্পাদক মজিবুর রহমান।\n\nইতালির ২৫টিরও বেশি শহর থেকে আওয়ামী লীগ, যুবলীগ, স্বেচ্ছাসেবক লীগ, মহিলা আওয়ামী লীগসহ বিভিন্ন সহযোগী সংগঠনের কয়েক হাজার নেতাকর্মী সম্মেলনে অংশগ্রহণ করেন।\n\nএছাড়াও ইউরোপের ১৫টি দেশের আওয়ামী লীগের সভাপতি ও সাধারণ সম্পাদক ইতালির এই সম্মেলনে অতিথি হিসেবে উপস্থিত ছিলেন।\n\nশনিবার থেকেই বিভিন্ন শহরের নেতাকর্মীরা সম্মেলন উপলক্ষে রোমে আসা শুরু করেন। রবিবার দিনভর নেতাকর্মীদের পদচারণায় পুরো রোম শহর ছিল মুখরিত।\n\nজাতীয় সংগীত পরিবেশনের মধ্যদিয়ে দুপুরের পরপরই রোমের পিয়াচ্ছা মিরতির একটি সিনেমা হল অডিটোরিয়ামে সম্মেলন শুরু হয়। এসময় কয়েক হাজার নেতাকর্মীদের উপস্থিতিতে হল অডিটোরিয়াম কানায় কানায় পূর্ণ ছিল।\n\nপ্রধান অতিথির বক্তব্যে এম নজরুল ইসলাম বলেন, এ সম্মেলনের মাধ্যমে ইতালি আওয়ামী লীগ আরও ঐক্যবদ্ধ ও শক্তিশালী হবে। ডেলিগেটদের উদ্দেশ্যে বলেন, আপনারা আপনাদের মূল্যবান ভোটের মাধ্যমে যোগ্য নেতৃত্ব নির্বাচন করবেন যাতে আগামী জাতীয় নির্বাচনে ইতালি আওয়ামী লীগ শেখ হাসিনার সরকারকে আবারও ক্ষমতায় আনতে গুরুত্বপূর্ণ অবদান রাখতে পারে।\n\nসাধারণ সম্পাদক হাসান ইকবালের পরিচালনায় সম্মেলনে সভাপতিত্ব করেন সংগঠনের সভাপতি ইদ্রিস ফরাজি।\n\nসভাপতির বক্তব্যে ইদ্রিস ফরাজি আবেগঘন কন্ঠে দীর্ঘ নয় বছর সংগঠনের দায়িত্ব পালনে সহযোগিতা করার জন্য সকলের প্রতি কৃতজ্ঞতা প্রকাশ করেন। বক্তব্যের পরপরই তিনি ইতালি আওয়ামী লীগের কমিটি বিলুপ্ত ঘোষণা করেন।\n\nঅনুষ্ঠানের দ্বিতীয় পর্বে সম্মেলন প্রস্তুতি কমিটি এবং নির্বাচন কমিশনের নেতৃবৃন্দ বক্তব্য রাখেন।\n\nসম্মেলন প্রস্তুতি কমিটির আহ্বায়ক হাদিউল ইসলাম সম্মেলনে অংশগ্রহণ করে অনুষ্ঠানকে সফল করার জন্য সকলকে আন্তরিক ধন্যবাদ ও কৃতজ্ঞতা জানান। একইসাথে বিনয়ের সাথে অনুষ্ঠান আয়োজনে যেকোনও ভুল হয়ে থাকলে তার জন্য দুঃখ প্রকাশ করেন।\n\nঅনুষ্ঠানের শেষ পর্বে প্রধান নির্বাচন কমিশনার হাবিব চৌধুরী ডেলিগেটদের মতামতেরভিত্তিতে ইতালি আওয়ামী লীগের নতুন নেতৃত্বের নাম ঘোষণা করেন। এসময় তিনি জানান, সভাপতি ও সাধারণ সম্পাদক পদে মনোনয়ন ফরম নিয়েছেন মাত্র দুজন। সে হিসেবে বিনা প্রতিদ্বন্দ্বিতায় আবারও পরবর্তী ৩ বছরের জন্য ইতালি আওয়ামী লীগের সভাপতি হিসেবে ইদ্রিস ফরাজি এবং সাধারণ সম্পাদক হিসেবে হাসান ইকবাল পুনঃনির্বাচিত হয়েছেন।\n\nপরে প্রধান নির্বাচন কমিশনার নির্বাচনের সকল ফলাফল সর্ব ইউরোপ আওয়ামী লীগের সভাপতি এম নজরুল ইসলামের কাছে হস্তান্তর করেন।\n\nএসময় উপস্থিত সকলেই আনন্দ উল্লাসে মেতে উঠেন এবং জোর করতালির মাধ্যমে নতুন নির্বাচিত সভাপতি ও সাধারণ সম্পাদককে অভিনন্দন জানান।\n\nএকই সময় সর্ব ইউরোপ আওয়ামী লীগের সভাপতি এম নজরুল ইসলাম এবং সাধারণ সম্পাদক মুজিবুর রহমান নতুন নির্বাচিত সভাপতি ও সাধারণ সম্পাদককে অভিনন্দন জানান। পরবর্তীতে একে একে ইতালি যুবলীগ, মহিলা আওয়ামী লীগ। এছাড়াও মিলান, ভেনিস, আনকোনা, বলনিয়া, জেনোভা, নাপলি, পালেরমো, কাতানিয়া, বেরগামো, ব্রেসিয়া, মনফালকনে, বারীসহ বিভিন্ন পরভেন্সির আওয়ামী লীগ এবং অংগ সংগঠনের নেতাকর্মীরা উপস্থিত থেকে নতুন সভাপতি ও সাধারণ সম্পাদককে ফুলের শুভেচ্ছা জানান।\n\nএ সময় ইউরোপের বিভিন্ন দেশের আওয়ামী লীগের নেতাদের মধ্যে উপস্থিত ছিলেন- ফ্রান্স আওয়ামী লীগের সভাপতি এম এ কাশেম, অস্ট্রিয়া আওয়ামী লীগের সভাপতি খোন্দকার হাফিজুর রহমান, জার্মান আওয়ামী লীগের সভাপতি বশিরুল আলম সাবু, পর্তুগাল আ.লীগের সভাপতি জহিরুল আলম জসিম, সুইজারল্যান্ড আ.লীগের সভাপতি নজরুল জমাদার, ডেনমার্ক আ.লীগের সভাপতি খোকন মজুমদার, গ্রিস আ.লীগের সভাপতি আব্দুল মান্নান, মাল্টা আ.লীগের সভাপতি মশিয়ার রহমান, ফিনল্যান্ড আ.লীগের সাধারণ সম্পাদক মাইনুল ইসলাম, জার্মান আ.লীগের সাধারণ সম্পাদক আব্বাস চৌধুরী, সুইজারল্যান্ড আ.লীগের সাধারণ সম্পাদক শ্যামল খান, স্পেন আ.লীগের সাধারণ সম্পাদক রিজভি আলম, ডেনমার্ক আ.লীগের সাধারণ সম্পাদক মাহবুবুর রহমান, মাল্টা আ.লীগের সাধারণ সম্পাদক কাওসার আমিন হাওলাদার, মাল্টা আ.লীগের সহসভাপতি রাজিব দাশ, যুগ্ম সাধারণ সম্পাদক নাজমুল হক, গ্রিস আ.লীগের সহসভাপতি আল আমিন প্রমুখ।\n\n(ঢাকাটাইমস/১২সেপ্টেম্বর/এলএ)",
    "ইউক্রেনকে আরো সামরিক সহায়তা করছে জার্মানি – DW – 16.09.2022": "জার্মান প্রতিরক্ষামন্ত্রী ক্রিস্টিনে লামব্রেশট বৃহস্পতিবার ইউক্রেনের জন্য নতুন সামরিক সহায়তা প্যাকেজ ঘোষণা করেন৷ এর আওতায় দুটি ‘মার্স ২’ মডেলের রকেট লঞ্চিং সিস্টেম, ২০০ ক্ষেপণাস্ত্র এবং ৫০টি সাঁজোয়া ‘ডিংগো’ যান পাঠানো হবে৷ অথচ কয়েক দিন আগেই তিনি জানিয়েছিলেন, যে জার্মান সেনাবাহিনীর পক্ষে ‘ডিংগো’ যান পাঠানো সম্ভব নয়৷ তবে সেপ্টেম্বর মাসেই ইউক্রেনীয় সৈন্যরা ‘মার্স ২’ চালানোর প্রশিক্ষণ পাওয়ায় এবার সেই সরঞ্জাম পাঠানো হচ্ছে৷ সেইসঙ্গে ‘অদূর ভবিষ্যতে' গ্রিসের মাধ্যমে ইউক্রেনকে সোভিয়েত আমলে তৈরি ৪০টি সাঁজোয়া যান পাঠানো হবে৷ এর বদলে গ্রিস জার্মানির কাছ থেকে ৪০টি ‘মার্ডার' সাঁজোয়া গাড়ি পাবে৷\n\nরাশিয়ার হামলা মোকাবিলায় ‘আত্মরক্ষামূলক’ সামরিক সরঞ্জাম পাঠানো হলেও যুদ্ধক্ষেত্রে শত্রুর উপর সরাসরি হামলা চালানোর জন্য ব্যাটেল ট্যাংক সরবরাহ নিয়ে জার্মানিসহ একাধিক দেশের দ্বিধা রয়েছে৷ ইউরোপীয় কমিশনের প্রেসিডেন্ট উরসুলা ফন ডেয়ার লাইয়েন অবশ্য বৃহস্পতিবার সেই দ্বিধা ঝেড়ে ফেলে অবিলম্বে ইউক্রেনকে এমন ট্যাংক পাঠানোর আহ্বান জানান৷ জার্মানির ‘বিল্ড’ সংবাদপত্রকে তিনি বলেন, ইউক্রেন এমন ব্যাটল ট্যাংকের প্রয়োজনীয়তার কথা বললে বিষয়টিকে গুরুত্ব দিয়ে ইউরোপের দেশগুলির অবশ্যই সেই ডাকে সাড়া দেওয়া উচিত৷ তিনি এ ক্ষেত্রে ইউক্রেনের চাহিদা পূরণের পক্ষে সওয়াল করেন৷ জার্মানির মধ্যেও একাধিক রাজনৈতিক দলের নেতা ইউক্রেনকে ট্যাংক সরবরাহ করার জন্য চাপ দিচ্ছেন৷\n\nউল্লেখ্য, ইউরোপে একমাত্র জার্মানি ও ফ্রান্সের মতো দেশের পক্ষে পশ্চিমা জগতে তৈরি ব্যাটেল ট্যাংক সরবরাহ করা সম্ভব৷ তবে খোদ মার্কিন যুক্তরাষ্ট্রও এতকাল ইউক্রেনে ট্যাংক পাঠায় নি বলে জার্মানি এ ক্ষেত্রে ‘একলা চলো রে’ নীতি গ্রহণ করতে অস্বীকার করছে৷ তাছাড়া ‘লেপার্ড ২’ ট্যাংক চালাতে দীর্ঘ প্রশিক্ষণের প্রয়োজন লাগে বলে আপাতত সেই ট্যাংক ইউক্রেনের কাজে লাগবে না বলেও অনেকে মনে করিয়ে দিচ্ছেন৷ তবে জার্মান পররাষ্ট্রমন্ত্রী আনালেনা বেয়ারবক বিষয়টি নিয়ে দ্রুত সিদ্ধান্তের জন্য চাপ দিচ্ছেন৷ ইউক্রেনের পররাষ্ট্রমন্ত্রী দিমিত্রি কুলেবা জার্মানির কড়া সমালোচনা করে বলেছেন, ইউক্রেনকে এমন সরঞ্জাম না পাঠানোর পক্ষে একটিও যুক্তিগ্রাহ্য কারণ দেখানো হচ্ছে না৷\n\nজার্মান চ্যান্সেলর ওলাফ শলৎস আবার ইউক্রেনের প্রতি জার্মানির সংহতি ও সে দেশকে সহায়তার অঙ্গীকার করেন৷ তিনি বলেন, জার্মানি ইউক্রেনকে লাগাতার সাহায্য করে চলেছে, কারণ সে দেশের সংগ্রামের প্রতি জার্মানির পূর্ণ সমর্থন রয়েছে৷ তাঁর সরকার ইউক্রেনকে সামরিক সহায়তা ও সৈন্যদের প্রশিক্ষণ দিয়ে আসছে৷ শলৎসের মতে, জার্মানি ও সহযোগী দেশগুলির সরবরাহ করা অস্ত্র কাজে লাগিয়ে ইউক্রেন রুশ প্রেসিডেন্টের পরিকল্পনা বানচাল করতে সমর্থ হচ্ছে৷\n\nএসবি/এসিবি (ডিপিএ, এএফপি)",
    "প্রবাসীদের জন্য বিমা সচল রাখার সুপারিশ": "নিরাপদ জীবনের কথা বিবেচনা করে প্রবাসী বাংলাদেশিদের জন্য বিমা ব্যবস্থা সচল রাখার সুপারিশ করেছে সংসদীয় কমিটি।\n\nমঙ্গলবার (২০ সেপ্টেম্বর) জাতীয় সংসদ ভবনে অনুষ্ঠিত প্রবাসী কল্যাণ ও বৈদেশিক কর্মসংস্থান মন্ত্রণালয় সম্পর্কিত স্থায়ী কমিটির ১৮তম বৈঠকে এ সুপারিশ করা হয়।\n\nবৈঠকে সভাপতিত্ব করেন কমিটির সভাপতি আনিসুল ইসলাম মাহমুদ। অংশগ্রহণ করেন কমিটির সদস্য প্রবাসী কল্যাণ ও বৈদেশিক কর্মসংস্থান মন্ত্রী ইমরান আহমদ, মোয়াজ্জেম হোসেন রতন, মৃণাল কান্তি দাস, বেগম আয়েশা ফেরদাউস, পঙ্কজ নাথ, মো. সাদেক খান এবং মো. ইকবাল হোসেন।\n\nবৈঠকে বিশ্বে বাংলাদেশ দূতাবাসসমূহের শ্রমকল্যাণ উইং এর পরিসর বৃদ্ধি ও গতিশীলতা আনয়ন; গ্রিস, রোমানিয়াসহ নতুন শ্রমবাজার অনুসন্ধান এবং কর্মী প্রেরণে শ্রমবাজারের সবশেষ পরিস্থিতি নিয়ে আলোচনা করা হয়।\n\nএছাড়া মালয়েশিয়াসহ অন্যান্য দেশে কম খরচে অধিক সংখ্যক জনবল বিদেশে গমনের সুযোগ সৃষ্টি করে রেমিট্যান্স প্রবাহ ধরে রাখার জন্য বৈধপথে কার্ব মার্কেট ও ব্যাংকের এক্সচেঞ্জ রেটের ব্যবধান কমানোর উদ্যোগ নিতে নির্দেশনা দেওয়া হয়।\n\nবৈঠকে জানানো হয়, বেকার যুবকদের সহায়তার উদ্দেশ্যে বিএমইটি’র অধীনে কারিগরি প্রশিক্ষণ কেন্দ্রের কার্যক্রম পরিচালনা হচ্ছে।\n\n\n\nএইচএস/জেডএইচ/এএসএম",
    "বমির দাম কোটি টাকা": "‘বমি’ শব্দটি শোনামাত্র অনেকের গা গুলিয়ে ওঠে। অনেকে যাত্রাপথে এই বিড়ম্বনা এড়াতে প্রস্তুতি নিয়ে তারপর ঘর থেকে বের হন। ভাবছেন এমন একটা এড়িয়ে যাওয়ার বিষয় এতোটা গুরুত্ব পায় কি করে? তার দাম আবার কোটি টাকা!\n\nএই বমি অবশ্য মানুষের নয়। সমুদ্রের রাজা তিমি মাছের বমির দাম কোটি টাকার সমান।\n\nসমুদ্রে যে কয়েক ধরনের তিমি পাওয়া যায়, তার মধ্যে সবচেয়ে বিরল প্রজাতির হলো স্পার্ম তিমি। এই মাছের বমিকে বলা হয় ‘অ্যাম্বারগ্রিস’। এই অ্যাম্বারগ্রিসের দাম প্রতি কেজি কোটি টাকার ওপরে। স্পার্ম তিমির অন্ত্রে তৈরি মোমের মতো এই পদার্থ মাছটি উগড়ে দিলে সাগরের পানিতে ভাসতে থাকে। ভাসতে ভাসতে উপকূলে চলে আসে। এজন্য একে ‘floating gold’ বা ভাসমান সোনা বলা হয়। ‘সমুদ্রের ধন’ নামেও পরিচিত এটি।\n\n‘অ্যাম্বারগ্রিস’ শব্দটি অ্যাম্বর ও গ্রিস শব্দের সমন্বয়ে গঠিত একটি শব্দ। প্রাচীন ফরাসি শব্দ ‘অ্যাম্বের গ্রিস’ বা ‘ধূসর অ্যাম্বার’ থেকে উৎপত্তি লাভ করেছে শব্দটি। এর উৎস বহুকাল থেকে খুঁজে আসছে মানুষ। অতীতে অনেকেই মনে করতেন সাগরের ঢেউয়ের যে ফেনা থাকে তা জমে এটি তৈরি হয়। আবার অনেকের মতে\n\nসমুদ্রে বিচরণকারী পাখি মরে গেলে তাদের মৃতদেহ লবণপানিতে ভাসতে ভাসতে এমন হয়। তবে এসব ধারণা ভুল প্রমাণ করে ১৮০০ সালের দিকে আবিষ্কৃত হয় যে, স্পার্ম হোয়েল নামক এক ধরনের তিমি মাছের বমি থেকেই তৈরি হয় অ্যাম্বারগ্রিস।\n\nবিখ্যাত তিমি বিশেষজ্ঞ ক্রিসটোফার কেম্প তার বই ‘Floating Gold: A Natural (and Unnatural) History of Ambergris’-এ বলেন, অ্যাম্বারগ্রিস শুধু স্পার্ম তিমিদের দ্বারা উৎপন্ন হয় এবং তাদের মধ্যে মাত্র ১ শতাংশ এটি উৎপাদন করে।\n\nসমুদ্রে থাকা বেশিরভাগ তিমির দাঁত নেই। বিকল্প হিসেবে তিমি ফিল্টার ফিডিং প্রক্রিয়ায় খাদ্য সংগ্রহ করে। আবার কিছু তিমির দাঁত রয়েছে যারা বড় শিকার করতে পারে। এ রকম দাঁতওয়ালা তিমি হলো স্পার্ম হোয়েল। এই প্রজাতির তিমিরা খাদ্য হিসেবে স্কুইড, অক্টোপাস, ক্যাটল ফিস, সামুদ্রিক পাখি শিকার করে। শিকারের দেহের বিভিন্ন জায়গা হজম হয় না যেমন দাঁত, নখ, পা। এগুলো পেটের মধ্যে থেকে যায়। এসব ধারালো অঙ্গ-প্রতঙ্গের আঘাতে যাতে তিমির পেটে ক্ষত সৃষ্টি না হয় এ জন্য এদের পরিপাক তন্ত্র থেকে এক ধরনের আঠালো পদার্থ ক্ষারিত হয়ে ওই ধারালো বস্তুগুলোকে আবৃত করে রাখে। সময়ের সাথে সাথে ক্ষরণ বৃদ্ধির ফলে এই বস্তুর আকারও বৃদ্ধি পায়। এই ক্ষরণ থেকেই তৈরি হয় মহামূল্যবান অ্যাম্বারগ্রিস।\n\nআকৃতির কারণে এটি পায়ু পথে বের হয় না। তখন বাধ্য হয়ে তিমি বমি করে। বমির সঙ্গে বের হয়ে আসে মূল্যবান বস্তুটি। অনেক সময় অ্যাম্বারগ্রিস তিমির পেটে রয়ে যায়। যখন এটি মলদ্বার দিয়ে বের হয়ে আসে তখন অনেক তিমি মারা যায়। তখন অ্যাম্বারগ্রিসের টুকরোগুলো সমুদ্রে ভাসতে থাকে। এটি উপকূলে না পৌঁছানো পর্যন্ত বছরের পর বছর ভাসতে থাকে।\n\nএকেকটি অ্যাম্বারগ্রিসের ওজন ১৫ গ্রাম থেকে ৫০ কেজি পর্যন্ত হতে পারে। প্রাথমিক অবস্থায় এটি দেখতে হালকা সাদা বর্ণের মোমের মতো নরম ও আঁশটে গন্ধবিশিষ্ট হয়। সময়ের সাথে সাথে এটি সূর্যের আলো ও লবণাক্ত পানির প্রভাবে শক্ত ও ধূসর বা বাদামি রঙের হয়। বয়স বৃদ্ধির ফলে এ থেকে সুন্দর গন্ধ বের হতে থাকে।\n\nমহামূল্যবান এই অ্যাম্বারগ্রিস মূলত পাওয়া যায় আটলান্টিক মহাসাগর এবং দক্ষিণ আফ্রিকার উপকূল, ব্রাজিল, মাদাগাস্কার, ওয়েস্ট ইন্ডিজ, মালদ্বীপ, চীন, জাপান, ভারত, অস্ট্রেলিয়া, নিউজিল্যান্ড এবং মলুচ্চা দ্বীপপুঞ্জে।\n\nতিমির এই বমি নানা কাজে ব্যবহার হয়। এর প্রধান ব্যবহার হয় দামি সুগন্ধি তৈরিতে। এ ছাড়াও বাহারী খাবার বানাতে। ইউরোপে হট চকোলেট এবং তুরস্কে কফিতে ফ্লেভার হিসেবে এটি ব্যবহার করা হয়। মিশরে অ্যাম্বারগ্রিসকে সিগারেটে ঘ্রাণ হিসেবে ব্যবহার করা হয়। যৌন উত্তেজক, ব্রেইন, মাথাব্যথা, সর্দি, মৃগী, হার্ট এবং ইন্দ্রিয়ের রোগ নিরাময়ের জন্য ওষুধ হিসেবেও এর ব্যবহার আছে।",
    "মাত্র ২৫ বছর বয়সেই মাথায় নেন রাজমুকুট, দ্বিতীয় বিশ্বযুদ্ধেও অংশ নিয়েছিলেন এলিজাবেথ": "দ্বিতীয় বিশ্বযুদ্ধে অংশ নিয়েছিলেন\n\n১৯২৬ সালের ২১ এপ্রিল লন্ডনের মে ফেয়ারে জন্ম হয় দ্বিতীয় এলিজাবেথের। তিনিই ছিলেন বাবা-মায়ের প্রথম সন্তান। ১৯২৬ সালে রাজসিংহাসনে বসেন তাঁর বাবা। আর ১৯৫২ সালে বাবার মৃত্যুর পর রানি হন এলিজাবেথ। তিনিই ছিলেন রাজ পরিবারের প্রথম মহিলা যিনি সেনাবাহিনীর সদস্য হয়েছিলেন ও দ্বিতীয় বিশ্বযুদ্ধে অংশ নিয়েছিলেন। তাঁর দীর্ঘ রাজত্ব কালে একাধিক সমস্যার মধ্যে পড়তে হয়েছিল। কিন্তু অবিচল থেকে ছিলেন।\n\nলেফট্যানেন্ট প্রিন্স ফিলিপের সঙ্গে বিয়ে হয়\n\n১৯৪৭ সালের ২০ নভেম্বর আর ব্রিটিশ নৌবাহিনীর লেফট্যানেন্ট প্রিন্স ফিলিপের সঙ্গে বিয়ে হয় এলিজাবেথের। প্রিন্স ফিলিপ ছিলেন গ্রিস ও ডেনমার্কের রাজ পরিবারের সন্তান। পরে তিনি গ্রিক পরিচয় ত্যাগ করে ব্রিটেনের নাগরিকত্ব গ্রহণ করেন। তাঁর চার সন্তান, প্রিন্স চার্লস, প্রিন্সেস অ্যান, প্রিন্স অ্যান্ড্রু ও প্রিন্স এডওয়ার্ড। বর্তমানে তাঁর নাতি-নাতনির সংখ্যা ৮ ও তাঁদের সন্তান-সন্ততি প্রায় ১২ জন। ২০২১ সালের এপ্রিলে ৯৯ বছর বয়সে মৃত্যু হয় প্রিন্স ফিলিপের।\n\nএকাধিক বিতর্কে সাক্ষী ছিলেন\n\nরানির জীবন নিয়ে বরাবরই মানুষের উৎসাহ ছিল বেশি। জনপ্রিয়তাও ছিল নজরকাড়া। রাজ পরিবারের ঐতিহ্য বজায় রাখার পাশাপাশি প্রথম থেকেই সরকারি কাজকর্মে তাঁর উৎসাহ ছিল। তবে সারাজীবনে বিতর্কও তাঁর পিছু ছাড়েনি। তাঁর সন্তান প্রিন্স চার্লস ও পুত্রবধূ প্রিন্সেস ডায়না যখন বিচ্ছেদের কথা ঘোষণা করেছিলেন, তখনও বিতর্কের মুখে পড়েছিলেন রানি। আবার প্রিন্স হ্যারি যখন স্ত্রী মেগানকে নিয়ে রাজ পরিবার ছাড়ার কথা ঘোষণা করেন, সেই বিতর্কেরও সাক্ষী ছিলেন রানি।\n\n'I declare before you all that my whole life whether it be long or short shall be devoted to your service.'\n\n\n\nOn her twenty-first birthday, in a speech broadcast on the radio from Cape Town, The Queen (then Princess Elizabeth) dedicated her life to the service of the Commonwealth. pic.twitter.com/0URU2tEPj8 — The Royal Family (@RoyalFamily) March 9, 2020\n\nআমার জীবন আপনাদের সেবায়!\n\nপ্রিন্সেস এলিজাবেথ হিসাবে, তিনি তার ২১ তম জন্মদিনে প্রথমবারের মতো জাতির উদ্দেশ্যে ভাষণ দিয়েছিলেন। তাঁর ভাষণ কেপ টাউন থেকে রেডিওতে সম্প্রচার হয়েছিল। সেই সময়ে তিনি জানিয়েছিলেন, \"আমি ঘোষণা করছি যে আমার জীবন, তা ছোট হোক বা দীর্ঘ, সর্বদা আপনার সেবায় নিবেদিত থাকবে।",
    "সিডনিতে বসন্তবরণ ও পিঠা উৎসব": "‘বিডি কমিউনিটি হাব, সিডনি’ আজ রোববার বসন্তবরণ ও পিঠা উৎসবের আয়োজন করে। ছবি: সংগৃহীত\n\nঅস্ট্রেলিয়াতে চলছে বসন্তকাল। বাঙালিদের জন্যে বসন্ত বরণ হলো সার্বজনীন উৎসব। অস্ট্রেলিয়ার প্রবাসী বাঙালিরাও সেই ঐতিহ্যকে ধরে রেখেছেন।\n\nসাধারণ শীতের শেষে প্রকৃতিকে বর্ণিল সাজে সাজাতে বসন্তের আগমন হয়। এসময় প্রকৃতি সেজে ওঠে নিজের আপন সাজে। এজন্য হয়তো বসন্তকে ঋতুরাজ বলা হয়।\n\n'বিডি কমিউনিটি হাব, সিডনি' আজ রোববার বসন্তবরণ ও পিঠা উৎসবের আয়োজন করে। বাসন্তী রঙের শাড়ি, খোঁপায় বেলি ফুলের মালা, রং-বেরঙের চুড়ি পরে উৎসবে আসেন বাঙালি নারীরা। ছেলেদের পরনে ছিল বাসন্তী রঙের পাঞ্জাবি।\n\nগ্রামীণ ঐতিহ্য ও সংস্কৃতিকে প্রবাসী প্রজন্মের কাছে তুলে ধরনে বিডি হাবের উৎসবে ছিল হরেক রকম পিঠার সমাহার। পিঠা বাংলার গ্রামীণ সংস্কৃতির অবিচ্ছেদ্য অংশ। বাংলার সংস্কৃতিতে গুরুত্বপূর্ণ জায়গা দখল করে আছে পিঠা। এই আয়োজনের উদ্দেশ্য ছিল প্রবাসীদের কাছে এ গুরুত্ব তুলে ধরা।\n\n'বসন্তবরণ ও পিঠা উৎসবে' সংগীত পরিবেশন করেন মিঠু স্বপ্ন, ইভানা খালেদ, দীপা ইসলাম এবং আয়েশা কলি। অনুষ্ঠানটি উপস্থাপনা করেন লুৎফুর রহমান টিপু। স্বাগত বক্তব্য রাখেন সংগঠনটির সভাপতি আব্দুল খান রতন।\n\nআকিদুল ইসলাম: অস্ট্রেলিয়া প্রবাসী লেখক, সাংবাদিক",
    "No Women Allowed: বিশ্বের এই ৬ স্থানে অদ্ভুত সব কারণে মহিলাদের প্রবেশ নিষেধ, আপনিও হয়তো জানেন না!": "Temples Where Females Are Not Allowed: বিশ্বের এমন কিন্তু স্থান আছে যেখানে মহিলারা একেবারেই প্রবেশ করতে পারেন না। এর নিয়ম খুবই কড়া। অথচ প্রতি বছর এই স্থানগুলিতে হাজার হাজার পর্যটক বেড়াতে যান। তাই ভারত কিংবা তার বাইরে বা বলা ভালো বিশ্বের এই ছয় স্থানে বেড়াতে যাওয়ার পরিকল্পনা করার আগে চিন্তা ভাবনা করে নেবেন।\n\nTemples Where Females Are Not Allowed: বিশ্বের এমন কিন্তু স্থান আছে যেখানে মহিলারা একেবারেই প্রবেশ করতে পারেন না। এর নিয়ম খুবই কড়া। অথচ প্রতি বছর এই স্থানগুলিতে হাজার হাজার পর্যটক বেড়াতে যান। তাই ভারত কিংবা তার বাইরে বা বলা ভালো বিশ্বের এই ছয় স্থানে বেড়াতে যাওয়ার পরিকল্পনা করার আগে চিন্তা ভাবনা করে নেবেন।\n\n​মাউন্ট এথোস (Mount Athos) , গ্রিস উত্তর গ্রিসের মাউন্ট এথোস পর্বত এবং উপদ্বীপটিতে বসবাস করেন প্রায় ২,০০০ সন্ন্যাসী। এটি সন্ন্যাসীদের মঠ। আর এই পর্বত ও উপদ্বীপটিতে ১,০০০ বছরেরও বেশি সময় ধরে মহিলাদের দ্বারা নিষিদ্ধ রয়েছে। শুধুমাত্র মহিলারা নন, এখানে প্রবেশ নিষেধ পশুদেরও। এর আগে একবার মহিলারা প্রতিবাদ আন্দোলন করে উপদ্বীপে প্রবেশ করেছিলেন। কিন্তু সেই পরিস্থিতি দেখে স্থানীয় সন্ন্যাসীরা ক্ষোভে ফেটে পড়েন। তাঁরা বিশ্বাস করেন যে, মহিলাদের উপস্থিতি তাঁদের সম্প্রদায়ের সামাজিক জীবনধারা পরিবর্তন করে এবং তাঁদের আধ্যাত্মিক জ্ঞানের পথকে স্থবীর করে দেয়।\n\n\n\nমাউন্ট ওমিন, জাপান (Mount Omine Japan) ইয়ামাবুশি সন্ন্যাসীরা জাপানের মাউন্ট ওমিনে বাস করেন। এই জায়গা স্থানেও মহিলাদের প্রবেশ কঠোরভাবে নিষিদ্ধ। এখানকার লোকেদের বিশ্বাস যে, এখানে তাঁরা তাঁদের ধর্মীয় বিশ্বাসকে সর্বাধিকার দেন। সেই বিশ্বাসে কারও হস্তক্ষেপ করার অধিকার নেই। যদিও অনেক নারীবাদী সংগঠন এই স্থানে আরোপিত নিষেধাজ্ঞা প্রত্যাহারের দাবি জানালেও তা গ্রাহ্য হয়নি। আজও মন্দিরের দরজায় লেখা রয়েছে, \"এখানে মহিলাদের প্রবেশ নিষেধ।\"\n\n​আয়াপ্পা মন্দির, শবরিমালা (Ayyappan Temple Sabarimala) ১০ থেকে ৫০ বছর বয়সী মহিলা যাঁদের ঋতুচক্র চলছে তাঁদের কেরলের আয়াপ্পা মন্দিরে প্রবেশ নিষেধ ছিল। অতীতে নাকি একবার ৩৫ বছর বয়সী এক মহিলা মন্দিরে প্রবেশ করেছিলেন। তখন সেখানকার পুরোহিত মন্দিরে শুদ্ধিকরণ অনুষ্ঠান করেন। বিষয়টি নিয়ে অনেক বিতর্ক হয়েছে। বর্তমানে অবশ্য আদালতের নির্দেশে মন্দিরে প্রবেশ অনুমতি মিলেছে। যদিও আইন যাই বলুন, বাস্তবে মন্দিরের ভিতরে প্রবেশাধিকার নিয়ে ভয়ানক সমস্যা হয়ে থাকে।\n\n\n\n​রণকপুরের জৈন মন্দির, রাজস্থান (Ranakpur Jain Temple) রাজস্থানের রণকপুরের জৈন মন্দিরে মহিলারা প্রবেশ করতে পারলেও তাঁদের কঠোর নিয়ম মেনে চলতে হয়। নিয়মগুলি মন্দিরের বাইরে সাইনবোর্ডে লেখা রয়েছে। মহিলাদের পোশাক নিয়ে নির্দেশ রয়েছে সেই নির্দেশাবলিতে। এমনকি ঋতুমতি মহিলাদের মন্দিরে প্রবেশ নিষেধ।\n\n",
    "মধ্যপ্রাচ্যে ঝুঁকছে ইউরোপ": "ইউক্রেন-রাশিয়া যুদ্ধ ইউরোপের জ্বালানি বাজারে বড় ধাক্কা দিয়েছে। যুদ্ধের সময় যত বাড়ছে ইউরোপের জ্বালানি অনিশ্চয়তাও তত বাড়ছে। আসন্ন শীতে রাশিয়া অঞ্চলটিতে জ্বলানি সরবরাহ পুরোপুরি বন্ধ করে দিলে পরিস্থিতি কতটা ভয়াবহ হতে পারে তা অনুমানও করা যাচ্ছে না। তবে রাশিয়ার জ্বালানি সম্পদের ওপর অতিনির্ভর অঞ্চলটি এখন বিকল্প উৎস থেকে জ্বালানি পেতে জোর তৎপরতা চালিয়ে যাচ্ছে। গ্যাস ও তেলের বিকল্প হিসেবে ইতিমধ্যে অঞ্চলটি কয়লার ব্যবহারও বাড়িয়েছে। কয়লার জন্য অস্ট্রেলিয়া ও আফ্রিকার বিভিন্ন দেশের সঙ্গে বেশকিছু চুক্তি করেছে ইউরোপীয় ইউনিয়ন। এ ছাড়া যুক্তরাষ্ট্র, কাতার, মিসর, আজারবাইজান এবং অন্যান্য দেশের সঙ্গে এলএনজি সরবরাহ বাড়ানোর বিষয়ে কথা বলছে ইইউ। তেল-গ্যাসের জন্য এবার মধ্যপ্রাচ্যেও নজর দিতে শুরু করেছেন অঞ্চলটির নেতারা।\n\nঅবশ্য ইইউ বলছে, এখন রাশিয়া গ্যাস সংযোগ বন্ধ করলেও তারা সাময়িকভাবে তা মোকাবিলা করতে সক্ষম। তবে বাস্তবতা হয়তো ভিন্ন। ইউএস এনার্জি ইনফরমেশন অ্যাডমিনিস্ট্রেশনের মতে, ২০১৯ সালে ইইউর নির্ভরতার হার ছিল ৬১ শতাংশ। এর মধ্যে কিছু দেশ প্রায় সম্পূর্ণটাই রাশিয়ার জ্বালানির ওপর নির্ভরশীল। আর কিছু দেশ চাহিদার দুই-তৃতীয়াংশ জ্বালানি পায় রাশিয়া থেকে। তাই রাশিয়া সরবরাহ বন্ধ করে দিলে ভয়াবহ বিপাকের শঙ্কায় উপসাগরীয় দেশগুলোতে সফরে গিয়েছেন জার্মান চ্যান্সেলর ওলাফ শলৎস। গত শনিবার সফরের প্রথম দিনে সৌদি ক্রাউন প্রিন্স মোহাম্মদ বিন সালমানের সঙ্গে বৈঠক করেন তিনি। সেখানে জ্বালানি নিয়েই আলোচনা হয় তাদের। জেদ্দায় মোহাম্মদের সঙ্গে বৈঠকের পর জার্মান চ্যান্সেলর সংযুক্ত আরব আমিরাত রওনা দেন।\n\nজার্মান সরকার অবশ্য এই সফরকে কেবল জ্বালানিকেন্দ্রিক বলতে চাচ্ছে না। দেশটির দাবি আসন্ন শীতকালীন পরিস্থিতি সামাল দেওয়ার মতো গ্যাসের মজুদ থাকলেও সামনের দিনে জ্বালানি নিরাপত্তা নিশ্চিত করতে মধ্য ও দীর্ঘমেয়াদি পরিকল্পনা নিয়ে এগোচ্ছে বার্লিন। তারই অংশ হিসেবে শলৎস এই সফরে বেরিয়েছেন। এর মধ্য দিয়ে তেল ও গ্যাসসমৃদ্ধ উপসাগরীয় দেশগুলোর সঙ্গে নতুন জ্বালানি চুক্তিতে পৌঁছার বিষয়ে একটি ঐকমত্য হবে বলে আশা করছে বার্লিন। জার্মান সংবাদমাধ্যম ডয়চে ভেলের খবরে বলা হয়েছে, তুরস্কের সৌদি দূতাবাসে সাংবাদিক জামাল খাশোগি হত্যার বিষয়ে জার্মান সরকার বরাবরই কঠোর নিন্দা জানিয়ে এসেছে। সেই উদ্বেগ পাশে রেখেই জ্বালানি নিয়ে সৌদি আরবের সঙ্গে নতুন অংশীদারত্বে পৌঁছাতে চায় বার্লিন। এক্ষেত্রে ক্রাউন প্রিন্সের সঙ্গে একটি ‘নিবিড় কার্যকরী সম্পর্কের’ কথাও ভাবছে তারা। কেননা, ৩৭ বছর বয়সী প্রিন্সই আগামী ১০, ২০ বা ৩০ বছর সৌদি আরবকে পরিচালনা করবেন বলে মনে করেন তারা। নবায়নযোগ্য জ্বালানি ব্যবহার করে সবুজ হাইড্রোজেন উৎপাদনে সৌদি আরবের সঙ্গে প্রযুক্তিগত সহায়তা সম্প্রসারণও করতে চায় বার্লিন। সফল হলে রাশিয়ার জ্বালানির বিকল্প হিসেবে আগামী দিনগুলোতে উপসাগরীয় দেশগুলো থেকে বিপুল হাইড্রোজেন আমদানির সুযোগ তৈরি হবে জার্মানির।\n\nগতকাল রবিবার জ্বালানি নিয়ে জার্মান চ্যান্সেলরের বৈঠক হওয়ার কথা আমিরাতের নতুন প্রেসিডেন্ট শেখ মোহাম্মেদ বিন জায়েদ আল নাহিয়ানেরও। এরপর তিনি যাবেন কাতার। গ্যাসসমৃদ্ধ দেশটির আমির শেখ তামিম বিন হামাদ আল-থানির সঙ্গেও তার সাক্ষাতের কথা রয়েছে।\n\nবিশ্লেষকরা বলছেন, জ্বালানির খোঁজে জার্মান রাষ্ট্রপ্রধানের এই মধ্যপ্রাচ্য সফর ইউরোপের অন্য দেশের জন্যও জ্বালানির বিকল্প পথ খুলে দিতে পারে। ভূমধ্যসাগর অঞ্চলে যে বিপুল গ্যাসের মজুদ তা একসময় সাইপ্রাস গ্রিস হয়ে ইউরোপ পর্যন্ত ভূমধ্যসাগরে পাইপলাইন দিয়ে সরবরাহের পরিকল্পনা করা হয়েছিল। এখন সেটি যদি আবার করা যায়, তবে ইসরায়েল, আমিরাত ও কাতারসহ ওই অঞ্চলের জ্বালানিপ্রাপ্তি সহজ হবে ইউরোপের জন্য।",
    "কোহিনূর ছাড়াও বিশ্বের মহামূল্যবান যেসব জিনিস হাতিয়েছিল ব্রিটিশরা": "ব্রিটেনের রানি দ্বিতীয় এলিজাবেথের মৃত্যুর পরই আলোচনায় উঠেছে তাঁর মুকুটের মহামূল্যবান কোহিনূর হীরা কে পাবেন। অনেক নেটিজেনরাই বলছেন, ভারতের কাছে এই মূল্যবান হীরা ফেরত দেওয়া উচিত।\n\n১. গ্রেট স্টার অব আফ্রিকা ডায়নমন্ড\n\n৪০ কোটি ডলারের বেশি মূল্যের এই হীরা এখনও পর্যন্ত আবিষ্কৃত সবচেয়ে বড় হীরা। বিশাল হীরাটি ১৯০৫ সালে দক্ষিণ আফ্রিকায় পাওয়া যায়। এর ওজন প্রায় ৫৩০ ক্যারেট। অনেক ইতিহাসবিদই বলে থাকেন, রত্নটি ঔপনিবেশিক আমলে ব্রিটিশ সরকার চুরি বা লুট করেছিল। এটিও রানি দ্বিতীয় এলিজাবেথের কাছে ছিল।\n\n২. টিপু সুলতানের আংটি\n\n১৭৯৯ সালের টিপু সুলতান ব্রিটিশদের বিরুদ্ধে যুদ্ধে মারা যান। পরে তার হাতের আংটি চুরি করার অভিযোগ ওঠে। বিভিন্ন গণমাধ্যমের প্রতিবেদনে বলা হয়, আংটিটি পরে যুক্তরাজ্যে নিলামে তোলা হয় এবং ১ লাখ ৪৫ হাজার পাউন্ডে বিক্রি হয়।\n\n৩. রোসেটা স্টোন\n\n১৯ জুলাই ১৭৯৯ সালে সর্বপ্রথম আবিষ্কৃত হয় রোসেটা স্টোন। এই শিলালিপিতে প্রাচীন গ্রিক ও মিশরীয় ভাষায় লেখা ছিল। ভারত যেমন কোহিনূর হীরা ফেরত চায় তেমনি মিশরীয়রাও এই স্টোন ফেরত চায়। বর্তমানে এটি ব্রিটিশ যাদুঘরে রয়েছে। প্রত্নতাত্ত্বিকদের বরাত দিয়ে বিভিন্ন গণমাধ্যমের প্রতিবেদনে বলা হয়, এটিও ব্রিটিশরা চুরি করে নিয়ে যায়। খ্রিস্টপূর্ব ১৯৬ সালের এই শিলালিপিটি ১৮ শতকে ফ্রান্সের সঙ্গে যুদ্ধে জেতার পর নিয়ে যায় ব্রিটেন।\n\n৪. এলগিন মার্বেলস\n\nএটি হলো প্রাচীন গ্রিক মার্বেল পাথরের ভাস্কর্যের সমন্বয়। ১৮০৩ সালে লর্ড এলগিন গ্রিসের পার্থেননের ক্ষয়প্রাপ্ত দেয়াল থেকে ভাস্কর্যগুলো সরিয়ে লন্ডনে নিয়ে যান। ১৯২৫ সাল পর্যন্ত গ্রিস এই ভাস্কর্যগুলো ফেরত চেয়েছে। এটি বর্তমানে ব্রিটিশ জাদুঘরে রয়েছে।\n\nসূত্র: এনডিটিভি\n\nবাংলাদেশ সময়: ১৯৩৪ ঘণ্টা,সেপ্টেম্বর১০, ২০২২\n\nইআর",
    "‘রোহিঙ্গা সমস্যা সমাধানে চেষ্টা অব্যাহত রেখেছেন প্রধানমন্ত্রী শেখ হাসিনা’": "বাংলাদেশ আওয়ামী লীগের সভাপতিমণ্ডলীর সদস্য ও রাজশাহী সিটি কর্পোরেশনের মেয়র এ.এইচ.এম খায়রুজ্জামান লিটন বলেছেন, রোহিঙ্গা সমস্যা সমাধানে প্রচেষ্টা অব্যাহত রেখেছেন প্রধানমন্ত্রী শেখ হাসিনা।\n\nরবিবার দুপুরে রাজশাহী বিশ্ববিদ্যালয়ের শহীদ তাজউদ্দীন আহমদ সিনেট ভবনে বাংলাদেশ প্রগতিশীল কলামিস্ট ফোরাম আয়োজিত ‘শেখ হাসিনার বৈশ্বিক ভাবমূর্তি: প্রসঙ্গ রোহিঙ্গা প্রত্যাবাসন’ শীর্ষক সেমিনারে প্রধান অতিথির বক্তব্যে এ কথা বলেন তিনি।\n\nসেমিনারে প্রধান অতিথির বক্তব্যে আওয়ামী লীগের সভাপতিমণ্ডলীর সদস্য খায়রুজ্জামান লিটন বলেন, মিয়ানমারের ভেতরে যে ঘটনাগুলো ঘটছে। এটি তাদের বিষয় হলেও আমাদের কথা বলতে হচ্ছে, এই কারণে যে সেটি আমাদেরও ক্ষতিগ্রস্ত করছে। আমরা জানি, মায়ানমার থেকে ১২ লাখ মানুষ বাংলাদেশে এসেছে, সেটি সংখ্যায় প্রতিনিয়তই বাড়ছে। তারা বিয়ে করছে, তাদের সন্তান হচ্ছে। তাদের আমাদের প্রধানমন্ত্রী শেখ হাসিনা ভাসানচরে চমৎকার পরিবেশে প্রায় ১ লাখ মানুষের থাকবার মতো করে ঘরবাড়ি তৈরি করে দিয়েছেন।\n\nমেয়র আরো বলেন, উন্নত বিশ্ব বিশেষ করে ইতালি, গ্রিস অথবা ফ্রান্স-এসব দেশে যখন ভূ-মধ্যসাগর পাড়ি দিয়ে নানা দেশের মানুষ বিভিন্নভাবে চোরাই পথে প্রবেশ করতে যায়, তখন তারা হয় ডুবে মারা যায়, না হলে ধরে পড়ে যায়। ধরা পড়লে তাদের উপরে অবর্ণনীয় যন্ত্রনা-কষ্ট নেমে আসে। তাদের মতো উন্নত দেশও কিন্তু পাঁচশ, হাজার বা ১০ হাজার মানুষকে আশ্রয় দিতে চায় না, অস্বীকার করে। অথচ আমাদের দেশে প্রায় ১২ লাখ মানুষ চলে এসেছে, আরো বাড়ছে।\n\nরাসিক মেয়র এএইচএম খায়রুজ্জামান লিটন বলেন, রোহিঙ্গা ইস্যুতে উন্নত বিশ্বের তাদের যে বক্তব্য, যে কর্মকাণ্ড আমরা খুব একটা কার্যকরী হতে দেখছি না। আমরা জানি যে, জাতিসংঘ কিছু তৎপরতা চালিয়েছিল। প্রধানমন্ত্রী শেখ হাসিনা বিশ্বের যেখানে গেছেন, সেখানেই এই বিষয়টি তুলে ধরেছেন এবং সবাই বলেছেন, আমরা আশ্বাস দিচ্ছি, আমরা চেষ্টা করব, আমরা বলছি, আমরা চাপ সৃষ্টি করছি। কিন্তু এই পর্যন্ত কাউকে আমরা সেই রকম জায়গায় যেতে দেখিনি।\n\nরাসিক মেয়র বলেন, আমরা শান্তিপূর্ণভাবে বসবাস করতে চাই। আমাদের পররাষ্ট্রনীতি তাই বলে। আমরা সকলের সাথে বন্ধুত্ব, কারো সাথে শক্রতা নয়। এটি বঙ্গবন্ধু ঘোষণা দিয়ে গিয়েছিলেন। তাই আমরা কারো সাথে যুদ্ধ করতে চাই না। মায়ানমার একটার পর একটা আমাদের উস্কানি দিয়ে যাচ্ছে। গোলা এসে পড়ছে বাংলাদেশের মাটিতে। একজন মারাই গেলেন, আরেকজনের পা উড়ে গেল। গতকাল লন্ডনে প্রধানমন্ত্রী বললেন, ‘এতো উস্কানির মধ্যেও বাংলাদেশ কিন্তু মাথা ঠান্ডা রেখেছে। বাংলাদেশ যুদ্ধ চায় না।’ মায়ানমার কী আমাদের উপর যুদ্ধ চাপিয়ে দিতে চায়? তারা কি এমন অবস্থা তৈরি করতে চায়? যাতে আমরা যুদ্ধ করতে বাধ্য হই। না এরমধ্যে আরো কোন পরাশক্তির ইন্ধন রয়েছে? নিশ্চয় এটি ভেবে দেখার বিষয় আছে।\n\nরাজশাহী বিশ্ববিদ্যালয়ের উপাচার্য অধ্যাপক ড. গোলাম সাব্বির সাত্তারের সভাপতিত্বে সেমিনারে বিশেষ অতিথি হিসেবে উপস্থিত থেকে বক্তব্য দেন- বাংলাদেশ প্রগতিশীল কলামিস্ট ফোরামের সভাপতি অধ্যাপক ড. মীজানুর রহমান, রবীন্দ্র বিশ্ববিদ্যালয়ের উপাচার্য অধ্যাপক ড. মো. শাহ আজম, নর্থ-সাউথ বিশ্ববিদ্যালয়ের উপাচার্য অধ্যাপক ড. আতিকুল ইসলাম, রাজশাহী বিশ্ববিদ্যালয়ের উপ-উপাচার্য অধ্যাপক ড. মো. সুলতান-উল-ইসলাম।\n\nস্বাগত বক্তব্য রাখেন, বাংলাদেশ প্রগতিশীল কলামিস্ট ফোরামের সাধারণ সম্পাদক অধ্যাপক ড. মিল্টন বিশ্বাস।\n\n(ঢাকাটাইমস/১৮সেপ্টেম্বর/এলএ)",
    "গুটেনবার্গ বইমেলায় যাচ্ছেন মিতিয়া ওসমান": "পৃথিবীর অন্যতম গুরুত্বপূর্ণ বইমেলা গুটেনবার্গ বইমেলায় যোগ দিচ্ছেন ময়ূরপঙ্খির প্রকাশক ও আগামী প্রকাশনীর নির্বাহী পরিচালক মিতিয়া ওসমান তিসমা।\n\n১৫ সেপ্টেম্বর তিনি ইতালির ভেনিস মার্কো পোলোর বিমানবন্দরে পৌঁছেছেন। গ্রিস সফর শেষে ২২-২৫ সেপ্টেম্বর গুটেনবার্গ বইমেলায় যোগ দেবেন।\n\nএর আগে গত ২০১৭ ও ২০২১ সালে পৃথিবীর বৃহত্তর ফ্রাঙ্কফুর্ট বইমেলায় অতিথি হিসেবে যোগ দিয়েছেন মিতিয়া ওসমান তিসমা। ২০১৮ ও ২০১৯ সালে তিনি দক্ষিণ কোরিয়ায় পরপর দুইবার ফেলোশিপ প্রোগ্রামে অংশগ্রহণ করেন। ২০১৯ সালে অংশগ্রহণ করেছেন ইন্দোনেশিয়ার সাহিত্য উৎসবে।\n\nএছাড়াও তিসমা তিনবার ফেলোশিপ প্রোগ্রামে অংশগ্রহণ করেছেন সারজাতে। এ ধরনের আরেকটি প্রোগ্রামে অংশগ্রহণ করার জন্য গিয়েছিলেন তুরস্কেও। ভারত সরকারের আমন্ত্রণে ২০১৮ সালে যুব সম্মিলনীতে অংশগ্রহণের মাধ্যমে ভারত সফর করেছিলেন তিনি।\n\n\n\nউল্লেখ্য, মিতিয়া ওসমান তিসমা অক্সফোর্ড বিশ্ববিদ্যালয় থেকে প্রকাশনা বিষয়ে কোর্স সম্পন্ন করেছেন। তার প্রকাশনা প্রতিষ্ঠান ময়ূরপঙ্খি ২০১৬ সালে সর্বাধিক মানসম্মত শিশুতোষ গ্রন্থ প্রকাশের জন্য বাংলা একাডেমি কর্তৃক ‘রোকনুজ্জামান খান দাদাভাই স্মৃতি পুরস্কার’ লাভ করে।",
    "এই দেশে বেড়াতে গিয়ে ভুলেও এই ৭টি ইশারা করবেন না, নইলে লোকে অসভ্য বলবে!": "এমন কিছু দেশ আছে যেখানে স্বাভাবিক কিছু ইশারাকে অশোভনীয় বলে ধরা হয়। যেমন ধরুন, এমন কিছু দেশ আছে যেখানে আপনি কিছু বলার জন্য বুড়ো আঙুল দেখান, তাহলে লোকে আপনাকে ভুল বুঝবে।\n\n© এই সময় এর দ্বারা সরবরাহকৃত এই দেশে বেড়াতে গিয়ে ভুলেও এই ৭টি ইশারা করবেন না, নইলে লোকে অসভ্য বলবে!\n\nবিদেশে বেড়াতে গিয়ে প্রাথমিকভাবে অনেকেই টুকটাক সমস্যার মুখে পড়েন। নতুন জায়গার নতুন নিয়ম, অজানা ভাষা কিংবা অচেনা লোকজনদের মাঝে প্রথম প্রথম খানিকটা বুক দুরু দুরু থেকেই যায়। তার উপর ইংরেজি বলার সমস্যাও থাকে অনেকের। বিদেশি উচ্চারণে ইংরেজি বলা বা বোঝা বেশ কঠিন কাজ। ওদিকে যাঁরা ইংরেজিতে সড়গড় নন তাঁদের তো আরও সমস্যা। শুধু ভাষাই নয়, সমস্যা হয় সেখানকার খাবার নিয়েও।\n\nআর সেখানকার সংস্কৃতি বা নিয়ম কানুন নিয়ে সমস্যা তো হওয়ারই কথা। এই সব কারণে অনেকেই বিদেশ ভ্রমণে খানিকটা ভয় পান। ভাষায় বোঝাতে না পারায় যে ইশারা করে কিছু বোঝাবেন তাতেও শান্তি নেই। কারণ এমন কিছু দেশ আছে যেখানে স্বাভাবিক কিছু ইশারাকে অশোভনীয় বলে ধরা হয়। যেমন ধরুন, এমন কিছু দেশ আছে যেখানে আপনি কিছু বলার জন্য বুড়ো আঙুল দেখান, তাহলে লোকে আপনাকে ভুল বুঝবে। শুধু তাই নয়, হাত দিয়ে ইশারা করে 'ঠিক আছে' বোঝাতে গিয়েও বিপদে পড়তে হয়। কারণ সেই দেশে সেই ইশারাটির হয়তো অন্য মানে। আজ বরং এরকমই কয়েকটি দেশ সম্পর্কে খবর দেওয়া যাক।\n\n​ফিঙ্গার শেমিং\n\n© এই সময় এর দ্বারা সরবরাহকৃত ​ফিঙ্গার শেমিং\n\nএই দেশগুলিতে এই ইশারাগুলির ব্যবহার এড়িয়ে চলুন: ফিলিপিন, সিঙ্গাপুর এবং জাপান৷\n\nদেশে যতই অভ্যাস থাক ফিলিপিনে গিয়ে কখনও আঙুল দিয়ে ইশারা করে কাউকে ডাকবেন না৷ আসলে ওদেশে এই ইশারাটি কুকুরকে ডাকতে ব্যবহৃত হয়৷ শুধু তাই নয় এই ইশারাটি ওদেশে নাকি অত্যন্ত হিংস্র হিসেবে ব্যবহৃত হয়৷ সিঙ্গাপুর এবং জাপানে এই ইশারা দিয়ে মৃত্যুর সংকেত দেওয়া হয়।\n\n​থাম্বস্ আপ\n\n© এই সময় এর দ্বারা সরবরাহকৃত ​থাম্বস্ আপ\n\nএই দেশগুলিতে এই ইশারাগুলির ব্যবহার এড়িয়ে চলুন: আফগানিস্তান, ইরান, ইতালির কিছু স্থান এবং গ্রিস।\n\nফেসবুকে লাইক করার সময় থাম্বস্ আপ করা মার্কিন যুক্তরাষ্ট্রের মতো দেশগুলিতে ভালো শোনাতে পারে, কিন্তু আমাদের বাঙালিদের কাছে থাম্বস্ আপ ইশারা মানে 'কাঁচাকলা'। আর আফগানিস্তান, ইরান, ইতালি এবং গ্রিসের কিছু অংশে তো এটি একটি অত্যন্ত অশোভনীয় ইঙ্গিত। এই সব দেশে গিয়ে কোনও ঝামেলায় জড়াতে না চাইলে থাম্বস্ আপের ইশারাটি একেবারেই যেন করবেন না।\n\n​ঠিক আছে (OK)\n\n© এই সময় এর দ্বারা সরবরাহকৃত ​ঠিক আছে (OK)\n\nএই দেশগুলিতে এই ইশারাগুলির ব্যবহার এড়িয়ে চলুন: তুরস্ক, ব্রাজিল, ভেনেজুয়েলা এবং ফ্রান্স৷\n\nঠিক বা ঠিক আছে কিংবা OK বোঝাতে নিজের দেশে যতই ইশারা করুন, কিন্তু তুরস্ক, ব্রাজিল এবং ভেনেজুয়েলার মতো দেশে এই ইশারা ভুলেও করবেন না। এই দেশগুলিতে এই ইশারা অত্যন্ত অশ্লীল হিসেবে মনে করা হয়। এসব দেশে বেড়াতে গিয়ে কথাটা অবশ্যই মনে রাখবেন।\n\n​বিজয় চিহ্ন বা Victory Sign\n\n© এই সময় এর দ্বারা সরবরাহকৃত ​বিজয় চিহ্ন বা Victory Sign\n\nএই দেশগুলিতে এই ইশারাগুলির ব্যবহার এড়িয়ে চলুন: যুক্তরাজ্য বা ইউনাইটেড কিংডম, অস্ট্রেলিয়া, আয়ারল্যান্ড এবং নিউজিল্যান্ড।\n\nউইনস্টন চার্চিলের বিখ্যাত বিজয় চিহ্ন বা ভিক্টরি সাইনের অর্থ, আপনি যা চান তাই হতে পারে। কিন্তু যুক্তরাজ্য, অস্ট্রেলিয়া, আয়ারল্যান্ড এবং নিউজিল্যান্ডের মতো দেশে এই ইশারা করা আপনাকে সমস্যায় ফেলতে পারে। বিশেষ করে যদি আপনার হাতের তালু ভিতরের দিকে থাকে। এই ইশারাকে মধ্যমা আঙুল দেখানোর সমতুল্য বলে বিবেচনা করা হয় সেখানে।\n\nএকটু ভেবেচিন্তে যদি খরচ করেন, তাহলে মাত্র ২৫ হাজারেই স্ত্রীকে নিয়ে ঘুরে আসতে পারবেন দুবাই থেকে!",
    "Queen Elizabeth- Kohinoor Diamond : কোহিনুর ছাড়াও আরও কী কী আছে ব্রিটেনে, দেখলে চোখ ধাঁধিয়ে যাবে": "ব্রিটেনের রানি দ্বিতীয় এলিজালেথের মৃত্যু নিয়ে একদিকে শোকের আবহ। অন্যদিকে সোশাল মিডিয়ায় ব্রিটেন রাজ পরিবারের কাছে ভারত-সহ যে সব দেশের মূল্যবান সম্পদ রয়েছে সেগুলো ফিরিয়ে দেওয়ার দাবি জোরদার হয়েছে। নেটিজেনরা বলছেন, ভারত-সহ যে সব দেশে উপনিবেশ ছিল সেই সব দেশ থেকে ইংরেজরা অনেক জিনিস নিজেদের দেশে নিয়ে চলে এসেছিল। তার মধ্যে অন্য়তম ভারতের ভারতের কোহিনুর হিরে (kohinoor Diamond)। এই হিরে নিয়ে এখন জোর আলোচনা চলছে।\n\nকোহিনুর নিয়ে নেটিজেনরা বলছেন, ১৯৫০ সালে এটি রানি ভিক্টোরিয়ার কাছে হস্তান্তর করা হয়। যেটি এখনও রাজকীয় মুকুটে রয়েছে। মুকুটটি টাওয়ার অফ লন্ডনে রাখা। নেটিজেনরা বলছেন, কোহিনুর শুধু নয়। এমন অনেক অমূল্য জিনিস রয়েছে, যেগুলো ব্রিটিশরা বিভিন্ন দেশ থেকে চুরি করেছিল। ভারত ছাড়াও গ্রিস, মিশর এবং আফ্রিকান দেশগুলির মানুষও তাদের মূল্যবান জিনিসপত্র ফেরত দেওয়ার দাবি তুলছে।\n\nটিপু সুলতানের আংটি : টিপু সুলতানের আংটি সম্পর্কে বলা হয়, ব্রিটিশ সেনাবাহিনী যুদ্ধে টিপু সুলতানকে পরাজিত করার পর তাঁর শরীর থেকে এই আংটিটি চুরি করে। ব্রিটেনে একটি নিলামের সময় আংটিটি বিক্রি হয় বলেও দাবি করা হয় বিভিন্ন মিডিয়া রিপোর্টে। তবে কে কিনেছেন তা কখনও জানা যায়নি।\n\nThe Kohinoor is the most expensive diamond in the world. The 109 carat diamond weighs 21.6 grams and is the main diamond of the British crown.\n\n\n\nThe British looted or rob this diamond and an est £45 thrillion from India between 1765-1938. #QueenElizabethII | #KohinoorDiamond pic.twitter.com/TKleFxx0Y0 — Ankit Patnaik (@patnaikjonty) September 9, 2022\n\nআরও পড়ুন : জিনট্যাক-সহ অম্বলের আর কী কী ওষুধ খাওয়া যাবে না?\n\nএলগিন মার্বেল : মিডিয়া রিপোর্ট এবং ইতিহাসে লিপিবদ্ধ তথ্য অনুসারে, ১৮০৩ সালে লর্ড এলগিন গ্রিসের ঐতিহাসিক প্রাচীর থেকে পার্থেনন পাথরগুলি সরিয়ে লন্ডনে পাঠিয়েছিলেন। এরপর এই পাথরগুলিকে এলগিন মার্বেলও বলা হয়। গ্রিস ১৯২৫ সাল থেকে ইংল্যান্ডের কাছে এই মূল্যবান পাথর ফেরত চেয়ে আসছে। কিন্তু এখনও পর্যন্ত এই পাথরগুলি ইংল্যান্ডে যাদুঘরে রাখা হয়েছে।\n\nরোসেটা স্টোন : বর্তমানে রোসেটা স্টোনও ব্রিটিশ মিউজিয়ামে রাখা। মিডিয়া রিপোর্ট অনুসারে, অনেক মিশরীয় প্রত্নতাত্ত্বিক দাবি করেন, এই পাথরটি ব্রিটেন চুরি করেছে। পাথরগুলি ১৯৬ খ্রিস্ট পূর্বাব্দের। ঐতিহাসিকদের মতে, ১৮০০ সালে ফ্রান্সের সঙ্গে যুদ্ধে জয়লাভের পর ব্রিটেন এই পাথর লুট করে নেয়।\n\nYou are talking just abt Kohinoor?\n\nTake a tour to the British museum.\n\nIt's less of a museum & more of a chor bazaar.\n\n\n\nThey have proudly displayed all the stuffs stolen from other countries & kept there.#KohinoorDiamond #QueenElizabeth#Britain#UnitedKingdom #RIH pic.twitter.com/pHGPovGTJc — Jagannath Kumbar (@sk_jagannath) September 9, 2022\n\nআরও পড়ুন : পুজোর আগেই রাজ্যের কর্মীদের DA পাওয়ার সম্ভাবনা কতটা?\n\nগ্রেট স্টার অফ আফ্রিকা ডায়মন্ড : ব্রিটিশদের দখলে থাকা সবচেয়ে মূল্যবান জিনিসগুলির মধ্যে একটি হল গ্রেট স্টার অফ আফ্রিকা ডায়মন্ড। এটিকে বলা হয় বিশ্বের দীর্ঘতম হীরা যা ৫৩০ ক্যারেটের। বর্তমান সময়ে এর খরচ প্রায় ৪০০ মিলিয়ন মার্কিন ডলার। কথিত আছে যে ১৯০৫ সালে, এটি আফ্রিকার একটি খনি থেকে পাওয়া যায়। যা রাজা এডওয়ার্ড সপ্তমকে উপস্থাপন করা হয়েছিল।\n\nসোশাল মিডিয়ার নেটিজেনরা কী বলছেন? একজন যেমন লিখেছেন, এটি বিশ্বের সবচেয়ে দামি হিরে। ১০৯ ক্যারেটের এই হিরেটি বর্তমানে ব্রিটিশ ক্রাউনের প্রধান হীরা। ব্যবহারকারী আরও বলেছেন, এই হিরেটি ১৭৬৫ থেকে ১৯৩৮ সালের মধ্যে ব্রিটিশরা লুট করে।",
    "যে দেশে বিয়ে ছাড়া চুল বড় রাখা যায় না, জানুন বিভিন্ন দেশের অদ্ভুত আরও কিছু নিয়ম": "আন্তর্জাতিক ডেস্ক: মানুষের সাজ-পোশাকের সঙ্গে ব্যক্তিত্ব ও রুচির গভীর সম্পর্ক রয়েছে। তবে কয়েকটি দেশের ক্ষেত্রে ব্যাপারটি খানিক আলাদা। পশ্চিম এশিয়ার কয়েকটি দেশে সাজগোজের ওপর এমন কিছু আইনকানুন আছে যেগুলো দেশের নাগরিক তো বটেই, এমনকি যারা সেখানে ঘুরতেও যান তাদের ওপরও এই আইনগুলো সমানভাবে কার্যকর।\n\nস্পেন\n\nইউরোপ মহাদেশের দক্ষিণ-পশ্চিম কোণে অবস্থিত রাষ্ট্র স্পেন। জানেন কি, স্পেনের কোনও নাগরিকই হাওয়াই চপ্পল পরে গাড়ি চালাতে পারেন না। পা উন্মুক্ত হাওয়াই জুতো পরে গাড়ি চালানোয় বিধিনিষেধ আরোপ করা হয়েছে দেশটিতে।\n\nগ্রিস\n\n\n\nদেশ হোক বা বিদেশ অনেক নারীই হিল জুতা পরতে পছন্দ করেন। ইউরোপের দক্ষিণ-পূর্ব দিকে অবস্থিত গ্রিসে কিন্তু হিল জুতা পরা মানা। তবে এই নিয়ম একমাত্র কার্যকর গ্রিসের ডেলফি শহরে। হাই হিলের কারণে এই শহরে অবস্থিত অ্যাক্রোপলিস দুর্গ এবং নানা ঐতিহাসিক নিদর্শন যাতে কোনওভাবে নষ্ট না হয়, সে জন্যই এই অতিরিক্ত সাবধানতা।\n\nদক্ষিণ কোরিয়া\n\nছেলেরাও বিভিন্ন সময় হাল-ফ্যাশন অনুযায়ী চুল কেটে থাকেন। তবে দক্ষিণ কোরিয়ায় ছেলেদের চুল কাটার আগে দু’বার ভাবতে হয়। কারণ এই দেশে ছেলেদের চুলের দৈর্ঘ্য হতে হবে এক থেকে পাঁচ সেন্টিমিটারের মধ্যে।\n\nসুদান\n\nউত্তর আফ্রিকায় অবস্থিত একটি দেশ সুদানে ছেলেদের রূপটানের ওপর নিষেধাজ্ঞা জারি করেছে।\n\nউত্তর কোরিয়া\n\nছেঁড়া-ফাটা জিন্স এখনকার প্রজন্ম খুব পছন্দ করে বটে, তবে উত্তর কোরিয়ায় এই ধরনের জিন্স একেবারেই নিষিদ্ধ।\n\nউত্তর কোরিয়া আরও একটি অদ্ভুত নিয়ম, এ দেশে বিয়ে না হলে চুল বড় করা যায় না। তাই চুল বড় রাখতে হলে প্রথমে বিয়ে করতে হবে। সূত্র: আনন্দবাজার",
    "নিউইয়র্কে ইউএস বাংলা অনলাইন প্রেসক্লাবের পুনর্মিলনী": "যুক্তরাষ্ট্রের অনলাইন একটিভিসট ও গণমাধ্যমকর্মীদের প্রথম সংগঠন ইউএস বাংলা অনলাইন প্রেসক্লাবের বার্ষিক পুনর্মিলনী উৎসবমুখর পরিবশে অনুষ্ঠিত হয়েছে ।\n\nস্থানীয় সময় মঙ্গলবার (২০ সেপ্টেম্বর) নিউইয়র্ক সিটির ব্রংকস ফেরি পয়েন্ট পার্কে প্রবাসী একটিভিসট, সাংবাদিক ও কমিউনিটি সংগঠকদের প্রাণবন্ত উপস্থিতিতে দুপুর থেকে সন্ধ্যা পর্যন্ত চলে পুনর্মিলনী অনুষ্ঠান ।\n\nঅনুষ্ঠানের উদ্বোধন করেন নিউইয়র্ক সিটি কমিউনিটি বোর্ড মেম্বার মনজুর চৌধুরী জগলু ।\n\nআরও পড়তে পারেন : নিউইয়র্কে বাংলাদেশ সোসাইটির নির্বাচনে ‘রব-রুহুল পরিষদ’র নিরঙ্কুশ বিজয়\n\nউপস্থিত ছিলেন, নিউইয়র্ক সিটি কমিউনিটি বোর্ড মেম্বার ও জালালাবাদ এসোসিয়েশনের সাবেক সহ সভাপতি মনজুর চৌধুরী জগলু, বাংলাদেশি আমেরিকান কমিউনিটি অব নর্থ ব্রংকসের সহ সভাপতি আবদুল আহাদ চৌধুরী, কমিউনিটি ব্যক্তিত্ব আমিনুল মজুমদার, মোহাম্মদ অলি আহমদ, মোজাফফর হোসেন, দারুল আহনাফ নিউইয়র্কের প্রিন্সিপাল মাওলানা হামিদুর রহমান আশরাফ, বিশিষ্ট লেখক ও কলামিষ্ট মাওলানা রশিদ জামিল, সংগীতশিল্পী ও কমিউনিটি একটিভিষ্ট জাকির আহমদ, অনলাইন একটিভিষ্ট নাহিদ ও দেলোয়ার ।\n\nক্লাব সভাপতি দৈনিক ইনকিলাবের স্টাফ রিপোর্টার ও বাংলানিউজইউএসডটকমের প্রকাশক-সিইও মাহফুজুর রহমান মাহফুজ আদনানের পরিচালনায় আলোচনা চক্র সভাপতিত্ব করেন বনভোজন আয়োজন কমিটির আহবায়ক, দৃকনিউজ২৪ডটকম সম্পাদক আবু সাদেক রনি ।\n\nআরও পড়তে পারেন : নিউইয়র্কে বাংলাদেশ কনস্যুলেট জেনারেল পরিদর্শনে শিক্ষামন্ত্রী\n\nপুরো অনুষ্ঠানের সার্বিক সহযোগিতা করেছে আল আঁকসা রেস্টুরেন্ট ব্রংকস ও সংগঠনের সহ সভাপতি গ্লোবালভিউ২৪ডটকমের মাছুম আহমেদ, সাধারণ সম্পাদক টাইমস২৪ডটনেটের সোহেল হোসাইন, আয়োজন কমিটির সেক্রেটারি মোহাম্মদ রহমান টিটু, প্রধান সমন্বয়কারি এম হারুন মিয়া, সিলেটেরসময়ডটকম সম্পাদক ও ক্লাব সহ সভাপতি মেহেদী কাবুল, বৈরাগিবাজারডটকম সম্পাদক কামরুল হাসান মুন্না, সাংবাদিক জাবেদ আহমেদ, ২৪টুডেনিউজডটকম সম্পাদক আফাজুর রহমান চৌধুরী ফাহাদ, ইউএসবিডিনিউজ২৪ডটকম সম্পাদক জোবায়ের জাবেদ, মিশিগাননিউজ২৪ডটকম সম্পাদক মাহমুদুল হক লিটু, বাফোলোনিউজ২৪ডটকম সম্পাদক আবু জাহাংগীর প্রমুখ ।",
    "সপ্তম শ্রেণি : বাংলাদেশ ও বিশ্বপরিচয়": "একাদশ অধ্যায় : এশিয়ার কয়েকটি দেশ\n\nবহুনির্বাচনী প্রশ্ন\n\n(গত সংখ্যার পর)\n\n১২. জাপানের জলবায়ুতে পরিলক্ষিত হয়-\n\nর. মৌসুমি বায়ুর প্রভাব\n\nরর. আর্দ্রতাপূর্ণ গ্রীষ্মকাল\n\nররর. বৃষ্টিবহুল শীতকাল\n\nনিচের কোনটি সঠিক?\n\nক. র ও রর খ. র ও ররর\n\nগ. রর ও ররর ঘ. র, রর ও ররর\n\n১৩. কোরিয়ার উল্লেখযোগ্য শিল্প হলো-\n\nর. জাহাজ ও মোটরগাড়ি\n\nরর. রাসায়নিক পণ্য\n\nররর. প্রাকৃতিক গ্যাস\n\nনিচের কোনটি সঠিক?\n\nক. র ও রর খ. রর\n\nগ. র ও ররর ঘ. র, রর ও ররর\n\n১৪. সূর্যোদয়ের দেশ বলা হয় কোন দেশকে?\n\nক. চীন খ. জাপান\n\nগ. কানাডা ঘ. গ্রিস\n\n১৫. মালয়েশিয়ার জনসংখ্যার কত ভাগ কৃষির ওপর নির্ভরশীল?\n\nক. ৫০ ভাগেরও বেশি খ. ৭০ ভাগ\n\nগ. ৭৫ ভাগ ঘ. ৮০ ভাগ\n\n১৬. মালয়েশিয়ার উল্লেখযোগ্য খনিজ সম্পদ হলো-\n\nর. টিন রর. সোনা\n\nররর. পেট্রোল\n\nনিচের কোনটি সঠিক?\n\nক. র খ. রর ও ররর\n\nগ. র ও ররর ঘ. র, রর ও ররর\n\n১৭. মালয়েশিয়ার রাজধানীর নাম কী?\n\nক. ঢাকা খ. কুয়ালালামপুর\n\nগ. করাচি ঘ. মালে\n\n১৮. জাপানের মাথাপিছু আয় কত মার্কিন ডলার?\n\nক. ৩৭ হাজার ৬শ খ. ৩৯ হাজার ৬শ\n\nগ. ৪০ হাজার ৭শ প্রবাসে ঘ. ৪৫ হাজার ৯শ\n\n১৯. জাপানকে এশিয়া মহাদেশের মূল ভূখ- থেকে বিচ্ছিন্ন করে রেখেছে-\n\nর. বঙ্গোপসাগর রর. জাপান সাগর\n\nররর. পূর্ব চীন সাগর\n\nনিচের কোনটি সঠিক?\n\nক. র খ. র ও রর\n\nগ. রর ও ররর ঘ. র, রর ও ররর\n\n২০. জাপানের কৃষিপণ্যের মধ্যে উল্লেখযোগ্য হলো-\n\nর. ধান, গম, বার্লি\n\nরর. সয়াবিন, মিষ্টি আলু\n\nররর. আখ, বিট, আপেল, আঙ্গুর\n\nনিচের কোনটি সঠিক?\n\nক. র খ. র ও রর\n\nগ. রর ও ররর ঘ. র, রর ও ররর\n\n২১. মালয়েশিয়া একটি-\n\nক. কৃষিপ্রধান দেশ খ. শিল্পপ্রধান দেশ\n\nগ. পশুপ্রধান দেশ ঘ. শীতপ্রধান দেশ\n\n২২. কোরিয়ায় কয় ধরনের ঋতু বিদ্যমান?\n\nক. এক খ. দুই\n\nগ. তিন ঘ. চার\n\n২৩. জাপানের স্থানীয় নাম কী?\n\nক. নিপ্পন খ. নেই জি\n\nগ. টোকিও ঘ. সূর্যোদয়ের দেশ\n\n২৪. কোরিয়ার অধিকাংশ অঞ্চল কীরূপ?\n\nক. সমতল খ. পর্বতময়\n\nগ. দ্বীপপুঞ্জময় ঘ. নদী অববাহিকার সমন্বয়\n\n২৫. কতটি দ্বীপ নিয়ে জাপান গঠিত?\n\nক. প্রায় ২ হাজার খ. প্রায় ৩ হাজার\n\nগ. প্রায় ৪ হাজার ঘ. প্রায় ৭ হাজার\n\n২৬. জাপানের কোন অঞ্চলে মৌসুমি জলবায়ুর প্রভাব স্পষ্ট?\n\nক. উত্তরাঞ্চলে খ. উত্তর-পূর্বাঞ্চলে\n\nগ. উত্তর-পশ্চিমাঞ্চলে ঘ. দক্ষিণ-পশ্চিমাঞ্চলে\n\n২৭. কোন দেশ বাংলাদেশের ইপিজেড-এ অনেক অর্থ\n\nবিনিয়োগ করেছে?\n\nক. বাংলাদেশ খ. চীন\n\nগ. জাপান ঘ. মালয়েশিয়া\n\nউত্তর\n\n১২. ক, ১৩. ক, ১৪. খ, ১৫. ক, ১৬. গ, ১৭. ঘ, ১৮. ক, ১৯. গ, ২০. ঘ, ২১. ক, ২২. ঘ, ২৩. ক, ২৪. খ, ২৫. গ, ২৬. খ, ২৭. ঘ"
}