{
    "যুক্তরাজ্য-নরওয়ের রাষ্ট্রদূতকে তলব করেছে ইরান": "ইরানে নিযুক্ত যুক্তরাজ্য ও নরওয়ের রাষ্ট্রদূতকে মন্ত্রণালয়ে তলব করা হয়েছে, রবিবার দেশটির পররাষ্ট্র মন্ত্রণালয় এ তথ্য জানিয়েছে। খবর আল-আরাবিয়ার।\n\nযুক্তরাজ্যের রাষ্ট্রদূতের কাছে ইরানের অভিযোগ, দেশটিতে চলমান ঘটনাবলীকে ‘লন্ডনভিত্তিক একটি ফার্সি চ্যানেল’ উস্কানি দিচ্ছে। যদিও ইরান টিভি চ্যানেলটির নাম উল্লেখ করেনি, তবে জানা গেছে বিবিসি ফার্সিকে নিয়ে নিজেদের ক্ষোভের কথা জানিয়েছে ইরান।\n\nকুর্দি তরুণী মাহসা আমিনির মৃত্যু এবং হিজাব সংশ্লিষ্ট আন্দোলন নিয়ে বেশ সরব ভূমিকায় দেখা গেছে বিবিসি ফার্সিকে। তাদের এমন ভূমিকা নিয়েই ক্ষুদ্ধ হয়েছে ইরান। বিবিসি ফার্সির প্রচার ইরানে নিষিদ্ধ।\n\nঅন্যদিকে নরওয়ের রাষ্ট্রদূতকে ডাকা হয়েছে, কারণ ইরানের ‘সাম্প্রতিক অভ্যন্তরীণ ঘটনাবলী’ নিয়ে নরওয়ের সংসদের স্পিকার অপ্রয়োজনীয় মন্তব্য করেছেন। নরওয়ের রাষ্ট্রদূতের কাছে তাদের দেশের স্পিকারের এমন বক্তব্য দেওয়ার ব্যাপারে কারণ জানতে চায় ইরান।\n\nগত কিছুদিন আগে জনসমক্ষে নিয়ম মেনে হিজাব পরিধান না করায় কুর্দি তরুণী মাহসা আমিনিকে গ্রেপ্তার করে দেশটির নৈতিক পুলিশ। পরে পুলিশ হেফাজতেই মৃত্যু হয় তার। সে মারা যাওয়ার পর দেশজুড়ে রক্তক্ষয়ী সংঘর্ষ এবং হিজাব বিরোধি বিক্ষোভ ছড়িয়ে পরে। এখন পর্যন্ত এ সংঘর্ষে ৪২ জন নিহত হয়েছেন। এর মধ্যে আইন-শৃঙ্খলা রক্ষাকারী বাহিনীর সদস্যও রয়েছেন।\n\n(ঢাকাটাইমস/২৬সেপ্টেম্বর/এসএটি)",
    "ভিসা প্রক্রিয়া শিথিল করছে যুক্তরাজ্য": "যুক্তরাজ্যের মূল শিল্পখাতগুলোতে তীব্র কর্মী ঘাটতি মোকাবেলায় দেশটির ভিসা ব্যবস্থার একটি বড় পরির্বতর শুরু করতে প্রস্তুত ব্রিটিশ প্রধানমন্ত্রী লিজ ট্রাসের সরকার। রোববার ফিনান্সিয়াল টাইমসের এক প্রতিবেদনে এই তথ্য উঠে এসেছে।\n\nসংবাদপত্রটি বলেছে, যুক্তরাজ্যের \"সীমিত পেশার তালিকা\" পরিবর্তন করে তার অভিবাসন বিরোধী মন্ত্রিপরিষদের কিছু সহকর্মীর বিরুদ্ধে যেতে প্রস্তুত নব-নির্বাচিত প্রধানমন্ত্রী লিজ ট্রাস। নির্দিষ্ট শিল্পখাতে বিদেশ থেকে আরও বেশি কর্মী যেমন ব্রডব্যান্ড ইঞ্জিনিয়ার আনার অনুমতি দেয়া হবে।\n\nডাউনিং স্ট্রিটের একজন কর্মকর্তার বরাত দিয়ে প্রতিবেদনে বলা হয়েছে, দেশে আরও বিদেশী কর্মীকে সক্ষম করার জন্য কিছু সেক্টরে ইংরেজিতে কথা বলার প্রয়োজনীয়তা শিথিল করার বিষয়টিও পর্যালোচনায় রয়েছে।\n\nএদিকে অভিবাসন বিধি শিথিল হতে পারে এমন ধারণা সম্পর্কে জানতে চাইলে যুক্তরাজ্যের অর্থমন্ত্রী কোয়াসি কোয়ার্টেং রবিবার বিবিসিকে বলেন, এটি নিয়ম শিথিল করার বিষয়ে নয়। ব্রেক্সিট বিতর্কের পুরো বিষয়টি যদি আমরা সেখানে যেতে চাই তবে আমাদের অভিবাসন নিয়ন্ত্রণ করতে হবে।\n\nযারা আসতে পারে তাদের তালিকায় আরও পেশা যুক্ত করা হবে কিনা জানতে চাইলে কোয়ার্টেং বলেছিলেন যে স্বরাষ্ট্রমন্ত্রী আগামী সপ্তাহগুলিতে একটি বিবৃতি দেবেন, যেখানে সব কিছু স্পষ্ট হবে।\n\nট্রাস, যিনি এই মাসের শুরুতে দায়িত্ব গ্রহণ করেছিলেন কিন্তু রানী এলিজাবেথের মৃত্যুর পরে দেশের জন্য তার দৃষ্টিভঙ্গি প্রকাশ করার খুব কম সুযোগ পেয়েছেন। তিনি গত সপ্তাহে নিউইয়র্ক সফরের সময় বলেছিলেন, তিনি অজনপ্রিয় সিদ্ধান্ত নেয়ার জন্য প্রস্তুত রয়েছেন কারণ সরকার চায় দেশের অর্থনৈতিক বৃদ্ধিকে উদ্দীপিত করা।\n\nফিন্যান্সিয়াল টাইমস তার প্রতিবেদনে আরও বলেছে, যুক্তরাজ্য সরকার বিদেশ থেকে কৃষিকাজে কাজ করা মৌসুমী শ্রমিকদের উপর সীমাবদ্ধতা তুলে নেবে। তবে ট্রাসের অফিস মন্তব্যের জন্য রয়টার্সের অনুরোধের সাথে সাথে সাড়া দেয়নি।\n\nসূত্র : রয়টার্স\n\nবাংলাদেশ জার্নাল/এমআর",
    "ইরানে বিক্ষোভ: যুক্তরাজ্য ও নরওয়ের রাষ্ট্রদূতকে তলব": "ইরানে ২২ বছর বয়সি কুর্দি তরুণী মাহসা আমিনি হত্যার প্রতিবাদে রোববার রাতে টানা দশম দিনের মতো বিক্ষোভ হয়েছে৷ এর আগে দিনের বেলায় যুক্তরাজ্য ও নরওয়ের রাষ্ট্রদূতকে ইরানের পররাষ্ট্র মন্ত্রণালয়ে তলব করা হয়েছিল৷যুক্তরাজ্যে পরিচালিত ফার্সি ভাষার গণমাধ্যমে ইরানের বিক্ষোভ নিয়ে প্রতিবেদন প্রকাশিত হওয়ায় যুক্তরাজ্যের রাষ্ট্রদূতকে তলব করা হয় বলে ইরানের পররাষ্ট্র মন্ত্রণালয় জানিয়েছে৷\n\nআর নরওয়ের সংসদের প্রেসিডেন্ট মাসুদ ঘরাহখানির মন্তব্যের জন্য সে দেশের রাষ্ট্রদূতকে তলব করা হয়েছিল৷ তেহরানে জন্মগ্রহণ করা ঘরাহখানি রোববার টুইটারে লিখেছিলেন, আমার মা-বাবা যদি ১৯৮৭ সালে পালানোর সিদ্ধান্ত না নিত তাহলে আমিও তাদের একজন হতাম যারা রাস্তায় জীবন বাজি রেখে লড়ছে৷\n\nইউরোপীয় ইউনিয়নের পররাষ্ট্রবিষয়ক প্রধান জোসেপ বরেল ইরানে বিক্ষোভকারীদের বিরুদ্ধে অভিযানকে অগ্রহণযোগ্যঅযৌক্তিক বলে আখ্যায়িত করেছেন৷ ঠিকমতো মাথা ঢাকা হিজাব না পরায় মাহসা আমিনিকে ধরে নিয়ে গিয়েছিল ইরানের নীতি পুলিশ৷ এর তিনদিন পর ১৬ সেপ্টেম্বর তার মৃত্যুর খবর জানানো হয়৷ এরপর থেকে ইরানের বিভিন্ন এলাকায় নারীরা বিক্ষোভ করছেন৷ প্রকাশ্যে তারা হেডস্কার্ফ খুলে ফেলছেন৷\n\nহিউম্যান রাইটস ওয়াচের গবেষক তারা সেপেহরি ফার ডয়চে ভেলেকে বলেন, বাধ্যতামূলক হিজাবের বিরুদ্ধে ইরানি সমাজের ভেতর এবং দেশের ভেতর এমন সমালোচনা আমি আগে দেখিনি৷ পুরুষরাও বিক্ষোভে অংশ নিচ্ছেন৷ বিক্ষোভ দমাতে নিরাপত্তা বাহিনী কখনও আকাশ লক্ষ্য করে, কখনওবা বিক্ষোভকারীদের দিকে গুলি ছুড়ছে৷ এর জবাবে বিক্ষোভকারীরা পুলিশের দিকে লক্ষ্য করে পাথর ছুড়ছেন, পুলিশের গাড়ি ও সরকারি ভবনে আগুনও ধরিয়ে দিচ্ছেন৷\n\nবিক্ষোভে অন্তত ৪১ জন প্রাণ হারিয়েছেন বলে রোববার দেশটির রাষ্ট্রীয় গণমাধ্যম জানিয়েছে৷ এদের বেশিরভাগই বিক্ষোভকারী৷ কয়েকজন নিরাপত্তা বাহিনীর সদস্যও রয়েছেন৷ তবে অসলোভিত্তিক ইরান হিউম্যান রাইটস মৃত্যুর সংখ্যা অন্তত ৫৭ বলে দাবি করছে৷\n\nতবে বিক্ষোভের প্রসার দমাতে ইন্টারনেট বন্ধ করে দেয়ায় তথ্য পাওয়া কঠিনতর হয়ে উঠেছে বলে সংস্থাটি জানিয়েছে৷ এখন পর্যন্ত সংস্কারপন্থি অ্যাক্টিভিস্ট, মানবাধিকার কর্মী ও সাংবাদিকসহ কয়েকশ বিক্ষোভকারীকে গ্রেপ্তার করা হয়েছে৷ ইরানের প্রেসিডেন্ট এব্রাহিম রাইসি শনিবার বিক্ষোভ দমাতে নিষ্পত্তিকারক পদক্ষেপ নেয়ার কথা জানান৷",
    "থমকে গেছে যুক্তরাজ্য": "ব্রিটিশ রানী দ্বিতীয় এলিজাবেথের মৃত্যুতে যুক্তরাজ্যের জনজীবনে বড় ধরনের প্রভাব পড়েছে। ইতিমধ্যে বেশ কিছু কর্মসূচি বাতিল করা হয়েছে। রানীর প্রতি শ্রদ্ধা জানিয়ে বিভিন্ন রাষ্ট্রীয় আয়োজন থাকছে। যদিও এসব আয়োজনের সময়সূচি আলাদা করে জানানো হবে। তবে বিবিসির এক প্রতিবেদনে সম্ভাব্য কিছু কর্মসূচির তথ্য প্রকাশ করা হয়েছে।\n\nওয়েস্ট মিনস্টার অ্যাবেতে ১০-১১ দিনের মধ্যে রানী দ্বিতীয় এলিজাবেথের অন্ত্যেষ্টিক্রিয়া হবে। বাকিংহাম প্যালেস থেকে অন্ত্যেষ্টিক্রিয়ার তারিখ ঘোষণা করা হবে। সেদিন ব্যাংকে ছুটি ঘোষণা করা হতে পারে। তবে এ ব্যাপারে রাজপ্রাসাদ ও সরকারের পক্ষ থেকে চূড়ান্ত সিদ্ধান্ত ঘোষণা করা হবে। ব্যাংকে ছুটি ঘোষণা করা হলে স্কুলগুলোও সেদিন বন্ধ থাকবে। তবে অন্ত্যেষ্টিক্রিয়ার আগে থেকে স্কুল বন্ধ থাকবে কি না, তা নিশ্চিত হওয়া যায়নি। শিক্ষা বিভাগ ও সংশ্লিষ্ট প্রশাসন এ ব্যাপারে সিদ্ধান্ত নেবে।\n\nবিবিসির প্রতিবেদনে বলা হয়, ইংলিশ ফুটবল লিগ ও নর্দার্ন আয়ারল্যান্ড ফুটবল লিগসহ শুক্রবার আরও যেসব খেলাধুলার আয়োজন হওয়ার কথা ছিল, তার প্রায় সবই বাতিল হবে। ব্রিটিশ হর্স রেসিং অথরিটি সব ধরনের ঘোড়দৌড় আয়োজন স্থগিত করেছে। গলফের ক্ষেত্রেও একই সিদ্ধান্ত নেওয়া হয়েছে। গতকাল শুক্রবার বিএমডব্লিউ পিজিএ চ্যাম্পিয়নশিপে কোনো খেলা হবে না।\n\n‘ট্যুর অব ব্রিটেন’ শীর্ষক সাইকেল প্রতিযোগিতার ষষ্ঠ পর্ব শুক্রবার অনুষ্ঠিত হওয়ার কথা ছিল। রানীর মৃত্যুতে সে আয়োজন আর হচ্ছে না। গতকাল ইংল্যান্ড ও দক্ষিণ আফ্রিকার মধ্যকার টেস্ট ম্যাচের দ্বিতীয় দিনের খেলাও স্থগিত করা হয়েছে। বাকি দিনের খেলা আর হবে কি না, তা নিশ্চিত করা হয়নি। বিবিসি আয়োজিত সংগীত উৎসব বিবিসি প্রমসের বৃহস্পতি ও শুক্রবারের কনসার্ট বাতিল করা হয়েছে। শনিবার লাস্ট নাইট অব প্রমস অর্থাৎ শেষ কনসার্টও বাতিল হয়েছে। তবে যুক্তরাজ্য জুড়ে বিভিন্ন নাট্যশালার আয়োজনগুলো যথাযথ সময়ে হবে। রানীর প্রতি শ্রদ্ধা জানিয়ে আয়োজনগুলোয় এক মিনিটের নীরবতা পালন করা হবে। বৃহস্পতিবার রানীর মৃত্যু সংবাদ ঘোষণার পর মার্কারি মিউজিক প্রাইজ নামক পুরস্কার অনুষ্ঠান বাতিল করা হয়েছে। রানীর প্রতি শ্রদ্ধা জানিয়ে যুক্তরাজ্যের রেল, নৌ ও পরিবহন শ্রমিকদের সংগঠন (আরএমটি) ১৫ ও ১৭ তারিখে নির্ধারিত ধর্মঘট কর্মসূচি বাতিল করেছে। দ্য ট্রান্সপোর্ট স্যালারিড স্টাফস অ্যাসোসিয়েশনও সেপ্টেম্বরে পূর্বনির্ধারিত ধর্মঘট কর্মসূচি বাতিল করেছে। কমিউনিকেশন ওয়ার্কার্স ইউনিয়নের পক্ষ থেকেও ডাক বিভাগের নির্ধারিত ধর্মঘট বাতিল করা হয়েছে। রানী এলিজাবেথ স্কটল্যান্ডে মারা যাওয়ার কারণে তার কফিনটি এডিনবরায় সেন্ট জাইলস ক্যাথেড্রালে রাখা হবে। কয়েক দিন পর লোকজনকে সেখানে সারিবদ্ধভাবে শ্রদ্ধা জানাতে যেতে দেওয়া হবে। এরপর রানীর মরদেহবাহী কফিনটি লন্ডনে নিয়ে যাওয়া হবে। সর্বস্তরের মানুষ ওয়েস্টমিনস্টার হলে চার দিন ধরে রানীর মরদেহে শ্রদ্ধা জানাতে পারবেন। অন্ত্যেষ্টিক্রিয়ার পরদিন সকাল পর্যন্ত সরকারি ভবনগুলোয় যুক্তরাজ্যের পতাকা অর্ধনমিত রাখা হবে। তবে রানী দ্বিতীয় এলিজাবেথের ছেলে চার্লসকে রাজা ঘোষণা উপলক্ষে যুক্তরাজ্যে শনিবার দুপুর ১টা থেকে পরবর্তী ২৪ ঘণ্টা জাতীয় পতাকা পুরোপুরি উত্তোলিত থাকবে। ২৪ ঘণ্টা পর তা আবার অর্ধনমিত করা হবে।\n\nরানীর প্রতি শ্রদ্ধা জানিয়ে শুক্রবার ওয়েস্টমিনস্টার অ্যাবে, সেন্ট পলস ক্যাথেড্রাল ও উইন্ডসর ক্যাসেলে ঘণ্টা বাজানো হয়। রানী ৯৬ বছর বেঁচে ছিলেন। সে কারণে হাইড পার্ক ও অন্যান্য জায়গায় ৯৬ রাউন্ড গান স্যালুট দেওয়া হয়।",
    "যুক্তরাজ্যের নতুন প্রধানমন্ত্রী হচ্ছেন লিজ ট্রাস": "প্রধানমন্ত্রী হতে যাওয়া লিজ ট্রাসকে অভিনন্দন জানিয়েছেন লেবার পার্টির নেতা স্যার কিয়ের স্টারমার। তবে কানজারভেটিভ পার্টির এই এক যুগের শাসনামলে নিত্যপণ্যের মূল্যবৃদ্ধিতে জনজীবনে যে সংকট দেখা দিয়েছে, তার সমালোচনা করেছেন তিনি। স্যার কিয়ের স্টারমার বলেছেন, এখন দেশের যা প্রয়োজন, তা শুধু লেবার পার্টিই দিতে পারে।\n\nআরেক বিরোধী দল লিবারেল ডেমোক্র্যাটস পার্টির নেতা এড ডেভি বলেছেন, বরিস জনসনের আমলে ১০ নম্বর ডাউনিং স্ট্রিটে যে ‘সংকট ও গোলমাল’ দেখা গেছে, লিজ ট্রাসের আমলেও তার ধারাবাহিকতা চলবে।",
    "যুক্তরাজ্য আর ব্রিটেন কিন্তু এক নয়": "একটা প্রশ্ন আমাদের প্রায়ই শুনতে হয়: যুক্তরাজ্য, ব্রিটেন, গ্রেট ব্রিটেন, ব্রিটিশ দ্বীপপুঞ্জ, ইংল্যান্ড- এগুলোর মধ্যে পার্থক্য কী? সংবাদমাধ্যমেও অনেক সময় যুক্তরাজ্য আর ব্রিটেনকে গুলিয়ে ফেলা হয়। তাই আজই দূর করে নিন সব বিভ্রান্তি। জেনে নিন এদের আসল পার্থক্যগুলো…\n\nযুক্তরাজ্য\n\nযুক্তরাজ্য বা ইউকে হলো ‘ইউনাইটেড কিংডম অব গ্রেট ব্রিটেন অ্যান্ড নর্দার্ন আয়ারল্যান্ড’-এর সংক্ষিপ্ত রূপ। মার্কিন যুক্তরাষ্ট্র বা ফ্রান্সের মতো এটিও একটি স্বাধীন রাষ্ট্র। তবে এই রাষ্ট্রটি গঠিত হয়েছে চারটি পৃথক দেশের সমন্বয়ে: ইংল্যান্ড, স্কটল্যান্ড, ওয়েলস ও নর্দার্ন আয়ারল্যান্ড।\n\nযুক্তরাজ্য গঠনের ইতিহাসটি বেশ দীর্ঘ ও জটিল। তবু জাগো নিউজের পাঠকদের জন্য এর সারসংক্ষেপ তুলে ধরা হলো-\n\nসাল ৯২৫: কিংডম অব ইংল্যান্ড। অ্যাংলো-স্যাক্সন উপজাতিদের একীকরণের মাধ্যমে প্রতিষ্ঠিত হয় ইংল্যান্ড রাজ্য।\n\nসাল ১৫৩৬: কিংডম অব ইংল্যান্ড অ্যান্ড ওয়েলস। রাজা অষ্টম হেনরি প্রণীত একটি বিলের মাধ্যমে কার্যকরভাবে একই দেশে পরিণত হয় ইংল্যান্ড ও ওয়েলস, যাদের শাসনব্যবস্থা চলবে একই আইনের অধীনে।\n\nসাল ১৭০৭: কিংডম অব গ্রেট ব্রিটেন। কিংডম অব ইংল্যান্ডের (ওয়েলসহ) সঙ্গে স্কটল্যান্ড আনুষ্ঠানিকভাবে যোগ দিয়ে গঠন করে কিংডম অব গ্রেট ব্রিটেন, যা গ্রেট ব্রিটেন নামে পরিচিত।\n\nসাল ১৮০১: ইউনাইটেড কিংডম অব গ্রেট ব্রিটেন অ্যান্ড আয়ারল্যান্ড। ব্রিটিশ ইউনিয়নে আয়ারল্যান্ড যোগ দেওয়ার ফলে আবারও বদলে যায় নাম।\n\nসাল ১৯২২: ইউনাইটেড কিংডম অব গ্রেট ব্রিটেন অ্যান্ড নর্দার্ন আয়ারল্যান্ড। আয়ারল্যান্ড প্রজাতন্ত্র (বা দক্ষিণ আয়ারল্যান্ড) ইউনিয়ন থেকে বেরিয়ে গেলেও থেকে যায় আয়ারল্যান্ডের উত্তর অংশের কাউন্টিগুলো (নর্দার্ন আয়ারল্যান্ড)। আজ অবধি এটিই যুক্তরাজ্য হিসেবে রয়েছে।\n\nযুক্তরাজ্য কবে গঠিত হয়?\n\nকিছু লোকের যুক্তি, ১৭০৭ সালে ইংল্যান্ড, ওয়েলস ও স্কটল্যান্ডের মধ্যে ‘অ্যাক্ট অব ইউনিয়ন’ স্বাক্ষরের সঙ্গে সঙ্গেই যুক্তরাজ্য গঠিত হয়েছিল। তবে আয়ারল্যান্ডকে ইউনিয়নে অন্তর্ভুক্তির আগে ১৮০১ সাল পর্যন্ত ইউনাইটেড কিংডম বা যুক্তরাজ্য নামটি গৃহীত হয়নি।\n\nব্রিটেন বা গ্রেট ব্রিটেন\n\nগ্রেট ব্রিটেন কোনো দেশ নয়। এটি একটি স্থলভাগ মাত্র। ব্রিটিশ দ্বীপপুঞ্জের বৃহত্তম দ্বীপ এবং এর মধ্যে ইংল্যান্ড, স্কটল্যান্ড ও ওয়েলস অন্তর্ভুক্ত থাকার কারণেই সম্ভবত একে ‘গ্রেট’ (বিশাল) বলা হয়।\n\nব্রিটেন নামটি এসেছে রোমান শব্দ ‘ব্রিটানিয়া’ থেকে। তবে এর সামনে ‘গ্রেট’ শব্দটি কেন আটকে গিয়েছিল, তা নিয়ে দুটি পরস্পরবিরোধী মতামত রয়েছে। প্রথমটি হলো, এটি ব্রিটেনকে তার অনুরূপ শব্দগুলো থেকে আলাদা করতে ব্যবহৃত হয়; যেমন- প্রতিবেশী ফ্রান্সেই একটি ছোট এলাকা রয়েছে ‘ব্রিটানি’ নামে।\n\nদ্বিতীয়টি হলো রাজা প্রথম জেমসের অহংকার। তিনি স্পষ্ট করতে চেয়েছিলেন যে, প্রথম জেমস কেবল পুরোনো রোমান ব্রিটেনের (যাতে শুধু ইংল্যান্ড ও ওয়েলসের কিছু অংশ অন্তর্ভুক্ত ছিল) নন, বরং গোটা দ্বীপের রাজা ছিলেন। এ জন্য তিনি নিজেকে গ্রেট ব্রিটেনের রাজা হিসেবে উল্লেখ করতেন।\n\nব্রিটিশ দ্বীপপুঞ্জ\n\nব্রিটিশ দ্বীপপুঞ্জ হলো ইউরোপের মূল ভূখণ্ডের উত্তর-পশ্চিম কোণে অবস্থিত অনেকগুলো দ্বীপ। এটি গ্রেট ব্রিটেন, আয়ারল্যান্ড, দ্য আইল অব ম্যান, দ্য আইলস অব সিলি, দ্য চ্যানেল আইল্যান্ডসের (গ্যার্নসি, জার্সি, সার্ক ও অ্যাল্ডারনিসহ) পাশাপাশি ছয় হাজারের বেশি ছোট ছোট দ্বীপ নিয়ে গঠিত।\n\nইংল্যান্ড\n\nওয়েলস ও স্কটল্যান্ডের মতো ইংল্যান্ডকেও সাধারণত একটি দেশ হিসেবে উল্লেখ করা হয়। তবে এটি কোনো সার্বভৌম রাষ্ট্র নয়। ভূমি ও জনসংখ্যা উভয় দিক দিয়েই যুক্তরাজ্যের মধ্যে বৃহত্তম দেশ ইংল্যান্ড। যুক্তরাজ্য সৃষ্টিতে এর গুরুত্বপূর্ণ ভূমিকা রয়েছে। ইংল্যান্ডের রাজধানী লন্ডন যুক্তরাজ্যেরও রাজধানী হিসেবে বিবেচিত হয়।\n\nপরিশিষ্ট\n\nযুক্তরাজ্য, ব্রিটেন, ইংল্যান্ড নিয়ে এখনো যদি দ্বিধা-দ্বন্দ্ব থাকে, তাহলে তা দূর করতে একেবারে ছোট করে বলা যাক:\n\nযুক্তরাজ্য: ইংল্যান্ড, স্কটল্যান্ড, ওয়েলস ও নর্দার্ন আয়ারল্যান্ডকে নিয়ে একটি স্বাধীন রাষ্ট্র।\n\nগ্রেট ব্রিটেন: ইউরোপের উত্তর-পশ্চিম উপকূলে অবস্থিত দ্বীপ।\n\nব্রিটিশ দ্বীপপুঞ্জ: ছয় হাজারের বেশি দ্বীপের একটি সংগ্রহ, যার মধ্যে গ্রেট ব্রিটেন বৃহত্তম।\n\nইংল্যান্ড: যুক্তরাজ্যের মধ্যে একটি দেশ।\n\nতথ্যসূত্র: হিস্টোরিক ইউকে ডটকম, উইকিপিডিয়া\n\nকেএএ/",
    "ইসরাইলে যুক্তরাষ্ট্রের পথেই হাঁটছে যুক্তরাজ্য": "",
    "এলিজাবেথ-উত্তর যুক্তরাজ্য ও চার্লসের ভবিষ্যৎ": "জনশ্রুতি আছে, একসময় মিসরের প্রয়াত শাসক রাজা ফারুক নাকি বলেছিলেন, ভবিষ্যতে পৃথিবীতে মাত্র দুই ধরনের রাজা-রানির অস্তিত্ব খুঁজে পাওয়া যাবে। আর তা হচ্ছে তাসের রাজা-রানি এবং ইংল্যান্ডের (বর্তমান যুক্তরাজ্য) রাজা-রানি। যুক্তরাজ্য এখন একটি পূর্ণাঙ্গ গণতান্ত্রিক রাষ্ট্রে পরিণত হলেও সাংবিধানিক দিক থেকে দেশটির আইনানুগ রাজা বা রানি হবেন রাষ্ট্রপ্রধান। অর্থাৎ চূড়ান্ত রাজনৈতিক ক্ষমতার অধিকারী না হলেও রাজতন্ত্র এখনো ঐতিহ্যগতভাবে টিকে রয়েছে।\n\nবিজ্ঞাপন\n\nইংল্যান্ড থেকে ব্রিটেন এবং ব্রিটেন থেকে যুক্তরাজ্য হয়ে ওঠার দীর্ঘ ও ঘটনাবহুল ইতিহাসে সদ্যঃপ্রয়াত রানি দ্বিতীয় এলিজাবেথ ছিলেন সবচেয়ে দীর্ঘস্থায়ী রাষ্ট্রপ্রধান। ৭০ বছরের কিছুটা দীর্ঘ সময় তিনি যুক্তরাজ্যের রাষ্ট্রপ্রধান ছিলেন। তাঁর তুলনায় ফ্রান্সের রাজা চতুর্দশ লুই মাত্র দুই বছরের কিছু বেশি সময় রাজত্ব করেছিলেন। তবে মহিলা হিসেবে বিশ্বের ইতিহাসে রানি দ্বিতীয় এলিজাবেথই দীর্ঘস্থায়ী রাষ্ট্র ও কমনওয়েলথ প্রধান ছিলেন।\n\nকিংবদন্তি রাজনীতিক ও যুক্তরাজ্যের সাবেক ও প্রয়াত প্রধানমন্ত্রী স্যার উইনস্টন চার্চিল থেকে শুরু করে সবেমাত্র ক্ষমতায় আসা লিজ ট্রাস পর্যন্ত মোট ১৫ জনকে রানি দ্বিতীয় এলিজাবেথ প্রধানমন্ত্রী হিসেবে শপথ পাঠ করানোর গৌরব অর্জন করেছিলেন। বিশিষ্ট ব্রিটিশ সাংবাদিক ও রাজপরিবারের খ্যাতিমান ব্যক্তিদের জীবনচরিত রচয়িতা রবার্ট হার্ডম্যান তাঁর ‘কুইন অব দ্য ওয়ার্ল্ড’ গ্রন্থে বলেছেন, যুক্তরাজ্যের রাজশক্তি (সমসাময়িক) একটি কল্পকাহিনির মতো। সেখানে সদ্যঃপ্রয়াত রানি দ্বিতীয় এলিজাবেথ ছিলেন একজন অদ্বিতীয় ও অবিস্মরণীয় ব্যক্তিত্ব। তাঁর সত্তর বছরের রাজত্বকালে (১৯৫২-২০২২) বিশ্বমঞ্চে নেতৃত্বের পর্যায়ে তিনি ছিলেন শুধু একজনই। সম্পূর্ণ পৃথক চরিত্রের অনন্যসাধারণ একজন। রানি এলিজাবেথ তাঁর প্রজাসাধারণ এবং সমকালীন এ গ্রহের জন্য ছিলেন সম্পূর্ণ বৈশ্বিক ও যুগোপযোগী। অন্য রাষ্ট্রপ্রধানদের তুলনায় ব্রিটিশ রাজতন্ত্রের ইতিহাসে তিনি বলতে গেলে কারো মতোই ছিলেন না। ভবিষ্যতে তাঁর মতো আর কেউ হবে বলেও মনে হয় না। তিনি তাঁর কঠোর জীবনাচরণ, শৃঙ্খলাবোধ ও বিশ্বাসযোগ্যতা দিয়ে তাঁর নিজ দেশে এবং এমনকি বিশ্বপরিমণ্ডলে তাঁর আভিজাত্য ও জনপ্রিয়তা ধরে রাখতে সক্ষম হয়েছিলেন। গল্প-উপন্যাসের এক রূপকথার রাজকন্যা হয়েও তিনি ছিলেন আধুনিক, সমসাময়িক ও জননন্দিত।\n\nরানি দ্বিতীয় এলিজাবেথ ব্রিটিশ রাজতন্ত্র, উপনিবেশবাদ কিংবা বিভিন্ন বিতর্কের পাত্রী না হয়েও তাঁর পিতার পুরনো রাজত্বকে তিনি ‘কমনওয়েলথ’ নামের একটি ‘বহু জাতির পরিবারে’ পরিণত করেছিলেন, যা তাঁদের স্বাধীনতা লাভের পরও মুক্তিপ্রাপ্ত সদস্যরা (দেশ বা জাতিসমূহ) এখনো টিকিয়ে রেখেছেন। ৫৬ সদস্যবিশিষ্ট কমনওয়েলথ সদস্যরাষ্ট্রসমূহের মধ্যে এখনো বাণিজ্য, শিক্ষাদীক্ষা, জ্ঞান-বিজ্ঞান ও প্রকৌশল কিংবা প্রযুক্তির ক্ষেত্রে অনেক কিছুই বিনিময় বা হস্তান্তর (ট্রান্সফার) হচ্ছে। সে কারণেই প্রয়াত রানি দ্বিতীয় এলিজাবেথ ছিলেন স্বাধীনতাপ্রাপ্ত কানাডা, অস্ট্রেলিয়া, নিউজিল্যান্ডসহ বহু ক্যারিবীয় দ্বীপরাষ্ট্রের সরকারপ্রধান। অস্ট্রেলিয়াসহ কয়েকটি দেশে অনুষ্ঠিত জনমত জরিপ কিংবা গণভোটেও স্থানীয় জনগণ রানি দ্বিতীয় এলিজাবেথকে তাঁদের রাষ্ট্রপ্রধান হিসেবে বহাল রাখার জন্য মত প্রকাশ করেছিলেন। এলিজাবেথ প্রায় সব দিক থেকে অনগ্রসর কমনওয়েলথ সদস্য দেশসমূহকে টেনে ওপরে তোলার ব্যাপারে অত্যন্ত আগ্রহী ও সচেষ্ট ছিলেন। কমনওয়েলথ-প্রধান হিসেবে তিনি তাঁর জীবদ্দশায় কোনো শীর্ষ সম্মেলনে যোগ দেওয়ার ব্যাপারে কখনো অপারগতা প্রকাশ করেছেন বলে জানা যায় না। তবু বিশ্বরাজনীতি দিনে দিনে অনেক জটিল হয়ে উঠেছে। পারস্পরিক স্বার্থপরতা, প্রতিদ্বন্দ্বিতা কিংবা সংঘাতে অসহনশীল হয়ে পড়ছে পরিস্থিতি। মানুষ অতীত উপনিবেশের তিক্ত অভিজ্ঞতা কিংবা অন্যায় শোষণ-শাসনকে এখনো ভুলতে পারছে না। যদিও আমাদের উপমহাদেশে মোগল শাসকদের তুলনামূলক অনেক উন্নয়ন ও অগ্রগতির পর ব্রিটিশ শাসকরা শিক্ষাদীক্ষা, যোগাযোগব্যবস্থা ও প্রশাসনের ক্ষেত্রে আরো অনেক পরিবর্তনের সূচনা করেছেন, তবু মানুষ পরাধীনতার কথা ভুলতে পারে না। সে কারণেই রানি দ্বিতীয় এলিজাবেথের মৃত্যুর পর কমনওয়েলথভুক্ত অনেক রাষ্ট্র, যাঁরা রানিকে তাঁদের রাষ্ট্রপ্রধান হিসেবে বহাল রাখার পক্ষে ছিলেন, তাঁরা এখন সে ধারা আর অব্যাহত রাখবেন কি না? নাকি তাঁরা ব্রিটিশ রাজতন্ত্রের শেষ যোগসূত্রটুকুও ছিন্ন করে সম্পূর্ণ প্রজাতন্ত্র ঘোষণা করবেন? কানাডা, অস্ট্রেলিয়া ও নিউজিল্যান্ড ইংরেজিভাষী কিংবা তাদের বেশির ভাগ নাগরিকই ব্রিটিশ বংশোদ্ভূত হলেও শেষ পর্যন্ত তারাও অতীতের যোগসূত্রটুকু রাখতে চাইবেন কি না সেটি এখন নিঃসন্দেহে দেখার বিষয়বস্তু।\n\nবর্তমান ব্রিটিশ প্রধানমন্ত্রী লিজ ট্রাসকে স্কটল্যান্ডের ব্যালমোরাল রাজপ্রাসাদে শপথ পাঠ করানোর পরই রানি দ্বিতীয় এলিজাবেথ যুক্তরাজ্য কিংবা বিশ্বমঞ্চ থেকেই প্রস্থান করেছেন। যুক্তরাজ্য বা ব্রিটিশ রাজনীতির অত্যন্ত এক কঠিন সময়ে অপেক্ষাকৃত কম অভিজ্ঞতাসম্পন্ন প্রধানমন্ত্রী লিজ ট্রাস ক্ষমতা হাতে নিয়েছেন। একদিকে বিশৃঙ্খল রাজনৈতিক অঙ্গন ও অত্যন্ত ভঙ্গুর অর্থনীতি, অন্যদিকে আগামী বছর স্কটল্যান্ডের স্বাধীনতার প্রশ্নে গণভোটের দাবি ও ইউরোপীয় ইউনিয়নের (ইইউ) সীমান্ত প্রশ্নে উত্তর আয়ারল্যান্ডের ওপর আরোপিত বিধি-নিষেধ লিজ ট্রাসকে যে ব্যাকুল করবে তাতে কোনো সন্দেহ নেই। করোনা-পরবর্তী অর্থনৈতিক মন্দা এবং রাশিয়া-ইউক্রেন সংঘাতের কারণে অস্থির বিশ্ব যখন পরিত্রাণের পথ খুঁজছে তখনই দায়িত্ব কাঁধে নিয়েছেন লিজ ট্রাস। লিজ জানেন ব্রিটেনে যেখানে এখন মুদ্রাস্ফীতি ১০ শতাংশের ওপরে এবং বিশ্বমন্দা ক্রমে ক্রমে গ্রাস করছে তাঁর দেশকে; সেখানে তাঁর স্বস্তির নিঃশ্বাস ফেলার কোনো অবকাশ নেই।\n\nঅন্যদিকে সাম্রাজ্যবাদী যুক্তরাষ্ট্র এখনো চায় ইউক্রেন রাশিয়ার বিরুদ্ধে সর্বাত্মক প্রতিরোধ চালিয়ে যাক। এ ক্ষেত্রে তুরস্কের প্রেসিডেন্ট রিসেপ তাইয়িপ এরদোয়ানের সংঘর্ষ থামিয়ে একটি আপস-নিষ্পত্তির প্রচেষ্টা আলোর মুখ দেখার সুযোগ পাচ্ছে না। কিন্তু সামনে আসছে ইউরোপ কিংবা পশ্চিমা বিশ্বজুড়ে কঠিন শীত ও নিদারুণ শৈত্যপ্রবাহ। জনজীবন প্রায় সম্পূর্ণভাবেই স্থবির হয়ে পড়ার আশঙ্কা রয়েছে। এ অবস্থায় কিসের প্রতিরোধ লড়াই আর কিসের বিশ্ববাণিজ্য। জ্বালানি ও খাদ্যসংকট মোকাবেলা করতেই কেটে যাবে আগামী অক্টোবরের মাঝামাঝি থেকে নতুন বছরের প্রায় মার্চ পর্যন্ত। তাতে যুক্তরাষ্ট্র কিংবা কানাডার কোনো বিশেষ অসুবিধা নেই। কারণ তাদের রয়েছে পর্যাপ্ত জ্বালানি সম্পদ, খাদ্যশস্য ও বিশাল দেশীয় বাজার। সুতরাং বিশ্ব বিপন্ন হলেও যুক্তরাষ্ট্র বিশ্বের এক নম্বর পরাশক্তির অবস্থানেই বহাল থাকবে। তাদের অগ্রাধিকার হচ্ছে চীন ও রাশিয়ার অগ্রগতি ঠেকানো। চীন ও রাশিয়াকে ভবিষ্যতের সাময়িক সময়ের জন্য হলেও সব ক্ষেত্রে দুর্বল করে দেওয়া। যুক্তরাষ্ট্রের বিশিষ্ট চিন্তাবিদ নোয়াম চমস্কি এ পরিস্থিতির সমালোচনা করতে গিয়ে একসময় বলেছিলেন, ‘এর নামই হচ্ছে সাম্রাজ্যবাদ। ’ এটা যে কত সুদূরপ্রসারী ও বিভীষিকাময় তা সময়ই বলে দেবে।\n\nরানি দ্বিতীয় এলিজাবেথের দীর্ঘ সত্তর বছরের শাসনের পর যুক্তরাজ্যের রাষ্ট্রপ্রধান হিসেবে ক্ষমতাসীন হয়েছেন তাঁর জ্যেষ্ঠপুত্র তৃতীয় চার্লস ফিলিপ আর্থার জর্জ। নতুন রাজা চার্লস ৭৩ বছর বয়সে যুক্তরাজ্যসহ ১৪টি কমনওয়েলথভুক্ত দেশের রাষ্ট্রপ্রধান হিসেবে দায়িত্ব নিয়েছেন। বিশ্ব গণমাধ্যমের কোনো কোনো সংবাদ বিশ্লেষকের ভাষায়, চার্লস হচ্ছেন তাঁর প্রধানমন্ত্রী লিজ ট্রাসের মতোই ভাগ্যবিড়ম্বনার শিকার। দেশীয় ও বিশ্ব পরিস্থিতির প্রেক্ষাপটে তাঁরা দুজনই অতি অল্প সময়ের ব্যবধানে রাষ্ট্রক্ষমতায় অধিষ্ঠিত হয়েছেন, যাঁদের ভবিষ্যৎ অত্যন্ত অনিশ্চিত।\n\nরানি দ্বিতীয় এলিজাবেথ তাঁর জ্যেষ্ঠপুত্র চার্লস সম্পর্কে খুব একটা উচ্চ ধারণা পোষণ করতেন না। তিনি জানতেন চার্লস খুব একটা ক্ষুরধার প্রতিভার অধিকারী নন। এ ছাড়া কঠোর জীবনাচরণ কিংবা শৃঙ্খলাবোধের দিক থেকেও তিনি ততটা সংযত নন। নতুবা তাঁর প্রথমা স্ত্রী প্রিন্সেস অব ওয়েলস ডায়ানার জীবনের যে মর্মান্তিক পরিসমাপ্তি ঘটেছে, তা হয়তো হতো না। রানি ও সমগ্র রাজপরিবার, যুক্তরাজ্য এবং সমগ্র বিশ্ববাসী তাতে আঘাত পেয়েছিল, মর্মাহত হয়েছিল। প্রিন্সেস ডায়ানার সঙ্গে তৎকালীন প্রিন্স চার্লসের বিবাহ অনুষ্ঠান ছিল একটি রূপকথার দৃশ্যাবলির মতো। তাতে সারা বিশ্বে আলোড়ন সৃষ্টি হয়েছিল। বিশ্ববাসী দুই চোখ ভরে তা উপভোগ করেছিল। রাজা চার্লসের সে বিয়ে তাঁর বর্তমান স্ত্রী কামিলার জন্যই সফল হতে পারেনি। রানি দ্বিতীয় এলিজাবেথ তাতে প্রচণ্ড ধাক্কা খেয়েছিলেন। সে আঘাতের পর ৯৬ বছর বয়সেও অর্থাৎ মৃত্যুর আগেও তিনি চার্লসের কাছে ক্ষমতা হস্তান্তর করেননি। শুধু চার্লসের ভবিষ্যৎ নয়, সম্পূর্ণ ব্রিটিশ সাংবিধানিক রাজতন্ত্র, স্কটল্যান্ড, উত্তর আয়ারল্যান্ড এবং এমনকি কমনওয়েলথের ভবিষ্যৎ নিয়েও রানি বিচলিত হয়ে পড়েছিলেন।\n\nব্রেক্সিট-উত্তর অথবা রানি দ্বিতীয় এলিজাবেথ-উত্তর যুক্তরাজ্য বা ব্রিটেনের ভবিষ্যৎ নিয়ে তথ্যাভিজ্ঞ মহল এখন বহু কারণেই শঙ্কিত। তাদের অনেকের ধারণা, শুধু রাজতন্ত্রের শেষ যোগসূত্রটিই নয়, সমগ্র যুক্তরাজ্যের, যেমন—ইংল্যান্ড, স্কটল্যান্ড, ওয়েলস ও উত্তর আয়ারল্যান্ডের যুক্ত থাকা কিংবা তার অখণ্ডতা নিয়ে এখন নানা প্রশ্ন মাথা তুলে দাঁড়াচ্ছে। এ অবস্থায় দেশীয় রাজনীতি ও অর্থনীতির কথা সরকারের ওপর ছেড়ে দিলেও নিজ অস্তিত্ব রক্ষার ক্ষেত্রে কী করবেন রাজা তৃতীয় চার্লস। তাঁর পূর্বপুরুষ, রাজা প্রথম চার্লসের শিরশ্ছেদ করা হয়েছিল ১৬৪৯ সালে ক্ষমতার দ্বন্দ্বকে কেন্দ্র করে। তখন থেকেই ব্রিটেনের পার্লামেন্ট শক্তিশালী হতে শুরু করে এবং গণতন্ত্র ব্রিটেনে শক্তিশালী প্রাতিষ্ঠানিক রূপ লাভ করে। কিন্তু বর্তমান রাজা তৃতীয় চার্লসের সে সম্ভাবনা না থাকলেও যুক্তরাজ্যের বর্তমান অখণ্ডতা হারানোর আশঙ্কা রয়েছে। বর্তমান যুক্তরাজ্যকে শেষ পর্যন্ত যুক্ত রাখার কোনো মন্ত্র কি জানা আছে তাঁর? রানি দ্বিতীয় এলিজাবেথের মতো তীক্ষ রাজনৈতিক দৃষ্টি, অভাবনীয় প্রজ্ঞা এবং সবার কাছে গ্রহণযোগ্যতা কিংবা জনপ্রিয়তা তাঁর কতটুকু রয়েছে—এগুলোই এখন বিভিন্ন মহলের কাছে বিচার্য বিষয় হয়ে দাঁড়িয়েছে। তবে শেষ কথা হচ্ছে, যুক্তরাজ্যের সামনে সব দিক থেকেই এ এক কঠিন সময় উপস্থিত হয়েছে। দেখা যাক সুচতুর ব্রিটিশরা কিভাবে তা মোকাবেলা করে।\n\nলেখক : বাংলাদেশ সংবাদ সংস্থার (বাসস) সাবেক প্রধান সম্পাদক ও ব্যবস্থাপনা পরিচালক\n\n[email protected]",
    "নিবিড় হয়েছে বাংলাদেশ-যুক্তরাজ্য সম্পর্ক: স্টারমার": "দু’জনেই লেবার পার্টির সাবেক প্রধানমন্ত্রী স্যার হ্যারল্ড উইলসনের সঙ্গে বঙ্গবন্ধু শেখ মুজিবুর রহমানের সাক্ষাৎ এবং ব্যক্তিগত সম্পর্কের কথা স্মরণ করেন।\n\nবঙ্গবন্ধু শেখ মুজিবুর রহমানের জন্মশতবার্ষিকী ও বাংলাদেশের স্বাধীনতার সুবর্ণজয়ন্তী উপলক্ষে বার্তা পাঠানোয় লেবার পার্টির নেতাকে ধন্যবাদ জানান প্রধানমন্ত্রী।\n\n২০১৬ সালে স্টারমার নিজের বাংলাদেশ সফর এবং সেই সময় প্রধানমন্ত্রীর সঙ্গে তার সাক্ষাতের কথা স্মরণ করেন।\n\nতিনি যুক্তরাজ্যের বিভিন্ন স্থানে লেবার পার্টি থেকে বাংলাদেশি বংশোদ্ভূতদের নির্বাচিত হওয়ার সংখ্যা বৃদ্ধি পাওয়ায় সন্তোষ প্রকাশ করেন।\n\nস্টারমার বলেন, “লেবার পার্টি তরুণ প্রজন্মের নেতাদের পৃষ্ঠপোষকতায় কাজ করছে, যা আরও ব্রিটিশ-বাংলাদেশি তরুণদের আকৃষ্ট করবে।”\n\nরাশিয়া-ইউক্রেইন যুদ্ধের প্রভাব ইস্যুতে বিশেষ করে পিছিয়ে পড়া দেশগুলোর ওপর এ যুদ্ধের প্রভাব সম্পর্কে আলোচনা করেন দুই নেতা।",
    "ক্লাব অব নেশনস-এ যোগ দেওয়া নিয়ে ভাবছে যুক্তরাজ্য": "আসছে অক্টোবরে নতুন ইউরোপীয় রাজনৈতিক ‘ক্লাব অব নেশনস’-এ যোগ দেবে কিনা তা নিয়ে চিন্তা করছে যুক্তরাজ্য। আগামী মাসের শুরুতেই তাদের প্রথম বৈঠক প্রাগে অনুষ্ঠিত হওয়ার কথা রয়েছে বলে এক প্রতিবেদনে জানিয়েছে ব্রিটিশ সংবাদ মাধ্যম বিবিসি।\n\nওই প্রতিবেদনে বলা হয়, প্রধানমন্ত্রী লিজ ট্রাস এ সম্মেলনে যোগ দেবেন কিনা সে বিষয়ে আরও সময় নিয়ে চিন্তা করতে চায় ডাউনিং স্ট্রিট। এখনও কোনো চূড়ান্ত সিদ্ধান্ত নেওয়া হয়নি।\n\nফরাসি প্রেসিডেন্ট ইমানুয়েল ম্যাক্রোঁর নেওয়া একটি পদক্ষেপ এই ইউরোপীয় রাজনৈতিক সম্প্রদায়। চলতি বছরের মে মাসে ইউরোপের সব দেশের সহযোগিতার জন্য তিনি এই প্রস্তাব দেন। তার পরামর্শ, এর মাধ্যমে দেশগুলো নিরাপত্তা, শক্তি ও পরিবহনের পাশাপাশি মানুষের চলাচল, বিশেষ করে তরুণদের নিয়ে আলোচনা করতে পারে। বৈঠকটি ইইউ দেশ বা প্রতিষ্ঠানগুলোর মাধ্যমে খুব বেশি প্রাধান্য না পায় তার আশ্বাস চাইছেন যুক্তরাজ্যের কর্মকর্তারা। ব্রিটেন এই সম্মেলনে ইইউর বাইরের অন্যান্য বড় দেশের উপস্থিতি দেখতে চায়।\n\nইউরোপীয় রাজনৈতিক সম্প্রদায়ের এই বৈঠকে যুক্তরাজ্য, ইউক্রেন, নরওয়ে, সুইজারল্যান্ড ও তুরস্কের পাশাপাশি ইউরোপীয় ইউনিয়নের ২৭ সদস্য দেশকে আমন্ত্রণ জানানো হবে। এছাড়াও আইসল্যান্ড, লিচেনস্টাইন, মলদোভা, জর্জিয়া, আর্মেনিয়া ও আজারবাইজানের সঙ্গে ছয়টি পশ্চিম বলকান দেশকেও আমন্ত্রণ জানানো হতে পারে।",
    "শিশুশিক্ষায় ৩৮ মিলিয়ন পাউন্ড দেবে যুক্তরাজ্য": "",
    "প্রধানমন্ত্রীর সঙ্গে যুক্তরাজ্য-যুক্তরাষ্ট্র সফরে": "প্রধানমন্ত্রী শেখ হাসিনা চলতি সেপ্টেম্বর মাসে যুক্তরাজ্যের লন্ডন এবং যুক্তরাষ্ট্রের নিউ ইয়র্ক ও ওয়াশিংটন ডিসি সফর করবেন। তাঁর সফরসঙ্গীর তালিকায় পররাষ্ট্রমন্ত্রী এ কে আব্দুল মোমেনও রয়েছেন। যথাযথ কর্তৃপক্ষের অনুমোদন সাপেক্ষে পররাষ্ট্র মন্ত্রণালয় গত সপ্তাহে পররাষ্ট্রমন্ত্রীর লন্ডন, নিউ ইয়র্ক ও ওয়াশিংটন সফরের বিষয়ে সরকারি আদেশ (জিও) জারি করেছে।\n\nআগামী ১৫ থেকে ৩০ সেপ্টেম্বর প্রধানমন্ত্রীর লন্ডন, নিউ ইয়র্ক ও ওয়াশিংটন সফরের কথা রয়েছে।\n\nবিজ্ঞাপন\n\nপ্রধানমন্ত্রী জাতিসংঘ সাধারণ পরিষদে উচ্চ পর্যায়ের আলোচনায় বাংলাদেশ প্রতিনিধিদলের নেতৃত্ব দেবেন।\n\nএর আগে পররাষ্ট্রমন্ত্রী মোমেনকে ছাড়াই প্রধানমন্ত্রী গত সোমবার থেকে বৃহস্পতিবার ভারতে রাষ্ট্রীয় সফর করেন। সফরের আগের দিন রবিবার সংবাদ সম্মেলনে পররাষ্ট্রমন্ত্রী বলেছিলেন, তিনি প্রধানমন্ত্রীর সফরসঙ্গী হচ্ছেন। এরপর পূর্বঘোষণা ছাড়াই পররাষ্ট্রমন্ত্র্রীকে না নিয়ে প্রধানমন্ত্রীর নয়াদিল্লি সফর নিয়ে নানা ধরনের আলোচনা হয়। বিশেষ করে ভারত নিয়ে তাঁর সাম্প্রতিক কিছু মন্তব্য নতুন করে আলোচনায় আসে।\n\nপররাষ্ট্রমন্ত্রীর ভারত সফর না করার বিষয়ে পররাষ্ট্র মন্ত্রণালয় বলেছে, হঠাৎ অসুস্থতার কারণে তিনি ভারত সফর করেননি।",
    "প্রধানমন্ত্রীকে স্বাগত জানিয়েছে যুক্তরাজ্য আ.লীগ": "প্রধানমন্ত্রী শেখ হাসিনা যুক্তরাজ্যে পৌঁছালে তাকে স্বাগত জানায় বাংলাদেশ আওয়ামী লীগের যুক্তরাজ্য (ইউকে) শাখা। স্থানীয় আওয়ামী লীগের নেতাকর্মীরা প্রধানমন্ত্রীকে লন্ডনে তার সফরকালীন আবাসস্থলে ফুলের তোড়া দিয়ে স্বাগত জানান।\n\nশুক্রবার (১৬ সেপ্টেম্বর) লন্ডনে অবস্থিত বাংলাদেশ হাইকমিশনের প্রেস মিনিস্টার আশিকুন নবী চৌধুরী এ তথ্য নিশ্চিত করেন।\n\nপ্রধানমন্ত্রী লন্ডনের ক্লারিজ হোটেলে পৌঁছলে যুক্তরাজ্য আওয়ামী লীগের সভাপতি সুলতান মাহমুদ শরীফ, সাধারণ সম্পাদক সৈয়দ সাজিদুর রহমান ফারুকের নেতৃত্বে যুক্তরাজ্য আওয়ামী লীগের নেতারা প্রধানমন্ত্রীকে ফুলেল শুভেচ্ছা জানান। এ সময় অন্যান্যের মধ্যে উপস্থিত ছিলেন- যুক্তরাজ্য আওয়ামী লীগের উপদেষ্টামণ্ডলীর চেয়ারম্যান শামসুদ্দিন খান, সিনিয়র সহসভাপতি জালাল উদ্দিন, সহসভাপতি অধ্যাপক আবুল হাশেম, সহসভাপতি হরমুজ আলী, যুগ্ম-সম্পাদক নঈম উদ্দিন সিরাজ, মারুফ আহমেদ চৌধুরী ও সাংগঠনিক সম্পাদক আব্দুল আহাদ চৌধুরী প্রমুখ।\n\nবৃহস্প‌তিবার যুক্তরাজ্য সময় বিকাল ৫টায় লন্ড‌নে পৌঁছান শেখ হাসিনা। লন্ডনে নিযুক্ত বাংলাদেশের হাইক‌মিশনার সাইদা মুনা তাস‌নিম তাকে বিমানবন্দ‌রে স্বাগত জানান।\n\nসদ্য প্রয়াত ব্রিটেনের রানি দ্বিতীয় এলিজাবেথের শেষকৃত্য এবং জাতিসংঘ সাধারণ পরিষদের ৭৭তম অধিবেশনে যোগ দিতে লন্ডন ও নিউ ইয়র্কের উদ্দেশে বৃহস্প‌তিবার সকা‌লে ঢাকা ছেড়েছেন প্রধানমন্ত্রী শেখ হাসিনা। টানা ১৯ দিনের সফর শেষে আগামী ৩ অক্টোবর প্রধানমন্ত্রীর দেশে ফেরার কথা রয়েছে।\n\nশুক্রবার (১৬ সেপ্টেম্বর) কমনওয়েলথ মহাসচিব প্যাট্রিসিয়া স্কটল্যান্ড প্রধানমন্ত্রীর সঙ্গে সৌজন্য সাক্ষাৎ করবেন। পরে যুক্তরাজ্যের দক্ষিণ এশিয়া, উত্তর আফ্রিকা, জাতিসংঘ ও কমনওয়েলথ বিষয়কমন্ত্রী লর্ড আহমদ প্রধানমন্ত্রীর সঙ্গে সাক্ষাৎ করবেন।\n\nপরদিন ১৭ সেপ্টেম্বর যুক্তরাজ্যের বিরোধীদলীয় এবং লেবার পার্টির নেতা স্যার কেইর স্টারমার প্রধানমন্ত্রীর সঙ্গে সৌজন্য সাক্ষাৎ করবেন। পাশাপাশি প্রধানমন্ত্রী ১৮ সেপ্টেম্বর বাকিংহাম প্যালেসে রাষ্ট্র ও সরকারপ্রধানদের সম্মানে রাজার এক সংবর্ধনায় যোগ দেবেন।\n\n১৯ সেপ্টেম্বর প্রধানমন্ত্রী শেখ হাসিনা ওয়েস্টমিনিস্টার অ্যাবেতে রানি দ্বিতীয় এলিজাবেথের শেষকৃত্যে অংশ নেবেন। একই দিন সন্ধ্যায় বাংলাদেশ বিমানের বিশেষ ফ্লাইটে নিউ ইয়র্কের উদ্দেশে প্রধানমন্ত্রীর লন্ডন ত্যাগ করার কথা রয়েছে।\n\nওই দিন জন এফ কেনেডি আন্তর্জাতিক বিমানবন্দরে প্রধানমন্ত্রীকে স্বাগত জানাবেন যুক্তরাষ্ট্রে নিযুক্ত বাংলাদেশের রাষ্ট্রদূত মুহাম্মদ ইমরান এবং জাতিসংঘে বাংলাদেশের স্থায়ী প্রতিনিধি মুহাম্মদ আব্দুল মুহিত।\n\n২০ সেপ্টেম্বর প্রধানমন্ত্রী শেখ হাসিনা জাতিসংঘ মহাসচিব অ্যান্তনিও গুতেরেসের সংবর্ধনায় যোগ দেবেন। পাশাপাশি তিনি জাতিসংঘ সাধারণ পরিষদের ৭৭তম অধিবেশনের উদ্বোধনী অনুষ্ঠানে অংশ নেবেন। ইউএনএইচসিআরের ফিলিপো গ্রান্ডি এবং স্লোলোভেনিয়ার প্রেসিডেন্ট বরুত পাহোরের সঙ্গে দ্বিপক্ষীয় বৈঠক করবেন তিনি। একই দিন যুক্তরাষ্ট্রের প্রেসিডেন্ট জো বাইডেনের সংবর্ধনায় যোগ দেবেন প্রধানমন্ত্রী।\n\n২১ সেপ্টেম্বর শেখ হাসিনা বাংলাদেশ, বতসোয়ানা ও স্লোভাক প্রজাতন্ত্র এবং জাতিসংঘ আয়োজিত উচ্চ পর্যায়ের টেকসই আবাসন শীর্ষক অনুষ্ঠানে যোগ দেবেন।\n\n২৩ সেপ্টেম্বর প্রধানমন্ত্রী জাতিসংঘ সাধারণ পরিষদের ৭৭তম অধিবেশনে ভাষণ দেবেন। ২৪ সেপ্টেম্বর তিনি প্রবাসী বাংলাদেশিদের নাগরিক সংবর্ধনায় যোগ দেবেন।\n\nসূত্র: বাসস\n\nআরও পড়ুন:",
    "যুক্তরাজ্য আ. লীগের সঙ্গে প্রধানমন্ত্রীর সভা বাতিল": "আজ শনিবার (১৭ সেপ্টেম্বর) লন্ডনের স্থানীয় সময় দুপুর ২টায় যুক্তরাজ্য আওয়ামী লীগের এক সভায় ভার্চুয়ালি যুক্ত হওয়ার কথা ছিল প্রধানমন্ত্রী ও বাংলাদেশ আওয়ামী লীগের সভাপতি শেখ হাসিনার। তবে শেষ মুহূর্তে তা বাতিল করা হয়েছে। রানি দ্বিতীয় এলিজাবেথের শেষকৃত্যের প্রক্রিয়া যেখানে চলছে, এর মধ্যে বড় পরিসরে দলীয় সভা করাটা দলীয় সভাপতি সমীচীন মনে করেননি। এ কারণেই সভা বাতিল করা হয়েছে বলে স্থানীয় নেতারা নিশ্চিত করেছেন।\n\nদুপুর ২টায় সভা শুরুর কথা থাকলেও সকাল সাড়ে ১০টায় সভা বাতিলের খবর জানান যুক্তরাজ্য আওয়ামী লীগের সভাপতি সুলতান মাহমুদ শরীফ ও সাধারণ সম্পাদক সৈয়দ সাজিদুর রহমান ফারুক। লন্ডনের চেশার স্ট্রিটের অট্রিয়াম ভেন্যুতে এ সভা অনুষ্ঠিত হওয়ার কথা ছিল। সকালে সাজিদুর রহমান ফারুক এ প্রতিবেদককে টেক্সট ম্যাসেজ পাঠিয়ে সভাটি বাতিলের খবর জানান।\n\nযুক্তরাজ্য আওয়ামী লীগের সভাপতি সুলতান মাহমুদ শরীফ শনিবার সকাল ৯টার দিকে বাংলা ট্রিবিউনের সঙ্গে আলাপকালে দুপুরের সভায় সাংবাদিকদের যোগ দেওয়ার আহ্বান জানান। সকাল সাড়ে ১০টার দিকে এ প্রতিবেদককে ফোন করে তিনি জানান, আজকের সভাটি হচ্ছে না। এ জন্য তিনি ক্ষমাপ্রার্থী।\n\nযুক্তরাজ্য আওয়ামী লীগের সাংগঠনিক সম্পাদক আব্দুল আহাদ চৌধুরী দুপুর ১১টার দিকে বাংলা ট্রিবিউনকে জানান, স্থানীয় বাঙালি কমিউনিটির বিশিষ্টজন, দলীয় নেতাকর্মীসহ প্রায় ৭০০ জনের আজকের সভায় অংশ নেওয়ার কথা ছিল। কিন্তু রানি দ্বিতীয় এলিজাবেথের ফিউনারেলের মাঝখানে বড় পরিসরে দলীয় সভা করা দলীয় সভানেত্রী সমীচীন মনে করেননি বলেই সভা বাতিল করা হয়েছে।\n\nউল্লেখ্য, প্রধানমন্ত্রী শেখ হাসিনা বৃহস্পতিবার (১৫ সেপ্টেম্বর) লন্ডনে এসে পৌঁছেছেন। রানি দ্বিতীয় এলিজাবেথের শেষকৃত্য ও জাতিসংঘ সাধারণ পরিষদের ৭৭তম অধিবেশনে যোগ দিতে তিনি এখন যুক্তরাজ্য ও যুক্তরাষ্ট্রে সরকারি সফরে রয়েছেন। ১৯ সেপ্টেম্বর প্রধানমন্ত্রী শেখ হাসিনা ওয়েস্টমিনিস্টার অ্যাবেতে রানি দ্বিতীয় এলিজাবেথের শেষকৃত্য অনুষ্ঠানে অংশ নেবেন। একই দিন সন্ধ্যায়, বাংলাদেশ বিমানের বিশেষ ফ্লাইটে নিউইয়র্কের উদ্দেশে প্রধানমন্ত্রী লন্ডন ত্যাগ করবেন।",
    "ব্যবসায় জ্বালানি বিল অর্ধেক করছে যুক্তরাজ্য": "আসন্ন শীতে ব্যবসার ক্ষেত্রে জ্বালানি বিল অর্ধেক করার সিদ্ধান্ত নিয়েছে যুক্তরাষ্ট্র সরকার। আগামী মাস থেকে বাজার মূল্যের চেয়ে ব্যবসায় পাইকারি বিদ্যুৎ ও গ্যাসের দাম অর্ধেক নির্ধারণ করা হবে। ধারণা করা হচ্ছে এতে ব্যবসা-বাণিজ্যে স্বস্তি ফিরবে। তবে সরকারের ব্যয় অস্বাভাবিক বেড়ে যাবে। বুধবার (২১ সেপ্টেম্বর) রয়টার্সের এক প্রতিবেদনে এ তথ্য জানানো হয়।\n\nজানা গেছে, পাইকারি বিদ্যুতের মূল্য প্রতি মেগাওয়াট ঘণ্টা প্রায় ২১১ পাউন্ড ও গ্যাসের মূল্য প্রতি মেগাওয়াট ঘণ্টা ৭৫ পাউন্ড নির্ধারণ করা হবে।\n\nপ্রতিবেদনে বলা হয়, অক্টোবর থেকে আগামী ছয় মাসের জন্য কোম্পানিগুলোর জন্য এ মূল্য নির্ধারণ করা হবে। জ্বালানির মূল্য বেড়ে আকাশচুম্বী হওয়ায় এ পদক্ষেপ নেওয়া হয়েছে।\n\nযুক্তরাজ্যের সরকার জানিয়েছে, হাসপাতাল, স্কুল ও দাতব্য প্রতিষ্ঠানগুলোকেও সুবিধা দেওয়া হবে।\n\nদেশটির অর্থমন্ত্রী কোয়াসি কোয়ার্টেং বলেন, ব্যবসা-চাকরি রক্ষায় ও মূল্যস্ফীতি নিয়ন্ত্রণে আমার পদক্ষেপ নিয়েছি।\n\nকরোনা মহামারির পর রাশিয়া ও ইউক্রেন যুদ্ধকে কেন্দ্র করে ইউরোপে জ্বালানির দাম বেড়ে গেছে অসহনীয়ভাবে। কারণ যুদ্ধের পরই রাশিয়ার ওপর কঠোর নিষেধাজ্ঞা আরোপ করেছে পশ্চিমারা। এরপর পাল্টা ব্যবস্থা হিসেবে ইউরোপে কার্যত গ্যাস সরবরাহ বন্ধ রেখেছে রাশিয়া।\n\nএমএসএম",
    "যুদ্ধে রাশিয়া ক্রমশ পিছিয়ে পড়ছে : যুক্তরাজ্য – DW – 23.09.2022": "যুক্তরাজ্যের গোয়েন্দাবিভাগ একটি রিপোর্টে বলেছে, রাশিয়ার প্রেসিডেন্ট ভ্লাদিমির পুটিন তিন লাখ মানুষকে সেনাবাহিনীতে যোগ দিতে বললেও বাস্তবে তা সম্ভব না-ও হতে পারে। কারণ, পুটিনের এই নির্দেশের পর থেকে রাশিয়া জুড়ে বিক্ষোভ আন্দোলন শুরু হয়েছে।\n\nবস্তুত, পুটিনের ঘোষণার পরেই মস্কো এবং সেন্ট পিটার্সবার্গে তীব্র আন্দোলন শুরু হয়। যুদ্ধবিরোধী সেই আন্দোলনে পুলিশ কড়া ব্যবস্থা নিতে বাধ্য হয়। এখনো পর্যন্ত ১২০০ জন গ্রেপ্তার। দেশের বিভিন্ন প্রান্তে এখনো বিক্ষওভ চলছে। এই পরিস্থিতিতে তিন লাখ মানুষকে নতুন করে সেনা বাহিনীতে পাওয়া কঠিন বলেই মনে করছে যুক্তরাজ্য।\n\nরাশিয়ার বিভিন্ন মানবাধিকার সংগঠনও বিক্ষোভে যোগ দিয়েছে। বিশ্বের কাছে বিক্ষোভের খবর পৌঁছে দিচ্ছে তারা। তাদের মাধ্যমেই একাধিক আন্দোলনের কথা জানা যাচ্ছে।\n\nযুক্তরাজ্যের রিপোর্টে বলা হয়েছে, এতদিন রাশিয়ার সেনাবাহিনীতে স্বেচ্ছায় মানুষ যোগ দিচ্ছিলেন। কিন্তু এখন আর তারা তা চাইছেন না। সে জন্যই পুটিনকে নির্দেশ দিতে হলো। রীতিমতো ডিক্রি জারি করতে হলো। ফলে নতুন মানুষ সেনাবাহিনীতে গেলেও তাতে রাশিয়ার খুব সুবিধা হবে, এমনটা মনে করা হচ্ছে না।\n\nওয়াশিংটনের থিংকট্যাংক ইনস্টিটিউট ফর দ্য স্টাডি অফ ওয়ার একটি পৃথক রিপোর্টে বলেছে, রাশিয়া নতুন সেনা নিয়োগ করলেও শীতকালে ইউক্রেনের দখল করা জমি রক্ষা করতে পারবে বলে তারা মনে করছে না। তাদের বক্তব্য, নতুন সেনারা প্রশিক্ষণপ্রাপ্ত নয়। তারা ওই আবহাওয়ায় দীর্ঘদিন ধরে লড়াই চালাতে পারবে না।\n\nএদিকে বৃহস্পতিবার তার দৈনিক বক্তৃতায় ভলোদিমির জেলেনস্কি বলেছেন, রাশিয়ার মানুষের উচিত এবার প্রতিবাদ করা। এখনো পর্যন্ত ৫৫ হাজার রাশিয়ার সেনার মৃত্যু হয়েছে বলে দাবি করেছেন জেলেনস্কি। আরো মানুষ যোগ দিলে আরো মৃত্যু হবে বলে হুঁশিয়ারি দিয়েছেন তিনি। জেলেনস্কি বলেছেন, চুপ করে থাকাও একরকম সমর্থন করা। রাশিয়ার মানুষের উচিত রাস্তায় নেমে প্রতিবাদে সরব হওয়া। যুদ্ধের বিরুদ্ধে ঐক্যমত্য গড়ে তোলা।\n\nএসজি/জিএইচ (রয়টার্স, এপি, এএফপি, ডিপিএ)",
    "যেভাবে শত নেতার সফর সামাল দেবে যুক্তরাজ্য": "যুক্তরাজ্যের লন্ডনে ওয়েস্টমিনস্টার প্রাসাদের ওয়েস্টমিনস্টার হলে সদ্যঃপ্রয়াত রানি দ্বিতীয় এলিজাবেথকে শ্রদ্ধা জানাতে গতকাল মানুষের দীর্ঘ সারি। ছবি : এএফপি\n\nব্রিটেনের রানির মৃত্যুসংবাদ ঘোষণার পর থেকেই শেষকৃত্যের সঙ্গে যুক্ত নানা আনুষ্ঠানিকতার পালনের মধ্য দিয়ে যেতে হচ্ছে সংশ্লিষ্ট কর্মকর্তাদের। তবে বিশ্বের বিভিন্ন দেশ থেকে শেষশ্রদ্ধা জানাতে লন্ডনে আসা বিশিষ্ট ব্যক্তিদের গ্রহণ, তাঁদের থাকা-খাওয়ার ব্যবস্থা এবং নিরাপত্তা বিধান করার অন্যতম বড় চ্যালেঞ্জিং কাজটি এখনো বাকি।\n\nযুক্তরাজ্য সরকারের একজন কর্মকর্তা প্রচুর বিদেশি অতিথির বিষয়টি সামলানোকে একসঙ্গে ১০০ রাষ্ট্রীয় সফরের আয়োজন করার মতো বলে আখ্যা দিয়েছেন। স্বাভাবিকভাবেই একে ঘিরে ভুলভ্রান্তি ও কূটনৈতিক বিপত্তি ঘটারও প্রবল আশঙ্কা রয়েছে।\n\nবিজ্ঞাপন\n\nতা যাতে না হয়, সে লক্ষ্যে যুক্তরাজ্যের পররাষ্ট্র, উন্নয়ন এবং কমনওয়েলথ দপ্তর গড়ে তুলেছে বিশেষ প্রধান কার্যালয় ‘দ্য হ্যাঙ্গার’। সেখানে একাধিক দল প্রটোকল, সুরক্ষা, যোগাযোগ এবং কূটনৈতিক সম্পর্কের বিষয়গুলো নিয়ে কাজ করছে। তিন শরও বেশি কর্মকর্তাকে তাঁদের দৈনন্দিন দায়িত্ব থেকে সরিয়ে এনে প্রশাসন সামলানোর ভার দেওয়া হয়েছে। কাজ চলছে ২৪ ঘণ্টাই।\n\nযথাযথভাবে আমন্ত্রণপত্র পাঠানো দিয়ে শুরু হয় গুরুত্বপূর্ণ এ আনুষ্ঠানিকতা। নিয়মানুসারে, যুক্তরাজ্যের সঙ্গে কূটনৈতিক সম্পর্ক রয়েছে এমন প্রতিটি রাষ্ট্রের রাষ্ট্র বা সরকারপ্রধানকে আমন্ত্রণ জানাতে হবে। শুধু কিছু বিশেষ ক্ষেত্রে এ নিয়ম খাটবে না।\n\nযেমন—সিরিয়া, ভেনিজুয়েলা ও আফগানিস্তান থেকে কাউকে আমন্ত্রণ জানানো হয়নি। কারণ এ মুহূর্তে দেশগুলোর সঙ্গে যুক্তরাজ্যের কূটনৈতিক সম্পর্ক স্বাভাবিক নয়। ঠিক একই কারণে মিয়ানমার থেকেও কেউ আসছেন না। এ মাসের শুরুতেই এক সাবেক ব্রিটিশ রাষ্ট্রদূতকে কারাগারে পাঠিয়েছে দেশটি।\n\nইউক্রেন পরিস্থিতির আলোকে রাশিয়া ও তার মিত্র বেলারুশ থেকেও কাউকে আমন্ত্রণ জানানো হয়নি। অন্যদিকে ইরান, নিকারাগুয়া এবং উত্তর কোরিয়াকে শুধু জ্যেষ্ঠ কূটনীতিক পাঠাতে বলা হয়েছে। আমন্ত্রণ পাওয়া ব্যক্তিরা শুধু আরেকজন অতিথি আনার সুযোগ পাচ্ছেন। সাবেক সরকারপ্রধানরা আমন্ত্রণ পাননি।\n\nনিয়মের ব্যতিক্রম দেখা যাবে শুধু ১৪টি কমনওয়েলথ দেশের ক্ষেত্রে, যেখানে এখনো যুক্তরাজ্যের রাজাই নিয়মতান্ত্রিক রাষ্ট্রপ্রধান। ওই দেশগুলো নিজেদের প্রধানমন্ত্রী, গভর্নর জেনারেল এবং হাইকমিশনার পাঠাতে পারবে। তাঁরা প্রত্যেকে সঙ্গে একজন করে অতিথি আনতে পারবেন এবং আরো ১০ জনকে আমন্ত্রণ জানানোর সুযোগ পাবেন।\n\nবৃহস্পতিবারের মধ্যে আমন্ত্রিতদের নিজ নিজ আসার তথ্য নিশ্চিত করতে হয়েছে। রানির অন্ত্যেষ্টিক্রিয়ায় ঠিক কারা কারা আসছেন, তা এখনো প্রকাশ না করা হলেও যাঁরা আগামী রবিবার লন্ডনে পা রাখবেন, তাঁরা বাকিংহাম প্রাসাদে রাজার অভ্যর্থনা পাবেন। চাইলে রানির কফিনেও শ্রদ্ধা জানাতে পারবেন তাঁরা।\n\nযুক্তরাজ্যের সঙ্গে বিশ্বের মোট ১৮৫টি দেশের কূটনৈতিক সম্পর্ক রয়েছে। ফলে ধারণা করা হচ্ছে, প্রায় ৩৭০ জন বিশ্বনেতা আসবেন শ্রদ্ধা জানাতে। এ ছাড়া ইউরোপীয় রাজপরিবারগুলোর অনেক প্রতিনিধি থাকবেন। সময়ের স্বল্পতা ও নিরাপত্তাগত কারণে একসঙ্গে এত মানুষকে পৃথক বাহনে সফর করতে দেওয়া সম্ভব হচ্ছে না যুক্তরাজ্যের পক্ষে। আর তাই বেশির ভাগ নেতাকেই বলা হয়েছে, পশ্চিম লন্ডনের নিরাপদ একটি স্থানে জড়ো হতে। সেখান থেকে বিলাসবহুল বাসে চড়ে সফর করতে হবে তাঁদের।\n\nবাসের মতো বড় গাড়িতে একাধিক রাজা, সম্রাট এবং সরকারপ্রধানদের চড়ার বিষয়টি নিয়ে অনেকে যে আপত্তি তোলেননি, তা নয়। কিন্তু তাতে কান দেওয়ার সময় নেই ব্রিটিশ কর্মকর্তাদের। তবে এ ক্ষেত্রে কিছু ব্যতিক্রম থাকবে। মার্কিন প্রেসিডেন্ট জো বাইডেন নিজের সাঁজোয়া গাড়ি ‘বিস্ট’-এই সফর করবেন। পৃথক গাড়িতে থাকবেন ইসরায়েলি প্রেসিডেন্টও।\n\nঅতিথিদের বসার ক্ষেত্রেও সতর্ক থাকবেন কর্মকর্তারা। তালিকা চূড়ান্ত না হওয়া পর্যন্ত আসন বিন্যাস ঠিক করা হবে না বলেই জানিয়েছেন এক কর্মকর্তা। কূটনৈতিক দুর্ঘটনা রোধে ভিন্ন ভিন্ন রাংকের দোহাই দিয়ে কিছু রাষ্ট্রকে আসন বিন্যাসে আলাদা রাখার পরিকল্পনাও রয়েছে তাঁদের। সূত্র : বিবিসি।",
    "ইউক্রেনকে বড় সহায়তার ঘোষণা যুক্তরাজ্যের প্রধানমন্ত্রীর": "যুক্তরাজ্যেরপ্রধানমন্ত্রী লিজ ট্রাস জাতিসংঘের সম্মেলনে ইউক্রেনকে ২.৩ বিলিয়ন পাউন্ড দেওয়ার প্রতিশ্রুতি দেবেন। ২০২২ এবং ২০২৩ সালে এ অর্থ খরচ করা হবে। এর মাধ্যমে রাশিয়ার বিরুদ্ধে ইউক্রেনকে যুক্তরাজ্য যে সহায়তা দেওয়ার ঘোষণা দিয়েছিল সেটি দ্বিগুণ হতে যাচ্ছে।\n\nখারকিভ থেকে রুশ সেনাদের হটিয়ে দেওয়ার পর ব্রিটিশ প্রধানমন্ত্রী এক বিবৃতিতে বলেছেন, সাম্প্রতিক সময়ে ইউক্রেনের সেনাদের সাফল্য অনুপ্রেরণামূলক।\n\nতিনি বিবৃতিতে আরও বলেছেন, ইউক্রেনের সেনাদের প্রতি আমার বার্তা হলো: আপনাদের প্রত্যেকটি পদক্ষেপের ঠিক পেছনে থাকবে যুক্তরাজ্য। আপনাদের নিরাপত্তা আমাদের নিরাপত্তা।\n\nএদিকে রাশিয়া ফেব্রুয়ারিতে যখন ইউক্রেনে হামলা করে তখন লিজ ট্রাস ছিলেন যুক্তরাজ্যের পররাষ্ট্রমন্ত্রী। তিনি ওই সময়ই ইউক্রেনের জন্য অনেক দৌঁড়ঝাপ করেছেন।\n\nসেপ্টেম্বরে লিজ ট্রাস যখন প্রধানমন্ত্রী হন তখনই বোঝা গিয়েছিল ইউক্রেনে যুক্তরাজ্যের সহায়তা বাড়বে। প্রধানমন্ত্রী হওয়ার মাত্র ১৫ দিনের মধ্যেই ইউক্রেনকে বড় ধরনের সহায়তার ঘোষণা দিলেন তিনি।\n\nসূত্র: আল জাজিরা\n\n",
    "বিএনপির ৩ কর্মীর মৃত্যুতে উদ্বিগ্ন যুক্তরাজ্য : রবার্ট": "ভোলা ও নারায়ণগঞ্জে পুলিশের গুলিতে বিএনপির তিনকর্মী নিহত হওয়ার ঘটনায় গভীর উদ্বেগ প্রকাশ করেছেন বাংলাদেশে নিযুক্ত যুক্তরাজ্যের হাইকমিশনার রবার্ট ডিকসন।\n\nআজ বুধবার দুপুরে হাইকমিশনার তার বাসায় বিএনপির একটি প্রতিনিধি সঙ্গে বৈঠক করেন। পরে এক টুইট বার্তায় তিনি এই উদ্বেগের কথা জানান।\n\nবিএনপি নেতারা জানান, দেশব্যাপী চলমান বিক্ষোভ কর্মসূচিতে ক্ষমতাসীনদের হামলা এবং পুলিশের গুলিতে তিন নেতাকে নিহত হওয়ার ঘটনার সার্বিক চিত্র রবার্ট ডিকসনকে জানান তারা।\n\nবিজ্ঞাপন\n\nবিএনপির প্রতিনিধি দলে ছিলেন মহাসচিব মির্জা ফখরুল ইসলাম আলমগীর, স্থায়ী কমিটির সদস্য আমীর খসরু মাহমুদ চৌধুরী, সাংগঠনিক সম্পাদক শামা ওবায়েদ ও বৈদেশিক সম্পর্ক বিষয় কমিটির সদস্য তাবিথ আউয়াল।\n\nজানা গেছে, ঘণ্টাব্যাপী বৈঠকে বিএনপির নেতারা দেশের বিভিন্ন জায়গায় বিএনপির কর্মসূচিতে হামলার বিষয়টি তুলে ধরেন বলে জানান বৈঠকে উপস্থিত এক নেতা। তিনি বলেন, তারা ইকমিশনারকে জানান, বিএনপি জনসম্পৃক্ততামূলক ইস্যুতে কর্মসূচি পালন করছে। কিন্তু সরকারি দল ও পুলিশ এ সব কর্মসূচিতে বিনা উসকানিতে হামলা চালাচ্ছে।\n\nবৈঠক শেষে যুক্তরাজ্য হাইকমিশন ফেসবুক বার্তা ও রবার্ট ডিকসনের টুইট বার্তায় বলেন, সাম্প্রতিক রাজনৈতিক বিষয়ে তারা আলোচনা করেছেন। যুক্তরাজ্য রাজনৈতিক দল ও আইন-শঙ্খলাবাহিনীর সদস্যের সঙ্গে ঘটে যাওয়া সাম্প্রতিক সহিংসতায় বিশেষ করে ভোলা ও নারায়ণগঞ্জে তিন বিএনপি জন কর্মী নিহত হওয়ার ঘটনায় খুবই উদ্বিগ্ন।\n\nডিকসন রাজনৈতিক দলগুলোকে সংযত থাকার এবং সহিংসতার বদলে সংলাপকে বেছে নেওয়ার আহ্বান জানান।",
    "রানির শেষকৃত্য, স্তব্ধ যুক্তরাজ্য": "ব্রিটেনের রানি দ্বিতীয় এলিজাবেথের আজ সোমবার (১৯ সেপ্টেম্বর) শেষকৃত্য অনুষ্ঠিত হতে যাচ্ছে। এর মধ্য দিয়ে দেশটিতে ১০ দিনের জাতীয় শোকের সমাপ্তি ঘটবে। বর্তমানে ওয়েস্টমিনস্টার হলে রানির কফিন রাষ্ট্রীয় মর্যাদায় শায়িত আছে। এর আগে রানির কফিনে শ্রদ্ধা জানাতে হাজার হাজার মানুষ দীর্ঘ লাইনে অপেক্ষা করেছেন। বহু মানুষ প্রচণ্ড ঠান্ডার মধ্যেও রাস্তায় দীর্ঘ সময় অপেক্ষা করে শ্রদ্ধা জানিয়েছেন রানিকে।\n\n\n\nরানিকে শ্রদ্ধা জানাতে আসা অনেকেই কান্নায় ভেঙ্গে পড়েছেন বলে প্রতিবেদনে বলা হয়েছে। এছাড়া রানির শেষকৃত্যের শেষদিনেও হাজার হাজার মানুষ লন্ডনের রাস্তায় তাঁবু টেনে রাত জেগে অপেক্ষা করছেন।\n\nআজ শোকযাত্রার সঙ্গে ওয়েস্টমিনস্টার অ্যাবে থেকে রানির মরদেহ নিয়ে যাওয়া হবে লন্ডনের ওয়েলিংটন আর্চে। ধারণা করা হচ্ছে, এই পথজুড়ে হাজার হাজার লোকের সমাগম হবে। তারা রানিকে শেষবারের মতো শ্রদ্ধা জানাবেন।\n\nএদিকে রানির শেষকৃত্য অনুষ্ঠান ঘিরে দেশটিতে কঠোর ব্যবস্থা নেওয়া হয়েছে। রানির রাষ্ট্রীয় শেষকৃত্যে হওয়ায় অনুসরণ করা হচ্ছে প্রটোকলের কঠোর নিয়ম। তারই অংশ হিসেবে মোতায়েন থাকছে ১০ হাজার সেনা।\n\nরানির শেষকৃত্যের আয়োজনে বিভিন্ন দেশের সম্রাট, বাদশাহ, রাজা-রানি, রাষ্ট্রপতি ও প্রধানমন্ত্রীসহ ২ হাজার অতিথির উপস্থিতির আশা করা হচ্ছে।\n\nএর আগে গত শনিবার দেশটির কর্তৃপক্ষ সতর্ক করে, এখানে আসা শোকার্ত মানুষকে ১৭ ঘণ্টা অপেক্ষা করতে হবে। তারপরও মানুষকে শ্রদ্ধা জানানো থেকে বিরত রাখা যায়নি। ইংল্যান্ডের সাবেক ফুটবল অধিনায়ক ডেভিড বেকহামও রানিকে শ্রদ্ধা জানানোর জন্য প্রায় ১২ ঘণ্টা লাইনে দাঁড়িয়ে ছিলেন। তিনি সাদা শার্ট ও কালো টাই পরিহিত ছিলেন।\n\nজনগণের ধৈর্যের প্রতি সম্মান জানিয়ে রাজা তৃতীয় চার্লস ও প্রিন্স উইলিয়াম এলিজাবেথের কফিনের পাশে অপেক্ষমাণ মানুষদের ধন্যবাদ জানাতে সেখানে এক অঘোষিত পরিদর্শন করেছিলেন।\n\nগত ৮ সেপ্টেম্বর স্কটল্যান্ডে বালমোরাল এস্টেটে ৯৬ বছর বয়সী এলিজাবেথ সিংহাসনে আরোহণের ৭০ বছর পর মারা যান।",
    "লন্ডনে প্রধানমন্ত্রীকে যুক্তরাজ্য আ.লীগের শুভেচ্ছা": "এ সময় অন্যদের মধ্যে উপস্থিত ছিলেন- যুক্তরাজ্য আওয়ামী লীগের উপদেষ্টামণ্ডলীর চেয়ারম্যান শামসুদ্দিন খান, সিনিয়র সহ-সভাপতি জালাল উদ্দীন, সহ-সভাপতি অধ্যাপক আবুল হাশেম, সহ-সভাপতি হরমুজ আলী, যুগ্ম-সম্পাদক নঈম উদ্দীন রিয়াজ, মারুফ আহমেদ চৌধুরী, সাংগঠনিক সম্পাদক আব্দুল আহাদ চৌধুরী প্রমুখ।\n\nবাংলানিউজটোয়েন্টিফোর.কম'র প্রকাশিত/প্রচারিত কোনো সংবাদ, তথ্য, ছবি, আলোকচিত্র, রেখাচিত্র, ভিডিওচিত্র, অডিও কনটেন্ট কপিরাইট আইনে পূর্বানুমতি ছাড়া ব্যবহার করা যাবে না।",
    "‘পারমাণবিক হুমকির মুখেও ইউক্রেনের পাশে থাকবে যুক্তরাজ্য’": "ইউক্রেনের রাশিয়ার পারমাণবিক হামলার সংক্রান্ত যে কোনো পরিস্থিতিতে দেশটির পাশে থাকবে যুক্তরাজ্য। তুরস্কের বার্তা সংস্থা আনাদোলু এজেন্সিকে দেয়া এক সাক্ষাৎকারে এমনটা জানিয়েছেন যুক্তরাজ্যের পররাষ্ট্রমন্ত্রী জেমস ক্লেভারলি।\n\nসাক্ষাৎকারে ক্লেভারলি বলেন, আমরা দেখতে পাচ্ছি ভ্লাদিমির পুতিন ক্রমাগতভাবে বিপদজ্জনক হুমকি প্রদান করে যাচ্ছেন। এটি তার (ভ্লাদিমির পুতিন) এবং বিশ্ববাসীর বুঝা উচিত যে আমরা ইউক্রেনের পাশে কাঁধে কাঁধ মিলিয়ে অবস্থান করব। কারণ, তারা আগ্রাসনের বিপক্ষে নিজেদের মাতৃভূমিকে রক্ষা করছে।\n\nগতকাল এক টেলিভিশন ভাষণে পুতিন জানান, ইউক্রেনে রুশ হামলা জোরদার করার জন্য সেনা সমাবেশ করা হবে। এর পাশাপাশি তিনি পারমাণবিক হামলারও ইঙ্গিত প্রদান করেছন। এসময় ইউক্রেনের দখলকৃত অঞ্চলগুলোতে গণভোট আয়োজন করার কথাও জানান পুতিন।\n\nপুতিনের এমন পদক্ষেপের বিরোধিতা করে ক্লেভারলি বলেন, অতিরিক্ত সেনা সমাবেশ করার দ্বারা এটি বুঝা যায় যে ইউক্রেনের রাশিয়ার অবৈধ ও বিনা উস্কানিতে শুরু হওয়া যুদ্ধ তার (ভ্লাদিমির পুতিন) পরিকল্পনা অনুসারে অগ্রসর হচ্ছে না। এসময় ইউক্রেন থেকে সেনা প্রত্যাহারের জন্য পুতিনের প্রতি আহ্বান জানান ব্রিটিশ পররাষ্ট্রমন্ত্রী।\n\nতিনি বলেন, পুতিন হয়তো আশা করেছিলেন কয়েক সপ্তাহের মধ্যেই পুরো ইউক্রেন দখল করে নিতে পারবেন তিনি। তবে এখন আমরা দেখতে পাচ্ছি দেশটির পূর্বাঞ্চলে ইউক্রেনের সেনারা প্রবলভাবে প্রতিরোধ গড়ে তুলছে এবং রাশিয়ার সেনাদের পিছু হটতে বাধ্য করছে।\n\nসাক্ষাৎকারে ইউক্রেনে রুশ অধিকৃত অঞ্চলে গণভোট আয়োজনের তীব্র নিন্দা জানান ক্লেভারলি। তিনি বলেন, এ ধরণের কোনো ভোট আয়োজনের বৈধতা ও নিরপেক্ষতা নেই। এতে পূর্ব ইউক্রেনের জনগণের আসল চাহিদা ফুটে উঠবে না। বরং এ ধরনের অর্থহীন গণভোট আয়োজন করার পিছনে সময় ও শক্তি ব্যয় না করে রাশিয়ার উচিত সৈন্য প্রত্যাহার করে নেওয়া। ইউক্রেনের ভূমি ইউক্রেনীয়ানদের নিকট ফেরত দেওয়া উচিত। তাদের নিজেদের দেশকে পুনর্গঠন করার সুযোগ দেওয়া উচিত।\n\nব্রিটিশ এ রাজনীতিবিদ জানান, পশ্চিমা অবরোধের কারণে রাশিয়ার খাদ্য, সার ও অ্যামোনিয়া রপ্তানিতে কোনো প্রকার প্রভাব ফেলছে না। যদিও মস্কোর এ ব্যাপারে সবসময়ই বৈশ্বিক খাদ্য সংকটের জন্য পশ্চিমা দেশগুলোর দেওয়া অবরোধকে দায়ী করে আসছে। এ সময় খাদ্য সংকটকে অস্ত্র হিসেবে ব্যবহার করছেন পুতিন এমন অভিযোগও তোলেন ক্লেভারলি।",
    "রানি এলিজাবেথের সময় যুক্তরাজ্যের প্রধানমন্ত্রী ছিলেন যারা": "১৯৫৭ সাল থেকে ১৯৬৩ সাল পর্যন্ত যুক্তরাজ্যের প্রধানমন্ত্রী ছিলেন হ্যারল্ড ম্যাকমিলান। ১৯৬৩–৬৪ সালে এ পদে আসেন অ্যালেক ডগলাস–হোম। দুজনই কনজারভেটিভ পার্টির নেতা ছিলেন। এরপর ১৯৬৪ সালে যুক্তরাজ্যের প্রধানমন্ত্রী হন লেবার নেতা হ্যারল্ড উইলসন। ১৯৭০ সালে উইলসনের স্থলাভিষিক্ত হন কনজারভেটিভ পার্টির নেতা এডওয়ার্ড হিথ। তিনি ১৯৭৪ সাল পর্যন্ত প্রধানমন্ত্রী ছিলেন।\n\nহিথের পর ১৯৭৪ সালে যুক্তরাজ্যের প্রধানমন্ত্রী পদে আবারও আসেন লেবার নেতা হ্যারল্ড উইলসন। দুই বছর পর তাঁর স্থলাভিষিক্ত হন একই দলের জেমস ক্যালাঘান। তিনি ১৯৭৯ সাল পর্যন্ত সরকারপ্রধান ছিলেন। একই বছর যুক্তরাজ্যের সরকারপ্রধানের দায়িত্ব পান মার্গারেট থ্যাচার। তিনি যুক্তরাজ্যের প্রথম নারী প্রধানমন্ত্রী। কনজারভেটিভ পার্টির নেতা থ্যাচারের ১১ বছরের প্রধানমন্ত্রিত্ব শেষে ১৯৯০ সালে এ পদে বসেন জন মেজর। কনজারভেটিভ পার্টির নেতা মেজর ১৯৯০ থেকে ১৯৯৭ সাল পর্যন্ত যুক্তরাজ্যের সরকারপ্রধান ছিলেন।",
    "কমনওয়েলথ বৃত্তি পেতে কী করবেন": "কমনওয়েলথ বৃত্তি ২০২৩-এর জন্য দরখাস্ত আহ্বান করেছে বাংলাদেশ বিশ্ববিদ্যালয় মঞ্জুরি কমিশন (ইউজিসি)। যুক্তরাজ্যে ফুলফ্রি স্কলারশিপ নিয়ে স্নাতকোত্তর ও পিএইচডি করতে ইচ্ছুক বাংলাদেশি শিক্ষার্থীরা আবেদন করতে পারবেন। আবেদনপত্র জমা দেওয়া যাবে আগামী ১২ অক্টোবর পর্যন্ত।\n\nযুক্তরাজ্য সরকারের কমনওয়েলথ বৃত্তি বিশ্বের সবচেয়ে সম্মানজনক বৃত্তিগুলোর মধ্যে অন্যতম। এর শুরু হয় ১৯৮৩ সালে। এ প্রোগ্রামের অর্থায়ন করে ডিপার্টমেন্ট অব ইন্টারন্যাশনাল ডেভেলপমেন্ট (ডিএফআইডি)। এখন পর্যন্ত প্রায় ৩৫ হাজার শিক্ষার্থী কমনওয়েলথ বৃত্তি ও ফেলোশিপ পেয়েছেন। প্রতিবছর প্রায় দেড় হাজার শিক্ষার্থীকে এ বৃত্তি দেওয়া হয়। কমনওয়েলথের আওতাধীন হওয়ায় বাংলাদেশি শিক্ষার্থীরা আবেদন করতে পারবেন। সাধারণত, নিম্ন ও মধ্যম আয়ের দেশগুলোর শিক্ষার্থীদের যুক্তরাজ্যের বিভিন্ন বিশ্ববিদ্যালয়ে বৃত্তির মাধ্যমে মাস্টার্সে পড়াশোনা করার সুযোগ করে দেয় কমনওয়েলথ বৃত্তি।\n\nআগ্রহী প্রার্থীরা আগামী ১২ অক্টোবরের মধ্যে ইউজিসি বরাবর আবেদন করতে পারবেন। কয়েকটি ধাপ পেরিয়ে প্রার্থীরা চূড়ান্তভাবে এ বৃত্তির জন্য নির্বাচিত হয়ে থাকেন।",
    "প্রধানমন্ত্রী যুক্তরাজ্য যাবেন বৃহস্পতিবার": "",
    "চিটাগাং চেম্বার-যুক্তরাজ্য পোর্টস মাউথ বিজনেস অ্যাসোসিয়েশনের সমঝোতা স্মারক": "চিটাগাং চেম্বার এবং যুক্তরাজ্যের পোর্টস মাউথ বাংলাদেশ বিজনেস অ্যাসোসিয়েশনের মধ্যে এক সমঝোতা স্মারক গতকাল শনিবার ওয়ার্ল্ড ট্রেড সেন্টারস্থ চেম্বার কার্যালয়ে স্বাক্ষরিত হয়েছে। দ্বিপাক্ষিক সহযোগিতা, তথ্য ও অভিজ্ঞতা বিনিময়ের মাধ্যমে উভয় অঞ্চলের বাণিজ্যিক সম্পর্ক উন্নয়নে সহায়তা এবং সংশ্লিষ্ট ব্যবসায়ীদের সহযোগিতার লক্ষ্যে একসাথে কাজ করার উদ্দেশ্যে এ সমঝোতা স্বাক্ষরিত হয়।\n\nসমঝোতা স্বাক্ষর উপলক্ষে আয়োজিত সংক্ষিপ্ত অনুষ্ঠানে বক্তব্য রাখেন চিটাগাং চেম্বারের সিনিয়র সহ-সভাপতি তরফদার মো. রুহুল আমিন, পোর্টস মাউথ বাংলাদেশ বিজনেস অ্যাসোসিয়েশনের চেয়ারম্যান রাজা আলী, চেম্বার পরিচালক অঞ্জন শেখর দাশ।\n\nচেম্বার সিনিয়র সহ-সভাপতি তরফদার মো. রুহুল আমিন বলেন, দেশের প্রধান সমুদ্র বন্দর চট্টগ্রামে অবস্থিত। এ বন্দর দিয়ে পরিচালিত হয় দেশের ৯০ শতাংশের অধিক আমদানি-রফতানি কার্যক্রম। এখানে গড়ে তোলা হচ্ছে দেশের সবচেয়ে বড় অর্থনৈতিক অঞ্চল বঙ্গবন্ধু শেখ মুজিবুর রহমান শিল্প নগর। ওয়ান টাউন টু সিটি গড়ে তোলা হচ্ছে কর্ণফুলী টানেলকে ঘিরে। তাই ভৌগোলিক সুবিধা কাজে লাগিয়ে যুক্তরাজ্যের ব্যবসায়ীদের চট্টগ্রাম বিনিয়োগের আহবান জানান তিনি। পাশাপাশি পোর্টস মাউথ বাংলাদেশ বিজনেস অ্যাসোসিয়েশনের সাথে চিটাগাং চেম্বারের এই সমঝোতা উভয় দেশের অর্থনৈতিক সম্পর্ক জোরদার করতে সচেষ্ট হবে বলে আশাবাদ ব্যক্ত করেন চেম্বারের সিনিয়র সহ-সভাপতি।\n\nপোর্টস মাউথ বাংলাদেশ বিজনেস এসোসিয়েশনের চেয়ারম্যান রাজা আলী বলেন, বন্দর সুবিধার কারণে দুই অঞ্চলের মধ্যে অনেক সাদৃশ্য রয়েছে।\n\nএই সমঝোতা স্মারকের মাধ্যমে উভয় ব্যবসায়ী সম্প্রদায়ের মধ্যে একটি ব্যবসায়িক সম্পর্ক গড়ে উঠবে। পোর্টস মাউথে উন্মুক্ত বন্দর ব্যবস্থার সুবিধা কাজে লাগিয়ে বাংলাদেশী বিনিয়োগকারীদের সেখানে বিনিয়োগের আহবান জানান তিনি।",
    "রাশিয়া, বেলারুশ ও মিয়ানমারকে আমন্ত্রণ জানায়নি যুক্তরাজ্য": "রানি এলিজাবেথের শেষকৃত্য অনুষ্ঠান\n\nআগামী সোমবার ব্রিটেনের রানি দ্বিতীয় এলিজাবেথের রাষ্ট্রীয় শেষকৃত্য অনুষ্ঠিত হবে। সেই অনুষ্ঠানে রাশিয়া, বেলারুশ ও মিয়ানমারের কোনো প্রতিনিধিকে আমন্ত্রণ জানায়নি যুক্তরাজ্য। মঙ্গলবার ব্রিটিশ সরকারের কার্যালয় হোয়াইট হলের একটি সূত্র এ তথ্য জানিয়েছে।\n\nইউক্রেনে হামলাকে কেন্দ্র করে যুক্তরাজ্য ও এর পশ্চিমা মিত্ররা বিশ্বমঞ্চে রাশিয়া ও তার মিত্র বেলারুশকে বিচ্ছিন্ন করতে চাইছে। এ জন্য রাশিয়ার বিরুদ্ধে অর্থনৈতিক নিষেধাজ্ঞা ছাড়াও বেশ কিছু পদক্ষেপ গ্রহণ করেছে যুক্তরাজ্য ও এর মিত্ররা।\n\nএদিকে মিয়ানমারের রোহিঙ্গা জনগোষ্ঠীর ওপর নৃশংসতা চালিয়েছে দেশটির সামরিক বাহিনী। এ ছাড়া নির্বাচিত সু চি সরকারকে ক্ষমতাচ্যুত করায় মিয়ানমারের জান্তা সরকারের কর্মকর্তাদের ওপর যুক্তরাজ্যের নিষেধাজ্ঞা জারি রয়েছে।\n\nবিবিসি জানায়, সোমবার লন্ডনে রানির শেষকৃত্যে ৫০০ জনের বেশি বিদেশি অতিথি উপস্থিত থাকবেন। এরই মধ্যে বিশ্বের অধিকাংশ দেশের রাষ্ট্রপ্রধানকে আমন্ত্রণ জানানো হয়েছে। যুক্তরাজ্যের সঙ্গে কূটনৈতিক সম্পর্ক রয়েছে, এমন সব দেশের নেতাকে আমন্ত্রণ জানানো হচ্ছে। এ অনুষ্ঠানে মার্কিন প্রেসিডেন্ট জো বাইডেন ও তাঁর স্ত্রী ফার্স্ট লেডি জিল বাইডেন এবং কানাডা, অস্ট্রেলিয়া ও নিউজিল্যান্ডের প্রধানমন্ত্রীরা অনুষ্ঠানে উপস্থিতির বিষয়টি নিশ্চিত করেছেন। এর মধ্য দিয়ে রানির শেষকৃত্য ঘিরে দেশটিতে অন্যতম বৃহৎ কূটনৈতিক জমায়েত হতে যাচ্ছে।\n\nগত বৃহস্পতিবার স্কটল্যান্ডের বালমোরাল প্রাসাদে মারা যান রানি দ্বিতীয় এলিজাবেথ। তাঁর বয়স হয়েছিল ৯৬ বছর।\n\nগত সোমবার যুক্তরাজ্যের প্রধানমন্ত্রী লিজ ট্রাসের এক মুখপাত্র বলেন, ১৮ সেপ্টেম্বর জাতীয়ভাবে রানি দ্বিতীয় এলিজাবেথের স্মরণে এক মিনিট নীরবতা পালন করবে যুক্তরাজ্য। পরদিন ১৯ সেপ্টেম্বর বেলা ১১টায় লন্ডনের ওয়েস্টমিনস্টার অ্যাবেতে রানি দ্বিতীয় এলিজাবেথের রাষ্ট্রীয় অন্ত্যেষ্টিক্রিয়া হবে।\n\nমঙ্গলবার সন্ধ্যায় রানির মরদেহ আকাশপথে লন্ডনের বাকিংহামে প্যালেসে আনা হয়। সেখান থেকে রানির কফিনটি ওয়েস্টমিনস্টার হলে রাখা হবে। অন্ত্যেষ্টিক্রিয়ার আগে চার দিন রানির মরদেহ সেখানে রাখা হবে। এ সময় সর্বসাধারণ রানির কফিন দেখার সুযোগ পাবে। তাঁর প্রতি শ্রদ্ধা জানাতে পারবে।",
    "যুক্তরাজ্য বিএনপি’র সাধারণ সম্পাদকের জগন্নাথপুরের বাড়িতে দুর্বৃত্তদের আগুন": "সুনামগঞ্জের জগন্নাথপুরে যুক্তরাজ্য বিএনপি’র সাধারণ সম্পাদক কয়ছর এম আহমদের বাড়িতে রাতের আঁধারে আগুন দিয়েছে দুর্বৃত্তরা। বুধবার রাত ১২টার দিকে পূর্ব ভবানীপুর (ছিলিমপুর) এলাকায় এ ঘটনা ঘটে। উপজেলা যুবদলের আহ্বায়ক আবুল হাশিম ডালিম বলেন, কয়ছর এম আহমদ রাজনৈতিক প্রতিহিংসামূলক মিথ্যা মামলার কারণে দীর্ঘ ১২ বছর ধরে দেশ আসতে পারছেন না। বর্তমানে তিনি রাজনৈতিক ছায়ায় যুক্তরাজ্যে রয়েছেন। সেই সঙ্গে টানা তিনবারের মতো যুক্তরাজ্য বিএনপি’র সাধারণ সম্পাদকের দায়িত্ব পালন করছেন। রাজনৈতিক কারণে এ অগ্নিকাণ্ডের ঘটনা ঘটতে পারে বলে ধারণা করছেন যুবদলের এ নেতা। এ ব্যাপারে জগন্নাথপুর থানা ভারপ্রাপ্ত কর্মকর্তা (ওসি) মিজানুর রহমান বলেন, খবর পাওয়ার সঙ্গে সঙ্গে পুলিশ ঘটনাস্থল পরিদর্শন করে। এ ঘটনায় কোনো হতাহত বা ক্ষয়ক্ষতি হয়নি। এখনো কোনো লিখিত অভিযোগ পাইনি। তবে পুলিশ মূল ঘটনা জানতে কাজ করে যাচ্ছে।",
    "কঠিন পরীক্ষায় যুক্তরাজ্য": "যুক্তরাজ্যের বিদায়ী প্রধানমন্ত্রী বরিস জনসন। ক্ষমতা ছাড়ার আগে উত্তরসূরির জন্য তিনি রেখে যাচ্ছেন দ্বন্দ্ব-বিভেদ আর বিভক্তিতে ভরা একটি দেশ। দ্য ইকোনমিস্টের জরিপ ও অর্থনৈতিক পরিসংখ্যানের বিশ্লেষণ বলছে, এই মুহূর্তে এগিয়ে থাকা লিজ ট্রাস অথবা তার প্রতিদ্বন্দ্বী ঋষি সুনাক, আগামী সপ্তাহে যেই প্রধানমন্ত্রীর চেয়ারে বসবেন, তাকে ১৯৭০ সালের পর থেকে সবচেয়ে কঠিন রাজনৈতিক পরীক্ষার মুখোমুখি হতে হবে।\n\nযুক্তরাজ্যে আগামী অক্টোবর মাসে গার্হস্থ্য জ্বালানি বিল চোখে জল আনার পর্যায়ে বাড়তে চলেছে, যা পরিশোধ করতে হিমশিম খেতে হবে বহু ব্রিটিশ নাগরিককে। দেশটিতে গত জুলাই মাসে ভোগ্যপণ্যের বার্ষিক মূল্যস্ফীতি ১০ দশমিক ১ শতাংশে পৌঁছেছে, যখন প্রকৃত মজুরি কমছে ২০ বছরের মধ্যে দ্রুততম হারে।\n\nব্যাংক অব ইংল্যান্ড ১৯৯০ সালের পর থেকে দ্রুততম হারে সুদ বাড়াচ্ছে, যার ফলে ঋণ নেওয়ার খরচ বেড়ে যাচ্ছে। যদিও বেকারত্বের হার কম, তবু অনেক অর্থনীতিবিদ একটি মন্দার আশঙ্কা করছেন, যা অন্তত এক বছর বা তারও বেশি স্থায়ী এবং শিগগির শুরু হবে। এগুলো অবশ্যই নতুন ব্রিটিশ প্রধানমন্ত্রীর দৃষ্টিভঙ্গিকে প্রভাবিত করবে। কিন্তু কীভাবে? নতুন নেতার সামনে ‘জরুরি’ হিসেবে চিহ্নিত অর্থনৈতিক সমস্যার পাহাড় রাজনৈতিক সমস্যাকেও বোঝায়। ক্ষমতাসীন কনজারভেটিভ পার্টি প্রধান বিরোধী দল লেবার পার্টির চেয়ে জনসমর্থনে ১০ শতাংশ পয়েন্টে পিছিয়ে রয়েছে, যা ১৯৭০ সালে রেকর্ড রাখা শুরুর পর থেকে সর্বোচ্চ ঘাটতি।\n\nইকোনমিস্টের বিশ্লেষণ বলছে, ক্ষমতাসীন দল ও বিরোধী দলের মধ্যে জরিপ ব্যবধানের প্রায় এক-পঞ্চমাংশ অর্থনৈতিক মৌলিক পরিবর্তনের মাধ্যমে ব্যাখ্যা করা যেতে পারে। উদাহরণস্বরূপ, প্রকৃত মজুরিতে প্রতি ১ শতাংশ পয়েন্ট পতনের সঙ্গে শাসক দল জরিপে ১ শতাংশ পয়েন্ট হারানোর সম্পর্ক রয়েছে। এবার যুক্তরাজ্যের নতুন প্রধানমন্ত্রী সাধারণ ভোটাররা নন, বেছে নিচ্ছেন ক্ষমতাসীন কনজারভেটিভ পার্টির মাত্র ১ লাখ ৬০ হাজার সদস্য। সবশেষ ১১ ব্রিটিশ প্রধানমন্ত্রীর (এডওয়ার্ড হিথের পর থেকে) মধ্যে সাধারণ নির্বাচনে জয়ী না হয়েই ডাউনিং স্ট্রিটে প্রবেশ করা ষষ্ঠ প্রধানমন্ত্রী হবেন লিজ ট্রাস অথবা ঋষি সুনাক।\n\nক্ষমতালাভের পর সরকারপ্রধান হিসেবে কনজারভেটিভদের নতুন নির্বাচনী ম্যান্ডেট দেওয়া এবং বরিস জনসনের বিশৃঙ্খল শাসন থেকে দূরত্ব তৈরির জন্য একটি আগাম নির্বাচনের ডাক দিতে পারেন নতুন প্রধানমন্ত্রী। কিন্তু বর্তমান পরিস্থিতি মোটেও তার পক্ষে নয়। রাজনৈতিক পরামর্শক সংস্থা ইলেক্টোরাল ক্যালকুলাসের প্রধান মার্টিন ব্যাক্সটার মনে করেন, যুক্তরাজ্যে যদি আগামীকাল নির্বাচন দেওয়া হয়, তাহলে লেবার পার্টি ১৬ আসনের সংখ্যাগরিষ্ঠতা পাবে। তাই নতুন কনজারভেটিভ প্রধানমন্ত্রী বিচক্ষণ হলে নিজেদের নির্বাচনী মেয়াদ শেষ না হওয়া পর্যন্ত নতুন নির্বাচন দেওয়া থেকে বিরতই থাকবেন। দেশটিতে আপাতত ২০২৫ সালের জানুয়ারি মাসের আগে সাধারণ নির্বাচনের বাধ্যবাধকতা নেই।\n\nআর ক্রমবর্ধমান জ্বালানি বিলের বাস্তবতায় জরিপে কনজারভেটিভদের ব্যবধান আরও প্রশস্ত হতে পারে। ইকোনমিস্টের ধারণা, ব্যাংক অব ইংল্যান্ডের দুর্বল অর্থনৈতিক পূর্বাভাস যদি সঠিক প্রমাণিত হয়, তাহলে আগামী শরতের মধ্যেই লেবার পার্টির চেয়ে ১৫ শতাংশ পয়েন্টে পিছিয়ে পড়বে কনজারভেটিভরা। সেই সময় প্রধানমন্ত্রীর জন্য নির্বাচনী ভাবনা হবে ভয়াবহ। ২০১০ সালে যুক্তরাজ্যের অর্থনীতি ঠিক করার প্রতিশ্রুতি দিয়ে ক্ষমতায় এসেছিল কনজারভেটিভরা। আজ ১২ বছর পরে এখনো তা সংস্কারের দরকার হচ্ছে।",
    "যুক্তরাষ্ট্রকে নিয়ে মূল্যস্ফীতি মোকাবিলা করবে যুক্তরাজ্য": "মূলত জ্বালানির দাম বেড়ে যাওয়ার কারণে যুক্তরাজ্যে মূল্যস্ফীতি আকাশ ছুঁয়েছে। রাশিয়ার কাছ থেকে জ্বালানি না কেনার নীতিগত সিদ্ধান্তের কারণে দেশটিতে জ্বালানির দাম হু হু করে বাড়ছে। এমনকি আসন্ন শীতকালে দেশটির অনেক মানুষ জ্বালানির ব্যয় নির্বাহ করতে গিয়ে দরিদ্র হয়ে যাবেন, এমন আশঙ্কাও করা হচ্ছে। এই পরিস্থিতিতে সরকারের বিরুদ্ধে অন্যদের অভিযোগ, তারা মানুষের জন্য তেমন কিছু করছে না।\n\nবস্তুত ইংল্যান্ড এখন প্রধানমন্ত্রীবিহীন। সাবেক প্রধানমন্ত্রী বরিস জনসন পদত্যাগ করেছেন। আগামী ৫ সেপ্টেম্বর দেশটির নতুন প্রধানমন্ত্রী নির্বাচিত হবেন। সাবেক অর্থমন্ত্রী ঋষি সুনাক ও লিজ ট্রাস প্রধানমন্ত্রী হওয়ার দৌড়ে আছেন। উভয়ই অঙ্গীকার করেছেন, নির্বাচিত হলে জনগণের কষ্ট লাঘবে তাঁরা ব্যবস্থা নেবেন।\n\nকিন্তু গত এক-দেড় মাসে সরকারের নিশ্চুপ থাকা নিয়ে সরব হয়েছেন বিরোধীরা। ট্রেড ইউনিয়ন নেতা ফ্রান্সেস ও’ গ্রাডি জাহাবির যুক্তরাষ্ট্র সফর নিয়ে বিস্ময় প্রকাশ করেছেন। বিবিসির টুডে অনুষ্ঠানে তিনি বলেছেন, ‘শুনলাম, ট্রেড ইউনিয়নের নেতারা তাঁর সঙ্গে সাক্ষাৎ করবেন, কিন্তু আমার মনে হয়, শ্রমজীবী মানুষের প্রতিনিধিদের সঙ্গে তাঁর দেখা করা উচিত ছিল...যাঁরা অন্তত মূল্যস্ফীতির সাপেক্ষে মজুরি বৃদ্ধির দাবি করে আসছেন।’\n\nজানা গেছে, জাহাবি আর্থিক সেবায় সহযোগিতার জন্য নিউইয়র্কের ব্যাংকারদের সঙ্গে আলোচনা করবেন। এরপর ইউক্রেনকে সহযোগিতা, বৈশ্বিক অর্থনৈতিক পূর্বাভাস ও জ্বালানিনিরাপত্তা নিয়ে আলোচনা করতে ওয়াশিংটনে যাবেন।\n\nবিবিসিকে জাহাবি বলেন, ‘এসব বৈশ্বিক চাপ বৈশ্বিক উদ্যোগের মাধ্যমে মোকাবিলা করতে হবে। আরও মজবুত ও ন্যায্য অর্থনীতি গড়তে আমি যুক্তরাষ্ট্রের সঙ্গে মিলিতভাবে কাজ করতে আগ্রহী।’",
    "বাংলাদেশে শিশুদের জন্য সাড়ে ৫৪ মিলিয়ন পাউন্ড বিনিয়োগ করবে যুক্তরাজ্য": "ব্রিটিশ ডেপুটি হাইকমিশনার জাভেদ প্যাটেল বলেছেন, সকল শিশুর জন্য ১২ বছরের মানসম্পন্ন শিক্ষা নিশ্চিত করাই যুক্তরাজ্যের দারিদ্র্য মোকাবিলা, লিঙ্গ সমতা বৃদ্ধি, অর্থনৈতিক প্রবৃদ্ধি বৃদ্ধি ও সংঘাত কমানোর লক্ষ্য বাস্তবায়নের মূল কেন্দ্রবিন্দুতে রয়েছে। তিনি বলেছেন, ‘বাংলাদেশে, আমরা শিশুদের; বিশেষ করে মেয়েদের ও প্রান্তিক শিশুদের শিক্ষার উন্নতির জন্য আগামী আট বছরে ৫৪ দশমিক ৫ মিলিয়ন পাউন্ড পর্যন্ত বিনিয়োগ করব।’\n\nডেপুটি হাইকমিশনার পুরোপুরি বিশ্বাস করেন যে, খেলাধুলা একটি শিশুর শিক্ষার অবিচ্ছেদ্য অংশ। ‘বর্তমানে আন্তর্জাতিক মঞ্চে বাংলাদেশের প্রতিনিধিত্ব করা মেয়েদের ফুটবল দলের পাশে দাঁড়াতে পেরে আমরা গর্বিত।’\n\nতিনি বৃহস্পতিবার মেয়েদের ফুটবল দলের জন্য একটি বিদায় অনুষ্ঠানের আয়োজন করেন, যারা শিগগিরই কাতারে অনুষ্ঠিত স্ট্রিট চাইল্ড ফুটবল বিশ্বকাপে বাংলাদেশের প্রতিনিধিত্ব করবে।\n\nএই দলটি এমন শিশুদের নিয়ে গঠিত, যাদের সবাইকে রাস্তা থেকে উদ্ধার করা হয়েছিল এবং তারা এখন ঢাকার স্থানীয় শিক্ষা ও অর্থনৈতিক উন্নয়ন সংস্থা (এলইইডিও) পিস হোমে বসবাস করছে।\n\nএলইইডিও হলো ২০০০ সালে গঠিত একটি অলাভজনক ও স্বেচ্ছাসেবী উন্নয়ন সংস্থা। এলইইডিও-এর লক্ষ্য- শিক্ষা, আশ্রয়কেন্দ্র ও জীবনধারা সহায়তার ব্যবস্থার মাধ্যমে দুর্বল পথশিশুদের রক্ষা করা এবং তাদের মূলধারার সম্পৃক্ত হতে সহায়তা করা।\n\nঅনুষ্ঠানে অংশগ্রহণকারী এসব তরুণ অতিথিরা তাদের রাস্তায় থাকার সময়ের গল্পগুলো ভাগ করে নেন এবং অন্যান্য অসহায় শিশুদের ভবিষ্যত উন্নত করতে অতিথিদের কাছে আবেদন করেন।\n\nবাংলাদেশ অনূর্ধ্ব-১৯ জাতীয় ফুটবল দলের দু’খেলোয়াড় আকলিমা খাতুন ও হালিমা আক্তারের সাথে দেখা করার এবং তাদের আসন্ন বড় এই ম্যাচ সম্পর্কে পেশাদার খেলোয়াড়দের সাথে কথা বলার সুযোগ পেয়ে তারা উচ্ছ্বসিত।\n\nএ সময় তারা তাদের ফুটবলের দক্ষতা দেখায় এবং ব্রিটিশ ডেপুটি হাইকমিশনারকে একটি ‘কিপি-আপপি’ প্রতিযোগিতার জন্য চ্যালেঞ্জ জানায়!\n\nঅনুষ্ঠানে আরো উপস্থিত ছিলেন- বাংলাদেশ ফুটবল ফেডারেশনের সহ-সভাপতি কাজী নাবিল আহমেদ ও বাংলাদেশ ফুটবল ফেডারেশনের সাধারণ সম্পাদক আবু নাঈম প্রমুখ।\n\nএলইইডিও-এর নির্বাহী পরিচালক ফরহাদ হোসেন বলেন, রাস্তার বিপদ থেকে সবচেয়ে অরক্ষিত শিশুদের রক্ষা করার জন্য তাদের সবাইকে একসাথে তাদের আওয়াজ তুলতে হবে যাতে তারা একটি উন্নত বাংলাদেশ তৈরি করতে পারে।\n\nতিনি বলেন, ইএনসিআরসি অনুসারে সকল শিশুরই মর্যাদার সাথে বেঁচে থাকার অধিকার রয়েছে। ‘আমি ব্রিটিশ হাইকমিশনকে ধন্যবাদ জানাতে চাই এলইইডিও-এর সাথে এই অনুষ্ঠানটি আয়োজন করার জন্য।’\n\nসূত্র : ইউএনবি",
    "ইরানের বিক্ষোভ : যুক্তরাজ্য ও নরওয়ের রাষ্ট্রদূতদের তলব করেছে ইরান": "মাহসা আমিনির মৃত্যুর পর ব্রিটেনে ইরানি নারীদের সাথে সংহতি প্রকাশ করছে প্রতিবাদকারীরা। (ছবি : রয়টার্স)\n\nইরানে পুলিশ হেফাজতে তরুণীর মৃত্যুতে দেশব্যাপী বিক্ষোভের ব্যাপারে হস্তক্ষেপ এবং গণমাধ্যমে প্রতিকূল খবর প্রকাশের বিষয়ে ব্যাখ্যা দিতে ব্রিটিশ এবং নরওয়েজিয়ান রাষ্ট্রদূতদের তলব করেছে ইরান। আধাসরকারি বার্তা সংস্থা আইএসএনএ রবিবার এ তথ্য জানিয়েছে। খবর রয়টার্সের।\n\n২২ বছর বয়সী কুর্দী তরুণী মাহসা আমিনির অন্ত্যেষ্টিক্রিয়ায় এক সপ্তাহেরও বেশি আগে শুরু হওয়া বিক্ষোভ ইতিমধ্যে সারা দেশে ছড়িয়ে পড়েছে এবং কয়েক বছরের মধ্যে ইরানের সবচেয়ে বড় আন্দোলনে পরিণত হয়েছে।\n\nবিজ্ঞাপন\n\nইরানের রাষ্ট্রীয় টেলিভিশনের তথ্য অনুসারে বিক্ষোভে ৪১ জন নিহত হয়েছে। এ ছাড়াও বিক্ষোভের ভিডিও ও ছবি ছড়িয়ে পড়া রোধ করতে দেশটির ইন্টারনেট ও মোবাইল পরিষেবা সীমিত করা হয়েছে বলে জানিয়েছেন বিক্ষোভকারীরা।\n\nএদিকে প্রেসিডেন্ট ইব্রাহিম রাইসি বলেছেন, ইরান মতপ্রকাশের স্বাধীনতা নিশ্চিত করেছে এবং তিনি আমিনির আটক ও মৃত্যুর তদন্তের নির্দেশ দিয়েছেন।\n\nতিনি আরও বলেছেন, 'বিশৃঙ্খলার কাজ' অগ্রহনযোগ্য এবং ইরান অবশ্যই সিদ্ধান্তমূলকভাবে অস্থিরতাকে মোকাবেলা করবে।\n\nইরানের পররাষ্ট্র মন্ত্রণালয় লন্ডন ভিত্তিক ফার্সি ভাষার গণমাধ্যম আইএসএনএ বার্তা সংস্থার 'শত্রু চরিত্রের' প্রতিক্রিয়া জানাতে শনিবার ব্রিটেনের রাষ্ট্রদূতকে তলব করেছে। এবং নরওয়েজিয়ান রাষ্ট্রদূতকেও দেশটির পার্লামেন্ট স্পিকারের 'হস্তক্ষেপবাদী অবস্থান' ব্যাখ্যা করার জন্য তলব করা হয়েছে। নরওয়েজিয়ান রাষ্ট্রদূত টুইটারেও বিক্ষোভকারীদের প্রতি সমর্থন প্রকাশ করেছেন।\n\nউল্লেখ্য, আমিনির মৃত্যু ইরানে ব্যক্তিগত স্বাধীনতার উপর বিধিনিষেধ, নারীদের জন্য কঠোর পোষাক নীতি এবং অর্থনৈতিক নিষেধাজ্ঞাসহ বিভিন্ন ইস্যুতে ক্ষোভের জন্ম দিয়েছে।\n\n২০১৯ সালে সর্বশেষ জ্বালানীর দাম নিয়ে দেশটিতে বিক্ষোভ হয়েছিল। তারপর এটিই ইরানের সবচেয়ে বড় বিক্ষোভ। রয়টার্স জানিয়েছে, বিক্ষোভকারীদের মধ্যে প্রায় দেড় হাজার জন নিহত হয়েছে। এটি ইসলামিক প্রজাতন্ত্রের ইতিহাসে অভ্যন্তরীণ অস্থিরতার সবচেয়ে রক্তক্ষয়ী লড়াই।\n\nসূত্র : রয়টার্স।",
    "জুলাইয়ে যুক্তরাজ্যের অর্থনীতি ধীরগতিতে বেড়েছে": "",
    "সেনা সমাবেশের অর্থ– রাশিয়ার আক্রমণ ব্যর্থ হচ্ছে: যুক্তরাজ্য ও ইইউ": "নিউ ইয়র্কে চলমান জাতিসংঘের ৭৭ তম সাধারণ অধিবেশনে সভার পর যুক্তরাজ্যের প্রধানমন্ত্রী লিজ ট্রাস এবং ইউরোপীয় কমিশনের প্রেসিডেন্ট উরসুলা ভন দার লিয়েন ইউক্রেনে রাশিয়ার কর্মকাণ্ডের তীব্র নিন্দা জানিয়েছেন। যৌথ এক বিবৃতিতে তারা বলেছেন, রাশিয়ার আক্রমণ ব্যর্থ হচ্ছে–সেনাসমাবেশ তার লক্ষণ।\n\nবিবৃতিতে আরও বলা হয়, এটা রাশিয়ার দুর্বলতার বিবরণ। যতক্ষণ প্রয়োজন ইউক্রেনে তারা (যুক্তরাজ্য ও ইউরোপীয় ইউনিয়ন) সহায়তা করবে বলেও বিবৃতিতে উল্লেখ করা হয়।\n\nবিডিপ্রতিদিন/কবিরুল",
    "মিয়ানমারে যুক্তরাজ্যের সাবেক রাষ্ট্রদূতের কারাদণ্ড": "মিয়ানমারে যুক্তরাজ্যের সাবেক রাষ্ট্রদূত ভিকি বোম্যান ও তার স্বামীকে এক বছর করে কারাদণ্ড দিয়েছেন দেশটির সামরিক আদালত। খবর সিএনএন।\n\nসংবাদমাধ্যমের খবরে জানা যায়, বোম্যানের বিরুদ্ধে ভিসা আইন লঙ্ঘন এবং তার স্বামীর বিরুদ্ধে তাকে মিয়ানমারে থাকতে সহায়তা করার অভিযোগ আনা হয়। গেল সপ্তাহে মিয়ানমারের ইয়াঙ্গুন থেকে গ্রেফতার করা হয় তাদের।\n\nতেইন লিন ও ভিকি বোম্যান বিয়ে করার পর তারা লন্ডনে চলে যান। এর পর ২০১৩ সালে তারা আবারও ইয়াঙ্গুনে ফিরে আসেন।\n\nজানা যায়, বোম্যান ২০০২ থেকে ২০০৬ সাল পর্যন্ত মিয়ানমারে যুক্তরাজ্যের রাষ্ট্রদূত হিসেবে কাজ করেন। তার স্বামী একজন বার্মিজ শিল্পী এবং সাবেক রাজবন্দি।\n\nরাষ্ট্রদূত হিসেবে দায়িত্ব পালনের আগে ভিকি বোম্যান ১৯৯০ সাল থেকে ১৯৯৩ সাল পর্যন্ত ব্রিটিশ দূতাবাসে সেকেন্ড সেক্রেটারি ছিলেন।\n\nবোম্যান বর্তমানে ইয়াঙ্গুনে ‘মিয়ানমার সেন্টার ফর রেসপন্সিবল বিজনেস’ (এমসিআরবি) পরিচালনা করে আসছেন।\n\nযুক্তরাজ্য সম্প্রতি মিয়ানমারে সামরিক বাহিনী সংশ্লিষ্ট ব্যবসায় নতুন নিষেধাজ্ঞা আরোপের সিদ্ধান্ত জানায়। পাশাপাশি আন্তর্জাতিক বিচার আদালতে মিয়ানমারের বিরুদ্ধে চলা মামলায় যোগ দেওয়ার ঘোষণা দেয়। এর পরই জান্তা সরকার বোম্যানকে গ্রেফতার করে।\n\nইয়াঙ্গুনে এই দম্পতির যেমন বাড়ি রয়েছে, তেমনি শান প্রদেশেও তাদের বাড়ি আছে। সেখান থেকে ফেরার পর গত সপ্তাহে তাদের গ্রেফতার করা হয়। জান্তা সরকার বলছে, শান প্রদেশে যে তাদের থাকার অনুমতি রয়েছে, তা দেখাতে ব্যর্থ হওয়ায় এই দম্পতিকে গ্রেফতার করা হয়েছে।\n\nএদিকে, সাবেক ব্রিটিশ রাষ্ট্রদূতের সাজার নিন্দা জানিয়েছে জাতিসংঘ।",
    "যুক্তরাজ্যের শামিমাকে সিরিয়ায় পাচারে কানাডার গোয়েন্দা: বিবিসি": "বাংলাদেশি বংশোদ্ভূত শামিমা বেগম যুক্তরাজ্য থেকে এক কানাডিয়ান গোয়েন্দার সহায়তায় ইসলামিক স্টেট (আইএস) গোষ্ঠীর হয়ে যুদ্ধ লড়তে সিরিয়ায় গিয়েছিলেন।\n\nবুধবার বিবিসিতে প্রকাশিত এক প্রতিবেদনে এমন দাবিই করা হয়েছে।\n\nযুক্তরাজ্যের সংবাদ মাধ্যমটি বলছে, তারা যেসব নথি দেখতে পেয়েছে, সেখানে মোহাম্মদ আল রশিদ নামের ওই কানাডিয়ান এজেন্ট দাবি করেছেন, তিনি শামিমা বেগমের পাসপোর্টের তথ্যসহ আইএসের হয়ে যুদ্ধ করতে পাচার করা অন্যান্য ব্রিটিশ নাগরিকের তথ্য কানাডা সরকারকে জানিয়েছিলেন।\n\nশামিমার ব্রিটিশ নাগরিকত্ব বাতিলের বৈধতা চ্যালেঞ্জ করছেন তার আইজীবীরা, তারা যুক্তি দেখাচ্ছেন যে এই কিশোরী মানব পাচারের শিকার হয়েছিলেন।\n\n‘নিরাপত্তা ইস্যু’কে কারণ দেখিয়ে বিবিসির কাছে এ বিষয়ে কোনো মন্তব্য করতে রাজি হয়নি কানাডা ও যুক্তরাজ্য সরকার।\n\n২০১৫ সালে শামিমার বয়স ছিল ১৫ বছর, যখন তিনি লন্ডনের আরও দুই স্কুলছাত্রী খাদিজা সুলতানা (১৬) ও আমিরা আব্বাসির (১৫) সঙ্গে সিরিয়া যান আইএসে যোগ দেওয়ার জন্য।\n\nইস্তাম্বুলের প্রধান বাস স্টেশনে এই কিশোরীরা আল রশিদের সঙ্গে দেখা করেন। রশিদ তাদেরকে আইএস নিয়ন্ত্রিত সিরিয়ায় ঢুকতে সহায়তা করেছিল।\n\nআইএসের বিরুদ্ধে গঠিত আন্তর্জাতিক জোটের অংশ হিসেবে কাজ করা একটি সংস্থার একজন জ্যেষ্ঠ গোয়েন্দা কর্মকর্তা বিবিসিকে নিশ্চিত করেছেন যে আইএসের জন্য মানব পাচার করার সময় কানাডার গোয়েন্দা সংস্থাকে তথ্য দিয়েছিলেন রশিদ।",
    "একসঙ্গে প্রশিক্ষণ নিলেন যুক্তরাজ্য সুইডেন ও ফিনল্যান্ডের": "সামরিক প্রশিক্ষণ নিচ্ছেন যুক্তরাজ্য, সুইডেন ও ফিনল্যান্ডের সেনারা। ছবি : বিবিসি\n\nইউক্রেনে যুদ্ধ অব্যাহত থাকার মধ্যে একসঙ্গে সামরিক প্রশিক্ষণ নিয়েছে যুক্তরাজ্য, সুইডেন ও ফিনল্যান্ডের সশস্ত্র বাহিনী। উত্তর ফিনল্যান্ডে এই প্রশিক্ষণ অনুষ্ঠিত হয়েছে। গত সোমবার থেকে শুক্রবার পর্যন্ত চলে প্রশিক্ষণ।\n\nযুক্তরাজ্যের প্রতিরক্ষা মন্ত্রণালয় বলেছে, ‘ভিজিল্যান্ট নাইফ’ নামের এই সামরিক প্রশিক্ষণ তিন দেশের সশ্রস্ত্র বাহিনীকে যুদ্ধে আরো কার্যকর হতে সাহায্য করবে।\n\nবিজ্ঞাপন\n\nস্ক্যান্ডিনেভিয়া অঞ্চলের অতি শীতল আবহাওয়ায় যুদ্ধ অভিজ্ঞতা বাড়াতে এই প্রশিক্ষণ ব্রিটিশ সেনাদের জন্য অমূল্য সুযোগ বলে মন্তব্য করেছেন ব্রিটিশ প্রতিরক্ষামন্ত্রী বেন ওয়ালেস।\n\nবেন ওয়ালেস বলেন, ‘ইউরোপে যুদ্ধ চলছে, আন্তর্জাতিক অংশীদারি জোরদার করা এখন আগের চেয়ে অনেক বেশি গুরুত্বপূর্ণ। আমরা ফিনল্যান্ড ও সুইডেনের ন্যাটোতে যোগ দেওয়ার আবেদনকে স্বাগত জানাই। আমরা একসঙ্গে প্রশিক্ষণ চালিয়ে যাব, যাতে নিরাপত্তা চ্যালেঞ্জ মোকাবেলা করতে প্রস্তুত থাকি। ’\n\nবিদায়ি ব্রিটিশ প্রধানমন্ত্রী বরিস জনসন গত মে মাসে সুইডেন এবং ফিনল্যান্ডের সঙ্গে পারস্পরিক নিরাপত্তা চুক্তি স্বাক্ষর করেন। চুক্তি অনুযায়ী, স্ক্যান্ডিনেভীয় এই দুই দেশ সংকটে যুক্তরাজ্যকে সহায়তা করবে। নিয়মানুসারে, নতুন সদস্য নেওয়ার জন্য সব বিদ্যমান ন্যাটো সদস্য রাষ্ট্রের অনুমোদনের প্রয়োজন পড়ে। ন্যাটোর ৩০ সদস্যের মধ্যে ২৩টি রাষ্ট্র এরই মধ্যে সুইডেন ও ফিনল্যান্ডের সদস্য পদের আবেদনে অনুমোদন দিয়েছে। সূত্র : বিবিসি",
    "যুক্তরাজ্যে ২ বছর স্থির থাকবে গৃহস্থালি জ্বালানি বিল": "জীবনযাত্রার ঊর্ধ্বমুখী ব্যয়ে লাগাম টানতে গৃহস্থালি পর্যায়ে দুই বছরের জন্য জ্বালানি বিল ‘ফ্রিজ’ (স্থির) করলেন ব্রিটিশ প্রধানমন্ত্রী লিজ ট্রাস। ক্ষমতাগ্রহণের দুদিন পরেই যুক্তরাজ্যের অর্থনীতি সচল রাখতে একঝাঁক জরুরি ব্যবস্থার পরিকল্পনা ঘোষণা করেছেন তিনি। এতে দুই বছরের জন্য গৃহস্থালি জ্বালানি বিল স্থির রাখার পাশাপাশি রয়েছে উত্তর সাগরে তেল-গ্যাসের জন্য আরও ড্রিলিং এবং বিতর্কিত ফ্র্যাকিং প্রযুক্তি ব্যবহারে নিষেধাজ্ঞা প্রত্যাহারের মতো বেশ কিছু গুরুত্বপূর্ণ পদক্ষেপ। খবর এএফপির।\n\nইউক্রেন যুদ্ধের জেরে রাশিয়া থেকে সরবরাহ কমে যাওয়ায় যুক্তরাজ্যে চলমান জ্বালানি সংকটের কারণে আগামী মাস থেকে গৃহস্থালি পর্যায়ে গ্যাস ও বিদ্যুতের দাম ৮০ শতাংশ বাড়াতে চলেছে ব্রিটিশ সকার। দেশটিতে মূল্যস্ফীতি এরই মধ্যে ১০ শতাংশ ছাড়িয়ে গেছে, যা বিগত চার দশকের মধ্যে সর্বোচ্চ। এরপরে জ্বালানি বিল আরও বাড়লে সাধারণ জনগণ মারাত্মক বিপদে পড়বে বলে আশঙ্কা করা হচ্ছে।\n\nট্রাস বলেছেন, অস্বাভাবিক চ্যালেঞ্জ মোকাবিলায় অস্বাভাবিক পদক্ষেপ প্রয়োজন হয়। নিশ্চিত করতে হবে, যুক্তরাজ্য যেন আর কখনো এমন পরিস্থিতিতে না পড়ে।\n\nব্রিটিশ সরকারের ধারণা, তাদের নতুন জ্বালানি বিল প্রকল্পের জন্য কয়েক হাজার কোটি পাউন্ড খরচ হতে পারে। তবে এটি অর্থনীতিতে ‘উল্লেখযোগ্য সুবিধা’ দেবে বলে মনে করছেন দেশটির প্রধানমন্ত্রী ও অর্থমন্ত্রী। এক বিবৃতিতে তারা বলেছেন, এতে মূল্যস্ফীতি চার থেকে পাঁচ শতাংশ পয়েন্ট কমে যাবে।\n\nট্রাস ঘোষণা দিয়েছেন, আগামী দুই বছর যুক্তরাজ্যে গৃহস্থালি পর্যায়ে বার্ষিক জ্বালানি বিল সর্বোচ্চ ২ হাজার ৫০০ পাউন্ডে (২৯০০ মার্কিন ডলার প্রায়) স্থির থাকবে। এটি গত অক্টোবরে পরিকল্পিত সীমার চেয়ে অন্তত এক হাজার পাউন্ড কম।\n\nএছাড়া ব্যবসাপ্রতিষ্ঠান, দাতব্য সংস্থা, শিক্ষাপ্রতিষ্ঠান, হাসপাতালের মতো অ-গৃহস্থালি জ্বালানি গ্রাহকদের জন্য বিল স্থির থাকবে ছয় মাস।\n\nবিশ্লেষকদের ধারণা, ট্রাসের এই পরিকল্পনা বাস্তবায়নে ১০ হাজার কোটি পাউন্ডের বেশি খরচ হতে পারে। এটি যুক্তরাজ্যের করোনাকালীন ছুটি কর্মসূচিকেও ছাড়িয়ে যাবে।\n\nকেএএ/",
    "ইউক্রেনীয় পাল্টা হামলায় ‘লোকবল সংকটে’ পড়বে রাশিয়া: যুক্তরাজ্য": "যুক্তরাজ্যের প্রতিরক্ষা মন্ত্রণালয় ধারণা করছে, ইউক্রেনের দক্ষিণাঞ্চলীয় খেরসনে লোকবল সংকটে পড়তে পারে রাশিয়ার সেনাবাহিনী। মঙ্গলবার ইউক্রেন যুদ্ধের পর্যালোচনায় এই ধারণার কথা তুলে ধরা হয়েছে। এমন সময় যুক্তরাজ্য এ ধারণার কথা তুলে ধরলো যখন খেরসনকে রুশ দখলমুক্ত করতে ইউক্রেন পাল্টা হামলা শুরু করার দাবি করেছে। মার্কিন সাময়িকী নিউজউইক এখবর জানিয়েছে।\n\nগত কিছুদিন ধরে ইউক্রেন রুশ দখলকৃত খেরসনের সেতু, ক্রিমিয়া থেকে আসা রুশ সাপ্লাই লাইনে হামলা চালাচ্ছে। সোমবার ইউক্রেনীয় কর্মকর্তারা দাবি করেছেন, যুক্তরাষ্ট্রের সরবরাহকৃত হিমার্স ক্ষেপণাস্ত্র ব্যবস্থা দিয়ে রুশ লক্ষ্যবস্তুতে সফলভাবে হামলা চালানো হচ্ছে।\n\nইউক্রেনীয় প্রেসিডেন্ট ভলোদিমির জেলেনস্কিও অঙ্গীকার করেছেন, রাশিয়ার কাছ থেকে ক্রিমিয়া ও খেরসনকে পুনরুদ্ধার করা হবে। ২০১৪ সালে কৃষ্ণসাগরীয় উপত্যকা দখল করেছিল রাশিয়া।\n\nসোমবার ইউক্রেন দাবি করেছে, তাদের সেনাবাহিনী রাশিয়ার প্রতিরক্ষা লাইন ভেঙে দিয়েছে। তবে রাশিয়া দাবি করেছে, তারা ইউক্রেনীয় সেনাদের আক্রমণ সফলভাবে প্রতিহত করেছে এবং ইউক্রেন অনেক সেনা হারিয়েছে।\n\nস্বতন্ত্রভাবে নিউজউইক কোনও পক্ষের দাবির সত্যতা যাচাই করে নিশ্চিত করতে পারেনি।\n\nমঙ্গলবার দৈনিক গোয়েন্দা তথ্য হালনাগাদে ব্রিটেনের প্রতিরক্ষা মন্ত্রণালয় জানিয়েছে, সোমবার সকালে ইউক্রেনে দক্ষিণাঞ্চলে ইউক্রেনীয় সশস্ত্রবাহিনীর বেশ কয়েকটি ব্রিগেড সম্মুখসারিতে কামানের উপস্থিতি বাড়িয়েছে।\n\nমন্ত্রণালয় দাবি করেছে, আগস্টের শুরু থেকে ডনিপ্রো নদীর তীরে রাশিয়া নিজেদের মোতায়েনকৃত সেনাদের সংখ্যা খুব বেশি বাড়ায়নি। খেরসনে রুশ ইউনিটগুলো লোকবল সংকটে পড়তে পারে এবং তারা ডনিপ্রোর ফেরি ও পন্টুন সেতু দিয়ে ভঙ্গুর সরবরাহের ওপর নির্ভরশীল।",
    "যুক্তরাজ্যে বিএনপির প্রতিষ্ঠাবার্ষিকী পালিত": "যুক্তরাজ্য বিএনপির পক্ষ থেকে জাতীয়তাবাদী দল বিএনপির ৪৪তম প্রতিষ্ঠাবার্ষিকী উপলক্ষে আলোচনা সভা অনুষ্ঠিত হয়েছে বুধবার ৩১ আগস্ট লন্ডন সময় রাত ১০টা বাংলাদেশ সময় রাত ৩টা যুক্তরাজ্যের বিভিন্ন শহর থেকে বিএনপি ও সহযোগী সংগঠনের কয়েকশ নেতাকর্মী আলোচনা সভায় অংশগ্রহণ করেন।\n\nআলোচনা সভায় যুক্তরাজ্য বিএনপির সভাপতি এম এ মালেকের সভাপতিত্বে ও সাধারণ সম্পাদক এম কয়সর আহমদের পরিচালনায় প্রধান অতিথি হিসেবে উপস্থিত ছিলেন বিএনপির ভারপ্রাপ্ত চেয়ারম্যান তারেক রহমান।\n\nএছাড়াও বক্তব্য রাখেন বিএনপির আন্তর্জাতিকবিষয়ক সম্পাদক মাহিদুর রহমান, সাবেক এমপি ও মৌলভীবাজার জেলা বিএনপির সভাপতি এম নাসের রহমান, ব্যারিস্টার নাসির উদ্দিন আহমেদ অসীম, ইউকে বিএনপির যূগ্ম সম্পাদক পারভেজ মল্লিক, স্বেচ্ছাসেবক দলের আন্তর্জাতিক বিষয়ক সম্পাদক নাসির আহমেদ শাহিন, ইউকে যুবদলের সভাপতি রহিম উদ্দিন, সাবেক ছাত্রনেতা অ্যাডভোকেট মো. আমির হোসাইন মানিক ও মো. মোখিমিন প্রমুখ বক্তব্য রাখেন।\n\n৪৪তম প্রতিষ্ঠাবার্ষিকী আলোচনা সভায় এসে উপস্থিত ছিলেন মো. আবুবাক্কার সিদ্দিক, এএ ওয়াহিদুল ইসলাম, নন্দন কুমার দে, মো. সেলিম রেজা, আবদুল আলিম, নিয়াজ মোর্শেদ, নোমান হোসাইন, শহীদুল ইসলাম, শামসুল হক সুমন, মো. মুরাদ হোসেন, মোহাম্মদ মনসুর উদ্দিন, কামরুল আহসান রাসেল, মো. মাহফুজ আহমেদ, মো. খায়রুল আলম, জামিল চৌধুরী, মোহাম্মদ ফাহিদুল আলম, মো. শাহাদাত হোসাইন, রাজু আহমেদ, মোহাম্মদ আল আমিন ও মো. শাহরিয়ার ওয়াহিদ প্রমুখ।",
    "এই প্রথম যুক্তরাজ্যের শীর্ষ ৪ মন্ত্রণালয়ে অশ্বেতাঙ্গ আধিপত্য": "এবিএন/জনি/জসিম/জেডি\n\nযুক্তরাজ্যের ইতিহাসে প্রথমবার কোনো সরকারের মন্ত্রিসভায় সবচেয়ে গুরুত্বপূর্ণ চার মন্ত্রণালয়ের শীর্ষপদগুলোতে বসছেন অশ্বেতাঙ্গরা। নবনির্বাচিত ব্রিটিশ প্রধানমন্ত্রী লিজ ট্রাসের মন্ত্রিসভায় ঘটেছে এমন অভূতপূর্ব ঘটনা। ক্ষমতাগ্রহণের পরপরই যুক্তরাজ্যের নতুন অর্থমন্ত্রী হিসেবে কোয়াসি কোয়ার্টেংকে নিয়োগ দিয়েছেন ট্রাস। এর ফলে কোয়ার্টেং হচ্ছেন দেশটির ইতিহাসে প্রথম কৃষ্ণাঙ্গ অর্থমন্ত্রী। ১৯৬০-এর দশকে ঘানা থেকে যুক্তরাজ্যে পাড়ি জমিয়েছিলেন তার বাবা-মা।একইদিন প্রথম কৃষ্ণাঙ্গ পররাষ্ট্রমন্ত্রীও পেয়েছে যুক্তরাজ্য। গুরুত্বপূর্ণ এই পদে জেমস ক্লেভারলিকে নিয়োগ দিয়েছেন লিজ ট্রাস। তার মায়ের জন্ম সিয়েরা লিওনে এবং বাবা শ্বেতাঙ্গ। যুক্তরাজ্যের দ্বিতীয় জাতিগত সংখ্যালঘু স্বরাষ্ট্রমন্ত্রী হিসেবে প্রীতি প্যাটেলের স্থলাভিষিক্ত হয়েছেন সুয়েলা ব্র্যাভারম্যান। তার বাবা-মা প্রায় ছয় দশক আগে কেনিয়া ও মরিশাস থেকে যুক্তরাজ্যে বসত গড়েছিলেন। এখন থেকে পুলিশ ও অভিবাসন সংক্রান্ত দায়িত্ব সামলাবেন ব্র্যাভারম্যান। আন্তর্জাতিক বাণিজ্য মন্ত্রী হিসেবে নাইজেরীয় বংশোদ্ভূত কেমি ব্যাডেনোচ নিয়োগ দিয়েছেন ট্রাস।ট্রাসের মন্ত্রিসভায় উপ-প্রধানমন্ত্রী হিসেবে নিয়োগ পেয়েছেন তার দীর্ঘদিনের বন্ধু থেরেসি কফি। ব্রিটিশ স্বাস্থ্যমন্ত্রীর দায়িত্বও সামলাবেন তিনি। শিক্ষামন্ত্রী হিসেবে দায়িত্ব পেয়েছেন কিট মল্টহাউস, প্রতিরক্ষামন্ত্রী হয়েছেন বেন ওয়ালেস। আন্তঃসরকারি সম্পর্ক ও সমতা বিষয়ক মন্ত্রী হয়েছেন নাদিম জাহাউই। ৫৫ বছর বয়সী এ নেতার জন্ম হয়েছিল ইরাকে। পরিবেশ মন্ত্রীর দায়িত্ব পেয়েছেন রনিল জয়াবর্ধনে। তার বাবা শ্রীলঙ্কান এবং মা ভারতীয়। যুক্তরাজ্যের নতুন ব্যবসা, জ্বালানি ও শিল্প কৌশল মন্ত্রী হিসেবে নিয়োগ পেয়েছেন জ্যাকব রিস-মগ, সংস্কৃতিমন্ত্রী হয়েছেন মিশেল ডনেলান এবং লেভেলিং আপ মন্ত্রী সাইমন ক্লার্ক। কর্ম ও পেনশন মন্ত্রী হয়েছেন ক্লোয়ে স্মিথ, পরিবহন মন্ত্রী অ্যান-মারি ট্রেভেলিয়ান, বিচার মন্ত্রী ব্র্যান্ডন লুইস, উত্তর আয়ারল্যান্ড বিষয়ক মন্ত্রী ক্রিস হিটন-হ্যারিস, স্কটল্যান্ড বিষয়খ মন্ত্রী অ্যালিস্টার জ্যাক, ওয়েলস বিষয়খ মন্ত্রী স্যার রবার্ট বাকল্যান্ড। সিওপি প্রেসিডেন্ট হয়েছেন ভারতীয় বংশোদ্ভূত অলোক শর্মা। এছাড়া হাউজ অব কমনসের নেতা হয়েছেন পেনি মর্ডান্ট এবং লর্ডদের নেতা হয়েছেন লর্ড ট্রু। টোরি চেয়ারম্যান ও দপ্তরবিহীন মন্ত্রী হয়েছেন জেক বেরি। প্রথম কনজারভেটিভ নারী চিফ হুইপ হয়েছেন ওয়েন্ডি মর্টন৷ সশস্ত্র বাহিনী মন্ত্রী হয়েছেন জেমস হেপ্পি, জলবায়ু মন্ত্রণালয়ের দায়িত্ব পেয়েছেন গ্রাহাম স্টুয়ার্ট এবং এডওয়ার্ড আরগার হয়েছেন নতুন পেমাস্টার জেনারেল।",
    "বন্যাদুর্গতদের জন্য যুক্তরাজ্যের মসজিদে অনুদান সংগ্রহ": "ভয়াবহ বন্যায় বিপর্যস্ত পাকিস্তানের অধিকাংশ এলাকা। এখন পর্যন্ত বন্যায় ৪৪১ শিশুসহ প্রাণ হারিয়েছে ১ হাজার ২৬৫ জন। বন্যাদুর্গতদের জরুরি সাহায্যে অর্থ সংগ্রহ চলছে যুক্তরাজ্যের বিভিন্ন মসজিদে।\n\nএরই অংশ হিসাবে যুক্তরাজ্যের বার্মিংহামের গ্রিন লেন মসজিদ, যুক্তরাষ্ট্রের ম্যাসাচুসেটসের ওরচেস্টারে মসজিদ ও ওয়েস্ট মিডল্যান্ডসের মসজিদসহ বিভিন্ন দাতব্য সংস্থা ও কমিউনিটির পক্ষ থেকে শুরু হয়েছে অর্থ সংগ্রহ।\n\nবিজ্ঞাপন\n\nওরচেস্টার মুসলিম ওয়েলফেয়ার এসোসিয়েশনের দায়িত্বশীল হারিস সেলিম জানান, ‘বিভিন্ন সময়ে বন্যা, ঘুর্ণিঝড়সহ প্রাকৃতিক বিপর্যয়ে আমরা অনুদান সংগ্রহ করেছি। এবারও আমরা পাকিস্তানের বন্যাদুর্গতদের জন্য অনুদান সংগ্রহ শুরু করেছি। ’",
    "অবৈধভাবে যুক্তরাজ্যে প্রবেশ ২৫ হাজার শরণার্থীর": "",
    "রানি দ্বিতীয় এলিজাবেথের মৃত্যুতে কী ক্ষতি হলো যুক্তরাজ্যের?": "রানি দ্বিতীয় এলিজাবেথের মৃত্যুর পর সামান্য বদলে গেছে যুক্তরাজ্যের জাতীয় সঙ্গীত। এখন রানির পরিবর্তে ‘ঈশ্বর, রাজাকে রক্ষা করুন’ গাইছে দেশটির জনগণ। শুধু জাতীয় সঙ্গীত নয়, রানির মৃত্যুতে আরও অনেক পরিবর্তন এসেছে বা আসতে চলেছে ব্রিটিশ সাম্রাজ্যে।\n\nরানি দ্বিতীয় এলিজাবেথের সাত দশকের শাসনামলে জনসমাগমের বহু উপলক্ষ তৈরি হয়েছিল যুক্তরাজ্যে। গত জুন মাসে তার প্ল্যাটিনাম জুবিলি উৎসবের সময় দেশব্যাপী ক্লাসিক গাড়ি প্রদর্শনী, নৃত্যানুষ্ঠান, আনন্দ মিছিল, মিউজিক কনসার্ট, ক্রীড়া প্রতিযোগিতাসহ নানা ধরনের অনুষ্ঠানের আয়োজন করা হয়েছিল। এ ধরনের অনুষ্ঠানে রাজতন্ত্র সম্পর্কে মতামত প্রায় অপ্রাসঙ্গিক। ভিন্ন ভিন্ন প্রেক্ষাপটের মানুষদের ঐক্যবদ্ধ রাখতে গুরুত্বপূর্ণ ভূমিকা রেখেছিলেন রানি।\n\nদ্বিতীয় এলিজাবেথের রাজত্বকালেও ব্রিটিশদের উপনিবেশ প্রত্যাহার অব্যাহত ছিল। অনেকের মতে, তিনি জ্যামাইকার মতো কমনওয়েলথভুক্ত দেশগুলোর সঙ্গে সম্পর্ক পুনঃস্থাপনে সাহায্য করেছিলেন। যুদ্ধ-পরবর্তী অভিবাসীদের জন্য কমনওয়েলথে রানির ভূমিকা সহায়ক ছিল। কারণ এটি শ্বেতাঙ্গ ব্রিটিশদের স্পষ্ট জানিয়ে দিয়েছিল, এসব মানুষ কেন তাদের দেশে গেছে। তারা নিছক চাকরিপ্রত্যাশী অভিবাসী নয়, একটি ইউনিয়নের মধ্যে থাকা সম্প্রদায়ের সদস্যও ছিল।\n\nথিংক-ট্যাংক ইউনিভার্সিটি সেন্টার ফর পলিসি রিসার্চের হেভেন ক্রাউলির মতে, আশ্রয়প্রার্থীরা যুক্তরাজ্য সম্পর্কে যে কয়টি বিষয় সম্পর্কে জানে তার একটি হলো রাজতন্ত্র (আরেকটি ফুটবল)।\n\nযুক্তরাজ্যের অন্তর্গত দেশগুলোকেও ঐক্যবদ্ধ রাখতে সাহায্য করেছিলেন রানি দ্বিতীয় এলিজাবেথ। স্কটিশ ফার্স্ট মিনিস্টার নিকোলা স্টার্জন যেমন বলেছেন, তার (রানি) জন্য স্কটল্যান্ড বিশেষ কিছু ছিল এবং তিনি স্কটল্যান্ডের জন্য। ২০১৪ সালে স্কটিশ স্বাধীনতার প্রচারাভিযানের সময় স্কটিশ ন্যাশনাল পার্টি (এসএনপি) বলেছিল, স্কটল্যান্ড যুক্তরাজ্য ছাড়ার পরেও রাষ্ট্রের প্রধান থাকতে পারেন রানি এলিজাবেথ।\n\nএসএনপির অনেক সদস্যই প্রজাতন্ত্রের সমর্থক এবং এই অবস্থার পরিবর্তন হতে পারে। স্টার্জনের এক সহকর্মী বলেন, বিষয়গুলো একবার স্থির হয়ে গেলে স্বাধীন স্কটল্যান্ডের জন্য রাজতন্ত্র সর্বোত্তম হবে কিনা তা নিয়ে আলোচনা হতে পারে।\n\nযুক্তরাজ্যের মাত্র এক-চতুর্থাংশ মানুষ প্রজাতন্ত্রের সমর্থক। তবে বয়স্কদের তুলনায় তরুণদের মধ্যে রাজতন্ত্রের প্রতি আগ্রহ কম। ২০২১ সালে ব্রিটিশ সোশ্যাল অ্যাটিচিউড জরিপে দেখা গেছে, ১৮ থেকে ৩৪ বছর বয়সীদের মধ্যে মাত্র ১৪ শতাংশ বলেছেন, দেশে এর দরকার রয়েছে। বিপরীতে ৫৫ বা তার বেশি বয়সী মানুষদের মধ্যে রাজতন্ত্রের প্রতি সমর্থনের হার প্রায় ৪৪ শতাংশ।\n\nখুব শিগগির সংখ্যাগরিষ্ঠ ব্রিটিশরা রাজতন্ত্রের বিলুপ্তি চাইবে, এমন সম্ভাবনা খুব কম। তবে রানির তুলনায় রাজার প্রতি তাদের সহানুভূতি কম হতে পারে।\n\nচার্লস ও তার প্রথম স্ত্রী ডায়ানা। ছবি সংগৃহীত\n\n৭৩ বছর বয়সী রাজা তৃতীয় চার্লস দ্বিতীয় এলিজাবেথের মতো অনেক লোকের সঙ্গে সংযোগ স্থাপন করতে পারেননি। হতে পারে তিনি এর জন্য অতটা সময় পাননি। ২০১৮ সালে ইউগভের এক জরিপে দেখা যায়, যুক্তরাজ্যের ৩১ শতাংশ লোক (এবং ৬৪ বছরের বেশি বয়সীদের মধ্যে ৪৯ শতাংশ) রানিকে সামনাসামনি দেখেছেন। আর তৃতীয় চার্লসকে দেখেছেন মাত্র ১৬ শতাংশ মানুষ।\n\nঅ্যানাবেলে বাইরন নামে এক শিক্ষার্থী জানান, তিনি ব্রিটিশ রাজতন্ত্রের বিরোধী নন। তবে রানি মারা যাওয়ার পর এর ওপর তার আগ্রহ কমে গেছে।\n\nএক্ষেত্রে স্টিপল বাম্পস্টেডের ক্যাথলিন ও পিটার অ্যান্ডারসনের দৃষ্টিভঙ্গি অনেকটাই স্পষ্ট। ক্যাথলিন বলেন, আমরা অনেক বড় রাজতন্ত্রবাদী। তবে প্রথম স্ত্রী ডায়ানার সঙ্গে আচরণের জন্য তিনি রাজা চার্লসকে কখনোই ক্ষমা করতে পারবেন না। এমনকি মুকুট যদি চার্লসকে পাশ কাটিয়ে চলেও যেতো, তাতে একটুও কষ্ট পেতেন না ক্যাথলিন।\n\nএরপরও ব্রিটিশ সাম্রাজ্যের নতুন রাজার শুরুটা মন্দ হয়নি। দেশটির তিন-পঞ্চমাংশ লোক টেলিভিশনে রাজা তৃতীয় চার্লসের প্রথম ভাষণ দেখেছেন বা শুনেছেন। ভাষণে তিনি দেশের সেবা করার অঙ্গীকার করেছেন। যারা চার্লসের এই বক্তৃতা শুনছেন তাদের মধ্যে ৯৪ শতাংশই তাতে অনুমোদন দিয়েছেন। তবে এই মুহূর্তে একজন রাজার পারফরম্যান্স বিচার করা ব্রিটিশদের কাছে কিছুটা নতুন বিষয়ই বটে।\n\n(দ্য ইকোনমিস্টের প্রতিবেদন অবলম্বনে)\n\nকেএএ/",
    "যুক্তরাজ্যে রাজতন্ত্রবিরোধী বিক্ষোভ, ধরপাকড়": "",
    "রাশিয়ার ঘোষিত সেই বিষয়টি নিয়ে ধোঁয়াশায় যুক্তরাজ্য": "রাশিয়া ইউক্রেনে কীভাবে আরও সৈন্য মোতায়েন করবে তা স্পষ্ট নয় বলে জানিয়েছে যুক্তরাজ্য। বার্তা সংস্থা রয়টার্স রোববার এক প্রতিবেদনে এ তথ্য জানিয়েছে।\n\nযুক্তরাজ্যের প্রতিরক্ষা মন্ত্রণালয় জানায়, রাশিয়া কীভাবে তার সশস্ত্র বাহিনীতে সৈন্য বাড়ানোর ডিক্রিটি কার্যকর করবে তা এখনো স্পষ্ট নয়। তবে রাশিয়ার সৈন্য বৃদ্ধির এই ঘোষণায় ইউক্রেনে মস্কোর সামরিক শক্তি উল্লেখযোগ্যভাবে বাড়বে না বলেই মনে করছে যুক্তরাজ্য।\n\nএর আগে ২৫ আগস্ট রাশিয়ার প্রেসিডেন্ট ভ্লাদিমির পুতিন বৃহস্পতিবার দেশটির সশস্ত্র বাহিনী নিয়ে নতুন একটি ডিক্রি জারি করেন।\n\nএ ডিক্রিতে সশস্ত্র বাহিনীর সদস্য সংখ্যা ১৯ লাখ থেকে বাড়িয়ে ২০ লাখ ৪০ হাজার করার নির্দেশ দেন তিনি। এর মধ্যে সেনার সংখ্যা থাকবে ১ লাখ ৩৭ হাজার।\n\nআগামী বছরের ১ জানুয়ারী থেকে এটি কার্যকর হবে। এরমাধ্যমে সেনার সংখ্যা হবে ১০ লাখ ১৫ হাজার।\n\nএদিকে ইউক্রেনে রুশ সেনারা যখন কথিত বিশেষ সামরিক অভিযান চালাচ্ছে তখন সশস্ত্র বাহিনীর সেনা সংখ্যা বৃদ্ধির নির্দেশ দিলেন প্রেসিডেন্ট পুতিন।\n\nতবে কিভাবে সেনার সংখ্যা বাড়ানো হবে সেটি পুতিনের ডিক্রিতে স্পষ্ট করা হয়নি।\n\nসেনা সংখ্যা বাড়াতে কি নতুন করে নিয়োগ দেওয়া হবে, নাকি স্বেচ্ছাসৈনিকদের সংখ্যা বাড়ানো হবে নাকি দুটিই করা হবে সেটি জানা যায়নি।\n\nরাশিয়ার পক্ষ থেকে দাবি করা হয়, তারা ইউক্রেনে বিশেষ সামরিক অভিযান চালাতে শুধুমাত্র পেশাদার সৈনিকদের পাঠিয়েছে।",
    "যুক্তরাজ্যের মানুষকে বিপুল কর ছাড় দিলেন অর্থমন্ত্রী": "বড় ধরনের কর ছাড়ের ঘোষণা দিলেন যুক্তরাজ্যের নতুন অর্থমন্ত্রী কাওয়াসি কোয়ারতেং। বলা হচ্ছে, এটা ৫০ বছরের মধ্যে সর্বোচ্চ কর ছাড়। দেশটির আয়করের সর্বোচ্চ হার হচ্ছে ৪৫ শতাংশ, নতুন অর্থমন্ত্রী বলেছেন, এই হারে ছাড় দেওয়া হবে। সেই সঙ্গে জাতীয় বিমা পরিকল্প ও স্ট্যাম্প শুল্কেও ছাড় দেওয়া হবে।\n\nলিজ ট্রাস প্রধানমন্ত্রী হওয়ার পর যুক্তরাজ্য সরকার প্রত্যাশামাফিক এই কর ছাড় ঘোষণা করল, যা সংক্ষিপ্ত বাজেট হিসেবেও পরিচিতি পেয়েছে। তবে ইতিমধ্যে অভিযোগ এসেছে, এই বাজেট ধনীবান্ধব। নতুন অর্থমন্ত্রী অবশ্য এই অভিযোগ অস্বীকার করে বলেছেন, সব শ্রেণির মানুষের কথা চিন্তা করেই এই বাজেট ঘোষণা করা হয়েছে। তিনি বলেছেন, ২০২৪ সাল থেকে আয়করের ভিত্তি হার ১ শতাংশ হ্রাস করার পরিকল্পনা আছে। এতে প্রায় ৩ কোটি ১০ লাখ মানুষ উপকৃত হবেন।"
}