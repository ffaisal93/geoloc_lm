{
    "জাপান-বাংলাদেশ পররাষ্ট্রমন্ত্রীর বৈঠক": "ছবি : সংগৃহীত\n\nজাপানের পররাষ্ট্রমন্ত্রী হায়াশি ইয়োশিমাসার সঙ্গে দ্বিপাক্ষিক বৈঠক করেছেন বাংলাদেশের পররাষ্ট্রমন্ত্রী ড. এ কে আবদুল মোমেন।\n\nসোমবার (২৬ সেপ্টেম্বর) সন্ধ্যায় জাপানের পররাষ্ট্র মন্ত্রণালয়ে এ বৈঠক অনুষ্ঠিত হয়।\n\nবৈঠকের শুরুতে জাপানের পররাষ্ট্রমন্ত্রী প্রয়াত প্রধানমন্ত্রী শিনজো আবের জন্য বাংলাদেশে রাষ্ট্রীয় শোক পালন এবং জাতীয় সংসদে শোক প্রস্তাব গ্রহণের জন্য কৃতজ্ঞতা জ্ঞাপন করেন। এ ছাড়া তিনি ঢাকাস্থ জাপানের দূতাবাসে গিয়ে শোকবই স্বাক্ষর করার জন্য ও রাষ্ট্রীয় অন্ত্যেষ্টিক্রিয়ায় যোগদানের জন্যে বাংলাদেশের পররাষ্ট্রমন্ত্রীকে বিশেষভাবে ধন্যবাদ জানান।\n\nসন্ত্রাসবাদের বিরুদ্ধে প্রধানমন্ত্রী শেখ হাসিনা ও বাংলাদেশের কঠোর অবস্থানের কথাও পুনর্ব্যক্ত করে পররাষ্ট্রমন্ত্রী ড. মোমেন বলেন, শিনজো আবে দীর্ঘ সময় জাপানের প্রধানমন্ত্রী ছিলেন এবং তার সময়ে দুই দেশের সম্পর্ক ‘সমন্বিত অংশীদারিত্বে’ উন্নীত হয়েছিল। পররাষ্ট্রমন্ত্রী ড. মোমেন জাপানের সঙ্গে বাংলাদেশের বর্তমান সুসম্পর্ককে আরও অধিক উচ্চতায় উন্নীত করার লক্ষ্যে একযোগে কাজ করার আগ্রহ ব্যক্ত করেন।\n\nজাপানকে বৃহত্তম দ্বিপাক্ষিক উন্নয়ন সহযোগী হিসেবে উল্লেখ করে পররাষ্ট্রমন্ত্রী ড. মোমেন বাংলাদেশে আরও জাপানি বিনিয়োগের আমন্ত্রণ জানান। পাশাপাশি দু’দেশের বাণিজ্য বৃদ্ধিতে আরও জোর দেন। এ ছাড়া দুই পররাষ্ট্রমন্ত্রী সমসাময়িক গুরুত্বপূর্ণ আঞ্চলিক ও আন্তর্জাতিক বিষয়াদি নিয়ে আলোচনা করেন।\n\nবৈঠকে পররাষ্ট্রমন্ত্রীর সঙ্গে সংসদ সদস্য সেলিমা আহমেদ, জাপানে নিযুক্ত বাংলাদেশের রাষ্ট্রদূত শাহাবুদ্দিন আহমদ এবং দূতাবাসের কর্মকর্তাবৃন্দ উপস্থিত ছিলেন।\n\nপররাষ্ট্রমন্ত্রী ড. এ কে আব্দুল মোমেন বর্তমানে জাপানে অবস্থান করছেন। মঙ্গলবার (২৭ সেপ্টেম্বর) জাপানের সদ্যপ্রয়াত প্রধানমন্ত্রী শিনজো আবের রাষ্ট্রীয় অন্ত্যেষ্টিক্রিয়ায় যোগদান করবেন তিনি।",
    "জাপানের ৬০ কোটি ডলার বাজেট সহায়তা মিলতে পারে: মন্ত্রী": "বাজেট সহায়তা হিসেবে জাপানের কাছ থেকে ৬০ কোটি ডলারের ঋণ পেতে পারে বাংলাদেশ বলে জানিয়েছেন পরিকল্পনামন্ত্রী এম এ মান্নান।\n\nতিনি জানান, এজন্য বাংলাদেশের প্রস্তাবে জাইকা ইতিবাচক মনোভাব দেখিয়েছে। বিষয়টি প্রক্রিয়ার মধ্যে আছে।\n\nসোমবার ঢাকায় শেরে বাংলানগরে পরিকল্পনামন্ত্রীর কার্যালয়ে জাপান আন্তর্জাতিক সহযোগী সংস্থার (জাইকা) নতুন ও বিদায়ী বাংলাদেশ প্রতিনিধির সঙ্গে আলাপ শেষে মন্ত্রী এ বিষয়ে কথা বলেন।\n\nএদিন বাংলাদেশে জাইকার নতুন প্রধান প্রতিনিধি ইচিগুচি তমোহিদে ও বিদায়ী প্রধান প্রতিনিধি হায়াকাওয়া ইউহো মন্ত্রীর সঙ্গে সৌজন্য সাক্ষাৎ করেন।\n\nমান্নান জানান, জাইকার প্রতিনিধিদের সঙ্গে আলাপকালে বাজেট সহায়তার বিষয়ে তাদের সংস্থার মনোভাব ইতিবাচক মনে হয়েছে। তাদের অবস্থান এবিষয়ে কথা দিয়ে যাওয়ার মত নয়।",
    "Narendra Modi: শিনজো আবের শেষকৃত্যে যোগ দিতে জাপান উড়ে গেলেন নরেন্দ্র মোদী": "Shinzo Abe Funeral: মোদী ছাড়াও প্রাক্তন জাপান প্রধানমন্ত্রীর শেষকৃত্য অনুষ্ঠানে উপস্থিত থাকবের ২০টি দেশের রাষ্ট্রপ্রধান বা শীর্ষ সরকারি আধিকারিকরা।\n\nনয়াদিল্লি: জাপানের প্রাক্তন প্রধানমন্ত্রী শিনজো আবে-র শেষকৃত্যের অনুষ্ঠানে যোগ দিতে জাপান উড়ে গেলেন প্রধানমন্ত্রী নরেন্দ্র মোদী। সোমবার সন্ধ্যায় জাপানের উদ্দেশে রওনা দিয়েছেন তিনি। প্রধানমন্ত্রীর দফতরের তরফে টুইট করে জানানো হয়েছে এ কথা। এ বছর জুলাই মাসে জাপানের প্রাক্তন প্রধানমন্ত্রীর উপর হামলা চালায় এক আততায়ী। সেই হামলার জেরে মৃত্যু হয় আবের। মঙ্গলবার রাষ্ট্রীয় মর্যাদায় টোকিয়োর নিপ্পন বুদোকান ইন্ডোর এরিনায় আবের শেষকৃত্যের অনুষ্ঠান সম্পন্ন হবে।\n\nমোদী ছাড়াও প্রাক্তন জাপান প্রধানমন্ত্রীর শেষকৃত্য অনুষ্ঠানে উপস্থিত থাকবের ২০টি দেশের রাষ্ট্রপ্রধান বা শীর্ষ সরকারি আধিকারিকরা। অস্ট্রেলিয়া, কানাডা এবং সিঙ্গাপুরের প্রধানমন্ত্রীরাও উপস্থিত থাকবেন সেই অনুষ্ঠানে। এর পাশাপাশি আমেরিকার ভাইস প্রেসিডেন্ট কমলা হ্যারিস এবং চিন ও রাশিয়ার প্রতিনিধিরাও থাকবেন সেই অনুষ্ঠানে। প্রায় ১০০টি দেশের প্রতিনিধিরা থাকতে পারেন বলে জানা গিয়েছে।\n\nজাপানের টোকিয়োয় গিয়ে আকসারা প্যালেস (রাষ্ট্রীয় গেস্ট হাউস)-এ থাকবেন মোদী। সেখানে জাপানের প্রধানমন্ত্রী ফুমিয়ো কিশিদার সঙ্গে দ্বিপাক্ষিক বৈঠকও করবেন। এ নিয়ে এ বছর মোট তিন বার বৈঠকে বসবেন ভারত ও জাপানের দুই রাষ্ট্রপ্রধান। মোদীর সফর নিয়ে বিদেশ সচিব বিনয় কারতা জানিয়েছেন, কিশিদা ছাড়া আর কোনও দেশের রাষ্ট্রপ্রধানের সঙ্গে দ্বিপাক্ষিক বৈঠক করবেন না মোদী। জাপানের টোকিয়োতে মোদী থাকবেন মাত্র ১২ থেকে ১৬ ঘণ্টা। তবে জাপান প্রধানমন্ত্রী কিশিদার সঙ্গে কোন বিষয়ে আলোচনা করবেন প্রধানমন্ত্রী নরেন্দ্র মোদী সে ব্যাপারে কিছু জানাতে রাজি হননি বিদেশ সচিব। ২০১৭ সালে শিনজো আবের ভারত সফরের সময় মুম্বই–আহমেদাবাদ বুলেট ট্রেনের ঘোষণা করা হয়েছিল। সেই প্রকল্পের রূপায়নের দেরি নিয়ে আলোচনা হতে পারে বলে জানানো হয়েছে।\n\nতবে ধুমধাম করে প্রাক্তন প্রধানমন্ত্রী শিনজো আবের শেষকৃত্য নিয়ে সমালোচনা হচ্ছে জাপানে। সে দেশের স্থানীয় সংবাদপত্রের প্রতিবেদনে একটি সমীক্ষা প্রকাশিত হয়েছে। সেখানে উল্লেখ করা হয়েছে, বিপুল খরচে এই অনুষ্ঠান করার পক্ষপাতী নন ৬২ শতাংশ জাপানবাসী।",
    "ভাসানচরে খাদ্য ও কক্সবাজারে কৃষি অবকাঠামোয় ৪৩ লাখ ডলারের সহায়তা দিচ্ছে জাপান": "খাদ্য ও পুষ্টি সহায়তা প্রদান এবং কৃষি অবকাঠামো উন্নয়নের জন্য জাপান সরকার এবং ডবিøউএফপি গতকাল স্বাক্ষরিত একটি নোট বিনিময় করেছে। ভাসানচরে বসবাসরত রোহিঙ্গা শরণার্থীদের জন্য ই-ভাউচার সিস্টেমের মাধ্যমে গুরুত্বপূর্ণ খাদ্য সহায়তা এবং কক্সবাজারের বাংলাদেশিদের জন্য সেচ ব্যবস্থা, খাল খনন এবং নতুন রাস্তার মতো কৃষি অবকাঠামোর উন্নয়নে ৪৩ লাখ মার্কিন ডলারের অবদান ব্যবহার করা হবে। ঢাকাস্থ জাপান দূতাবাসের এক সংবাদ বিজ্ঞপ্তিতে একথা জানানো হয়েছে।\n\nডবিøউএফপির আবাসিক প্রতিনিধি এবং বাংলাদেশের কান্ট্রি ডিরেক্টর ডম স্কালপেলি বলেছেন, ‘জাপান ডবিøউএফপি’র একটি অপরিহার্য অংশীদার এবং আমরা বাংলাদেশের উন্নয়নে এবং দেশে আমাদের মানবিক প্রচেষ্টার জন্য তাদের দৃঢ় সমর্থনের জন্য কৃতজ্ঞ। এ নতুন অবদান আমাদের ভাসান চরের দ্বীপে জীবনরক্ষাকারী খাদ্য সহায়তা প্রদান চালিয়ে যেতে সাহায্য করবে এবং কক্সবাজারের বাংলাদেশী সম্প্রদায়কে ব্যাপকভাবে উপকৃত করবে’।\n\n‘জানুয়ারি মাসে ২ মিলিয়ন মার্কিন ডলারের জরুরি অনুদানের পর, জাপান ভাসান চরে অতিরিক্ত সহায়তা দেওয়ার সিদ্ধান্ত নিয়েছে, এই দৃঢ় আশার সাথে যে, এ অবদান ভাসান চরে রোহিঙ্গা জনসংখ্যার জরুরি খাদ্য ও পুষ্টির চাহিদা পূরণ করবে এবং সেইসাথে কক্সবাজারের কৃষি পরিবেশ উন্নয়ন করবে।\n\nবাংলাদেশে জাপানের রাষ্ট্রদূত ইতো নাওকি বলেন, আমার সাম্প্রতিক কক্সবাজার সফরের সময় আমি ডবিøউএফপি এবং এর অংশীদারদের নিবেদিত এবং পেশাদার কাজ দেখেছি। কক্সবাজার ক্যাম্পে ই-ভাউচারের মাধ্যমে খাদ্য সহায়তা সত্যিই উদ্ভাবনী এবং এ অর্থায়নে ভাসানচরে উদ্ভাবনী পদ্ধতি সম্প্রসারিত করা আমাদের অত্যন্ত আনন্দের বিষয়। যেহেতু রোহিঙ্গা সঙ্কট ষষ্ঠ বছরে পদার্পণ করেছে, মিয়ানমারে দ্রæত প্রত্যাবাসনের জন্য সর্বাত্মক প্রচেষ্টা চালিয়ে শরণার্থীদের উন্নত ও মর্যাদাপূর্ণ জীবনের জন্য অর্থায়ন অব্যাহত রাখা অপরিহার্য। এ সঙ্কটের টেকসই সমাধান একটি অবাধ ও উন্মুক্ত ইন্দো-প্যাসিফিকের রূপকল্প বাস্তবায়নের জন্য সহায়ক হবে, জাপান রোহিঙ্গাদের প্রতিক্রিয়ায় বাংলাদেশের সরকার ও জনগণের পাশে দাঁড়াবে’।\n\n২০১৭ সালের আগস্টে জরুরি অবস্থার শুরু থেকে জাপান বাংলাদেশে রোহিঙ্গা শরণার্থীদের প্রতিক্রিয়ার অবিচল সমর্থক, এ নতুন অর্থায়নের মাধ্যমে ইউএনএইচসিআর এবং বাংলাদেশে জাতিসংঘের অন্যান্য সংস্থা এবং এনজিওগুলিকে ১৭ কোটিরও বেশি অবদান রেখেছে।",
    "বিদেশি পর্যটকদের জন্য দরজা খুলছে জাপান": "অবশেষে বিদেশি পর্যটকদের জন্য দরজা খুলে দিচ্ছে জাপান। কভিড মহামারীরজনিত কারণে দুই বছরেরও বেশি সময় ধরে জাপানে পর্যটক প্রবেশ বন্ধ ছিল। আগামী ১১ অক্টোবর থেকে পর্যটকরা ভিসা ছাড়াই দেশটিতে ভ্রমণ করতে পারবে, লাগবে না কোনো ট্রাভেল এজেন্সির সহায়তাও। এ ছাড়া প্রতিদিন প্রবেশ করা পর্যটকের পরিমাণের সীমাও তুলে দেওয়া হবে।\n\nবিজ্ঞাপন\n\nখবর বিবিসির।\n\nতাইওয়ান এবং হংকং তাদের দেশে পর্যটক প্রবেশের নিয়ম শিথিল করার পরপরই জাপান এ রকম ঘোষণা দিল। তাইওয়ান অক্টোবরের মাঝামাঝি নাগাদ আন্তর্জাতিক আগমনের জন্য কোয়ারেন্টাইনের প্রয়োজনীয়তা বাদ দেওয়ার কথা জানিয়েছে। অন্যদিকে শুক্রবার হংকং কর্তৃপক্ষ জানিয়েছে, ২৬ সেপ্টেম্বর থেকে হোটেল কোয়ারেন্টাইনের বদলে বাড়িতে কোয়ারেন্টাইন পালন করতে হবে।\n\nজাপানের প্রধানমন্ত্রী ফুমিও কিশিদা বলেছেন, 'জাপান যুক্তরাষ্ট্রের সমকক্ষ হতে সীমান্ত নিয়ন্ত্রণ ব্যবস্থা শিথিল করবে। '\n\nদেশটি জুন থেকে দর্শনার্থীদের প্রবেশের অনুমতি দিলেও তাদের কোনো ট্যুরের অংশ হতে হতো।\n\nকিশিদা জাপানে ভ্রমণের জন্য একটি প্রণোদলা স্কিমও ঘোষণা করেছেন। যার মাধ্যমে ভ্রমণ করলে থিম পার্ক, ক্রীড়া ইভেন্ট এবং কনসার্টে ছাড় পাওয়া যাবে। এ ছাড়া জাপানের নাগরিক এবং বাসিন্দারা ১১ হাজার ইয়েন ভর্তুকি পাবে বলে জানা গেছে।\n\nঅন্যান্য দেশগুলোতেও একই রকমের ব্যবস্থা গ্রহণ করতে দেখা গেছে যাতে মানুষ ব্যয় করতে আগ্রহ পায় এবং অর্থনীতি প্রাণ ফিরে পায়। তবে জীবনযাত্রার ব্যয় বৃদ্ধি স্থানীয়দের জন্য উদ্বেগজনক।\n\nবিশ্বের তৃতীয় বৃহত্তম অর্থনীতির দেশটি এশিয়ার সর্বশেষ শক্তিশালী দেশ যারা কভিড স্বাস্থ্য উদ্বেগের জন্য সীমানা বন্ধ রেখেছিল। বিশ্বের ধনী দেশগুলোর মধ্যে কভিড-১৯ আক্রান্ত হয়ে মৃত্যুর হার সবচেয়ে কম জাপানে এবং টিকাদানের হার সবচেয়ে বেশি।\n\nমহামারীর আগের বছর ২০১৯ সালে প্রায় ৩২ কোটি আন্তর্জাতিক পর্যটক জাপান ভ্রমণ করেছিল। কিন্তু সাম্প্রতিক মাসগুলোতে বিধিনিষেধ আরোপ করায় অনেক বিদেশি জাপান ভ্রমণ থেকে বিরত রয়েছে।\n\nসূত্র : বিবিসি।",
    "জাপান ও বাংলাদেশের ভবিষ্যৎ প্রবণতা নিয়ে বই প্রকাশ...": "",
    "রাশিয়ায় রাসায়নিক অস্ত্রের কাঁচামাল রফতানি নিষিদ্ধ করলো জাপান": "ইউক্রেনের বিরুদ্ধে রাশিয়ার পারমাণবিক অস্ত্র ব্যবহারের সম্ভাব্যতা নিয়ে গভীর উদ্বেগ প্রকাশ করেছে জাপান। সোমবার দেশটির পক্ষ থেকে রাশিয়ায় রাসায়নিক অস্ত্র উৎপাদনে জড়িত কাঁচামাল রফতানিতে নিষেধাজ্ঞা জারি করা হয়েছে। মার্কিন বার্তা সংস্থা এপি এখবর জানিয়েছে।\n\nনিয়মিত সংবাদ সম্মেলনে চিফ ক্যাবিনেট সেক্রেটারি হিরোকাজু মাতুসনো বলেন, পারমাণবিক হামলার শিকার হওয়া বিশ্বের একমাত্র দেশ জাপান। আমরা রাশিয়ার পক্ষ থেকে পারমাণবিক অস্ত্র ব্যবহার না করার দৃঢ় দাবি জানাচ্ছি। এমন অস্ত্র ব্যবহার করা উচিত না।\n\nশনিবার যুক্তরাষ্ট্রের জাতীয় নিরাপত্তা উপদেষ্টা জ্যাক সালিভ্যান বলেছিলেন, রাশিয়া যদি ইউক্রেনে পারমাণবিক অস্ত্র ব্যবহার করে তাহলে যুক্তরাষ্ট্র কঠোর পদক্ষেপ নেবে।\n\nসংবাদ সম্মেলনে হিরোকাজু মাতুসনোর কাছে জানতে চাওয়া হয়েছিল রাশিয়ার বিরুদ্ধে যুক্তরাষ্ট্র পারমাণবিক অস্ত্র ব্যবহার করতে পারে কিনা। প্রশ্নটি কল্পিত উল্লেখ করে এই বিষয়ে মন্তব্য করা থেকে বিরত থাকেন তিনি।\n\nসোমবার রাশিয়ায় রাসায়নিক অস্ত্র উৎপাদনের কাঁচামাল রফতানিতে নিষেধাজ্ঞা জারি করেছে জাপান। রাশিয়ার ২১টি সংস্থা হয়ত এসব কাঁচামাল রাসায়নিক অস্ত্র উৎপাদনে কাজে লাগাতে পারে। এর মধ্যে রয়েছে বিজ্ঞান গবেষণাগার।\n\nগত সপ্তাহে শিল্পোন্নত সাতটি দেশের জোট জি-৭ এ গৃহীত সিদ্ধান্তের আলোকে জাপানের মন্ত্রিসভা এই নিষেধাজ্ঞায় অনুমতি দিয়েছে।",
    "জাপান বাংলাদেশের উন্নয়নের সবচেয়ে বড় অংশীদার: সংস্...": "",
    "ইউনিয়ন ইন্স্যুরেন্স কোম্পানির এমডি’র জাপান গমন": "United Nations Industrial Development Organization (UNIDO) এর আয়োজনে জাপান ও বাংলাদেশের ব্যবসায়ীক স্বার্থে আগামী ২৫-৩০ সেপ্টেম্বর পর্যন্ত জাপানের টোকিও এবং ওসাকা শহরে 4th Investor B2B Japan 2022 সম্মেলন অনুষ্ঠিত হতে যাচ্ছে। আয়োজক সংগঠনের আমন্ত্রণে সম্মেলনে ইউনিয়ন ইন্স্যুরেন্স কোম্পানি লিঃ এর এমডি ও মুখ্য নির্বাহী কর্মকর্তা তালুকদার মো. জাকারিয়া হোসেন কোম্পানির প্রতিনিধি হিসাবে অংশগ্রহনের জন্য গতকাল ঢাকা ত্যাগ করেন। উক্ত সম্মেলনে বাংলাদেশ সরকারের উচ্চ পদস্থ কর্মকর্তাসহ দেশের কয়েকটি খ্যাতনামা ব্যবসায়ীক প্রতিষ্ঠানের প্রতিনিধিগণ অংশগ্রহন করবেন।",
    "জাপান যাচ্ছেন ওয়াসার এমডি": "ঢাকা ওয়াসার ব্যবস্থাপনা পরিচালক (এমডি) তাকসিম এ খান ছয় দিনের শিক্ষা সফরে জাপান যাচ্ছ্নে। আগামী ২ থেকে ৭ অক্টোবর পর্যন্ত তার এই সফরের কথা রয়েছে। জাপান সফরের সময়ে তাকসিম এ খান দায়িত্বরত থাকবেন বলে সরকারের এক আদেশে উল্লেখ করা হয়েছে।\n\nছয় সপ্তাহের ছুটিতে আজ শনিবার যুক্তরাষ্ট্রের উদ্দেশে ঢাকা ত্যাগ করবেন তিনি। এই ছুটিতে থাকাকালীন তিনি ছয় দিনের ‘শিক্ষাসফরে’ জাপান যাবেন।\n\nসরকারি আদেশে বলা হয়েছে, সফরকারী ব্যক্তিদের যাবতীয় খরচ বহন করবে এশিয়ান ডেভেলপমেন্ট ব্যাংক।\n\nশিক্ষা সফরে স্থানীয় সরকার, পল্লী উন্নয়ন ও সমবায়মন্ত্রী তাজুল ইসলামসহ আরও পাঁচজন যাবেন।বাকিরা হলেন,ওয়াসার ব্যবস্থাপনা পরিচালক (এমডি) তাকসিম এ খান, মন্ত্রীর একান্ত সহকারী সচিব মোহাম্মদ জাহিদ হোসাইন চৌধুরী, মন্ত্রণালয়ের সচিব মেজবাহ উদ্দিন চৌধুরী ও ঢাকা ওয়াসার নির্বাহী প্রকৌশলী মোহাম্মদ বদরুল আলম।\n\nতবে কোন ধরনের শিক্ষা সফরে যাচ্ছেন এতে কিছুই বলা হয়নি।\n\nমানবকণ্ঠ/এআই",
    "মিয়ানমারের সেনাদের আর প্রশিক্ষণ দেবে না জাপান": "ইয়াঙ্গুনের এক সড়কে মিয়ানমারের সেনাদের সতর্ক পাহারা-ছবি: এএফপি\n\nজাপানের প্রতিরক্ষা মন্ত্রণালয় বৃহস্পতিবার জানিয়েছে, দেশটি আগামী বছর থেকে মিয়ানমারের সামরিক বাহিনীর সদস্যদের প্রশিক্ষণ দেওয়া বন্ধ করবে।\n\nমিয়ানমারের জান্তা গণতন্ত্রপন্থী আন্দোলন কর্মীদের একের পর এক মৃত্যুদণ্ড কার্যকর করায় এমন সিদ্ধান্ত নেওয়া হয়েছে বলে জানিয়েছে জাপান।\n\nগত জুলাইয়ে অং সান সুচির দলের একজন সাবেক আইন প্রণেতা এবং একজন সমাজকর্মীসহ চারজন বন্দির মৃত্যুদণ্ড কার্যকর করে মিয়ানমারের জান্তা। এটি ছিল গত কয়েক দশকের মধ্যে দেশটিতে প্রথম মৃত্যুদণ্ড কার্যকরের ঘটনা।\n\nবিজ্ঞাপন\n\nমৃত্যুদণ্ডগুলো কার্যকরের আগে মিয়ানমারের জান্তাকে ‘শিগগির সহিংসতা বন্ধ করার’ এবং ‘গণতন্ত্র পুনরুদ্ধারের জন্য দৃঢ় পদক্ষেপ নেওয়ার’ আহবান জানিয়েছিলেন জাপানের তত্কালীন প্রতিরক্ষা মন্ত্রী নোবুও কিশি।\n\nদক্ষিণ-পূর্ব এশিয়ার সেনাশাসিত দেশটিতে সংস্কার প্রচেষ্টার অনুপস্থিতি এবং বিতর্কিত মৃত্যুদণ্ড কার্যকরের প্রেক্ষাপটে জাপানের প্রতিরক্ষা মন্ত্রণালয়ের একজন কর্মকর্তা এএফপি’কে বলেন, ‘আমরা সিদ্ধান্ত নিয়েছি, মিয়ানমারের সঙ্গে প্রতিরক্ষা সহযোগিতা ও বিনিময় বজায় রাখা উচিত নয়। ’\n\n২০১৫ সাল থেকে মিয়ানমার সামরিক বাহিনীর ৩০ জন সদস্যকে প্রশিক্ষণ দিয়েছে জাপান।\n\nপ্রতিরক্ষা মন্ত্রণালয়ের ওই কর্মকর্তা জানান, জাপানে বর্তমানে মিয়ানমারের সামরিক বাহিনীর ১১ জন সদস্য প্রশিক্ষণার্থী হিসেবে রয়েছেন। তাঁদের প্রশিক্ষণ শেষ করতে দেওয়া হবে। কিন্তু মিয়ানমারের নতুন কোনো প্রশিক্ষণের আবেদন আর গ্রহণ করা হবে না।\n\nসূত্র : এএফপি",
    "বিদেশি পর্যটকদের জন্য শিথিল হতে পারে জাপান": "জাপানে অর্থনীতি চাঙ্গা করতে শিথিল হতে পারে পর্যটন নীতি। (ছবি : গেটি ইমেজেস)\n\nজাপান সরকার দেশটির অর্থনীতিকে চাঙ্গা করার উপায় হিসেবে বিদেশি ভ্রমণকারীদের জন্য সীমান্ত নিয়ন্ত্রণ আরো শিথিল করতে পারে। স্থানীয় গণমাধ্যমের বরাত দিয়ে বিবিসি আজ এক প্রতিবেদনে এ তথ্য প্রকাশ করেছে।\n\nজাপানের ডেপুটি চিফ ক্যাবিনেট সেক্রেটারি সেজি কিহারা স্থানীয় টেলিভিশিনে বলেছেন, অভ্যন্তরীণ পর্যটন আকর্ষণে দুর্বল ইয়েন সবচেয়ে কার্যকর। দেশে প্রতিদিন পর্যটক প্রবেশের সীমা উঠিয়ে দেওয়া যেতে পারে এবং তা খুব দেরিতে না।\n\nবিজ্ঞাপন\n\nগত সপ্তাহে মার্কিন ডলারের বিপরীতে ইয়েনের দাম ১ দশমিত ৭ শতাংশ কমেছে। বর্তমানে মার্কিন ডলারের বিপরীতে ইয়েনের দাম ২৪ বছরের মধ্যে সর্বনিম্ন বিন্দুতে অবস্থান করছে।\n\nকরোনা প্রাদুর্ভাবের কারণে জাপান দুই বছর ধরে বিদেশি পর্যটকদের নিষিদ্ধ রেখেছে। এমনকি গত বছর বিলম্বিত টোকিও অলিম্পিক গেমস ২০২০ থেকেও বিদেশি দর্শকদের নিষিদ্ধ করা হয়েছিল।\n\nতবে এ মাসের শুরুতে প্রতিদিন দেশে প্রবেশের অনুমতি দেওয়া বিদেশি পর্যটকের সংখ্যা ২০ হাজার থেকে ৫০ হাজারে উন্নীত করা হয়। সেই সাথে পর্যটকদের গাইড ছাড়া ভ্রমণের অনুমতিও দেওয়া হয়।\n\nজাপানের গণমাধ্যমগুলোর প্রতিবেদন থেকে ধারণা করা যায়, দৈনিক দেশটিতে কী পরিমাণ পর্যটক প্রবেশ করবে সেই সীমা পুরোপুরি উঠিয়ে দেওয়া হতে পারে।\n\nবর্তমানে মার্কিন ডলার অন্যান্য মুদ্রার চেয়ে শক্তিশালী হচ্ছে। কারণ বিনিয়োগকারীরা ফেডারেল রিজার্ভের সুদের হার বৃদ্ধির ওপর সব সময় নজর রাখে।\n\nসূত্র : বিবিসি।",
    "সুপার টাইফুনের শঙ্কায় জাপান": "",
    "জাপানের মধ্যাঞ্চলে টাইফুনের তাণ্ডব, নিহত ২": "জাপানের মধ্যাঞ্চলে একটি টাইফুনের প্রভাবে ব্যাপক বৃষ্টি ও ঝড় বয়ে গেছে, এতে লক্ষাধিক বাড়ি বিদ্যুৎবিহীন রয়েছে ও অন্তত দুই জনের মৃত্যু হয়েছে।\n\nদেশটির বার্তা সংস্থা কিয়োদো জানিয়েছে, ঝড়ের সবেচেয়ে বেশি শিকার হয়েছে রাজধানী টোকিওর দক্ষিণপশ্চিমের শহর শিজুওকা। বৃহস্পতিবার বৃষ্টি শুরু হওয়ার পর থেকে শনিবার সকাল পর্যন্ত এখানে রেকর্ড ৪১৭ মিলিমিটার বৃষ্টি হয়েছে বলে জাপানের আবহাওয়া সংস্থা (জেএমএ) জানিয়েছে।\n\nটাইফুন তালাসের কেন্দ্রস্থলে ঘণ্টায় ৬৫ কিলোমিটার বেগে বাতাস বয়ে যাচ্ছে যা দমকা হওয়াসহ সর্বোচ্চ প্রায় ৯০ কিলোমিটার পর্যন্ত উঠছে বলে জানিয়েছে জেএমএ। কিয়োদো জানিয়েছে, ভূমিধসে চল্লিশোর্ধ এক ব্যক্তির মৃত্যু হয়েছে এবং জলাশয়ে পড়ে যাওয়া একটি গাড়ি থেকে ২৯ বছর বয়সী এক ব্যক্তির মৃতদেহ উদ্ধার করা হয়েছে।\n\nবিদ্যুৎ সরবরাহকারী চুবু ইলেকট্রিক পাওয়া গ্রিড কোম্পানি জানিয়েছে, প্রায় ১ লাখ ২০ হাজার বাড়ি বিদ্যুৎবিহীন হয়ে রয়েছে। ভূমিধসে দুটি বৈদ্যুতিক টাওয়ার ক্ষতিগ্রস্ত হয়েছে বলে জানিয়েছে তারা।",
    "একদিনে আক্রান্ত প্রায় ৪ লাখ, শীর্ষে জাপান": "বিশ্বজুড়ে গত ২৪ ঘন্টায় করোনাভাইরাসে নতুন আক্রান্ত ও মৃতের সংখ্যা বেড়েছে। শুক্রবার সারাবিশ্বে করোনায় আক্রান্ত হয়েছেন ৩ লাখ ৮৬ হাজার ৫০ জন এবং কোভিডজনিত অসুস্থতায় মৃত্যু হয়েছে ১ হাজার ১০৮ জনের। এছাড়া এদিন করোনা থেকে সুস্থ হয়ে উঠেছেন ৪ লাখ ২৬ হাজার ৪৬৮ জন।\n\nকরোনা মহামারি শুরুর পর থেকে এ রোগে আক্রান্ত, মৃত্যু ও সুস্থতার হালনাগাদ সংখ্যা প্রকাশকারী ওয়েবসাইট ওয়ার্ল্ডোমিটার্স থেকে এসব তথ্য জানা গেছে।\n\nএদিন কোভিডজনিত অসুস্থতায় সবেছে বেশি মৃত্যু হয়েছে যুক্তরাষ্ট্রে। মহামারির শুরু থেকে এখন পর্যন্ত সংক্রমণ-মৃত্যুতে শীর্ষে থাকা দেশটিতে এই দিন কোভিডজনিত অসুস্থতায় ভুগে মারা গেছেন ২৫৯ জন; সেই সঙ্গে করোনা পজিটিভ হিসেবে শনাক্ত হয়েছেন ৩৩ হাজার ২৩৮ জন।\n\nআর বিশ্বে এই দিন দৈনিক সংক্রমণে শীর্ষে ছিল জাপান। ওয়ার্ল্ডোমিটার্সের তথ্য অনুযায়ী, শুক্রবার জাপানে করোনা পজিটিভ হিসেবে শনাক্ত হয়েছেন ৭৮ হাজার ৫৮ জন এবং কোভিডজনিত অসুস্থতায় মৃত্যু হয়েছে ১০৬ জনের।\n\nযুক্তরাষ্ট্র ও জাপান ব্যতীত বিশ্বের আরও যেসব দেশে সংক্রমণ-মৃত্যুর উচ্চহার দেখা গেছে, সেসব হলো— রাশিয়া (মৃত ১০৪ জন, নতুন আক্রান্ত ৫৩ হাজার ৫৩৫ জন), ব্রাজিল (মৃত ৯১ জন, নতুন আক্রান্ত ৬ হাজার ৮৬১ জন), অস্ট্রেলিয়া (মৃত ৭২ জন, নতুন আক্রান্ত ২৭ হাজার ৩৩৪ জন), দক্ষিণ কোরিয়া (মৃত ৬৮ জন, নতুন আক্রান্ত ২৯ হাজার ৮১ জন) এবং তাইওয়ান (নতুন আক্রান্ত ৪০ হাজার ২৫ জন, মৃত ৪০ জন)।\n\nবিশ্বে বর্তমানে সক্রিয় করোনা রোগীর সংখ্যা ১ কোটি ৩৬ লাখ ৩৯ হাজার ২১৩ জন। এই রোগীদের মধ্যে করোনার মৃদু উপসর্গ বহন করছেন ১ কোটি ৩৫ লাখ ৯৯ হাজার ৭৫ জন এবং গুরুতর অসুস্থ অবস্থায় রয়েছেন ৪০ হাজার ১৩৮ জন।\n\n২০১৯ সালের ডিসেম্বরে চীনের হুবেই প্রদেশের উহান শহরে বিশ্বের প্রথম করোনায় আক্রান্ত রোগী শনাক্ত হয়। করোনায় প্রথম মৃত্যুর ঘটনাটিও ঘটেছিল চীনে।\n\nতারপর অত্যন্ত দ্রুতগতিতে বিশ্বের বিভিন্ন দেশে ছড়িয়ে পড়তে শুরু করে প্রাণঘাতী এই ভাইরাসটি। পরিস্থিতি সামাল দিতে ২০২০ সালের ২০ জানুয়ারি বিশ্বজুড়ে জরুরি অবস্থা জারি করে বিশ্ব স্বাস্থ্য সংস্থা (ডব্লিউএইচও)।\n\nকিন্তু তাতেও অবস্থার উন্নতি না হওয়ায় অবশেষে ওই বছরের ১১ মার্চ করোনাকে মহামারি হিসেবে ঘোষণা করে ডব্লিউএইচও।\n\nআন্তর্জাতিক বিভিন্ন সংস্থার তথ্য অনুযায়ী, মহামারি শুরুর পর থেকে এ পর্যন্ত বিশ্বে করোনায় আক্রান্ত হয়েছেন মোট ৬১ কোটি ৯৫ লাখ ৪৬ হাজার ৬১১ জন এবং এ রোগে মৃত্যু হয়েছে মোট ৬৫ লাখ ৩৮ হাজার ২৭৭ জনের।\n\nএছাড়া গত আড়াই বছরে করোনায় আক্রান্ত হওয়ার পর সুস্থ হয়ে উঠেছেন মোট ৫৯ কোটি ৭৩ লাখ ৭৪ হাজার ২৩৩ জন।\n\nমানবকণ্ঠ/এআই",
    "বাংলাদেশ থেকে আইসিটি ইঞ্জিনিয়ার নিতে চায় জাপান": "জাপানে তথ্য ও প্রযুক্তি খাতে তরুণ ইঞ্জিনিয়ারের সংকট অনেক বেশি। এ খাতে বাংলাদেশি তরুণ ইঞ্জিনিয়ারদের কাজের সুযোগ দিতে চায় জাপান।\n\nসোমবার (১২ সেপ্টেম্বর) জাতীয় প্রেসক্লাবে একান্ত সাক্ষাৎকারে এ তথ্য জানিয়েছেন আইসিটি ফর ডেভেলপমেন্টের (এনপিও) কো-ফাউন্ডার এবং জাপানের কানাযাওয়া ইনস্টিটিউট ফর টেকনোলজির ম্যানেজমেন্ট সিস্টেম বিভাগের সহযোগী অধ্যাপক ড. কানো সুইয়োশি। তিনি জাপান দূতাবাসের প্রতিনিধি হয়ে বাংলাদেশে এসেছেন।\n\nড. কানো সুইয়োশি বলেন, ‘২০১২ থেকে ২০১৫ পর্যন্ত ৩ বছর আমি বাংলাদেশে জাপান ইন্টারন্যাশনাল কো-অপারেশনের (জাইকা) প্রতিনিধি হিসেবে কাজ করেছি। এবার আমি সরকারের আমন্ত্রণে এ দেশে এসেছি। এখানে বাংলাদেশের আইসিটি ডিভিশনের উদ্যোগে রোববার আগারগাঁওয়ে একটি আয়োজনে আমি এই সেক্টরে শিক্ষার্থীদের জন্য বক্তব্য দিয়েছি। আমার মূল আলোচ্য বিষয় ছিল—বাংলাদেশে আইসিটিতে দক্ষ মানবসম্পদ গড়ে তোলার বিষয়ে দিকনির্দেশনা দেওয়া। এই খাতের উন্নয়নে জাপান সরকার এবং বাংলাদেশ কম্পিউটার কাউন্সিল (বিসিসি) একসঙ্গে কাজ করেছে।’\n\nতিনি বলেন, ‘জাপানে আইসিটি সেক্টরে তরুণ ইঞ্জিনিয়ারের সংকট আছে। অন্যদিকে, বাংলাদেশে আছে চাকরির সংকট। এখানে সদ্য পাশ করা ইঞ্জিনিয়াররা সহজে কাজ পান না।’\n\n‘এর আগে আমরা একটি প্রকল্প নিয়েছিলাম এরকম তরুণদের প্রশিক্ষণ দিতে। প্রকল্পটি হলো—বাংলাদেশ-জাপান আইসিটি ইঞ্জিনিয়ার্স ট্রেনিং প্রোগ্রাম (বি-জেট)। সেখানে আমরা ২৬৫ জনকে ট্রেনিং দিয়েছি। যাদের মধ্যে ৭০ শতাংশ লোক বর্তমানে জাপানে কাজ করছেন। আমরা এই ধরনের সহযোগিতা ভবিষ্যতেও অব্যাহত রাখব। এ পর্যন্ত প্রায় ১৫-১৬ বার আমরা এ ধরনের ট্রেনিংয়ের আয়োজন করেছি।’\n\nবাংলাদেশে আইসিটি খাতে কী ধরনের উন্নতি দেখছেন সে সময়ের তুলনায়? এমন প্রশ্নের উত্তরে ড. কানো বলেন, ‘আগের তুলনায় এই খাতে অনেক পরিবর্তন হয়েছে। একেবারে প্রত্যন্ত অঞ্চলেও এখন ফোন, ইন্টারনেট পৌঁছে গেছে। এ দেশে একজন হকার, রিকশাওয়ালাও এখন মুঠোফোন ব্যবহার করছেন।’\n\nতিনি বলেন, ‘আমি যখন ২০১৫ সালে এ দেশে এসেছিলাম, তখন ঢাকাতে ইন্টারনেট অনেক ধীরগতির ছিল। কিন্তু, এখন অনেক দ্রুত আগের তুলনায়।’\n\nজাপান যেতে হলে এ দেশের তরুণদের প্রতি পরামর্শ কী? এমন প্রশ্নের উত্তরে ড. কানো বলেন, ‘জাপানে এ দেশের তরুণদের কাজ করার অনেক সুযোগ আছে। আরেকটা পয়েন্ট আছে যেটা বলা দরকার—এ দেশের এবং জাপানের সংস্কৃতির অনেক পার্থক্য। আমি বলব না, এটা ভালো না খারাপ। আমি বলব, আইটির পাশাপাশি কমিউনিকেশন, লিডারশিপ স্কিলের মতো সফট স্কিলগুলো যদি তরুণরা আয়ত্ত্ব করতে পারেন, তাহলে জাপানে কাজ করার অনেক সুযোগ আছে। জাপানে কাউকে নিয়োগ দিলে তাকে কমপক্ষে ৭ মাস ট্রেইনি হিসবে কাজ করতে হয়। কাজেই, এই ধরনের দুর্বলতা কারো থাকলেও সেটি কাটানো সম্ভব।’\n\nশিল্প-কারখানায় জয়েন্ট ভেঞ্চারে জাপান বাংলাদেশের সঙ্গে আগ্রহী কি না, এ প্রশ্নের জবাবে তিনি বলেন, ‘আগ্রহী কি না, জানি না সঠিক। এটা সরকারের ব্যাপার। কিন্তু, জাপানে বর্তমানে এমন লোকও আছেন, যারা ২০ বছর ধরে ব্যবসা করছেন।’\n\nবাংলাদেশ থেকে কর্মী নিয়োগে কী কী সমস্যা মোকাবিলা করছেন, এমন প্রশ্নের জবাবে ড. কানো সুইয়োশি বলেন, ‘আমার দৃষ্টিতে প্রধান সমস্যা দুটি। একটি হচ্ছে জাপানি সংস্কৃতি পুরোপুরি বুঝতে না পারা এবং কাজের প্রতি কমিটমেন্ট৷ জাপানি কোম্পানিগুলোর জন্য ভাষা একটি সমস্যা। বাইরে থেকে যারা যান, তাদের ভাষাগত দক্ষতা যেহেতু খুবই সীমাবদ্ধ থাকে, ফলে আন্তর্জাতিকভাবে কাজের ক্ষেত্রে এটি একটি সমস্যা। তবে, এখন কিছু কিছু জাপানি যোগাযোগের জন্য ইংরেজি ভাষা জানা লোক নিয়োগ দিচ্ছেন।’\n\nপ্রসঙ্গত, তথ্যপ্রযুক্তি বিষয়ে প্রশিক্ষণ নিয়ে দেশে বসেই চাকরি নিয়ে যারা জাপানে যেতে চান, তাদের জন্য সুখবর। বাংলাদেশ-জাপান আইসিটি ইঞ্জিনিয়ার্স ট্রেনিং প্রোগ্রাম (বি-জেট) এ সুযোগ করে দিয়েছে। আপনার যদি কম্পিউটার সায়েন্স অ্যান্ড ইঞ্জিনিয়ারিং, আইটি বা আইসিটি বিষয়ে স্নাতক ডিগ্রি থাকে, তাহলে আপনিও এই প্রশিক্ষণ নিয়ে জাপানে ক্যারিয়ার গড়তে পারেন।\n\nবাংলাদেশ কম্পিউটার কাউন্সিল (বিসিসি) ও জাপান ইন্টারন্যাশনাল কোঅপারেশন এজেন্সি (জাইকা) যৌথভাবে ২০১৭ সালে বি-জেট প্রোগ্রাম চালু করে। ‘জাপানিজ আইটি সেক্টরের উপযোগী করে আইটি ইঞ্জিনিয়ারদের দক্ষতা উন্নয়ন প্রকল্প’-এর অধীন এ প্রোগ্রাম পরিচালিত হচ্ছে।\n\nসাধারণত বছরে দুবার শিক্ষার্থী ভর্তি করা হয়। জানুয়ারি ও জুলাই মাসে ভর্তির বিজ্ঞপ্তি দেওয়া হয়। বি-জেটের ওয়েবসাইট ও অফিশিয়াল ফেসবুক পেজে বিজ্ঞপ্তি প্রকাশিত হয়ে থাকে।",
    "আবের অন্ত্যেষ্টিক্রিয়া আয়োজন নিয়ে সমালোচনার মুখে জাপানের প্রধানমন্ত্রী": "জাপানের সাবেক প্রধানমন্ত্রী শিনজো আবের অন্ত্যেষ্টিক্রিয়া রাষ্ট্রীয়ভাবে আয়োজনের পরিকল্পনা করছে দেশটির সরকার। ২৭ সেপ্টেম্বর রাষ্ট্রীয়ভাবে আবের অন্ত্যেষ্টিক্রিয়া হতে পারে। ধারণা করা হচ্ছে, আবের প্রতি সহানভূতি দেখিয়ে তাঁর অনুসারীদের সমর্থন লাভ করে নিজেদের অবস্থান শক্তিশালী করতে চাইছেন প্রধানমন্ত্রী ফুমিও কিশিদা। আর এ জন্য ১৪০ কোটি ইয়েন খরচ করার কথাও ঘোষণা দিয়েছেন তিনি।\n\nজাপানের বিরোধী দলের নেতারা বলছেন, দেশের অর্থনীতির এই কঠিন সময়ে সরকারি অর্থ জনস্বার্থে খরচ করাই অনেক বেশি যুক্তিসংগত হবে। এ ছাড়া দেশের অধিকাংশ নাগরিক রাষ্ট্রীয় অন্ত্যেষ্টিক্রিয়া আয়োজনের বিপক্ষে।",
    "চিটাগাং চেম্বারে জাপান মিতসুবিশি ও জেটরো প্রতিনিধি দলের সাথে মতবিনিময়": "চট্টগ্রাম, ২১ সেপ্টেম্বর, ২০২২ (বাসস) : জাপানের মিতসুবিশি গ্রুপ ও জেটরো বাণিজ্য প্রতিনিধিদলের সাথে দি চিটাগাং চেম্বার অব কমার্স এন্ড ইন্ডাস্ট্রি নেতৃবৃন্দের এক মতবিনিময় সভা গতকাল ওয়ার্ল্ড ট্রেড সেন্টারে অনুষ্ঠিত হয়।\n\nআজ এক প্রেস বিজ্ঞপ্তিতে চিটাগাং চেম্বার জানায়, ভাইস প্রেসিডেন্ট সৈয়দ মোহাম্মদ তানভীরের সভাপতিত্বে মত বিনিময় সভায় চেম্বার পরিচালক মো. অহীদ সিরাজ চৌধুরী (স্বপন), অঞ্জন শেখর দাশ, নাজমুল করিম চৌধুরী শারুন, মোহাম্মদ আদনানুল ইসলাম ও মোহাম্মদ নাসিরুল আলম (ফাহিম), চেম্বারের প্রাক্তন সভাপতি ইঞ্জিনিয়ার আলী আহমদ, প্রাক্তন সিনিয়র সহ-সভাপতি ওমর হাজ্জাজ, জাপানের মিতসুবিশি ইলেক্ট্রিক কর্পোরেশন’র ওভারসীস প্ল্যানিং এন্ড এডমিন ডিপার্টমেন্টের ইউসু কে ইজুমি, টোকিও মেরিন এন্ড নিশিদো ফায়ার ইন্স্যুরেন্স কোম্পানির ম্যারিকো উমেহারা, মিতসুবিশি হেভি ইন্ডাস্ট্রিজ’র ইনভেস্টর রিলেশন্স ডিপার্টমেন্টের কোটারো সুগানুমা, মিতসুবিশি মোটরস’র গ্লোবাল মার্কেটিং ডিপার্টমেন্টের রাইও নাগামাতসু, মিতসুবিশি কর্পোরেশন’র গ্লোবাল রিসার্চ ডিপার্টমেন্টের কাজুহিকো ইজুকা, লিয়াজো অফিসার কেইসুকি ইয়ামাদা এবং ঢাকা থেকে জেটরোর কাজুনরি ইয়ামাদা এবং ইশরাত জাহান উপস্থিত ছিলেন।\n\nমতবিনিময় সভায় চট্টগ্রামের ১৮টি সেক্টরের ৩০ জন উদ্যোক্তা, ব্যবস্থাপনা পরিচালক এবং উর্ধ্বতন কর্মকর্তা উপস্থিত ছিলেন। উল্লেখ্য, একই দিনে প্রতিনিধিদল কবির শিপ রিস্লাইক্লিং লি. এবং সিসিসিআই জাপান ডেস্ক পরিদর্শন করেন। এতে সার্বিক সহযোগিতা করে বাংলাদেশ সেন্টার অব এক্সিলেন্স (বিসিই)।\n\nব্যবসায়ীরা বলেন, ভৌগোলিক অবস্থান এবং ক্রমবর্ধমান অবকাঠামোগত উন্নয়নের কারণে চট্টগ্রাম বিনিয়োগ ও বাণিজ্যের একটি আকর্ষণীয় অঞ্চল হিসেবে রূপান্তরিত হয়েছে। বাংলাদেশে উন্নয়ন সহযোগিতার ধারাবাহিকতা বজায় রেখে জাপানি বিভিন্ন প্রতিষ্ঠানের সাথে যৌথ উদ্যোগে অটোমোবাইল, টেক্সটাইল, ইঞ্জিনিয়ারিং, ফুড প্রসেসিং ও গাড়ির যন্ত্রাংশ উৎপাদনসহ বিভিন্ন সেক্টরে বিনিয়োগের আগ্রহ প্রকাশ করেন সভায় অংশগ্রহণকারী শীর্ষস্থানীয় ব্যবসায়ীরা।\n\nজাপানের প্রতিনিধিদল চট্টগ্রামের বিভিন্ন অবকাঠামো পরিদর্শন করে বাংলাদেশের সার্বিক অর্থনৈতিক উন্নয়নে সন্তুষ্টি প্রকাশ করেন। তারা বলেন, জাপানি কোম্পানিগুলোর বাংলাদেশে বিনিয়োগে আগ্রহ বাড়ছে। এ জন্য বাংলাদেশ সরকারকে বিদেশি বিনিয়োগবান্ধব পরিবেশ সৃষ্টি করতে ও নীতিমালা আরো সহজীকরণ করার আহবান জানান তারা।\n\n",
    "ক্যানসার আক্রান্ত কিরণ সেদিন জাপান ছুটেছিলেন সানজিদাদের অর্থের জন্য": "সাবিনা-সানজিদারা সাফ জিতে দেশে উৎসবের উপলক্ষ এনে দিয়েছেন। তাদের কঠোর পরিশ্রমে প্রথমবারের মতো দক্ষিণ এশিয়ার ফুটবলের শ্রেষ্ঠত্ব জিতেছে বাংলাদেশ। এই সাফল্যের পেছনে বাংলাদেশ ফুটবল ফেডারেশনের (বাফুফে) বর্তমান কর্মকর্তাদের অবদানও অনেক। তাদের নিরলস প্রচেষ্টাতে মেয়েরা আজ সাফল্যে ভাসছে। বাফুফের নারী উইং কমিটির চেয়ারম্যান মাহফুজা আক্তার কিরণ শোনালেন এই সাফল্যের পেছনের গল্প।\n\n২০১২ সাল থেকে মেয়েদের আবাসিক ক্যাম্প শুরু হয়েছে। তখন থেকেই নানাভাবে তাদের সাহায্য করে আসছিলেন কিরণ। মেয়েদের ফুটবলের পেছনে নিজেদের আত্মত্যাগের ঘটনা তুলে ধরে বর্তমান ফিফা কাউন্সিল সদস্য বাংলা ট্রিবিউনকে বলেছেন, ‘শুরু থেকে নিজেদের টাকায় মেয়েদের আবাসিক ক্যাম্প করেছি। প্রতিদিন লাখ টাকার ওপরে ব্যয় হতো। তখনও হতোদ্যম হয়নি। জানি একদিন সাফল্য আসবে। তাই কষ্ট হলেও নানাভাবে আমি ও আমাদের সভাপতি কাজী সালাউদ্দিন বলতে গেলে ব্যয় নির্বাহ করে গেছি।’\n\n২০১৪ সালের একটি ঘটনা এখনও মনে পড়ে মাহফুজার। শরীরে ক্যানসার ধরা পড়ে তার। চিকিৎসার জন্য ব্যাংককে যেতে হয়েছিল। সেখানে কেমোথেরাপি দেওয়ার কথা। কিন্তু পরের দিনই জাপান যেতে হবে মেয়েদের ফুটবলের জন্য। কেমোথেরাপি দিয়েই তিনি ছুটলেন সেখানে।\n\nকিরণ সেই সময়কার বর্ণনা দিলেন এভাবে, ‘আজকের এই সাফল্য এমনিতে আসেনি। আমাদের অনেক ত্যাগ ও পরিশ্রম আছে। আমার যখন ক্যানসার ধরা পড়ে, ব্যাংককে কেমোথেরাপি নিয়ে কোনোমতে জাপান গেছি পরের দিন। সেখানে জাপান ফুটবল অ্যাসোসিয়েশনের সভা ছিল। সেখানে না গেলে মেয়েদের টুর্নামেন্টের জন্য অর্থ ছাড় হতো না। আমরা অনেক পিছিয়ে যেতাম। তখন আমার শরীর অনেক খারাপ। তারপরেও সেখানে গিয়েছিলাম শুধু মেয়েদের ভবিষ্যতের জন্য।’\n\nআজ মেয়েরা সাফল্য পেয়েছে। দেশবাসীকে আনন্দের জোয়ারে ভাসিয়েছে। এখন সেই কষ্ট অনেকটা সার্থক কিরণের, ‘একজন ক্যানসার রোগীর দিনকাল কেমন যায় তা বুঝতে পারছেন। অসুস্থ থেকেও আমি কোনও সময় মেয়েদের এগিয়ে নেওয়ার জন্য পিছপা হইনি। ব্যবসা করি বলেই নিজেদের থেকে তখন অর্থ দিতে পেরেছিলাম। জানতাম, লেগে থাকলে একসময় সাফল্য আসবে। বয়সভিত্তিকের পর এবার সিনিয়রদের আসরে এলো দক্ষিণ এশিয়ার শ্রেষ্ঠত্ব।’",
    "জনাব পুতিন, জাপানে পারমাণবিক হামলা কি ‘জায়েজ’ ছিল?": "দ্বিতীয় বিশ্বযুদ্ধের সময় আমেরিকার সামরিক ঘাঁটি পার্ল হারবারে বীভৎস আক্রমণ করার মাধ্যমে জাপান সরাসরি আমেরিকাকে যুদ্ধে উসকানি দিয়েছে বললে কম বলা হয়, সেটা আসলে ছিল যুদ্ধ ঘোষণাই। তাই জাপানের হিরোশিমা আর নাগাসাকিতে পারমাণবিক বোমা হামলা করা আমেরিকার জন্য ‘জায়েজ’ ছিল।\n\n১৯৪৫ সালের ৬ আর ৯ আগস্ট হিরোশিমা আর নাগাসাকিতে দুটি পারমাণবিক বোমা হামলা করার পর জাপান দ্রুত (১২ আগস্ট) আত্মসমর্পণে রাজি হয়ে যায়। জাপানে করা পারমাণবিক বোমা হামলা কতটা জাপানকে দ্রুত আত্মসমর্পণে বাধ্য করার জন্য আর কতটা বিশ্বযুদ্ধ শেষে নতুন বিশ্বব্যবস্থায় আমেরিকার নানা হিসাব-নিকাশের পথে মাথা তুলে দাঁড়িয়ে হিস্যা চাওয়া, সোভিয়েত ইউনিয়নকে দেখানোর জন্য সেই আলাপ থাকুক আপাতত। কিন্তু জাপানের বিরুদ্ধে পারমাণবিক বোমা হামলাকে কি ওপরে বলা যুদ্ধে উসকানি দেওয়া কিংবা যুদ্ধ ঘোষণার যুক্তি দিয়ে জায়েজ করা যায়? পারমাণবিক হামলার আশঙ্কা আবার আলোচিত হচ্ছে, তাই এই অতীত স্মরণ করলাম। এ-সংক্রান্ত বাকি আলাপ করছি কলামের পরের দিকে।\n\n",
    "Rajnath Singh in Japan: ভারতের প্রতিরক্ষা ক্ষেত্রে লগ্নি করবে জাপানি সংস্থা? টোকিয়োর সঙ্গে ঘনিষ্ঠতা বাড়াচ্ছে দিল্লি": "Rajnath Singh in Japan: বৃহস্পতিবার জাপানের টোকিয়োতে জাপানি প্রতিরক্ষা মন্ত্রী ইয়াসুকাজু হামাদার সঙ্গে দ্বিপাক্ষিক বৈঠকে প্রতিরক্ষা সরঞ্জাম এবং প্রযুক্তিগত সহযোগিতায় ভারত ও জাপানের মধ্যে অংশীদারিত্ব প্রসারিত করার উপর জোর দিলেন রাজনাথ সিং।\n\nটোকিয়ো: ক্রমবর্ধমান চিনা হুমকির প্রেক্ষিতে জাপানের সঙ্গে দ্বিপাক্ষিক সম্পর্ক আরও জোরদার করতে চাইছে ভারত। বৃহস্পতিবার জাপানের টোকিওতে এই বিষয়ে জাপানি প্রতিরক্ষা মন্ত্রী ইয়াসুকাজু হামাদার সঙ্গে দ্বিপাক্ষিক বৈঠক করলেন প্রতিরক্ষা মন্ত্রী রাজনাথ সিং। প্রতিরক্ষা সরঞ্জাম এবং প্রযুক্তিগত সহযোগিতায় ভারত ও জাপানের মধ্যে অংশীদারিত্বের সুযোগ প্রসারিত করার প্রয়োজনীয়তার উপর জোর দিয়েছেন রাজনাথ। একই সঙ্গে প্রতিরক্ষামন্ত্রী জাপানের শিল্প সংস্থাগুলিকে ভারতের প্রতিরক্ষা খাতে বিনিয়োগের আমন্ত্রণ জানালেন তিনি। প্রতিপক্ষা মন্ত্রক জানিয়েছে, দুই দেশই দ্বিপাক্ষিক এবং বহুপাক্ষিক সামরিক মহড়া চালিয়ে যাওয়ার বিষয়ে প্রতিশ্রুতিবদ্ধ হয়েছে।\n\nএদিন, জাপান ও ভারতের দুই প্রতরক্ষা মন্ত্রীর বৈঠকের পর ভারতীয় প্রতিরক্ষা মন্ত্রকের পক্ষ থেকে এক বিবৃতিতে বলা হয়েছে, “প্রতিরক্ষা মন্ত্রী রাজনাথ সিং ৮ সেপ্টেম্বর টোকিয়োতে জাপানের প্রতিরক্ষা মন্ত্রী ইয়াসুকাজু হামাদার সাথে দ্বিপাক্ষিক আলোচনা করেছেন। দুই মন্ত্রী দ্বিপাক্ষিক প্রতিরক্ষা সহযোগিতার পাশাপাশি বিভিন্ন আঞ্চলিক বিষয়গুলি পর্যালোচনা করেছেন। ইন্দো-প্রশান্ত মহাসাগরীয় অঞ্চলকে উন্মুক্ত এবং নিয়মনিষ্ঠ অঞ্চল হিসেবে রাখতে ভারত-জাপান প্রতিরক্ষা অংশীদারিত্ব গুরুত্বপূর্ণ ভূমিকা পালন করবে বলে স্বীকার করেছেন।\n\nমন্ত্রক আরও জানিয়েছে, ভারত-জাপান দ্বিপাক্ষিক প্রতিরক্ষা অনুশীলনে ক্রমবর্ধমান জটিলতাগুলিই দুই দেশের মধ্যে প্রতিরক্ষা সহযোগিতার গভীরতার সাক্ষ্য বলে মত দিয়েছেন রাজনাথ সিং। দুই দেশের প্রতিরক্ষা মন্ত্রীই ‘ধর্ম গার্ডিয়ান’, ‘জিমেক্স’ এবং ‘মালাবার’-সহ দ্বিপাক্ষিক এবং বহুপাক্ষিক মহড়া চালিয়ে যাওয়ার প্রতিশ্রুতি দিয়েছেন। পাশাপাশি, প্রথম ফাইটার জেট মহড়া দুই দেশের বিমান বাহিনীর মধ্যে বৃহত্তর সহযোগিতা এবং আন্তঃকার্যক্ষমতার পথ প্রশস্ত করবে বলে একমত হয়েছেন দুই দেশের মন্ত্রীরাই।\n\n৭ সেপ্টেম্বর রাতেই টোকিয়ো পৌঁছান রাজনাথ সিং। বৃহস্পতিবার তিনি প্রথমে জাপানের প্রতিরক্ষা মন্ত্রকের একটি স্মৃতিসৌধে পুষ্পস্তবক অর্পণ করেন। তারপর জপান সেনাবাহিনীর আনুষ্ঠানিক গার্ড অব অনার গ্রহণ করেন ভারতীয় প্রতিরক্ষা মন্ত্রী। এরপর দুই দেশের প্রতিরক্ষামন্ত্রীদের বৈঠক হয়। প্রতিরক্ষা মন্ত্রক জানিয়েছে, দিনের পরবর্তী পর্যায়ে রাজনাথ সিং এবং বিদেশমন্ত্রী এস জয়শঙ্কর, ভারত-জাপান ২+২ মন্ত্রী পর্যায়ের আলোচনায় অংশ নেবেন। জাপানি পক্ষের প্রতিনিধিত্ব করবেন প্রতিরক্ষা মন্ত্রী হামাদা এবং জাপানি বিদেশ মন্ত্রী ইয়োশিমাসা হায়াশি। বিভিন্ন ক্ষেত্রে তাঁরা দ্বিপাক্ষিক সহযোগিতা পর্যালোচনা করবেন এবং আগামী দিনে কোন পথে এই সহযোগিতাকে আরও এগিয়ে নিয়ে যাওয়া যায়, তা নির্ধারণ করবেন।",
    "বাড়ছে জাপান-ভারতে পোশাক রফতানি, দেখাচ্ছে আশার আলো": "September 20, 2022 | 12:38 pm\n\nএমদাদুল হক তুহিন, সিনিয়র করেসপন্ডেন্ট\n\nঢাকা: ভারত ও জাপানে বাংলাদেশের পোশাক রফতানি বাড়ছে। গেল দুই মাসে (জুলাই-আগস্ট) ভারতে পোশাক রফতানি বেড়ে হয়েছে দ্বিগুণ (বেড়েছে ৯৮.৯২ শতাংশ)। আর জাপানে বেড়েছে ১২০ শতাংশ। সব মিলিয়ে অপ্রচলিত বাজারে বাংলাদেশের পোশাক রফতানি বেড়েছে ৩৮ শতাংশ। ভারত ও জাপানে পোশাক রফতানি বৃদ্ধি খাতটিতে আশার আলো দেখাচ্ছে। ভবিষ্যতে এই দুই দেশে পোশাক রফতানি আরও বাড়বে বলে প্রত্যাশা খাত সংশ্লিষ্টদের।\n\nবিজ্ঞাপন\n\nরফতানি উন্নয়ন ব্যুরোর (ইপিবি) তথ্যমতে, চলতি অর্থবছরের (২০২২-২৩) প্রথম দুই মাসে জাপানে ২১ কোটি ৭৫ লাখ ডলারের পোশাকপণ্য রফতানি হয়েছে। আগের অর্থবছরের একই সময়ে রফতানি হয়েছিল ১৭ কোটি ২৯ লাখ ডলারের পণ্য। এই সময়ে দেশটিতে বাংলাদেশের পোশাক রফতানি বেড়েছে ২৫.৮১ শতাংশ।\n\nএদিকে, অর্থবছরের প্রথম দুই মাসে ভারতে পোশাক রফতানি হয়েছে ১৮ কোটি ৮২ লাখ ডলারের। আগের বছর একই সময়ে রফতানি হয়েছিল ৯ কোটি ৪৬ লাখ ডলার। অর্থাৎ ভারতে পোশাক রফতানি বেড়েছে ৯৮.৯২ শতাংশ। মালয়েশিয়ায় পোশাক রফতানি বেড়েছে ১১৬ শতাংশ। অর্থবছরের প্রথম দুই মাসে দেশটিতে রফতানি হয়েছে ৪ কোটি ৪৬ লাখ ডলার, আগের অর্থবছরের একই সময়ে এই আয় ছিল ২ কোটি ডলার।\n\nবিজ্ঞাপন\n\nতবে যুদ্ধের প্রভাবে পোশাক রফতানি হোঁচট খেয়েছে রাশিয়ার বাজারে। সেখানে ৫৮.২৯ শতাংশ পোশাক রতফতানি কমেছে। প্রথম দুই মাসে চীনে ১৩.২১ শতাংশ কমে রফতানি ৩ কোটি ৩৮ লাখ ডলারে ঠেকেছে।\n\nপ্রসঙ্গত, পোশাক রফতানিতে বাংলাদেশের মূল বাজার যুক্তরাষ্ট্র, যুক্তরাজ্য, কানাডা ও ইউরোপীয় ইউনিয়নভুক্ত দেশগুলো। এর বাইরের বাজারগুলো অপ্রচলিত বাজার নামে পরিচিত। এই তালিকায় রয়েছে মধ্যপ্রাচ্য, অস্ট্রেলিয়া, রাশিয়া, জাপান, কোরিয়া, চীন, ভারত ও লাতিন আমেরিকার কয়েকটি দেশসহ অন্যান্য দেশ।\n\nবিজ্ঞাপন\n\nতৈরি পোশাক প্রস্তুত ও রফতানিকারক সমিতির (বিজিএমইএ) সভাপতি ফারুক হাসান সারাবাংলাকে বলেন, ‘ভারতে রফতানি বাড়াতে আমরা কাজ করছি। ভবিষ্যতে দেশটিতে আমাদের রফতানি আরও বাড়বে। ভারত থেকে আমরা কিছু প্রাথমিক উপকরণ আনছি। আর আমরা সেখানে ফাইনাল প্রোডাক্ট রফতানি করছি। এতে দুই দেশই উইন-উইন অবস্থায় রয়েছে। ভারতের বাজার নিয়ে আমরা আশাবাদী। একইভাবে জাপানে মার্কেটিং এ কাজ চলছে। সামনে একটি ফেয়ার রয়েছে, সেখানে আমরা অংশ নেবো। জাপানেও ভবিষ্যতে রফতানি আরও বাড়বে।’\n\nদেশের নিট গার্মেন্টস ব্যবসায়ীদের সংগঠন বাংলাদেশ নিটওয়্যার ম্যানুফেকচারার্স অ্যান্ড এক্সপোর্টার্স অ্যাসোসিয়েশনের (বিকেএমইএ) নির্বাহী সভাপতি মোহাম্মদ হাতেম সারাবাংলাকে বলেন, ‘ভারতে আমাদের রফতানি বাড়ছে। সেখানে নতুন নতুন পণ্য যাচ্ছে। গতকালও বেনাপোল দিয়ে আমার আড়াই লাখ ডলারের পণ্য রফতানি হয়েছে। ভারতে কিছু আন্তর্জাতিক ব্র্যান্ড তাদের সেমি স্টোর স্থাপন করেছে। তারা তাদের পণ্য বাংলাদেশ থেকে নিচ্ছে। এছাড়া ভারতের জনসংখ্যাও অনেক বেশি। তারাও বাংলাদেশি পোশাকের উপর নির্ভরশীল হয়ে উঠছে। এসব কারণ ভারতে আমাদের পোশাক রফতানি বাড়ছে।’\n\nবিজ্ঞাপন\n\nতিনি আরও বলেন, ‘গত অর্থবছরের প্রথমবারের মতো ভারতে পোশাক রফতানি ১ বিলিয়ন ডলার ছাড়িয়েছে। সামনের দিনে এটি আরও বাড়বে বলে আমাদের প্রত্যাশা। অপ্রচলিত বাজারের মধ্যে কেবলমাত্র চীনেই আমাদের পোশাক রফতানি কমছে। জাপান, কোরিয়া, মেক্সিকো, মালয়েশিয়া সব যায়গায় পোশাক রফতানি বাড়ছে। ভবিষ্যতে অপ্রচলিত বাজারও পোশাক রফতানির বড় গন্তব্য হয়ে উঠবে।’\n\nএক্সপোর্টার্স এসোসিয়েশন অব বাংলাদেশের (ইএবি) সভাপতি ও বিজিএমইএ’র সাবেক সভাপতি আব্দুস সালাম মুর্শেদী সারাবাংলাকে বলেন, ‘করোনার পর রাশিয়া-ইউক্রেন যুদ্ধের মধ্যে প্রত্যেকটি দেশই সংকটের মধ্যে রয়েছে। সেখানে করোনার পরপরই ভারত ও জাপানে পোশাকের রফতানি বৃদ্ধি পাওয়া খুবই ইতিবাচক। ভারত একটি বিশাল মার্কেট। জাপান বড় নয়, তবে হাই ব্রান্ডেড মার্কেট। সেই যায়গায় রফতানি বাড়াটা কিন্তু খুবই ইতিবাচক খবর। ভারত আমাদের প্রতিবেশী দেশ, সেখানে ক্রেতাদের বড় অংশটিই মধ্যভিত্ত। আর জাপানের মার্কেট খুবই উঁচু মানের। এই দুই দেশে রফতানি বৃদ্ধি খুবই বড় খবর। আশা করা যায় ভবিষ্যতে এই দুই দেশে রফতানি আরও বাড়বে।’\n\nবিজ্ঞাপন\n\nজাপানের বাজার নিয়ে উচ্ছ্বসিত বিজিএমইএ’র পরিচালক মহিউদ্দিন রুবেল। সারাবাংলাকে তিনি বলেন, ‘জাপানের বাজার আমাদের জন্য খুবই সম্ভাবনাময়। জাপান খুবই রিচ (ধনী) মার্কেট। জাপানের সঙ্গে আমাদের কমিউনিকেশও ইজি। দেশটির ক্ষেত্রে আমাদের লিড টাইমও (উৎপাদনের শুরু থেকে শেষ পর্যন্ত ও দেশটি পণ্য পৌঁছে দেওয়ার সময়) কম লাগে। জাপানের সঙ্গে কাজ করার একটিই চ্যালেঞ্জ, তারা খুব সেনসেটিভ। হাই কোয়ালিফাইড না হলে পণ্য কিনবে না।’\n\nতিনি বলেন, ‘জাপান আমাদের সঙ্গে ব্যবসা বাড়াতে চায়। বাংলাদেশ থেকে তারা অনেক সোর্সিং করছে। জাপানের সবচেয়ে বড় ব্র্যন্ড বা বায়ার ইউনিক্লো (UNIQLO) বাংলাদেশ থেকে পোশাক নিয়ে থাকে। ভবিষ্যতে জাপানে ব্যবসা বাড়ার আরও বেশি সম্ভবনা রয়েছে।’\n\nএদিকে ভারতের বাজার নিয়ে রুবেল আরও বলেন, ‘পৃথিবীতে চীন ও ভারতের জনসংখ্যাই সবচেয়ে বেশি। ফলে দেশ দুটিতে পোশাকের চাহিদাও বেশি। ফলে ভবিষ্যতে ভারতেও পোশাক রফতানি আরও বাড়বে। কারণ বাংলাদেশ থেকে পণ্য নিলে ভারত সস্তায় নিতে পারবে। ভারতে মূলত টি-শার্ট ও জিনস ক্যাটাগরির পোশাক রফতানি হয়ে থাকে।’\n\nসারাবাংলা/ইএইচটি/এমও",
    "বিএনপির সঙ্গে জাপান রাষ্ট্রদূতের বৈঠক": "(১ সপ্তাহ আগে) ১৮ সেপ্টেম্বর ২০২২, রবিবার, ১২:৩২ অপরাহ্ন\n\nসর্বশেষ আপডেট: ৬:৩৬ অপরাহ্ন\n\nবিএনপির সঙ্গে বৈঠক করেছেন ঢাকাস্থ জাপানের রাষ্ট্রদূত ইতো নাওকি। রোববার সকাল ১০টায় বিএনপি চেয়াপারসনের গুলশানের রাজনৈতিক কার্যালয়ে এ বৈঠক শুরু হয়। বৈঠকে বিএনপি মহাসচিব মির্জা ফখরুল ইসলাম আলমগীরের নেতৃত্বে একটি প্রতিনিধি দল অংশ নেন। প্রায় দেড় ঘণ্টাব্যাপী চলা এই বৈঠকে বাংলাদেশের রাজনীতিসহ সমসাময়িক বিভিন্ন ইস্যুতে আলোচনা হয়।\n\nবৈঠকে বিএনপির পররাষ্ট্র বিষয়ক কমিটির আহ্বায়ক ও স্থায়ী কমিটির সদস্য আমীর খসরু মাহমুদ চৌধুরী ও সাংগঠনিক সম্পাদক শ্যামা ওবায়েদ উপস্থিত ছিলেন। এছাড়া জাপান রাষ্ট্রদূতের সঙ্গে ছিলেন দূতাবাসের পলিটিক্যাল অফিসার ইয়োশাইকি কোবাইশি।\n\nবৈঠকের পর আমীর খসরু মাহমুদ চৌধুরী সাংবাদিকদের বলেন, বাংলাদেশ-জাপানের যে সম্পর্ক সেটা অনেক দিনের সম্পর্ক। জাপান আমাদের বাই লেটারেল ডোনারদের মধ্যে সবচেয়ে বড় ডোনার। আজকে আমাদের দুই দেশের মধ্যে দ্বি-পাক্ষিক যেসব বিষয় আছে সেগুলোর উপরে আলোচনা হয়েছে। এছাড়া সমকালীন যে রাজনৈতিক অবস্থা তার উপরে আলোচনা হয়েছে।\n\nসাম্প্রতিক সময়ে বিরোধী দলের ওপর যে হামলা-মামলার ঘটনা ঘটেছে সেগুলো কি আলোচনা এসেছে কিনা জানতে চাইলে তিনি বলেন, আমি তো বললাম সমকালীন রাজনৈতিক বিষয়গুলো নিয়ে আলোচনা হয়েছে।\n\nশনিবার সন্ধ্যায় বনানীর কামাল আতাতুর্ক এভিনিউতে দলের মোমবাতি প্রজ্জ্বলন কর্মসূচি শেষ হওয়ার পরপরই দলের স্থায়ী কমিটির সদস্য সেলিমা রহমান, বিএনপি নেতা শ্যামা ওবায়েদ, তাবিথ আউয়ালসহ নেতৃবৃন্দের ওপর আওয়ামী লীগের হামলার ঘটনার পর রোববার সকালে জাপানের রাষ্ট্রদূতের এই বৈঠক অনুষ্ঠিত হলো।\n\nদলের পররাষ্ট্র বিষয়ক কমিটির সদস্য তাবিথ আউয়াল যিনি এই হামলার ঘটনায় গুরুতর আহত হয়ে গুলশানের ইউনাইটেড হাসপাতালে ভর্তি হন।\n\n",
    "বাংলাদেশকে ওষুধ ও টেস্টিং কিট দিলো জাপান": "বাংলাদেশে নিযুক্ত জাপানের রাষ্ট্রদূত ইতো নাওকি এবং জাতিসংঘের মাদকদ্রব্য ও অপরাধ সংক্রান্ত কার্যালয়ের (ইউএনওডিসি) প্রতিনিধিরা জাপান সরকারের অর্থায়নে মাদকদ্রব্য ও প্রিকারসর টেস্টিং কিট মাদকদ্রব্য অধিদফতরে হস্তান্তর করেন। ডিপার্টমেন্ট অব নার্কোটিক্স কন্ট্রোলের (ডিএনসি) মহাপরিচালক (ডিজি) মো. আব্দুল ওয়াহাব ভ‚ঁইয়া এসব গ্রহণ করেন। বাংলাদেশে জাপান দূতাবাসের এক সংবাদ বিজ্ঞপ্তিতে একথা জানানো হয়েছে।\n\nরাষ্ট্রদূত ইতো বলেন, জাপান একটি ফ্রি অ্যান্ড ওপেন ইন্দো-প্যাসিফিক (এফওআইপি) বাস্তবায়নকে অত্যন্ত গুরুত্ব দেয়, যা এ অঞ্চলে শান্তি, স্থিতিশীলতা ও সমৃদ্ধি নিশ্চিতের লক্ষ্যে এবং এটি বাস্তবায়নে আমাদের অংশীদার বাংলাদেশের সাথে কাজ করে যাবে। এছাড়া তিনি এ হস্তান্তর অনুষ্ঠানে উপস্থিত থাকতে পেরে আনন্দিত বলে উল্লেখ করেন।\n\nএসময় মো. আব্দুল ওয়াহাব ভ‚ঁইয়া ইউএনওডিসি’র মাধ্যমে জাপানের সহায়তার জন্য তার প্রশংসা করেন। তিনি উল্লেখ করেন, জাপান বাংলাদেশের একটি সময়ের পরীক্ষিত বন্ধু এবং সবচেয়ে বড় উন্নয়ন অংশীদার এবং বাংলাদেশ মাদক পাচার নিয়ন্ত্রণের সক্ষমতা জোরদার করতে জাপানের সাথে সহযোগিতা অব্যাহত রাখতে চায়।",
    "জাপানের সঙ্গে সম্পর্ক ‘স্ট্র্যাটেজিক’ স্তরে নিতে চায় বাংলাদেশ": "প্রধানমন্ত্রী শেখ হাসিনার জাপান সফর নিয়ে আলোচনা করছে দুই দেশ। সবকিছু ঠিক থাকলে আগামী নভেম্বরের শেষ দিকে জাপানের প্রধানমন্ত্রীর আমন্ত্রণে টোকিও সফর করবেন তিনি। বাংলাদেশের অন্যতম বড় উন্নয়ন অংশীদার জাপানের সঙ্গে সম্পর্কের গভীরতা বৃদ্ধির বিষয়েও এই সফরে মতৈক্য হতে পারে এবং এটিকে ‘স্ট্র্যাটেজিক’ স্তরে নেওয়া হতে পারে বলে ধারণা করা হচ্ছে।\n\nএ বিষয়ে পররাষ্ট্র সচিব মাসুদ বিন মোমেন বলেন, দুই দেশের মধ্যে রাজনৈতিক সম্পর্ক অনেক দৃঢ় এবং কোভিড না হলে প্রধানমন্ত্রী অনেক আগেই জাপান সফর করতেন।\n\nজাপানের সঙ্গে বাংলাদেশ সামগ্রিক অংশীদারিত্ব তৈরি করতে পেরেছে জানিয়ে তিনি বলেন, ‘আমরা সেটিকে নতুন অধ্যায়ে উন্নীত করতে প্রস্তুত রয়েছি। নতুন অধ্যায়কে আমরা স্ট্র্যাটেজিক সম্পর্ক বলতে পারি।’\n\nমাতারবাড়ি প্রকল্প\n\nমাতারবাড়িকে কেন্দ্র করে জাপান বড় ধরনের কানেক্টিভিটি চিন্তা করছে এবং এটি শুধু আভ্যন্তরীণ বাজার নয়, এরসঙ্গে উত্তর-পূর্ব ভারত, নেপাল, ভুটান এবং মিয়ানমার রয়েছে।\n\nএ বিষয়ে পররাষ্ট্র মন্ত্রণালয়ের একজন কর্মকর্তা বলেন, জাপানের বিগ-বি উদ্যোগ শুধু মাতারবাড়িকে কেন্দ্র করে নয়, এর লক্ষ্য আরও অনেক বড়।\n\nতিনি বলেন, দিল্লিতে যে জাপানের রাষ্ট্রদূত রয়েছেন তিনি ভারতের উত্তর-পূর্ব প্রদেশগুলোতে বিভিন্ন অনুষ্ঠানে অংশগ্রহণ করেন এবং বিগ-বি কেন্দ্রিক আলোচনা করেন। এছাড়া জাইকা এই অঞ্চলে বিভিন্ন প্রকল্প গ্রহণ করছে।\n\nচট্টগ্রাম ও আড়াইহাজারে বিশেষ অর্থনৈতিক জোন তৈরি করছে জাপান এবং সেখানে শুধু জাপানের কোম্পানিসহ অন্যান্য দেশের কোম্পানি বিনিয়োগ করতে পারবে বলে তিনি জানান।\n\nবাংলাদেশের মেগা প্রকল্পে জাপান\n\nস্বাধীনতার পর থেকে সবদেশের মধ্যে সবচেয়ে বেশি উন্নয়ন সহযোগিতা দিয়েছে জাপান এবং এর পরিমাণ ১৭৫০ কোটি ডলারের বেশি। প্রথম অবস্থায় স্বাস্থ্য বা শিক্ষায় ছোট ছোট প্রকল্পে অংশগ্রহণ করলেও এখন অনেকগুলো মেগা প্রকল্প যেমন মাতারবাড়ি, মেট্রোরেল, বিমানবন্দর থার্ড টার্মিনালে অর্থায়ন করছে দেশটি। এছাড়া আরও কিছু প্রকল্প তাদের বিবেচনাধীন রয়েছে।\n\nএ বিষয়ে একজন কর্মকর্তা বলেন, ১৯৭৩ থেকে এ পর্যন্ত জাপান প্রায় ২৮০০ কোটি ডলার সহায়তা দেওয়ার প্রতিশ্রুতি দিয়েছে এবং এরমধ্যে ১৭৫০ কোটি ডলারের বেশি ছাড় করেছে। ৪৩টি ওভারসিজ ডেভেলপমেন্ট অ্যাসিস্ট্যান্স প্যাকেজের অধীনে এই অর্থ দেওয়া হয়েছে এবং এর সুদের হার শূন্য দশমিক ৬৫। ওই গোটা অর্থের মধ্যে ৪৭০ কোটি ডলার অনুদান।\n\nতিনি বলেন, জাপান থেকে অর্থ নেওয়ার সুবিধা হচ্ছে এটি শর্তযুক্ত নয় এবং তাদের রাজনৈতিক কোনও উচ্চাকাঙ্ক্ষা নেই।\n\nইন্দো প্যাসিফিক অঞ্চলে বাংলাদেশ\n\nইন্দো প্যাসিফিক অঞ্চলে জাপান একটি বড় অংশীদার এবং চার-জাতি কোয়াডের সদস্য।\n\nএ বিষয়ে পররাষ্ট্র সচিব বলেন, ইন্দো-প্যাসিফিক কেন্দ্রিক যেসব উন্নয়ন উদ্যোগ রয়েছে সেখানে আমরা সংশ্লিষ্ট হতে পারি। তবে সেটা আমাদের স্বার্থের পরিপন্থী হলে আমরা যুক্ত হবো না।\n\nঅস্ত্র বিষয়ে তিনি বলেন, এখন আর দেশটির ওপর কোনও সাংবিধানিক নিষেধাজ্ঞা নেই। আমাদের অস্ত্র সংগ্রহের উৎস যে বহুমুখী করার পরিকল্পনা রয়েছে সেখানে আমরা জাপানকে চিন্তা করতে পারি।\n\nমিৎসুবিশি কোম্পানি এ বিষয়ে আগ্রহী এবং তারা বাংলাদেশের কর্মকর্তাদের সঙ্গে বৈঠক করেছে বলেও তিনি জানান। ভবিষ্যতে এগুলো আমরা সক্রিয়ভাবে বিবেচনা করতে পারি।",
    "রোহিঙ্গাদের জন্য সাড়ে ৩ মিলিয়ন ডলার দেবে জাপান": "advertisement\n\nমিয়ানমার থেকে জোরপূর্বক বাস্তুচ্যুত রোহিঙ্গাদের সুরক্ষা ও মানবিক সহায়তা দিতে জাপান জাতিসংঘের শরণার্থী বিষয়ক সংস্থাকে (ইউএনএইচসিআর) সাড়ে ৩ মিলিয়ন মার্কিন ডলার দেওয়ার সিদ্ধান্ত নিয়েছে।\n\nআজ বুধবার জাপানি দূতাবাসের এক সংবাদ বিজ্ঞপ্তিতে বলা হয়, কক্সবাজার ও ভাসানচর ক্যাম্পে বসবাসরত রোহিঙ্গাদের জন্য গুরুত্বপূর্ণ এবং জীবনপরিচালনামূলক পরিষেবাগুলোর সুযোগ অব্যাহত রাখতে সহায়তার বিষয়ে জাপান সরকার ও ইউএনএইচসিআর একটি চুক্তি সই করেছে।\n\nadvertisement 3\n\nচুক্তি অনুসারে, ইউএনএইচসিআর কক্সবাজার ও ভাসানচর ক্যাম্পে তাদের মানবিক সহায়তা কার্যক্রম অব্যাহত রাখবে এবং আইনি ও সম্প্রদায়ভিত্তিক সুরক্ষা প্রদান, স্বাস্থ্য, স্বাস্থ্যবিধি ও স্যানিটেশন, পুষ্টি সহায়তা এবং ত্রাণের মতো মূল গুরুত্বপূর্ণ পরিষেবাগুলো প্রদানের ওপর দৃষ্টি দেবে।\n\nadvertisement 4\n\nবাংলাদেশে জাপানের রাষ্ট্রদূত নাওকি বলেছেন, ‘জাপান দৃঢ় আশা নিয়ে এই প্রকল্পে সহায়তার সিদ্ধান্ত নিয়েছে যে, এটি ভাসানচরে রোহিঙ্গা জনগোষ্ঠীর সুরক্ষা, স্বাস্থ্যসেবা ও জীবিকার সুযোগ উন্নত করবে এবং কক্সবাজারে তাদের নিরাপত্তা বাড়াবে।’\n\nরাষ্ট্রদূত বলেন, ‘রোহিঙ্গা সংকট ষষ্ঠ বছরে পদার্পণ করায় রোহিঙ্গাদের উন্নত ও মর্যাদাপূর্ণ জীবনের জন্য অর্থায়ন অব্যাহত রাখা অপরিহার্য। একই সাথে মিয়ানমারে রোহিঙ্গাদের দ্রুত প্রত্যাবাসনের জন্য সর্বাত্মক প্রচেষ্টা চালিয়ে যেতে হবে।’ খবর: বাসস",
    "নির্বাচন কমিশনের অধীনে সুষ্ঠু নির্বাচন হবে: জাপান...": "",
    "ইফাদ, জাপান ও বাংলাদেশের যৌথ উদ্যোগ": "জাতিসংঘের আন্তর্জাতিক কৃষি উন্নয়ন তহবিল (ইফাদ) এবং গ্রামীণ ইউগ্লেনা, জাপানের ইউগলেনা কোম্পানি লিমিটেড ও বাংলাদেশের গ্রামীণ কৃষি ফাউন্ডেশনের একটি যৌথ প্রতিষ্ঠান। এই যৌথ প্রতিষ্ঠান ক্ষুদ্র কৃষকদের মুগ ডাল চাষে সহযোগিতা করতে একটি যৌথ উদ্যোগ গ্রহণ করছে।\n\nউচ্চ-মূল্যের এই ফসলটি কৃষকদের আয় বাড়াতে এবং আন্তর্জাতিক বাজারে প্রবেশ করতে সহযোগিতা করবে বলে তাদের বিশ্বাস।\n\nউভয় পক্ষের স্বাক্ষরিত একটি অভিপ্রায়পত্রের মাধ্যমে আজ ঢাকায় এই সহযোগিতার সূচনা হয়। বাংলাদেশে ইফাদের প্রকল্প বাস্তবায়নকারী প্রতিষ্ঠানগুলির সাথে সরকারি-বেসরকারি যৌথ কার্যক্রম জোরদার করাই এই উদ্যোগের লক্ষ্য।\n\nএটি ইফাদের অর্থায়নকৃত প্রকল্পাধীন কৃষকদের আন্তর্জাতিক বাজারে প্রবেশ করতে সক্ষম করবে, অন্যদিকে গ্রামীণ ইউগ্লেনা বাংলাদেশী কৃষকদের দ্বারা উৎপাদিত ভালো মানের মুগ ডাল প্রচুর পরিমাণে সংগ্রহ করতে সক্ষম হবে।\n\nএই উদ্যোগের অংশ হিসাবে উপকূলীয় কৃষকদের জাপানে ব্যবহৃত প্রযুক্তির উপর প্রশিক্ষণ দেওয়া হবে এবং মুগ ডালের আন্তর্জাতিক ভ্যালু- চেইন প্রবেশ করার জন্য প্রযুক্তিগত সহায়তা দেওয়া হবে।\n\n“ইফাদ যৌথ উদ্যোগকে গুরুত্ব দেয়। এই নবায়নকৃত অংশীদারিত্ব বাংলাদেশের বেসরকারি খাতের সাথে সম্পৃক্ততাকে উৎসাহিত করবে। যদি দুই পক্ষের লক্ষ্য সমন্বিত হয় এবং প্রস্তাবিত কার্যক্রমগুলি গ্রামীণ কৃষকদের অবস্থার উন্নতি করে, তাহলে আমরা এই ধরনের যৌথ উদ্যোগের সাথে আরও জড়িত থাকার চেষ্টা করব,” বলেন আর্নো হ্যামেলিয়ার্স, ইফাদ কান্ট্রি ডিরেক্টর, বাংলাদেশ।\n\n২০২২থেকে ২০২৮ পর্যন্ত ছয় বছরের এই কার্যক্রমে, কৃষকদের জন্য সাশ্রয়ী মূল্যে ভালো মানের কৃষি উপকরণের প্রাপ্যতা নিশ্চিত করতে, এবং নিরাপদ, পুষ্টিকর ও বৈচিত্র্যময় উৎপাদনের জন্য কৃষকদের দক্ষভাবে এই কৃষি উপকরণের ব্যবহারে প্রশিক্ষণ দেয়ার ক্ষেত্রে ইফাদ এবং ইউগ্লেনা একযোগে কাজ করবে।\n\nগ্রামীণ ইউগলেনার সহ-প্রধান নির্বাহী কর্মকর্তা ইউকোহ সাতাকে বলেন, ‘গ্রামীণ ইউগ্লেনা গ্রামীণএলাকার কৃষকদের দারিদ্র্য ও অপুষ্টি নিরসনে কাজ করতে আগ্রহী। এই লক্ষ্য অর্জনের একটি মূল বিষয় হল সরকারি ও বেসরকারি খাতের মধ্যে সমন্বয় তৈরি করা। ইফাদ এবং গ্রামীণ ইউগ্লেনার মধ্যে এই যৌথ উদ্যোগ উভয় সংস্থাকেই তাদের নিজ নিজ লক্ষ্য অর্জনে সহায়তা করবে। আমরা নিশ্চিত যে নতুন আরো আন্তর্জাতিক সহযোগিতার ক্ষেত্রে এটি একটি উদ্ভাবনী মডেল হয়ে উঠবে।’\n\nজলবায়ু-ঝুঁকিপূর্ণ উপকূলীয় অঞ্চলে উৎপাদকদের, বিশেষ করে নারী ও ক্ষুদ্র কৃষকদের বাজার অধিগম্যতা সহজতর করতে, কৃষকদের কৃষি পণ্যের গুণগত মান নিশ্চিত করতে, এবং রপ্তানি বাজারে প্রবেশাধিকার লাভে এই উদ্যোগটি কাজ করবে।\n\nএই ধরণের উদ্যোগে ইফাদের অংশগ্রহণের প্রভাবের উপর গুরুত্বারোপ করে হ্যামেলিয়ার্স আরো বলেন, ‘ইফাদ যৌথ সমাধান অর্জনের লক্ষ্যে অংশীদারদের সাথে কাজ করাকে সমর্থন করে যা কিনা কৃষি সপ্রসারণ ও ক্ষুদ্র অর্থায়নে ইফাদের দক্ষতা ও অভিজ্ঞতা কাজে লাগিয়ে ক্ষুদ্র কৃষকদের তাদের পূর্ণ সম্ভাবনা অর্জনে সহায়তা করতে পারে। যার প্রধান লক্ষ্য হল একটি স্থিতিস্থাপক, বৈচিত্র্যময় এবং অন্তর্ভুক্তিমূলক খাদ্য ব্যবস্থা গড়ে তোলা।’\n\nইফাদের বিনিয়োগগুলি সরকারের অংশীদার মন্ত্রণালয় দ্বারা বাস্তবায়িত হয় এবং ইফাদ প্রকল্পগুলি বাস্তবায়নের জন্য জাতিসংঘের অন্যান্য সংস্থা এবং আন্তর্জাতিক আর্থিক প্রতিষ্ঠানগুলির সাথে একসাথে কাজ করে থাকে।\n\nইফাদ ৪০ বছরেরও বেশি সময় ধরে বাংলাদেশের দরিদ্র গ্রামীণ নারী ও পুরুষদের জন্য ৩৫টি প্রকল্পের মাধ্যমে বিনিয়োগ করে আসছে, যার লক্ষ্য গ্রামীণ জনগণ ও তাদের জীবিকাকে জলবায়ু পরিবর্তনের সাথে আরও ভালভাবে মানিয়ে নিতে সক্ষম করা; ক্ষুদ্র-উৎপাদক ও উদ্যোক্তাদের উন্নত ভ্যালু চেইন ও বৃহত্তর বাজারে অধিগম্যতা লাভে সহায়তা করা; এবং প্রান্তিক গোষ্ঠী, বিশেষ করে দরিদ্র গ্রামীণ নারীর ক্ষমতায়নে কাজ করা। এ পর্যন্ত, ইফাদ ৯৭৩.৫ মিলিয়ন মার্কিন ডলার বিনিয়োগ করেছে, যা ১১.৭ মিলিয়ন পরিবারের কাছে পৌঁছেছে।",
    "জাপান বাংলাদেশের উন্নয়নের সবচেয়ে বড় অংশীদার : সংস্কৃতি প্রতিমন্ত্রী": "এবিএন/এসএ/জসিম\n\nসংস্কৃতি প্রতিমন্ত্রী কে এম খালিদ বলেছেন, জাপান বাংলাদেশের অকৃত্রিম বন্ধু ও উন্নয়নের সবচেয়ে বড় অংশীদার। প্রতিমন্ত্রী ২০১৬ সালের হলি আর্টিজানের বেদনাদায়ক ঘটনায় ঢাকায় মেট্রোরেল প্রকল্পে কর্মরত জাপানের যেসব নাগরিক নিহত হয়েছিলেন, তাদের পরিবারের প্রতি গভীর শোক ও সহানুভূতি জানিয়ে বলেন, জাপান বাংলাদেশের পরীক্ষিত বন্ধুপ্রতিম দেশ হওয়ায় এ হৃদয়বিদারক ঘটনায়ও দু'দেশের মধ্যেকার সম্পর্কের গভীরতা একটুও কমেনি। বরং সেটা কাটিয়ে ওঠে দু'দেশের মধ্যে এখন সর্বোচ্চ সুসম্পর্ক বজায় রয়েছে।আজ শুক্রবার রবিকালে রাজধানীর আগারগাঁওয়ে মুক্তিযুদ্ধ জাদুঘর গ্যালারিতে জাপান দূতাবাস, জাপান ফাউন্ডেশন ও মুক্তিযুদ্ধ জাদুঘরের যৌথ আয়োজনে ‘ফটোগ্রাফিক ইমেজ এন্ড ম্যাটার : জাপানিজ প্রিন্ট অব দ্য ১৯৭০’ শীর্ষক দুই সপ্তাহব্যাপী (১৬-২৯ সেপ্টেম্বর) বিশেষ প্রদর্শনীর উদ্বোধনী অনুষ্ঠানে প্রধান অতিথির বক্তব্যে তিনি এসব কথা বলেন। বাংলাদেশে নিযুক্ত জাপানের রাষ্ট্রদূত ইতো নাওকির সভাপতিত্বে অনুষ্ঠানে সম্মানিত অতিথি হিসেবে বক্তৃতা করেন ঢাকা বিশ্ববিদ্যালয়ের প্রিন্ট মেকিং ডিপার্টমেন্টের অধ্যাপক সৈয়দ আবদুল বারেক আলভী ও মুক্তিযুদ্ধ জাদুঘরের ট্রাস্টি মফিদুল হক। কে এম খালিদ আরও বলেন, আজকের জাপানিজ প্রিন্ট প্রদর্শনীটি মূলত ভ্রাম্যমাণ প্রদর্শনী। নেপাল থেকে বাংলাদেশে এসেছে এবং এরপর আরও অন্যান্য দেশে যাবে। সংস্কৃতি প্রতিমন্ত্রী বলেন, দ্বিতীয় বিশ্বযুদ্ধের পর জাপানে প্রিন্ট মেকিং ব্যাপকভাবে বিকশিত হয় এবং ১৯৭০-এর দশকে তা উন্নতির শিখরে পৌঁছে। তিনি বলেন, এ প্রদর্শনীটি জাপানের ১৪ জন প্রখ্যাত শিল্পীর সৃজনশীল কাজগুলো আমাদের দেখার সুযোগ করে দিয়েছে, যা মূলত প্রিন্ট মাধ্যম ব্যবহার করে সমসাময়িক শিল্পকলাকে প্রদর্শন করেছে। জাপানের রাষ্ট্রদূতের ভূয়সী প্রশংসা করে তিনি বলেন, ইতো নাওকি একজন সংস্কৃতিমনা মানুষ। তিনি শিল্প-সংস্কৃতির মাধ্যমে দুদেশের সম্পর্ক উন্নয়নে ঘনিষ্ঠভাবে কাজ করে যাচ্ছেন।",
    "জাপানে রেকর্ডসংখ্যক তরুণ-তরুণী বিয়ে করতে চান না": "১৯৮২ সালে যখন প্রথমবারের মতো এ সমীক্ষা করা হয়েছিল, তখন ২ দশমিক ৩ শতাংশ পুরুষ ও ৪ দশমিক ১ শতাংশ নারী জানিয়েছিলেন, তাঁরা কখনো বিয়ে করবেন না। সে সংখ্যা এখন বেড়ে উদ্বেগজনক পরিস্থিতি তৈরি করেছে। জাপানে ক্রমশ জনশক্তি কমছে। আর সার্বিক অর্থনীতিতে সরাসরি এর নেতিবাচক প্রভাব পড়ছে। তরুণদের একটা বড় অংশের বিয়ে নিয়ে কেন কোনো আগ্রহ নেই? কারণ দর্শিয়ে বলা হয়েছে, তরুণ-তরুণীরা বিয়ে করে সংসার করার চেয়ে নিজেদের পেশাকে বেশি গুরুত্ব দিচ্ছেন। তাঁরা নিজেদের ‘সিঙ্গেল’ জীবন উপভোগ করতে চান। নিজেদের ব্যক্তিস্বাধীনতায় কোনো ছাড় দিতে চান না। আর পেশায় উন্নতি করতে চান।",
    "রোহিঙ্গাদের জন্য তিনটি অ্যাম্বুলেন্স দিলো জাপান": "",
    "জাতিসংঘ নিরাপত্তা পরিষদ সংস্কারে যুক্তরাষ্ট্র ও জাপান একত্রে কাজ করবে": "(৪ দিন আগে) ২২ সেপ্টেম্বর ২০২২, বৃহস্পতিবার, ৯:৫১ অপরাহ্ন\n\nসর্বশেষ আপডেট: ১২:০৮ অপরাহ্ন\n\nজাতিসংঘ নিরাপত্তা পরিষদের (স্থায়ী এবং অস্থায়ী মিলিয়ে) ১৫ সদস্য দেশের প্রত্যেকেরই একটি করে ভোটদানের ক্ষমতা থাকলেও কেবল পাঁচ স্থায়ী সদস্য- চীন, রাশিয়া, যুক্তরাষ্ট্র, যুক্তরাজ্য এবং ফ্রান্সেরই 'ভেটো' ক্ষমতা রয়েছে। ১৫ সদস্যবিশিষ্ট পরিষদের সংস্কারের দাবিও দীর্ঘদিনের। সম্প্রতি, জাতিসংঘে নিযুক্ত যুক্তরাষ্ট্রের প্রতিনিধি লিন্ডা টমাস-গ্রিনফিল্ড পরিষদের সদস্যসংখ্যা বাড়ানোর পক্ষে মত দিয়েছেন।\n\nতাছাড়া, দেশটির প্রেসিডেন্ট জো বাইডেন জাতিসংঘ সাধারণ পরিষদের অধিবেশনে দেওয়া ভাষণে পরিষদের সংস্কারের প্রয়োজনীয়তার কথা উল্লেখ করেছেন। যুক্তরাষ্ট্রের এশিয়ান মিত্র জাপানও নিরাপত্তা পরিষদের সংস্কারের উদ্দেশ্যে আলোচনা শুরুর আহ্বান জানিয়েছে।\n\nএবার, জাপানের প্রধানমন্ত্রী এবং যুক্তরাষ্ট্রের প্রেসিডেন্ট পরিষদের সংস্কারে তাদের একত্রে কাজ করা নিশ্চিত করেছেন।\n\nএনএইচক ওয়ার্ল্ড এ খবর দিয়ে জানাচ্ছেঃ এইডস, যক্ষা এবং ম্যালেরিয়া রোগের বিরুদ্ধে লড়াই নিয়ে যুক্তরাষ্ট্রের আয়োজিত এক বৈঠকের পর দুজন স্বল্প সময়ের জন্য অনানুষ্ঠানিক এক আলোচনায় মিলিত হয়েছিলেন। আর সেখানেই কিশিদা বাইডেনকে বলেছেন, নিরাপত্তা পরিষদের সংস্কারের প্রয়োজনীয়তা উল্লেখ করে জাতিসংঘ সাধারণ পরিষদে দেওয়া তার ভাষণকে তিনি গভীরভাবে স্বাগত জানাচ্ছেন।",
    "জাপান উপকূলে আঘাত হেনেছে ঘূর্ণিঝড় হিন্নামনর": "প্রবল ঘূর্ণিঝড়ে উত্তাল পূর্ব চীন সাগর। একে চলতি বছরের সবচেয়ে শক্তিশালী ঝড় বলে উল্লেখ করা হচ্ছে। ঘণ্টায় ১৬০ মাইল (২৫৭ কিলোমিটার) বেগে বইছে হাওয়া। চীনের পূর্ব উপকূল এবং জাপানের দক্ষিণের দ্বীপগুলিতে এই ঝড়ের ফলে ব্যাপক ক্ষয়ক্ষতির আশঙ্কা করা হচ্ছে।\n\nচীন সাগরের এই ঘূর্ণিঝড়ের নাম দেওয়া হয়েছে, সুপার টাইফুন হিন্নামনর। সংবাদমাধ্যম সূত্রের খবর, হিন্নামনরে কোথাও কোথাও দমকা হাওয়ার বেগ পৌঁছে যাচ্ছে ঘণ্টায় ১৯৫ মাইলেও। সমুদ্র উত্তাল।\n\nআমেরিকার যুগ্ম টাইফুন সতর্কতা কেন্দ্র থেকে জানানো হয়েছে, পূর্ব চীন সাগরে টাইফুনের ফলে ঢেউয়ের উচ্চতা এখনও পর্যন্ত সর্বাধিক ৫০ ফুট (১৫ মিটার)।\n\nহাওয়ার গতিবেগ অনুযায়ী হিন্নামনরেকে চলতি বছরের সবচেয়ে শক্তিশালী ঝড় বলে ঘোষণা করেছে জাপানের আবহাওয়া দফতর। হংকংয়ের পর্যবেক্ষণ কেন্দ্র থেকে জানানো হয়েছে, বুধবার সকাল ১০টা নাগাদ জাপানের ওকিনাওয়া থেকে ২৩০ কিলোমিটার পূর্ব দিকে ছিল টাইফুন। সেখান থেকে পশ্চিম-দক্ষিণ পশ্চিম দিকে এগিয়েছে হিন্নামনর। আগামী কয়েকদিনে এই ঝড় কিছুটা শক্তিক্ষয় করবে, বলছে পূর্বাভাস।\n\nঘূর্ণিঝড়ে চীন, জাপানের উপকূল উত্তাল হলেও শান্ত রয়েছে আফ্রিকা ও ক্যারিবিয়ান দ্বীপপুঞ্জের মাঝের আটলান্টিক মহাসাগর। অগস্ট মাসে সাধারণত আটলান্টিকের এই উপকূল এলাকায় হ্যারিকেনের তাণ্ডব দেখা যায়।\n\nগত ২৫ বছর ধরে বছরের এই সময়ে আটলান্টিকে হ্যারিকেন প্রবণ অঞ্চল বেশ সক্রিয় থাকে। তবে এ বছর এখনও তেমন কিছু দেখা যায়নি। কলোরাডো স্টেট ইউনিভার্সিটির আবহাওয়াবিদ ফিল ক্লোৎজবাচ জানিয়েছেন, সাত দশকেরও বেশি সময়ে কেবল দু’বছর অগস্ট মাসে আটলান্টিকে ঝড় হয়নি- ১৯৬১ এবং ১৯৯৭। সূত্র: আনন্দবাজার\n\nএসি\n\n",
    "অধিক অংশগ্রহণমূলক সংসদ নির্বাচন চায় জাপান": "ঢাকা: বিরাজমান রাজনৈতিক সংকট দূর করে অধিক অংশগ্রহণমূলক দ্বাদশ সংসদ নির্বাচনের প্রচেষ্টা চালাবে বলে সরকার ও নির্বাচন কমিশনের প্রতি প্রত্যাশা জাপানের।\n\nসোমবার (২৯ আগস্ট) প্রধান নির্বাচন কমিশনার (সিইসি) কাজী হাবিবুল আউয়ালের সঙ্গে সাক্ষাতের পর দেশটির রাষ্ট্রদূত ইতো নাওকি এ প্রত্যাশার কথা জানান।\n\nসাংবাদিকদের প্রশ্নের জবাবে তিনি বলেন, দ্বাদশ জাতীয় সংসদ নির্বাচনের প্রস্তুতি কেমন তা জানতে আমি সিইসির সঙ্গে সাক্ষাতের জন্য এসেছিলাম। অবাধ ও সুষ্ঠু নির্বাচনে জন্য তিনি কী প্রস্তুতি নিচ্ছেন, সে বিষয়ে আলোচনা করেছি।\n\nইলেকট্রনিক ভোটিং মেশিন নিয়ে আলোচনা হয়েছে কিনা জানতে চাইলে তিনি বলেন, ইভিএম নিয়ে সিইসি কথা বলেছেন। এটা খুব ভালো পদ্ধতি। ১৫০ আসনে ইভিএম ব্যবহারের কথা বলেছেন। এ যন্ত্রের মাধ্যমে অবাধ, সুষ্ঠু নির্বাচন হবে এবং বাংলাদেশে একটি অংশগ্রহণমূলক নির্বাচন হবে বলে আশা করি।\n\nবর্তমান ব্যবস্থার মধ্যে বড় দল নির্বাচন বয়কটের কথা বলছে, এ অবস্থায় সুষ্ঠু নির্বাচন সম্ভব বলে মনে করেন? এমন প্রশ্নের জবাবে ইতো নাওকি বলেন, তোমাদের হাতে এখনো এক বছর তিন-চার মাস সময় আছে। সরকার ও বিশেষ করে সিইসি এবং অন্যান্য নির্বাচন কমিশনারদের প্রতি প্রত্যাশা থাকবে আগামী নির্বাচন অবাধ, সুষ্ঠু ও অধিক অংশগ্রহণমূলক করার জন্য প্রচেষ্টা চালানোর। আমরা আশা করি, আগামী নির্বাচন একটি ভালো নির্বাচন হবে, এটাই আমার আশাবাদ ও প্রত্যাশা।\n\nদ্বাদশ জাতীয় সংসদ নির্বাচন ২০২৩ সালের শেষে অথবা ২০২৪ সালের শুরুতে অনুষ্ঠিত হবে। ইতোমধ্যে যুক্তরাষ্ট্রসহ বেশ কয়েকটি দেশের কূটনীতিকরা সিইসির সঙ্গে সৌজন্য সাক্ষাৎ করে অবাধ, সুষ্ঠু ও অংশগ্রহণমূলক নির্বাচন আয়োজনের কথা বলেছেন।\n\nবাংলাদেশ সময়: ১৩৫২ ঘণ্টা, আগস্ট ২৯, ২০২২\n\nইইউডি/জেডএ",
    "জাপান ওপেনে ভারতীয়দের অভিযান শেষ, কোয়ার্টার ফাইনালে লড়ে হার প্রণয়ের": "জাপান ওপেনে ভারতীয়দের অভিযান শেষ, কোয়ার্টার ফাইনালে লড়ে হার প্রণয়ের\n\nMore Sports\n\noi-Manojit Maulik\n\nজাপান ওপেন থেকে খালি হাতেই ফিরতে হলো ভারতীয় শাটলারদের। পুরুষদের সিঙ্গলসে আশা ছিল এইচএস প্রণয়কে ঘিরে। কিন্তু শক্ত প্রতিপক্ষের কাছে হেরে ভারতীয় এই শাটলার বিদায় নিলেন কোয়ার্টার ফাইনাল থেকে। যদিও প্রথম গেমে পিছিয়ে পড়া প্রণয় তিনটি গেমেই দারুণ লড়াই চালালেন। খেলা চলল ১ ঘণ্টা ২০ মিনিট ধরে।\n\nবিশ্ব চ্যাম্পিয়নশিপে সম্প্রতি ব্রোঞ্জজয়ী চাইনিজ তাইপের চৌ তিয়েন চেনের বিরুদ্ধে কোয়ার্টার ফাইনাল খেলতে নেমেছিলেন ৩০ বছরের প্রণয়। প্রথম গেমটি ২১-১৭ ব্যবধানে জিতে নেন চেন। তবে পরের গেমেই ঘুরে দাঁড়ায় প্রণয়, ২১-১৫ ব্যবধানে দ্বিতীয় গেমটি জিতে সমতা ফেরান। নির্ণায়ক তথা তৃতীয় গেমটিতে চলল টানটান লড়াই। তিনবার ম্যাচ পয়েন্ট বাঁচিয়েও অবশ্য শেষরক্ষা করতে পারেননি প্রণয়। এই গেমটি তিনি ২০-২২ ব্যবধানে পরাস্ত হন।\n\nসাম্প্রতিককালে দারুণ ছন্দে থাকা প্রণয় এদিন হেরে গেলেও তাঁর লড়াই স্মরণীয় হয়ে থাকল। শেষ অবধি প্রতিপক্ষের উপর চাপ বজায় রেখে গেলেন তিনি। এদিনের লড়াইয়ের আগে শেষ দুটি সাক্ষাতে চৌ-কে হারিয়েছিলেন প্রণয়। প্রথম গেমে ১২-৮ ব্যবধানে এগিয়েও ছিলেন। কিন্তু চৌ কামব্যাক করে এগিয়ে যান ১৫-১৪ ব্যবধানে। প্রণয়ের দুবারের নেট শট সমস্যায় এরপর লিড বাড়িয়ে নিতে সক্ষম হন চৌ। দ্বিতীয় গেমে আবার চৌ এগিয়ে ছিলেন। ৬-১০ পিছিয়ে থাকা অবস্থা থেকে প্রণয় দারুণ কিছু র‌্যালির সৌজন্যে ১০-১০ করে ফেলেন। বিরতিতে চৌ সামান্য এগিয়ে থাকলেও এরপর প্রণয়ের দারুণ ডিফেন্স ও দুরন্ত স্ম্যাশ চৌ-এর সমস্যা বাড়ায়। প্রণয় এগিয়ে যান ১৯-১৪ ব্যবধানে। এরপর চৌ দারুণ স্ম্যাশে প্রণয়ের সার্ভ ভাঙলেও দ্বিতীয় গেম জিততে প্রণয়ের অসুবিধা হয়নি।\n\nতৃতীয় গেমে অবশ্য প্রণয় শুরু থেকেই চেনা ছন্দে ছিলেন না। ১-৪ ব্যবধানে পিছিয়ে পড়েন। এরপর কিছুটা লড়াই চালালেও চৌ এগিয়ে থাকেন ৬-৪ ব্যবধানে। শাটলে নিয়ন্ত্রণ রাখতে না পারায় প্রণয়ের একাধিক আনফোর্সড এরর বিরতিতে চৌ-কে ছয় পয়েন্টে এগিয়ে রাখে। এরপর কয়েকটি ভালো র‌্যালি ও দুটি ক্রস কোর্ট রিটার্নের সৌজন্যে প্রণয় ব্যবধান কমিয়ে ১২-১৩ করে ফেলেন। কিন্তু তারপর ফের প্রণয়ের আনফোর্সড এররের সুবিধা নিয়ে লিড বাড়িয়ে ১৭-১৪ করেন চৌ। বডি স্ম্যাশের মাধ্যমে তিন পয়েন্টের ব্যবধান বজায় রেখে তিনটি ম্যাচ পয়েন্টও আদায় করেন তিনি, কিন্তু শেষ অবধি মরিয়া লড়াই চালাতে থাকেন প্রণয়। যদিও শেষ হাসি চৌ-ই হাসেন।\n\nসৌরভ-জয়ের বিসিসিআই থেকে প্রধানমন্ত্রীর ফান্ডে বিপুল অর্থ! মোদীকে দেওয়া নীরজের জ্যাভলিন কোথায়?\n\nOneindia এর ব্রেকিং নিউজের জন্য . সারাদিন ব্যাপী চটজলদপান. Allow Notifications",
    "বিশ্বজুড়ে আরও ৭৭৪ মৃত্যু, শীর্ষে জাপান": "বিশ্বজুড়ে চলমান মহামারি করোনায় আক্রান্ত হয়ে গত ২৪ ঘণ্টায় সারাবিশ্বে আরও ৭৭৪ জনের মৃত্যু হয়েছে। এর মধ্যে সবচেয়ে বেশি প্রাণহানির ঘটনা ঘটেছে জাপানে। একই সময়ে ভাইরাসটিতে আক্রান্ত হিসেবে শনাক্ত হয়েছে তিন লাখ ৩৮ হাজার ১২৮ জন।\n\nরবিবার (১৮ সেপ্টেম্বর) সকালে করোনাভাইরাসে আক্রান্ত, মৃত্যু ও সুস্থতার হিসাব রাখা ওয়েবসাইট ওয়ার্ল্ডোমিটারস থেকে এ সব তথ্য জানা গেছে।\n\nএ নিয়ে বিশ্বজুড়ে মৃতের সংখ্যা পৌঁছাল ৬৫ লাখ ৩০ হাজার ৫৫ জনে। মহামারির শুরু থেকে এ পর্যন্ত ভাইরাসটিতে আক্রান্ত মোট রোগীর সংখ্যা বেড়ে দাঁড়াল ৬১ কোটি ৬৮ লাখ ৫৩ হাজার ৭১৯ জনে।\n\nএদিকে গত ২৪ ঘণ্টায় বিশ্বজুড়ে সবচেয়ে বেশি সংক্রমণ ও প্রাণহানির ঘটনা ঘটেছে জাপানে। অন্যদিকে দৈনিক প্রাণহানির দ্বিতীয় অবস্থানে রয়েছে রাশিয়া। প্রাণহানির তালিকায় এরপরই রয়েছে যুক্তরাষ্ট্র, ব্রাজিল, দক্ষিণ কোরিয়া ও তাইওয়ান।\n\nজাপানে গত ২৪ ঘণ্টায় নতুন করে করোনাভাইরাসে আক্রান্ত হয়েছেন ৭৭ হাজার ৮০৪ জন এবং মারা গেছেন ১৮৬ জন। করোনা মহামারির শুরু থেকে পূর্ব এশিয়ার এই দেশটিতে এখন পর্যন্ত ২ কোটি ৫ লাখ ৬৬ হাজার ১১৬ জন করোনায় আক্রান্ত হয়েছেন এবং ৪৩ হাজার ৫৩৩ জন মারা গেছেন।\n\nগত ২৪ ঘণ্টায় যুক্তরাষ্ট্রে নতুন করে করোনাভাইরাসে আক্রান্ত হয়েছেন ১৩ হাজার ৩০ জন এবং মারা গেছেন ৭৯ জন। করোনাভাইরাসে সবচেয়ে ক্ষতিগ্রস্ত এই দেশটিতে এখন পর্যন্ত ৯ কোটি ৭৪ লাখ ৯৫ হাজার ৫৬১ জন করোনায় আক্রান্ত হয়েছেন এবং ১০ লাখ ৭৮ হাজার ৬৫৬ জন মারা গেছেন।\n\nএ ছাড়া ব্রাজিলে গত ২৪ ঘণ্টায় করোনায় আক্রান্ত হয়ে মারা গেছেন ৬০ জন এবং নতুন করে সংক্রমিত হয়েছেন পাঁচ হাজার ৬০৯ জন। ফ্রান্সে নতুন করে করোনাভাইরাসে আক্রান্ত হয়েছেন ৩৩ হাজার ১৬২ জন। মেক্সিকোতে নতুন করে করোনাভাইরাসে আক্রান্ত হয়েছেন এক হাজার ১৯৫ জন এবং মারা গেছেন ২৮ জন। ইতালিতে নতুন করে আক্রান্ত হয়েছেন ১৭ হাজার ১৫০ জন এবং মারা গেছেন ৩৮ জন। তাইওয়ানে করোনায় আক্রান্ত হয়ে মারা গেছেন ৪০ জন এবং নতুন করে ভাইরাসে সংক্রমিত হয়েছেন ৩৯ হাজার ৬২৮ জন।\n\nগত ২৪ ঘণ্টায় রাশিয়ায় করোনায় আক্রান্ত হয়ে মারা গেছেন ১০৭ জন এবং নতুন করে ভাইরাসে সংক্রমিত হয়েছেন ৫৮ হাজার ৩০৫ জন। চিলিতে নতুন করে করোনাভাইরাসে আক্রান্ত হয়েছেন তিন হাজার ১৮৫ জন এবং মারা গেছেন ১৪ জন।\n\nউল্লেখ্য, ২০১৯ সালের ডিসেম্বরে চীনের উহান প্রদেশে প্রথম করোনাভাইরাসে আক্রান্ত রোগী শনাক্ত হয়। এরপর ২০২০ সালের ১১ মার্চ করোনাকে ‘বৈশ্বিক মহামারি’ হিসেবে ঘোষণা করে বিশ্ব স্বাস্থ্য সংস্থা (ডব্লিউএইচও)। উল্লেখ্য, ২০১৯ সালের ডিসেম্বরে চীনের উহান প্রদেশে প্রথম করোনাভাইরাসে আক্রান্ত রোগী শনাক্ত হয়। এরপর ২০২০ সালের ১১ মার্চ করোনাকে ‘বৈশ্বিক মহামারি’ হিসেবে ঘোষণা করে বিশ্ব স্বাস্থ্য সংস্থা (ডব্লিউএইচও)।\n\nমানবকণ্ঠ/এআই",
    "জাপানের অংশীদারিত্ব অনুমোদন দিল রাশিয়া": "সাখালিন-২ তেল ও গ্যাস প্রকল্পে জাপানের অংশীদারিত্ব অনুমোদন দিয়েছে রাশিয়া। বার্তা সংস্থা রয়টার্স বৃহস্পতিবার এক প্রতিবেদনে এ তথ্য জানিয়েছে।\n\nজাপানের মিতসুবিশি কপসও বৃহস্পতিবার জানিয়েছে সাখালিন-২ প্রকল্পে তাদের ১০ শতাংশ অংশীদারিত্ব অনুমোদন করেছে মস্কো। জাপানের মিটসুইয়ের ১২.৫ শতাংশ অংশীদারিত্ব অনুমোদনের একদিন পরই মিতসুবিশি এই ঘোষণা দিল। এই প্রকল্পে দুইটি সংস্থাকেই সমর্থন দিচ্ছে জাপান সরকার।\n\nরাশিয়ার এই অনুমোদনের পর বৃহস্পতিবার জাপান সরকারের মুখপাত্র হিরোকাজু মাতসুনো নিয়মিত ব্রিফিংয়ে বলেন, এই সিদ্ধান্তটি আমাদের দেশের স্থিতিশীল শক্তি সরবরাহের জন্য অত্যন্ত তাৎপর্যপূর্ণ।\n\nএদিকে সাখালিন-২ কাজ একটি নতুন রাশিয়ান ফার্মে হস্তান্তর করছে মস্কো। এর ফলে এরপর থেকে বিদেশি স্টেকহোল্ডারদের তাদের স্বার্থ বজায় রাখার জন্য অনুমোদনের জন্য আবেদন করতে হবে।\n\nজাপান ইউক্রেনের যুদ্ধের জন্য মস্কোর উপর নিষেধাজ্ঞা আরোপ করা সত্ত্বেও দুটি জাপানি ট্রেডিং হাউস রাশিয়ার শক্তি প্রকল্পে অংশীদারিত্ব বজায় রাখবে। বিদ্যুৎ সরবরাহ সুরক্ষিত রাখার জন্যই এশিয়ার দেশটি এই সিদ্ধান্ত নিচ্ছে।\n\nজাপানের মোট তরল তরল প্রাকৃতিক গ্যাসের (এলএনজি) চাহিদার ৯ শতাংশ আসে রাশিয়া থেকে। রাশিয়া থেকে জাপানে আসা প্রায় পুরো গ্যাসই জোগান দেওয়া হয় সাখালিন-২ থেকে। সাখালিন হচ্ছে তেল ও গ্যাসের মতো প্রাকৃতিক সম্পদে সমৃদ্ধ রাশিয়ার একটি দ্বীপ। জাপান থেকে সাখালিনের অবস্থানগত দূরত্বও খুব বেশি দূরে নয়।\n\n",
    "টোকিওতে চীন-জাপান সম্পর্ক স্বাভাবিকীকরণের ৫০তম বার্ষিকীর অনুষ্ঠান": "টোকিওতে চীন-জাপান সম্পর্ক স্বাভাবিকীকরণের ৫০তম বার্ষিকীর অনুষ্ঠান\n\nসেপ্টেম্বর ২৩: গতকাল (বৃহস্পতিবার) জাপানে চীনা দূতাবাসে গণপ্রজাতন্ত্রী চীন প্রতিষ্ঠার ৭৩তম বার্ষিকী ও চীন-জাপান কূটনৈতিক সম্পর্ক স্বাভাবিকীকরণের ৫০তম বার্ষিকী উপলক্ষ্যে বিশেষ অনুষ্ঠানের আয়োজন করা হয়। অংশগ্রহণকারীরা দু’দেশের মধ্যে সহযোগিতা উন্নয়নের ব্যাপারে আশাবাদ প্রকাশ করেন।\n\n\n\nচীনা রাষ্ট্রদূত সুন স্যুয়ান ইয়ৌ অনুষ্ঠানে বলেন, আজ চীন-জাপান সম্পর্ক একটি নতুন ঐতিহাসিক সূচনাবিন্দুতে এসে দাঁড়িয়েছে। চীন-জাপান চারটি রাজনৈতিক দলিলপত্রের আওতায় দু’দেশের মধ্যে পারস্পরিক রাজনৈতিক আস্থা বাড়াতে, পারস্পরিক সহযোগিতা উন্নত করতে, সাংস্কৃতিক যোগাযোগ বাড়াতে, ও যথাযথভাবে মতভেদ মোকাবিলা করতে হবে।\n\nজাপানি পররাষ্ট্রমন্ত্রী ইয়োশিকাওয়া ইউমি জাপান সরকারের পক্ষ থেকে গণপ্রজাতন্ত্রী চীন প্রতিষ্ঠার ৭৩তম বার্ষিকী ও চীন-জাপান কূটনৈতিক সম্পর্ক স্বাভাবিকীকরণের ৫০তম বার্ষিকীতে অভিনন্দন জানান। তিনি আশা করেন, দু’দেশ গঠনমূলক ও স্থিতিশীল দ্বিপক্ষীয় সম্পর্ক গড়ে তোলায় সচেষ্ট হবে। (ছাই/আলিম/ওয়াং হাইমান)",
    "Japan Open Badminton: জাপান ওপেনেও ব্যর্থ সাইনা, বিদায় লক্ষ্যর": "Japan Open Badminton: বিশ্ব চ্যাম্পিয়নশিপে হতাশাজনক পারফরম্যান্সের পর জাপান ওপেনে ছন্দে ফেরার আশায় কিদম্বি শ্রীকান্ত। বিশ্বের প্রাক্তন এক নম্বর শ্রীকান্ত। জাপান ওপেনের প্রথম রাউন্ডে হাড্ডাহাড্ডি লড়াই।\n\nওসাকা : জাপান ওপেন ব্যাডমিন্টনে অনবদ্য জয় ভারতীয় শাটলার কিদম্বি শ্রীকান্তের (Kidambi Srikanth)। বিশ্বের চার নম্বর লি জি জিয়াকে স্ট্রেট গেমে হারালেন তিনি। জাপান ওপেন সুপার ৭৫০ তে হতাশ করলেন কমনওয়েলথ গেমসে সোনা জয়ী লক্ষ্য সেন (Lakshya Sen)। অপ্রত্যাশিত ফল। লক্ষ্য যে ছন্দে ছিলেন বিশ্ব চ্যাম্পিয়নশিপেও তাঁর কাছে ব্যপক প্রত্যাশা ছিল। বার্মিংহ্যাম কমনওয়েলথ গেমসের পর দুটি প্রতিযোগিতায় পদকহীন লক্ষ্য। প্রথম রাউন্ডেই বিদায় নেওয়াটা অঘটন। কমনওয়েলথ গেমস, বিশ্ব চ্যাম্পিয়নশিপের মতো জাপান ওপেনেও হতাশ করলেন সাইনা নেহওয়াল (Saina Nehwal)। প্রথম রাউন্ডে ছিটকে গেলেন সাইনা।\n\nবিশ্ব চ্যাম্পিয়নশিপে হতাশাজনক পারফরম্যান্সের পর জাপান ওপেনে ছন্দে ফেরার আশায় কিদম্বি শ্রীকান্ত। বিশ্বের প্রাক্তন এক নম্বর শ্রীকান্ত। জাপান ওপেনের প্রথম রাউন্ডে হাড্ডাহাড্ডি লড়াই। প্রতিযোগিতার পঞ্চম বাছাই লি জি জিয়াকে ২২-২০, ২৩-২১’র স্ট্রেট গেমে হারালেন ভারতীয় শাটলার। মাত্র ৩৭ মিনিট সময় নিলেন শ্রীকান্ত। মালয়েশিয়ার এই প্রতিপক্ষের বিরুদ্ধে চার বারের সাক্ষাতে এটি শ্রীকান্তের প্রথম জয়। ২১ বছরের লক্ষ্য সেন গত বছর বিশ্ব চ্যাম্পিয়নশিপে ব্রোঞ্জ পেয়েছিলেন। জাপানের কেন্তো নিশিমোতোর বিরুদ্ধে তিন সেটের লড়াইয়ে হারলেন লক্ষ্য। প্রথম গেম ২১-১৮ জিতে এগিয়ে ছিলেন লক্ষ্য। বাকি দুই গেমে ছন্দ পতন। ১৪-২১, ১৩-২১’এ পরপর দুটি গেম এবং ম্যাচে হার লক্ষ্যর।\n\nলন্ডন অলিম্পিকে পদকজয়ী ভারতীয় শাটলার সাইনা নেহওয়ালের খারাপ ফর্ম অব্য়হত। প্রতিযোগিতার শীর্ষ বাছাই আকানে ইয়ামাগুচির কাছে প্রথম রাউন্ডে মাত্র ৩০ মিনিটেই আত্মসমর্পণ। সাইনার হার ৯-২১, ১৭-২১। পুরুষদের ডাবলসে উঠতি জুটি রামচন্দ্রন অর্জুন এবং ধ্রুব কপিলও প্রথম রাউন্ডে বিদায় নিল। বিশ্ব চ্যাম্পিয়নশিপে কোয়োর্টার ফাইনাল অবধি জায়গা করে নিয়েছিল এই জুটি। কোরিয়ার চোই সোল জিউ-কিম ওন হো জুটির কাছে কপিলদের হার ২১-১৯, ২১-২৩, ১৫-২১ ব্যবধানে। দ্বিতীয় গেমে ম্যাচ পয়েন্টের সামনে থেকেও হার কপিলদের। মেয়েদের ডাবলসে বার্মিংহ্য়াম কমনওয়েলথ গেমস ব্রোঞ্জ পদক পাওয়া তৃষা জলি-গায়ত্রী গোপীচাঁদ জুটিও হারলেন জাপান ওপেনের প্রথম রাউন্ডে।",
    "জাপানে বিএনপির প্রতিষ্ঠাবার্ষিকী পালিত": "জাপানে বাংলাদেশ জাতীয়তাবাদী দল বিএনপির ৪৪তম প্রতিষ্ঠাবার্ষিকী পালিত হয়েছে। এ উপলক্ষে বিএনপি জাপান শাখা গতকাল রোববার এক ভার্চুয়াল আলোচনা সভার আয়োজন করে।\n\nজাপান শাখা বিএনপির সভাপতি আলহাজ্ব নুর এ আলম নুরালীর সভাপতিত্বে এবং নুর খান রনির পরিচালনায় পবিত্র কোরআন তিলাওয়াত দিয়ে সভা শুরু হয়।\n\nসভায় দেশের কল্যাণ, বিএনপির প্রতিষ্ঠাতা শহীদ রাষ্ট্রপতি জিয়াউর রহমানের রুহের মাগফেরাত কামনাসহ বিএনপি চেয়ারপারসন বেগম খালেদা জিয়া ও ভারপ্রাপ্ত চেয়ারম্যান তারেক রহমানের রোগমুক্তি কামনা করে বিশেষ মোনাজাত করা হয়।\n\nএ সময় কিংবদন্তি গীতিকার, চলচ্চিত্র নির্মাতা ও প্রযোজক সদ্যপ্রয়াত গাজী মাজহারুল আনোয়ারের প্রতিও শ্রদ্ধা জানানো হয়।\n\nএরপর দাঁড়িয়ে এক মিনিট নীরবতার মাধ্যমে সবার প্রতি শ্রদ্ধা জানানো হয়।\n\nভার্চুয়াল আলোচনার সভায় প্রধান অতিথি হিসেবে বক্তব্য রাখেন বিএনপির জাতীয় স্থায়ী কমিটির সদস্য গয়েশ্বর চন্দ্র রায়।\n\nবিশেষ অতিথি আমার দেশ সম্পাদক এবং সাবেক জ্বালানি উপদেষ্টা মাহমুদুর রহমান ফোনে অনুষ্ঠানের সাফল্য কামনা করে শুভেচ্ছা জানান।\n\nআলোচনায় অংশ নিয়ে জাপান বিএনপির উপদেষ্টা এমডি এস ইসলাম নান্নু ভোলা ও নারায়ণগঞ্জে হত্যাকাণ্ডের নিন্দা জানান।\n\nতিনি বলেন, 'জাপানে দালালমুক্ত বিএনপি গঠন করে বেগম খালেদা জিয়ার স্থায়ী মুক্তি এবং তারেক জিয়াকে বীর বেশে স্বদেশে ফিরিয়ে আনা হবে, সেই সঙ্গে গণতন্ত্রও।'\n\nrahmanmoni@gmail.com",
    "জাপান গার্ডেন সিটির আনন্দমেলায় চলছে হইহুল্লোড়": "আজ শুক্রবার সকাল থেকে প্রথম আলোর আয়োজনে এখানে চলছে আনন্দমেলা। এ আয়োজনে সহযোগিতা করেছে সেনসোডাইন। অনুষ্ঠান চলবে বিকেল পর্যন্ত।\n\nজাপান গার্ডেন সিটির বাসিন্দাদের জন্য আয়োজিত এই দিনব্যাপী আনন্দমেলায় রয়েছে নানা আয়োজন। চিত্রাঙ্কন প্রতিযোগিতা, কুইজ, চকলেট দৌড়, বিস্কুট দৌড়, মার্বেল দৌড়, বালিশ খেলা৷ সার্কাস, রোবট শো, বায়োস্কোপ, জাদুসহ মনোমুগ্ধকর সব আয়োজন।",
    "বিশ্বজুড়ে বেড়েছে মৃত্যু, শীর্ষে জাপান": "বৈশ্বিক মহামারি করোনায় বেড়েছে দৈনিক মৃত্যুর সংখ্যা। তবে আগের দিনের তুলনায় কমেছে নতুন শনাক্ত রোগীর সংখ্যা। গত ২৪ ঘণ্টায় সারা বিশ্বে করোনায় আক্রান্ত হয়ে মারা গেছেন সাত শতাধিক মানুষ। একই সময়ে ভাইরাসটিতে নতুন করে আক্রান্তের সংখ্যা নেমে এসেছে প্রায় পৌনে ৩ লাখে।\n\nবিশ্বজুড়ে গত ২৪ ঘণ্টায় সবচেয়ে বেশি সংক্রমণ ও প্রাণহানির ঘটনা ঘটেছে জাপানে। অন্যদিকে দৈনিক প্রাণহানির দ্বিতীয় অবস্থানে রয়েছে রাশিয়া। প্রাণহানির তালিকায় এরপরই রয়েছে যুক্তরাষ্ট্র, ফ্রান্স, ফিরিপাইন ও চিলি। এতে বিশ্বব্যাপী করোনায় আক্রান্তের সংখ্যা ছাড়িয়েছে ৬১ কোটি ৪০ লাখের ঘর। অন্যদিকে মৃতের সংখ্যা ছাড়িয়েছে ৬৫ লাখ ১৭ হাজার।\n\nমঙ্গলবার (১৩ সেপ্টেম্বর) সকালে করোনাভাইরাসে আক্রান্ত, মৃত্যু ও সুস্থতার হিসাব রাখা ওয়েবসাইট ওয়ার্ল্ডোমিটারস থেকে পাওয়া সর্বশেষ তথ্য অনুযায়ী, গত ২৪ ঘণ্টায় সারা বিশ্বে করোনায় আক্রান্ত হয়ে মারা গেছেন ৭১৯ জন। অর্থাৎ আগের দিনের তুলনায় মৃত্যুর সংখ্যা বেড়েছে প্রায় একশো। এতে বিশ্বজুড়ে মৃতের সংখ্যা পৌঁছেছে ৬৫ লাখ ১৭ হাজার ৪৬৪ জনে।\n\nএকই সময়ের মধ্যে ভাইরাসটিতে নতুন করে আক্রান্ত হয়েছেন ২ লাখ ৮২ হাজার ৫৯ জন। অর্থাৎ আগের দিনের তুলনায় নতুন শনাক্ত রোগীর সংখ্যা কমেছে ৬ হাজারের বেশি। এতে মহামারির শুরু থেকে এ পর্যন্ত ভাইরাসে আক্রান্ত মোট রোগীর সংখ্যা বেড়ে দাঁড়িয়েছে ৬১ কোটি ৪০ লাখ ৭১ হাজার ২৬০ জনে।\n\nএদিকে গত ২৪ ঘণ্টায় বিশ্বে করোনায় সবচেয়ে বেশি সংক্রমণ ও প্রাণহানির ঘটনা ঘটেছে জাপানে। গত ২৪ ঘণ্টায় দেশটিতে নতুন করে করোনাভাইরাসে আক্রান্ত হয়েছেন ৮৫ হাজার ২৫ জন এবং মারা গেছেন ১২৭ জন। করোনা মহামারির শুরু থেকে পূর্ব এশিয়ার এই দেশটিতে এখন পর্যন্ত ২ কোটি ১ লাখ ৫৬ হাজার ৯৯২ জন করোনায় আক্রান্ত হয়েছেন এবং ৪২ হাজার ৬৩৭ জন মারা গেছেন।\n\nউল্লেখ্য, ২০১৯ সালের ডিসেম্বরে চীনের উহানে প্রথম করোনাভাইরাসে আক্রান্ত রোগী শনাক্ত হয়। এরপর ২০২০ সালের ১১ মার্চ বিশ্ব স্বাস্থ্য সংস্থা (ডব্লিউএইচও) করোনাকে ‘বৈশ্বিক মহামারি’ হিসেবে ঘোষণা করে। এর আগে একই বছরের ২০ জানুয়ারি বিশ্বজুড়ে জরুরি পরিস্থিতি ঘোষণা করে সংস্থাটি।\n\nমানবকণ্ঠ/এআই",
    "রানির শেষকৃত্যে যোগ দেবেন জাপানের সম্রাট": "জাপানের সম্রাট নারুহিতো এবং সম্রাজ্ঞী মাসাকো ব্রিটেনের প্রয়াত রানি দ্বিতীয় এলিজাবেথের রাষ্ট্রীয় অন্ত্যেষ্টিক্রিয়ায় যোগ দেবেন।\n\nআগামী সোমবার রানির অন্ত্যেষ্টিক্রিয়ার দিন নির্ধারণ করা হয়েছে। খবর এনএইচকের।\n\nজাপানের চিফ কেবিনেট সেক্রেটারি মাৎসুনো হিরোকাযু সাংবাদিকদের বলেছেন, ব্রিটেনের রাজ পরিবারের কাছ থেকে আমন্ত্রণ পাওয়ার পর সরকার তাদের উপস্থিতির জন্য অনুরোধ জানায়।\n\nগত ৮ সেপ্টেম্বর রানি মারা গেছেন। রাজ পরিবারের সদস্য এবং সরকার প্রধানসহ গোটা বিশ্বের বিশিষ্ট ব্যক্তিবর্গ লন্ডনের ওয়েস্ট মিনিস্টার উপাসনালয়ে তার শেষকৃত্যের অনুষ্ঠানে যোগ দেবেন।\n\nসম্রাট দম্পতি শনিবার জাপান ত্যাগ করবেন এবং মঙ্গলবার দেশে ফিরে আসবেন। শুক্রবার মন্ত্রিসভার এক বৈঠকে সফরের আনুষ্ঠানিক সিদ্ধান্ত গ্রহণ করা হবে।\n\n২০১৯ সালে সিংহাসনে আরোহণের পর থেকে এটা হবে সম্রাট দম্পতির দেশের বাইরে প্রথম রাষ্ট্রীয় সফর।\n\nমাৎসুনো বলেছেন, সম্রাটের পরিবার এবং ব্রিটেনের রাজ পরিবারের মধ্যে বন্ধুত্বপূর্ণ সম্পর্ক রয়েছে। তবে, জাপানের প্রধানমন্ত্রী কিশিদা ফুমিও অন্ত্যেষ্টিতে যোগ দেবেন না।",
    "রূপকথার গল্পকেও হার মানালেন জাপানের রাজকুমারী": "",
    "‘পর্যটনে বিনিয়োগ করতে চায় জাপান’": "বেসামরিক বিমান পরিবহন ও পর্যটন প্রতিমন্ত্রী মো. মাহবুব আলী বলেছেন, বাংলাদেশে পর্যটন খাতে বিনিয়োগ করতে আগ্রহ প্রকাশ করেছে জাপান। সোমবার (৫ সেপ্টেম্বর) দুপুরে গাজীপুরে বাংলাদেশ পর্যটন করপোরেশনের ‘সালনা পর্যটন রিসোর্ট অ্যান্ড পিকনিক স্পট’ উদ্বোধনী অনুষ্ঠানে তিনি কথা জানান।\n\nদেশের পর্যটন শিল্পকে বিশ্ববাসীর কাছে তুলে ধরার আহ্বান জানিয়েছেন প্রতিমন্ত্রী বলেন, ‘পর্যটন সম্পর্কে যেকোনও কথা বলতে গেলেই এই খাতে জাতির পিতা বঙ্গবন্ধু শেখ মুজিবুর রহমানের অবদান সামনে আসবে। তিনি বাংলাদেশকে প্রাচ্যের সুইজারল্যান্ড হিসেবে গড়ে তুলতে চেয়েছিলেন। সেই লক্ষ্যে প্রধানমন্ত্রী শেখ হাসিনার নেতৃত্বে বর্তমান সরকার কাজ করে যাচ্ছে।’\n\nতিনি বলেন, ‘পর্যটন নিয়ে এখন যেভাবে চিন্তা করা হচ্ছে, আগে সেভাবে চিন্তা করা হয়নি। বর্তমান বিশ্বে সবাই পর্যটনে এগিয়ে যাচ্ছে। আমরাও এগিয়ে যেতে চাই। সে জন্য দরকার আমাদের পর্যটনকে বিশ্ববাসীর কাছে তুলে ধরা। দেশি-বিদেশি থেকে শুরু করে বেসরকারি খাতের সবাইকে পর্যটনের বিকাশে এগিয়ে আসতে হবে।’\n\nবেসরকারি খাতই সব দেশের পর্যটনকে এগিয়ে নিয়েছে উল্লেখ করে মাহবুব আলী বলেন, ‘সরকার শুধু নীতিগত সাপোর্ট দেয়। আমরা আমাদের অংশীজনদের সব ধরনের নীতিগত সহায়তা দিতে প্রস্তুত। আগামী ডিসেম্বরে পর্যটন মহাপরিকল্পনা প্রণয়ন সম্পূর্ণ হলে দেশের পর্যটন শিল্পের সামগ্রিক উন্নয়নের দ্বার উন্মোচন হবে। পর্যটন শিল্প বিকশিত হলে দেশের জিডিপি আরও বাড়বে।\n\nবিশেষ অতিথির বক্তব্যে বেসামরিক বিমান পরিবহন ও পর্যটন মন্ত্রণালয়ের সচিব মোকাম্মেল হোসেন বলেন, ‘শিল্পের বিকাশে সবাইকে সহযোগিতা করতে হবে। পর্যটন একটি ব্যাপক সম্ভাবনাময় শিল্প। দেশের পর্যটন এখন এগিয়ে যাচ্ছে। বাংলাদেশকে সোনার বাংলা হিসেবে গড়ে তোলার যে স্বপ্ন বঙ্গবন্ধু দেখেছিলেন, সেটি এখন বাস্তবায়ন হচ্ছে।’\n\nবাংলাদেশ পর্যটন করপোরেশনের চেয়ারম্যান মো. আলি কদরের সভাপতিত্বে অনুষ্ঠানে আরও বক্তব্য রাখেন– বিমান পবিহন ও পর্যটন মন্ত্রণালয়ের অতিরিক্ত সচিব সুকেশ কুমার সরকার, মো. ওলিউল্লাহ, বাংলাদেশ ট্যুরিজম বোর্ডের ভারপ্রাপ্ত প্রধান নির্বাহী কর্মকর্তা আবু তাহির মো. জাবের ও গাজীপুরের জেলা প্রশাসক আনিসুর রহমান প্রমুখ।\n\nউল্লেখ্য, ৯ কোটি ৪০ লাখ টাকা ব্যয়ে নির্মিত সালনা রিসোর্ট অ্যান্ড পিকনিক স্পটের নির্মাণ কাজ ২০১৯ সালের জানুয়ারিতে শুরু হয়ে শেষ হয় চলতি বছরের ৩০ জুন। এখানে রয়েছে আধুনিক ছয়টি কটেজ, রেস্টুরেন্ট, পেস্ট্রি ও কফি কর্নার, কনফারেন্স হল এবং দুইটি পিকনিক শেড। ৩.১২ একর জমির ওপর এই সালনা রিসোর্টটি গড়ে তোলা হয়েছে। ঢাকা থেকে ৩৩ কিলোমিটার উত্তরে ঢাকা-ময়মনসিংহ মহাসড়কের বঙ্গবন্ধু কৃষি বিশ্ববিদ্যালয়ের বিপরীতে গাজীপুর জেলার দক্ষিণ সালনাতে এই রিসোর্টটি অবস্থিত।",
    "বিশ্বজুড়ে সংক্রমণ ও প্রাণহানির শীর্ষে জাপান": "সারাবিশ্বে গত ২৪ ঘণ্টায় মহামারি করোনাভাইরাসে আক্রান্ত হয়ে আরও ৮৮৯ জনের প্রাণহানি হয়েছে। একইসময়ে ভাইরাসটিতে আক্রান্ত হিসেবে শনাক্ত হয়েছে দুই লাখ ৯৯ হাজার ৪৪৯ জন। গত ২৪ ঘণ্টায় বিশ্বজুড়ে সবচেয়ে বেশি সংক্রমণ ও প্রাণহানির ঘটনা ঘটেছে জাপানে।\n\nমঙ্গলবার (৬ সেপ্টেম্বর) সকালে করোনাভাইরাসে আক্রান্ত, মৃত্যু ও সুস্থতার হিসাব রাখা ওয়েবসাইট ওয়ার্ল্ডোমিটারস থেকে এ তথ্য জানা গেছে।\n\nএ নিয়ে বিশ্বজুড়ে মৃতের সংখ্যা দাঁড়াল ৬৫ লাখ চার হাজার ৭২৮ জনে। এতে মহামারির শুরু থেকে এ পর্যন্ত ভাইরাসে আক্রান্ত মোট রোগীর সংখ্যা বেড়ে দাঁড়িয়েছে ৬১ কোটি ৫ লাখ ৬২ হাজার ৩৬৪ জনে।\n\nএদিকে গত ২৪ ঘণ্টায় বিশ্বজুড়ে সবচেয়ে বেশি সংক্রমণ ও প্রাণহানির ঘটনা ঘটেছে জাপানে। অন্যদিকে দৈনিক প্রাণহানির তালিকায় দ্বিতীয় অবস্থানে রয়েছে রাশিয়া ও ব্রাজিল। প্রাণহানির তালিকায় এরপরই রয়েছে ফ্রান্স, দক্ষিণ কোরিয়া, ফিলিপাইন ও ইতালি।\n\nগত ২৪ ঘণ্টায় জাপানে নতুন করে করোনাভাইরাসে আক্রান্ত হয়েছেন এক লাখ পাঁচ হাজার ১০ জন এবং মারা গেছেন ২২৫ জন। করোনা মহামারির শুরু থেকে পূর্ব এশিয়ার এই দেশটিতে এখন পর্যন্ত এক কোটি ৯৪ লাখ ৫০ হাজার ২২২ জন করোনায় আক্রান্ত হয়েছেন এবং ৪১ হাজার ৫৪ জন মারা গেছেন।\n\nযুক্তরাষ্ট্রে গত ২৪ ঘণ্টায় নতুন করে আক্রান্ত হয়েছেন নয় হাজার ৪৮০ জন এবং মারা গেছেন ১৩ জন। দেশটিতে এখন পর্যন্ত নয় কোটি ৬৬ লাখ ৪৩ হাজার ১৭২ জন করোনায় আক্রান্ত হয়েছেন এবং ১০ লাখ ৭২ হাজার ৯৭৮ জন মারা গেছেন।\n\nএ ছাড়া গত ২৪ ঘণ্টায় ব্রাজিলে করোনায় আক্রান্ত হয়ে মারা গেছেন ৭৬ জন এবং নতুন করে সংক্রমিত হয়েছেন সাত হাজার ৬৬৮ জন। ফ্রান্সে নতুন করে করোনাভাইরাসে আক্রান্ত হয়েছেন তিন হাজার ৪৪৩ জন এবং মারা গেছেন ৬৭ জন। ইরানে নতুন করে করোনাভাইরাসে আক্রান্ত হয়েছেন ১ হাজার ৯৫ জন এবং মারা গেছেন ২৪ জন। ইতালিতে গত ২৪ ঘণ্টায় নতুন করে করোনাভাইরাসে আক্রান্ত হয়েছেন ৬ হাজার ৬০৮ জন এবং মারা গেছেন ৪০ জন। তাইওয়ানে করোনায় আক্রান্ত হয়ে মারা গেছেন ৩১ জন এবং নতুন করে ভাইরাসে সংক্রমিত হয়েছেন ২৪ হাজার ১০৩ জন। রাশিয়ায় নতুন করে ভাইরাসে সংক্রমিত হয়েছেন ৪১ হাজার ৬৯০ জন এবং মারা গেছেন ৭৬ জন। অস্ট্রেলিয়ায় নতুন করে করোনাভাইরাসে আক্রান্ত হয়েছেন ৯ হাজার ২০ জন এবং মারা গেছেন ১১ জন।\n\n২০১৯ সালের ডিসেম্বরে চীনের উহানে প্রথম করোনাভাইরাসে আক্রান্ত রোগী শনাক্ত হয়। এরপর ২০২০ সালের ১১ মার্চ বিশ্ব স্বাস্থ্য সংস্থা (ডব্লিউএইচও) করোনাকে ‘বৈশ্বিক মহামারি’ হিসেবে ঘোষণা করে। এর আগে একই বছরের ২০ জানুয়ারি বিশ্বজুড়ে জরুরি পরিস্থিতি ঘোষণা করে সংস্থাটি।\n\nমানবকণ্ঠ/এআই",
    "চীন-রাশিয়াকে টেক্কা দিতে দূরপাল্লার ক্ষেপণাস্ত্র বানাবে জাপান": "চীন ও রাশিয়ার হুমকি থেকে বাঁচতে দূরপাল্লার ক্ষেপণাস্ত্র তৈরির পরিকল্পনা করছে। দেশটির প্রতিরক্ষা মন্ত্রণালয়ের পক্ষ থেকে বুধবার ( ৩১ আগস্ট) এ তথ্য জানানো হয়েছে।\n\nবুধবার জাপানের প্রতিরক্ষা মন্ত্রণালয়ের বার্ষিক বাজেট প্রস্তাবনায় দূরপাল্লার ক্ষেপণাস্ত্র তৈরির বিষয়টি সংক্ষিপ্তভাবে তুলে ধরা হয়েছে।\n\nওই বাজেট প্রস্তাবনায় বলা হয়, চীন একতরফাভাবে স্থিতাবস্থা পরিবর্তন করতে শক্তি প্রয়োগের হুমকি অব্যাহত রেখেছে এবং রাশিয়ার সঙ্গে তার সম্পর্ক আরও গভীর করছে। এটি সামরিক অনুশীলনের মাধ্যমে তাইওয়ানের চারপাশে চাপ প্রয়োগ করছে এবং চীনের বাকি অংশের সঙ্গে তাইওয়ানকে একত্রিত করার উপায় হিসাবে সামরিক শক্তির ব্যবহার করতে চাইছে।\n\nমার্কিন রাজনীতিবিদ স্পিকার ন্যান্সি পেলোসি এই মাসের শুরুতে তাইওয়ান সফর করার পরে দ্বীপটির চারপাশে সেনা মহড়া চালায় চীন। এ সময় দূরপাল্লার ক্ষেপণাস্ত্র ব্যালিস্টিক ক্ষেপণাস্ত্রও ব্যবহার করা হয়। এরমধ্যে পাঁচটি ক্ষেপণাস্ত্র জাপানের ভূখণ্ড থেকে ১৬০ কিলোমিটার দূরে পড়ে।\n\nএদিকে কুরিল দ্বীপপুঞ্জ ও সেনকাকু দ্বীপপুঞ্জ নিয়ে টোকিওর সঙ্গে মস্কো ও বেইজিংয়ের বিরোধ রয়েছে।\n\nওই বাজেট প্রস্তাবনায় উত্তর কোরিয়া জাপানের জন্য যে ঝুঁকিপূর্ণ তাও উল্লেখ করা হয়েছে। এই বছর বেশ কয়েকবার ক্ষেপণাস্ত্র পরীক্ষা চালিয়েছে কিম জং উন প্রশাসন।\n\nজাপানের প্রতিরক্ষা মন্ত্রণালয় বলেছে, আগামী ডিসেম্বরে জাপান সরকার একটি নতুন জাতীয় নিরাপত্তা কৌশল গ্রহণ করবে, যা আগামী পাঁচ বছরে জাপানের সামরিক সক্ষমতাকে শক্তিশালী করার জন্য সংশোধন করা হচ্ছে। তখন ক্ষেপণাস্ত্র তৈরির ব্যয়ের বিবরণ প্রকাশ করা হবে।\n\nজাপান এরইমধ্যে মার্কিন যুক্তরাষ্ট্রের সঙ্গে তার নিরাপত্তা জোট জোরদার করেছে। এছাড়া দেশটি এশিয়া-প্রশান্ত মহাসাগরীয় অঞ্চল ও ইউরোপের দেশগুলোর সঙ্গে সামরিক সহযোগিতা প্রসারিত করছে।\n\nসূত্র: আল জাজিরা\n\nবাংলাদেশ সময়: ১৪৫৩ ঘণ্টা, আগস্ট ৩১, ২০২২\n\nইআর",
    "বিনিয়োগে বিদেশিদের আকৃষ্ট করতে এবার বিএসইসির সম্মেলন জাপানে": "নিজস্ব প্রতিবেদক: বাংলাদেশের শেয়ারবাজারকে বিদেশিদের কাছে আকর্ষনীয় করে তুলে ধরে, বাংলাদেশে বিদেশিদের বিনিয়োগে আগ্রহী করে তোলার লক্ষ্যে একের পর এক বিনিয়োগ সম্মেলন করছে বাংলাদেশ সিকিউরিটিজ অ্যান্ড এক্সচেঞ্জ কমিশন (বিএসইসি)। এরই ধারাবাহিকতায় এবার জাপানে বিনিয়োগ সম্মেলন করবে সংস্থাটি।\n\nআন্তর্জাতিক অঙ্গনে দেশের শেয়ারবাজারের ব্যাপ্তি বাড়ানো এবং প্রবাসীদের বিনিয়োগ আর্কষণের লক্ষ্য নিয়ে এবার আয়োজন করছে নিয়ন্ত্রক সংস্থা বিএসইসি ও বাংলাদেশ বিনিয়োগ উন্নয়ন কর্তৃপক্ষ (বিডা)। । চলতি বছরের নভেম্বর মাসের শেষ দিকে এ সম্মেলন করতে চায় প্রতিষ্ঠান দুটি।\n\nমঙ্গলবার (২০ সেপ্টেম্বর ২০২২) রাজধানীর আগারগাঁওয়ের বিএসইসি ভবনে ঢাকাস্থ জাপান দূতাবাস, বিডা ও বিএসইসির প্রতিনিধি দলের মধ্যে এ সংক্রান্ত একটি ত্রিপক্ষীয় বৈঠক অনুষ্ঠিত হয়েছে। অনুষ্ঠানে সভাপতিত্ব করেন বিএসইসির চেয়ারম্যান অধ্যাপক শিবলী রুবাইয়াত উল ইসলাম।\n\nঅনুষ্ঠানে আরও উপস্থিত ছিলেন, বাংলাদেশে জাপানের রাষ্ট্রদূত ইতু নাওকি, বিডার নির্বাহী চেয়ারম্যান মো: লোকমান হোসেন মিয়া বিএসইসির কমিশনার মো: আব্দুল হালিম, ড. শেখ শামসুদ্দিন আহমেদ, ড. মিজানুর রহমান, ড. রুমানা ইসলাম, নির্বাহী পরিচালক মাহবুবুল আলম, বিডার পরিচালক মো: আরিফুল হক, আবুল খায়ের মোহাম্মদ হাফিজুল্লাহ খান, বিএসইসির পরিচালক কাউছার আলী, যুগ্ম পরিচালক রাশেদুল আলমসহ জাপান দূতাবাসের কর্মকর্তাবৃন্দ।\n\nত্রিপক্ষীয় বৈঠকে দুই বন্ধুপ্রতীম দেশের (বাংলাদেশ-জাপান) মধ্যে সম্পর্ক আরও মজবুত করা এবং এ লক্ষ্যে ব্যাপক পরিকল্পনা প্রণয়ন ও বাস্তবায়ন করার বিষয়ে আলোচনা হয়েছে। চলতি বছরের নভেম্বর মাসের শেষদিকে জাপানে অনুষ্ঠেয় বিনিয়োগ শীর্ষ সম্মেলনে জাপানের হোস্টিং নিশ্চিত করা। অনুষ্ঠানে জাপানের সাথে বন্ধুত্বপূর্ণ সম্পর্কের বিভিন্ন দিক নিয়েও আলোচনা হয়।\n\nএছাড়া বাংলাদেশে জাপানের আরও বিনিয়োগ বৃদ্ধি এবং আগামী নভেম্বরে অনুষ্ঠেয় বিনিয়োগ সম্মেলনের বিষয়ে সার্বিক ব্যবস্থা গ্রহণের বিষয়ে দূতাবাস কর্মকর্তারা বিএসইসি ও বিডাকে আশ্বস্ত করেন।\n\nএর আগে গত বছরের জুলাই মাসে সংযুক্ত আরব আমিরাতে, সেপ্টেম্বরে যুক্তরাষ্ট্রে এবং ডিসেম্বরে যুক্তরাজ্যের বড় শহরগুলোতে রোড শো করেছে বিএসইসি। এসব সম্মেলনের মাধ্যমে বাংলাদেশের উন্নয়নের চিত্র বিদেশি ও প্রবাসীদের কাছে তুলে ধরা এবং দেশে বিদেশি বিনিয়োগ আকর্ষণের চেষ্ঠা করে আসছেন সংশ্লিষ্টরা।\n\nশেয়ারনিউজ, ২১ সেপ্টেম্বর ২০২২",
    "ইউক্রেনে রাশিয়ার আগ্রাসন জাতিসংঘ সনদকে পদদলিত করেছে : জাপান": "ইউক্রেনে রাশিয়ার চলমান আগ্রাসন জাতিসংঘ সনদকে পদদলিত করেছে বলে মন্তব্য করেছেন জাপানের প্রধানমন্ত্রী ফুমিও কিশিদা। পূর্ব ইউরোপের এই দেশটিতে রুশ আগ্রাসনের নিন্দা জানিয়ে তিনি বলেন, রাশিয়ার হামলা আন্তর্জাতিক শৃঙ্খলা-স্থিতিশীলতাকেও অস্থিতিশীল করে তুলছে।\n\nতিনি আরও বলেন, ক্ষমতার দাপট নয়, (বিশ্বব্যাপী) আইনের শাসনের জয় হওয়া উচিত। মঙ্গলবার (২০ সেপ্টেম্বর) জাতিসংঘের সাধারণ পরিষদে ভাষণ দিতে গিয়ে জাপানি প্রধানমন্ত্রী এসব কথা বলেন। বুধবার (২১ সেপ্টেম্বর) এক প্রতিবেদনে এই তথ্য জানিয়েছে বার্তাসংস্থা রয়টার্স।\n\nজাতিসংঘের সাধারণ পরিষদে এদিন জাপানের প্রধানমন্ত্রী ফুমিও কিশিদা বলেন, ‘ইউক্রেনে রাশিয়ার আগ্রাসন এমন একটি কাজ যা জাতিসংঘ সনদের দর্শন ও নীতিকে পদদলিত করে… এটা কখনোই সহ্য করা উচিত নয়।’\n\nফুমিও কিশিদা জাপানের হিরোশিমা শহরের বাসিন্দা এবং বিশ্বে এটিই প্রথম শহর যেটি পারমাণবিক বোমা হামলার শিকার হয়েছিল। আর তাই রাশিয়ার পারমাণবিক অস্ত্র (ব্যবহারের) হুমকিরও নিন্দা করেছেন জাপানি এই প্রধানমন্ত্রী।\n\nচলতি বছরের ফেব্রুয়ারিতে ইউক্রেনে সামরিক অভিযান শুরু করে রাশিয়া। রুশ এই আগ্রাসন শুরুর কয়েকদিনের মাথায় রাশিয়ার প্রেসিডেন্ট ভ্লাদিমির পুতিন তার দেশের পরমাণু শক্তিকে ‘বিশেষ সতর্কাবস্থায়’ রাখার কথা ঘোষণা করেন। রুশ প্রতিরক্ষা বাহিনীর প্রধানদের পুতিন সেসময় বলেছিলেন, পশ্চিমা বিশ্বের ‘আগ্রাসী মনোভাবের’ কারণে তিনি এই সিদ্ধান্ত নিয়েছেন।\n\nসম্প্রতি ইউক্রেনীয় বাহিনীর তীব্র হামলার মুখে উত্তর-পূর্ব ইউক্রেনের খারকিভ প্রদেশের ইজিয়ামে নিজেদের প্রধান ঘাঁটি পরিত্যাগ করতে বাধ্য হয় রাশিয়া। ইউক্রেনের এই অঞ্চলটি চলমান যুদ্ধের প্রধান ফ্রন্ট লাইনগুলোর একটি।\n\nচলমান সামরিক অভিযানে ইজিয়ামকে লজিস্টিক বেস হিসাবে ব্যবহার করছিল রাশিয়ান বাহিনী। এখান থেকেই রুশ সেনারা দোনেতস্ক এবং লুহানস্ক নিয়ে গঠিত ডনবাস অঞ্চলে কয়েক মাস ধরে আক্রমণ পরিচালনা করে আসছিল।\n\nতবে ইউক্রেনীয় বাহিনীর ব্যাপক হামলায় গত সপ্তাহান্তে হাজার হাজার রুশ সৈন্য ইজিয়াম থেকে পালিয়ে যায়। তারা বিপুল পরিমাণ গোলাবারুদ ও সরঞ্জাম ফেলে রেখে যায়। এরপর থেকে শহরটি ইউক্রেনের অধীনে রয়েছে। ইউক্রেনে হারানো ভূখণ্ড পুনরুদ্ধার করার জন্য জাতীয়তাবাদীদের চাপের মধ্যে রয়েছে রাশিয়া।\n\nএই পরিস্থিতিতে প্রেসিডেন্ট পুতিন সম্প্রতি হুঁশিয়ারি দেন যে, রুশ সৈন্যদের আরও চাপের মধ্যে রাখা হলে মস্কো আরও শক্তি প্রয়োগ করে প্রতিক্রিয়া জানাবে। আর এতে উদ্বেগ দেখা দেয় যে, তিনি হয়তো ইউক্রেনে ছোট পারমাণবিক বা রাসায়নিক অস্ত্রের মতো কোনো অস্ত্র ব্যবহার করতে পারেন।\n\nএছাড়া গত মাসে একজন রাশিয়ান কূটনীতিক জাতিসংঘে বলেন, ইউক্রেনের চলমান সংঘাতে রাশিয়ার পারমাণবিক অস্ত্র ব্যবহারের কোনো নিশ্চয়তা না থাকলেও আগ্রাসন নিয়ে ন্যাটো দেশগুলোর ‘সরাসরি আগ্রাসনের’ জবাবে মস্কো তার পারমাণবিক অস্ত্রাগার ব্যবহার করার সিদ্ধান্ত নিতে পারে।\n\nএসব বিষয়কে ইঙ্গিত করে মঙ্গলবার জাপানের প্রধানমন্ত্রী বলেন, ‘রাশিয়া এবার যা করেছে সেটির মতো পরমাণু অস্ত্রের এই হুমকি এবং সেগুলোর ব্যবহার আন্তর্জাতিক সম্প্রদায়ের শান্তি ও নিরাপত্তার জন্য গুরুতর হুমকি। এটি কখনোই গ্রহণযোগ্য নয়।’\n\nকিশিদা আরও বলেন, তিনি উত্তর কোরিয়ার নেতা কিম জং উনের সাথে দেখা করতে প্রস্তুত ছিলেন। মূলত পিয়ংইয়ংয়ের পারমাণবিক অস্ত্র এবং ক্ষেপণাস্ত্র কর্মসূচির পাশাপাশি কয়েক দশক আগে জাপানি নাগরিকদের অপহরণ সংক্রান্ত সমস্যাগুলোর সমাধান করতে এবং কূটনৈতিক সম্পর্ক স্বাভাবিক করতে কিমের সঙ্গে দেখা করতে ইচ্ছুক তিনি।\n\nশেয়ার করুন"
}