{
    "এবার বিশ্বকাপ জয়ের দারুণ সম্ভাবনা আছে ব্রাজিল-আর্জেন্টিনার: কাকা": "",
    "মাঠে নামছে ব্রাজিল ও আর্জেন্টিনা": "",
    "সহজ জয়ে ‘প্রস্তুতি’ ব্রাজিল-আর্জেন্টিনার": "আর্জেন্টিনার জার্সিতে লিওনেল মেসি আর ব্রাজিলের জার্সিতে নেইমার। নিজ নিজ জাতীয় দলের উজ্জীবিত জয়ের দুই রূপকার। হন্ডুরাসের সঙ্গে আর্জেন্টিনার ৩-০ গোলের জয়ে জোড়া গোল করেছেন মেসি। তাঁর অবদান আছে লওতারো মার্তিনেজের গোলেও।\n\nবিজ্ঞাপন\n\nহন্ডুরাসকে হারিয়ে অজেয় থাকার রেকর্ড ৩৪-এ উন্নীত করল লিওনেল স্কালোনির শিষ্যরা। ঘানার বিপক্ষে ব্রাজিলের ৩-০ গোলের জয়ে নেইমার যদিও নাম ওঠাতে পারেননি স্কোরশিটে। তবে চোখ-ধাঁধানো ফুটবলে মাঠ মাতানো নেইমারের অ্যাসিস্টে জোড়া গোল রিচার্লিসনের। এএফপি",
    "Brazil’s Yellow Jersey: হলুদ নয়, ছিল সাদা; কীভাবে বদলে গেল ব্রাজিলের জার্সির রং?": "পেলে, গ্যারিঞ্চা, সক্রেটিস, জিকো, রোনাল্ডো, রোনাল্ডিনহোর মতো ব্রাজিলের সর্বকালের সেরা ফুটবলাররা হলুদ জার্সিতে মাঠ মাতিয়েছেন। সেই লেগ্যাসি বইছেন নেইমাররা।\n\nসেই ১৯৩০ সাল থেকে প্রতি চারবছর অন্তর হয়ে আসছে ফুটবলের মহাযজ্ঞ। ফুটবল বিশ্বকাপের এই দীর্ঘ ইতিহাসে ভেঙে গিয়েছে কতশত রেকর্ড। একইসঙ্গে ফুটবলারদের পায়ে পায়ে তৈরি হয়েছে নতুন নজির। কিছু কিছু ক্ষেত্রে এমন নাটকীয় পরিস্থিতি সাধারণ মানুষের মনে স্থায়ী জায়গা করে নিয়েছে। ফুটবলের এই মেগা প্রতিযোগিতাকে ঘিরে গল্পগাছার অন্ত নেই। অনেকেই সেই গল্প শুনে থাকবেন। আবার অনেকের কাছে অজানা। কাতার বিশ্বকাপ দরজায় কড়া নাড়ছে। এই ফাঁকে বিশ্বকাপের অতীতের কিছু তথ্য ফুটবলপ্রেমীদের জন্য় তুলে ধরল TV9 Bangla।\n\nহলুদ রঙা জার্সির বাঁদিকে ব্রাজিল ফুটবল ফেডারেশনের ব্যাজ। তার উপরে সবুজ রঙের ছোট ছোট পাঁচটি তারা। ব্রাজিলের মানুষের গর্বের প্রতীক। পাঁচ বারের ফুটবল বিশ্বকাপজয়ী দল তাঁদের হলুদ জার্সি নিয়ে গর্ব করে থাকেন। শুধু লাতিন আমেরিকা নয়, গোটা বিশ্বের ফুটবলের পরাশক্তি ব্রাজিলের হলুদ জার্সি সারা বিশ্বে জনপ্রিয়। ফিফা বিশ্বকাপের সময় জার্সির বিক্রি বেড়ে যায় বহুগুণ। পেলে, গ্যারিঞ্চা, সক্রেটিস, জিকো, রোনাল্ডো, রোনাল্ডিনহোর মতো ব্রাজিলের সর্বকালের সেরা ফুটবলাররা এই হলুদ জার্সিতে মাঠ মাতিয়েছেন। সেই ঐতিহ্য় বয়ে চলেছেন নেইমাররা। পাঁচ বারের বিশ্বকাপজয়ীরা এই হলুদ রঙটিকে নিয়ে গিয়েছেন অন্য পর্যায়ে। বিশ্বের অন্যান্য ফুটবল খেলিয়ে দেশগুলিকে যেখানে পৌঁছনোর স্বপ্ন দেখেন। কিন্তু জানেন কি, ব্রাজিলের জাতীয় ফুটবল দলের জার্সির রং প্রথম থেকে হলুদ ছিল না! ব্রাজিল ফুটবলের বড় ভক্ত হলে, লাতিন আমেরিকার ফুটবল জায়ান্টদের জার্সির রঙের বিবর্তনের ইতিহাস আপনার জেনে রাখা উচিত।\n\n১৯১৪ সালে আন্তর্জাতিক ফুটবলে অভিষেক হয় ব্রাজিলের। তখন নেইমারদের পূর্বসূরীরা সাদা রঙের জার্সি গায়ে মাঠে নামতেন। কলার দেওয়া সাদা জার্সির গলা ও হাতার শেষপ্রান্ত রাঙানো ছিল নীল রঙে। সেই জার্সি পরে ঘরের মাঠে কোপা আমেরিকা খেতাব জেতে ব্রাজিলিয়ানরা। লাতিন আমেরিকার ফুটবল জায়ান্টদের গৌরবময় ইতিহাস শুরু হয়েছিল ১৯১৯ সালের কোপা আমেরিকা খেতাব দিয়ে। ১৯৩০ সালে অনুষ্ঠিত প্রথম বিশ্বকাপ থেকে সাদা জার্সি গায়ে চড়িয়ে খেলেছে ব্রাজিল। ১৯৫০ সাল পর্যন্ত ব্রাজিলিয়ানরা ফুটবল বিশ্বকাপ খেলেছে সাদা জার্সি গায়ে। তারপরই জার্সিবদল (রং)। ব্রাজিলের জাতীয় ফুটবল দলের সাদা জার্সি কেন হলুদ রঙে পরিণত হল, তার পিছনেও রয়েছে লম্বা ইতিহাস।\n\nব্রাজিলের সাদা থেকে হলুদে ডুবে যাওয়ার পিছনে ছিল মারাকানাজো বা মারাকানা ট্র্যাজেডি। ফুটবল বিশ্বকাপে প্রথম থেকে অংশ নিলেও খুব একটা সুবিধে করতে পারেনি। ১৯৩০ সালে গ্রুপ স্টেজ, ১৯৩৪-এ প্রথম রাউন্ড এবং তার পরের বিশ্বকাপে তৃতীয় স্থানে শেষ করে ব্রাজিল। এরপর ১৯৫০ সাল। ব্রাজিল বনাম উরুগুয়ে ম্যাচ। ফাইনাল ম্যাচ বলে কিছু ছিল না। যে দল বেশি পয়েন্ট নিয়ে শেষ করবে তারাই বিজয়ী। ১৬ জুলাই মারাকানায় ব্রাজিল বনাম উরুগুয়ে ম্যাচটিই ছিল কার্যত ফাইনাল। ঘরের মাঠে জুলে রিমে ট্রফি জয়ের স্বপ্নে বিভোর সারা ব্রাজিল। মারাকানা সেদিন কানায় কানায় পূর্ণ। অফিশিয়াল রেকর্ডে দর্শক সংখ্যা ১ লাখ ৭৩ হাজার ৮৫৪ জন। বেসরকারি হিসেব বলছে, দু লক্ষ মানুষে ঠাসা ছিল রিও ডি জেনেইরোর স্টেডিয়াম। মারাকানার দর্শকদের উদ্বেল করে ৪৭ মিনিটে ফ্রিয়াসার গোলে এগিয়ে যায় আয়োজকরা। শুরু হয়ে যায় বিজয়োৎসব। ৬৬ মিনিটে শিয়াফিনোর গোলে উরুগুয়ে সমতায় ফিরলেও বিশ্ব চ্যাম্পিয়নের মুকুট যে ব্রাজিলের মাথাতেই উঠবে এ নিয়ে কোনও সন্দেহ ছিল না ব্রাজিলিয়ানদের। কারণ ড্র করলেও বিশ্বকাপের ট্রফি উঠত আয়োজকদের হাতেই। মারাকানার দু লাখ দর্শকের কাছে সেদিন কী যন্ত্রণা অপেক্ষা করছে তা বোঝা গেল ৭৯ মিনিটে। উরুগুয়ের ঘিঘিয়ার গোলে ২-১ ব্যবধানে এগিয়ে যায় উরুগুয়ে। গোটা স্টেডিয়ামে যেন পিনপতন নীরবতা। বাকি সময়ে বহু চেষ্টা করেও সমতা ফেরাতে পারেনি সেলেকাওরা। ব্রাজিলিয়ানদের শোকের সাগরে ভাসিয়ে জুলে রিমে ট্রফি নিয়ে যায় উরুগুয়ে।\n\nহারের যন্ত্রণা সঙ্গে সে দিন মিশেছিল মৃত্যুর হাহাকার। মারাকানার ছাদ থেকে লাফিয়ে আত্মহত্যা করেন এক ফুটবলপ্রেমী। শোনা যায়, হার সহ্য না করতে পেরে বেশ কয়েকজনের হৃদরোগে আক্রান্ত হয়ে মৃত্যু হয়েছিল। ১৯৫০ সালের বিশ্বকাপের সেই হার, পাঁচ পাঁচটি বিশ্বকাপ জিতলেও ক্ষতে প্রলেপ দিতে পারেনি। ভিলেন বনে যান জাতীয় দলের খেলোয়াড়রা। একে একে অবসর নিতে থাকেন তাঁরা। একসময় তাঁদের রাগ গিয়ে পড়ে জার্সির উপর। ব্রাজিলিয়ানদের মনে হয়েছিল, যত নষ্টের গোড়া ওই সাদা জার্সি। সাদা রঙ ব্রাজিলিয়ানদের আবেগকে ঠিকমতো প্রকাশ করতে পারে না। কেউ কেউ জার্সিকে অপয়া বলে দেগে দেন। দেশবাসীর ইচ্ছের মর্যাদা দিয়ে জার্সির রঙ বদলে ফেলার সিদ্ধান্ত নেয় সে দেশের ফুটবল ফেডারেশন।\n\nশুরু হয় ব্রাজিলের জার্সি ডিজাইনের প্রতিযোগিতা। এক তরুণের ডিজাইন করা জার্সিতে ব্রাজিলের পতাকা তিনটি রঙ ছিল বর্তমান। নীল, হলুদ ও সবুজ। মূল জার্সির রঙ হলুদ, কলারে সবুজ রং ও নীল রঙের প্যান্ট। সাদা থেকে হলুদ—নয়া জার্সি পরে ১৯৫৪ সালের বিশ্বকাপ খেলতে নামে ব্রাজিল। জার্সি বদল হলেও ভাগ্য বদলায়নি সেবারও। ভাগ্য ফেরে তার পরের বছর। সুইডেন বিশ্বকাপে। যদিও ফাইনাল ম্যাচ হলুদ জার্সি পরে খেলতে নামেনি ব্রাজিল। সুইডেনের জার্সির রঙ হলুদ হওয়ায় ব্রাজিলিয়ানদের অন্য রঙের জার্সি পরে খেলতে বলা হয়। কোনওক্রমে বাজার থেকে নীল রঙা জার্সি কিনে তাতে ফেডারেশনের ব্যাজ সেলাই করে ফাইনালে নামেন পেলেরা। ৫-২ গোলে ব্রাজিল জিতে নেয় বহু কাঙ্খিত ফুটবল বিশ্বকাপ। এই তথ্যে চোখ রাখলে কিন্তু নীল জার্সিটিকে একেবারে অপয়া বলা যাবে না। বিশ্বকাপ জয়ের আনন্দে মত্ত ব্রাজিলিয়ানরা জার্সির রঙ নিয়ে ভাবার সময় পাননি। দাবি না ওঠায় হলুদ রঙ হয়ে যায় ব্রাজিল ফুটবলের প্রতীক।",
    "পেলের রেকর্ড থেকে ৩ গোল দূরে নেইমার, ব্রাজিল বলছে ‘দেরি আছে’": "পেলের ব্রাজিলিয়ান গোল রেকর্ড থেকে মাত্র তিন গোল দূরে আছেন নেইমার জুনিয়র। ফুটবলের নিয়ন্ত্রক সংস্থা ফিফার পরিসংখ্যান এমনটাই বলছে।\n\nকিন্তু বাঁধ সেধেছে ব্রাজিল ফুটবল কনফেডারেশন। তাদের দাবি, তিনবারের বিশ্বকাপজয়ী ব্রাজিলিয়ান কিংবদন্তির চেয়ে এখনও ২১ গোলের বিশাল ব্যবধানে পিছিয়ে আছেন পিএসজি তারকা।\n\nফিফার হিসাব অনুযায়ী, ব্রাজিলের জার্সিতে ১২০ ম্যাচে ৭৪ গোল করেছেন নেইমার। অন্যদিকে ৯২ ম্যাচে ৭৭ গোল নিয়ে ব্রাজিলের হয়ে সর্বোচ্চ গোলের রেকর্ড এখন পর্যন্ত পেলের দখলেই আছে।\n\nতবে ব্রাজিলিয়ান ফুটবল ফেডারেশনের হিসাব বলছে, জাতীয় দলের জার্সিতে পেলের গোলসংখ্যা ৯৫টি। কারণ মালমো, এআইকে, ইন্টার মিলান, আতলেতিকো মাদ্রিদ, চিভাস গুয়াদালাজারা, লেওন, বাহিয়া এবং আতলেতিকো মিনেইরোর বিপক্ষে বিভিন্ন প্রীতি ম্যাচে করা তার ১৮টি গোলও হিসাবের মধ্যে ধরা হয়েছে।\n\nব্রাজিলের জার্সিতে নেইমারের ম্যাচপ্রতি গোলের গড় ০.৬২; যা পেলের ক্ষেত্রে ০.৮৪। ৮১ বছর বয়সী পেলে ১২ বছরে তিন (১৯৫৮, ১৯৬২ ও ১৯৭০) বিশ্বকাপ হাতে তুলেছেন। আর নেইমার এখনও বিশ্বকাপ ছুঁয়েই দেখতে পারেননি। জাতীয় দলের হয়ে বিশ্বকাপে তার সেরা সাফল্য ২০১৪ বিশ্বকাপের সেমিফাইনাল খেলা। সেবার ঘরের মাটিতে অনুষ্ঠিত বিশ্বকাপে টপ ফেভারিট হয়েও সেমিফাইনালে জার্মানির কাছে ৭-১ গোলে হেরে যায় সেলেসাওরা।\n\nসূত্র-: দ্য সান\n\nবাংলাদেশ সময়: ১৯৩১ ঘণ্টা, সেপ্টেম্বর ২৪, ২০২২\n\nএমএইচএম",
    "ব্রাজিল দলে ২ নতুন মুখ": "কাতার বিশ্বকাপের আগে শেষভাগের প্রস্তুতি পর্বের দুটি ম্যাচের জন্য দলে বেশ কিছু পরিবর্তন এনেছেন ব্রাজিল কোচ তিতে। ডাক পেয়েছেন নতুন দুই মুখ গ্লেইসন ব্রেমের ও রজার ইবানেস।\n\nএ মাসের শেষ দিকে ঘানা ও তিউনিসিয়ার বিপক্ষে প্রীতি ম্যাচ দুটি খেলবে ব্রাজিল। এর জন্য শুক্রবার ২৬ সদস্যের দল ঘোষণা করেন তিতে।\n\nপ্রথমবারের মতো ডাক পাওয়া ইউভেন্তুস ডিফেন্ডার ব্রেমের ও রোমার ডিফেন্ডার ইবানেসের আসছে দুই ম্যাচে আন্তর্জাতিক ফুটবলে অভিষেকও হয়ে যেতে পারে।",
    "ব্রাজিলের উত্তরাঞ্চলে যাত্রীবাহী নৌকাডুবি, মৃত ১১": "ব্রাজিলের উত্তরাঞ্চলে একটি যাত্রীবাহী নৌকা ডুবে অন্তত ১১ জনের মৃত্যু হয়েছে। এ ঘটনায় নিখোঁজ রয়েছেন আরও বেশ কয়েকজন।\n\nবৃহস্পতিবার (৮ সেপ্টেম্বর) এই নৌকাডুবির ঘটনা ঘটে।\n\nদেশটির নৌবাহিনী এক বিবৃতিতে বলেছে, নৌযানটি উত্তরাঞ্চলীয় রাজ্য পারার মারাজো দ্বীপ থেকে ছেড়েছিল এবং রাজ্যের রাজধানী বেলেমের দিকে যাচ্ছিল।\n\nরাজ্যের জননিরাপত্তা এবং সামাজিক প্রতিরক্ষা সচিব জানান, এ ঘটনায় ৬৩ জনকে উদ্ধার করা হয়েছে। ১১ জনের মৃত্যু হয়েছে। নিখোঁজদের সন্ধানে তৎপরতা চলমান।\n\nএর আগে রাজ্যটির ফায়ার সার্ভিস ও নৌবাহিনী জানিয়েছিল, এ ঘটনায় ১৪ জনের মরদেহ পাওয়া গেছে।\n\nফায়ার সার্ভিস এক বিবৃতিতে বলেছে, নৌযানটির অনুমোদন ছিল না। এটি অবৈধভাবে বন্দর থেকে যাত্রা শুরু করেছিল। সিভিল পুলিশ দুর্ঘটনার তদন্ত শুরু করেছে। এর সঙ্গে জড়িত ব্যক্তিদের বিরুদ্ধে যথাযথ ব্যবস্থা নেওয়া হবে।",
    "ব্রাজিলের অনুশীলনে চোট পেলেন নেইমার": "ব্রাজিল জাতীয় দলের ফুটবলারদের সঙ্গে অনুশীলনের সময় হাঁটুয় চোট পেয়েছেন নেইমার জুনিয়র। হাঁটুর চোট নিয়ে তিনি মাঠে লুটিয়ে পড়েন। পরে ব্রাজিল দলের মেডিকেল টিম তার অবস্থা পর্যবেক্ষণ করতে ছুটে আসেন।\n\nহাঁটুর ওই ব্যথা নিয়ে কয়েক মিনিট তিনি মাঠে ওভাবেই পড়ে ছিলেন। মেডিকেল টিম তাকে প্রাথমিক চিকিৎসা দেওয়ার পরে সুস্থ হয়ে ওঠেন। এরপর দলের সঙ্গে বাকি অনুশীলন শেষ করেন নেইমার জুনিয়র।\n\nকাতারে অনুষ্ঠিত বিশ্বকাপের আগে ফ্রান্সে দুটি প্রীতি ম্যাচ খেলবে ব্রাজিল। শুক্রবার বাংলাদেশ সময় রাত সাড়ে ১২টায় সেলেকাওরা ঘানার মুখোমুখি হবে। এরপর ২৭ সেপ্টেম্বর রাত সাড়ে ১২টায় তিউনেশিয়ার বিপক্ষে খেলবে পাঁচবারের বিশ্ব চ্যাম্পিয়নরা।\n\nহাঁটুয় সামান্য চোট পেলেও ওই দুই ম্যাচে খেলার পুরোপুরি সম্ভাবনা আছে নেইমার জুনিয়রের। বিশ্বকাপের আগের প্রীতি ম্যাচে ব্রাজিল দলে আর কোন ইনজুরির শঙ্কা নেই। রিয়াল মাদ্রিদ ডিফেন্ডার এদের মিলিতাও ইনজুরিতে ছিলেন। তিনি ফিট হয়ে রিয়ালের হয়ে একটি ম্যাচ খেলে তবেই ব্রাজিল দলে যোগ দিয়েছেন।",
    "ব্রাজিল-ইতালি-উরুগুয়ের যে রেকর্ড নেই আর্জেন্টিনার...": "",
    "ভারত-ব্রাজিলকে নিরাপত্তা পরিষদের স্থায়ী সদস্য করার দাবি রাশিয়ার": "জাতিসঙ্ঘের নিরাপত্তা পরিষদের স্থায়ী সদস্য করা নিয়ে ভারতের পাশে দাঁড়াল রাশিয়া। জাতিসঙ্ঘের চলমান সাধারণ সভায় এই দাবি তোলেন রুশ পররাষ্ট্রমন্ত্রী সের্গেই ল্যাভরভ। ভারতের পাশাপাশি ব্রাজিলকেও নিরাপত্তা পরিষদের স্থায়ী সদস্য করার দাবি তুলেছে মস্কো। ল্যাভরভের মতে, ভারত এবং ব্রাজিল নিরাপত্তা পরিষদের স্থায়ী সদস্য হওয়ার জন্য ‘যোগ্য দাবিদার’। তার মতে, এই দুই দেশ আন্তর্জাতিক সম্পর্কের ক্ষেত্রে গুরুত্বপূর্ণ ভূমিকা নিতে পারে।\n\nনিউ ইয়র্কে বসেছে জাতিসঙ্ঘের সাধারণ সভার ৭৭তম অধিবেশন। সেখানে ভারতের পররাষ্ট্রমন্ত্রী এস জয়শঙ্করের বক্তৃতার খানিক আগে বলতে ওঠেন ল্যাভরভ। তখনই ভারতের পক্ষে বলেন তিনি। তিনি জানিয়েছেন, জাতিসঙ্ঘের নিরাপত্তা পরিষদকে বাস্তব পরিস্থিতি বুঝতে হবে। তার মতে, নিরাপত্তা পরিষদকে আরো বেশি মাত্রায় গণতান্ত্রিক করার মধ্যে লাভ দেখছে মস্কো। পরিষদের স্থায়ী সদস্য হিসেবে আফ্রিকা, এশিয়া এবং লাতিন আমেরিকার প্রতিনিধি রাখার বিষয়েও সুর চড়িয়েছেন তিনি। ল্যাভরভ বলেন, ‘আমরা লক্ষ করেছি, বিশেষ করে ভারত এবং ব্রাজিল আন্তর্জাতিক ক্ষেত্রে গুরুত্বপূর্ণ ভূমিকা নিতে পারে এবং তারা নিরাপত্তা পরিষদের স্থায়ী সদস্য হওয়ার যোগ্য দাবিদার’।",
    "আসছে ব্রাজিল-আর্জেন্টিনা নিয়ে বিশ্বকাপের বিশেষ ই-বুক ড্রিবলিং": "১৫ সেপ্টেম্বর প্রকাশিত হতে যাচ্ছে বিশ্বকাপ নিয়ে প্যাভিলিয়নের বিশেষ ই-বুক \"ড্রিবলিং\"। বিশ্বকাপে ব্রাজিল-আর্জেন্টিনার ইতিহাস, রেকর্ড, ট্যাকটিকস এবং আরও অনেক কিছু নিয়ে সাজানো ১২০ পৃষ্ঠার এই বইটির কপির জন্য আজই প্রি-অর্ডার দিন। ই-বুকটির মূল্য ৬০ টাকা। আর, ইবুক কিনে আপনিও জিতে নিতে পারেন প্লেস্টেশন, ল্যাপটপ, স্মার্টফোন, জার্সিসহ আকর্ষণীয় সব পুরস্কার।\n\nঅর্ডার করুন এখানে\n\n\n\nকেনার আগে ই-বুকটির কয়েক পৃষ্ঠা পড়ে দেখতে পারেন এখান থেকে: https://tinyurl.com/DribblingPreview\n\n\n\n**কেন এই বই কিনবেন?\n\n\n\nসাম্বার ছন্দ নাকি আলবিসেলেস্তেদের আনন্দ? হলুদ-সবুজ না আকাশী-নীল? বাঙ্গালির বিশ্বকাপ উন্মাদনার প্রায় সবটুকু জুড়েই রয়েছে ব্রাজিল-আর্জেন্টিনা নিয়ে এই অন্তহীন তর্ক, যেটির শেষ সম্ভবত হয় না কখনোই। কে কার চেয়ে বড় পতাকা বানাতে পারে, কার সমর্থকগোষ্ঠী কতটা গলা ফাটাতে পারে - বিশ্বকাপ মানেই যেন দুই দলের ভক্তদের চায়ের কাপে তুমুল ঝড়। ২০২২ ফিফা বিশ্বকাপে দুই দলের এই ভক্তদের কথা মাথায় রেখেই প্যাভিলিয়ন নিয়ে এসেছে বিশ্বকাপের বিশেষ ই-বুক ‘ড্রিবলিং’। কীভাবে ব্রাজিল জুলে রিমে ট্রফি নিজেদের করে নিল, কীভাবে কেম্পেস-ম্যারাডোনা হলেন আর্জেন্টিনার স্বপ্নসারথী; সেই গল্প আছে এতে। সাথে দুই দলের ট্যাকটিকসের খুঁটিনাটি, কার মিডফিল্ড-ডিফেন্স-ফরোয়ার্ড কেমন, স্কোয়াডে কারা থাকতে পারেন; থাকছে এসবও। সহজ কথায় ব্রাজিল-আর্জেন্টিনা সমর্থকেরা বিশ্বকাপ শুরুর আগেই জেনে যাবেন দুই দলের সবকিছু।\n\n\n\nপাঠকদের কাছে অনুরোধ, বইটির কোনো অংশ, লেখা বা ছবি লেখক কিংবা প্যাভিলিয়নের অনুমতি ব্যতীত অন্য কারও সাথে যেন শেয়ার করা না হয়। তা করা হলে বাংলা ভাষায় এমন কিছুর প্রচেষ্টাকে সেটা নিরুৎসাহিত তো করবেই, সাথে আকর্ষণীয় সব পুরস্কারও মিস করবেন। :)\n\n\n\nপ্যাভিলিয়ন ইতোমধ্যে আরও দুইটি ইবুক প্রকাশ করেছে।\n\nট্যাকটিকসের হাতেখড়ি ১ম পর্ব: https://tinyurl.com/y34xb77o (মূল্য ৩০ টাকা)\n\nট্যাকটিকসের হাতেখড়ি ২য় পর্ব: https://tinyurl.com/y85howcm (মূল্য ৪০ টাকা)\n\n\n\nবইটি নিয়ে পাঠকদের যদি কোনো প্রশ্ন থাকে, তাহলে নির্দ্বিধায় জানাতে পারেন ebook@pavilion.com.bd এই ঠিকানায়।",
    "Durga Puja 2022: Brazil also Worships Goddess Durga": "নব্যেন্দু হাজরা: দুর্গাপুজোর দশমীর পর অথচ লক্ষ্মীপুজোর আগে এই দেশে মা দুর্গার আরাধনা হয়। এটাই রীতি। তবে চারদিনের নয়। একদিনের পুজো এখানে। সেই দিনই বোধন, সেই দিনেই পুজো, সেইদিনই পুষ্পাঞ্জলি আবার সিঁদুরখেলাও। সবশেষে মিষ্টিমুখ।\n\nপেলের (Pele) দেশের কথা হচ্ছিল। ব্রাজিলের (Brazil) সাও পাওলোর বেঙ্গলি অ‌্যাসোসিয়েশন অফ ব্রাজিলের পুজো এবার ১২ বছরে পা দিল। এবার এখানে পুজো হবে ৮ অক্টোবর। তবে এখানকার যেটা বিশেষত্ব তা হল, পুজোয় বসেন মহিলা পুরোহিত। কারণ, পুরুষ পুরোহিত এখানে নেই। শ্রীরামপুরের ব্রাক্ষ্মণ পরিবারের মেয়ে রত্নাবলী অধিকারী পুজো করেন। সব নিয়ম মেনেই। দু’বছর কোভিডকালে সেভাবে বড় করে পুজো হয়নি। কিন্তু এবার হচ্ছে বেশ জাঁকজমক করেই। ব্রাজিলে এই পুজোটি ছাড়াও রামকৃষ্ণ মিশনের একটা পুজোও হয়। সেটি হয় মিশনের নিয়ম মেনেই। তার বাইরে এই একটিই পুজো হয় এখানে।\n\n২০১১ সালে এদেশে পুজো শুরু করেন কয়েকজন প্রবাসী বাঙালি মিলে। সেবার থেকেই বছর বছর বঙ্গে মা-দুর্গার বিসর্জনের পর ব্রাজিলে হাজির হন উমা। অনেক বাঙালি পরিবার রয়েছে এখানে। তাঁরা সবাই মিলেই মেতে ওঠেন উৎসবে। বছর তিনেক আগে কলকাতা থেকে মায়ের এক চালা মূর্তি গিয়েছিল সাও পাওলোতে। তার আগে ছিল অন‌্য মূর্তি। কয়েক বছর এক মূর্তিতেই পুজো হয়। তবে পুজোর উপকরণ যায় কলকাতা থেকেই। চারদিনের রীতি একদিনেই পালন করা হয় এখানে।\n\nফুটবলের দেশ ব্রাজিল। পেলে, রোমারিও, রোনাল্ডো-র পায়ের জাদুতেই মুগ্ধ হয় গোটা দুনিয়া। কিন্তু সেই দেশেও যে দুর্গাপুজো (Durga Puja) হয়, তা অনেকেরই অজানা। উদ্যোক্তাদের কথায়, পুজোর চারদিনের আনন্দ হয়তো এখানে হয় না, কিন্তু প্রবাসী বাঙালিরা কলকাতা থেকে এত দূরে থেকেও পুজোর আনন্দের স্বাদ পান। শরৎ এলে পুজোর গন্ধ পান। নতুন পোশাক এখানেও পুজোতেই তাঁরা কেনেন। এমনকী শুধু পুজো আর খাওয়া-দাওয়াতেই থেমে থাকে না এখানকার উৎসব। হয় ধুনুচি নাচও। প্রতিটি বাঙালি পরিবারের সদস‌্যরাই এই পুজোতে যুক্ত থাকেন।\n\nসাও পাওলোর বেঙ্গলি অ‌্যাসোসিয়েশন অফ ব্রাজিলের পুজোর কর্মকর্তা স্নেহ মণ্ডল বলেন, ‘‘২০১৯ সালেই আমাদের বড় প্রতিমা এসেছে। এখানকার আমরা সবাই এই পুজোকে ঘিরে আনন্দে মেতে উঠি। তবে চারদিন নয়, এখানে পুজো হয় একদিনে। করেন মহিলা পুরোহিত।’’",
    "ডাচদের উড়িয়ে তৃতীয় ব্রাজিল": "প্রথমবারের মতো শিরোপা জেতার স্বপ্ন নিয়ে অনূর্ধ্ব-২০ নারী ফুটবল বিশ্বকাপ খেলতে গিয়েছিল ব্রাজিল। সেমিফাইনালে জাপানের কাছে হেরে ধুলোয় মিশে গিয়েছে সেই আশা। জাপানের কাছে হারের ক্ষোভটা তারা যেনো মেটালো নেদারল্যান্ডস অনূর্ধ্ব-২০ নারী দলের ওপর।\n\nতৃতীয় স্থান নির্ধারণী ম্যাচে ব্রাজিলের মেয়েদের কাছে পাত্তাই পায়নি টুর্নামেন্টের ইতিহাসে প্রথমবারের মতো সেমিফাইনালে ওঠা নেদারল্যান্ডস। দুর্দান্ত ফুটবল খেলে ডাচ তরুণীদের ৪-১ গোলে উড়িয়ে বিশ্বকাপের তৃতীয় স্থান দখল করেছে ব্রাজিল। এ নিয়ে দ্বিতীয়বারের মতো এ টুর্নামেন্টে তৃতীয় হলো সেলেসাও ফেমেনিরা।\n\nসোমবার ভোরে কোস্টারিকার ন্যাশনাল স্টেডিয়ামে ম্যাচের মাত্র ৯ মিনিটেই আনা ক্লারা কোনসানির গোলে লিড নেয় ব্রাজিল। তবে সেই গোল শোধ করতে সময় লাগেনি নেদারল্যান্ডসের। ম্যাচের ২১ মিনিটে রোজা ফন গুলের লক্ষ্যভেদে স্কোরলাইন ১-১ হয়ে যায়। প্রথমার্ধে আর গোল পায়নি কোনো দল।\n\nদ্বিতীয়ার্ধে ফিরে ৫৯ মিনিটের মাথায় ফের এগিয়ে যায় ব্রাজিল। এবার গোল করেন কারেন দস সান্তোস দ্য লিমা। মিনিট বিশেক পর পেনাল্টি থেকে গোল করে স্কোরলাইন ৩-০ করেন তিনি। ম্যাচের শেষ বাঁশি বাজার খানিক আগে ডাচদের জালে হালিপূরণ করেন গি ফার্নান্দেস।\n\nএ জয়ের সুবাদে ২০০৬ সালের পর আবারও অনূর্ধ্ব-২০ নারী বিশ্বকাপে তৃতীয় হলো ব্রাজিল। এই টুর্নামেন্টে এটিই তাদের সর্বোচ্চ সাফল্য। অন্যদিকে প্রথমবারের মতো সেমিফাইনালে ওঠা ডাচরা সন্তুষ্ট থাকলো চতুর্থ হয়ে। টুর্নামেন্টের ইতিহাসে তাদেরও এটি সর্বোচ্চ সাফল্য।\n\nএসএএস/জেআইএম",
    "ঘানাকে উড়িয়ে দিল ব্রাজিল": "প্রথমার্ধে দাপুটে ফুটবল খেললো ব্রাজিল। ৪০ মিনিটের মধ্যে করলো তিন গোল। দ্বিতীয়ার্ধে অবশ্য ঘানা আটকে রাখে পাঁচবারের বিশ্বচ্যাম্পিয়নদের। তবে বড় হার আটকাতে পারেনি।\n\nফ্রান্সের লু আভহাতে শুক্রবার রাতে আন্তর্জাতিক প্রীতি ম্যাচে ঘানাকে ৩-০ গোলে উড়িয়ে দিয়েছে ব্রাজিল। মার্কুইনহোস দলকে এগিয়ে নেওয়ার পর জোড়া গোল করেন রিচার্লিসন। তিন গোলের দুটিতে অবদান ছিল নেইমারের।\n\nবিস্তারিত আসছে...\n\nবিডি-প্রতিদিন/শফিক",
    "ব্রাজিল নয় অন্য যে দলের বিপক্ষে মাঠে নামবে আর্জেন্টিনা": "ব্রাজিল নয় অন্য যে দলের বিপক্ষে মাঠে নামবে আর্জেন্টিনা\n\nছবি- সংগৃহীত\n\nগত বছর দক্ষিণ আমেরিকার বিশ্বকাপ বাছাইপর্বে ব্রাজিল-আর্জেন্টিনার মধ্যকার ম্যাচটি করোনাভাইরাস জটিলতায় আচমকাই বন্ধ করে দেওয়া হয়। পরবর্তীতে ম্যাচটি স্থগিত ঘোষণা করে জানানো হয়, এই খেলা আয়োজন করা হবেই।\n\nএকপর্যায়ে ফিফা জানিয়ে দেয়, চলতি বছরের সেপ্টেম্বরে ম্যাচটি খেলতে হবে ব্রাজিল-আর্জেন্টিনাকে। তবে দুই দেশের ফুটবল ফেডারেশনের অনুরোধে শেষ পর্যন্ত ম্যাচটি বাতিল ঘোষণা করা হয়। সেই ম্যাচের বদলে দুটি আন্তর্জাতিক প্রীতি ম্যাচ খেলতে যাচ্ছে লিওনেল মেসির দল।\n\nচলতি মাসের শেষ সপ্তাহে উত্তর আমেরিকার দেশ হন্ডুরাস এবং জ্যামাইকার বিপক্ষে দুটি ম্যাচ খেলবে আকাশী-নীল জার্সিধারীরা। সেই ম্যাচগুলোর জন্য ৩৩ সদস্যের প্রাথমিক দল ঘোষণা করেছে আর্জেন্টাইন কোচ লিওনেল স্কালোনি।\n\nপ্রাথমিক দলে চমক বলতে কেবল ২১ বছর বয়সী প্লেমেকার থিয়াগো আলমাদা। মেজর সকার লিগে আটলান্টা ইউনাইটেডের হয়ে খেলা এই আর্জেন্টাইন প্রথমবারের মতো ডাক পেয়েছেন আকাশী নীল জার্সিধারিদের স্কোয়াডে। এই বছর আটলান্টায় যোগ দেওয়া আলমাদা ৪ গোলের পাশাপাশি ১০টি অ্যাসিস্ট করেছেন।\n\nআর্জেন্টিনা ২৩ সেপ্টেম্বর হন্ডুরাস এবং ২৭ সেপ্টেম্বর জ্যামাইকার বিপক্ষে প্রীতি ম্যাচ দুটি খেলতে নামবে। দুটি ম্যাচই হবে যুক্তরাষ্ট্রে। আর্জেন্টিনা টানা ৩২ ম্যাচে অপরাজিত রয়েছে। এই দুই ম্যাচে সেই ধারা অব্যাহত রাখতে পারলে বিশ্বকাপ রেকর্ড ৩৪ ম্যাচ অপরাজিত থেকে মাঠে নামবে মেসির দল।\n\nপ্রীতি ম্যাচের জন্য আর্জেন্টিনার প্রাথমিক দল\n\nগোলরক্ষক : ফ্রাঙ্কো আরমানি, জেরোনিমো রুল্লি, এমিলিয়ানো মার্টিনেজ, হুয়ান মুসো।\n\nডিফেন্ডার : নাহুয়েল মলিনা, গঞ্জালো মন্তিয়েল, লুকাস মার্টিনেজ কুয়ার্তা, জার্মেইন পেজ্জেয়া, নিকোলাস ওটামেন্ডি, লিসান্দ্রো মার্টিনেজ, নিকোলাস টাগলিয়াফিকো, মার্কোস আকুনিয়া, ফাকুন্দো মেদিনা, নেহুয়েন পেরেজ, ক্রিশ্চিয়ান রোমেরো।\n\nমিডফিল্ডার : লিয়ান্দ্রো পারেদেস, গিদো রদ্রিগেজ, রদ্রিগো দি পল, জিওভান্নি লো সেলসো, পাপু গোমেজ, অ্যালেক্সিস ম্যাকঅ্যালিস্টার, এনজো ফার্নান্দেজ, অ্যাঙ্গেল ডি মারিয়া, এজেকিয়েল পালাসিওস।\n\nফরোয়ার্ড : অ্যাঙ্গেল কোরেয়া, হুলিয়ান আলভারেজ, লাওতারো মার্টিনেজ, হোয়াকিন কোরেয়া, পাওলো দিবালা, থিয়াগো আলমাদা, লিওনেল মেসি, নিকোলাস গঞ্জালেস, লুকাস ওকাম্পোস।",
    "ব্রাজিল-আর্জেন্টিনা ম্যাচের তারিখ চূড়ান্ত": "নিজস্ব প্রতিবেদক : গত বছরের ৫ সেপ্টেম্বর মুখোমুখি হয়েছিল ব্রাজিল আর আর্জেন্টিনা। কাতার বিশ্বকাপ বাছাইপর্বের সেই ম্যাচ ব্রাজিলের স্থানীয় স্বাস্থ্য কর্তৃপক্ষের হস্তক্ষেপে শুরুর ৫ মিনিট পরই স্থগিত হয়ে যায়।\n\nএরপর দুই দলকেই ফিফা জানিয়ে দিয়েছিল, সেই ম্যাচটা খেলতেই হবে। এবার সেই ম্যাচের দিনক্ষণ ঠিক করে ভেন্যু জানিয়ে দিয়েছে ব্রাজিল।\n\nস্থগিত হওয়া সেই ম্যাচটি আগামী ২২ সেপ্টেম্বর খেলতে হবে ব্রাজিল আর আর্জেন্টিনাকে। ভেন্যু থাকছে একই।\n\nব্রাজিল ফুটবল অ্যাসোসিয়েশন জানিয়েছে, অ্যারেনা করিন্থিয়ান্সেই হবে সেই ম্যাচটি।\n\nআর্জেন্টাইন ফুটবল অ্যাসোসিয়েশন আর ব্রাজিল ফুটবলের আত্মপক্ষ সমর্থনের পর গত ৯ মে ফিফা আপিল কমিশন ঘোষণা দেয় যে, দুই দলকেই আবারো ম্যাচটা খেলতে হবে।\n\nফিফা আপিল কমিশন জানায়, বিশ্বকাপ বাছাইপর্বের এই তিন পয়েন্টের ফয়সালাটা হবে মাঠেই।\n\nম্যাচটি আয়োজনের জন্য তিনটি ভেন্যুর বিষয় পর্যালোচনা করছিল তখন ব্রাজিলিয়ান ফুটবল ফেডারেশন। প্রথমটি ছিল ইউরোপ, সেখানে আর্জেন্টিনার বিপক্ষে ম্যাচটি খেলার পর একটি আফ্রিকান দলের বিপক্ষে প্রীতি ম্যাচ খেলার পরিকল্পনা ছিল ব্রাজিলের।\n\nএছাড়া যুক্তরাষ্ট্র দীর্ঘ সময় ধরে ব্রাজিল-আর্জেন্টিনার ধ্রুপদী দ্বৈরথ আয়োজনে আগ্রহী, তাই সেখানেও ম্যাচটি হওয়ার সম্ভাবনা ছিল।\n\nশেষমেশ আলোর মুখ দেখল সেটাই। সেই ব্রাজিলের মাটিতেই আবার ব্রাজিলের মুখোমুখি হতে হবে লিওনেল মেসিদের।\n\nশেয়ারনিউজ, ০৩ সেপ্টেম্বর ২০২২",
    "বর্ণবাদের শিকার ব্রাজিল তারকা, ক্ষোভ পেলে-নেইমারের": "ছবি- সংগৃহীত\n\nবর্ণবাদ ইস্যুতে আবার উত্তাল ফুটবলাঙ্গন। এবার বর্ণবাদের শিকার ব্রাজিলের তারকা ফুটবলার ভিনিসিয়াস জুনিয়র। সেলেসাওদের এই তারকাকে নিয়ে বর্ণবাদী মন্তব্য করেছেন স্প্যানিশ ফুটবল এজেন্টস অ্যাসোসিয়েশনের সভাপতি পেদ্রো ব্রাভো।\n\nযে মন্তব্য নিয়ে ক্ষোভ প্রকাশ করেছেন ব্রাজিল এবং ফুটবল বিশ্বের কিংবদন্তি পেলে। বিশ্বের একমাত্র তিনটি বিশ্বকাপজয়ী পেলে ছাড়াও ক্ষোভ জানিয়েছেন নেইমারও। তারা সমর্থন জানিয়েছেন ভিনিসিয়াস জুনিয়রের প্রতি।\n\nগত রোববার ১১ সেপ্টেম্বর লা লিগার ম্যাচে মায়োর্কার বিপক্ষে ৪-১ ব্যবধানে জয় পেয়েছে রিয়াল মাদ্রিদ। সেই ম্যাচে গোল করার পর উদযাপন করতে নিজের মতো করে নাচেন ভিনিসিয়াস। সেই নাচকে কেন্দ্র করে অ্যাথলেটিক মাদ্রিদের কোকে বলেছিলেন, মাদ্রিদ ডার্বিতে তাদের বিপক্ষে একইভাবে উদযাপন করলে সমস্যার সৃষ্টি হবে।\n\nকোকের এই কথার পর ১৬ সেপ্টেম্বর শুক্রবার এক টকশোতে সেলেসাওদের এই তারকাকে বানরের সঙ্গে তুলনা করে বসেন ব্রাভো। তিনি বলেন, ‘প্রতিপক্ষকে আপনার (ভিনিসিয়াস) সম্মান করতে হবে। আপনি যদি সাম্বা নাচতে চান, তাহলে ব্রাজিলের সাম্বাড্রোমে যান। স্পেনে, আপনাকে সম্মান করতে হবে এবং বানরের মতো আচরণ বন্ধ করতে হবে।’\n\nভিনিসিয়াসকে নিয়ে এমন মন্তব্য করার পর থেকে সকলের সমালোচনার শিকার হতে হয় পেদ্রো ব্রাভোকে। পরবর্তীতে দ্রুতই ক্ষমা চান তিনি। এছাড়াও বলেন, ‘রুপক অর্থে’ বানর শব্দটি ব্যবহার করে ফেলেছেন।\n\nতবে ব্রাজিলের বর্তমান থেকে সাবেক ফুটবলার সবাই সোচ্চার হয়েছেন এই মন্তব্যের কারণে। সামাজিক যোগাযোগের মাধ্যমে পেলে, নেইমার থেকে শুরু করে ব্রুনো গিমারেস, রাফিনহা, রিচার্লিসনরা নিজেদের ক্ষোভ জানাতে থাকেন।\n\nপেলে নিজের বিবৃতিতে বলেন, ‘ফুটবল হলো আনন্দ। এটা একটা নাচের উপলক্ষ। এটা সত্যিকারের পার্টি। যদিও বর্ণবাদ এখনও বিদ্যমান, এটা আমাদের আনন্দ পাওয়া থামাতে পারবে না। আমরা এভাবেই বর্ণবাদের বিরুদ্ধে লড়াই চালিয়ে যাব; এটা আমাদের সুখী হওয়ার অধিকারের জন্য লড়াই।’\n\nনেইমার তো ভিনিসিয়াসকে এভাবেই আরও নাচতে বলে টুইট করেন, ‘ভিনি, নাচতে থাকো।’\n\nএদিকে ব্রুনো গিমারেস তো পেদ্রো ব্রাভোকে জেলে পুরতে পরামর্শ দিয়ে ক্ষোভ প্রকাশ করে বলেন, ‘এই নির্বোধ ব্যক্তিকে গ্রেপ্তার করা দরকার! কোনো অজুহাত নেই। যদি কোনো ব্যক্তি লাইভ টিভিতে এসব বলে, তাহলে কল্পনা করুন, পর্দার আড়ালে সে কী বলতে পারে। এই লোকটিকে জেলে না দেওয়াটা অকল্পনীয়।’",
    "ব্রাজিল কিংবদন্তি সক্রেটিসের নামে পুরস্কার দেবে ব্যালন ডি’অর": "ছবি: সংগৃহীত\n\nadvertisement\n\nএ বছর থেকে নতুন একটি পুরস্কারের ঘোষণা করেছে ব্যালন ডি’অর কর্তৃপক্ষ। মানবহিতৈষী কাজের জন্য ব্রাজিলের প্রয়াত কিংবদন্তি সক্রেটিসের নামে ‘সক্রেটিস অ্যাওয়ার্ড’ দেওয়া হবে।\n\nমূলত সামাজিক সংহতি, পরিবেশ সুরক্ষা বা সুবিধাবঞ্চিত, হুমকি বা সংঘাতের শিকার গোষ্ঠীগুলিকে সহায়তার প্রচার করা অন্তর্ভুক্ত থাকবে।\n\nadvertisement 3\n\nফ্রান্স ফুটবল ম্যাগাজিন এক বিবৃতিতে জানিয়েছে, ‘সামাজিকভাবে চ্যাম্পিয়নদের সেরা কাজের স্বীকৃতি হবে সক্রেটিস পুরস্কার।’\n\nadvertisement 4\n\n২০১১ সালে ৫৭ বছর বয়সে মারা যান সক্রেটিস। ব্রাজিল সামরিক শাসনের অধীন থাকা অবস্থায় করিন্থিয়ান্সে ‘করিন্থিয়ান গণতন্ত্র’ নামে একটি ক্যাম্পেইন চালু করেছিলেন ১৯৮২ বিশ্বকাপ খেলা এই কিংবদন্তি। চিকিৎসাবিদ্যায় ডিগ্রি নেওয়া সক্রেটিস ফুটবল খেলার পাশাপাশি রাজনীতিসচেতন ও মানুষের কল্যাণে কাজ করেছেন।\n\nএই পুরস্কারটি একটি জুরি দ্বারা প্রদান করা হবে। এর মধ্যে সাবেক ব্রাজিল এবং প্যারিস সেন্ট-জার্মেই মিডফিল্ডার রাই, যিনি সক্রেটিসের ছোট ভাই। ফ্রান্স ফুটবলের প্রতিনিধি এবং মোনাকো-ভিত্তিক শান্তি ও ক্রীড়া সংস্থার নেতারা।\n\nব্রাজিলের হয়ে ১৯৯৪ বিশ্বকাপজয়ী রাই এক বিবৃতিতে বলেন, ‘সক্রেটিস সব সময় বিশ্বাস করতেন, খেলাধুলার শক্তি দিয়ে সবাইকে একসূত্রে গেঁথে সমাজে সমতা আনা সম্ভব। খেলোয়াড় হিসেবে ব্রাজিলে গণতন্ত্র ফিরিয়ে আনতে তাঁর লড়াইয়ে এই চিন্তার বহিঃপ্রকাশ ঘটেছিল। মৃত্যুর ১১ বছর পরেও সাম্যবাদী পৃথিবী গড়ার চ্যাম্পিয়নদের একজন হিসেবে তাঁকে মনে রাখা হয়েছে।’\n\nআগামী ১৭ অক্টোবর প্যারিসে ব্যালন ডি'অর পুরস্কার দেওয়া হবে।",
    "ব্রাজিলকে ভয় না পাওয়া ক্যামেরুন হেরে গেল উজবেকিস্তানের": "আন্তর্জাতিক প্রীতি ম্যাচে উজবেকিস্তানের কাছে হেরেছে ক্যামেরুন। শুক্রবার উজবেকিস্তান জয় তুলে নিয়েছে ২-০ ব্যবধানে। আসন্ন কাতার বিশ্বকাপে ব্রাজিলের সঙ্গে একই রয়েছে ক্যামেরুন। তবে বিশ্বকাপে জায়গা না পাওয়া উজবেকিস্তানের কাছে ধরাশায়ী হতে হয়েছে ক্যামেরুনকে।\n\nবিজ্ঞাপন\n\nঅথচ কিছুদিন আগেই পাঁচবারের বিশ্বচ্যাম্পিয়ন ব্রাজিলকে ভয় পান না জানিয়েছিলেন ক্যামেরুনের অধিনায়ক ভিনসেন্ট আবুবকর।\n\nকিছুদিন আগে ফিফাকে দেওয়া সাক্ষাৎকারে আবুবকর বলেছিলেন, ‘বিশ্বকাপ হলো সুন্দর ও আবেগের এক টুর্নামেন্ট। ব্রাজিল, সুইজারল্যান্ড ও সার্বিয়াকে নিয়ে কঠিন গ্রুপে রয়েছি আমরা। ব্রাজিলকে ভয় পাই না আমরা। কারণ, বর্তমান দলটি আগের মতো নয়। ’\n\nব্রাজিল দলে সমন্বয়ের ঘাটতি দেখেন আবুবকর, ‘এটা সত্যি যে তাদের কয়েকজন ভালোমানের ফুটবলার রয়েছে; কিন্তু একটা টুর্নামেন্টে অনেকদূর যেতে দলগত পারফরম্যান্স লাগে। বড় বড় তারকা আছে কিন্তু একতা নেই, এমন দল কিছুই পায় না। ’\n\nনিজেদের দলকে চাঙ্গা করতে সাহসী কথা বলতেই পারেন ক্যামেরুন অধিনায়ক। তবে উজবেকিস্তানের বিপক্ষে হেরে যাওয়াটা বিশ্বকাপের আগে একটা ধাক্কাও বটে।",
    "Updates of UEFA nations League and International friendly matches - Anandabazar": "তাঁর দল কাতার বিশ্বকাপের মূল পর্বে খেলার যোগ্যতা অর্জন করতে পারেনি। তবে শুক্রবার উয়েফা নেশনস লিগে ইটালি ১-০ গোলে হারিয়ে দিল গ্যারেথ সাউথগেটের ইংল্যান্ডকে। ম্যাচের ৬৮ মিনিটে গোল করেন জিয়াকোমো রাসপাদোরি। পরে অনেক চেষ্টাতেও ইংল্যান্ড সমতা ফেরাতে পারেনি।\n\nঅন্য ম্যাচে ধাক্কা খেয়েছি হান্সি ফ্লিকের জার্মানিও। তাদের ১-০ গোলে হারিয়ে দিয়েছে হাঙ্গেরি। ম্যাচের ১৭ মিনিটে গোল করেন অ্যাডাম জ়ালাই। অন্য ম্যাচে রোমানিয়া এবং ফিনল্যান্ডের ম্যাচ শেষ হয়েছে ১-১ গোলে।\n\nএ দিকে ফিফা ফ্রেন্ডলি ম্যাচে ব্রাজিল ৩-০ গোলে হারিয়েছে ঘানাকে। জোড়া গোল করেন রিচার্লিসন। অন্য গোলদাতা মার্কুইনহোস।\n\nনতুন করে লুইস ফান হাল দায়িত্ব নেওয়ার পরে আমূল পাল্টে গিয়েছে নেদারল্যান্ডস। চলতি উয়েফা নেশনস লিগে বৃহস্পতিবার তারা রবার্ট লেয়নডস্কির পোল্যান্ডকে ২-০ হারিয়েছে। ১৩ মিনিটে ডেনজ়েল ডামফ্রাইসের নিচু ক্রসে পা লাগিয়ে ১-০ করেন কোডি গাকপো। ডাচদের জয় নিশ্চিত করেন স্টিভন বার্গউইন। তিনি গোল করেন অনেকটা দূর থেকে বাঁক খাওয়ানো শটে। নেদারল্যান্ডস নেশনস লিগে নিজেদের গ্রুপে এখনও অপরাজিতই থাকল। গ্রুপে দ্বিতীয় স্থানে থাকা বেলজিয়ামের সঙ্গে পরের ম্যাচ ড্র করলেই তারা আগামী গ্রীষ্মে নেশনস লিগের মূলপর্বে জায়গা করে নেবে।\n\nনেদারল্যান্ডসের থেকে বেলজিয়াম এখন তিন পয়েন্টে পিছিয়ে। বৃহস্পতিবার জিতেছে তারাও, হারিয়েছে ওয়েলসকে ২-১ গোলে। এখনও বেলজিয়ামের গ্রুপ শীর্ষে ওঠার সম্ভাবনা তাই উড়িয়ে দেওয়া যাচ্ছে না। তবে ফান হালের দল গ্রুপে তাদের পাঁচটি ম্যাচের চারটিতেই জিতেছে। শুধু তাই নয়, জুনে প্রথম সাক্ষাতে তারা বেলজিয়ামকে ৪-১ গোলে পর্যন্ত হারিয়েছিল!\n\nএ দিকে, গ্যারেথ বেলদের ওয়েলস পরের ম্যাচ খেলবে রবিবার পোল্যান্ডের বিরুদ্ধে। বেলজিয়ামকে জেতাতে যথারীতি প্রধান ভূমিকা নিলেন ম্যাঞ্চেস্টার সিটির মিডফিল্ডার কেভিন দা ব্রুইন। তিনি ম্যাচের ১০ মিনিটে গোলও করেন। বেলজিয়ামের দ্বিতীয় গোলদাতা মিশি বাতসুয়াই (৩৭ মিনিট)। দ্বিতীয়ার্ধের খেলা শুরু হতে, পাঁচ মিনিটের মাথায় ব্রেননান জনসনের মারা সুন্দর ভাসানো একটা ক্রসে হেড করে একটি গোল শোধ করেন ওয়েলসের কাইফার মুর।\n\nনেশনস লিগে বৃহস্পতিবার আবার দেশের জার্সিতে সবচেয়ে বেশি বয়সে গোল করার নজির গড়লেন অলিভিয়ের জিহু। ম্যাচে ফ্রান্স ২-০ গোলে হারিয়েছে অস্ট্রিয়াকে। তিনি ছাড়াও গোল করেন কিলিয়ান এমবাপে।\n\nএসি মিলানের স্ট্রাইকার জিহুর বয়স এখন ৩৫ বছর ৩৫৭ দিন। তাঁর থেকে ৭০ দিনের ছোট ফরাসি ফুটবলার মাকসে হজে দেশের হয়ে গোল করেছিলেন ১৯৫৯ সালের ডিসেম্বর মাসে স্পেনের বিরুদ্ধে। জিহু এখন ফ্রান্সের হয়ে গোল করায় থিয়েরি অঁরির (৫১ গোল) থেকে মাত্র দু’গোল পিছনে রয়েছেন।\n\nঅন্য ম্যাচে ক্রোয়েশিয়া ২-১ গোলে হারায় ডেনমার্ককে। ক্রোয়েশিয়াকে এগিয়ে দেন ডিফেন্ডার বোরনা সোসা। যা আন্তর্জাতিক ম্যাচে তাঁর প্রথম গোল। ডেনমার্ক সমতায় ফেরে ম্যাঞ্চেস্টার ইউনাইটডের মিডফিল্ডার ক্রিশ্চিয়ান এরিকসেনের গোলে। অনেকটা দূর থেকে অসাধারণ শটে তিনি গোল করেন। তবে তার ঠিক দু’মিনিট পরেই ক্রোয়েশিয়া ২-১ করে দেয়। বক্সের বাইরে থেকে মারা শটে গোল করেন লাভ্রো মায়ের। ক্রোয়েশিয়া রবিবার পরের ম্যাচে অস্ট্রিয়াকে হারাতে পারলেই আগামী বছর মূলপর্বে খেলবে। সঙ্গে ইউরো ২০২৪ –এর জন্য প্লে-অফ খেলার সুযোগ পেয়ে যাবে।\n\nবাঁচালেন সন: শুক্রবার ফিফা ফ্রেন্ডলি ম্যাচে দক্ষিণ কোরিয়া ২-২ ড্র করেছে কোস্টা রিকার বিরুদ্ধে। ২৮ মিনিটে হোয়াং চ্যানের গোলে এগিয়ে গিয়েছিল কোরিয়া। ৪১ মিনিটে জেয়িসন বেনেত্তের গোলে সমতায় ফেরে কোস্টা রিকা। তিনিই ৬৩ মিনিটে ফের গোল করে দলকে এগিয়ে দেন। ম্যাচ শেষের পাঁচ মিনিট আগে দক্ষিণ কোরিয়াকে সমতায় ফেরান টটেনহ্যাম হটস্পার তারকা সন হিয়ুং মিন।",
    "রাষ্ট্রপতির কাছে ইরান ও ব্রাজিলের রাষ্ট্রদূতের পরিচয়পত্র পেশ": "রাষ্ট্রপতি মো. আবদুল হামিদ বঙ্গভবনে সোমবার (২৯ আগস্ট) পৃথক দুটি অনুষ্ঠানে বাংলাদেশে নিযুক্ত ইরান ও ব্রাজিলের রাষ্ট্রদূতের পেশ করা পরিচয়পত্র গ্রহণ করেছেন। এই দুই আবাসিক রাষ্ট্রদূত হলেন— ইসলামী প্রজাতন্ত্র ইরানের মনসুর চাভোশি এবং সংযুক্ত প্রজাতন্ত্রী ব্রাজিলের পাওলো ফার্নান্দো দিয়াস ফেরেস।\n\nরাষ্ট্রপতির প্রেস সচিব মো. জয়নাল আবেদীন জানান, তাদের পরিচয়পত্র গ্রহণ করে রাষ্ট্রপতি দুই দেশের সাথে বাংলাদেশের সম্পর্কের প্রশংসা করেন। রাষ্ট্রপ্রধান বিশেষ করে পারস্পরিক সুবিধার জন্য বাণিজ্য ও অর্থনৈতিক সম্পর্ক বৃদ্ধিতে দূত হিসেবে গুরুত্বপূর্ণ ভূমিকা পালনের জন্য তাদের প্রতি আহ্বান জানান।\n\nএখানে তাদের নিজ নিজ দায়িত্ব পালনকালে দেশগুলোর সঙ্গে দ্বিপাক্ষিক সম্পর্ক আরও সম্প্রসারিত হবে বলে আশা প্রকাশ করেন রাষ্ট্রপতি।\n\nপরিচয়পত্র জমা দেওয়ার পরপরই, ইরানের রাষ্ট্রদূত রাষ্ট্রপতির সাথে একটি সংক্ষিপ্ত বৈঠক করেন। বিভিন্ন ক্ষেত্রে ইরান ও বাংলাদেশের সম্পর্ক অত্যন্ত চমৎকার উল্লেখ করে রাষ্ট্রপতি বলেন, বাংলাদেশ ও ইরানের সংস্কৃতি এবং ইতিহাসের অনেক মিল রয়েছে। রাষ্ট্রপতি রোহিঙ্গা ইস্যুতে জাতিসংঘ এবং ওআইসিতে জোরালো সমর্থনের জন্য ইরানকে ধন্যবাদ জানান ।\n\nপরে, ল্যাটিন আমেরিকার সবচেয়ে বড় দেশ ব্রাজিলের রাষ্ট্রদূতের সাথে বৈঠকে রাষ্ট্রপতি বলেন, দুই দেশের মধ্যে বাণিজ্যিক সম্পর্ক ক্রমান্বয়ে বৃদ্ধি পাচ্ছে। ভবিষ্যতে যাতে এই সম্পর্ক আরও বৃদ্ধি পায়, সেজন্য দু'দেশের ব্যবসায়ী ও বিনিয়োগকারীদের মধ্যে পারস্পরিক সফর বিনিময়ের প্রতি গুরুত্বারোপ করেন আবদুল হামিদ। তিনি বলেন, বাংলাদেশ ঔষধসহ বিশ্বমানের অনেক পণ্য উৎপন্ন করে, যেগুলো ব্রাজিল আমদানি করতে পারে। রাষ্ট্রপ্রধান ব্রাজিলে বিনিয়োগকারীদের বাংলাদেশে বিনিয়োগেরও আহ্বান জানান।\n\nরাষ্ট্রপতি ঢাকায় নতুন রাষ্ট্রদূত হিসেবে দায়িত্ব পালনকালে দুই দেশের সম্পর্ক নতুন উচ্চতায় পৌঁছাবে বলে আশা প্রকাশ করেন। রাষ্ট্রপতি হামিদ দেশ দুটির সাথে বাংলাদেশের সম্পর্ক আরও সুদৃঢ় করতে বাংলাদেশে তাদের দায়িত্ব পালনে রাষ্ট্রদূতদ্বয়কে সর্বাত্মক সহযোগিতার আশ্বাস দিয়েছেন।\n\nএ সময় রাষ্ট্রপতির সংশ্লিষ্ট সচিব ও ঊর্ধ্বতন কর্মকর্তারা উপস্থিত ছিলেন।\n\nএর আগে বঙ্গভবনে পৌঁছালে, প্রেসিডেন্ট গার্ড রেজিমেন্টের (পিজিআর) একটি অশ্বারোহী দল অনুষ্ঠানের অংশ হিসেবে রাষ্ট্রদূতদের গার্ড অব অনার প্রদান করেন। সেনাবাহিনীর ব্যান্ড দ্বারা সংশ্লিষ্ট দেশের জাতীয় সঙ্গীতও বাজানো হয়।\n\nসূত্র: বাসস",
    "পুজোর পরে আসছেন কাফু, বিশ্বকাপের আগেই তিলোত্তমায় ব্রাজিলের বিশ্বজয়ী অধিনায়ক। Cafu Kolkata": "দ্য ওয়াল ব্যুরো: কাতার বিশ্বকাপের (Qatar World Cup) আগেই ফুটবল জ্বরে গা পুড়তে চলেছে কলকাতাবাসীর। পুজোর পরে নভেম্বরের গোড়ায় শহরে আসতে চলেছেন ব্রাজিলের (Brazil) প্রাক্তন বিশ্বজয়ী অধিনায়ক কাফু (Cafu Kolkata)। ২০০২ সালে শেষবার ব্রাজিল কাফুর নেতৃত্বে বিশ্বকাপ জিতেছিল। সেই শেষবার, তারপর আটলান্টিক দিয়ে বহু জল গড়িয়ে গিয়েছে, সাম্বা ঝড়ে স্নাত হয়নি বিশ্ব ফুটবল।\n\nএর আগে কলকাতায় এসেছেন পেলে থেকে মারাদোনা, কিংবা জার্ড মুলার, অলিভার কান থেকে লিওনেল মেসি। এবারও বড় তারকাকে এনে চমক দিতে চলেছেন শতদ্রু দত্ত। রিষড়াবাসী এই শিল্পপতি নিজের স্পোর্টস ম্যানেজমেন্ট কোম্পানির উদ্যোগে ব্রাজিল সুপারস্টারকে নিয়ে আসবেন।\n\nইস্টবেঙ্গলে বিপ্লব: মুখ্য আধিকারিক নম্রতা পারেখ, কলকাতাতেই জন্ম, মা যদিও মোহনবাগানী!\n\nভারতের তিনটি শহরে যাবেন বিশ্বের অন্যতম সেরা প্রাক্তন রাইটব্যাক। কলকাতায় একদিন তো থাকবেনই, তাঁর সঙ্গে ওই অনুষ্ঠানে সাক্ষাৎ হতে পারে সৌরভ গঙ্গোপাধ্যায়ের। মহারাজ নিজেও ব্রাজিলের অনুরাগী। যদিও তাঁর সেরা আইকন হলেন দিয়েগো মারাদোনা।\n\nকাফু মানেই সাম্বা ম্যাজিক। বিশ্বের একমাত্র ফুটবলার যিনি তিনটি বিশ্বকাপ ফাইনাল খেলেছেন। তার মধ্যে ব্রাজিল জিতেছে ২টি বিশ্বকাপে। ২০০২ সালে কাফুর অধিনায়কত্বেই শেষ বার বিশ্বকাপ জিতেছিল ব্রাজিল।\n\nকাফু দেশের হয়ে ১৪২টি আন্তর্জাতিক ম্যাচে অংশ নেন। বিশ্বকাপে রেকর্ড সংখ্যক ২০টি ম্যাচ খেলেছেন। বিশ্বকাপে সবচেয়ে বেশি ১৫টি ম্যাচ জেতার রেকর্ডও তাঁর ঝুলিতে। ১৯৯০ সাল থেকে ২০০৬ পর্যন্ত কাফু ব্রাজিলের হয়ে খেলেছেন। পাঁচটি গোলও রয়েছে।",
    "Watch: ব্রাজিলের সৈকতে কুমিরের মতো দেখতে হাজার হাজার প্রাণী ঘুরে বেড়াচ্ছে কেন?": "জি ২৪ ঘণ্টা ডিজিটাল ব্যুরো: কেন রাটকোওস্কি। তাঁর ট্যুইটার হ্যান্ডেলে একটি ভিডিয়ো ক্লিপ পোস্ট করেছিলেন। সেটির প্রায় ১ কোটি ভিউ! কী ছিল সেই ভিডিয়োতে? ভিডিয়োটি ব্রাজিলের বিচের। দেখা যাচ্ছে, সেই ভিডিয়োটিতে অসংখ্য সরীসৃপ উঠে এসেছে বিচে। সেই বিচটিতে তারা যেন বিশ্রাম নিচ্ছে মনে হচ্ছে। কেউ কেউ নড়ে চড়ে বেড়াচ্ছে বিচে। পুরো দৃশ্যটি দেখে সন্ত্রস্ত হয়ে উঠেছেন স্থানীয় বাসিন্দারা। স্বাভাবিক ভাবেই এরকম একটি ভিডিয়ো দেখে নানা রকম মন্তব্য করেছেন নেটিজেনরা। মোটামুটি ভাবে জানা গিয়েছে, কুমিরের মতো দেখতে ওই প্রাণীগুলি ওই অঞ্চলে ঢুকে পড়েছে। আর এরই প্রেক্ষিতে একজন মন্তব্য করেছেন, যেখানেই প্রাকৃতিক কোনও বিপর্যয়, সেখানেই মানুষের কোনও অবাঞ্ছিত হস্তক্ষেপ নিশ্চয়ই আছে। আর একজন একটু দার্শনিকতার সুরে বলেছেন, সমুদ্রের এই অতলে কী কী আছে, কে জানে? মানুষের এখনও কত কিছু অজানা!\n\nআরও পড়ুন: Ocean Forests: মহাসমুদ্রের নীচে ভারতের দ্বিগুণ আকারের বিশাল অরণ্যাঞ্চল...\n\nওয়ার্ল্ড ওয়াইড ফান্ড তথা 'ডব্লিউডব্লিউএফ' জানিয়েছে, পানটানাল ট্রপিক্যাল ওয়েটল্যান্ডের মধ্যে সর্ববৃহৎ। এবং এটা বলিভিয়া ব্রাজিল প্যারাগুয়ের সৈকত জুড়ে প্রসারিত। সারা পৃথিবীর মধ্যে এই অঞ্চলেই কুমিরের বসবাস সব চেয়ে বেশি। প্রায় লক্ষ লক্ষ! প্রতি বছর অসংখ্য পর্যটক ওই অঞ্চলে কুমির দেখতে ভিড় করেন।\n\nIn Brazil, an invasion of crocodiles that have flooded one of the beaches with several hundred, even thousands, and the local population is panicking pic.twitter.com/3xnkqHdoyl — Ken Rutkowski (@kenradio) September 15, 2022\n\nসমুদ্র যে রহস্যময়, তা আর এক ভাবে জানা গিয়েছে কদিন আগেই। সমুদ্রের নীচে আলাদা এক জগৎ আছে। সমুদ্রের নীচের জগৎ নিয়ে বহু সন্ধান বহু গবেষণা হয়েছে। সম্প্রতি এমন এক বিস্ময় উৎপাদনকারী জগৎ আবিষ্কৃত হয়েছে। সমুদ্রের নীচে হদিশ মিলেছে এক আদ্যন্ত অজানা অরণ্যাঞ্চলের। সুবিস্তৃত এই অরণ্য আকারে ভারতের দ্বিগুণ! দক্ষিণ আফ্রিকা ও অস্ট্রেলিয়ার ভূমিরূপের অংশে এই বিশাল অরণ্যাঞ্চলের খোঁজ পাওয়া গিয়েছে। এই অজানা অরণ্যটিতে রয়েছে বিপুল পরিমাণ কেল্প। কেল্প এক ধরনের শৈবাল। সমুদ্রের নীচে অরণ্যাঞ্চল নতুন নয়-- আমাজনে, বোর্নিয়োতে, কঙ্গোতে এর আগেও এ ধরনের সবুজের সাম্রাজ্য মিলেছে। কিন্তু এ বার যেটির খোঁজ পাওয়া গিয়েছে সেটি তার আয়তন দিয়েই তাক লাগিয়ে দিয়েছে! ভারতের আকারের দ্বিগুণ! মাটির ওপরের অরণ্যাঞ্চলে যেমন নানা ধরনের উদ্ভিদ থাকে, সাগরতলার এই অজ্ঞাত অরণ্যেও নানা ধরনের উদ্ভিদের মেলা। এই অরণ্যে বিশাল আকারের দৈত্যাকার সব শৈবাল রয়েছে, রয়েছে সি ব্যাম্বু। মেরিন ফরেস্ট কিন্তু ক্রমশ কমবে, যদি সমুদ্রাঞ্চল ধীরে ধীরে নষ্ট হয়ে যায়। তাই প্রকৃতির এই আশ্চর্য নিয়ে এখন বিজ্ঞানীরা খুবই রোমাঞ্চিত।\n\n(Zee 24 Ghanta App দেশ, দুনিয়া, রাজ্য, কলকাতা, বিনোদন, খেলা, লাইফস্টাইল স্বাস্থ্য, প্রযুক্তির লেটেস্ট খবর পড়তে ডাউনলোড করুন Zee 24 Ghanta App)",
    "ক্ষ্যাপাটে রোমারিও, যার স্পর্শে কাটে ব্রাজিলের ২৪...": "",
    "ব্রাজিলে গুদাম ধসে ৯ জন নিহত": "অগ্নিনির্বাপণ বিভাগ আরও জানিয়েছে, ৩১ জনকে উদ্ধার করা হয়েছে। তাঁদের ২৮ জনকে নিকটবর্তী হাসপাতালে ভর্তি করা হয়েছে।\n\nঅবশ্য অগ্নিনির্বাপণ বিভাগের মুখপাত্র বলছেন, এখনো ধ্বংসাবশেষের নিচে আরও মানুষ থাকতে পারে বলে মনে করছে উদ্ধারকারী দল।",
    "Brazil: নির্বাচনে বামেদের প্রার্থী হচ্ছেন গুগলে সবথেকে বেশি সার্চ হওয়া পর্নস্টার": "Brazil: বামপন্থীদের হয়ে ভোটে দাঁড়াচ্ছেন প্রাক্তন ব্রাজিলিয়ান পর্নস্টার 'রঞ্চি' এলিসা স্যাঞ্চেস। তাঁর দাবি, মহিলা হিসেবে ব্রাজিলে তাঁর নামই সবচেয়ে বেশি গুগল করা হয়।\n\nরিও ডি জেনেইরো: বামপন্থীদের হয়ে ভোটে দাঁড়াচ্ছেন প্রাক্তন ব্রাজিলিয়ান পর্নস্টার ‘রঞ্চি’ এলিসা স্যাঞ্চেস। তাঁর দাবি, মহিলা হিসেবে ব্রাজিলে তাঁর নামই সবচেয়ে বেশি গুগল করা হয়। এর আগে চলতি বছরের মার্চ মাসে এলিসা তাঁর প্রাক-প্রার্থিতা ঘোষণা করেছিলেন। তখন অনেকেই ভ্রু তুলেছিলেন। তবে, সম্প্রতি রিও ডি জেনিরোর চেম্বার অব ডেপুটিজ পদের নির্বাচনে তাঁকে আনুষ্ঠানিকভাবে প্রার্থী ঘোষণা করেছে ব্রাজিলের বামপন্থী দল ডেমোক্রেটিক লেবার পার্টি বা পিডিটি। প্রার্থী হওয়ার পরই এলিসা স্যাঞ্চেস ভোটারদের প্রতিশ্রুতি দিয়েছেন, তিনি নির্বাচনে জিতলে মহিলাদের অধিকারের উন্নতির উপর সবথেকে বেশি জোর দেবেন, লড়াই করবেন।\n\nএলিসার বয়স এখন ৪১ বছর, কয়েক বছর আগেই তিনি পর্ন ইন্ডাস্ট্রি থেকে বিদায় নিয়েছেন। বর্তমানে তিনি ‘আ কাসা দাস ব্রেজ়িলেইরিনহাস’ নামে একটি যৌনতা ভরা রিয়েলিটি শো উপস্থাপন করেন। তবে বামপন্থী পিডিটি পার্টির সঙ্গে তাঁর সংযোগ দীর্ঘদিনের। ২০১৩ সালের অক্টোবরে মৃত্যু হয়েছিল গ্যাব্রিয়েলা লেইট নামে ব্রাজিলের এক বামপন্থী নেত্রীর। মৃত্যুর আগে তিনি দেশের যৌনকর্মীদের আন্দোলনের নেতৃত্ব দিয়েছিলেন। তিনিই এলিসাকে বামপন্থী আন্দোলনে অনুপ্রাণিত করেছিলেন। ২০২১ সালের অক্টোবরে তিনি আনুষ্ঠানিকভাবে ডেমোক্রেটিক লেবার পার্টিতে যোগদান করেছিলেন।\n\nদলের প্রার্থী হওয়ার পর এলিসা জানিয়েছেন, দেশের যৌনকর্মীদের অধিকারের জন্য লড়াই করার পরিকল্পনা রয়েছে তাঁর। আর তার জন্য তিনি ইতিমধ্যেই সোশ্যাল মিডিয়ায় প্রচার করা শুরু করে দিয়েছেন। তিনি বলেছেন: “আমি রিও ডি জেনিরোর ফেডারেল ডেপুটি পদের প্রার্থী। নির্বাচিত হলে, আমি স্বাস্থ্য, কর্মসংস্থান, স্বাধীনতা, উন্নয়ন এবং বিশেষ করে মহিলাদের সুরক্ষার দিকে জোর দিতে চাই। ডেপুটি হওয়ার পিছনে আমার প্রধান উদ্দেশ্য হ’ল হিংসাত্মক পরিস্থিতিতে মহিলাদের পাশে দাঁড়ানো। আমি নিজে ভুক্তভোগী, মেয়েকে একা একা বড় করে তুলেছি। আমি মহিলাদের ব্যথা বুঝি। আমি এমন আইন প্রস্তাব করতে চাই যা যৌনকর্মীদের কাজের অবস্থার উন্নতি করে।”\n\nএবারই প্রথম নির্বাচনে অংশ নিচ্ছেন, তবে, জয়ের বিষয়ে অত্যন্ত আত্মবিশ্বাসী ‘রঞ্চি’ এলিসা স্যাঞ্চেস। এমনিতেই তাঁর দাবি অনুযায়ী তিনি ব্রাজিলের সবথেকে বেশি গুগলে সার্চ হওয়া মহিলা। তার উপর সোশ্যাল মিডিয়াতেও তাঁর অনুসরণকারীর সংখ্যা নেহাত কম নয়। স্যাঞ্চেস নির্বাচনে তার সুবিধাও নিচ্ছেন। ইনস্টাগ্রামে তাঁর ফলোয়ারের সংখ্যা ৭ লক্ষ ৭৭ হাজারেও বেশি। আর টুইটারে ৪ লক্ষ ৪৩ হাজারের বেশি। ইতিমধ্যেই ব্রাজিলের সুপিরিয়র ইলেক্টোরাল কোর্টে তাঁর সম্পত্তির হিসেব দিয়েছেন এই প্রাক্তন পর্ন তারকা। তিনি জানিয়েছেন, তাঁর ব্যাঙ্ক অ্যাকাউন্টে মাত্র ১০,০০০ ব্রাজিলিয় মুদ্রা, অর্থাৎ, ভারতীয় মুদ্রায় দেড় লক্ষ টাকার কিছু বেশি রয়েছে।",
    "এমবাপ্পের সঙ্গে সম্পর্ক? নেইমারের কোনো মন্তব্য নেই": "পিএসজি বা ব্রাজিল জাতীয় দল—নেইমারের দারুণ সময় কাটছে। পিএসজির হয়ে চলতি মৌসুমে সব ধরনের প্রতিযোগিতা মিলিয়ে ১১ ম্যাচে ১১ গোল করেছেন নেইমার। ব্রাজিলের জার্সিতেও দুর্দান্ত খেলছেন। কোনো ম্যাচে গোল করছেন, কোনো ম্যাচে আবার গোল না পেলেও সতীর্থদের গোলে রাখছেন অবদান।\n\nকাল রাতেও যেমন ঘানার বিপক্ষে ব্রাজিলের ৩-০ ব্যবধানের জয়ে গোল পাননি নেইমার। তবে সতীর্থদের দুটি গোলে সহায়তা করেছেন পিএসজির ফরোয়ার্ড।",
    "India On Russia : ‘অবিলম্বে শত্রুতা বন্ধ হোক’, ইউক্রেন নিয়ে একযোগে উদ্বেগ প্রকাশ ভারত, ব্রাজিল ও দক্ষিণ আফ্রিকার": "India On Russia : ইউক্রেনের সঙ্কট নিয়ে উদ্বেগ প্রকাশ করলেন বিদেশমন্ত্রী এস জয়শঙ্কর। গতকাল নিউ ইয়র্কে ১০ তম ভারত-ব্রাজিল-দক্ষিণ আফ্রিকা (আইবিএসএ) ত্রিপক্ষীয় মন্ত্রী পর্যায়ের কমিশনের বৈঠকে তিনি বাকি দুই মন্ত্রীর সঙ্গে ইউক্রেনে এই শত্রুতা কূটনৈতিক আলোচনার মাধ্যমে বন্ধের আহ্বান জানিয়েছেন।\n\nনিউ ইয়র্ক : ইউক্রেন নিয়ে যৌথভাবে উদ্বেগ প্রকাশ করল ভারত, ব্রাজিল ও দক্ষিণ আফ্রিকা। ইউক্রেনের বর্তমান দ্বন্দ্ব ও মানবিক সঙ্কট নিয়ে গুরুতর উদ্বেগ প্রকাশ করেছে এই তিন দেশ। পাশাপাশি অবিলম্বে এই শত্রুতায় ইতি টেনে কূটনীতির পথ বেছে নেওয়ার আহ্বান জানিয়েছে।\n\nগতকাল বিদেশমন্ত্রী এস জয়শঙ্কর নিউ ইয়র্কে রাষ্ট্রসঙ্ঘের সাধারণ বৈঠকের পাশে ১০ তম ভারত-ব্রাজিল-দক্ষিণ আফ্রিকা (আইবিএসএ) ত্রিপক্ষীয় মন্ত্রী পর্যায়ের কমিশনের বৈঠকে যোগ দেন। সেখানে ব্রাজিলের বিদেশমন্ত্রী কার্লোস আলবার্তো ফ্রাঙ্কো ফ্রাঙ্কা এবং দক্ষিণ আফ্রিকার স্বাস্থ্য মন্ত্রী ডাঃ জো ফাহলাকে সঙ্গে বৈঠক হয় তাঁর। নিউইয়র্কে জাতিসংঘের সাধারণ পরিষদের অধিবেশন। সেখানেই এই তিন দেশ যৌথভাবে ইউক্রেনের বর্তমান পরিস্থিতি নিয়ে উদ্বেগ প্রকাশ করে। এই কমিশনের বৈঠকের পর একটি যৌথ বিবৃতি অনুযায়ী, ‘ইউক্রেনে চলতি মানবিক সঙ্কটে ও সংঘাত নিয়ে গভীর উদ্বেগ প্রকাশ করেছেন মন্ত্রীরা। তাঁরা অবিলম্বে এই শত্রুতা বন্ধের আহ্বান জানিয়েছেন। এবং কূটনীতি ও আলোচনার মাধ্যমে এই সমস্যা মীমাংসার প্রয়োজনীয়তার কথা তুলে ধরেছেন। তাঁরা জোর দিয়েছেন, বর্তমান বিশ্ব ব্যবস্থা আন্তর্জাতিক আইন, জাতিসঙ্ঘের সনদ, সার্বভৌমত্ব ও রাষ্ট্রগুলির আঞ্চলিক অখণ্ডতার সঙ্গে সম্পর্কিত।’\n\nপ্রসঙ্গত, ২৪ ফেব্রুয়ারি ইউক্রেনে সামরিক অভিযানের নির্দেশ দিয়েছিলেন রুশ প্রেসিডেন্ট ভ্লাদিমির পুতিন। তারপর সাত মাস পেরিয়ে গিয়েছে। ইউক্রেনের বিভিন্ন অঞ্চলে গুলি বর্ষণ করেছে রাশিয়ার সেনাবাহিনী। একাধিক জায়গার দখল নিয়েছিল রাশিয়া। রাশিয়ার গুলি বর্ষণে প্রাণহানি হয়েছে ইউক্রেনের একাধিক নাগরিকের। তবে হার মানেনি ইউক্রেনও। রুশ বাহিনীকে প্রতিহত করতে সেখানকার সাধারণ মানুষও বুক চিতিয়ে রাস্তায় নেমে পড়েছেন। তবে রুশ আগ্রাসনে বড় ক্ষতিরও সম্মুখীন হয়েছে ইউক্রেন। শিশু, মহিলা নির্বিশেষে সেখানে বহু লোকের প্রাণ গিয়েছে। এদিকে সম্প্রতি ইউক্রেনের বেশ কিছু অঞ্চল থেকে পিছু হটতে শুরু করেছে রুশ সেনা। এই আবহে পশ্চিমি বিশ্বকে হঁশিয়ারি দিয়ে রাশিয়ার আংশিকভাবে সেনার গতিবিধির নির্দেশ দিয়েছেন ভ্লাদিমির পুতিন। পুতিনের এই ঘোষণার পরই পশ্চিমি বিশ্বের একাধিক দেশ এই পদক্ষেপের তীব্র নিন্দা করেছেন। এদিকে রাষ্ট্রসঙ্ঘের সাধারণ বৈঠকের পাশে ইউক্রেন নিয়ে উদ্বেগ প্রকাশ করল ভারত।",
    "জাতীয় দল ছেড়ে দেওয়ার হুমকি স্পেনের ১৫ নারী ফুটবলারের": "দীর্ঘদিন ধরে কোচের বিরুদ্ধে ফুটবল ফেডারেশনের কাছে অভিযোগ দিয়ে আসছিলেন স্পেন নারী জাতীয় ফুটবল দলের খেলোয়াড়রা। স্প্যানিশ ফুটবল ফেডারেশন (আরইএফএফ) তাতে কর্ণপাত করেনি।\n\nএবার কোচ না বদলালে জাতীয় দলের হয়ে খেলা বন্ধ করার হুমকি দিয়েছেন ১৫ ফুটবলার। কোচ জর্জ ভিলদার বিরুদ্ধে খেলোয়াড়দের এই বিদ্রোহের খবর নিশ্চিত করেছে আরইএফএফ।\n\nবৃহস্পতিবার স্প্যানিশ ফুটবল ফেডারেশন এক বিবৃতিতে জানায়, নারী ফুটবল দলের ১৫ ফুটবলারের কাছ থেকে ১৫টি মেইল পেয়েছে তারা, ‘যেখানে বলা হয়েছে বর্তমান পরিস্থিতি তাদের মানসিক ও শারীরিক অবস্থাকে গুরুতরভাবে প্রভাবিত করছে, যতক্ষণ না এর পরিবর্তন হয়, তারা স্পেন জাতীয় দল থেকে পদত্যাগ করছে।’",
    "দার্শনিক শেফ আতালা": "ব্রাজিল মানে আমাদের কাছে ফুটবল। কারও কাছে ব্রাজিল মানে বিশাল বিশাল বস্তিতে ডালপালা মেলা অপরাধের আঁতুড়ঘর। পরিবেশবাদীদের কাছে ব্রাজিল মানে মহাবন অ্যামাজন। অন্ধের হাতি দেখার মতোন একেকজনের কাছে একেকরকম সাম্বানৃত্যের দেশ ব্রাজিল ভোজন বিশেষজ্ঞদের কাছে 'আতালা'-র দেশ!' মিলাদ অ্যালেক্সান্ডার ম্যাক আতালা।' ব্রাজিলে জন্ম নেওয়া এক রন্ধনশিল্পী। যিনি রান্না আর দর্শনের মিশেলে নিজেকে নিয়ে গেছেন অ্যামাজনের মতোই জীবনবোধের গভীরে।\n\nআতালা কৈশোরে পাড়ি জমান ইউরোপে। যোগ দেন বেলজিয়ামের 'হোটেল দ্যে নাম্যুর' রেস্তোরায়। বেলজিয়াম হয়ে ফ্রান্স, তারপর ইতালি। সময়ের পালাবদলে দামি রেস্তোরার হেঁসেলে নিজেকে গড়ে তুলেছেন অল্প অল্প করে। দেশে ফিরে ১৯৯৯ সালে প্রতিষ্ঠা করেন 'ডিয়ো অপটিপো ম্যাক্সিমা' বা সংক্ষেপে ডি.ও.এম রেস্টুরেন্ট। ডি.ও.এম-এর আগাগোড়া ব্রাজিলীয় ঢংয়ে গড়া। ভেতরে ঢুকলে চোখে পড়বে লাতিন দেশটির সংস্কৃতি, সংগীত, সাজসজ্জা। চমকপ্রদ ব্যাপার হলো, রেস্টুরেন্টের রান্নার ৯০ ভাগের ৫০ ভাগই আসে অ্যামাজন অঞ্চল থেকে।\n\nএকসময় স্থানীয় ব্ল্যাক রাইস বা কালো চালকে এড়িয়ে চলতো ব্রাজিলের মানুষ। সেটিকেই হালকা সিদ্ধ কালো চাল, কাঁচা সবজি, বাদাম ও দুধের সমন্বয়ে তৈরি করে পরিণত করেন ব্রাজিলের অন্যতম পছন্দের খাবারে। অ্যামাজনের নানান রকম ফুলের সাথে পিরারুকু মাছের সমন্বয় ঘটান। তবে আতালা আর তার রেস্টুরেন্টকে অন্যদের চেয়ে আলাদা করবে যে জিনিস তা হচ্ছে 'অ্যামাজনিক অ্যান্ট!'\n\nঅ্যামাজনের বিষাক্ত পিঁপড়াকে খাবার টেবিলে আনার ভাবনাটা নিছক পাগলামি বৈ অন্য কিছু ছিল না। কিউব করে কাটা এক টুকরো আনারসের উপর বসানো পিঁপড়ার ডিশের চাহিদায় চোখ কপালে উঠবে। কেবল আনারসের উপর নয়, নারকেলের টুকরো কিংবা কখনো শুধু পিঁপড়াটাই পরিবেশন করা এই ডিশ অ্যামাজনিক অ্যান্ট আতালাকে পৌঁছে দিয়েছে খ্যাতির শিখরে। এছাড়াও ডি.ও.এমে ঢুঁ মারলে খাদ্যপ্রেমীদের যে ডিশগুলোর স্বাদ না নিলেই নয় তাদের মধ্যে লাইম অ্যান্ড র‍্যাভিওলি, তুকুপি অ্যান্ড তেপিওকা, পাম্পকিন উইথ তেপিওকা আইসক্রিম অন্যতম।\n\nকখনোই শেফ হবার চিন্তা না করা আতালা এখন বিশ্বের অন্যতম সেরা একজন রাঁধুনী। তিনি বলেন, 'প্রত্যেক ডিশের পেছনেই একটি গল্প থাকে। আমরা যখন সেই ডিশ মুখে পুরে দেই, বাকিসব বেমালুম ভুলে যাই।' ভবিষ্যৎ দুনিয়ায় যোগাযোগের সবচেয়ে শক্তিশালী মাধ্যম হতে চলেছে কোনটি? কেউ এমন প্রশ্ন করলে আমরা হয়তো ফেসবুক, টুইটার কিংবা অন্য কোনো সামাজিক মাধ্যমের নাম বলব। বছরে অন্তত তিনবার অ্যামাজনে ঢুঁ মারা আতালার কাছে একই প্রশ্ন জানতে চাওয়া হলে একমুহূর্ত না ভেবে তিনি বলে দেন খাবারের কথা! একেবারে ফেলে দেওয়া কথা নয় মোটেও। সত্যিই, দেশ বিদেশের খাবার চাখতে কত কসরতই না করে ভোজনরসিকরা!",
    "জিতেও ‘অতৃপ্ত’ ফন খাল তাকিয়ে কাতার বিশ্বকাপে": "বেলজিয়ামের বিপক্ষে কষ্টের জয়ে স্রেফ স্বস্তি পাচ্ছেন লুইস ফন খাল। কোনো তৃপ্তি অনুভব করছেন না তিনি। তবে নেদারল্যান্ডস কোচ আশাবাদী, আসছে কাতার বিশ্বকাপে আলো ছড়াবে তার দল।\n\nনেশন্স লিগের ম্যাচে রোববার আমস্টার্ডামের ইয়োহান ক্রুইফ অ্যারেনায় প্রতিবেশী বেলজিয়ামকে ১-০ গোলে হারায় নেদারল্যান্ডস। এ জয়ে ‘এ’ লিগের চার নম্বর গ্রুপের সেরা হয়ে আগামী জুনের চার দলের ফাইনালসে উঠেছে ডাচরা।\n\nআগামী নভেম্বরে মাঠে গড়াবে কাতার বিশ্বকাপ। ফন খালের এখন সব মনোযোগ বৈশ্বিক আসরে।\n\n“আমার মনে হয়, বিশ্বকাপে বল পজেশনে আমরা ভালো করব। বেলজিয়ামের বিপক্ষে আমরা খুব ভালো ছিলাম না। তবে ম্যাচটিতে বল পজেশনে পিছিয়ে থাকলেও আমার মনে হয়, আমরা ভালো করেছি।”",
    "iPhone Fined: এত দামি ফোন, অথচ চার্জার নেই! মোটা টাকা জরিমানা অ্যাপল-কে, আইফোনের বিক্রি নিষিদ্ধ করল এই দেশ": "নয়াদিল্লি: নয়া আইফোন-১৪ মডেল নিয়ে উৎসাহ যখন তুঙ্গে, সেই সময়ই বিপুল টাকা জরিমানা করা হল মোবাইল নির্মাণ সংস্থা অ্যাপল-কে। চার্জার ছাড়া ফোন বিক্রির জন্য ২৪ লক্ষ ডলার জরিমানা করল ব্রাজিল (iPhone Charger)। একই সঙ্গে অবিলম্বে অ্যাপল-এর (Apple) সমস্ত ফোনের বিক্রি বন্ধ করা হয়েছে সে দেশে। অ্যাপল-এর বিরুদ্ধে পক্ষপাতমূলক আচরণের অভিযোগ তুলেছে ব্রাজিল সরকার (Brazil Government)।\n\nঅ্যাপল-কে মোটা টাকা জরিমানা করল ব্রাজিল সরকার\n\nযত দামি ফোনই হোক না কেন, যে মডেলই হোক না কেন, যে জেনারেশনের ফোনই হোক না কেন, চার্জার না দিলে দেশে আইফোনের কোনও মোবাইল ফোন ব্যবহার করা যাবে না বলে জানিয়ে দিয়েছে সে দেশের সরকার। ব্রাজিল সরকারের বিচার এবং জন নিরাপত্তা মন্ত্রকের তরফে জরিমানা করা হয়েছে অ্যাপল-কে। ব্রাজিল সরকারের ক্রেতা সুরক্ষা মন্ত্রক আইফোন-১২, আইফোন-১৩ মডেলের বিক্রি নিষিদ্ধ করা হয়েছে।\n\nগত বছর ডিসেম্বর থেকেই ব্রাজিলে অ্যাপল-কে নিয়ে তদন্ত চলছে। চার্জার ছাড়া ফোন বিক্রিকে শুধু পক্ষপাতমূলই নয়, দায়িত্বজ্ঞানহীন আচরণ বলেও উল্লেখ করেছে ব্রাজিল সরকার। আইফোন-১২ মডেলের সঙ্গে চার্জার কেন নেই, কেন অন্য কোথাও থেকে চার্জার কিনতে হবে গ্রাহককে, তা নিয়ে তখনই প্রশ্ন তোলে ব্রাজিল সরকার। তারা জানায়, আগেও এ নিয়ে জরিমানা করা হয়েছে অ্য়াপল-কে। তার পরও কোনও পরিবর্তন হয়নি। আজও চার্জার চালু করেনি তারা।\n\nআরও পড়ুন: Apple Event 2022: বুধেই আইফোন ১৪ লঞ্চ, কীভাবে দেখবেন অ্যাপল ইভেন্টের সরাসরি সম্প্রচার ?\n\nব্রাজিল সরকার জানিয়েছে, চার্জার ছাড়া ফোন বিক্রির কারণ জানতে চাইল, অ্যাপল যুক্তি দেয় যে, পরিবেশ রক্ষার প্রতি দায়বদ্ধতা থেকেই এমন সিদ্ধান্ত নিয়েছে তারা। কিন্তু অ্যাপল চার্জার দেওয়া বন্ধ করায়, ব্রাজিলের পরিবেশের কী উপকার হচ্ছে, তার কোনও লিখিত ব্যাখ্যা নেই বলেও জানিয়েছে ব্রাজিল সরকার।\n\nপক্ষপাতমূলক আচরণের অভিযোগ আ্যাপল-এর বিরুদ্ধে\n\nএকই সঙ্গে ব্রাজিল সরকারের প্রশ্ন, কার্বন নির্গমন রোখার কথা বলে একদিকে চার্জার ছাড়া ফোন বিক্রি করছে অ্যাপল। আবার ওই চার্জারই আলাদা ভাবে বিক্রি করছে তারা। সে ক্ষেত্রে তাদের উদ্দেশ্য নিয়ে প্রশ্ন তোলা কি একেবারেই অনুচিত? বরং গ্রাহকদের প্রতি ইচ্ছাকৃত ভাবেই অ্যাপল এমন বৈষম্যমূলক আচরণ করছে বলেই দাবি ব্রাজিল সরকারের।",
    "বিশ্বকাপে সহজ গ্রুপে আর্জেন্টিনা, যা বললেন মেসি": "দরজায় কড়া নাড়ছে ফুটবল বিশ্বকাপ। সব প্রস্তুতি সেরে রেখেছে আয়োজক দেশ কাতার। এখন শুধু নভেম্বর মাসে পর্দা ওঠার অপেক্ষা।\n\nএদিকে অংশগ্রহণকারী দল ও কোন দল কোন গ্রুপে খেলবে তাও চূড়ান্ত।\n\nগ্রুপ ‘সি’তে পড়েছে শিরোপার অন্যতম দাবিদার আর্জেন্টিনা। গ্রুপে সৌদি আরব, মেক্সিকো ও পোল্যান্ডের বিপক্ষে খেলতে হবে মেসিদের।\n\nবিশ্লেষকদের মতে, সহজ গ্রুপে পড়েছে আর্জেন্টিনা। কারণ শিরোপার আরও দুই দাবিদার ব্রাজিল ও জার্মানি কঠিন গ্রুপে পড়েছে বলে মত তাদের।\n\nস্পেন ও জার্মানি একই গ্রুপে পড়ায় গ্রুপ ‘ই’-কেই মৃত্যুকূপ বলছেন অনেকে। ব্রাজিলের গ্রুপ ‘জি’-ও একেবারে সহজ নয়। সার্বিয়া, সুইজারল্যান্ড ও ক্যামেরুনের মুখোমুখি হতে হবে নেইমারদের।\n\nতবে সহজ গ্রুপে পড়েছে আর্জেন্টিনা - এমনটি মানতে নারাজ আর্জেন্টিনা দলপতি লিওনেল মেসি। এমন কথা গত বিশ্বকাপেও উঠেছিল, কিন্তু মাঠের লড়াইটা খুব কঠিন ছিল বলে জানালেন এ বিশ্বতারকা।\n\nবুলগেরিয়ান কিংবদন্তি রিস্টো স্টইচকভের সঙ্গে সম্প্রতি এক সাক্ষাৎকারে এমন মতামতই দিলেন সাতবারের ব্যালন ডি'অরজয়ী তারকা।\n\nবিশ্বকাপের গ্রুপপর্ব সম্পর্কে মেসি বলেন, ‘গ্রুপপর্ব সবসময় কঠিন হয়। গত বিশ্বকাপেও অনেক কথা হয়েছে যে, আমরা খুব সহজ গ্রুপ পেয়েছি এবং খেলা শুরুর আগেই পরের রাউন্ড নিয়ে কথা হচ্ছিল। কিন্তু দিনশেষে গ্রুপের ফল আমরা যেমন চেয়েছি তেমন হয়নি। এবার আমাদের খুব কঠিন গ্রুপ পড়েছে। আমরা এ বিষয়ে সচেতন। তাই প্রথম ম্যাচ জয় দিয়ে শুরু করা গুরুত্বপূর্ণ। কারণ এতে তিন পয়েন্টের পাশাপাশি মানসিক স্থিরতাও আসে।’\n\nম্যাচ বাই ম্যাচ জয় তুলে এগোনোর পরিকল্পনা নিয়েছেন কোচ লিওনেল স্কালোনি।\n\nসে কথা জানিয়ে মেসি বলেন, ‘এরপর আমরা মেক্সিকোর মতো প্রতিপক্ষের বিপক্ষে খেলব। তারা খুব ভালো খেলে এবং বল ছিনিয়ে নেওয়ার চেষ্টায় থাকে। আমরা বিশ্বকাপে অনেকবার মুখোমুখি হয়েছি এবং তাদের খেলার ধরন সম্পর্কে জানি। আমরা তাই ম্যাচ বাই ম্যাচ এগোবো। বিশেষ করে প্রথম ম্যাচের দিকেই তাকিয়ে আছি।’\n\nগত বিশ্বকাপেও সহজ গ্রুপে ছিলেন না বলে জানালেন আর্জেন্টাইন সুপারস্টার।\n\nমেসি বলেন, ‘সেবার আমরা প্রথম ম্যাচ ড্র করি, ক্রোয়েশিয়ার কাছে হেরে যাই এবং দ্বিতীয় রাউন্ডে যেতে বেগ পেতে হয়।’\n\n",
    "জনপ্রিয়তায় বলসোনারোকে আরও পেছনে ফেললেন লুলা: জরিপ": "জরিপে দেখা গেছে, দ্বিতীয় দফা ভোট হলে লুলার জনপ্রিয়তার ব্যবধান ১৬ থেকে কিছুটা বেড়ে ১৭ শতাংশে গিয়ে দাঁড়াবে। লুলা ৫৩ শতাংশ ভোট পেয়ে জয়ী হবেন। বলসোনারো পাবেন ৩৬ শতাংশ ভোট।\n\nকল্যাণমূলক কর্মসূচি ও মূল্যস্ফীতি সামলাতে পদক্ষেপ গ্রহণ সত্ত্বেও বর্তমান প্রেসিডেন্টের জনপ্রিয়তা আগের জরিপের মতো একই জায়গায় স্থির রয়েছে। জরিপ অনুযায়ী, বলসোনারোবিরোধী জনমত গত সপ্তাহে কিছুটা বেড়ে ৪৩ থেকে ৪৫ শতাংশে গিয়ে ঠেকেছে।\n\nজরিপ সংস্থা আইপিইসি আগে ব্রাজিলিয়ান ইনস্টিটিউট অব পাবলিক ওপিনিয়ন অ্যান্ড স্ট্যাটিসটিকস (আইবিওপিই) নামে পরিচিত ছিল। প্রতিষ্ঠানটি ৯ থেকে ১১ সেপ্টেম্বর ২ হাজার ৫১২ জনের সাক্ষাৎকারের ভিত্তিতে এই জরিপ সম্পন্ন করে। জরিপের প্রান্তিক বিচ্যুতি ধরা হয়েছে ২ শতাংশ।",
    "১৩৩৬ কোটি টাকা লোকসান দিয়েছে ম্যানচেস্টার ইউনাইটেড": "ইংলিশ প্রিমিয়ার লিগে মাঠের লড়াইয়ে মোটামুটি করছে ম্যানচেস্টার ইউনাইটেড। পয়েন্ট টেবিলে শীর্ষ চারে নেই, তবে ৬ ম্যাচে ৪ জয়ে ১২ পয়েন্ট নিয়ে পঞ্চম অবস্থান একেবারে খারাপও নয়। এরই মধ্যে একটি খারাপ খবর পেলেন ইউনাইটেডের সমর্থকেরা।\n\nওল্ড ট্র্যাফোর্ডের ক্লাবটি জানিয়েছে, গত মৌসুমে (২০২১–২২) লোকসানের অঙ্ক ১১ কোটি ৫৫ লাখ পাউন্ড (বাংলাদেশি মুদ্রায় ১ হাজার ৩৩৬ কোটি ২৮ লাখ টাকা প্রায়)। তবে আশার খবরও আছে। ক্লাবটির রাজস্ব আয়ের হার ১৮ শতাংশ বেড়ে দাঁড়িয়েছে ৫৮ কোটি ৩২ লাখ পাউন্ড।",
    "রিচার্লিসনের জোড়া গোলে ব্রাজিলের বড় জয়": "ছবি: সংগৃহীত\n\nadvertisement\n\nআন্তর্জাতিক প্রীতি ম্যাচে ঘানাকে ৩-০ গোলে উড়িয়ে দিয়েছে ব্রাজিল। দলের জয়ে জোড়া গোল করেন রিচার্লিসন। একটি গোল করেন মার্কিনিওস। গোল না পেলেও সতীর্থের দুটি গোলে অবদান রাখেন নেইমার।\n\nশুক্রবার রাতে ফ্রান্সের লু আভহাতে বিশ্বকাপের আগে প্রস্তুতি ম্যাচে খেলতে নামে পাঁচবারের বিশ্ব চ্যাম্পিয়নরা। এই নিয়ে টানা ১৪ ম্যাচে অপরাজিত রইল ব্রাজিল। এর মধ্যে তাদের জয় ১১টি, ড্র তিনটি।\n\nadvertisement 3\n\nম্যাচের নবম মিনিটে রাফিনহার কর্নারে হেডে দলকে এগিয়ে নেন পিএসজির ডিফেন্ডার মার্কিনিওস। পরে ২৮তম মিনিটে ব্যবধান দ্বিগুণ করেন রিচার্লিসন। নেইমারের পাসে ডান পায়ের শটে লক্ষ্যভেদ করেন এই ফরোয়ার্ড।\n\nadvertisement 4\n\n৪০তম মিনিটে স্কোরলাইন ৩-০ হয় ব্রাজিলের। বাঁ দিক থেকে নেইমারের ফ্রি-কিকে হেডে গোলটি করেন ২৫ বছর বয়সী রিচার্লিসন।\n\nবিরতির পর ৫৭তম মিনিটে গোল পেয়ে যেতে পারত ঘানা। সতীর্থের কর্নারে জর্ডান আইয়ুর হেড ক্রসবারে লাগে।\n\n৭৬তম মিনিটে দারুণ একটি সুযোগ আসে ব্রাজিলের সামনে। ডান দিক থেকে পাকেতার পাসে গোলমুখে পা ছোঁয়াতে পারেননি রাফিনিয়া। পরের মিনিটে প্রতিপক্ষের একজনকে পেছন থেকে ফাউল করে হলুদ কার্ড দেখেন নেইমার। তবে শেষ পর্যন্ত বড় জয় নিয়েই মাঠ ছাড়ে তিতের শিষ্যরা।\n\nআগামী মঙ্গলবার কাতার বিশ্বকাপের আগে নিজেদের শেষ প্রীতি ম্যাচে প্যারিসে আফ্রিকার আরেক দেশ তিউনিসিয়ার মুখোমুখি হবে সেলেকাওরা।",
    "Indian Super League 2022: এফসি গোয়া নিয়ে আবেগপ্রবণ বার্তা মিডফিল্ডার এডু বেদিয়ার": "ইন্ডিয়ান সুপার লীগে নিজের দল এফসি গোয়া নিয়ে আবেগপ্রবণ হয়ে পড়লেন মিডফিল্ডার এডু বেদিয়া। গোয়ার সাথে তাঁর এক অদ্ভুত রকমের সম্পর্ক রয়েছে বলে দাবি করলেন তিনি।\n\nআইএসএলে সফল বিদেশী খেলোয়াড়দের মধ্যে এডু বেদিয়া একজন। এফসি গোয়ার এই মিডফিল্ডার নিজের দক্ষতায় সকলের মন জয় করে নিয়েছেন। এবিষয়ে কোনও সন্দেহ নেই। দলের সাথে তাঁর ঠিক কেমন সম্পর্ক এবার তা নিয়ে মুখ খুললেন গোয়ার তারকা মিডফিল্ডার। তিনি বলেন, 'এই মুহূর্তে এফসি গোয়া আমার কেরিয়ারে শুধুমাত্র একটা ক্লাব নয়। আমার সাথে বিশেষ কিছুভাবে জড়িয়ে আছে। এই ক্লাবে আমার ৬ বছর হল। তার মধ্যে অনেক পরিবর্তন হয়েছে। শুধু ক্লাবেই নয় আইএসএলেও একাধিক বদল হয়েছে।'\n\nতাঁর কথায়, এখন আমরা শেষ মরশুমের কথা ভুলে নতুন করে প্রি-সিজনের জন্য প্রস্তুতি নিচ্ছি।\n\nচলতি মরশুমে দলের তিন স্প্যানিশ খেলোয়াড় সম্পর্কেও বেশ কিছু তথ্য সকলের সামনে আনলেন। বেদিয়া বলেন, তিনজনকেই আমি ভালো করে চিনি। কারণ আমি এর আগে তাঁদের বিরুদ্ধে স্পেনে খেলেছি। তাঁরা সকলেই ভালো ফুটবল প্লেয়ার। এখানে এসে মানিয়ে নিতে একটু সমস্যা হবে। এটা কঠিন হলেও প্রফেশন্যাল ফুটবলে খুবই সাধারণ ব্যাপার।\n\nগোয়ার মিডফিল্ডারকে আরও বলতে শোনা যায়, এই বছর দর্শকের সামনে খেলাটা খুবই আনন্দের। কারণ গত ২ বছর করোনার জন্য ফাঁকা স্টেডিয়ামে খেলতে হয়েছিল। মাঠে দর্শক থাকার ফলে গোয়া সহ অন্যান্য দলগুলিরও মনোবল আরও বাড়বে।",
    "জামালপুরে মেসি-নেইমারের বাড়ি!": "ভোগলিকভাবে বাংলাদেশ থেকে আর্জেন্টিনা ও ব্রাজিলের অবস্থান অনেক দূরে। তবে ফুটবল বিশ্বকাপ এলে দেশ দুটি নিয়ে বাংলাদেশে ভক্তদের উন্মাদনা দেখা যায়। গোটা দেশ বিভক্ত হয়ে পড়ে ব্রাজিল আর আর্জেন্টিনায়। উড়তে দেখা যায় সুদূর লাতিন আমেরিকার দেশ দুটির পতাকাও। আগামী নভেম্বরই ফিফা বিশ্বকাপ। ইতিমধ্যেই শুরু হয়েছে উন্মাদনা। পছন্দের দলের প্রতি ভালোবাসা প্রকাশ করছেন ভক্তরা।\n\nতবে এবার আর পতাকা ওড়ানো নয়, পুরো ঘরের দেয়ালে ব্রাজিল ও আর্জেন্টিনার পতাকা ফুটিয়ে তুলেছেন জামালপুরের ইসলামপুর উপজেলার দুই ফুটবলপ্রেমী। এঁকেছেন দলের সেরা তারকা লিওনেল মেসি ও নেইমার জুনিয়রের ছবিও। প্রিয় দলের প্রতি ভালোবাসার বহিঃপ্রকাশ হিসেবে শামীম হাসান নিজের পুরো ঘরের দেয়াল রঙ দিয়ে আর্জেন্টিনার পতাকা ও মেসির ছবি ফুটিয়ে তুলেছেন। আর মিনহাজ ইসলাম তার রঙে ঘর সাজিয়েছেন ব্রাজিলের পতাকা ও নেইমারের ছবিতে। তাদের বাড়ি দুটি এখন মেসি ও নেইমারের বাড়ি হিসেবে পরিচিতি পেয়েছে। বাড়ি দুটি এখন অনেকের বিনোদনের জায়গায় পরিণত হয়েছে। প্রতিদিনই বাড়িগুলোতে জড়ো হচ্ছেন মানুষ।\n\nবাড়ি দুটিতে গিয়ে দেখা গেছে, ব্রাজিল ও আর্জেন্টিনার প্রতি ভালোবাসা থাকলেও নিজের দেশকে সম্মান জানাতে ভুল করেননি তারা। প্রিয় দলের পতাকা ও খেলোয়াড়দের ছবির সঙ্গে বাংলাদেশের জাতীয় পতাকার ছবিও এঁকেছেন। ব্রাজিলের পতাকা ও নেইমারের ছবি ঘরের দেয়ালে ফুটিয়ে তোলা মিনহাজ ইসলাম ইসলামপুর উপজেলার গাইবান্ধা ইউনিয়নের প্রত্যন্ত অঞ্চল চরদাদনা গ্রামের পশু চিকিৎসক আব্দুর রাজ্জাকের ছেলে। আর্জেন্টিনার পতাকা ও মেসির ছবিতে ঘরের বেড়া সাজানো শামীম হাসান একই এলাকার কৃষক বাদশা আলমের ছেলে।\n\nইসলামপুর সরকারি কলেজের শিক্ষার্থী মিনহাজ ইসলাম বলেন, বাবা ব্রাজিলের সমর্থক। ছোট বেলা থেকে বাবার সঙ্গে ব্রাজিলের খেলা দেখেছি। তাদের খেলায় মুগ্ধ হয়ে একসময় ভক্ত হয়ে যাই। নভেম্বরে কাতারে ফুটবল বিশ্বকাপ শুরু হবে। সেই ফুটবল বিশ্বকাপকে সামনে রেখে প্রিয় দলের প্রতি ভালবাসা দেখিয়ে ঘরের চারদিকের দেয়ালে পতাকা ও খেলোয়াড়দের ছবি এঁকে রাঙিয়ে তুলেছি। এ কাজের জন্য পারিবার থেকেই অর্থ দিয়ে তাকে সহযোগিতা করেছে। প্রিয় দলের পতাকা আর প্রিয় খেলোয়াড়দের ছবি দিয়ে রাঙানো বাড়িটি দেখতে এখন দূরদূরান্ত থেকে মানুষ আসছে। দর্শনার্থীরা এসে পতাকার আদলে সাজানো বাড়ি দেখে আনন্দ পান আর সেটাই আমার তৃপ্তি।\n\nইসলামপুর সরকারি কলেজের অধ্যক্ষ ফরিদ উদ্দিন আহমেদ বলেন, কলেজের এক শিক্ষার্থীর ফুটবলের প্রতি এমন ভালবাসা সত্যিই আমাকে দারুণভাবে আলোড়িত করেছে।\n\nএদিকে, ইসলামপুর কলেজের শিক্ষার্থী ও আর্জেন্টিনার ভক্ত শামীম হাসান জানান, ছোট বেলা থেকেই তিনি আর্জেন্টিনা ও মেসির ভক্ত। তাই ভালোবেসে প্রিয় দল ও খেলোয়াড়ের ছবি ঘরের বেড়ায় রঙের সাহায্যে রাঙিয়েছেন। সামনে কাতার বিশ্বকাপ। মূলত এই বিশ্বকাপকে ঘিরেই তার এই প্রচেষ্টা। মেসির প্রতি তীব্র ভালোবাসা ও আবেগের বহিঃপ্রকাশ ঘটিয়েছেন তিনি। বাড়িতে আর্জেন্টিনার পতাকা ও মেসির ছবি একে এলাকার মানুষের দৃষ্টি কেড়েছেন শামীম। এবারের ফুটবল বিশ্বকাপে আর্জেন্টিনা চ্যাম্পিয়ন হবে এমনটি আশা আর্জেন্টাইন দলের এই ভক্ত।\n\nমিনহাজের ঘর রাঙানো চিত্রশিল্পী সোহেল রানা বগুড়া আর্ট কলেজ থেকে স্নাতক শেষ করেছেন। এরপর তিনি বগুড়াসহ দেশের বিভিন্ন এলাকার প্রাথমিক বিদ্যালয়ের শ্রেণিকক্ষে শিশু শিক্ষার্থীদের চিত্রাঙ্কন করেন। ব্রাজিল দলের প্রতি ভালোবাসা আর নিজের গ্রামে ব্রাজিল সমর্থক মিনহাজের অনুরোধে বগুড়া থেকে এসে এই চিত্রকর্ম করেছেন তিনি।\n\nঅপরদিকে শামীমের ঘর রাঙিয়েছেন চিত্রশিল্পী স্বপন মিয়া। তিনি জানান, ইসলামপুর আইডিয়াল টেকনিক্যাল অ্যান্ড বিএম কলেজের উচ্চ মাধ্যমিক দ্বিতীয় বর্ষের শিক্ষার্থী তিনি। শখ করে চারুকলার এক বড় ভাইয়ের কাছ থেকে ছবি আঁকা শেখেন তিনি। ছোটবেলা থেকেই ইচ্ছা ছিল প্রিয় খেলোয়াড়ের ছবি আঁকার। সেই ইচ্ছা থেকেই তিনি কাজটি করেছেন।",
    "Brazil won by 3 goals against Ghana": "দুরন্ত জয় তুলে নিল ব্রাজিল। গত শুক্রবার মধ্যরাতে ঘানা'র মুখোমুখি হয়েছিলেন নেইমাররা। এই দিন প্রতিপক্ষ দলটিকে ৩-০ গোলের ব্যবধানে হারাল ব্রাজিল।\n\nপ্রথমার্ধে আক্রমণের ঝড় তোলে ব্রাজিল। ষষ্ঠ মিনিটেই এক গোলে এগিয়ে যেতে পারত তারা। কিন্তু লুকাস পাকুয়েতার মারা বাঁ পায়ের শটটি একটুর জন্য লক্ষ্যভ্রষ্ট হয়ে যায়। নবম মিনিটে এক গোলের লিড নেয় ব্রাজিল। রাফিনহা'র মারা কর্নার থেকে বলটিতে জোরালো হেড দিয়ে জালে জড়িয়ে দেন মারকুইনহোস। ২৮ মিনিট নাগাদ নেইমারের বাড়ানো বল পেয়ে ডান পায়ের দুরন্ত শটে গোল করেন রিচার্লিশন। এই সুবাদে ২-০ গোলের ব্যবধানে এগিয়ে যায় ব্রাজিলিয়ানরা। বিরতিতে যাওয়ার আগে ম্যাচের তৃতীয় গোলের লিড নেয় ব্রাজিল। বক্সের বাইরে থেকে মারা নেইমারের ফ্রি-কিকে হেড দিয়ে গোলটি করেন রিচার্লিশন। এই সুবাদে ৩-০ গোলের এগিয়ে থেকেই বিরতিতে যান তাঁরা।\n\nআরও পড়ুন: Indian Football Team: এএফসি এশিয়ান কাপের জন্য আসন্ন ফ্রেন্ডলি ম্যাচ দুটি গুরুত্বপূর্ণ, মত বাইচুং-এর\n\nআরও পড়ুন: ATK Mohunbagan vs East Bengal: সব কিছু ঠিকঠাক থাকলে আগামী ২ নভেম্বর হতে পারে কলকাতা লিগের ডার্বি\n\nদ্বিতীয়ার্ধে ফিরে এসেও আক্রমণাত্মক ফুটবল খেলেন নেইমার'রা। প্রথমার্ধের মতো এই অর্ধেও একাধিক আক্রমণ করেন তাঁরা। কিন্তু তা সত্ত্বেও গোলব্যবধান আর বাড়াতে পারেননি ব্রাজিলিয়ানরা। ৭৭ মিনিট নাগাদ ফাউল করে হলুদ কার্ড দেখেন নেইমার। তিন গোলে এগিয়ে থাকলেও সময়ের বাড়ার সঙ্গে সঙ্গে উত্তেজনা বাড়তে থাকে ম্যাচটিতে। তবে গোল ব্যবধান কমাতে পারেননি ঘানার ফুটবলাররা। এই সুবাদে ৩-০ গোলের ফলাফল নিয়ে মাঠ ছাড়েন নেইমাররা।",
    "ব্যালন ডি’অরে যোগ হলো নতুন পুরস্কার": "ব্যালন ডি’অর আয়োজক কর্তৃপক্ষ জানিয়েছে, মানবহিতৈষী কাজের জন্য এ বছর নতুন একটি পুরস্কার চালু করা হবে। ব্রাজিলের প্রয়াত কিংবদন্তি মিডফিল্ডার সক্রেটিসের নামে এ পুরস্কারের নাম হবে ‘সক্রেটিস অ্যাওয়ার্ড’।\n\nচিকিৎসাবিদ্যায় ডিগ্রি নেওয়া সক্রেটিস ফুটবল খেলার পাশাপাশি রাজনীতিসচেতন ও মানুষের কল্যাণে কাজ করেছেন। তাঁর নামে এ পুরস্কার চালুর কথা গতকাল বুধবার জানায় ব্যালন ডি’অর কর্তৃপক্ষ।",
    "২০২২ এর ১০ মাসেই ২০২১ এর চেয়ে বেশি আগুন লেগেছে আমাজনেঃ ব্রাজিলের প্রতিবেদন": "ব্রাজিলের আমাজন জঙ্গলে এ বছর ইতোমধ্যে ২০২১ এর চেয়ে বেশিবার আগুন লেগেছে। সোমবার এই তথ্য আনুষ্ঠানিকভাবে প্রকাশ পেলে বিশ্বের দীর্ঘতম রেইনফরেস্ট নিয়ে নতুন করে উদ্বেগ দেখা দিয়েছে।\n\nস্যাটেলাইট নিরীক্ষণে এ বছরের ১ জানুয়ারি থেকে ১৮ সেপ্টেম্বরের মধ্যে ৭৫ হাজার ৫৯২টি আগুনের ঘটনা চিহ্নিত করা হয়েছে, যেটি গত বছরের ৭৫ হাজার ৯০টি ঘটনার চেয়ে সামান্য বেশি। ব্রাজিলের মহাকাশ সংস্থা আইএনপিই এ তথ্য জানিয়েছে।\n\nসর্বশেষ এই দুঃসংবাদে প্রেসিডেন্ট জাইর বলসোনারোর ওপর বাড়তি চাপ পড়েছে। আগামী মাসে অনুষ্ঠিতব্য নির্বাচনে জেতার জন্য লড়তে থাকা বলসোনারোর আমলে বন উজাড়ের হার বেড়ে যাওয়ায় তিনি আন্তর্জাতিক মহলের সমালোচনার শিকার হয়েছেন।\n\nবিশেষজ্ঞদের দাবি, ২০১৯ সালে ক্ষমতা দখলের পর তিনি পরিবেশগত সুরক্ষা শিথিল করেছেন, যার ফলে অবৈধ প্রক্রিয়ায় বনের গাছ কাটার পরিমাণ বেড়ে গেছে।\n\nনতুন প্রতিবেদনের বিপরীতে তাৎক্ষণিকভাবে বলসোনারোর কার্যালয় ও পরিবেশ মন্ত্রক থেকে কোনো প্রতিক্রিয়া পাওয়া যায়নি।\n\nজঙ্গলে আগুন লাগার ঘটনা বেড়ে যাওয়া এটাই নির্দেশ করছে, যে ব্রাজিল গ্রীনহাউজ গ্যাসের নিঃসরণ কমাতে যথাযথ উদ্যোগ নিচ্ছে না। দেশের অর্ধেকেরও বেশি কার্বন দূষণের কারণ ভূমি রূপান্তর ও বন উজাড়। আমাজন জঙ্গল সারা পৃথিবীর জন্য একটি গুরুত্বপূর্ণ কার্বন শোষক, কিন্তু কাঠ পোড়ালে সেই কার্বন আবারও পরিবেশে ফিরে যায়।\n\nব্রাজিলের বর্তমান সরকার ২০১৯ সালের জানুয়ারিতে ক্ষমতা দখলের পর আমাজনে বন উজাড়ের বার্ষিক গড় পরিমাণ বিগত দশকের তুলনায় ৭৫ শতাংশ বেড়েছে।\n\nগ্রীনপিস ব্রাজিলের মুখপাত্র আন্দ্রে ফ্রেইতাস সাম্প্রতিক তথ্যকে ‘বিপর্যয়ের আখ্যান’ অলে অভিহিত করেছেন।\n\nতিনি এক বক্তব্যে জানান, \"কেন্দ্রীয় সরকার ৪ বছর ধরে পরিবেশ-অবান্ধব নীতি অবলম্বন করার পর তাদের মেয়াদ শেষ হতে যাচ্ছে, যা ব্রাজিলের জলবায়ুর জন্য সবচেয়ে অন্ধকারতম সময়ের মধ্যে একটি। এ সময় আমরা দেখতে পাচ্ছি ভূমিদস্যু ও অন্যান্য অপরাধীদের জঙ্গল দখলের সুবর্ণ সুযোগ তৈরি হয়েছে।\"",
    "খেলোয়াড় বিক্রি যাদের ব্যবসা": "এ ছাড়া বিশ্বের বিভিন্ন দেশ থেকে সম্ভাবনাময় এবং প্রতিভাবান খেলোয়াড় বাছাই করে আনার জন্য শক্তিশালী একটা নেটওয়ার্কও আছে বেনফিকার। যার মাধ্যমে তারা আর্জেন্টিনা থেকে আনহেল দি মারিয়া ও পাবলো আইমার, ব্রাজিল থেকে দাভিদ লুইজের মতো ফুটবলারদের খুব কম ফিতে তুলে নিয়ে এসেছিল।\n\nএখন প্রশ্ন হচ্ছে, আরও অনেক ক্লাবই তো আছে ইউরোপের অন্য দেশগুলোতে, বিশেষ করে শীর্ষ পাঁচ লিগের দেশে। সেখানকার চেয়ে পর্তুগিজ ক্লাবে কেন বেশি আসে দক্ষিণ আমেরিকানরা? মূলত পর্তুগালের জলবায়ু, সংস্কৃতি আর ফুটবল স্টাইলের বাড়তি কিছু সুবিধা আছে। দক্ষিণ আমেরিকানদের আটলান্টিক পাড়ি দিয়ে পর্তুগালে আসতে বেশি কিছু ভাবতে হয় না।\n\nব্রাজিলের তো ভাষাই পর্তুগিজ। আবার বিদেশি হিসেবে পর্তুগালে খেলার সুযোগ পাওয়াও সহজ। যে কারণে খেলার সুযোগ করে দিতে পারার সুবিধা নিয়ে কম টাকায় ব্রাজিল-আর্জেন্টিনার তরুণদের দলে ভিড়িয়ে ফেলে বেনফিকা। ওই তরুণেরাও ধরে নেন, পর্তুগাল তাঁদের ক্যারিয়ারের জন্য ট্রানজিট পয়েন্ট।\n\nইউরোপের কিছু ছোট ছোট দেশ, যেমন সার্বিয়া, স্লোভেনিয়া ও সুইডেনের প্রতিভাবান ফুটবলারদের গড়ে তোলায়ও সুনাম আছে বেনফিকার। যেমন স্লোভেনিয়ান গোলরক্ষক ইয়ান ওবলাককে তারা চার মিলিয়ন ইউরোয় কিনেছিল এনকে অলিম্পিয়া থেকে, পরে আতলেতিকোয় বিক্রি করে দেয় ১৬ মিলিয়নে।",
    "আজ রাতটা খেলা পাগলদের": "ক্রিকেট নাকি ফুটবল- কোনটা পছন্দ আপনার? ভারত-পাকিস্তান নাকি ব্রাজিল-আর্জেন্টিনা, কোন দলের সমর্থক? যদি আপনি খেলাপাগল হয়ে থাকেন, তবে আজকের রাতটা আপনার জন্য। একের পর এক ম্যাচ, দম ফেলার ফুসরতই পাবেন না!\n\nনাগপুরে সন্ধ্যা সাড়ে ৭টায় শুরু হচ্ছে ভারত ও অস্ট্রেলিয়ার মধ্যকার সিরিজের দ্বিতীয় টি-টোয়েন্টি। রাত আটটায় রোড সেফটি ওয়ার্ল্ড সিরিজে মুখোমুখি অস্ট্রেলিয়া লিজেন্ডস ও দক্ষিণ আফ্রিকা লিজেন্ডস।\n\nরাত সাড়ে আটটায় করাচিতে পাকিস্তান ও ইংল্যান্ডের মধ্যকার সিরিজের তৃতীয় টি-টোয়েন্টি। নয়টায় টি-টোয়েন্টি বিশ্বকাপের বাছাইপর্বের দ্বিতীয় সেমিফাইনালে বাংলাদেশের প্রতিপক্ষ থাইল্যান্ড নারী দল।\n\nএরপর ফুটবল। রাত দশটায় আন্তর্জাতিক প্রীতি ম্যাচে মুখোমুখি হবে উরুগুয়ে ও ইরান। কাতার-কানাডার ম্যাচ রাত ১১টায়। রাত সাড়ে ১২টায় ঘানার মুখোমুখি পাঁচবারের বিশ্বচ্যাম্পিয়ন ব্রাজিল।\n\nরাত পৌনে একটায় শুরু হবে উয়েফা নেশনস কাপের দুই ম্যাচ। একটিতে মুখোমুখি জার্মানি-হাঙ্গেরি। অপরটি হাইভোল্টেজ লড়াই, ইতালি খেলবে ইংল্যান্ডের বিপক্ষে।\n\nরাত শেষ হতে না হতেই ভোরে আবার আর্জেন্টিনার ম্যাচ। ভোর ৬টায় আন্তর্জাতিক প্রীতি ম্যাচে হন্ডুরাসের মুখোমুখি হবেন লিওনেল মেসিরা।\n\nএক নজরে ম্যাচগুলো\n\nসন্ধ্যা ৭.৩০ : ভারত-অস্ট্রেলিয়া (দ্বিতীয় টি-টোয়েন্টি)\n\nরাত ৮.০০ : অস্ট্রেলিয়া লিজেন্ডস-দক্ষিণ আফ্রিকা লিজেন্ডস (রোড সেফটি সিরিজ)\n\nরাত ৮.৩০ : পাকিস্তান-ইংল্যান্ড (তৃতীয় টি-টোয়েন্টি)\n\nরাত ৯.০০ : বাংলাদেশ নারী দল-থাইল্যান্ড নারী দল (বিশ্বকাপ বাছাই সেমি)\n\nরাত ১০.০০ : উরুগুয়ে-ইরান (আন্তর্জাতিক প্রীতি ম্যাচ)\n\nরাত ১১.০০ : কাতার-কানাডা (আন্তর্জাতিক প্রীতি ম্যাচ)\n\nরাত ১২.৩০ : ব্রাজিল-ঘানা (আন্তর্জাতিক প্রীতি ম্যাচ)\n\nরাত ১২.৪৫ : জার্মানি-হাঙ্গেরি, ইতালি-ইংল্যান্ড (উয়েফা নেশনস কাপ)\n\nভোর ৬.০০ : আর্জেন্টিনা-হন্ডুরাস (আন্তর্জাতিক প্রীতি ম্যাচ)\n\nএমএমআর/এমএস",
    "বিশ্বকাপ দলগুলোয় কার দাপট থাকবে—রিয়াল নাকি বার্সার": "বিশ্বকাপের দামামা বাজতে আর দুই মাসও বাকি নেই। ২০ নভেম্বর থেকে কাতারে শুরু হবে ফুটবলের এই মহাযজ্ঞ। এর আগে চলমান আন্তর্জাতিক বিরতিতে জাতীয় দলের ম্যাচ দিয়ে স্কোয়াড বাছাইয়ের কাজও চালিয়ে যাচ্ছে দলগুলো। নিজেদের শক্তি-দুর্বলতা বিবেচনায় নিয়েই খেলোয়াড় বাছাইয়ের কাজ করছেন কোচরা।\n\nবিশ্বকাপ কিংবা বড় কোনো টুর্নামেন্টের আগে বিশেষভাবে চোখ থাকে স্পেন দলের ওপর। দুই চিরপ্রতিদ্বন্দ্বী ক্লাব রিয়াল মাদ্রিদ ও বার্সেলোনা থেকে কারা সুযোগ পাচ্ছেন, তা নিয়ে চলতে থাকে নানা হিসাব-নিকাশ।\n\nতবে কেবল স্পেন দলেই নয়, অন্য জাতীয় দলগুলোতেও এই দুই ক্লাবে ব্যাপক আধিপত্য থাকে। বিশ্বকাপ দলগুলো রিয়াল-বার্সা থেকে কারা জায়গা পেতে পারেন, সম্ভাব্য সেই নামগুলো জেনে নেওয়া যাক।",
    "আর্জেন্টিনা বিশ্বকাপ জিতেছিল পাতানো ম্যাচ খেলে!": "",
    "মায়ের স্বপ্ন ছিল চিকিৎসক হবেন নীলা": "",
    "Laver Cup: জকোভিচ-সিতিসিপাসের চেষ্টাতেও জয় অধরা ফেডেরারের - প্রথমবার খেতাব টিম ওয়ার্ল্ডের": "রবিবার চমক দিয়ে টিম ওয়ার্ল্ড ছিনিয়ে নিল লেভার কাপের টাইটেল। বিদায়ী প্রতিযোগিতায় জকোভিচ, সিতিসিপাসরা জয় উপহার দিতে পারলেন না ফেডেরারকে। এর আগে চারবারই হারা টিম ওয়ার্ল্ড প্রথমবার টিম ইউরোপকে হারিয়ে জিতে নিলো লেভার কাপের টাইটেল।\n\nফ্রান্সেস টিয়াফো এবং ফেলিক্স অগার-আলিয়াসিমে রবিবার লন্ডনের ও'টু এরিনায় দুরন্ত প্রদর্শন করেন। লেভার কাপের সপ্তাহটা এককথায় অসাধারণ কাটিয়েছেন ফ্রান্সেস টিয়াফো। লেভার কাপ ২০২২ রজার ফেডেরারের বিদায়ী ম্যাচের সমস্ত স্পটলাইট দিয়ে শুরু হলেও, শেষ হয়েছে ফ্রান্সেস টিয়াফোর অনবদ্য পারফর্ম্যান্সের মধ্যে দিয়ে।\n\nটুর্নামেন্টের সবচেয়ে আলোচিত ম্যাচে রজার ফেডেরার এবং রাফায়েল নাদালকে হারাতে জ্যাক সকের সাথে হাত মিলিয়েছেন টিয়াফো। পাশাপাশি খেতাব নির্ণায়ক ম্যাচে স্টেফানোস সিতিসিপাসকে ২-১ ব্যবধানে হারিয়ে জয় এনে দেন যুক্তরাষ্ট্রের এই তরুণ তারকা।\n\nরবিবার, টিম ইউরোপের বিরুদ্ধে টিম ওয়ার্ল্ডের জন্য নির্ণায়ক ম্যাচে স্টেফানোস সিতিসিপাসের বিপক্ষে ৪টি ম্যাচ পয়েন্ট বাঁচান টিয়াফো। প্রথম সেটে পরাজিত হলেও ঘুরে দাঁড়ান দাপটের সঙ্গে। শেষ পর্যন্ত সিতিসিপাসকে ১-৬, ৭-৬(১১), ১০-৮ ব্যবধানে হারিয়ে জয় তুলে নেন। এর আগে ফেলিক্স অগার আলিয়াসমে স্ট্রেট সেটে হারান ২১ টি গ্র্যান্ড স্ল্যাম জয়ী সার্বিয়ান তারকা নোভাক জকোভিচকে। খেলার ফল আলিয়াসমের পক্ষে ৬-৩, ৭-৬ (৭-৩)।\n\nচারবার হারের পর পঞ্চম সংস্করণে এসে প্রথম বার খেতাব জিতলো টিম ওয়ার্ল্ড। বিদায়ী প্রতিযোগীতায় জয় পেলেন না ফেডেরার। শুক্রবার সুইশ কিংবদন্তী বলেন,\" দারুণ একটা দিন কাটলো। আমি ভীষণই খুশি। মন খারাপ করছে ভাববেন না মোটেই। বিশেষত এখানে, লন্ডনে এ সব কিছু হওয়াটা অসাধারণ অভিজ্ঞতা। টেনিসে নিজের যাত্রপথ সম্পূর্ণ করে কী যে ভালো লাগছে, বোঝাতে পারব না। আসলে একেবার নিখুঁত একটা যাত্রাপথের মধ্যে দিয়ে এলাম। মনে হচ্ছে, সব কিছু আবার নতুন করে করব!\"",
    "🌎 LatestLY বাংলা": "এক বিরল ঘটনা ঘটল ব্রাজিলে (Brazil)। যযমজ সন্তানের জন্ম দিল ব্রাজিলিয়ান কিশোরী। তার দুই সন্তানের বাবা ভিন্ন। নাম প্রকাশে অনিচ্ছুক ওই কিশোরী একই দিনে দু’জন ভিন্ন পুরুষের সঙ্গে যৌনমিলনে লিপ্ত হওয়ায় এই ঘটনা ঘটেছে বলে মনে করা হচ্ছে।\n\n..."
}