{
    "আর্জেন্টিনা বিশ্বকাপ জিতেছিল পাতানো ম্যাচ খেলে!": "",
    "কন্যাশিশুরাই ছিল ৪০০ খুন করা সিরিয়াল কিলারের টার্গেট": "সিরিয়াল কিলারের নাম শুনলেই প্রথমেই বিশ্ব কাঁপানো জ্যাক দ্য রিপারের কথা মাথায় আসে। তবে এমন ধরা-ছোঁয়ার বাইরে আরও অনেক সিরিয়াল কিলার এসেছে বিভিন্ন দশকে। যারা দিনের বেলায় সাধারণ মানুষের মতো ঘুরে বেড়িয়েছে আর রাত হলেই শিকারে নেমেছে অন্ধকার রাস্তায়।\n\nবেশিরভাগ সিরিয়াল কিলারই ছিলেন ঠান্ডা মাথার খুনি। আবার কেউ ছিলেন মানসিক বিকারগ্রস্ত, কারো নেশাই ছিল খুন করা। জ্যাক দ্য রিপার লন্ডনের পতিতাদের বেছে বেছে হত্যা করতেন। বিকিনি কিলার খ্যাত নেপালের চার্লস শোভরাজ হত্যা করতেন ছোট পোশাক পরা নারীদের।\n\nতেমনই কলম্বিয়ার মানুষের কাছে আজও আতঙ্কের নাম পেদ্রো আলোনসো লোপেজ। ইতিহাসে অন্যতম ভয়ানক সিরিয়াল কিলার হিসেবে লোপেজের নাম জ্বলজ্বল করছে পুলিশের খাতায়। ৪০০-এর বেশি খুন করেছেন লোপেজ। তার শিকার ছিল শুধু অপ্রাপ্তবয়স্কারাই।\n\nশুরুতে আদিবাসী অপ্রাপ্তবয়স্কা শিশুদের ভুলিয়ে ভালিয়ে নিজের কব্জায় আনতেন। এরপর ধর্ষণ ও খুন। ১৯৬৯ সাল থেকে ১৯৮০ সালের মধ্যে অন্তত ২০০ অপ্রাপ্তবয়স্কা তার হাতে নিগৃহীত হয়েছে। সবাইকে নির্মমভাবে হত্যা করেছেন লোপেজ। শুধু পেরুতেই তিনি ৯-১২ বছর বয়সী প্রায় ১০০ মেয়েকে হত্যা করেছিলেন। কলম্বিয়া, পেরু, ইকুয়েডর জুড়ে তিনি খুন করেছিলেন ৪১০ জনকে।\n\n\n\n\n\nসে সময় রীতিমতো পুলিশের রাতের ঘুম উড়িয়ে দিয়েছিলেন লোপেজ। পুরোই ধরা-ছোঁয়ার বাইরে ছিলেন লোপেজ। কোনো কূল-কিনারাই করতে পারছিলেন না কলম্বিয়ান পুলিশ। সেই সঙ্গে গোয়েন্দাদেরও ঘাম ঝরিয়েছেন এই সিরিয়াল কিলার। পুলিশ তার নাম দিয়েছিল ‘আন্দিজের দানব’। তবে অবশেষে পুলিশের কাছে ধরা পড়েন লোপেজ।\n\nতিনি নিজেই স্বীকার করেন তার এসব খুনের প্রেক্ষাপট। ১৯৯২ সালে ইকুয়েডরের জেলে বন্দি অবস্থায় লোপেজের একটি সাক্ষাৎকার নেন সাংবাদিক রন লেটনার। সেই সাক্ষাৎকার একাধিক আন্তর্জাতিক সংবাদপত্রে প্রকাশিত হয়। তখন থেকেই কলম্বিয়ান এই সিরিয়াল কিলারের কীর্তি আলোড়ন ফেলে দেয় গোটা বিশ্বে।\n\nবেশিরভাগ অপরাধীর মতোই লোপেজের শৈশব ছিল খুবই খারাপ। ১৯৪৮ সালের ৮ অক্টোবর কলম্বিয়ায় জন্ম লোপেজের। তার মা পেশায় ছিলেন একজন যৌনকর্মী। তাই ছোট থেকেই এই নিষিদ্ধ জগতের সঙ্গেই ছিল লোপেজের বসবাস। সেই দুনিয়াই ছিল তার কাছে স্বাভাবিক। বাইরের দুনিয়া সম্পর্কে তেমন ধারণাই ছিল না তার।\n\nনিজের মাকেই এই পেশায় ছোট থেকেই দেখেছেন তিনি। লোপেজের শিশুমনে মায়ের কার্যকলাপ গভীরভাবে দাগ কেটেছিল। যা তার মানসিক স্বাস্থ্যেও প্রভাব ফেলে। ছোটবেলায় শিক্ষক হওয়ার স্বপ্ন দেখতেন লোপেজ। তবে বিকৃত মানসিকতা ছেয়ে যায় ছোট্ট লোপেজের মনে।\n\nনিজের ছোট বোনের সঙ্গেই অনৈতিক কাজ করতে গিয়ে মায়ের কাছে ধরা পড়েন। তখন লোপেজের বয়স মাত্র ৮ বছর। হয়তো ঠিকভাবে বুঝেই উঠতে পারেনি কী করেছেন তিনি। তবে লোপেজের মা এর জন্য তাকে মারতে মারতে বাড়ি থেকে বের করে দেন।\n\nলোপেজ পালিয়ে রাজধানী শহর বোগোতায় চলে আসেন। এখানে এসে তার পরিচয় হয় এক ব্যক্তির সঙ্গে। যে তাকে তুলে নিয়ে গিয়ে বলাৎকার করেছিলেন। ১২ বছর বয়সে আমেরিকার এক অভিবাসী পরিবারের হাতে পড়ে কিশোর লোপেজ। তারা তাকে অনাথ আশ্রমে ভর্তি করে দিয়েছিলেন। দু’বছর পর সেখান থেকেও পালিয়ে যায় সে। কেউ বলেন, ওই বয়সে আশ্রমের এক পুরুষ শিক্ষকের হাতে নিগৃহীত হয়েছিলেন লোপেজ। কেউ আবার বলেন, শিক্ষকের সঙ্গেই পালিয়ে গিয়েছিলেন আশ্রম থেকে।\n\nঅপরাধ জগতের সবখানেই তার হাতেখড়ি হয়েছে। একবার গাড়ি চুরির অপরাধে জেল খাটার সময় কারাগারেই গণবলাৎকারের শিকার হন তিনি। নির্মমভাবে তার ওপর অত্যাচার করা হয়েছিল বলে অভিযোগ। তবে ধর্ষকদের জেলেই খুন করেছিলেন তিনি। জেল থেকে বেরিয়ে পেরুতে চলে আসেন। সেখানেই প্রথম ছোট মেয়েদের ধরে খুন করতে শুরু করেন। ১৯৭৮ সালের মধ্যে ১০০-এর বেশি অপ্রাপ্তবয়স্কাকে খুন করে ফেলেছিলেন তিনি।\n\nওই বছর এক আদিবাসী সম্প্রদায়ের হাতে প্রথমবার ধরা পড়েন লোপেজ। তারা তাকে মেরে ফেলতে যাচ্ছিলেন, কিন্তু আমেরিকার এক সাধু তাকে উদ্ধার করে স্থানীয় পুলিশের হাতে তুলে দেওয়া হয় লোপেজকে। সেখান থেকে দ্রুত মুক্তিও পেয়ে যান।\n\n\n\nপেরু থেকে আবার কলম্বিয়া চলে আসেন লোপেজ। সেখান থেকে ইকুয়েডর যান। প্রতি সপ্তাহে তিন জন করে বাচ্চা মেয়েকে খুন করতে শুরু করেন লোপেজ। কম বয়সী এই শিশুরা লোপেজের অত্যাচার সহ্য করতে না পেরে যখন মারা যেত; তখনও তাদের রেহাই দিন না লোপেজ।\n\nমৃত মেয়েদের সঙ্গেও বিকৃত যৌনাচার করত। এরপর মাটি চাপা দিয়ে পরবর্তী শিকারের উদ্দেশে বেড়িয়ে পড়তেন। ১৯৮০ সালের মার্চে অবশেষে ধরা পড়েন লোপেজ। এক অপ্রাপ্তবয়স্কাকে অপহরণের চেষ্টা ব্যর্থ হলে তাকে ধরে ফেলে পুলিশ। ততদিনে ২০০ নাবালিকাকে হত্যা করেছে সে। খুনের সংখ্যা ছাড়িয়ে গেছে ৪০০।\n\nপুলিশ তার বাড়ির আঙিনা থেকে ৭৪টি মাটিচাপা দেওয়া মৃতদেহ খুঁজে পায়। যাদের বয়স ছিল ৮-১২ বছরের মধ্যেই। এ ছাড়াও বিভিন্ন জায়গা থেকে আরও অসংখ্য শিশুর দেহাবশেষ উদ্ধার করে পুলিশ। একেক গর্তে ৬-৭ জন করে মাটি চাপা দিয়েছিলেন লোপেজ।\n\n১৯৮০ থেকে ১৯৯৮ পর্যন্ত ১৮ বছর জেল খাটেন লোপেজ। তবে লোপেজকে মানসিক ভারসাম্যহীন ঘোষণা করেছিল জেল কর্তৃপক্ষ। এজন্য ইকুয়েডরের মানসিক হাসপাতালে তাকে চিকিৎসার জন্য পাঠানো হয়। কয়েক বছর পর চিকিৎসকরা দেখতে পান লোপেজের আচরণ একেবারে স্বাভাবিক মানুষের মতোই হয়ে গেছে। তাই তাকে ৫০ ডলার বন্ডে মুক্তি দেওয়া হয়।\n\nএর কিছুদিন পরই নিখোঁজ হয়ে যান লোপেজ। যেন হাওয়ায় মিলিয়ে গেছেন। কোথাও তার দেখা নেই। তবে হত্যা বা ধর্ষণের ঘটনাও তেমন ঘটেনি। পেরিয়ে যায় ৪ বছর। ২০০২ সালে নতুন একটি খুনের ঘটনায় লোপেজের নাম উঠে আসে। তবে লোপেজের নাগাল পায়নি পুলিশ।\n\nগিনেস ওয়ার্ল্ড রেকর্ডস ২০০৬ সালে লোপেজকে ‘সবচেয়ে দুর্ধর্ষ সিরিয়াল কিলার’ আখ্যা দিয়েছিল। তবে অপরাধকে মহিমান্বিত করার অভিযোগে তা নিয়ে অনেক বিতর্ক হয়েছিল। পরে লোপেজের সেই ‘রেকর্ড’ প্রত্যাহার করে নেয় গিনেস ওয়ার্ল্ড।\n\nসূত্র: ক্রিমিনাল মাইন্ড, ইনফোবি\n\nকেএসকে/এসইউ/এএসএম",
    "কিডনির সুস্থতায় কার্যকরী পানীয় আখের রস": "আখের রসকে প্রাকৃতিক শক্তিবর্ধক পানীয় বলা হয়। প্রাকৃতিক প্রতিষেধক হিসেবে কাজ করে। তবে শুধুমাত্র ক্লান্তি দূর করতেই নয়, ত্বকের জন্য এবং শরীরের জন্যও যথেষ্ট উপকারী হলো আখের রস। আখের রস এমন একটি পানীয় যা ১০০ শতাংশ প্রাকৃতিক এবং এতে বিন্দুমাত্র ক্ষতিকারক উপাদান নেই। আখের রস পান করলে শরীর ঠান্ডা থাকে এবং ভাইরাস ও ব্যাক্টেরিয়া সংক্রমণের ঝুঁকি কমে।\n\nপানিশূন্যতা দূরীকরণে ও জন্ডিস রোগের মহৌষধ হিসেবেও কাজ করে বহুবর্ষজীবী এ উদ্ভিদটি। যার বৈজ্ঞানিক নাম স্যাকারাম অফিসিনারাম। বাণিজ্যিকভাবে চিনি উৎপাদনের জন্য সারা বিশ্বে আখ চাষ করা হয়। পৃথিবীর প্রায় ১০০টি দেশে আখের চাষ হয়। প্রধান আখ উৎপন্নকারী দেশগুলো হচ্ছে বাংলাদেশ, ভারত, আর্জেন্টিনা, অস্ট্রেলিয়া, ব্রাজিল, বার্বাডোজ, চীন, কিউবা, মেক্সিকো, মিশর, জ্যামাইকা, পেরু, দক্ষিণ আফ্রিকা এবং যুক্তরাষ্ট্রের হাওয়াই, ফ্লোরিডা এবং লুসিয়ানা।\n\nআখে প্রচুর পরিমাণ অ্যান্টি-অক্সিডেন্ট রয়েছে। দেহের টক্সিন বের করে শরীরে শক্তি জোগায় এই সুস্বাদু পানীয়। আখের রসে প্রচুর ফাইবার এবং খনিজ রয়েছে যা শরীরের নানা উপকার করে।\n\nসব ঋতুতেই পাওয়া যায় আখের রস। আখের রসে রয়েছে ২৫০-৩০০ মিলিলিটার আখের রসে সাধারণত ১১১ ক্যালরি থাকে। এর মধ্যে কার্বোহাইড্রেট থাকে ২৭ গ্রাম, প্রোটিন, ক্যালসিয়াম, ম্যাগনেসিয়াম ও পটাসিয়াম থাকে ০.২৭ গ্রাম। আখের রস রোগ প্রতিরোধ ক্ষমতা বাড়িয়ে তোলে এবং বহু রোগের বিরুদ্ধে লড়াই করার ক্ষমতা যোগায়। দেখে নিন যাদুকরী পানীয় আখের রসের উপকারিতা-\n\nকিডনির সুস্থতা নিশ্চিত করে\n\nআখের রস প্রাকৃতিক অ্যাল্কালাইন যা অ্যান্টিবায়োটিক এজেন্ট হিসেবে কাজ করে এবং কিডনির সুস্থতা নিশ্চিত করতে সহায়তা করে। এছাড়াও আখের রস পানের অভ্যাস কিডনিতে পাথর জমা, বুক জ্বালা পোড়া ধরনের সমস্যা এবং মুত্রনালীর ইনফেকশন প্রতিরোধ করে। সেই সঙ্গে কিডনির কার্যকারিতা বাড়ায়।\n\nওজন কমাতে\n\nআখের রস মিষ্টি হলেও এই রস ওজন কমাতে সাহায্য করে। এতে প্রচুর পরিমাণে ফাইবার থাকে। যা ওজন কমাতে সাহায্য করে। এমনকি কোলেস্টেরলের পরিমাণ কমিয়ে দেয়।\n\nক্যানসার প্রতিরোধ\n\nজার্নাল অফ ফাইটোকেমিস্ট্রি’তে প্রকাশিত একটি গবেষণায় দেখা যায়, আখের রসে বিদ্যমান ফ্লেভোনস দেহে ক্যানসারের কোষ বৃদ্ধি ও ছড়ানো প্রতিরোধ করতে বিশেষভাবে কার্যকরী। আখের রসে প্রচুর পরিমাণে অ্যান্টিঅক্সিডেন্ট, ক্যালসিয়াম, ম্যাগনেসিয়াম, পটাসিয়াম, আয়রন, ম্যাঙ্গানিজ থাকে যা প্রোস্টেট ও স্তন ক্যানসার প্রতিরোধে সহায়ক।\n\nহৃদরোগ উপশম\n\nহার্ট ভালো রাখতে সাহায্য করে এই রস। হার্ট অ্যাটাক রুখতেও সাহায্য করে এই রস। এমনকি শরীরে খারাপ কোলেস্টেরলের নিঃসরণ কমাতেও সাহায্য করে।\n\nপ্রজনন ক্ষমতা বাড়ায়\n\nনারী ও পুরুষ, উভয়ের ক্ষেত্রেই প্রজননের নানা সমস্যার সমাধানে বেশ কার্যকরী আখের রস। বিশেষজ্ঞদের মতে, পুরুষদের বীর্যে শুক্রাণুর সংখ্যা বাড়াতে আখের রস বেশ উপযোগী। মহিলাদের নির্ঝঞ্ঝাট ভাবে সন্তান প্রসবেও সহায়তা করে আখের রস। স্তনদুগ্ধ নিঃসরণেও আখের রস সহায় হয় বলে মত বিশেষজ্ঞদের।\n\nলিভার ভাল রাখে\n\nলিভার ভাল রাখতে ও কার্যক্ষমতা বৃদ্ধি করতে আখের রস বেশ উপকারী। জন্ডিসের রোগীদের ক্ষেত্রেও আখের রস একটি প্রচলিত পথ্য। প্রস্রাবের সংক্রমণ-জনিত সমস্যায় ভুগলেও আখের রস খেলে উপকার পেতে পারেন।\n\nদাঁত ও মাড়ির সমস্যা প্রতিরোধ\n\nআখের রসের প্রাকৃতিক অ্যাল্কালাইন অ্যান্টিবায়োটিক হিসেবে কাজ করে যা দাঁতের ক্ষয় বা মাড়ির ইনফেকশন প্রতিরোধে সহায়তা করে থাকে। এছাড়াও আখের রস মুখের দুর্গন্ধ দূর করতেও বিশেষভাবে সহায়ক।\n\nকোষ্ঠকাঠিন্যের সমস্যা দূর করে\n\nআখে রয়েছে প্রচুর পরিমাণে ফাইবার। যা কোষ্ঠকাঠিন্যের সমস্যা থেকে মুক্তি দিতে পারে। ফাইবার নিয়ন্ত্রণে রাখে কলেস্টেরলের সমস্যাকেও।\n\nডায়াবেটিস নিয়ন্ত্রণ করে\n\nযাদের ডায়াবেটিস আছে তারা আখের রস এড়িয়ে চলেন। আখের রস খেতে মিষ্টি হলেও এটি ডায়াবেটিসের পক্ষে খুবই কার্যকরি। এতে জিআই-এর পরিমাণ খুব কম থাকে। যার জন্য ডায়াবেটিস রোগীরা নিয়মিত এই আখ খেতেই পারেন। বিভিন্ন গবেষণায় জানা গিয়েছে, আখের মধ্যে আইসোম্যাল্টোজ নামক একটি উপাদান রয়েছে যা রক্তে শর্করার মাত্রা নিয়ন্ত্রণে সাহায্য করে। টাইপ-টু ডায়াবিটিসের ক্ষেত্রে রক্তে শর্করার মাত্রা হঠাৎ করে নেমে গেলে আখের রস খেলে উপকার পেতে পারেন। হাইপোগ্লাইসিমিয়ায় আক্রান্ত রোগীদের জন্যেও এই রস উপকারী।\n\nচুলের যত্নে আখের রস\n\nসাজগোজের অন্যতম অঙ্গ চুল। পাতলা চুল কিন্তু আপনার গোটা সাজটাই নষ্ট করে দিতে পারে। আখের রসে রয়েছে আয়রন, পটাশিয়াম, ক্যালশিয়ামের মতো স্বাস্থ্যকর নানা পুষ্টিগুণ। যা নতুন চুল গজাতে সাহায্য করে। ঘন চুল পেতে রোজ এক গ্লাস করে খেতে পারেন আখের রস।\n\nত্বকের বুড়িয়ে যাওয়া ঠেকায়\n\nআখের রস ত্বককে এক্সফলিয়েট হতে সাহায্য করে এবং মরা চামড়ার জমার পরিমাণ কমায়। সুস্থ ত্বকের জন্য আলফা হাইড্রক্সি অ্যাসিড অনেক উপকারী। এরা ব্রণ কমায়, ব্লেমিশ রোধ করে, ত্বকের বুড়িয়ে যাওয়া ঠেকায় এবং ত্বকে আর্দ্রতা বজায় রাখে। আলফা হাইড্রক্সি অ্যাসিডের মধ্যে সবচেয়ে কার্যকর হল গ্লাইকলিক অ্যাসিড এবং আখ তার একটি প্রাকৃতিক উৎস। ত্বকে শুধু আখের রস প্রয়োগ করুন অথবা ফেস মাস্কের সাথে যোগ করুন।\n\nনিরাপদ গর্ভধারণ নিশ্চিত করতে\n\nআখের রস গর্ভবতী নারীদের খাদ্য তালিকায় যুক্ত করলে উপকার লাভ করা যায়। এটি গর্ভধারণে সাহায্য ও নিরাপদ গর্ভাবস্থা নিশ্চিত করে। আখের রসে প্রচুর ফলিক এসিড বা ভিটামিন বি ৯ থাকে যা স্পিনা বিফিডা এর মত জন্মগত ত্রুটি থেকে সুরক্ষা দেয়। আখের রস নারীর ডিম্বস্ফুটনের সমস্যা কমায় এবং গর্ভধারণের সম্ভাবনা বৃদ্ধি করে।\n\nইনস্ট্যান্ট এনার্জি বুস্টার\n\nআখের রস এনার্জি ড্রিংক হিসেবে কাজ করে। এতে প্রচুর পরিমাণ কার্বোহাইড্রেট, প্রোটিন, আয়রন, পটাসিয়াম এবং অন্যান্য পুষ্টিকর উপাদান আছে। আখের রস তাৎক্ষণিক শক্তির সঞ্চয় ও তৃষ্ণা নিবারণের খুব ভালো উৎস। এই রসে আছে পর্যাপ্ত পরিমাণে গ্লুকোজ। এই গ্লুকোজ মুহূর্তেই মানব দেহ রিহাইড্রেট করে চাঙা করে তোলে।\n\nবিলিরুবিনের মাত্রা নিয়ন্ত্রণ করে\n\nআখের রসে থাকা অ্যান্টিঅক্সিডেন্ট সংক্রমণের বিরুদ্ধে যুদ্ধ করে এবং ইমিউন সিস্টেমকে উন্নত করে। এছাড়াও লিভারে সংক্রমণ হওয়া রক্ষা করে এবং বিলিরুবিনের মাত্রা নিয়ন্ত্রণ করে। এটা যকৃতের উপর অত্যধিক চাপ ছাড়াই হজম হয় এবং বিলিরুবিন মাত্রা কমাতে সাহায্য করে।\n\nইলেক্ট্রোলাইটের ভারসাম্য রক্ষা করে\n\nআখের রস ক্ষারীয় প্রকৃতির হওয়ায় শরীরের ইলেক্ট্রোলাইটের ভারসাম্য রক্ষা করায় সাহায্য করে। জন্ডিসে আক্রান্ত হলে প্রতিদিন দুই বেলা আখের রস পান করুন।আখের রস যকৃত শক্তিশালী করতে এবং জন্ডিস প্রতিকারে সাহায্য করে।\n\n(ঢাকাটাইমস/২৪ সেপ্টেম্বর/আরজেড)",
    "ব্রাজিল-ইতালি-উরুগুয়ের যে রেকর্ড নেই আর্জেন্টিনার...": "",
    "ইতিহাসের আজকের এই দিন": "ডিএমপি নিউজ: ইতিহাসের দিনপঞ্জি মানুষের কাছে সব সময় গুরুত্ব বহন করে। আজকের দিনটি কাল হয়ে যায় অতীত। তাই প্রতিটি দিনই এক একটি ইতিহাস। আজ ২৪ সেপ্টেম্বর ২০২২ বুধবার এক নজরে দেখে নিন ইতিহাসের আজকের এই দিনে কি কি ঘটেছিল, কে কে জন্ম নিয়েছিলেন ও মৃত্যু বরণ করেছিলেন।\n\nএক নজরে ইতিহাসের পাতায় ২৪ সেপ্টেম্বর ঘটনাবলি:\n\n১৭২৬ – ইস্ট ইন্ডিয়া কোম্পানি কলকাতা, মাদ্রাজ ও বোম্বাইয়ে মিউনিসিপ্যাল কর্পোরেশন মেয়র কোর্ট স্থাপনের অনুমতি পায়।\n\n১৭৮৯ – যুক্তরাজ্যে ডাক ব্যবস্থার সূচনা।\n\n১৭৮৯ – মার্কিন যুক্তরাষ্ট্রে সুপ্রিম কোর্ট সৃষ্টি হয়।\n\n১৮০৫ – ফরাসী সম্রাট নেপোলিয়ন বোনাপার্ট বৃহৎ সামরিক অভিযান বন্ধ করেন।\n\n১৮৪১ – ব্রুনেইর সুলতান সারাওয়াকা দ্বীপ ব্রিটেনের কাছে ছেড়ে দেন।\n\n১৯১৯ – বঙ্গোপসগর থেকে উত্থিত প্রবল সামুদ্রিক ঝড়ে ফরিদপুর, ঢাকা, পূর্ব ময়মনসিংহ জেলা সম্পূণর্রূপে বিধ্বস্ত হয়।\n\n১৯৩২ – বাংলার প্রথম বিপ্লবী মহিলা প্রীতিলতা ওয়াদ্দেদার চট্টগ্রামের ইউরোপিয় ক্লাব আক্রমণ শেষে দেশের জন্য আত্মদানের আহবান রেখে আত্মহত্যা করেন।\n\n১৯৩২ – মহাত্মা গান্ধী এবং বি আর আম্বেদকর পুনা চুক্তিতে সম্মত হন।\n\n১৯৩৯ – জার্মানীর বিমান বাহিনী পোল্যান্ডের রাজধানী ওয়ার্শতে ব্যাপক বোমা বর্ষণ শুরু করে।\n\n১৯৪৮ – হোন্ডা মোটরস্‌ কোম্পানির প্রতিষ্ঠা।\n\n১৯৬০ – আন্তর্জাতিক উন্নয়ন সমিতি (আইডিএ) গঠিত হয়।\n\n১৯৬৮ – সোয়াজিল্যান্ড জাতিসংঘের সদস্যপদ লাভ করে।\n\n১৯৭৩ – বাংলাদেশকে স্বাধীন দেশ হিসেবে স্বীকৃতি দেয় নাইজার।\n\n১৯৭৪ – আফ্রিকার দেশ গিনি-বিসাউ পর্তুগাল থেকে স্বাধীনতা লাভ করে।\n\n১৯৮৮ – বাংলাদেশের বিশিষ্ট আলেম, সমাজ সংস্কারক ও জমিদারদের শোষণবিরোধী বিপ্লবী নেতা শামসুল হুদা পাঁচবাগী পরলোক গমন করেন।\n\n১৯৯০ – সোভিয়েত পার্লামেন্ট বাজার অর্থনীতির পক্ষে রায় প্রদান করে।\n\n২০০৭ – ভারতীয় ক্রিকেট দল টি২০ বিশ্বকাপের ফাইনালে পাকিস্তানকে পরাজিত করে বিশ্বচ্যাম্পিয়ন হয়।\n\nআজকে যাদের জন্ম:\n\n১৫০১ – জিরোলামো কার্দানো, ইতালীয় চিকিৎসক, গণিতবিদ, জ্যোতিষী ও জুয়াড়ি ছিলেন। (মৃ. ১৫১৫)\n\n১৫৩৪ – গুরু রামদাস, শিখধর্মের দশ শিখ গুরুর চতুর্থ গুরু। (মৃ. ১৫৮১)\n\n১৮৬১ – ভিকাজী রুস্তম কামা, ভারতীয় স্বাধীনতা সংগ্রামী ও বিপ্লবী আন্দোলনের গুরুত্বপূর্ণ ব্যক্তিত্ব। (মৃ. ১৩/০৮/১৯৩৬)\n\n১৮৬৯ – ক্ষিতীন্দ্রনাথ ঠাকুর, ঠাকুর পরিবারের আদি ব্রাহ্মসমাজের কর্মী ও লেখক।(মৃ.১৭/১০/১৯৩৭)\n\n১৮৮৪ – ইসমত ইনোনু, তুর্কি জেনারেল ও রাজনীতিবিদ। (মৃ. ১৯৭৩)\n\n১৮৯৬ – এফ. স্কট ফিট্‌জেরাল্ড, মার্কিন কথাসাহিত্যিক। (মৃ. ১৯৪০)\n\n১৮৯৮ – হাওয়ার্ড ফ্লোরি, নোবেল বিজয়ী অস্ট্রেলীয় জীববিজ্ঞানী। (মৃ. ১৯৬৮)\n\n১৯০২ – রুহুল্লাহ খোমেনী, পশ্চিমা বিশ্বে আয়াতুল্লাহ খোমেনী হিসেবে পরিচিত, ইরানি রাজনীতিবিদ, বিপ্লবী ও ধর্মীয় নেতা। (মৃ. ১৯৮৯)\n\n১৯০৭ – সুধীররঞ্জন খাস্তগীর, বঙ্গীয় শিল্পকলার ভারতীয় চিত্রকর। (মৃ. ০৬/০৬/১৯৭৪)\n\n১৯৪০ – আরতি সাহা, ভারতীয় সাঁতারু। (মৃ. ২৩/০৮/১৯৯৪)\n\n১৯৫০ – ক্রিকেটার মহিন্দর অমরনাথের জন্ম।\n\n১৯৫৮ – মহুয়া রায়চৌধুরী, প্রখ্যাত ভারতীয় বাঙালি অভিনেত্রী। (মৃ. ২২/০৭/১৯৮৬)\n\n১৯৫৯ – মিশুক মুনীর, বাংলাদেশ, টেলিভিশন সাংবাদিকতার রূপকার,বিশিষ্ট চিত্রগ্রাহক।\n\nআজকে যাদের মৃত্যু:\n\n১৮৫৯ – সিপাহি বিদ্রোহের বীর যোদ্ধা নানা সাহেব।\n\n১৮৬০ – ফরায়েজি আন্দোলনের নেতা দুদু মিয়ার (মোহসীন উদ্দীন)।\n\n১৯২৪ – রবীন্দ্র সাহিত্যের অনুবাদক উইলিয়াম পিয়ারসনের।(জ.১৮৮১)\n\n১৯২৫ – গোকুলচন্দ্র নাগ,প্রখ্যাত ‘কল্লোল’ পত্রিকার অন্যতম প্রতিষ্ঠাতা ও সহকারী সম্পাদক।(জ.২৮/০৬/১৮৯৪)\n\n১৯৩২ – প্রীতিলতা ওয়াদ্দেদার, ব্রিটিশ বিরোধী স্বাধীনতা আন্দোলনের আত্নাহুতিদানকারী বাঙালি নারী।(জ.০৫/০৫/১৯১১)\n\n২০০৪ – রাজা রামান্না,ভারতের খ্যাতনামা পরমাণু বিজ্ঞানী।(জ.২৮/০১/১৯২৫)\n\n২০১০ – ক্ষেত্র গুপ্ত, বাঙালি অধ্যাপক, সমালোচক ও প্রাবন্ধিক।(জ.১৭/০১/১৯৩০)\n\n২০২০ – শেখর বসু, প্রখ্যাত ভারতীয় বাঙালি পরমাণু বিজ্ঞানী।(জ.২০/০৯/১৯৫২)\n\nআজকের দিবস:\n\nমাহিডোল দিন (থাইল্যান্ড)\n\nসশস্ত্র বাহিনী দিবস (পেরু)\n\nপ্রজাতন্ত্রী দিবস (ত্রিনিদাদ ও টোবাগো)\n\nমীনা দিবস (ভারতীয় উপমহাদেশ)৷",
    "চিলি নয়, ইকুয়েডরই খেলবে কাতার বিশ্বকাপ": "",
    "আমাজনের দু’ধারে অসংখ্য প্রাচীন সভ্যতার ধ্বংসাবশেষ, ধরা পড়ল লেজার স্ক্যানে": "পেরু, কলোম্বিয়া কিংবা বলিভিয়া— আমাজন অববাহিকার (Amazonian Basin) এই দেশগুলিতে পনেরো শতকের শেষভাবে উপনিবেশ স্থাপন করে স্প্যানিশরা। দীর্ঘ সময় ধরে গবেষকরা মনে করেছেন, তার আগে জনবসতি গড়ে ওঠেনি এই অঞ্চলগুলিতে। তার একটা কারণ, এই অঞ্চলগুলি প্রতিবছর শিকার হয় ভয়াবহ বন্যার। ফলে, উন্নত প্রযুক্তি ছাড়া সেখানে স্থায়ী বসতি স্থাপন প্রায় অসম্ভব। তবে সেই ভুল ভাঙে একুশ শতকের শুরুতে। বন বিশ্ববিদ্যালয়ের (Bonn University) প্রত্নতাত্ত্বিক হেইকো প্রুমারস প্রথম প্রাচীন সভ্যতার (Ancient Civilization) নিদর্শন আবিষ্কার করেন উত্তর বলিভিয়ার কাসারাবে গ্রামে। এবার লেজার স্ক্যানিং করে এমনই অসংখ্য প্রাচীন জনবসতির হদিশ পেলেন বিজ্ঞানীরা।\n\nচলতি শতকের শুরুতে কাসারাবেতে এই সভ্যতার নিদর্শন আবিষ্কার হওয়ার পরেই, হেইকো তাত্ত্বিকভাবে দাবি করেছিলেন, গোটা ল্যাটিন আমেরিকায় এই ধরনের বহু সভ্যতা গড়ে উঠেছিল ঔপনিবেশ শাসনের বহু কাল আগেই। আর সেই সূত্রেই শুরু হয়েছিল অনুসন্ধান। তা একেবারে বিফলে যায়নি। উত্তর বলিভিয়া ছাড়াও পেরু, কলোম্বিয়ার আমাজন অববাহিকায় বেশ কিছু জনবসতির নিদর্শন, প্রাচীন পিরামিড ও সৌধের ধ্বংসাবশেষ আবিষ্কার করেন ডঃ হেইকো ও তাঁর সহকর্মীরা। জৈব প্রত্নতাত্ত্বিক বিশ্লেষণে দেখা যায়, ঔপনিবেশিক শাসনের বহু বহু কাল আগেই গড়ে উঠেছিল এইসব সভ্যতা। তবে গোটা অঞ্চলটি পরীক্ষা করা একপ্রকার প্রায় অসম্ভব হয়ে দাঁড়িয়েছিল তাঁদের কাছে। নয় নয় করে হলেও যে সাড়ে চার হাজার বর্গকিলোমিটার অঞ্চল। পাশাপাশি, এক একটি জনবসতি থেকে অন্য জনবসতির দূরত্বও প্রায় কয়েকশো মাইল।\n\nএই সমস্যার সমাধানেই প্রযুক্তির দ্বারস্থ হন গবেষকরা। এর আগে খুঁজে পাওয়া ধ্বংসাবশেষ ও প্রত্নসামগ্রীর ওপর ভিত্তি করেই পৃথক করা হয়েছল ১০০০ বর্গকিলোমিটারের মতো অঞ্চল। সেখানেই লাইট ডিটেকশন ও রেঞ্জিং প্রযুক্তির ব্যবহারে লেজারের মাধ্যমে অনুসন্ধান চালানো হয় আকাশ থেকে। বলতে গেলে গোটা অঞ্চলটির স্ক্যান করা হয়। বিজ্ঞানের পরিভাষায় যাকে বলা হয় লিডার স্ক্যান। আর তাতেই ধরা পড়ে অসংখ্য প্রাচীন জনবসতির ধ্বংসাবশেষের ছবি।\n\nএইসব শহরের গঠনও রীতিমতো অবাক করার মতোই। বন্যার সঙ্গে লড়াই করতে গোটা শহরজুড়ে খাল ও নালা তৈরি করেছিলেন সেখানকার প্রাচীন মানুষরা। একদিকে যেমন তা সেচ ও নিকাশিব্যবস্থার কাজ করত, তেমনই তা ছিল যোগাযোগের অন্যতম মাধ্যম। কিন্তু পরবর্তীতে কেন পরিত্যক্ত হল এই নগরগুলি? সেই রহস্য এখনও অধরা গবেষকদের কাছে।\n\nআরও পড়ুন\n\nগণ-আত্মহত্যার মুখে মানব সভ্যতা!\n\nতবে শুধু এই আবিষ্কারই নয়, লিডার স্ক্যানের ওপর ভিত্তি করে গোটা অঞ্চলটির প্রত্নতাত্ত্বিক ম্যাপও তৈরি করেছেন ডঃ হেইকো এবং তাঁর দল। আগামীদিনে যা প্রত্নতাত্ত্বিক গবেষণা এবং অনুসন্ধানে এই নকশা ঐতিহাসিকদের বিশেষভাবে সাহায্য করবে, তাতে সন্দেহ নেই কোনো…\n\nআরও পড়ুন\n\nগহীন আমাজনে প্রাচীন সভ্যতা! প্রমাণ পেলেন গবেষকরা\n\nPowered by Froala Editor\n\nআরও পড়ুন\n\nধ্বংসের থেকে ১০০ সেকেন্ড দূরে মানব সভ্যতা, বলছে ডুমসডে ক্লক",
    "All you need to know about living rock dgtl - Anandabazar": "০২ ১২\n\nকিন্তু কখনও ভেবেছেন রাস্তায় চলাফেরার পথে পাথরে পা পড়ার পর সেই পাথর থেকে রক্ত বেরোতে শুরু করবে? কোনও ফ্যান্টাসি ঘরানার গল্প অথবা সিনেমাতে নয়, বরং এই পাথরের অস্তিত্ব বাস্তবেই রয়েছে।",
    "অপেক্ষমাণ মানুষের মাঝে হঠাৎ হাজির রাজা চার্লস ও প্রিন্স উইলিয়াম (ভিডিও)": "যুক্তরাজ্যের রাজা তৃতীয় চার্লস ও প্রিন্স উইলিয়াম সদ্য প্রয়াত রানি দ্বিতীয় এলিজাবেথের মরদেহ রাখা কফিন দেখতে ওয়েস্ট মিনিস্টার হলের সামনে অপেক্ষমাণজনতার ভিড়ে হঠাৎ হাজির হন। বিবিসি শনিবার এক প্রতিবেদনে এ তথ্য জানিয়েছে।\n\nরাজা তৃতীয় চার্লস গাড়ি থেকে নামার সঙ্গে সঙ্গে উপস্থিত জনতা তাকে স্বাগত জানান।\n\nএ সময় তিনি এক নারীকে বলেন, আশা করি আপনার বেশি ঠাণ্ডা লাগছে না।\n\nপ্যাডিংটন বিয়ার খেলনা ধরে থাকা এক নারীর সঙ্গেও তাকে অল্প সময়ের জন্য কথা বলতে দেখা যায়। ওই নারী জানান, তিনি পেরু থেকে এসেছেন।\n\nপ্রিন্স অব ওয়েলসও সেখানে হঠাৎ উপস্থিত হয়। এ সময় ভিড়ের মধ্যে জনতার সঙ্গে তাকে হাত মেলাতে দেখা যায়।\n\nইতিহাসের সাক্ষী হতে ওয়েস্ট মিনিস্টার হলে যাওয়ার পথে নেমেছে মানুষের ঢল। প্রায় ২৪ ঘণ্টা অপেক্ষার পর রানির কফিনের দেখা পেয়েছেন উৎসুক জনতা।\n\nসোমবার রানির শেষকৃত্যের অনুষ্ঠানে বিশ্বের ৫০০ নেতা ও সম্মানিত ব্যক্তি উপস্থিত থাকবেন। এটির আয়োজন করেছেন রাজা তৃতীয় চার্লস। এ শেষকৃত্যের অনুষ্ঠানটি গত কয়েক বছরের মধ্যে সবচেয়ে বড় বিশ্বনেতাদের জমায়েত হবে।\n\nরানির শেষকৃত্যের অনুষ্ঠানে বিশাল নিরাপত্তা জোরদার করা হয়েছে। কারণ সেখানে মার্কিন প্রেসিডেন্ট জো বাইডেন যোগদান করছেন।\n\nপ্রসঙ্গত ৭০ বছর রাজত্ব করার পর ব্রিটেনের সবচেয়ে দীর্ঘ মেয়াদী রাজশাসক রানি দ্বিতীয় এলিজাবেথ , গত বৃহস্পতিবার স্কটল্যান্ডের বালমোরাল প্রাসাদে শেষ নিঃশ্বাস ত্যাগ করেন।",
    "‘বিক্রম বেদা’র মাধ্যমে যে রেকর্ড গড়তে যাচ্ছেন হৃতিক": "আসছে ৩০ সেপ্টেম্বর বিশ্বব্যাপী মুক্তি পেতে যাচ্ছে সাইফ আলী খান ও হৃতিক রোশান অভিনীত অ্যাকশন-থ্রিলারধর্মী সিনেমা ‘বিক্রম বেদা’। ভারত সহ ১০০-টি দেশে মুক্তির খবর জানা গেছে আগেই। এবার জানা গেল, শুধুমাত্র ভারতেই চার হাজারের বেশি প্রেক্ষাগৃহে মুক্তি পাচ্ছে ছবিটি।\n\nযা কিনা ২০১৯ সালে মুক্তি প্রাপ্ত হৃতিক অভিনীত সর্বশেষ সিনেমা ‘ওয়ার’ এর রেকর্ডও ভেঙে দিতে যাচ্ছে। সেই ছবিটি মুক্তি পেয়েছিলো ৪ হাজার প্রেক্ষাগৃহে। কিন্তু ‘বিক্রম বেদা’ ভারতে ৪ হাজার একশো’র বেশি প্রেক্ষাগৃহে মুক্তি পেতে যাচ্ছে।\n\nবিশ্বব্যাপী ছড়িয়ে পড়েছে বলিউড সিনেমার বাজার। অনেক সিনেমাই ভারতে ভালো ব্যবসা করতে না পারলেও দারুণ ব্যবসা করেছে ভারতের বাইরে। আর তাই বিশ্বের ১০০টি দেশে মুক্তি দেয়ার সিদ্ধান্ত নেয়া হয়েছে ‘বিক্রম বেদা’।\n\nজানা গেছে, ভারত সহ ইউরোপের ২২টি দেশের পাশাপাশি আফ্রিকা ও ল্যাটিন আমেরিকার ২৭টি দেশ সহ জাপান, রাশিয়া, পানামা, পেরু আরও বেশ কিছু দেশে একযোগে মুক্তি পাবে সাইফ- হৃতিকের ‘বিক্রম বেদা’।\n\nএকই দিনে ভারতে মুক্তি পেতে যাচ্ছে ঐশ্বরিয়া রাই বচ্চন অভিনীত মনি রত্নম পরিচালিত ছবি ‘পন্নিইন সেলভান’। ফলে বক্স অফিস লড়াইটা যে বেশ ভালোই জমবে তা আর বলার অপেক্ষা রাখে না।\n\nতামিল ভাষায় নির্মিত ‘বিক্রম বেদা’র হিন্দি রিমেক এটি। ‘বিক্রম বেদা’ সিনেমাটির প্রযোজনা করছেন নিরাজ পান্ডে এবং পরিচালনায় রয়েছেন পরিচালক জুটি পুস্কার-গায়ত্রী। তামিল সিনেমাটিও তারা পরিচালনা করেছিলেন। সাইফ-হৃতিক ছাড়াও ছবিতে গুরুত্বপূর্ণ চরিত্রে অভিনয় করছেন রাধিকা আপ্তে এবং রোহিত শরফ।\n\nসিনেমাটিতে সাইফ অভিনয় করছেন একজন পুলিশ অফিসারের চরিত্রে। অন্যদিকে হৃতিক একজন গ্যাংস্টারের চরিত্রে। ইতোমধ্যেই তাদের লুক দর্শকের মাঝে বেশ সাড়া ফেলেছে।\n\nসূত্র: কইমই ডটকম",
    "দেশের মাটিতে ফিফা বিশ্বকাপ জিতেছিল যে ৬ দল": "“গ্রেটেস্ট শো অন আর্থ” খ্যাত বিশ্বকাপ ফুটবল আয়োজনের জন্য মুখিয়ে থাকে ফিফার সদস্যপদ থাকা অনেক দেশই। শেষ পর্যন্ত যারা আয়োজক হওয়ার সৌভাগ্য অর্জন করে, তাদের আনন্দ দেখে মনে হয় তারা যেন সোনার খনিই পেয়ে গিয়েছে। জাতীয় গৌরব থেকে শুরু করে অর্থনৈতিক সমৃদ্ধি সবই এর পেছনে কাজ করে।\n\nযেকোনো খেলার মতো ফুটবলেও “হোম অ্যাডভান্টেজ” নামের একটা মিথ প্রচলিত রয়েছে। অন্যান্য দলের মতো বিশ্বকাপ ফুটবলের আয়োজক দেশও চায় সোনালী ট্রফিটি উঁচিয়ে ধরতে। সে কারণে অন্য সব টুর্নামেন্টের মতো ফিফা বিশ্বকাপের স্বাগতিকরাও চায় ঘরের মাঠের সর্বোচ্চ সুবিধা আদায় করে নিতে।\n\nকিন্তু শুধু ঘরের মাঠের সুবিধা থাকলেই যে বিশ্বকাপ জেতা যাবে, এমন ভাবনা পুরোই নিরর্থক। স্বাগতিক হলেও বিশ্বকাপ জেতার জন্য প্রয়োজন দুর্দান্ত একটি স্কোয়াড, খেলোয়াড়দের মধ্যে দলীয় সমন্বয় এবং মূল টুর্নামেন্টে ধারাবাহিকতা। এগুলো ছাড়া যে শুধু আয়োজক হওয়ার শক্তি দিয়েই বিশ্ব চ্যাম্পিয়ন হওয়া অসম্ভব, তার প্রমাণ বিগত আসরগুলোই।\n\nএ পর্যন্ত বিশ্বকাপ ফুটবলের ২১টি আসর অনুষ্ঠিত হয়েছে। এর মধ্যে ঘুরেফিরে ১৬টি দেশ আয়োজক হয়েছে। তবে টুর্নামেন্ট শেষে চ্যাম্পিয়ন হতে পেরেছে মাত্র ৬টি স্বাগতিক দেশ। চলুন তাহলে দেখে নিই ঘরের মাঠে নিজেদের দর্শকের সামনে কোনো ৬টি দল বিশ্বকাপ শিরোপা উঁচিয়ে ধরতে পেরেছে-\n\n১৯৩০: উরুগুয়ে\n\n৯২ বছর আগে উরুগুয়েতে বসেছিল প্রথম বিশ্বকাপের আসর। তখন অবশ্য টুর্নামেন্টের নাম ছিল জুলেরিমে কাপ আর শিরোপার নাম ছিল জুলেরিমে ট্রফি। লাতিন আমেরিকায় আয়োজিত সেই আসরে অনেক ইউরোপীয় দেশই অংশ নেয়নি।\n\nপ্রথমবারের মতো আয়োজিত বিশ্বকাপে নিজেদের দর্শকের সামনে শিরোপা জেতার আনন্দ উপভোগ করেছিল স্বাগতিক উরুগুয়েই। গ্রুপপর্বে পেরুকে ১-০ আর রোমানিয়াকে ৪-০ গোলে হারিয়ে সেমিফাইনালে পা রাখে আয়োজকরা।\n\n১৯৩০ সালে আয়োজিত প্রথম বিশ্বকাপ জয়ী উরুগুয়ে দল/সংগৃহীত\n\nশেষ চারের লড়াইয়ে যুগোস্লাভিয়াকে ৬-১ গোলে উড়িয়ে দিয়ে ফাইনালে পৌঁছে যায় উরুগুয়ে। ফাইনালে আরেক লাতিন আমেরিকান পরাশক্তি আর্জেন্টিনাকে ৪-২ গোলে হারিয়ে প্রথমবারের মতো বিশ্বকাপ জিতে নেয় উরুগুইয়ানরা।\n\n১৯৩৪: ইতালি\n\nবিশ্বকাপের দ্বিতীয় আসরও স্বাগতিকদের গলায় পড়িয়েছিল বিজয়ের বরমাল্য। আর সেই বিজয়ী ছিল ইতালিতে। ১৯৩৪ সালে আয়োজিত সেই বিশ্বকাপে অংশ নিতে দলগুলোকে পেরোতে হয়েছিল বাছাইপর্বের বাধা। আগেরবারে ইউরোপীয় দেশগুলোর বিশ্বকাপ বয়কটের প্রতিবাদে এবার বিশ্বকাপ বর্জন করে ডিফেন্ডিং চ্যাম্পিয়ন উরুগুয়ে।\n\n১৬ দেশের অংশগ্রহণে অনুষ্ঠিত সেই বিশ্বকাপে গ্রুপপর্ব বলে কিছু ছিল না। অংশগ্রহণকারী প্রতিটি দলকেই খেলতে হয়েছিল নকআউট ম্যাচ। শেষ ষোলোয় যুক্তরাষ্ট্রকে ৭-১ গোলে উড়িয়ে দিয়ে ঘরের মাটিতে বিশ্বকাপ অভিযান শুরু করে ইতালি। কোয়ার্টার ফাইনালে স্পেনের সঙ্গে প্রথম দেখায় ১-১ গোলে ড্র করে স্বাগতিকরা।\n\nদেশের মাটিতে ১৯৩৪ বিশ্বকাপ জয়ের পর ইতালির উল্লাস/সংগৃহীত\n\nতখনকার সময়ে টাইব্রেকার না থাকায় পুনরায় দুই দলের ম্যাচ অনুষ্ঠিত হয়। সেখানে ১-০ গোলের জয়ে সেমিফাইনালে চলে যায় ইতালি। শেষ চারের লড়াইয়ে অস্ট্রিয়াকেও একই ব্যবধানে হারিয়ে শিরোপার খুব কাছাকাছি চলে যায় আয়োজকরা। পরে ফাইনালে অতিরিক্ত সময় শেষে চেকোস্লোভাকিয়াকে ২-১ গোলে পরাজিত করে নিজেদের দর্শকের সামনেই বিশ্বজয়ের আনন্দে মেতে ওঠে আজ্জুরিরা।\n\n১৯৬৬: ইংল্যান্ড\n\nপ্রায় দুই যুগ পর আবারও ফিফা বিশ্বকাপের স্বাগতিক দল শিরোপা জিতে নেয়। সেবারের আয়োজক ছিল ইংল্যান্ড। বিশ্বকাপ ফুটবলের ৯২ বছরের ইতিহাসে ওই একবারই টুর্নামেন্ট আয়োজনের গুরুদায়িত্ব পেয়েছিল ইংলিশরা। আর তাতেই তারা করেছিল বাজিমাত।\n\nগ্রুপপর্বে উরুগুয়ের বিপক্ষে গোলশূন্য ড্র দিয়ে টুর্নামেন্ট শুরু করলেও পরের দুই ম্যাচে মেক্সিকো আর ফ্রান্স দুদলের বিরুদ্ধেই ২-০ গোলের জয়ে প্রথম রাউন্ডের বৈতরণী পার হয় ইংল্যান্ড। কোয়ার্টার ফাইনালে আর্জেন্টিনাকে ১-০ গোলে হারিয়ে শেষ চারেও পা রাখে স্বাগতিকরা।\n\n১৯৬৬ সালে নিজেদের একমাত্র বিশ্বকাপ জয়ের পর ইংল্যান্ড দলের উল্লাস/সংগৃহীত\n\nসেমিফাইনালে ইংল্যান্ডের প্রতিপক্ষ ছিলে বিশ্বকাপ অভিষেকেই সেবার চমকে দেওয়া পর্তুগাল। তবে পর্তুগিজদের ২-১ গোলে হারিয়ে ঠিকই ফাইনালে চলে যায় আয়োজকরা। ঘরের মাঠে অতিরিক্ত সময় শেষে পশ্চিম জার্মানির বিরুদ্ধে ৪-২ গোলের জয়ে ঘরের মাটিতে নিজেদের ইতিহাসের প্রথম এবং এখন পর্যন্ত একমাত্র বিশ্বকাপ জিতে নেয় ইংলিশরা।\n\n১৯৭৪: পশ্চিম জার্মানি\n\nআট বছর আগে স্বাগতিকদের কাছে হেরে পশ্চিম জার্মানি দ্বিতীয়বারের মতো বিশ্বকাপ জিততে পারেনি। তবে ১৯৭৪ সালে নিজেদের মাটিতে আয়োজিত বিশ্বকাপ জিতে সেই শোকমচন করে তারা।\n\n১৯৭৪ বিশ্বকাপটি ছিল নতুন যুগের শুরু। আগের আসরে তৃতীয়বারের মতো শিরোপা জেতায় জুলেরিমে ট্রফিটি চিরতরে নিয়ে নেয় ব্রাজিল। ফলে পরের আসরে নতুন নাম এবং ট্রফি নিয়ে আয়োজিত হয় ফুটবলের বিশ্বযজ্ঞ।\n\nঘরের মাঠে আয়োজিত সেই টুর্নামেন্টে গ্রুপপর্বে প্রথম দুই ম্যাচে চিলিকে ১-০ আর অভিষিক্ত অস্ট্রেলিয়াকে ৩-০ গোলে হারায় পশ্চিম জার্মানি। শেষ ম্যাচে পূর্ব জার্মানির কাছে ০-১ গোলে হেরে গেলেও তাই নকআউট পর্বে যেতে সমস্যা হয়নি স্বাগতিকদের।\n\nটোটাল ফুটবলের কারিগর নেদারল্যান্ডসকে হারানোনো ১৯৭৪ বিশ্বকাপ জেতা পশ্চিম জার্মানি/টুইটার\n\nফরম্যাট অনুযায়ী দ্বিতীয় রাউন্ডে পশ্চিম জার্মানির গ্রুপসঙ্গী ছিল পোল্যান্ড, সুইডেন এবং যুগোস্লাভিয়া। তিন দলের বিপক্ষে যথাক্রমে ১-০, ৪-২ আর ২-০ গোলের জয়ে গ্রুপের শীর্ষ দল হিসেবেই ফাইনালে পা রাখে আয়োজকরা।\n\nশিরোপা নির্ধারণী সেই লড়াইয়ে পশ্চিম জার্মানির প্রতিপক্ষ ছিল যুগান্তকারী টোটাল ফুটবল দিয়ে জনপ্রিয় হয়ে ওঠা নেদারল্যান্ডস। সেখানে প্রথম মিনিটেই পিছিয়ে পড়েও অরেঞ্চজদের ২-১ গোলে হারিয়ে চ্যাম্পিয়ন হয় জার্মানরা।\n\n১৯৭৮: আর্জেন্টিনা\n\n১৯৫০ সালে ঘরের মাটিতে আয়োজিত বিশ্বকাপে শেষ হাসি হাসতে পারেনি ব্রাজিল। তবে ২৮ বছর পর বিশ্বকাপ আয়োজন করে তাদের চিরপ্রতিদ্বন্দ্বী আর্জেন্টিনা ঠিকই শেষ হাসি হাসে। যদিও সেই বিশ্বকাপ নিয়ে যথেষ্ট বিতর্ক রয়েছে। তবে তাতে আর্জেন্টিনার প্রথম বিশ্বকাপ শিরোপা ম্লান হয়ে যায়নি।\n\nগ্রুপপর্বে প্রথম দুই ম্যাচে হাঙ্গেরি এবং ফ্রান্স দুদলকেই ২-১ গোলে হারিয়ে শুভ সূচনা করে আর্জেন্টিনা। শেষ ম্যাচে ইতালির কাছে ০-১ গোলে হেরেও প্রথম রাউন্ডের বৈতরণী পেরিয়ে যায় স্বাগতিকরা। দ্বিতীয় রাউন্ডে আর্জেন্টিনার গ্রুপসঙ্গী ছিল চিরপ্রতিদ্বন্দ্বী ব্রাজিল, পোল্যান্ড এবং পেরু।\n\n১৯৭৮ সালে প্রথমবারের মতো বিশ্বকাপ জয়ের আর্জেন্টিনার খেলোয়াড়দের উচ্ছাস/সংগৃহীত\n\nপ্রথম ম্যাচে পোল্যান্ডের বিরুদ্ধে ২-০ গোলের জয় পেলেও পরের ম্যাচে ব্রাজিলের সঙ্গে গোলশূন্য ড্র করে বিদায়ের দ্বারপ্রান্তে চলে যায় আর্জেন্টিনা। ঘরের মাটিতে বিশ্বকাপ স্বপ্ন টিকিয়ে রাখতে শেষ ম্যাচে পেরুর বিরুদ্ধে আলবিসেলেস্তেদের প্রয়োজন ছিল চার গোলের ব্যবধানে জয়।\n\nপেরুর বিপক্ষে সেই ম্যাচে আর্জেন্টিনা ৬-০ গোলের জয় তুলে নিয়ে ১৯৩০ বিশ্বকাপের পর আবার ফাইনালে পা রাখে। পরবর্তীতে ফাইনালে অতিরিক্ত সময় শেষে নেদারল্যান্ডসকে ৩-১ গোলে হারিয়ে নিজেদের দর্শকের সামনে প্রথমবারের মতো বিশ্বকাপ জিতে নেয় আকাশী-সাদা শিবির।\n\n১৯৯৮: ফ্রান্স\n\nসেবার দীর্ঘ ৬০ বছর পর বিশ্বকাপের আয়োজক হয় ফ্রান্স। ১৯৩৮ সালের পর আবারও বিশ্বকাপের স্বাগতিক হয়ে আয়োজনটিকে স্মরণীয় করে রাখে লেস ব্লুজরা। ৩২ দিন ধরে চলা টুর্নামেন্ট শেষে শিরোপাও ওঠে ফরাসিদের হাতেই।\n\nপ্রথম রাউন্ডে দক্ষিণ আফ্রিকাকে ৩-০, সৌদি আরবকে ৪-০ এবং ডেনমার্ককে ২-১ গোলে পরাজিত করে গ্রুপ চ্যাম্পিয়ন হিসেবেই শেষ ষোলোতে পা রাখে ফ্রান্স। দ্বিতীয় পর্বে গোলশূন্য নির্ধারিত সময়ের পর অতিরিক্ত সময় শেষে ১-০ গোলে জয়লাভ করে কোয়ার্টার ফাইনালে চলে যায় আয়োজকরা।\n\n১৯৯৮ বিশ্বকাপের ট্রফি হাতে ফ্রান্সের জিনেদিন জিদান/টুইটার\n\nকোয়ার্টার ফাইনালে ফ্রান্সের প্রতিপক্ষ ছিল আগেরবারের রানার্সআপ ইতালি। নির্ধারিত ৯০ মিনিট অতিরিক্ত সময়ও গোলবিহীন অমিমাংসিতভাবে শেষ হলে ম্যাচ গড়ায় টাইব্রেকারে। সেখানে ৪-৩ গোলের ব্যবধানে জিতে সেমিফাইনালে পৌঁছায় ফরাসিরা।\n\nশেষ চারের লড়াইয়ে সেবারের অভিষিক্ত চমক জাগানিয়া ক্রোয়েশিয়াকে ২-১ গোলে হারিয়ে প্রথমবারের মতো ফাইনালে ওঠে ফ্রান্স। শিরোপা নির্ধারণী লড়াইয়ে ডিফেন্ডিং চ্যাম্পিয়ন ব্রাজিলকে ৩-০ গোলে বিধ্বস্ত করে ঘরের মাঠে নিজদের দর্শকের সামনে প্রথম বিশ্বকাপ শিরোপা জিতে নেয় লেস ব্লুজরা। সেবারই সর্বশেষবারের মতো কোনো স্বাগতিক দলের হাতে ওঠে বিশ্বকাপ ট্রফি।",
    "বিশ্বে মাঙ্কিপক্স রোগীর সংখ্যা ৫০ হাজার ছাড়িয়েছে: বিশ্ব স্বাস্থ্য সংস্থা": "বিশ্বে মাঙ্কিপক্স রোগীর সংখ্যা ৫০ হাজার ছাড়িয়েছে: বিশ্ব স্বাস্থ্য সংস্থা\n\n\n\n\n\nসেপ্টেম্বর ১: বর্তমানে বিশ্বে মাঙ্কিপক্সে আক্রান্ত রোগীর সংখ্যা ৫০ হাজার ৪৯৬ জন। তাদের মধ্যে ১৬ জন মারা গেছেন। বিশ্ব স্বাস্থ্য সংস্থা (হু)-র গতকাল (বুধবার) প্রকাশিত সংশ্লিষ্ট এক পরিসংখ্যান থেকে এ তথ্য জানা গেছে।\n\nপরিসংখ্যান অনুসারে, বিশ্বে বিগত ৭ দিনে নতুন ৫১৩৯ মাঙ্কিপক্স রোগী পাওয়া গেছে। এ সময় একজন রোগী মারা গেছেন। ১২৫টি দেশ ও অঞ্চলে এই রোগ ছড়িয়ে পড়েছে। মাঙ্কিপক্স রোগীর সংখ্যা এক হাজার ছাড়িয়েছে—এমন দেশগুলো হচ্ছে যুক্তরাষ্ট্র, স্পেন, ব্রাজিল, ফ্রান্স, জার্মানি, ব্রিটেন, পেরু, কানাডা ও নেদারল্যাণ্ডস। এসব দেশে যথাক্রমে ১৭ হাজার ৯৯৪ জন, ৬৫৪৩, ৪৬৯৩, ৩৫৪৭, ৩৪৬৭, ৩৪১৩, ১৪৬৩, ১২২৮ এবং ১১৬০ জন রোগী শনাক্ত হয়েছেন।\n\nএদিকে, হু’র মহাপরিচালক তেদ্রোস আদহানম এদিন এক প্রেস ব্রিফিংয়ে বলেন, কিছু দেশে নতুন রোগীর সংখ্যা হ্রাস পাওয়া থেকে প্রমাণিত হয় যে, মাঙ্কিপক্সের বিস্তার নিয়ন্ত্রণ করা সম্ভব। সম্প্রতি কিছু কিছু দেশে মাঙ্কিপক্স রোগীর সংখ্যা বাড়লেও, কানাডায় অব্যাহতভাবে কমছে। (ওয়াং হাইমান/আলিম/ছাই)",
    "গাজীপুরের বিপসটে ফিমেল মি‌লিটারি অফিসার্স কোর্সের সমাপনী": "আর্মড ফোর্সেস ইনস্টিটিউট অব প্যাথলজির কমান্ড্যান্ট মেজর জেনারেল সুসানে গীতি বৃহস্পতিবার বিপসটে আয়োজিত ফিমেল মিলিটারি অফিসার্স কোর্সে অংশগ্রহণকারীদের হাতে সার্টিফিকেট তুলে দেন। ছবি : আইএসপিআর\n\nফিমেল মিলিটারি অফিসার্স কোর্স-২৬-এর সমাপনী অনুষ্ঠান সম্পন্ন হয়েছে। আজ বৃহস্পতিবার গাজীপুরের বাংলাদেশ ইনস্টিটিউট অব পিস সাপোর্ট অপারেশন ট্রেনিংয়ে (বিপসট) এই অনুষ্ঠান হয়। কোর্সে বাংলাদেশের দুজনসহ বিভিন্ন দেশের ২৭ কর্মকর্তা অংশগ্রহণ করেন।\n\nএক সংবাদ বিজ্ঞপ্তিতে আইএসপিআর এসব তথ্য জানায়। আইএসপিআর বলছে, প্রথমবারের মতো বিপসটে আয়োজিত এই কোর্সে মালয়েশিয়া, ঘানা, যুক্তরাজ্য, সেনেগাল, ফিজি, জর্ডান, কঙ্গো, নেদারল্যান্ড, পাকিস্তান, মঙ্গোলিয়া, পেরু, মালাউই, কাজাকিস্তান, প্যারাগুয়ে, মরক্কো, তিউনিসিয়া, বেনিন, নামিবিয়া, তানজানিয়া, পোল্যান্ড, নেপাল, মার্কিন যুক্তরাষ্ট্র, জাপান, নিউজিল্যান্ড, ফ্রান্স এবং স্বাগতিক বাংলাদেশ থেকে নারী কর্মকর্তা অংশগ্রহণ করেন।\n\nআর্মড ফোর্সেস ইনস্টিটিউট অব প্যাথলজির কমান্ড্যান্ট মেজর জেনারেল সুসানে গীতির সঙ্গে বিপসটে আয়োজিত ফিমেল মিলিটারি অফিসার্স কোর্সে অংশগ্রহণকারী কর্মকর্তা, প্রশিক্ষক ও বিপসটের কর্মকর্তারা। ছবি : আইএসপিআর\n\nসমাপনী অনুষ্ঠানে আর্মড ফোর্সেস ইনস্টিটিউট অব প্যাথলজির (এএফআইপি) কমান্ড্যান্ট মেজর জেনারেল সুসানে গীতি প্রধান অতিথি হিসেবে উপস্থিত ছিলেন।\n\nএ ছাড়া বিপসটের কমান্ড্যান্ট মেজর জেনারেল এ এস এম রিদওয়ানুর রহমানসহ ঊর্ধ্বতন সামরিক কর্মকর্তারা উপস্থিত ছিলেন।\n\nবিজ্ঞপ্তিতে আইএসপিআর জানায়, জাতিসংঘের ডিপার্টমেন্ট অব পিস অপারেশনস্ (ডিপিও) অনুধাবন করে—নারী শান্তিরক্ষীরাও সমস্যা সংকুল এলাকায় সামরিক দায়িত্ব পালনে রোল মডেল হিসেবে কাজ করতে পারে। এ ক্ষেত্রে ফিমেল মিলিটারি অফিসার্স কোর্সটি শান্তিরক্ষায় নারীদের অংশগ্রহণ এবং কর্তব্য পালনে কার্যকারীতা বৃদ্ধিতে সহায়ক ভূমিকা পালনে সক্ষম হবে।\n\nআর্মড ফোর্সেস ইনস্টিটিউট অব প্যাথলজির কমান্ড্যান্ট মেজর জেনারেল সুসানে গীতি বৃহস্পতিবার বিপসটে আয়োজিত ফিমেল মিলিটারি অফিসার্স কোর্সে অংশগ্রহণকারীদের হাতে সার্টিফিকেট তুলে দেন। ছবি : আইএসপিআর\n\nবিজ্ঞপ্তিতে আরও বলা হয়, প্রশিক্ষণে বিপসটের প্রশিক্ষকদের পাশাপাশি নেদারল্যান্ডের মেজর জেনারেল প্যাট্রিক ক্যামার্ট (অব.) ও লটে ভার্মিজ, ফ্রান্সের বারট্রান্ড জিন মেরি বোরগেইন, যুক্তরাষ্ট্রের রয় আলেকজেন্ডার ব্রেনান, নিউজিল্যান্ডের ট্রেসি টিবস এবং দক্ষিণ সুদানে শান্তিরক্ষা মিশনে কর্মরত হেড অব ফিল্ড অফিস জাপানের হিরোকো হিরাহারা প্রশিক্ষকের দায়িত্ব পালন করেন এবং নিজেদের অভিজ্ঞতা বর্ণনা করেন।",
    "প্রাকৃতিক সম্পদ এখনো আছে আমরা রক্ষা করেছি বলেই": "যুক্তরাষ্ট্রের নিউ ইয়র্কে চলছে জাতিসংঘ সাধারণ পরিষদের অধিবেশন। পাশেই জলবায়ু পরিবর্তন নিয়ে পরিবেশ সপ্তাহের কর্মসূচিতে ক্ষোভ প্রকাশ করেছেন বিভিন্ন দেশের আদিবাসীরা। এ সময় ইকুয়েডরীয় আদিবাসী অধিকারকর্মী ডমিঙ্গো পিস বলেন, “পৃথিবীতে এখনো ‘প্রাকৃতিক সম্পদের ভাণ্ডার’ থাকার কারণ হচ্ছে আমরা হাজার হাজার ধরে সেগুলো রক্ষা করেছি। ”\n\nবনভূমি ধ্বংসের বিরুদ্ধে গত তিন দশক ধরে লড়াই করছেন ডমিঙ্গো পিস।\n\nবিজ্ঞাপন\n\nপরিবেশ রক্ষায় ব্যাপক গুরুত্বপূর্ণ হওয়া সত্ত্বেও রাষ্ট্র ও বিভিন্ন কম্পানি কয়েকটি দেশজুড়ে বিস্তৃত আমাজন ধ্বংস করে যাচ্ছে। এতে ৫৮ বছর বয়সী পিস দুঃখ প্রকাশ করে বলেন, ভবিষ্যৎ প্রজন্ম তথা মানবতার জন্য আমাজনকে অবশ্যই অক্ষত রাখতে হবে।\n\nসংশ্লিষ্ট ব্যক্তিরা বলছেন, পৃথিবীর গ্রীষ্মমণ্ডলীয় মোট বনভূমির ৮০ শতাংশের (৮০ কোটি হেক্টর) অবস্থানই আদিবাসী অধ্যুষিত এলাকায়। এসব বনভূমি ধ্বংসের জন্য অনেক আদিবাসীই পুঁজিবাদকে দায়ী করে থাকেন।\n\n‘আমাজন স্যাকরেড হেডওয়াটার ইনিশিয়েটিভ’ শীর্ষক প্রকল্প বাস্তবায়নে তহবিল আহ্বান করেছেন ডমিঙ্গো পিস। প্রকল্পের আওতায় পেরু ও ইকুয়েডরে থাকা আমাজনের সাড়ে তিন কোটি হেক্টর রেইনফরেস্ট রক্ষা করা হবে। এসব এলাকায় ৩০টি আদিবাসী সম্প্রদায়ের প্রায় ছয় লাখ মানুষের বাস।\n\nএকটি নতুন ‘জৈব-অর্থনীতি’ প্রকল্পে কাজ করছেন পিস। আদিবাসী তরুণরা যাতে মাতৃভূমি থেকে স্থানান্তরিত না হয় সে জন্য এই প্রকল্পের আওতায় জ্বালানি শক্তির নতুন উৎস, পর্যটন কর্মসূচি ও অন্যান্য উদ্যোগ নেওয়া হচ্ছে। সূত্র : এএফপি",
    "যুক্তরাষ্ট্রের আর্থিক স্বচ্ছতার তালিকায় নেই বাংলাদেশ": "শর্তপূরণে বাংলাদেশের উল্লেখযোগ্য অগ্রগতি হয়েছে। তবে আর্থিক স্বচ্ছতার আন্তর্জাতিক মানদণ্ডের ন্যূনতম শর্ত পূরণকারী দেশগুলোর তালিকায় নেই বাংলাদেশ। এক্ষেত্রে আর্থিক স্বচ্ছতার মানকে উন্নত করতে চার দফা সুপারিশ করা হয়েছে। তা হলো- এক. আন্তর্জাতিক নীতিতে গ্রহণযোগ্য বাজেট ডকুমেন্ট প্রস্তুত করতে হবে। দুই. সর্বোচ্চ নিরীক্ষা বা অডিট বিষয়ক প্রতিষ্ঠানগুলোর স্বাধীনতার মানদণ্ড পূরণ নিশ্চিত করতে হবে এবং তাদের থাকতে হবে পর্যাপ্ত জনবল। তিন. সময়মতো অডিট রিপোর্ট প্রকাশ করতে হবে। থাকতে হবে বাস্তব অনুসন্ধান তথ্য, সুপারিশ এবং বিস্তারিত নিরীক্ষা প্রতিবেদন। চার. প্রাকৃতিক সম্পদ আহরণে সম্পাদিত চুক্তির মৌলিক তথ্যগুলো জনগণের সামনে প্রকাশ করতে হবে এবং অব্যাহতভাবে তাদের নাগালের মধ্যে রাখতে হবে। এতে বাংলাদেশের যেসব অসঙ্গতি আছে তাও তুলে ধরা হয়েছে। শুক্রবার যুক্তরাষ্ট্রের পররাষ্ট্র মন্ত্রণালয় আর্থিক স্বচ্ছতার আন্তর্জাতিক মানদণ্ডের ন্যূনতম শর্ত পূরণকারী দেশগুলোর তালিকা প্রকাশ করে।\n\nবিজ্ঞাপন\n\nএই প্রতিবেদনের শিরোনাম- ২০২২ ফিজক্যাল ট্রান্সপারেন্সি রিপোর্ট (এফটিআর)। মোট ১৪১টি দেশের ওপর এই মূল্যায়ন উপস্থাপন করা হয়। বলা হয়, ওই দেশগুলোর মধ্যে ৭২টি দেশ আর্থিক স্বচ্ছতার ন্যূনতম শর্ত পূরণ করেছে। ৬৯টি দেশ তা পূরণ করতে পারেনি। তবে আর্থিক স্বচ্ছতার জন্য প্রয়োজনীয় ন্যূনতম শর্ত পূরণের জন্য উল্লেখযোগ্য অগ্রগতি করেছে ২৭টি দেশ। তার মধ্যে আছে বাংলাদেশ।\n\nযে দেশগুলো ২০২২ সালে ন্যূনতম শর্ত পূরণ করেছে তার মধ্যে উল্লেখযোগ্য হলো- আলবেনিয়া, আর্জেন্টিনা, আর্মেনিয়া, বসনিয়া ও হার্জেগোভিনা, বোতসোয়ানা, ব্রাজিল, বুলগেরিয়া, বুরকিনা ফাসো, ক্যাবো ভারডি, চিলি, কলম্বিয়া, কোস্টারিকা, আইভরিকোস্ট, ক্রোয়েশিয়া, চেক প্রজাতন্ত্র, এস্তোনিয়া, ফিজি, গাম্বিয়া, জর্জিয়া, ঘানা, গ্রিস, গুয়াতেমালা, গায়ানা, হন্ডুরাস, হাঙ্গেরী, ভারত, ইন্দোনেশিয়া, ইসরাইল, জ্যামাইকা, জর্ডান, কোনিয়া, কসোভো, কিরগিজ প্রজাতন্ত্র, লাতভিয়া, লিথুয়ানিয়া, মালয়েশিয়া, মালটা, মার্শাল আইল্যান্ডস, মৌরিতিয়াস, মেক্সিকো, মাইক্রোনেশিয়া, মলদোভা, মঙ্গোলিয়া, মন্টিনেগ্রো, মরক্কো, নামিবিয়া, নেপাল, নাইজেরিয়া, নর্থ মেসিডোনিয়া, পানামা, প্যারাগুয়ে, পেরু, ফিলিপাইন, পোল্যান্ড, পর্তুগাল, রোমানিয়া, সামোয়া, সার্বিয়া, সিসিলি, সিঙ্গাপুর, স্লোভাকিয়া, স্লোভেনিয়া, দক্ষিণ আফ্রিকা, শ্রীলঙ্কা, থাইল্যান্ড, তিমুর লেস্তে, টোগো, টোঙ্গা, ত্রিনিদাদ অ্যান্ড টোবাগো, তিউনিশিয়া, তুরস্ক এবং উরুগুয়ে। এই তালিকায় রয়েছে এশিয়া মহাদেশের ভারত, নেপাল ও শ্রীলঙ্কার নাম। অন্যদিকে বাংলাদেশ যাদের কাতারে আছে তার মধ্যে আছে পাকিস্তান, মালদ্বীপ, আফগানিস্তান ও মিয়ানমার। ২০১৪ সালে যেসব দেশকে আর্থিক স্বচ্ছতা বিষয়ক রিপোর্টে তুলে ধরা হয়েছিল, তাদের পারফরমেন্স রিভিউ করা হয় এতে।\n\nযেসব দেশ আর্থিক স্বচ্ছতায় যারা ন্যূনতম মানদণ্ড পূরণ করতে পারেনি, তাদের মূল্যায়ন করা হয়েছে এতে। ইঙ্গিত দেয়া হয়েছে এসব দেশ ২০২১ সালের ১লা জানুয়ারি থেকে ৩১শে ডিসেম্বর পর্যন্ত এই শর্ত পূরণের দিকে উল্লেখযোগ্য অগ্রগতি অর্জন করেছে কিনা। আর্থিক স্বচ্ছতা নাগরিকদের কাছে তথ্য পৌঁছে দেয় যে, কীভাবে সরকার এবং ট্যাক্স রেভিনিউ খরচ করা হচ্ছে। একে বলা হয় সরকারি আর্থিক ব্যবস্থাপনার একটি কার্যকর গুরুত্বপূর্ণ উপাদান। এর মধ্যদিয়ে বাজেট সম্পর্কে জানতে পারে নাগরিকরা। ফলে তারা সরকারকে জবাবদিহিতায় নিতে পারে। আয়-ব্যয় সহ বাজেটের তথ্যের পর্যাপ্ততা ও প্রাকৃতিক সম্পদ আহরণের জন্য সরকারের বিভিন্ন চুক্তি ও নিবন্ধন দেয়ার প্রক্রিয়ার স্বচ্ছতা মূল্যায়ন করা হয়েছে এই প্রতিবেদনে। এর বাংলাদেশ অংশে বলা হয়েছে, রিভিউ সময়কালে সরকার বছরের শেষে যৌক্তিক সময়ে রিপোর্ট প্রকাশ করে উল্লেখযোগ্য অগ্রগতি করেছে বাংলাদেশ। তারা এক্সিকিউটিভ বাজেট প্রস্তাব তৈরি করেছে। জনগণ যাতে সহজেই হাতের নাগালে পায়, সেজন্য এই বাজেটকে অনলাইনে সহজলভ্য করেছে। ঋণ বাধ্যবাধকতা বিষয়ক তথ্য জনগণের জন্য সহজলভ্য ছিল।\n\nসরকারি ব্যাজেট এবং প্রাকৃতিক সম্পদভিত্তিক রাজস্ব সহ সব রকম রাজস্বের বিষয়ে সরকারের একটি বাস্তব চিত্র সরবরাহ করা হয়েছে। তবে বাজেট বিষয়ক তথ্য সাধারণত নির্ভরযোগ্য বলে বিবেচিত হয়। কিন্তু আন্তর্জাতিক গ্রহণযোগ্য নীতি (প্রিন্সিপালস) অনুযায়ী এই বাজেট ডকুমেন্ট প্রস্তুত করা হয়নি। সরকারের সর্বোচ্চ অডিট সংস্থা সরকারি হিসাব রিভিউ করে দেখেছে। কিন্তু রিভিউ রিপোর্টে উল্লেখযোগ্য বাস্তবসম্মত কোনো অনুসন্ধান তথ্য ছিল না। একটি যৌক্তিক সময়ের মধ্যে তা জনগণের জন্য সহজলভ্য করা হয়নি। সর্বোচ্চ অডিট প্রতিষ্ঠান স্বাধীনতার আন্তর্জাতিক মানদণ্ড পূরণ করেনি। সরকার আইন বা প্রবিধান নির্দিষ্ট করেছে। প্রাকৃতিক সম্পদ আহরণ চুক্তি এবং লাইসেন্স প্রদানের জন্য মানদণ্ড এবং পদ্ধতিগুলো অনুশীলন করতে দেখা গেছে। কিন্তু এসব বিষয়ে মৌলিক তথ্য জনগণের জন্য অবাধ নয়।",
    "সানস্ক্রিনের ব্যবহার ও সতর্কতা": "একেকজনের ত্বক যেমন একেক রকম, তেমনি ত্বকের সমস্যাও ভিন্ন। একজনের ত্বকে যা দারুণ ইতিবাচক প্রভাব ফেলে, আরেকজনের ক্ষেত্রে হয়ত হিতে বিপরীত। তবে ত্বকের যত ধরনের সমস্যা দেখা যায় অধিকাংশ ক্ষেত্রেই তার পেছনে অনেকটাই দায়ী সূর্যের ক্ষতিকর অতিবেগুনি রশ্মি।\n\nএছাড়াও ত্বকের সমস্যাগুলোর মধ্যে অন্যতম হল সানবার্ন বা পোড়াত্বক। সূর্যের অতিবেগুনী রশ্মি ত্বকের মারাত্মক ক্ষতি করে থাকে। এই অতিবেগুনী রশ্মি বা সানবার্ন থেকে ত্বককে সুরক্ষিত রাখাই মূলত সানস্ক্রিনের কাজ।\n\nপ্রতিদিন আমাদের ত্বক ২ ধরনের সূর্য রশ্মির মুখোমুখি হয়। একটি ইউভি-এ অন্যটি ইউভি-বি। ইউভি-এ রশ্মি ত্বকের ভেতর পর্যন্ত যেয়ে ত্বকের কোলাজেন প্রোডাকশন কমিয়ে দেয়। যার ফলে চামড়া কুঁচকে যায়, বলিরেখা দেখা দেয়, ত্বকে বয়সের ছাপ বোঝা যায়, ফাইন লাইনের মতো সমস্যা এবং রিংকেল তৈরি হয়। ইউভি-বি রশ্মি মূলত সানবার্নের মতো সমস্যার জন্য দায়ী। এছাড়া ত্বকের কালো দাগ বা পিগমেন্টেশনের সমস্যাগুলো হয় ইউভি-বি এর কারণে।\n\nকানাডিয়ান ডার্মাটোলজি অ্যাসোসিয়েশন এবং আমেরিকান একাডেমি অফ ডার্মাটোলজি উভয় সংগঠনই মেলানোমা এবং ননমেলানোমা উভয় ত্বকের ক্যান্সারের প্রকোপ কমাতে এবং প্রতিরোধের জন্য সানস্ক্রিন ব্যবহারের সুপারিশ করে। কেননা কানাডায়, প্রতি বছর ৮০ হাজারেরও বেশি ত্বকের ক্যান্সার ধরা পড়ে। যার ৮০-৯০ শতাংশ অতিবেগুনী রশ্মি বিকিরণের সংস্পর্শে হয় বলে অনুমান করা হয়।\n\nইউভি-এ এবং ইউভি-বি দুরকম সূর্য রশ্মিই ত্বকের জন্য ক্ষতিকর। তাই সানস্ক্রিন কেনার আগে সেটি ইউভি-বি এর পাশাপাশি কত ভালো ইউভি-এ রশ্মি থেকে সুরক্ষা দিতে পারবে তা বিবেচনা করতে হবে। কেনার আগে লেবেলে পিএ+, পিএ++, পিএ + + + এরকম কিছু লেখা আছে কিনা দেখে নিতে হবে যতগুলো প্লাস চিহ্ন থাকবে ত্বক তত সুরক্ষিত থাকবে।\n\nসানস্ক্রিন বাছাই\n\nসানস্ক্রিন কিংবা যেকোনো প্রসাধনী ত্বকের ধরন অনুযায়ী ব্যবহার করলেই কাঙ্ক্ষিত ফলাফল পাওয়া সম্ভব। সাধারণত মানুষের ত্বকের ধরণকে ৪টি ক্যাটাগরিতে ফেলা যায়। স্বাভাবিক, তৈলাক্ত, সংবেদনশীল ও শুষ্ক। বিভিন্ন জনের বিভিন্ন ধরনের ত্বকের জন্য আর্দ্রতা বজায় রাখবে এমন সানস্ক্রিন বাছাই প্রয়োজন।\n\nসানস্ক্রিন ব্যবহার করলে যদি ঘাম হয় বিশেষত তৈলাক্ত ত্বক যাদের, তারা সানস্ক্রিন ক্রিম ব্যবহার না করে তার পরিবর্তে ম্যাটিফাইং সানস্ক্রিন, জেল সানস্ক্রিন, কিংবা স্প্রে সানস্ক্রিন ব্যবহার করতে পারে। এতে ত্বক সহনশীল থাকবে এবং ঘামও কম হবে। অতিরিক্ত ঘামের সমস্যা থাকলে ওয়াটারপ্রুফ সানস্ক্রিন ব্যবহার করা যায়। সমুদ্রের পানিতে নামতে অথবা সুইমিং পুলে গোসল করতেও ওয়াটারপ্রুফ সানস্ক্রিন ব্যবহার করতে হবে। তা নাহলে পানি এবং ঘামের সঙ্গে সানস্ক্রিন উঠে যাবে। অর্থাৎ তেলতেলে ত্বক হলে জেল বেসড বা ওয়াটার বেসড সানস্ক্রিন। শুষ্ক ত্বক হলে অয়েল বেসড সানস্ক্রিন ভালো কাজ করবে।\n\nসানস্ক্রিন বাছাইয়ের ক্ষেত্রে অনেক ধরনের অপশন থাকে। কিন্তু সবচেয়ে বড় যে বিষয় লক্ষ্য করা প্রয়োজন তা হচ্ছে এসপিএফ। এসপিএফ হল সান প্রটেক্টর ফ্যাক্টর। সানস্ক্রিন ক্রিম ছাড়া রোদে গেলে ত্বক মাত্র ২০ মিনিটেই ত্বক পুড়ে যায়। এই পুড়ে যাওয়ার সময়টুকুকে বর্ধিত করে দেয় এসপিএফ। মূলত এসপিএফ এর উপরেই নির্ভর করে সানস্ক্রিন একজনের ত্বককে কত সময়ের জন্য সুরক্ষা দিতে পারে।\n\nএসপিএফ ৩০ বা তার বেশি থাকলে তা ত্বককে সম্পূর্ণরূপে সুরক্ষিত করতে পারে। এসপিএফ-৩০ আল্ট্রাভায়োলেট-বি ৯৭ শতাংশ পর্যন্ত ব্লক করে দেয়। আবার এসপিএফ-৫০ আল্ট্রাভায়োলেট-বি ৯৮ শতাংশ পর্যন্ত ব্লক করে দেয়।\n\nকেউ যদি এসপিএফ-১৫ এর একটি সানস্ক্রিন ব্যবহার করে সেক্ষেত্রে এসপিএফ-১৫ কে ১০ দিয়ে গুন করে যত মিনিট পাওয়া যাবে তত সময় সূর্য রশ্মি থেকে সুরক্ষিত থাকবে। এক্ষেত্রে ফলাফল আসে ১৫০ মিনিট অর্থাৎ ২ ঘণ্টা ৩০ মিনিটের জন্য নিশ্চিন্ত। এভাবে যে যত এসপিএফ এর সানস্ক্রিন ব্যবহার করছেন তা ১০ দিয়ে গুন করলে পেয়ে যাবে কতক্ষণ ইউভি রশ্মি থেকে সুরক্ষিত আছে। মূলত এজন্যই সানস্ক্রিন বাছাই করার সময় অনেকেই বেশি এসপিএফ যুক্ত সানস্ক্রিন পছন্দ করেন।\n\nসানস্ক্রিনগুলো প্রায়শই ২টি বিভাগে বিভক্ত হয়: রাসায়নিক ও খনিজ। রাসায়নিক সানস্ক্রিনগুলোতে অ্যাভোবেনজন, অক্টিসালেট, অক্টোক্রাইলিন, হোমোসালেট এবং অন্যান্য উপাদান ব্যবহার করা হয়। খনিজ সানস্ক্রিনে জিঙ্ক অক্সাইড বা টাইটানিয়াম ডাই অক্সাইড ব্যবহার করে। রাসায়নিক এবং খনিজ উভয় সানস্ক্রিন একইভাবে কাজ করে (অতিবেগুনী রশ্মি শোষণ করে এবং সেই শক্তিকে অল্প পরিমাণে তাপে রূপান্তর করে) ।\n\nকারো কারো জন্য, রাসায়নিক সানস্ক্রিন ত্বকে জ্বালাপোড়া তৈরি করতে পারে। সংবেদনশীল ত্বকে, ঘন ঘন প্রতিক্রিয়া হলে খনিজ সানস্ক্রিন সেদিক থেকে ভাল হতে পারে।\n\nসানস্ক্রিন ব্যবহার\n\nবাইরে বের হওয়ার ২০ থেকে ৩০ মিনিট আগে সানস্ক্রিন ব্যবহার করতে হবে এতে ত্বকের সঙ্গে মানিয়ে নেওয়ার সময় পাওয়া যায়। না হলে সূর্যের আলোতে বের হওয়ার পর সানস্ক্রিন ব্যবহার করে কোনো লাভ হয় না।\n\nরোদ না থাকলেও সানস্ক্রিন ব্যবহার করতে হবে কারণ সূর্যের অতিবেগুনি রশ্মির প্রায় ৮০ ভাগই আটকাতে পারেনা মেঘ। তাই মেঘাচ্ছন্ন এমনকি বৃষ্টির দিনেও সানস্ক্রিন ব্যবহার করতে হয়।\n\nশুধু মুখে নয় বরং শরীরের যেসব অংশ রোদের সংস্পর্শে আসতে পারে, সেখানেও সানস্ক্রিন ব্যবহার করতে হয়। প্লাস ওয়ানের জার্নালে প্রকাশিত একটি গবেষণায় দেখা গেছে যে, প্রায় ২০ শতাংশ অংশগ্রহণকারী তাদের চোখের পাতায় সানস্ক্রিন প্রয়োগ করেননি। অংশগ্রহণকারীদের ধারণাও ছিল না তারা এই স্থানটি বাদ দিয়েছেন। কিন্তু এটি ছিল তাদের জন্য ভীষণ উদ্বেগজনক কেননা চোখের পাতার ত্বকে প্রতি একক জায়গায় স্কিন ক্যান্সারের ঘটনা সর্বোচ্চ।\n\nদিনের বেলায় বাসায় যেখানে সূর্যের আলো পৌঁছায় সেখানেও সানস্ক্রিন ব্যবহার করতে হবে। বাসায় থাকলে কম এসপিএফ যুক্ত সানস্ক্রিন ব্যবহার করলেও চলবে কিন্তু বাইরে বের হলে বেশি এসপিএফ যুক্ত বাছাই করতে হবে।\n\nকোন সানস্ক্রিনই পুরোপুরি সুরক্ষা দিতে পারে না। তাই সানস্ক্রিনের এসপিএফ এর উপরই কেবল নিশ্চিন্ত না থেকে ২ ঘণ্টা পর পর সানস্ক্রিন ব্যবহার করার অভ্যাস করা উচিত।\n\nসতর্কতা\n\n১) সানস্ক্রিন ব্যবহারের আগে প্যাচ টেস্ট করে নিতে পারেন। এতে করে এলার্জি কিংবা অনাকাঙ্ক্ষিত ঘটনার প্রভাব প্রথমেই চেহারার পড়বে না।\n\n২) সানস্ক্রিন ব্যবহারের পর অতিরিক্ত ঘাম হলে প্রয়োজনমত সানস্ক্রিনের সঙ্গে একটু পানি মিশিয়ে ব্যবহার করলে ঘামের সমস্যা কমে যাবে।\n\n৩) সানস্ক্রিনের কাজ শেষ হলে অবশ্যই ভালো করে ক্লিনজিং করতে হবে।",
    "ইনডোর প্ল্যান্টের যত্ন ও উপকারিতা": "দিনকে দিন জীবন হয়ে উঠছে যান্ত্রিক। শহুরে ইট, কাঠ, কংক্রিটে বন্দী হয়ে পড়ছে জীবন। এক মুঠো শুদ্ধ বাতাস নেওয়া যেন কঠিন। তাই ঘরকে প্রাণ দিতে ইনডোর প্ল্যান্ট কয়েক বছর ধরে ক্রমবর্ধমান জনপ্রিয় হয়ে উঠেছে।\n\nযেসব গাছ ঘরে রাখলে বৃদ্ধি বাধাপ্রাপ্ত হয় না, মূলত সেগুলো ইনডোর প্লান্ট হিসেবে বিবেচনা করা হয়। এই গাছগুলো কেবল ঘরের সৌন্দর্যই বাড়ায় না বরং স্বাস্থ্যের জন্যেও ভালো।\n\nইনডোর প্লান্ট বাতাসকে বিশুদ্ধ করে\n\nনাসার গবেষণায় দেখা গেছে যে ইনডোর প্লান্ট ক্ষতিকারক পদার্থ যেমন কার্বন মনোক্সাইড, ফর্মালডিহাইড, অ্যামোনিয়া, কার্বন ডাই অক্সাইডসহ আরও অনেক কিছু দূর করে। এগুলো মূলত মাথাব্যথা, ক্লান্তি, অসুস্থতা ও অ্যালার্জির কারণ হিসেবে পরিচিত। ঘরে কিছু ইনডোর প্ল্যান্ট যুক্ত করা হলে বাতাসের গুণমান বাড়বে এবং বাতাস আরও পরিষ্কার হবে।\n\nমানসিক চাপ কমায়\n\nসবুজ রঙ দেহ ও মনে প্রশান্তি আনে। চারপাশে গাছপালা এক ধরণের মানসিক শান্তি আনে। তাছাড়া মনের চাপ কমাতে, রক্তচাপ কমাতে সাহায্য করে ইনডোর প্লান্ট।\n\nগৃহসজ্জা\n\nযদি গৃহের একঘেয়েমি সাজসজ্জা দূর করতে চান, সেক্ষেত্রে ইনডোর প্ল্যান্টের জুড়ি মেলা ভার। কারণ ইনডোর প্ল্যান্টের রঙ আর আকারে রয়েছে বৈচিত্র্য। বইয়ের শেলফের এক কোণায় ছোট ক্যাকটাস, কিংবা ঘরের কোনো ছোট অংশ ফাঁকা লাগলে বড় সাইজের একটা পাম গাছ ঘরের সৌন্দর্যই বদলে দেবে।\n\nঅর্থ সাশ্রয়\n\nগাছপালা আপনার অর্থের একটি ছোট অংশ বাঁচাতে পারে। সাজসজ্জার বাইরেও ব্যবহারিকতা আছে এমন প্রচুর উদ্ভিদ রয়েছে। যেমন, রোদে পোড়া ও চুলের যত্নে ঘৃতকুমারী, রান্নার জন্য অরিগ্যানো, মশা তাড়ানোর জন্য সিট্রোনেলা, খাওয়ার জন্য টমেটো ইত্যাদি। এয়ার ফ্রেশনারের বদলে ল্যাভেন্ডার, রোজমেরি বা পুদিনা লাগাতে পারেন ।\n\nকয়েকটি জনপ্রিয় ইনডোর প্ল্যান্ট\n\nমানি প্ল্যান্ট\n\nএটি লাকি প্ল্যান্ট হিসেবেও পরিচিত। মানি প্ল্যান্ট বাতাস বিশুদ্ধকারক গাছ। এর বেশ কয়েকটি প্রজাতি পাওয়া যায়, যেমন স্নো হোয়াইট, পেরু, মার্বেল কুইন, নিয়ন ইত্যাদি। ঘরের টেবিলে, কর্নারে, ব্যালকনিতে বা ঝুলন্ত অবস্থায় একে রাখা যায়। ঘরের ব্যাকটেরিয়া জীবাণু শোষণ করে, বাতাসে বিশুদ্ধ অক্সিজেন বাড়িয়ে দিয়ে স্বাস্থ্যের উন্নতি ঘটাতে এর জুড়ি নেই ।\n\nএরিকা পাম\n\nখুব জনপ্রিয় ও পরিচিত ইনডোর প্ল্যান্ট এরিকা পাম। এলার্জি ও বায়ু দূষণের থেকে রক্ষা করে এই ইনডোর গাছটি। দরজার দুপাশে, জানালার পাশে, ব্যালকনিতে ঘরের কর্নারে খুব সুন্দর লাগে এই গাছ। উচ্চতায় ২ থেকে ৮ ফুট পর্যন্ত হতে পারে।\n\nস্পাইডার প্ল্যান্ট\n\nস্পাইডার প্লান্ট ইনডোর প্লান্ট এর মাঝে অন্যতম। নাসা'র মতে এই গাছ ঘরের শতকরা ৯০ শতাংশ দূষিত বাতাস বিশুদ্ধ করে। সরু এই গাছটি সাধারণত ৮ থেকে ১০ ইঞ্চি লম্বা হয়। পাতার রঙ সবুজের মধ্যে সাদা ডোরাকাটা। তবে মাঝে মাঝে শুধু সবুজও হয়। গাছ থেকে বের হয় ছোট ডাল। ডালের মাথায় ফুটে সাদা সাদা ফুল। ফুল থেকে হয় ছোট চারা গাছ।\n\nএলোভেরা\n\nরূপচর্চা থেকে শুরু করে চুলের চর্চা পর্যন্ত প্রায় সব কিছুতেই এর জয়জয়কার। এমনকি ঘরের বাতাস বিশুদ্ধ করতেও এলোভেরার অবদান আছে। এটি বাতাসে থাকা বেনজিন, ফরমালডিহাইড দূর করতে খুব কার্যকরী। তবে এলোভেরা সম্পর্কে একটি মজার তথ্য হচ্ছে যখন বাতাসে থাকা ক্ষতিকর কেমিকেলের পরিমাণ খুব বেশি বেড়ে যায়, তখন এর পাতায় ছোট ছোট বাদামি দাগ পড়ে যায়। যার মাধ্যমে আপনি সহজেই আপনার ঘরে থাকা বিষাক্ত পদার্থের মাত্রা বুঝে নিতে পারবেন।\n\nস্নেক প্ল্যান্ট\n\nপাতার আকৃতির জন্যই এই ধরনের নাম রাখা হয়েছে গাছটির। এটি এক ধরনের বাহারি গাছ। খুব অল্প আলো আর সামান্য পানি পেলেই এরা বেঁচে থাকতে পারে। এই গাছ যদি ঘরে রাখা যায়, তা হলে ঘরে অক্সিজেনের ঘাটতি হবে না।\n\nলাকি ব্যাম্বো\n\nসোজা বাংলায় চাইনিজ বাঁশ গাছ, যা লাকি ব্যাম্বু নামেও পরিচিত। এটি ঘরের বাতাসকে বিশুদ্ধ রাখে। অনেকগুলো প্রজাতির মধ্যে চাইনিজ ব্যাম্বু নামে পরিচিত গাছগুলো ছোট আকারের হয়। এরা খুব সহজেই কম পরিশ্রম ও পরিচর্যাতে ঘরে রাখা যায়। একটি কাঁচের পাত্রে সামান্য পানিতেই অনেকদিন রাখা যায়। এর থেকে অনেক সিস্টার প্লান্ট এর জন্ম হয়।\n\nপরিচর্যা\n\nঘরের যে কোনো স্থানেই ইনডোর প্লান্ট রাখা যায়। তবে গাছের জন্য বাতাস দরকার। সৌন্দর্যের পাশাপাশি খোলা বাতাস যেন পায় সেদিকটাও লক্ষ্য রাখা প্রয়োজন। সপ্তাহে বা ১৫ দিনে একবার রোদে দেওয়া প্রয়োজন হয়। প্লান্টে পানি দেওয়ার ক্ষেত্রে সাবধানতা অবলম্বন করতে হবে, অতিরিক্ত পানি গাছকে মেরে ফেলে,তাই পানি দেবার আগে মাটি হাত দিয়ে পরীক্ষা করে নিতে হবে। বছরে একবার জৈবসার মিলিয়ে মাটি পরিবর্তন করে দিলে গাছ ভালো থাকবে অনেকদিন। পাতায় ধুলো জমলে ভেজা নরম কাপড় দিয়ে পাতাগুলো মুছে দিতে হবে। মরা ডাল-পাতা কেটে দিতে হবে। মাটিকে আলতো খুঁচিয়ে নরম করে দিতে হবে। আর পারলে মাঝে মাঝে স্থান পরিবর্তন করে দিতে হবে। পাতায় ছত্রাকের আক্রমণ হলে গাছটি সরিয়ে ফেলে ছত্রাকনাশক স্প্রে করতে হবে।\n\nকোথায় পাবেন ও দাম কেমন\n\nএলাকার নার্সারিগুলোতে খোঁজ নিয়েই পাবেন বিভিন্ন ধরনের ইনডোর প্লান্ট। যদি অনেক গাছের সমাহার চান তাহলে ঢু মারতে পারেন দোয়েল চত্বর, আগারগাঁও, মিরপুর-২, উত্তরাতে। তাছাড়া ব্র্যাক নার্সারিতে বাহারি রঙের দেশি বিদেশি ইনডোর প্লান্টের সংগ্রহ পাবেন। ৩০ টাকা থেকে কয়েক হাজার টাকা পর্যন্ত হতে পারে এই গাছের দাম।",
    "বাংলা বই উপহার পেল সিডনির ক্যাম্বেলটাউন বাংলা স্কুল": "বাংলাদেশের প্রয়াত শিক্ষাবিদ, বিশিষ্ট বিজ্ঞানী, দেশবরেণ্য পদার্থবিদ, ঢাকা বিশ্ববিদ্যালয়ের সাবেক অধ্যাপক মফিজুল মান্নানের পরিবার ক্যাম্বেলটাউন বাংলা স্কুলের ছাত্রছাত্রীদের জন্য বাংলা বই উপহার হিসেবে প্রদান করেছে। গত মে মাসে শেষনিশ্বাস ত্যাগ করা এ জ্ঞানতাপসের স্মৃতি রক্ষার্থে তাঁর পরিবার এ উদ্যোগ গ্রহণ করে।\n\n২৮ আগস্ট (রোববার) সকালে স্কুল প্রাঙ্গণে এক সংক্ষিপ্ত আয়োজনের মাধ্যমে বইগুলো স্কুল কর্তৃপক্ষের হাতে তুলে দেওয়া হয়। অনুষ্ঠানে অধ্যাপক মান্নানের ছেলে হায়দার মান্নান, ছেলেবউ ফারহানা রহমান তাঁদের বাবার কর্মময় জীবনের স্মৃতিচারণা করেন।"
}