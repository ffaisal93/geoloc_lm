{
    "FIFA U-17 Women’s World Cup: সুইডেনের কাছে হার অনূর্ধ্ব ১৭ ভারতের": "India U-17 Women’s team: প্রথম ম্যাচে সুইডেনের কাছে ৩-১ হার ভারতের। একটি গোল শোধ করেন সুধা তিরকে।\n\nতোরেমিরোনা রিলেস : ভারতে হতে চলেছে অনূর্ধ্ব ১৭ মেয়েদের বিশ্বকাপ (FIFA U-17 Women’s World Cup)। যদিও কিছুদিন আগে ফিফার নির্বাসনের কবলে পড়েছিল সর্বভারতীয় ফুটবল ফেডারেশন। ভারতে বিশ্বকাপ হওয়া নিয়েই আশঙ্কা ছিল। স্বাভাবিক ভাবেই ভেঙে পড়েছিল অনূর্ধ্ব ১৭ মেয়েরা। পরিস্থিতি নিয়ন্ত্রণে এসেছে। সর্বভারতীয় ফুটবল ফেডারেশনের নতুন কমিটি গঠন হয়েছে। ভারতীয় দলের (India U-17 Women’s team) বিশ্বকাপ প্রস্তুতিও জোরকদমে চলছে। বড় দলের বিরুদ্ধে খেলার অভিজ্ঞতা তেমন নেই ভারতীয় ফুটবলারদের। ঘরের মাঠে বিশ্বকাপের প্রস্তুতির লক্ষ্যে স্পেনে (Spain) একটি প্রীতি টুর্নামেন্টে অংশ নিচ্ছে ভারতের অনূর্ধ্ব ১৭ ফুটবলাররা।\n\nস্পেনে প্রায় ১০ দিনের সফর। সফরের শুরুটা অবশ্য ভালো হল না। স্পেনের তোরেমিরোনা রিলেসে প্রথম ম্যাচে সুইডেনের কাছে ৩-১ হার ভারতের। প্রথমার্ধে অনবদ্য লড়াই করেছে ভারতের মেয়েরা। ৪৪ মিনিটে সুইডেনের হয়ে প্রথম গোল করে ইদা গ্রামফোর্স। প্রথমার্ধে আর কোনও গোল হয়নি। দ্বিতীয়ার্ধের শুরুতেই অবশ্য লিড নেয় সুইডেন। ৫২ মিনিটে তাদের হয়ে দ্বিতীয় গোল সারা ফ্রিগ্রেনের। ২ মিনিটের ব্যবধানে সুইডেন অনূর্ধ্ব ১৭ দল ৩-০’র লিড নেয়। তৃতীয় গোল সেলমা অ্যাস্ট্রমের। ভারতীয় দলও মরিয়া লড়াই করে ম্যাচে ফেরার। ৬২ মিনিটে ভারতের হয়ে একটি গোল শোধ করে সুধা তিরকে।\n\nশুরু থেকে ভালো খেলছিল ভারত। সময় গড়াতে কিছুটা যেন খেই হারায়। শুরুতে অনিতা কুমারীর অনবদ্য শট প্রতিপক্ষ গোলে আটকে যায়। কিছুক্ষণের মধ্যেই নিতু লিন্ডার শট প্রতিপক্ষ রক্ষণে আটকায়। ম্যাচের ১৯ মিনিটে ফ্রি-কিক পায় ভারত। অনিতার হেড সহজেই আটকে দেয় প্রতিপক্ষ গোলরক্ষক। প্রথমার্ধে অনিতা এবং গোলরক্ষক অঞ্জলির সৌজন্যে ম্যাচে ভালো জায়গাতেই ছিল ভারত। ৩ গোল খাওয়ার পরও হাল ছাড়েনি ভারতের মেয়েরা। তবে স্কোরলাইনে কোনও ফারাক পড়েনি। সফরের বাকি ম্যাচগুলোতে ভালো পারফরম্যান্সেই নজর থাকবে কোচ থমাস ডেনার্বির। তিনি সুইডেনের। নিজের দেশের বিরুদ্ধে খেলার আগে ছাত্রীদের নিয়ে উচ্ছ্বসিত ছিলেন ভারতীয় দলের কোচ। রেজাল্ট যাই হোক, পারফরম্যান্সে খুশি থাকতেই পারেন। এই সফর থেকে অনেক ভালো শিক্ষা নিয়ে ফিরতে পারবে ভারতীয় দল।",
    "এবার পরিকল্পিত লোডশেডিংয়ের পথে সুইডেন ও ফিনল্যান্ড": "বিদ্যুৎ উৎপাদনের অপ্রতুলতা এবং মূল্যের ঊর্ধ্বগতির কারণে এই শীতে সুইডিশদের ওপর পরিকল্পিত (নিয়ন্ত্রিত) লোডশেডিংয়ের আঘাত নেমে আসতে পারে বলে সাবধান করে দিয়েছে দেশটির বিদ্যুৎ সরবরাহকারী কম্পানিগুলো।\n\nবিদ্যুতের দাম আরো বেড়ে যাওয়ার আশঙ্কা প্রবল হয়ে দেখা দেওয়ায় দৃশ্যত অনেক সুইডিশ পরিবারের জন্য কঠিন সময় অপেক্ষা করছে। এই শীতে অনেক বিদ্যুৎ ব্যবহারকারীর সংযোগ বিচ্ছিন্ন হতে পর্যন্ত পারে বলে জানিয়েছে সুইডিশ সরকারি পাওয়ার গ্রিডের কর্মকর্তারা।\n\n‘আমার লক্ষ্য একটি উষ্ণ এবং আরামদায়ক শীতকাল নয়।\n\nবিজ্ঞাপন\n\nবরং ঘরের তাপমাত্রা কোনোভাবে শূন্য ডিগ্রির উপরে থাকলেই আমি খুশি’, বলেছেন স্থানীয় নিউক্লিয়ার পদার্থবিজ্ঞানের অধ্যাপক জ্যান ব্লমগ্রেন।\n\nসুইডিশ বিদ্যুৎ বিভাগের অপারেশন ম্যানেজার এরিক এক বলেন, ‘সুইডেনে এ ধরনের ঘটনার পূর্ব অভিজ্ঞতা না থাকলেও প্রতিটি পরিবারের উচিত প্রতিদিন অন্তত কয়েক ঘণ্টা লোডশেডিংয়ের জন্য মানসিকভাবে প্রস্তুত থাকা। তবে এই ধরনের সংযোগ বিচ্ছিন্ন হওয়ার অর্থ হচ্ছে, লোকের ওপর অত্যন্ত গুরুতর চাপ প্রয়োগ করা। ’\n\nসুইডেনের বিদ্যুৎ বিষয়ক আইনে বলা হয়েছে, বিদ্যুতের লোডশেডিংয়ের ক্ষেত্রে গুরুত্বপূর্ণ বিদ্যুৎ ব্যবহারকারীদের অগ্রাধিকার দিতে হবে।\n\nপ্রতিবেশী ফিনল্যান্ডের বিদ্যুৎ গ্রিডের কর্মকর্তারাও ইতিমধ্যে সেদেশের নাগরিকদের সতর্ক করে দিয়ে বলেছেন, বিদ্যুতের ঘাটতির কারণে সবাইকে সম্ভাব্য লোডশেডিংয়ের জন্য মানসিকভাবে প্রস্তুত হওয়া উচিত।\n\nবিশেষজ্ঞরা বলেছেন, ফিনল্যান্ডের পরিস্থিতি সুইডেনের চেয়ে বেশি খারাপ নয়। সুতরাং লোডশেডিংয়ের ব্যাপারে সুইডেনকে ফিনল্যান্ডের পথ অনুসরণ করতে হতেই পারে।\n\nযেসব বিদ্যুৎ-ব্যবহারকারী সামাজিকভাবে গুরুত্বপূর্ণ কোনো দায়িত্বে নেই, তাদের বিদ্যুৎ বেছে বেছে বন্ধ করা হতে পারে। তবে ঠিক কোন কোন ব্যবহারকারীর বিদ্যুৎ সংযোগ সাময়িক বন্ধ (লোডশেডিং) থাকবে, তা বলা সম্ভব নয়। কারণ নিরাপত্তা সুরক্ষা আইনের কারণে এটি গোপন থাকবে।",
    "পদত্যাগ করছেন সুইডেনের প্রথম নারী প্রধানমন্ত্রী": "স্থানীয় সময় গতকাল বুধবার সুইডেনের রাজধানী স্টকহোমে এক সংবাদ সম্মেলনে মাগডালেনা অ্যান্ডারসন জানান, আজ (বৃহস্পতিবার) আনুষ্ঠানিকভাবে পদত্যাগপত্র জমা দেবেন তিনি। তিনি বলেন, ‘পার্লামেন্টে রক্ষণশীলরা আমাদের চেয়ে একটি কিংবা দুটি আসনে এগিয়ে থাকবে। ব্যবধান কম হলেও এটা সংখ্যাগরিষ্ঠতা। তাই আমি নির্বাচনের ফলাফল মেনে নিয়ে পদ ছাড়ার সিদ্ধান্ত নিয়েছি।’\n\nবুধবার পর্যন্ত ৯৯ শতাংশ নির্বাচনী এলাকার ভোট গণনা শেষে মডারেট, সুইডেন ডেমোক্র্যাটস, ক্রিশ্চিয়ান ডেমোক্র্যাট ও লিবারেলদের জোট পার্লামেন্টে ৩৪৯ আসনের মধ্যে ১৭৬টিতে জয় পেতে যাচ্ছে। অন্যদিকে ১৭৩টি আসনে জয়ী হচ্ছে প্রধানমন্ত্রী মাগডালেনা অ্যান্ডারসনের নেতৃত্বাধীন মধ্য বামপন্থীরা।",
    "সুইডেনের নির্বাচনে এগিয়ে রক্ষণশীলেরা": "সুইডেনের সাধারণ নির্বাচনে এগিয়ে রয়েছে রক্ষণশীল দলগুলোর জোট। গতকাল রোববার অনুষ্ঠিত এই নির্বাচনে উগ্র ডানপন্থীদের উত্থানের সুবাদে ক্ষমতাসীনদের চেয়ে তারা সামান্য ব্যবধানে এগিয়ে আছে। খবর আল-জাজিরার।\n\nএখন পর্যন্ত ৯৩ শতাংশ নির্বাচনী এলাকার ভোট গণনা শেষে মডারেটস, সুইডেন ডেমোক্র্যাটস, ক্রিশ্চিয়ান ডেমোক্র্যাটস ও লিবারেলস পার্লামেন্টে ৩৪৯ আসনের ১৭৬টিতে জয় পেতে যাচ্ছে। আর ১৭৩টি আসনে জয়ী হচ্ছে প্রধানমন্ত্রী মাগডালেনা অ্যান্ডারসনের নেতৃত্বাধীন মধ্য বামপন্থীরা।\n\nভোটের ফলাফল এখনো পরিবর্তন হতে পারে বলে মন্তব্য করেছেন রক্ষণশীল জোটের নেতৃত্বে থাকা মডারেটস নেতা উলফ ক্রিস্টারসন। তিনি বলেন, নতুন ও শক্তিশালী সরকার গঠনে তিনি প্রস্তুত আছেন।",
    "ইউক্রেনে বড় সামরিক সহায়তা পাঠাল সুইডেন": "রুশ সেনাদের বিরুদ্ধে লড়াইয়ের জন্য ইউক্রেনে আরও অস্ত্র সহায়তা পাঠিয়েছে সুইডেন। নতুন প্রতিরক্ষা সহায়তার প্যাকেজে আর্টিলারি রয়েছে বলে জানিয়েছেন ইউক্রেনের প্রতিরক্ষামন্ত্রী ওলেক্সি রেজনিকভ।\n\nবুধবার রেজনিকভ টুইটবার্তায় জানিয়েছেন, সুইডেন থেকে বড় ধরনের সুখবর। আর্টিলারি ও গোলাবারুদসহ সপ্তম সামরিক প্যাকেজ ইউক্রেনের সেনাবাহিনীকে আরও শক্তিশালী করবে।\n\nটুইটারে সুইডিশ পররাষ্ট্র ও প্রতিরক্ষামন্ত্রীদের ধন্যবাদ জানিয়েছেন তিনি।\n\nএতে আরও উল্লেখ করেছেন, আমরা একসঙ্গে ইউরোপে শান্তি ও নিরাপত্তা ফিরেয়ে আনব।\n\nসম্প্রতি সুইডিশ প্রধানমন্ত্রী মাগডালেনা অ্যান্ডারসন জানিয়েছিলেন, ইউক্রেনকে নতুন করে ৫০০ মিলিয়ন ক্রাউন (৪৬.৭৫ মিলিয়ন ডলার) সামরিক সহযোগিতা পাঠাবে সুইডেন। রাশিয়ার আক্রমণের বিরুদ্ধে ইউক্রেনের প্রতিরক্ষায় সহযোগিতার অংশ হিসেবে এ সহায়তা দেওয়া হচ্ছে।\n\nগত ২৪ ফেব্রুয়ারি থেকে ইউক্রেনে মস্কোর ভয়াবহ সামরিক অভিযান চলছে। এতে ইউক্রেনের কয়েক হাজার বেসামরিক নাগরিক প্রাণ হারিয়েছেন। দেশ থেকে পালিয়েছেন অনেক মানুষ।\n\nরাশিয়ার গোলাবর্ষণে ধ্বংস হয়েছে ইউক্রেনের খারকিভ, খেরসন, চেরনেহিভের বহু ঘরবাড়ি। এই সামরিক অভিযানকে অবৈধ অ্যাখ্যা দিয়ে মস্কোর ওপর নিষেধাজ্ঞা আরোপ করে আসছে যুক্তরাষ্ট্রসহ পশ্চিমা শক্তিধর দেশগুলো। পাশাপাশি ইউক্রেনকে বিপুল সামরিক সহায়তা দিয়ে যাচ্ছে।\n\nসূত্র: আলজাজিরা",
    "সুইডেনের রাজনীতিতে ভূমিকম্প": "দীর্ঘদিনের ঐতিহ্য অনুযায়ী সুইডেনে জাতীয় নির্বাচনের জন্য নির্ধারিত মাস সেপ্টেম্বর। চার বছরের সংসদের (রিকসদগ) মেয়াদ শেষে অনুষ্ঠিত হয় এ নির্বাচন। ১১ সেপ্টেম্বর- নিয়ম অনুযায়ী একযোগে হয়ে গেল জাতীয় সংসদ, জেলা পরিষদ ও স্থানীয় পৌরসভার (কমিউন) নির্বাচন। এই নিবন্ধ লেখার সময় পর্যন্ত চূড়ান্ত ফলাফল প্রকাশিত না হলেও স্থানীয় সংস্থার নির্বাচনের মিশ্র ফলাফল পাওয়া গেছে। তাতে জাতীয় সংসদের প্রাপ্ত ফলাফলে ইতোমধ্যে নির্ধারিত হয়ে গেছে ক্ষমতায় যাওয়ার জন্য জোট গঠনকারী দলগুলোর ভাগ্য।\n\nএকক সংখ্যাগরিষ্ঠতা পায়নি ৮টি রাজনৈতিক দলের কোনটি। তাই গঠিত হতে যাচ্ছে ডানপন্থী জোটের সরকার। এবার এই সরকার গঠনের প্রধান নিয়ামক শক্তি হিসেবে আত্মপ্রকাশ করেছে সুইডেনের বর্ণবাদী দল সুইডেন ডেমোক্র্যাট (ঝাবৎরমব উবসড়শৎধঃ)। গোটা বিশ্বে শান্তি ও মানবাধিকারবাদের মডেল রাষ্ট্র বলে বিবেচিত সুইডেনে বর্ণবাদী দলের এই বিস্ময়কর উত্থান এ দেশের রাজনৈতিক ইতিহাসে এক অমোচনীয় কলঙ্ক তিলক হিসেবে বসে গেল। যুক্তরাজ্যের বিখ্যাত পত্রিকা ‘গার্ডিয়ান’ এই ঘটনাকে রাজনৈতিক ভূমিকম্প বলে আখ্যা দিয়েছে। ফরাসী পত্রিকা লা মঁদে (খব গড়হফব) বলেছেÑ এটা ‘সুইডেনের রাজনীতির ভিত্তিমূলে একটি বড় আঘাত’!\n\nএবার দেখা যাক প্রাপ্ত ফলাফলের অবস্থা। আধুনিক কল্যাণ রাষ্ট্রের প্রতিষ্ঠাতা এবং বিভিন্ন মেয়াদে ৯০ বছর সুইডেনের শাসন ক্ষমতায় থাকাÑ ১৮৮৯ সালে প্রতিষ্ঠিত সমাজবাদী দল ক্ষমতাসীন সোশ্যাল ডেমোক্র্যাট ২০১৮ সালের নির্বাচনের চেয়ে ফলাফল কিঞ্চিত ভাল করলেও সরকার গঠন করতে সক্ষম হচ্ছে না। তারা সংসদে আসন পেয়েছে ১০৭টি। বিগত নির্বাচনের ফলাফল থেকে ৭টি বেশি। দলটি নির্বাচনে অংশ নেয়া ৮টি দলের মধ্যে ভোট পেয়েছে সবচেয়ে বেশি ৩০.৪%। ২০১৮ এর তুলনায় ২.১% বেশি।\n\nরক্ষণশীল প্রধান বিরোধী দল- মডারেট পার্টি তার আগের অবস্থান ধরে রাখতে পারেনি। ০.৭% ভোট কম পেয়ে চলে গেছে তৃতীয় বৃহত্তম দলের স্থানে। ভোট পেয়েছে ১৯.১%। সংসদে দুটি আসন হারিয়েছে। প্রাপ্ত আসন সংখ্যা ৬৮। মডারেট পার্টির দ্বিতীয় স্থান দখল করেছে এ বছরের নির্বাচনের সবচেয়ে বেশি কামিয়াব হওয়া বর্ণবাদী দলÑ সুইডেন ডেমোক্র্যাট পার্টি হাঁটি হাঁটি পা পা করে দ্রুত সামনে এগোতে এগোতে এবার উঠে এসেছে চূড়ার শীর্ষে। তারা গতবারের চেয়ে ১১টি আসন বেশি পেয়ে, মোট ৭৩টি আসন নিয়ে তৃতীয় স্থান থেকে উঠে এসেছে দ্বিতীয় স্থানে। ভোট পেয়েছে ২০.৫ শতাংশ। গতবারের চেয়ে তাদের ভোট বেড়েছে ৩.০ শতাংশ।\n\nদলটি রাজধানী শহরে ভোট কম পেলেও ছোট শহরগুলোতে করেছে বাজিমাত। এই হিসেবে সোশ্যাল ডেমোক্র্যাট জোটের অপর তিনটি শরিক দল ভ্যান্সতার পার্টি (বাম দল, ২৪টি আসন, কমেছে ৪টি), পরিবেশবাদী মিলিও পার্টি (আসন ১৮, বেড়েছে ২টি) ও কৃষক দল- সেন্টার পার্টির (আসন ২৪, কমেছে ৭টি) আসন যোগ করে দাঁড়ায় ১৭৩টি আসন।\n\nঅপরদিকে রক্ষণশীল মডারেট পার্টির জোট অন্যান্য ৩টি দলের আসন নিয়ে পেয়েছে মোট ১৭৬টি আসন। এদের শরিক হলো লিবারেল পার্টি (আসন ১৬, কমেছে ৪টি), ক্রিশ্চিয়ান ডেমোক্র্যাট (আসন ১৯, কমেছে ৩টি) এবং সুইডেন ডেমোক্র্যাট পার্টির (আসন ৭৩, বেড়েছে ১১টি) আসন সংখ্যার যোগফল দাঁড়ায় ১৭৬টি। সংসদের ৩৪৯টি আসনের জন্য লড়াই করা দুই জোটের মধ্যে সমাজবাদী দলের নেতৃত্বাধীন জোট পেয়েছে ৪৮.৯% ও রক্ষণশীল জোট পেয়েছে ৪৯.৫% ভোট। ভোট দিয়েছে ৮৩.৮% ভোটার। ২০১৮ সালে নির্বাচনে এর হার ছিল ৮৭.২%।\n\nমাত্র ৩টি আসনের ব্যবধান দুই জোটের মধ্যে। এই সুবাদে কিঞ্চিত সংখ্যাগরিষ্ঠতা নিয়ে রক্ষণশীল জোট সরকার গঠন করার কথা নিশ্চিত করেছে। ক্ষমতাসীন প্রধানমন্ত্রী মাগদাল্যেনা আন্দারসন সরকার গঠনে অপারগতার কথা স্বীকার করে নতুন সরকারের হাতে ক্ষমতা হস্তান্তরের কথাও জানিয়ে দিয়েছেন হবু প্রধানমন্ত্রী মডারেট পার্টির নেতা উলফ ক্রিস্টারসনকে। বর্ণবাদী সুইডেন ডেমোক্র্যাট দলের নেতা জিমি ওকিসন সরকার গঠনে সমর্থন দেয়া এবং শরিক হওয়ার স্বার্থে আগে ভাগেই দাবি করে বসেছেন কয়েকজন মন্ত্রীসহ কয়েকটি গুরুত্বপূর্ণ পদ। হবু সরকারপ্রধানের তা না মানার উপায় নেই। এদিক থেকে সুইডিশ জনগোষ্ঠীর যে অংশটি চিরকাল বর্ণবাদের প্রতি ঘৃণা প্রকাশ করে আসছে, তাদের এই প্রতিক্রিয়াশীল শক্তির জয়, মানবতার পরাজয়, কলঙ্ক ও নিজেদের ব্যর্থতাকে আত্মগ্লানির সঙ্গে মেনে নিতে হলো। সুইডেনের রাজনীতির ইতিহাসে লেখা হলো এক কলঙ্কের ইতিহাস।\n\nএ প্রসঙ্গে মনে পড়ে গেল- বিশ্ব প্রচার মাধ্যমে ব্যাপকভাবে প্রচার হওয়া একটি ছবির কথা। ৮০’র দশকে এপ্রিল মাসের এক শনিবারে সুইডেনের ভ্যাক্সিও শহরে হিটলারের সমর্থক নতুন নাৎসি তরুণদের একটি মার্চ পাস্টে তীব্র প্রতিবাদের অংশ হিসেবে পোল্যান্ডের অভিবাসী এক অশীতিপর বৃদ্ধা পেছন থেকে এক তরুণ নাজির পিঠে সজোরে তার হাত ব্যাগ ছুড়ে আঘাত করার দুঃসাহসের ঐতিহাসিক চিত্র কখনই ইতিহাস থেকে মুছে যাওয়ার নয়।\n\nবর্ণবাদের প্রতি কতটা ঘৃণা পোষণ করলে একজন বৃদ্ধা জীবনের মায়া ত্যাগ করে এতবড় দুঃসাহস দেখাতে পারেন, এটা ছিল তার এক নজিরবিহীন দৃষ্টান্ত বিশ্বের বুকে।\n\nমাত্র ৪০ বছরের মাথায় এসে সেই সুইডেনে বর্ণবাদীরা ক্ষমতায় অধিষ্ঠিত হবে, তা ছিল কল্পনারও অতীত। তরুণ নেতা জিমি ওকিসনের নেতৃত্বে ১৯৮৬ সালে যখন বর্ণবাদী সুইডেন ডেমোক্র্যাট দলটি আত্মপ্রকাশ করে, তখন গোটা সুইডিশ জাতি তীব্র ক্ষোভে অপমানে, নিন্দা ও ঘৃণায় ফেটে পড়েছিল দেশব্যাপী। সকল ধরনের ভিন্নমত ও পথ ভুলে প্রতিটি রাজনৈতিক দল একাট্টা হয়ে অঙ্গীকার করেছিল- তারা যে কোন মূল্যের বিনিময়ে দলটির উত্থান ঐক্যবদ্ধভাবে প্রতিহত করবে। করেও ছিল তাই। তার প্রমাণ ২০১৮ সালের নির্বাচনেও দেখা গেছে।\n\nসরকার গঠন প্রশ্নে নানা সঙ্কট ও জটিলতা দেখা দিলেও এই বর্ণবাদী দলটির সমর্থন নিয়ে বিরোধী পক্ষ সরকার গঠনের সুযোগ প্রত্যাখ্যান করে। তারা সোশ্যাল ডেমোক্র্যাটের নেতৃত্বের সঙ্কট ও নানা জটিল অবস্থার অচলায়তনকে মেনে নিয়ে পুরো চারটি বছর সমাজবাদী দলের জোট সরকারকেই সমর্থন দিয়ে গেছে। স্বাভাবিক ভাবেই প্রশ্ন এসে যায়- তাহলে এবার গণেশ উল্টে গেল কেন? এর সদুত্তর নেই নতুন সরকার গঠন করা জোটের দলগুলোর কাছে। ‘রাজনীতিতে শেষ কথা বলে কিছু নেই’-এই কথাটি সুইডেনেই আবার প্রমাণিত হলো অপ্রত্যাশিতভাবে।\n\nকথা হলো- এই বর্ণবাদী দলের এমন উত্থান ঘটল কিভাবে? নজর দেয়া যাক তাদের শুরুর দিকটায়–কিভাবে দলটির উত্থান হয়েছে ধীরগতিতে। এরা ভোট পেয়েছিল ১৯৮৮ সালে-০.০২%, ১৯৯১ সালে- ০.০৯%, ১৯৯৪ সালে- ০.২৫%, ১৯৯৮ সালে- ০.৩৭%, ২০০২ সালে- ১.৪৪%, ২০০৬ সালে-২.৯৩%, ২০১০ সালে- ৫.৭০%, ২০১৪ সালে- ১২.৮৬%, ২০১৮ সালে- ১৭.৫৩%, ২০২২ সালে -২০.৬%। স্থানীয় পর্যায়ের নির্বাচন থেকে তারা ধীরে ধীরে শক্তি সঞ্চয় করে হয়ে উঠেছে জাতীয় রাজনীতির নিয়ামক শক্তি। ৪ শতাংশ ভোট না পেলে সুইডেনের সংসদ নির্বাচনে কেউ অংশগ্রহণ করতে পারে না। সেই যোগ্যতায় তারা অনেক আগেই উত্তীর্ণ হয়েছে।\n\nযাদের ভোটে দলটির এই অকল্পনীয় উত্থান, তার পেছনে এবার ছিল তরুণ-যুবা, মহিলা, বয়স্ক, শ্রমজীবী শ্রেণী ও নতুন ভোটার। এদের সামনে গুরুত্বপূর্ণ ইস্যুটি ছিল- স্বাস্থ্যসেবা, স্কুল, শিক্ষা, বয়স্ক, পেনশনবিষয়ক নতুন দৃষ্টিভঙ্গি ও নীতিমালার দিকটি। এই সেক্টরগুলোতে স্থবিরতা বিরাজ করছে দীর্ঘদিন থেকে। আশাব্যঞ্জক পরিবর্তন ঘটেনি কোন ক্ষেত্রে। পরিবর্তনের অঙ্গীকার ও সুফল ভোগের স্বপ্ন দেখানোর পরেও অবস্থা রয়ে গেছে ‘থোর বড়ি খাড়া, খাড়া বড়ি থোর’-এর মতো।\n\nএরপর এসে যায় যোগ্য, বলিষ্ঠ ও দূরদর্শী নেতার সঙ্কট। বেকারত্ব, মুদ্রাস্ফীতি, কর্মসংস্থানের অভাব, ভাতার ওপর নির্ভরশীলতা বৃদ্ধি, ব্যয় বৃদ্ধি, সংঘবদ্ধ অপরাধ বৃদ্ধি, জীবিকা নির্বাহের সঙ্কটের মতো প্রশ্নগুলোর সমাধান দেয়ার বিষয় অমীমাংসিত থাকা। তিমিরে আলোর দিশা কে না দেখতে চায়?\n\nপুরনো নেতৃত্বের কাছে আশাবাদের কিছু নেই। তাই নতুন ও জাতীয়তাবাদী নেতৃত্বের ওপরই ভরসা। যারা দেশপ্রেমের কথা বলে। কর্মবিমুখ ও বেকার বা সামাজিক ভাতার ওপর নির্ভরশীল অপরিকল্পিত অভিবাসন, যার ফলে নানা সামাজিক সমস্যা ও অপরাধের সৃষ্টির যৌক্তিক কারণগুলো তুলে ধরে। একটি বহুবর্ণের খাপছাড়া জনগোষ্ঠী ও সমস্যাসঙ্কুল বহুমাত্রিক সাংস্কৃতিক সমাজ দূষণের কথা বলে। এর বাস্তবতায় বাস করা তিক্ত অভিজ্ঞতার সম্মুখীন মানুষগুলোর কথাই তারা বলে। হুমকির মুখে কল্যাণ রাষ্ট্র ব্যবস্থার কথা বলে।\n\nসেই কথাগুলো যাদের মনোপীড়া এবং আশঙ্কার কথা, তারাই বর্ণবাদের কথা চিন্তা না করে, মনে বিদ্বেষ পোষণ না করেও বর্ণবাদী দলকে ভোট দিয়েছে। শুধুই কাক্সিক্ষত প্রত্যাশার জায়গাটি নির্মিত হওয়ার আশায়।\n\nইউরোপ বা পৃথিবীর যে কোন দেশে জাতীয়তাবাদের প্রশ্নটি উঠে এলে তাদের দেশপ্রেমের সঙ্গে যুক্ত হয়ে যায় বর্ণবিদ্বেষের তকমা। আবার সেই সঙ্গে জাতীয়তাবাদের মতো প্রশ্নটি উত্থাপন করে যে কোন জাতির কাছে বা বিপুল জনগোষ্ঠীর কাছে যত দ্রুত গ্রহণযোগ্য ও জনপ্রিয় হওয়া যায়, ততটা গ্রহণযোগ্যতা পাওয়া যায় না অন্য কোন রাজনৈতিক দর্শন উপস্থাপন করে। নিকট অতীতে বলকান রাষ্ট্রগুলোতে এর নজির এবং তার ফলে রক্তক্ষয়ী যুদ্ধ সংঘটিত হওয়ার ইতিহাস একেবারেই জীবন্ত। এমন উদাহরণ আছে বেশুমার।\n\nএকই সময়ে অস্ট্রিয়ার ইয়রগ হায়দারের উত্থানের কথাও আমাদের মনে আছে। এদের রাজনৈতিক দর্শনের প্রথম পাঠ্য তালিকায় থাকে বিদেশী খেদাও। অভিবাসী আগমন প্রতিহত করো। সুইডেনে জনশক্তির চাহিদা পূরণের এবং একইসঙ্গে মানবতার কারণে লাখ লাখ অভিবাসীর (ইরাক, সিরিয়া) পিঁপড়ার মতো পরিবার পরিজনসহ দলে দলে আগমন ঘটতে ঘটতে আজ এ দেশে অভিবাসী জনগোষ্ঠীর সংখ্যা দাঁড়িয়েছে ২০% এর ওপর।\n\nএই জনগোষ্ঠীর ভেতর ইউরোপ, আমেরিকা বা অন্যান্য অমুসলিম দেশগুলোতে গোঁদের ওপর বিষফোঁড়া রূপে দেখা হয় মুসলিম জনগোষ্ঠীকে। এদের সঙ্গে সামাজিক, রাজনৈতিক, সাংস্কৃতিক, ধর্মীয় মূল্যবোধ, জীবনাচার, মেজাজ-মর্জি। কোনটাই যায় না সহাবস্থানের পক্ষে। তাই প্রশ্ন ওঠে বিপত্তির। আশ্রিতরা আশ্রয়দাতাকেই কাঠগড়ায় দাঁড় করিয়ে বলে- তোরা রেসিস্ট। সৃষ্টি হয় অসন্তোষ, বিতৃষ্ণা ও নানা ইস্যু। বর্ণবাদী দৃষ্টিভঙ্গি হয়ে ওঠে অনিবার্য। এসব কোন দোষের বিষয় নয় আশ্রিতদের কাছে। অশিষ্ট আচরণ ও অপরাধের কথা উঠলেই পাল্টা অভিযোগ বর্ষিত হবে- ওরা কত ভাল? ওরা কি অপরাধ করে না। জবাব- ঘরের সন্তান অপরাধ করলে ক্ষমা করা যায়। নিজ ঘরে এসে বাইরের মানুষ অপরাধ করলে কার সহ্য হয়? এটা অভিবাসীরা বুঝতে চায় না!\n\nকোন কারণ ছাড়াই সুইডেন ও ইউরোপীয় ইউনিয়নের প্রতিশ্রুতিশীল সোস্যাল ডেমোক্র্যাটিক নেত্রী, জনপ্রিয় পররাষ্ট্রমন্ত্রী আন্না লিন্দকে ছুরিকাঘাতে মেরে ফেলল বসনিয়ার এক অভিবাসী মুসলিম। তারপর অভিবাসীদের সম্পর্কে বর্ণবাদীদের মনের অবস্থা ও দৃষ্টিভঙ্গি কী দাঁড়ায়? এ কারণেই হয়ত জিমি ওকিসন বা সুইডেন ডেমোক্র্যাট দলের আবির্ভাব ঘটে! যদিও হত্যাকা-ের ঘটনাটি ঘটেছে পরে। তবে অনুরূপ ছোটখাটো বা বড় ঘটনা তো ঘটছে হরহামেশাই পৃথিবীর সব প্রান্তে।\n\nজিমি তার ক্যাম্পেন শুরু করেছিলেন অভিবাসনে কঠোর নীতিমালা অবলম্বন এবং তার সঙ্গে নিজের দেশপ্রেমের রাজনৈতিক দর্শন তুলে ধরে। তার অবস্থান থেকে সেই বাস্তবতা অনেক অভিবাসী উপলব্ধি করে যুক্ত হয়েছে তার দলে। এবারের নির্বাচনে তার দল থেকে দুজন ইরানী মুসলিম অভিবাসী নির্বাচিত হয়েছেন এমপি। তাদের একজন নিমা গোলাম আলীপুর, অপরজন রাশিদ ফারিভার। নিমা রোস্তামী নামের আরেকজন এ্যাডভোকেট নিযুক্ত হয়েছেন প্রভাবশালী পদে ডিবেটর হিসেবে। ২৭ সেপ্টেম্বর সংসদে নতুন অথবা বর্তমান স্পীকার দায়িত্বভার নিয়েই শপথ করাবেন নতুন সরকার প্রধানকে। তারপর দেখার বিষয় নতুন সরকারের কার্যক্রম।\n\n\n\nলেখক : সুইডেন প্রবাসী সাংবাদিক\n\nস্টকহোম, ২২ সেপ্টেম্বর, ২০২২\n\n[email protected]",
    "একসঙ্গে প্রশিক্ষণ নিলেন যুক্তরাজ্য সুইডেন ও ফিনল্যান্ডের": "সামরিক প্রশিক্ষণ নিচ্ছেন যুক্তরাজ্য, সুইডেন ও ফিনল্যান্ডের সেনারা। ছবি : বিবিসি\n\nইউক্রেনে যুদ্ধ অব্যাহত থাকার মধ্যে একসঙ্গে সামরিক প্রশিক্ষণ নিয়েছে যুক্তরাজ্য, সুইডেন ও ফিনল্যান্ডের সশস্ত্র বাহিনী। উত্তর ফিনল্যান্ডে এই প্রশিক্ষণ অনুষ্ঠিত হয়েছে। গত সোমবার থেকে শুক্রবার পর্যন্ত চলে প্রশিক্ষণ।\n\nযুক্তরাজ্যের প্রতিরক্ষা মন্ত্রণালয় বলেছে, ‘ভিজিল্যান্ট নাইফ’ নামের এই সামরিক প্রশিক্ষণ তিন দেশের সশ্রস্ত্র বাহিনীকে যুদ্ধে আরো কার্যকর হতে সাহায্য করবে।\n\nবিজ্ঞাপন\n\nস্ক্যান্ডিনেভিয়া অঞ্চলের অতি শীতল আবহাওয়ায় যুদ্ধ অভিজ্ঞতা বাড়াতে এই প্রশিক্ষণ ব্রিটিশ সেনাদের জন্য অমূল্য সুযোগ বলে মন্তব্য করেছেন ব্রিটিশ প্রতিরক্ষামন্ত্রী বেন ওয়ালেস।\n\nবেন ওয়ালেস বলেন, ‘ইউরোপে যুদ্ধ চলছে, আন্তর্জাতিক অংশীদারি জোরদার করা এখন আগের চেয়ে অনেক বেশি গুরুত্বপূর্ণ। আমরা ফিনল্যান্ড ও সুইডেনের ন্যাটোতে যোগ দেওয়ার আবেদনকে স্বাগত জানাই। আমরা একসঙ্গে প্রশিক্ষণ চালিয়ে যাব, যাতে নিরাপত্তা চ্যালেঞ্জ মোকাবেলা করতে প্রস্তুত থাকি। ’\n\nবিদায়ি ব্রিটিশ প্রধানমন্ত্রী বরিস জনসন গত মে মাসে সুইডেন এবং ফিনল্যান্ডের সঙ্গে পারস্পরিক নিরাপত্তা চুক্তি স্বাক্ষর করেন। চুক্তি অনুযায়ী, স্ক্যান্ডিনেভীয় এই দুই দেশ সংকটে যুক্তরাজ্যকে সহায়তা করবে। নিয়মানুসারে, নতুন সদস্য নেওয়ার জন্য সব বিদ্যমান ন্যাটো সদস্য রাষ্ট্রের অনুমোদনের প্রয়োজন পড়ে। ন্যাটোর ৩০ সদস্যের মধ্যে ২৩টি রাষ্ট্র এরই মধ্যে সুইডেন ও ফিনল্যান্ডের সদস্য পদের আবেদনে অনুমোদন দিয়েছে। সূত্র : বিবিসি",
    "৫০ বছর পূর্তিতে সুইডিশ পররাষ্ট্রমন্ত্রীর শুভেচ্ছা...": "",
    "সুইডেন পার্লামেন্টে খালেদা জিয়ার মুক্তির দাবি উত্থাপন করে স্মারকলিপি প্রদান": "সুইডেনের সিগটুনা কমুনে সুইডিশ লিবারেল ডেমোক্র্যাটিক পার্টির সদস্য রুহুল আমিন বিল্লাল ও মাসুদুল হক হিমু গত ৪ সেপ্টেম্বর স্থানীয় সময় বেলা ২টায় সুইডিশ লিবারেল ডেমোক্র্যাটিক পার্টির মনোনীত মেয়রপ্রার্থী আন্দ্রেওস ইরিকসনের সাথে সৌজন্য সাক্ষাৎ করেছেন। এ সময় তারা বাংলাদেশের বর্তমান রাজনৈতিক পরিস্থিতি, অবাধ, সুষ্ঠু ও নিরপেক্ষ নির্বাচন এবং সাবেক প্রধানমন্ত্রী বেগম খালেদা জিয়ার মুক্তি ও বয়স বিবেচনায় তাকে বিদেশে উন্নত চিকিৎসার্থে সুইডিশ পার্লামেন্টে আলোচনা জন্য স্মারকলিপি প্রদান করেন।\n\nসৌহাদ্যপূর্ণ পরিবেশে আলোচনা শেষে আন্দ্রেওস ইরিকসন বিষয়টি সুইডিশ সংসদে আলোচনার আশ্বাস দেন এবং এ দিন একইসাথে সুইডেন বিএনপির প্রতিষ্ঠাবার্ষিকীর অনুষ্ঠানে সুইডিশ লিবারেল পার্টির প্রতিনিধিও পাঠান। স্থানীয় সময় রাত ৯টায় সুইডেনের রাজধানী স্টকহোমের ইন্ডিয়ান গার্ডেন রেস্টুরেন্টে বাংলাদেশ জাতীয়তাবাদী দল-বিএনপির ৪৪তম প্রতিষ্ঠাবার্ষিকীতে লিবারেল ডেমোক্র্যাটিক পার্টির প্রতিনিধি হিসেবে যোগদান করেন সুক্রি ডেমির।\n\nতিনি বক্তৃতায় বাংলাদেশ জাতীয়তাবাদী দল-বিএনপির চেয়ারপারসন সাবেক প্রধানমন্ত্রী বেগম খালেদা জিয়া ও বিএনপির ভারপ্রাপ্ত চেয়ারম্যান তারেক রহমানকে তাদের পক্ষ থেকে শুভেচ্ছা ও অভিনন্দন জানান। বিজ্ঞপ্তি।",
    "শিক্ষক কর্তৃক ছাত্রী যৌন হয়রানির অভিযোগ সুইডেন পলিটেকনিক সাধারণ শিক্ষার্থীদের মানববন্ধন ও বিক্ষোভ মিছিল": "রাঙামাটি কাপ্তাই সুইডেন পলিটেকনিক ইনস্টিটিউটের শিক্ষক কর্তৃক ছাত্রী যৌন হয়রানির প্রতিবাদে মানববন্ধন ও বিক্ষোভ মিছিল করেছে সাধারণ শিক্ষার্থীরা। সোমবার (৫সেপ্টেম্বর) বেলা ১২টায় সাধারণ শিক্ষার্থীরা ক্যাম্পাসের ভিতর শিক্ষকের বিচার চেয়ে মানববন্ধন ও বিক্ষোভ মিছিল করে। অভিযোগ সূত্রে জানাযায়, অত্র সুইডেন পলিটেকনিক ইনস্টিটিউটের জুনিয়র ইনস্ট্রাক্টর (সিভিল উড) শিক্ষক মো.এজাবুর আলম(৩৫) সিভিল উড বিভাগের এক ছাত্রীকে বিভিন্নভাবে লালসা ও প্রলোভন দেখিয়ে যৌন হয়রানির চেষ্টা করে আসছে। অভিযুক্ত ছাত্রী উক্ত শিক্ষকের বিচার চেয়ে গত ২৮আগস্ট (রবিবার) চট্রগ্রাম জিপি যোগে অধ্যক্ষ বরাবরে একটি চিঠি পাঠায়। সুইডেন পলিটেকনিক ভারপ্রাপ্ত অধ্যক্ষ মোহাম্মদ আব্দুল মতিন হাওলাদার জানান,আমি ৩০আগস্ট (মঙ্গলবার) অভিযোগের চিঠি পাই। এবং ঐ দিন চিঠি পেয়ে মেকানিক্যাল বিভায়ীয় প্রধান ওমর ফারুকে আহবায়ক করে ৭সদস্য বিশিষ্ট একটি তদন্ত টিম গঠন করা হয়। এবং ৭কার্যদিবসের মধ্যে তদন্ত রিপোর্ট দাখিল করার জন্য বলা হয়।তদন্ত রিপোর্টে যা আসে আমি তা কারিগরি মন্ত্রণালয় পাঠিয়ে দিব বলে জানান। তদন্ত কর্মকর্তা ওমরু ফারুক জানান আমরা চিঠি পেয়ে তদন্ত কার্যক্রম শুরু করেছি মাত্র তিনদিন হয়। উভয়ের সাথে কথা বলে আমরা তদন্ত রিপোর্ট অধ্যক্ষের বরাবরে দায়ের করব বলে জানান। এদিকে ইনস্টিটিউটের অভিযোগকৃত শিক্ষকের সাথে টেলিফোনে কথা বললে তিনি জানান,এগুলো সব বানোয়াট ও মিথ্যা অভিযোগ। যে অভিযোগ করেছে তারা আমার পরিবারের সদস্য বলে জানান।সে আরোও জানান কোন অভিযোগ প্রমাণ হলে আমার মন্ত্রণালয়ের যে সিদ্ধান্ত নিবে আমি তা মাথা পেতে নেব বলে মন্তব্য করে।তিনি চট্রগ্রামে আগামি ১৬ সেপ্টেম্বর পযন্ত একটি ট্রেনিং আছে বলে জানান।",
    "সুষ্ঠু নির্বাচন, গণতন্ত্র সকলের জন্য সমান সমাজের ভিত্তি: বাংলাদেশে সুইডিশ দূত": "(২ সপ্তাহ আগে) ১১ সেপ্টেম্বর ২০২২, রবিবার, ২:২২ অপরাহ্ন\n\nসর্বশেষ আপডেট: ৮:১১ অপরাহ্ন\n\nসুইডেন বিশ্বাস করে- অবাধ, সুষ্ঠু ও স্বচ্ছ নির্বাচনকে সাথে নিয়ে গণতন্ত্র অন্তর্ভুক্তিমূলক, সকলের জন্য সমান এবং টেকসই সমাজের ভিত্তি। আজ (রবিবার) সুইডেনের জাতীয় নির্বাচন উপলক্ষে বাংলাদেশে নিযুক্ত সুইডেনের রাষ্ট্রদূত অ্যালেক্স বার্গ ফন লিন্ডে সামাজিক যোগাযোগমাধ্যমে এমন মন্তব্য করেছেন।\n\nনিজের অফিসিয়াল টুইটারে গতকাল (শনিবার) রাষ্ট্রদূত লিখেছেনঃ\n\n\"সুইডেনে আগামীকাল নির্বাচন অনুষ্ঠিত হবে! অবাধ, সুষ্ঠু এবং স্বচ্ছ নির্বাচনকে সাথে নিয়ে গণতন্ত্র অন্তর্ভুক্তিমূলক, সকলের জন্য সমান ও টেকসই সমাজের ভিত্তি বলে আমাদের বিশ্বাস। বিশ্বব্যাপী গণতন্ত্রের উন্নয়নে সুইডেন অব্যাহতভাবে শক্তিশালী এক কণ্ঠস্বর হয়ে থাকবে।\"\n\nউল্লেখ্য, সংসদের চার বছরের মেয়াদ শেষে নিয়ম অনুযায়ী সেপ্টেম্বর মাসেই জাতীয় নির্বাচন অনুষ্ঠিত হয় সুইডেনে। যার কোনো ব্যতিক্রম হয় না। একইদিন অনুষ্ঠিত হয় তিনটি সংস্থার নির্বাচন- জাতীয় সংসদ রিকসদগ, জেলা পরিষদ (লান্দ স্টিংগেট) এবং স্থানীয় পৌরসভা (কমিউন)। ভোটের নির্ধারিত দিন ছাড়াও ভোটাররা আগে থেকেই ভোট দিতে পারেন।\n\n",
    "শনিবার, রবিবার নয় এবার তিথি মেনে এই দেশে পূজিত হবেন দেবী দুর্গা": "তিথি ভদ্রঃ চলতি বছরে ইউনেস্কো বাংলার দুর্গাপুজো (durga puja) কে হেরিটেজ তকমা দিয়েছে। মুখ উজ্জ্বল হয়েছে বাংলার। রাজ্যের ৪৩ হাজার পুজো কমিটিকে ৬০ হাজার টাকা অনুদান ঘোষণা করেছেন মুখ্যমন্ত্রী মমতা বন্দ্যোপাধ্যায়। রাজ্যের পুজো পাশাপাশি প্রতিবছর প্রবাসের পুজো নিয়ে বাড়তি উৎসাহ চোখে পড়ে সকলের মধ্যে। সুইডেনের পুজো, অস্ট্রেলিয়ার পুজো, লন্ডনের পুজো সম্পর্কে জানতে আগ্রহ দেখা যায়। বিদেশের পুজো দেখতে বাঙালি চোখ রাখে টিভির পর্দায়। কেমনভাবে পালিত হয় বিদেশের পুজো। কারা অংশগ্রহণ করেন? তাঁরা সকলেই কি বাঙালি? ৫ দিন ধরেই কি চলে পুজো। বিদেশে থিম পুজো না সাবেকি পুজোর চল বেশি? কী ভাবে প্রতিমা বিসর্জন হয়? কোথা থেকে আনা হয় দেবী দুর্গাকে? ইত্যাদি ইত্যাদি নানা প্রশ্ন।\n\nসুইডেনের পুজো সম্পর্কে ওয়াকিবহাল হতে আমরা যোগাযোগ করেছিলাম সুইডেন নিবাসী এক বন্ধুর সঙ্গে। নাম যুধাজিৎ দাশগুপ্ত। যিনি কর্মসূত্রে থাকেন সুইডেনের হেলসিংবর্গে। দক্ষিণ সুইডেন বেঙ্গলি কালচারাল সোসাইটির সদস্য তিনি। তাঁর কাছ থেকেই জানতে পেলাম প্রবাসী পুজোর খুঁটিনাটি।\n\n- Advertisement -\n\nতিনি জানালেন, গত ২ বছর করোনার দাপট পুজোর উচ্ছ্বাসে তাল কেটে ছিল। জমায়েতের ওপর নানা বিধি নিষেধ আরোপ করে সুইডেন সরকার। এক সাথে ৫০ জনের বেশি জমায়েত নিষিদ্ধ ছিল। পুজোর মণ্ডপে একরাশ দর্শনার্থী ঢোকার পর পুরো এলাকা স্যানিটাইজ করে ফের আরেকদল দর্শনার্থী প্রবেশ করানো হত। প্রসঙ্গত প্রতিমা দর্শনের জন্য সংশ্লিষ্ঠ কমিটির সাইটে গিয়ে রেজিস্ট্রেশন করাতে হয়। একরত্তি বাচ্চাকেও রাখা হয় দর্শনার্থীর তালিকায়। এটি প্রাঙ্গনের ও সকল দর্শনার্থীদের নিরাপত্তা এবং সুরক্ষার জন্য জরুরী।\n\nপ্রতিবার ২ দিন দুর্গাপুজো করে থাকে দক্ষিণ সুইডেন বেঙ্গলি কালচারাল সোসাইটি। এবার তা বেড়ে হয়েছে ৩ দিন। সপ্তমী, অষ্টমী ও নবমীতে পুজোর আয়োজন করা হবে। এই বছর বাড়তি আকর্ষণ পুজোর মাধ্যমে সামাজিক পরিবর্তনের ছবি। পুজো জুড়ে থাকবে নারীর ক্ষমতায়নের ছোঁয়া।\n\nপ্রসঙ্গত প্রবাসের পুজো আমাদের দেখা দুর্গা পুজো থেকে অনেকটাই আলাদা। সেখানে প্রতিবছর কুমোরটুলি থেকে দুর্গা প্রতিমা আনা হয় না । এখানে দুর্গা মা অনেকটা ঘরের ঠাকুরের মত। প্রতি ব্ছর একই প্রতিমায় পুজো হয়ে আসছে। পুজোর শেষে দুর্গা প্রতিমা অত্যন্ত যত্নে রাখা হয়। আগামী বছর সেই প্রতিমাটিতে ফের পুজো হয়। বেঙ্গলি কালচারাল সোসাইটি, দক্ষিণ সুইডেনের পুজো এইবার ৬ বছরে পড়বে। ২০১৭ সাল থেকে হয়ে আসছে দুর্গা পুজো।\n\nপুজোর কটা দিন দারুণ হৈ-হুল্লোড়ের মধ্যে দিয়ে কেটে যায়। সকলে মিলে ভোগ রান্না, কব্জি ডুবিয়ে খাওয়ার পাশাপাশি চলে নানা সাংস্কৃতিক অনুষ্ঠান। কেউ করেন আবৃত্তি, কেউ গান, কেউ নাচ বা নাটক। এবং এর প্রস্তুতি চলে মাস খানেক ধরে। সঙ্গে থাকে সাংস্কিতিক প্রতিযোগিতা যেমন ধুনুচি নাচ, মোমবাতি জ্বালানো, সেরা জুটি ইত্যাদি। সিঁদুর খেলা, দেবী বরণ ও বিসর্জনের নাচে আসে বিজয়া। এ কদিন কাজ ভুলে পুজোয় মেতে ওঠে প্রবাসী বাঙালিরা। আর এই আনান্দ উৎসবে দুপার বাংলার বাঙ্গালীদের সঙ্গে যোগ দেন অবাঙ্গালিরাও। অন্যান্য প্রদেশের ভারতীয় ও বিদেশীদের উপস্থিতিতে উৎসব প্রাঙ্গন হয়ে ওঠে সত্যিকার বিশ্বায়নের প্রতিচ্ছবি।\n\nষষ্ঠী থেকে দশমী। রকমারি ভোজের ব্যবস্থা করেছেন পুজো কর্তারা। বলা যেতে পারে ভোজের মহা আয়োজন হতে চলেছে। মেনুতে থাকছে আলু-ফুলকপির গল্পকথা, মনমোহিনী আলুরদম, তিলোত্তমা পায়েস, নিরামিষ বিরিয়ানি, মটন, চিকেন বিরিয়ানি সহ আরও কত কি।\n\nপ্রবাসে পুজোর আয়োজন করা বেশ কঠিন। পুজোর জন্য প্রয়োজনীয় জিনিসপত্র পাওয়া যায় না। ঠাণ্ডার জন্যে খোলা মাঠে নয় কমিউনিটি হল ভাড়া করে সারতে হয় দুর্গা মায়ের আরাধনা (durga puja) । ঝক্কি কম নয়। তবু বাঙালির আবেগে বাঁধ সাধে এমন দুঃসাহস কার। ইচ্ছে থাকলে উপায় হয়। এই প্রবাদটি একশো শতাংশ সত্যি প্রবাসে পুজোর ক্ষেত্রে। তাই কঠিন বাধা অতিক্রম করে প্রবাসে দিব্যি পুজো চালিয়ে যাচ্ছেন প্রবাসীরা।\n\nব্যুরো রিপোর্ট খাস খবর\n\ndownload:https://play.google.com/store/apps/details?id=app.aartsspl.khaskhobor",
    "দুর্গাপূজা শান্তিপূর্ণভাবে পালনের আহবান সম্প্রীতি বাংলাদেশের": "দূর্গাপূজা শান্তিপূর্ণভাবে পালনের আহবান জানিয়েছে সম্প্রীতি বাংলাদেশ। রবিবার এক বিবৃতিতে এ দাবি জানায় সংগঠনটি।\n\nএতে বলা হয়, সনাতন ধর্মাবলম্বীদের সবচেয়ে বড় ধর্মীয় উৎসব দুর্গাপূজা শুরু হতে যাচ্ছে। সব বাঙালির কাছে এই উৎসব ঐতিহ্য ও ধর্মীয় সংস্কৃতির মেলবন্ধনে এক অনুপম প্রীতিময় আনন্দ উৎসব। অতীত থেকেই দুর্গাপূজা উৎসবাকারে পালিত হয়ে আসছে সবার প্রয়াসে। এর সঙ্গে জড়িয়ে আছে বাঙালির হাজার বছরের অসাম্প্রদায়িক চেতনা।\n\nজাতির পিতা বঙ্গবন্ধু শেখ মুজিবুর রহমানের স্বপ্ন ছিল অসাম্প্রদায়িক বাংলাদেশ বিনির্মাণ। যাতে ধর্ম-বর্ণ নির্বিশেষে সবাই এই ভূমিতে নিজ নিজ ধর্ম নির্বিঘ্নে পালন করতে পারেন। বঙ্গবন্ধু সংবিধানে ‘ধর্মনিরপেক্ষতাকে অতীব গুরুত্বসহ সন্নিবেশিত করেন। বঙ্গবন্ধু কন্যা, মাননীয় প্রধানমন্ত্রী শেখ হাসিনাও বলেন, ‘ধর্ম যার যার উৎসব সবার’।\n\nআসন্ন দুর্গাপূজায় কোনো অঘটন যাতে না ঘটে সেজন্য সংশ্লিষ্ট সবার দৃষ্টি আকর্ষণ করছে বঙ্গবন্ধুর আদর্শের অসাম্প্রদায়িক বাংলাদেশ বিনির্মাণে সদা প্রয়াস চালানো সম্প্রীতি বাংলাদেশ।\n\nসম্প্রীতি বাংলাদেশ-এর আহ্বায়ক পীযূষ বন্দ্যোপাধ্যায় ও সদস্য সচিব ডা. মামুন আল মাহতাব স্বপ্নীলসহ বিবৃতিদাতাদের ভেতর রয়েছেন, সাবেক আইনমন্ত্রী ব্যারিস্টার শফিক আহমেদ, ডাকসুর প্রথম মহিলা ভি.পি মাহফুজা খানম, ইউজিসির সাবেক চেয়ারম্যান আবদুল মান্নান, আপীল বিভাগের অবসরপ্রাপ্ত বিচারপতি সামসুদ্দিন চৌধুরী মানিক, ঢাকা বিশ্ববিদ্যালয় শিক্ষক সমিতির সাধারণ সম্পাদক অধ্যাপক নিজামূল হক ভুইয়া, রাজনৈতিক ও নিরাপত্তা বিশ্লেষক মেজর জেনারেল মোহাম্মদ আলী শিকদার, সাবেক রাষ্ট্রদূত ও সচিব এ কে এম আতিকুর রহমান, সাবেক সি ব নাসির উদ্দিন, উপাচার্য অধ্যাপক শারফুদ্দিন আহমেদ, সাবেক উপাচার্য অধ্যাপক কামরুল হাসান খান, শহীদ জায়া শ্যামলী নাসরিন চৌধুরী, সাবেক উপাচার্য ড. রশিদ আশকারী, অধ্যাপক মাহবুবুর রহমান বাবু, মেজর জেনারেল জন গোমেজ, ড. রতন সিদ্দিকী, রেভারেন্ড মার্টিন অধিকারী, সাবেক উপাচার্য অধ্যাপক হারুন অর রশীদ, উপাচার্য অধ্যাপক ছাদেকুল আরেফিন মাতিন, জেষ্ঠ সাংবাদিক শরীফ শাহাবুদ্দিন, জেষ্ঠ্য সাংবাদিক শোয়েব চৌধুরী, জেষ্ঠ্য সাংবাদিক আলি হাবিব, উপাচার্য অধ্যাপক সৌমিত্র শেখর, ডা. উত্তম বড়ূয়া, উপাচার্য ড. মো. নাসিম আখতার, উপাচার্য ড. মাহমুদ হোসেন, অধ্যাপক সাদেকা হালিম, নিরঞ্জন রায় (কানাডা), বদিউজ্জামান খান নাসিম (যুক্তরাষ্ট্র), হাসানুজ্জামান খান, মোস্তফা ফরিদ (যুক্তরাষ্ট্র), লোকমান হোসেন(যুক্তরাজ্য), আজিজ আহে §দ (যুক্তরাজ্য), দেলোয়ার হোসেন (সুইডেন), নজরুল ইসলাম (অস্ট্রিয়া), জেষ্ঠ সাংবাদিক অজয়\n\nদাশগুপ্ত, অধ্যাপক বিধান চন্দ্র দাস (রাজশাহী), অধ্যাপক এ কে এম শাহনাওয়াজ (জা.বি), অধ্যাপক ডা. হারিসুল হক, অধ্যাপক মো. জাকির হোসেন, অধ্যাপক আসাদুজ্জামান চৌধুরী, অধ্যাপক ড. ফরিদুল আলম, অধ্যাপক নূজহাত চৌধুরী, অধ্যাপক ন্দ্রনাথ পোদ্দার, অধ্যাপক অসীম সরকার, অধ্যাপক বিমান চন্দ্র বড়ূয়া, অধ্যাপক আব্দুল খালেক (সাতক্ষীরা), অধ্যাপক রুহুল আমিন প্রামানিক (রা.বি), অধ্যাপক আনন্দ কুমার সাহা, সাবেক ছাত্রনেতা মিহির কান্তি ঘোষাল, বিশিষ্ট অভিনয় শিল্পী জয়শ্রী কর জয়া, একুশে পদকপ্রাপ্ত আইনজীবী ও রাজনীতিবিদ এস এম আব্রাহাম লিংকন, অধ্যাপক আ.ব.ম ফারুক, সাবেক যুবনেতা ও আইটি বিশেষজ্ঞ মাহবুব জামান, সাবেক যুবনেতা মো. হিলাল উদ্দিন, বীর মুক্তিযোদ্ধা ডা. সুশান্ত ঘোষ (সাতক্ষীরা), অধ্যক্ষ আব্দুল হামিদ মোল্লা (সাতক্ষীরা), মিলন ব্যানার্জী (বাগেরহাট), লিয়াকত হোসেন (বাগেরহাট) এডভোকেট নরেশ মুখার্জী (বগুড়া), আব্দুস সালাম (নাটোর), এম সাইফুল মাবুদ (ঝিনাইদহ), কবি সাজ্জাদ আনসারী (জামালপুর), হরিপদ (শ্রীমঙ্গল) অধ্যাপক ননী গোপাল সরকার (নেত্রকোনা) সৈয়দা সায়েরা মহসিন (মৌলভিবাজার), হরিপদ রায় (শ্রীমঙ্গল) অধ্যক্ষ গোলাম সারওয়ার (ময়মনসিংহ), বীর মুক্তিযোদ্ধা ডা. সুশান্ত ঘোষ (সাতক্ষীরা), মবিনুল হক মবিন (যশোর), অধ্যাপক এ.কে.এম গিয়াস উদ্দিন (কক্সবাজার) প্রমুখ।\n\nঢাকাটাইমস/২৫সেপ্টেম্বর/ইএস",
    "সর্ব ইউরোপিয়ান সমন্বয় কমিটি ও ইতালি আ.লীগের মতবিনিময়": "শেখ হাসিনার বিশেষ সহকারী ও আওয়ামী লীগের প্রচার ও প্রকাশনা সম্পাদক বীর মুক্তিযোদ্ধা ড. আব্দুস সোবাহান গোলাপকে সর্ব ইউরোপিয়ান আওয়ামী লীগ সমন্নয় কমিটি এবং ইতালি আওয়ামী লীগের নেতাকর্মীরা সংবর্ধনা দেন। ১৭ সেপ্টেম্বর শনিবার সর্ব ইউরোপীয়ান আওয়ামী লীগ সমন্বয়ের আয়োজনে লন্ডনের একটি হলে এ সংবর্ধনা দেওয়া হয়।\n\nঅনুষ্ঠানে বিশেষ অতিথি ছিলেন সর্ব ইউরোপ আওয়ামী লীগের কো-অর্ডিনেটর বজলুর রশিদ বুলু, সিনিয়র সহ-সভাপতি কেএম লোকমান হোসেন, সদস্য সচিব সমন্বয়ক কমিটি মোহাম্মদ আলী লিংকন মোল্লা। এ সময় উপস্থিত ছিলেন ইতালি আওয়ামী লীগ ২৮ নভেম্বর সম্মেলনে নির্বাচিত সভাপতি বীর মুক্তিযোদ্ধা মাহতাব হোসেন, ভারপ্রাপ্ত সাধারণ সম্পাদক এমএ রব মিন্টু প্রমুখ।\n\nএছাড়াও সভায় জার্মান, ফ্রান্স, সুইডেন, স্পেন, ডেনমার্ক, ইউকে, পর্তুগালসহ ইউরোপের বিভিন্ন দেশের নেতাকর্মীরা উপস্থিত ছিলেন। সভায় বিপুলসংখ্যক আওয়ামী লীগ নেতাকর্মী সংগঠনের বর্তমান কমিটির কার্যক্রম ও পূর্ববর্তী কমিটিসহ ইউরোপে অনিয়মের চিত্র তুলে ধরেন।\n\nএ সময় ড. গোলাপ বলেন, প্রধানমন্ত্রী গত ২৮ নভেম্বর ইতালি আওয়ামী লীগের সম্মেলন সম্পর্কে জানেন। পাশাপাশি কেন্দ্রীয় আওয়ামী লীগ বিষয়টি অবগত আছে। তিনি বলেন, এ ব্যাপারে প্রধানমন্ত্রীর বিশেষ দিকনির্দেশনা আসছে।\n\nসংবর্ধনা অনুষ্ঠানে স্পেন আওয়ামী লীগের প্রতিষ্ঠাতা সভাপতি শাকিল খান পান্না, সাবেক সভাপতি আতাউর রহমান আতা, পর্তুগাল আওয়ামী লীগের সিনিয়র সহ-সভাপতি মহসিন ভূইয়া, জার্মান আওয়ামী লীগ নেতা হাফিজ আলম, মিজানুর রহমান, নজরুল ইসলাম খালেদ, সুইডেন যুবলীগের সভাপতি মিজানুর রহমান, আয়ারল্যান্ড আওয়ামী লীগের রফিক আলম, ফিরোজ খান, ফ্রান্স আওয়ামী লীগের আশরাফ, ইতালি আওয়ামী লীগের সাবেক সহসভাপতি আব্দুস সাত্তার, সাবেক যুগ্ম সাধারণ সম্পাদক আতিয়ার রসুল কিটন, ফখরুল আলম, রোম মহানগর আওয়ামী লীগের সিনিয়র সহ-সভাপতি স্বপন হাওলাদার প্রমুখ উপস্থিত ছিলেন।\n\n",
    "স্পেনের জয়রথ থামালো সুইজারল্যান্ড, পর্তুগালের বড় জয়": "ঘরের মাটিতে টানা ২২ ম্যাচ অপরাজিত থাকার পর অবশেষে হারের তেতো স্বাদ পেল স্পেন। উয়েফা ন্যাশনস লিগে সুইজারল্যান্ডের কাছে এই হারে গ্রুপের শীর্ষস্থানও খোলাও লুইস এনরিকের শিষ্যরা।\n\nলিগ 'এ'-তে গ্রুপ দুইয়ের এর ম্যাচে গতকাল রাতে সুইসদের কাছে ২-১ গোলে হেরে গেছে স্প্যানিশরা। ২১তম মিনিটে ম্যানুয়েল আকানজির গোলে এগিয়ে যায় সফরকারীরা। এরপর ৫৫তম মিনিটে জর্দি আলবার গোলে সমতায় ফেরে স্বাগতিকরা। কিন্তু তিন মিনিট পরেই লক্ষ্যভেদ করে ফের সুইজারল্যান্ডকে এগিয়ে দেন ব্রিল এমবোলো। শেষ পর্যন্ত এই গোলটিই জয়সূচক সাব্যস্ত হয়।\n\nগ্রুপের আরেক ম্যাচে পর্তুগাল ৪-০ গোলে উড়িয়ে দিয়েছে চেক রিপাবলিককে। জোড়া গোল করেছেন দালোত। ৩৩তম মিনিটে পর্তুগিজদের এগিয়ে দেন তিনি। এরপর প্রথমার্ধের যোগ করা সময়ে ব্যবধান দ্বিগুণ করেন ব্রুনো ফার্নান্দেস। ৫২তম মিনিটে জোড়া গোল পূর্ণ করেন দালোত। এরপর দিয়েগো জোটা ৮২তম চেক রিপাবলিকের কফিনে শেষ পেরেক ঠুকে দেন। শেষ গোলটিতে অ্যাসিস্ট করেন ক্রিটিয়ানো রোনালদো।\n\n৫ ম্যাচে ১০ পয়েন্ট নিয়ে গ্রুপের শীর্ষে পর্তুগাল। সমান ম্যাচে ২ পয়েন্ট কম নিয়ে দ্বিতীয় স্থানে স্পেন। ৬ পয়েন্ট নিয়ে তিনে সুইজারল্যান্ড এবং ৪ পয়েন্ট নিয়ে চতুর্থ স্থানে চেক রিপাবলিক।\n\nঅন্যদিকে গ্রুপ 'বি-৪' এর ম্যাচে স্লোভেনিয়ার কাছে ২-১ গোলে হেরে গেছে শীর্ষে থাকা নরওয়ে। যদিও দ্বিতীয়ার্ধের শুরুতেই ম্যানচেস্টার সিটি তারকা আর্লিং হলান্ডের গোলে এগিয়ে যায় নরওয়েজিয়ানরা। কিন্তু পরে স্লোভেনিয়া দুই গোল করে ম্যাচ বের করে নিয়ে যায়। একই গ্রুপের আরেক ম্যাচে মিত্রোভিচের হ্যাটট্রিকে সার্বিয়া ৪-১ গোলে হারিয়েছে সুইডেনকে।\n\n৫ ম্যাচে ১০ পয়েন্ট নিয়ে শীর্ষেই আছে নরওয়ে। সমান পয়েন্ট দুইয়ে থাকা সার্বিয়ারও। ৫ পয়েন্ট নিয়ে তিনে স্লোভেনিয়া এবং ৩ পয়েন্ট নিয়ে চারে সুইডেন।\n\nবাংলাদেশ সময়: ০৮৪৫ ঘণ্টা, সেপ্টেম্বর ২৫, ২০২২\n\nএমএইচএম",
    "নতুন সরকারকেও চাপে রাখবে তুরস্ক": "তুরস্ক সুইডেনের ন্যাটো সদস্য পদের আবেদনকে সে দেশের পার্লামেন্টে অনুমোদন দেওয়ার শর্ত হিসেবে তাদের দাবীকৃত ব্যক্তিদের হস্তান্তর করার জন্য সুইডেনের পরবর্তী সরকারের ওপর চাপ অব্যাহত রাখবে। সুইডিশ রেডিও ‘একোট’ এ খবর দিয়েছে। তুরস্কের পররাষ্ট্রমন্ত্রী মেভলিত সাভাসৌগলু বুধবার এক সংবাদ সম্মেলনে বলেছেন, সুইডেন বা ফিনল্যান্ড কেউই গত জুনে স্বাক্ষরিত সমঝোতা স্মারক অনুযায়ী কোনো কার্যকর পদক্ষেপ নেয়নি। দেশগুলো এ জন্য প্রতিশ্রুতিবদ্ধ ছিল।\n\nবিজ্ঞাপন\n\nতুর্কি টেলিভিশন চ্যানেল টিআরটি হাবেরের এক প্রতিবেদনে বলা হয় সাংবাদিকদের প্রশ্নের জবাবে মেভলিত বলেন, ‘সুইডেন ও ফিনল্যান্ড যা বলছে, তাতে তুরস্কের কিছু যায় আসে না। গুরুত্বপূর্ণ বিষয় হচ্ছে সমঝোতা স্মারকটির বাস্তবায়ন করা। ’ তুরস্কের পররাষ্ট্রমন্ত্রী আরো বলেন, সুইডেনে নির্বাচনের পর যে সরকার গঠিত হবে, তাদের অবশ্যই প্রয়োজনীয় পদক্ষেপ নিতে হবে।",
    "‘প্রধানমন্ত্রী ইতালি আওয়ামী লীগের সম্মেলনের বিষয়ে অবগত’": "‘প্রধানমন্ত্রী শেখ হাসিনা ইতালি আওয়ামী লীগের সম্মেলনের বিষয়ে অবগত। পাশাপাশি কেন্দ্রীয় নেতাদেরও জানানো হয়েছে। এ ব্যাপারে বিশেষ দিক-নির্দেশনা রয়েছে।’\n\nসম্প্রতি লন্ডনের একটি হলে আওয়ামী লীগের প্রচার ও প্রকাশনা সম্পাদক বীর মুক্তিযোদ্ধা ড. আব্দুস সোবহান গোলাপ প্রধান অতিথির বক্তব্যে এসব কথা বলেন।\n\nসর্ব ইউরোপীয় আওয়ামী লীগ সমন্বয়ক কমিটি ও ইতালি আওয়ামী লীগের উদ্যোগে আব্দুস সোবহান গোলাপকে সংবর্ধনা দেওয়া হয়। এ সময় ইতালি আওয়ামী লীগের নেতাকর্মীরা, বর্তমান কমিটির কার্যক্রম ও আগের কমিটিসহ ইউরোপে বিভিন্ন অনিয়মের চিত্র তুলে ধরেন।\n\nঅনুষ্ঠানে প্রধান অতিথির বক্তব্য দেন আব্দুস সোবহান গোলাপ, এছাড়া সর্ব ইউরোপীয় আওয়ামী লীগের কো-অর্ডিনেটর বজলুর রশিদ বুলু, সিনিয়র সহ-সভাপতি কে এম লোকমান হোসেন, সদস্য সচিব সমন্বয়ক কমিটি মোহাম্মদ আলী লিংকন মোল্লা বক্তব্য দেন।\n\nএ সময় উপস্থিত ছিলেন- ইতালি আওয়ামী লীগের সভাপতি বীর মুক্তিযোদ্ধা মাহতাব হোসেন, ভারপ্রাপ্ত সাধারণ সম্পাদক এম এ রব মিন্টু ছাড়াও জার্মান, ফ্রান্স, সুইডেন, স্পেন, ডেনমার্ক, ইাউকে, পর্তুগালসহ ইউরোপের বিভিন্ন দেশের নেতাকর্মীরা।\n\nস্পেন আওয়ামী লীগের প্রতিষ্ঠাতা সভাপতি শাকিল খান পান্না, সাবেক সভাপতি আতাউর রহমান আতা, পর্তুগাল আওয়ামী লীগের সিনিয়র সহ-সভাপতি মহসিন ভূইয়া, জার্মান আওয়ামী লীগ নেতা হাফিজ আলম, মিজানুর রহমান, নজরুল ইসলাম খালেদ, সুইডেন যুব লীগের সভাপতি মিজানুর রহমান উপস্থিত ছিলেন।\n\nএছাড়া আয়ারল্যান্ড আওয়ামী লীগের রফিক আলম, ফিরোজ খান, ফ্রান্স আওয়ামী লীগের আশরাফ, ইতালি আওয়ামী লীগের সাবেক সহ-সভাপতি আব্দুস সাত্তার, সাবেক যুগ্ম সাধারণ সম্পাদক আতিয়ার রসুল কিটন, ফখরুল আলম, রোম মহানগর আওয়ামী লীগের সিনিয়র সহ-সভাপতি স্বপন হাওলাদার অনুষ্ঠানে উপস্থিত ছিলেন।\n\nএমআরএম",
    "﻿জয় বাংলার রমণীর জয়": "দিয়েছে শিক্ষা রাতের আঁধারে গ্রামে গ্রামে গিয়ে,\n\nলিখিতে পারে নামটি যেন নিজের হাত দিয়ে।\n\nদিশেহারা নারীদের তখন\n\nদিয়েছে আলোর দিশা,\n\nদেখেছি আমার মাকে আমি,\n\nছিলেন তিনি আলোর দিশারি\n\nজ্বলিতে দেখেছি নক্ষত্রের রাতে,\n\nধরেছে অস্ত্র নিজের হাতে।\n\n﻿গর্জে উঠেছে বিশ্ব নারী,\n\nবলছে তারা কী না পারি?\n\nপুরুষ জাতির খুলছে মুখোশ,\n\nভয়ে তারা তখন করছে আপস।\n\nহয়েছে নারী হৃদয় হরণী,\n\nপুরুষ যাহা করিতে পারেনি।\n\nলাভ হবে না বাঁধা দিয়ে,\n\nএসেছে নারী সাহস নিয়ে।\n\nদিতে হবে তাকে অনুপ্রেরণা,\n\nভেবো না তুমি করছো করুণা।\n\nনারী উঠেছে জেগে যখন,\n\nপারবে না কেউ ঠেকাতে এখন।\n\nলাল সবুজের পতাকা উড়িবে,\n\nরমণীরা যখন বিশ্বে খেলিবে।\n\nপারবে না আর কেউ ঠকাতে,\n\nসোনার বাংলার বাঘিনীদের।\n\nচোখ মিলিয়ে দেখিবে ভুবন,\n\nবুক ভরিবে জাতির তখন।\n\nপারিবে না কেউ দাবিয়ে রাখিতে,\n\nবলেছিল মা মোরে।\n\nনেই ঘর নেই বাড়ি\n\nআছে তারা দেশ জুড়ি,\n\nখেলাধুলা করে তারা\n\nসারা দিন ধরে।\n\nকী খাবে, কী দাবে, তার কোনো খোঁজ নাই,\n\nজিততে হবে ‘সাফ ফাইনাল’\n\nযদি একবার সুযোগ পায়।\n\nসুইডেন ছোট দেশ\n\nফুটবল খেলে বেশ,\n\nনারীরা অলিম্পিকে ফাইনাল খেলেছে,\n\nসেই থেকে ফুটবলে নারীর ঝোঁক বেড়েছে।\n\nএমন আনন্দঘন দৃশ্য\n\nদেখেনি এর আগে সারা বিশ্ব।\n\nমায়ের কথা আজ সত্যিই ফলেছে,\n\nরমণীদের ভাগ্যের পরিবর্তন ঘটেছে।\n\nবাংলার বাঘিনীরা সাফ চ্যাম্পিয়ন হয়েছে\n\nবিশ্বকাপ খেলবে তারা এ আশা রয়েছে।\n\n",
    "জাতীয় দল ছেড়ে দেওয়ার হুমকি স্পেনের ১৫ নারী ফুটবলারের": "দীর্ঘদিন ধরে কোচের বিরুদ্ধে ফুটবল ফেডারেশনের কাছে অভিযোগ দিয়ে আসছিলেন স্পেন নারী জাতীয় ফুটবল দলের খেলোয়াড়রা। স্প্যানিশ ফুটবল ফেডারেশন (আরইএফএফ) তাতে কর্ণপাত করেনি।\n\nএবার কোচ না বদলালে জাতীয় দলের হয়ে খেলা বন্ধ করার হুমকি দিয়েছেন ১৫ ফুটবলার। কোচ জর্জ ভিলদার বিরুদ্ধে খেলোয়াড়দের এই বিদ্রোহের খবর নিশ্চিত করেছে আরইএফএফ।\n\nবৃহস্পতিবার স্প্যানিশ ফুটবল ফেডারেশন এক বিবৃতিতে জানায়, নারী ফুটবল দলের ১৫ ফুটবলারের কাছ থেকে ১৫টি মেইল পেয়েছে তারা, ‘যেখানে বলা হয়েছে বর্তমান পরিস্থিতি তাদের মানসিক ও শারীরিক অবস্থাকে গুরুতরভাবে প্রভাবিত করছে, যতক্ষণ না এর পরিবর্তন হয়, তারা স্পেন জাতীয় দল থেকে পদত্যাগ করছে।’",
    "বিশ্ববাজারে ক্রমবর্ধমান মন্দা আরও তীব্র হওয়ার আশঙ্কা": "চলতি সপ্তাহে কেন্দ্রীয় ব্যাংকগুলো দশকের উচ্চ মুদ্রাস্ফীতির বিরুদ্ধে লড়াই করার জন্য সুদের হার বাড়ানোর পর ক্রমবর্ধমান মন্দার আশঙ্কায় শুক্রবার স্টক মার্কেট গুলোতে ধস নেমেছে। ডলারের বিপরীতে পাউন্ড বিপর্যস্ত হয়েছে এবং তেলের দাম কমেছে।\n\nমূল্যবৃদ্ধির তেজ কমার কোনো সুস্পস্ট ইঙ্গিত পাওয়া যাচ্ছে না। এমন পরিস্থিতিতে মুদ্রা নীতিনির্ধারকরা সতর্ক করছেন, অর্থনীতিতে স্বল্প-মেয়াদী আঘাতগুলো দীর্ঘ মেয়াদী প্রভাবের চেয়ে কম বেদনাদায়ক।\n\nমন্দার সতর্কতার পর বুধবার ফেডারেল রিজার্ভ সতর্কতার পদক্ষেপ হিসেবে ধারাবাহিক তৃতীয় বৈঠকে সুদের হার দশমিক ৭৫ শতাংশ পয়েন্টে নির্ধারণ করে এবং চলমান প্রক্রিয়ার মধ্যে এই হার আরো বাড়তে পারে যা ২০২৪ সালে কমে আসতে পারে।\n\nব্রিটেন, সুইডেন, নরওয়ে, সুইজারল্যান্ড, ফিলিপাইন এবং ইন্দোনেশিয়াসহ অন্যান্য দেশে কেন্দ্রীয় ব্যাঙ্কগুলো অনুরূপ পদক্ষেপ নিয়েছে। সব সূচকই স্টক মার্কেটের জন্য একটি নেতিবাচক বার্তা দিচ্ছে।\n\nওয়াল স্ট্রিট শুক্রবার লোকসান বাড়িয়েছে। ২০২০ সালের নভেম্বরের পর থেকে ডাও (স্টক মার্কেট) সর্বনিম্ন মূল্য সূচকে নেমে এসেছে। ইউরোপীয় মার্কেটে মূলধন হ্রাস পেয়েছে। এশিয়ার শেয়ার বাজারে দর পতন হয়েছে।\n\nট্রেডিং প্লাটফর্ম ওএএনডিএর বিশ্লেষক ক্রেগ এরলাম বলেছেন, ‘এশিয়ায় সপ্তাহের একটি নেতিবাচক সমাপ্তি। এবং ইউরোপে আরও বেশি নেতিবাচক প্রভাব মন্দার সম্ভাবনাকে দ্রুত অনুসরণ করেছে।’\n\nবাজেটে কর বৃদ্ধি জনসাধারণের মধ্যে আর্থিক উদ্বেগ ছড়িয়েছে। মন্দার আশঙ্কা তীব্র হচ্ছে। এতে ব্রিটিশ পাউন্ডের মান ৩৭ বছরের সর্বনিম্নে নেমে এসে ১ দশমিক ১০ ডলারে দাঁড়িয়েছে।\n\nসিএমসি মার্কেটস ইউকের প্রধান বাজার বিশ্লেষক মাইকেল হিউসন বলেছেন, ‘ইকুইটি বাজারগুলোতে এই উদ্বেগের কারণে যুক্তরাজ্যে মুদ্রাস্ফীতি আরও বেশি চড়া হওয়ার দিকে ঠেলে দিতে পারে। এছাড়া এটিকে কমিয়ে আনা আরও কঠিন করে তুলতে পারে।’\n\n(ঢাকাটাইমস/২৪সেপ্টেম্বর/ডিএম)",
    "‘গণমাধ্যমে করা যৌন হয়রানির অভিযোগের প্রাতিষ্ঠানিক সমাধান হয় না’": "বাংলাদেশের গণমাধ্যমগুলোতে যৌন হয়রানির যে অভিযোগ করা হয় এর বেশিরভাগই প্রাতিষ্ঠানিকভাবে সমাধান করা হয় না বলে এক গবেষণায় জানা গেছে। সুইডেনের লিনিয়াস ইউনিভার্সিটির ফোজো মিডিয়া ইনস্টিটিউট ও গুটেনবার্গ বিশ্ববিদ্যালয়ের জার্নালিজম মিডিয়া অ্যান্ড কমিনিউকেশন বিভাগ যৌথভাবে এ গবেষণাটি সম্পন্ন করেছে।\n\nমঙ্গলবার (২০ সেপ্টেম্বর) এক ওয়েবিনারে গণমাধ্যমে জেন্ডার সমতাবিষয়ক এ বৈশ্বিক গবেষণা প্রতিবেদনে এ তথ্য জানানো হয়। জেন্ডার সমতার বিষয়টি দেশের জাতীয় নীতিমালা কিংবা গণমাধ্যমের স্বেচ্ছা-নিয়ন্ত্রণের ক্ষেত্রে কী ধরনের ব্যবস্থা নিয়েছে সেটা জানতে গবেষণাটি করা হয়েছে।\n\nবাংলাদেশ, রুয়ান্ডা, সোমালিয়া, সুইডেন ও জিম্বাবুয়েতে এ গবেষণাটি চালানো হয়েছে। জেন্ডার সমতা নিয়ে বৈশ্বিক এ গবেষণায় বাংলাদেশ অংশের দায়িত্বে ছিলেন সাংবাদিক ও গবেষক কুররাতুল আইন তাহমিনা। তিনি বাংলাদেশ অংশের এ পর্যবেক্ষণ তুলে ধরেন।\n\nপ্রতি দশটি জাতীয় মিডিয়া নীতির মধ্যে পাঁচটিতে লিঙ্গ সমতা সম্পর্কিত বিধানের নমুনা এ গবেষণায় নেওয়া হয়েছে। প্রতিবেদনে বলা হয়, মিডিয়া প্রতিষ্ঠানগুলোর শুধু একটি ছোট অংশে লিঙ্গ সমতা, সমান সুযোগ বা লৈঙ্গিক বৈচিত্র্য নীতি রয়েছে। বাংলাদেশের গণমাধ্যমে জেন্ডার সমতা হিসেবে মাতৃত্বকালীন ছুটি, নারীদের জন্য আলাদা শৌচাগার, রাত্রিকালীন ডিউটি না দেওয়া ও তাদের নিরাপত্তার বিষয়টি সবচেয়ে বেশি গুরুত্ব দেওয়া হয়।এছাড়া বাংলাদেশে ২০০৫ সালে ২৬ শতাংশ সংবাদের বিষয়বস্তু হিসেবে শুধু নারীদের উপস্থাপন করা হয়েছে, সেখানে ২০২০ সালে এসে ১৬ শতাংশ সংবাদের বিষয়বস্তু নারী।\n\nআইএইচআর/এমএএইচ/এমএস",
    "Brazil’s Yellow Jersey: হলুদ নয়, ছিল সাদা; কীভাবে বদলে গেল ব্রাজিলের জার্সির রং?": "পেলে, গ্যারিঞ্চা, সক্রেটিস, জিকো, রোনাল্ডো, রোনাল্ডিনহোর মতো ব্রাজিলের সর্বকালের সেরা ফুটবলাররা হলুদ জার্সিতে মাঠ মাতিয়েছেন। সেই লেগ্যাসি বইছেন নেইমাররা।\n\nসেই ১৯৩০ সাল থেকে প্রতি চারবছর অন্তর হয়ে আসছে ফুটবলের মহাযজ্ঞ। ফুটবল বিশ্বকাপের এই দীর্ঘ ইতিহাসে ভেঙে গিয়েছে কতশত রেকর্ড। একইসঙ্গে ফুটবলারদের পায়ে পায়ে তৈরি হয়েছে নতুন নজির। কিছু কিছু ক্ষেত্রে এমন নাটকীয় পরিস্থিতি সাধারণ মানুষের মনে স্থায়ী জায়গা করে নিয়েছে। ফুটবলের এই মেগা প্রতিযোগিতাকে ঘিরে গল্পগাছার অন্ত নেই। অনেকেই সেই গল্প শুনে থাকবেন। আবার অনেকের কাছে অজানা। কাতার বিশ্বকাপ দরজায় কড়া নাড়ছে। এই ফাঁকে বিশ্বকাপের অতীতের কিছু তথ্য ফুটবলপ্রেমীদের জন্য় তুলে ধরল TV9 Bangla।\n\nহলুদ রঙা জার্সির বাঁদিকে ব্রাজিল ফুটবল ফেডারেশনের ব্যাজ। তার উপরে সবুজ রঙের ছোট ছোট পাঁচটি তারা। ব্রাজিলের মানুষের গর্বের প্রতীক। পাঁচ বারের ফুটবল বিশ্বকাপজয়ী দল তাঁদের হলুদ জার্সি নিয়ে গর্ব করে থাকেন। শুধু লাতিন আমেরিকা নয়, গোটা বিশ্বের ফুটবলের পরাশক্তি ব্রাজিলের হলুদ জার্সি সারা বিশ্বে জনপ্রিয়। ফিফা বিশ্বকাপের সময় জার্সির বিক্রি বেড়ে যায় বহুগুণ। পেলে, গ্যারিঞ্চা, সক্রেটিস, জিকো, রোনাল্ডো, রোনাল্ডিনহোর মতো ব্রাজিলের সর্বকালের সেরা ফুটবলাররা এই হলুদ জার্সিতে মাঠ মাতিয়েছেন। সেই ঐতিহ্য় বয়ে চলেছেন নেইমাররা। পাঁচ বারের বিশ্বকাপজয়ীরা এই হলুদ রঙটিকে নিয়ে গিয়েছেন অন্য পর্যায়ে। বিশ্বের অন্যান্য ফুটবল খেলিয়ে দেশগুলিকে যেখানে পৌঁছনোর স্বপ্ন দেখেন। কিন্তু জানেন কি, ব্রাজিলের জাতীয় ফুটবল দলের জার্সির রং প্রথম থেকে হলুদ ছিল না! ব্রাজিল ফুটবলের বড় ভক্ত হলে, লাতিন আমেরিকার ফুটবল জায়ান্টদের জার্সির রঙের বিবর্তনের ইতিহাস আপনার জেনে রাখা উচিত।\n\n১৯১৪ সালে আন্তর্জাতিক ফুটবলে অভিষেক হয় ব্রাজিলের। তখন নেইমারদের পূর্বসূরীরা সাদা রঙের জার্সি গায়ে মাঠে নামতেন। কলার দেওয়া সাদা জার্সির গলা ও হাতার শেষপ্রান্ত রাঙানো ছিল নীল রঙে। সেই জার্সি পরে ঘরের মাঠে কোপা আমেরিকা খেতাব জেতে ব্রাজিলিয়ানরা। লাতিন আমেরিকার ফুটবল জায়ান্টদের গৌরবময় ইতিহাস শুরু হয়েছিল ১৯১৯ সালের কোপা আমেরিকা খেতাব দিয়ে। ১৯৩০ সালে অনুষ্ঠিত প্রথম বিশ্বকাপ থেকে সাদা জার্সি গায়ে চড়িয়ে খেলেছে ব্রাজিল। ১৯৫০ সাল পর্যন্ত ব্রাজিলিয়ানরা ফুটবল বিশ্বকাপ খেলেছে সাদা জার্সি গায়ে। তারপরই জার্সিবদল (রং)। ব্রাজিলের জাতীয় ফুটবল দলের সাদা জার্সি কেন হলুদ রঙে পরিণত হল, তার পিছনেও রয়েছে লম্বা ইতিহাস।\n\nব্রাজিলের সাদা থেকে হলুদে ডুবে যাওয়ার পিছনে ছিল মারাকানাজো বা মারাকানা ট্র্যাজেডি। ফুটবল বিশ্বকাপে প্রথম থেকে অংশ নিলেও খুব একটা সুবিধে করতে পারেনি। ১৯৩০ সালে গ্রুপ স্টেজ, ১৯৩৪-এ প্রথম রাউন্ড এবং তার পরের বিশ্বকাপে তৃতীয় স্থানে শেষ করে ব্রাজিল। এরপর ১৯৫০ সাল। ব্রাজিল বনাম উরুগুয়ে ম্যাচ। ফাইনাল ম্যাচ বলে কিছু ছিল না। যে দল বেশি পয়েন্ট নিয়ে শেষ করবে তারাই বিজয়ী। ১৬ জুলাই মারাকানায় ব্রাজিল বনাম উরুগুয়ে ম্যাচটিই ছিল কার্যত ফাইনাল। ঘরের মাঠে জুলে রিমে ট্রফি জয়ের স্বপ্নে বিভোর সারা ব্রাজিল। মারাকানা সেদিন কানায় কানায় পূর্ণ। অফিশিয়াল রেকর্ডে দর্শক সংখ্যা ১ লাখ ৭৩ হাজার ৮৫৪ জন। বেসরকারি হিসেব বলছে, দু লক্ষ মানুষে ঠাসা ছিল রিও ডি জেনেইরোর স্টেডিয়াম। মারাকানার দর্শকদের উদ্বেল করে ৪৭ মিনিটে ফ্রিয়াসার গোলে এগিয়ে যায় আয়োজকরা। শুরু হয়ে যায় বিজয়োৎসব। ৬৬ মিনিটে শিয়াফিনোর গোলে উরুগুয়ে সমতায় ফিরলেও বিশ্ব চ্যাম্পিয়নের মুকুট যে ব্রাজিলের মাথাতেই উঠবে এ নিয়ে কোনও সন্দেহ ছিল না ব্রাজিলিয়ানদের। কারণ ড্র করলেও বিশ্বকাপের ট্রফি উঠত আয়োজকদের হাতেই। মারাকানার দু লাখ দর্শকের কাছে সেদিন কী যন্ত্রণা অপেক্ষা করছে তা বোঝা গেল ৭৯ মিনিটে। উরুগুয়ের ঘিঘিয়ার গোলে ২-১ ব্যবধানে এগিয়ে যায় উরুগুয়ে। গোটা স্টেডিয়ামে যেন পিনপতন নীরবতা। বাকি সময়ে বহু চেষ্টা করেও সমতা ফেরাতে পারেনি সেলেকাওরা। ব্রাজিলিয়ানদের শোকের সাগরে ভাসিয়ে জুলে রিমে ট্রফি নিয়ে যায় উরুগুয়ে।\n\nহারের যন্ত্রণা সঙ্গে সে দিন মিশেছিল মৃত্যুর হাহাকার। মারাকানার ছাদ থেকে লাফিয়ে আত্মহত্যা করেন এক ফুটবলপ্রেমী। শোনা যায়, হার সহ্য না করতে পেরে বেশ কয়েকজনের হৃদরোগে আক্রান্ত হয়ে মৃত্যু হয়েছিল। ১৯৫০ সালের বিশ্বকাপের সেই হার, পাঁচ পাঁচটি বিশ্বকাপ জিতলেও ক্ষতে প্রলেপ দিতে পারেনি। ভিলেন বনে যান জাতীয় দলের খেলোয়াড়রা। একে একে অবসর নিতে থাকেন তাঁরা। একসময় তাঁদের রাগ গিয়ে পড়ে জার্সির উপর। ব্রাজিলিয়ানদের মনে হয়েছিল, যত নষ্টের গোড়া ওই সাদা জার্সি। সাদা রঙ ব্রাজিলিয়ানদের আবেগকে ঠিকমতো প্রকাশ করতে পারে না। কেউ কেউ জার্সিকে অপয়া বলে দেগে দেন। দেশবাসীর ইচ্ছের মর্যাদা দিয়ে জার্সির রঙ বদলে ফেলার সিদ্ধান্ত নেয় সে দেশের ফুটবল ফেডারেশন।\n\nশুরু হয় ব্রাজিলের জার্সি ডিজাইনের প্রতিযোগিতা। এক তরুণের ডিজাইন করা জার্সিতে ব্রাজিলের পতাকা তিনটি রঙ ছিল বর্তমান। নীল, হলুদ ও সবুজ। মূল জার্সির রঙ হলুদ, কলারে সবুজ রং ও নীল রঙের প্যান্ট। সাদা থেকে হলুদ—নয়া জার্সি পরে ১৯৫৪ সালের বিশ্বকাপ খেলতে নামে ব্রাজিল। জার্সি বদল হলেও ভাগ্য বদলায়নি সেবারও। ভাগ্য ফেরে তার পরের বছর। সুইডেন বিশ্বকাপে। যদিও ফাইনাল ম্যাচ হলুদ জার্সি পরে খেলতে নামেনি ব্রাজিল। সুইডেনের জার্সির রঙ হলুদ হওয়ায় ব্রাজিলিয়ানদের অন্য রঙের জার্সি পরে খেলতে বলা হয়। কোনওক্রমে বাজার থেকে নীল রঙা জার্সি কিনে তাতে ফেডারেশনের ব্যাজ সেলাই করে ফাইনালে নামেন পেলেরা। ৫-২ গোলে ব্রাজিল জিতে নেয় বহু কাঙ্খিত ফুটবল বিশ্বকাপ। এই তথ্যে চোখ রাখলে কিন্তু নীল জার্সিটিকে একেবারে অপয়া বলা যাবে না। বিশ্বকাপ জয়ের আনন্দে মত্ত ব্রাজিলিয়ানরা জার্সির রঙ নিয়ে ভাবার সময় পাননি। দাবি না ওঠায় হলুদ রঙ হয়ে যায় ব্রাজিল ফুটবলের প্রতীক।",
    "ইরান: মাশা আমিনের মৃত্যুর পর দেশটি এবার বহু বছরের মধ্যে সবচেয়ে বড় চ্যালেঞ্জের মুখে": "ইরান: মাশা আমিনের মৃত্যুর পর দেশটি এবার বহু বছরের মধ্যে সবচেয়ে বড় চ্যালেঞ্জের মুখে\n\n২৪ সেপ্টেম্বর ২০২২\n\nছবির উৎস, Reuters ছবির ক্যাপশান, ইরানে বিক্ষোভের দৃশ্য।\n\nইরানে পুলিশি হেফাজতে থাকা অবস্থায় ২২ বছর বয়সী কুর্দি তরুণী মৃত্যুকে কেন্দ্র করে দেশজুড়ে গড়ে ওঠা বিক্ষোভ প্রতিবাদ দেশটিকে বহু বছরের মধ্যে এবার মারাত্মক চ্যালেঞ্জের মুখে ফেলে দিয়েছে।\n\nওই তরুণীর বিরুদ্ধে হিজাব সম্পর্কিত নিয়ম ভঙ্গের অভিযোগ তুলেছিলো পুলিশ। তবে কর্তৃপক্ষ জানিয়েছ তার মৃত্যু হয়েছে স্বাস্থ্যগত কারণে।\n\nযদিও ওই তরুণীর পরিবার ও বহু ইরানি নাগরিকের বিশ্বাস যে হেফাজতে মারাত্মক প্রহারের কারণেই তার মৃত্যু হয়েছে।\n\nবিক্ষোভকারীরা বলছেন তারা যদি এখনই এর বিরুদ্ধে রুখে না দাঁড়ান তাহলে একদিন তাদেরও একই ভাগ্য বরণ করতে হতে পারে। প্রতিবাদ বিক্ষোভে এখন পর্যন্ত অন্তত ত্রিশ জনের মৃত্যুর খবর পাওয়া গেছে।\n\nএ ঘটনাটি এমন সময় ঘটেছে যখন ইরানের মানুষ এমনিতেই ক্ষুব্ধ। দেশটির এলিট রাজনীতিকদের দুর্নীতি, ৫০ শতাংশের বেশি মুদ্রাস্ফীতির কারণে দারিদ্র বেড়ে যাওয়া, পারমানবিক আলোচনায় অচলাবস্থা এবং সামাজিক ও রাজনৈতিক স্বাধীনতার অভাব তরুণদের সহ একটি বিরাট জনগোষ্ঠীকে হতাশ করে তুলেছে।\n\nইরানের সোশ্যাল সিকিউরিটি অর্গানাইজেশন রিসার্চ ইন্সটিটিউটের মতে দেশটির অন্তত আড়াই কোটি মানুষ দারিদ্র সীমার নীচে এবং ক্রমশ এই সংখ্যা বাড়ছে।\n\nইসলামি প্রজাতন্ত্র ইরানে এটাই বিক্ষোভের নতুন কোন ঘটনা নায়। কিন্তু অনেক পর্যবেক্ষকের মতে আগের যে কোন ঘটনার তুলনায় এবারেরটায় ভিন্নতা আছে।\n\nসব কিছুর বাইরে - এটা নারীদের প্রতিবাদ।\n\nবিবিসি বাংলায় আরও পড়ুন:\n\nছবির উৎস, Reuters ছবির ক্যাপশান, তেহরানসহ নানা শহরে বিক্ষোভ ছড়িয়ে পড়েছে।\n\nসমাজে পরিবর্তন এসেছে\n\nনাগরিক অধিকার রক্ষা নিয়ে কাজ করা সংগঠনগুলো অনেক দিন ধরেই ইরানের নারীদের ওপর দমন পীড়নের বিষয়টি তুলে ধরে আসছিলো। মূলত ১৯৭৯ সালের ইসলামি বিপ্লবের পর ইরানি সমাজে নারীরাই বেশি ক্ষতিগ্রস্ত।\n\nবিপ্লবের পরপরই নারীদের হিজাব পড়তে বাধ্য করা হয় এবং তারা তাদের অনেক অধিকারও হারান। এর মধ্যে আছে ভ্রমণ ও কাজের অধিকার এবং সাত বছরের বেশি বয়সী সন্তানকে রাখার বিষয়ও আছে।\n\nওই সময় এসব পরিবর্তনের বিষয়ে পুরুষদের দিক থেকে খুব একটা কথা শোনা যায়নি।\n\n\"এখন অনেক পুরুষ প্রতিবাদ বিক্ষোভে অংশ নিতে দেখা যাচ্ছে যাতে বোঝা যাচ্ছে যে প্রগতিশীল দাবির প্রতি সমাজে পরিবর্তন এসেছে,\" বলছিলেন সুইডেন ভিত্তিক ইরানি সমাজবিজ্ঞানী মেহরদাদ দারভিশপোর।\n\nএবারের বিক্ষোভের প্রধান শ্লোগান হলো: 'নারী, জীবন, মুক্তি'-যা মূলত ধর্মীয় মৌলবাদের বিরুদ্ধে অবস্থান ও সমতার আহবান।\n\nএছাড়া এবারের বিক্ষোভে আগের চেয়ে অনেক বেশি অংশগ্রহণমূলক।\n\nএর আগে ২০০৯ সালে কথিত গ্রিন মুভমেন্টের সময় নির্বাচনে কারচুপির প্রতিবাদে হওয়া আন্দোলনে মধ্যবিত্তরাই অংশ নিয়েছিলো। তখন বড় আন্দোলন হলেও সেটি বড় শহরগুলোতেই সীমাবদ্ধ ছিলো।\n\nআবার ২০১৭ ও ২০১৯ সালের আন্দোলন সীমাবদ্ধ ছিলো দরিদ্রদের মধ্যে।\n\nকিন্তু এবারের আন্দোলনে মধ্যবিত্ত ও শ্রমজীবী-উভয় শ্রেণীর মানুষের অংশ নেয়ার খবর পাওয়া যাচ্ছে।\n\n\"আমরা আসলে একটি মেগা আন্দোলনের জন্ম দেখছি,\" বলছিলেন মিস্টার দারভিশপুর।\n\nএ আন্দোলনটি নারীদের নেতৃত্বে হচ্ছে কিন্তু তারা অন্যদেরও আন্দোলনে সামিল করতে সমর্থ হচ্ছে।\n\nছবির উৎস, Getty Images ছবির ক্যাপশান, তেহরানে বিক্ষোভ।\n\nসরকারের বিকল্প\n\nকর্তৃপক্ষ একটি কঠিন পরিস্থিতিতে আছে। মাশা আমিনের মৃত্যু সরকারের সমর্থকদের একটি অংশকেও ঝাঁকুনি দিয়েছে।\n\nএদের অনেকের মধ্যে কিছু ধর্মীয় পণ্ডিত আছেন। তারা নারীদের বিরুদ্ধে নৈতিক পুলিশ ব্যবহারের কৌশল নিয়ে প্রশ্ন তুলেছেন।\n\nগাশ্ত-ই এরশাদ (আক্ষরিক অনুবাদ - নির্দেশ টহলদার) নামের এই বিশেষ পুলিশ বাহিনীকে দায়িত্ব দেয়া হয়েছে মানুষ যাতে ইসলামি আদর্শ ও নীতির প্রতি শ্রদ্ধাশীল হয় সেটা নিশ্চিত করার এবং কেউ \"অনৈতিক\" পোশাক পরেছে মনে হলে তাকে আটক করার।\n\nইরানে প্রচলিত শরিয়া আইন অনুযায়ী নারীদের হিজাব পরা বা চাদর দিয়ে মাথা ঢাকা বাধ্যতামূলক। এছাড়াও নারীদের শরীর সম্পূর্ণ ঢেকে রাখতে পা পর্যন্ত লম্বা ও ঢিলা পোশাক পরার বিধান দেশটিতে রয়েছে।\n\nসুতরাং এখন সরকারের হাতে দুটো বিকল্প আছে: একটি হলো হিজাব সম্পর্কিত নিয়ম কানুন পরিবর্তন করা। আবার এটি করলে সেটি অনেক বিক্ষোভকারীকে সরকার পরিবর্তনের দাবি আদায়ের দিকে উৎসাহিত করে তুলতে পারে।\n\nঅথবা কোন কিছুই পরিবর্তন না করা এবং সহিংস দমন বা বিক্ষোভকারীদের হত্যা করা। এগুলো সাময়িকভাবে পরিস্থিতিকে শান্ত করতে পারে কিন্তু সেটি আসলে কেবল ক্রমবর্ধমান ক্ষোভকেই উস্কে দেবে।\n\nপুলিশ বাহিনীর যেসব সদস্য এখন দমন পীড়ন করছে তাদের অনেকেও চরম অর্থনৈতিক সংকটে আছে। চলমান বিক্ষোভ দীর্ঘায়িত হলে তারাও হয়তো অবস্থান পরিবর্তন করতে পারেন। আবার দেশটির সর্বোচ্চ ধর্মীয় নেতার বয়স এখন ৮৩ বছর ।তার অসুস্থতার বিষয়টিও বহু ইরানি নাগরিকের চিন্তায় আছে।\n\nতার অবর্তমানে কে এই দায়িত্ব পাবেন এবং তিনি সরকারের কট্টর সমর্থকদের সমর্থন পাবেন কিনা তা পরিষ্কার নয়। তাই এটাই হয়তো শেষ অধ্যায় নয় কিন্তু গুরুত্বপূর্ণ একটি বিষয়।",
    "খেলা বিভাগের সর্বোচ্চ পঠিত": "বাংলানিউজটোয়েন্টিফোর.কম'র প্রকাশিত/প্রচারিত কোনো সংবাদ, তথ্য, ছবি, আলোকচিত্র, রেখাচিত্র, ভিডিওচিত্র, অডিও কনটেন্ট কপিরাইট আইনে পূর্বানুমতি ছাড়া ব্যবহার করা যাবে না।",
    "টিভিতে আজকের খেলা": "সিনিয়ররা না থাকলেও বাড়তি চাপ ছিল না: আফিফ",
    "ভয়ে নির্বাচনে আসতে চাইছে না বিএনপি, ষড়যন্ত্রের জাল পাকাচ্ছে: মেনন": "ভয়েই বিএনপি নির্বাচনে আসতে চাইছে না বলে মন্তব্য করেছেন ১৪ দলের নেতা ও বাংলাদেশের ওয়ার্কার্স পার্টির সভাপতি রাশেদ খান মেনন।\n\nতিনি বলেন, ‘আগামী নির্বাচনে মানুষ ভোট দেবে উন্নয়নের পক্ষে, দেশকে এগিয়ে নেওয়া যাওয়ার পক্ষে। পাকিস্তানে ফিরিয়ে নেওয়ার জন্য মানুষ ভোট দেবে না। এ ভীতি থেকেই বিএনপি নির্বাচনে আসতে রাজি নয়। তারা ষড়যন্ত্রের জাল পাকাচ্ছে। সব ধরনের ষড়যন্ত্রের বিরুদ্ধে আমাদেরকে ঐক্যবদ্ধ থাকতে হবে।’\n\nশুক্রবার (২৩ সেপ্টেম্বর) বিকেলে ১৪ দলের সমাবেশ ও আলোচনা সভায় তিনি এসব কথা বলেন। রাজধানীর ইনস্টিটিউট অব ডিপ্লোমা ইঞ্জিনিয়ার্স (আইডিইবি) মিলনায়তনে এ কর্মসূচি করা হয়।\n\nগণতন্ত্র ও উন্নয়নের অভিযাত্রা ব্যাহত করতে বিএনপিসহ দেশবিরোধী অপশক্তির সন্ত্রাস, নৈরাজ্য ও ষড়যন্ত্রের প্রতিবাদে এ সমাবেশ ও আলোচনা সভার আয়োজন করে ১৪ দল।\n\nবিএনপি মহাসচিব মির্জা ফখরুল ইসলাম আলমগীরের বক্তব্যের সমালোচনা করে রাশেদ খান মেনন বলেন, বিএনপি মনে করছে, দ্রব্যমূল্য, জ্বালানি তেলসহ বিভিন্ন ইস্যুতে জনগণ বিক্ষুব্ধ। তারা বিক্ষোভ করে রাস্তায় নামাবেন। সেই কথাগুলো দিয়ে তারা মাঠ দখলের চেষ্টা করছেন।\n\nতিনি বলেন, মাঠ দখলে নেমে আসল সত্যটা বের করে দিয়েছেন তারা। কয়েকদিন ধরে বেশ গরম গরম কথা বলে বিএনপির মধ্য থেকে আসল সত্যটা বেরিয়ে এসেছে। বাংলাদেশের আজকের পরিস্থিতি নাকি পাকিস্তান আমলের চেয়েও খারাপ। অথচ পাকিস্তান বলছে, বাংলাদেশ আজ কত ভালো অবস্থানে রয়েছে।\n\nওয়ার্কার্স পার্টির সভাপতি বলেন, পাকিস্তান সরকার তাদের দেশকে সুইডেনের মতো করতে চান। কিন্তু সেদেশের পত্রিকায় বড় বড় করে লেখা হয়েছিল, আমরা সুইডেন চাই না, পাকিস্তান অন্তত বাংলাদেশের মতো হোক। পাকিস্তান যেখানে আমাদের মতো হতে চায়, আমাদের অনুকরণ করতে চায়। পাকিস্তান যেখানে আমাদের চেয়ে অন্তত দশগুণ পিছিয়ে। সেখানে পাকিস্তানি ফিরে যাওয়ার যে বাহানা বিএনপি করছে, তা খুব সরলভাবে নেওয়ার প্রশ্নই উঠে না।\n\nমেনন আরও বলেন, ২০১৪ সালে যখন বিএনপি নির্বাচন বর্জন করেছিল, সেদিন বঙ্গবন্ধু-কন্যার পক্ষ থেকে খালেদা জিয়াকে প্রস্তাব করা হয়েছিল, আপনারা নির্বাচনকালীন সরকারে আসুন। স্বরাষ্ট্র মন্ত্রণালয়সহ যে মন্ত্রণালয় চান, তা দেওয়া হবে। কিন্তু বেগম জিয়া আসেননি। সেই নির্বাচনকালীন সরকার যদি আমরা গঠন না করতাম, তাহলে আজকে যে সাংবিধানিক ধারা বাংলাদেশে অব্যাহত, তা থাকতো না।’\n\n‘অথচ আমরা আজকে পত্রিকায় দেখি, ২০১৪ সালের সেই নির্বাচন নিয়ে নানান কথা চলে। ২০১৮ সালে আবারো তাদেরকে বলা হলো- নির্বাচনে আসুন, তারা আসলো। কিন্তু এসে নির্বাচনকে একটি প্রহসনের পর্যায়ে নিয়ে গেলো। তারা নির্বাচনকে দেখাতে চেয়েছে প্রহসনের নির্বাচন হিসেবে। আজকেও তারা সেই খেলায় মেতে উঠেছে’ বলেন রাশেদ খান মেনন।\n\nসমাবেশে অন্যদের মধ্যে বক্তৃতা করেন ১৪ দলের মুখপাত্র ও আওয়ামী লীগের উপদেষ্টামণ্ডলীর সদস্য আমির হোসেন আমু, প্রেসিডিয়াম সদস্য মোফাজ্জল হোসেন চৌধুরী মায়া, কামরুল ইসলাম, জাতীয় পার্টির (জেপি) মহাসচিব শেখ শহিদুল ইসলাম, সাম্যবাদী দলের সাধারণ সম্পাদক দিলীপ বড়ুয়া, তরিকত ফেডারেশনের চেয়ারম্যান সৈয়দ নজিবুল বশর মাইজভান্ডারী, গণতন্ত্রী পার্টির সাধারণ সম্পাদক শাহাদাৎ হোসেন প্রমুখ।\n\nআরএসএম/এএএইচ/এএসএম",
    "রানির শেষকৃত্য: শেখ হাসিনা যাচ্ছেন যুক্তরাজ্যে, অতিথির তালিকায় আর কারা আছেন, কারা নেই": "রানির শেষকৃত্য: শেখ হাসিনা যাচ্ছেন যুক্তরাজ্যে, অতিথির তালিকায় আর কারা আছেন, কারা নেই\n\n১৫ সেপ্টেম্বর ২০২২\n\nছবির উৎস, Getty Images ছবির ক্যাপশান, ২০১৮ সালে কমনওয়েলথের একটি বৈঠকে রানি এলিজাবেথ এবং বাংলাদেশের প্রধানমন্ত্রী শেখ হাসিনা।\n\nরানি এলিজাবেথের শেষকৃত্য অনুষ্ঠানে যোগ দিতে আজ বাংলাদেশের প্রধানমন্ত্রী শেখ হাসিনা যুক্তরাজ্যের উদ্দেশ্যে রওনা দিয়েছেন।\n\n১৯শে সেপ্টেম্বর রানির শেষকৃত্যে অংশ নিয়ে তিনি সেখান থেকে জাতিসংঘের সাধারণ পরিষদে যোগ দিতে লন্ডন থেকে নিউইয়র্ক যাবেন।\n\nরানি এলিজাবেথের শেষকৃত্যকে কেন্দ্র করে যুক্তরাজ্যে রাজপরিবার এবং রাজনীতিবিদদের অন্যতম বড় একটি সমাবেশ হতে যাচ্ছে।\n\nআরো পড়ুন:\n\nসপ্তাহান্তের ছুটিতে শেষকৃত্যে যোগ দেয়ার জন্য আমন্ত্রণপত্র পাঠানো হয়েছে। এর মধ্যে রয়েছেন ৫'শর মত রাষ্ট্র প্রধান এবং বিদেশি বিশিষ্ট ব্যক্তিরা।\n\nবেশিরভাগ বিশ্ব নেতাদের বলা হয়েছে তারা যেন বাণিজ্যিক ফ্লাইটে যুক্তরাজ্যে আসেন।\n\nছবির উৎস, Getty Images ছবির ক্যাপশান, কানাডার প্রধানমন্ত্রীর সাথে রানি এলিজাবেথ\n\nতাদেরকে পশ্চিম লন্ডনের একটি স্থান থেকে বাসে করে নেয়া হবে।\n\nশেষকৃত্য অনুষ্ঠানের জন্য ওয়েস্টমিনিস্টার অ্যাবেতে দুই হাজার দুইশ মানুষের ধারণ ক্ষমতা রয়েছে।\n\nএই অনুষ্ঠানে কারা থাকবেন এসম্পর্কে কিছুটা ধারণা পাওয়া গেছে।\n\nইউরোপের রাজপরিবার\n\nইউরোপের যত রাজপরিবার আছে তারা সবাই আমন্ত্রিত, এদের অনেকেই আবার রানির সঙ্গে রক্ত-সম্পর্কিত আত্মীয়।\n\nছবির উৎস, Reuters ছবির ক্যাপশান, নেদারল্যান্ডের রাজা উইলেম অ্যালেক্সান্ডার এবং তার স্ত্রী, রানি ম্যাক্সিমা\n\nবেলজিয়ামের রাজা ফিলিপ এবং রানি ম্যাথিলডে নিশ্চিত করেছেন তারা সেখানে যাবেন।\n\nনেদারল্যান্ডের রাজা উইলেম অ্যালেক্সান্ডার এবং তার স্ত্রী রানি ম্যাক্সিমা এবং রাজার মা, সাবেক রানি প্রিন্সেস বিয়াট্রিক্স আসবেন।\n\nস্পেনের রাজা ফেলিপে এবং রানি লেটিজিয়া আমন্ত্রণপত্র গ্রহণ করেছেন, একই ভাবে নরওয়ে, সুইডেন, ডেনমার্ক এবং মোনাকোর রাজপরিবারের আসার কথা রয়েছে।\n\nমার্কিন যুক্তরাষ্ট্রের প্রেসিডেন্ট\n\nহোয়াইট হাউস থেকে নিশ্চিত করা হয়েছে প্রেসিডেন্ট জো বাইডেন এবং ফার্স্ট লেডি জিল বাইডেন শেষকৃত্য অনুষ্ঠানে অংশ নেবেন।\n\nযদিও এটা বোঝা যাচ্ছে যে লন্ডনে যাওয়ার পর তারা বাসে ভ্রমণ করবেন না।\n\nছবির উৎস, EPA ছবির ক্যাপশান, প্রেসিডেন্ট জো বাইডেন এবং ফার্স্ট লেডি জিল বাইডেন শেষকৃত্য অনুষ্ঠানে অংশ নেবেন।\n\nএদিকে প্রেসিডেন্ট বাইডেন তার পূর্ববর্তী প্রেসিডেন্ট ডোনাল্ড ট্রাম্পকেও সফরে আমন্ত্রণ জানাবেন কিনা, এনিয়ে একটি আলোচনা ছিল।\n\nকিন্তু প্রতিনিধিদলের সীমিত আকার দেখে বোঝা যাচ্ছে সাবেক প্রেসিডেন্ট শেষকৃত্য অনুষ্ঠানে যোগ দিতে পারবেন না।\n\nআরো পড়ুন:\n\nতবে এমন একটা জল্পনা চলছে যে কয়েকজন সাবেক প্রেসিডেন্ট এবং ফার্স্ট লেডি ব্যক্তিগত আমন্ত্রণ পেতে পারেন -বিশেষ করে ওবামা পরিবার।\n\nমার্কিন সংবাদমাধ্যম পলিটিকো জানাচ্ছে জিমি কার্টার যিনি ১৯৭৭ থেকে ১৯৮১ সাল পর্যন্ত মার্কিন প্রেসিডেন্ট ছিলেন, তিনি আমন্ত্রণ পাননি।\n\nকমনওয়েলথের নেতারা\n\nকমনওয়েলথের নেতারা এই অনুষ্ঠানে আসবেন বলে আসা করা হচ্ছে।\n\nরানি তাঁর সময়কালে কমনওয়েলথভুক্ত দেশগুলোর প্রধান হিসেবে ছিলেন।\n\nছবির উৎস, Reuters ছবির ক্যাপশান, নিউজিল্যান্ডের প্রধানমন্ত্রী জেসিন্ডা আর্ডার্ন\n\nঅস্ট্রেলিয়ার প্রধানমন্ত্রী অ্যান্থনি আলবানিজ, নিউজিল্যান্ডের প্রধানমন্ত্রী জেসিন্ডা আর্ডার্ন এবং কানাডার প্রধানমন্ত্রী জাস্টিন ট্রুডো আমন্ত্রণ গ্রহণ করেছেন।\n\nবেশ কয়েকজন গভর্নর জেনারেল যারা রাজতন্ত্রের প্রতিনিধি হিসেবে বিভিন্ন কমনওয়েলথ দেশে ছিলেন, তারা তাদের দেশের নেতাদের সঙ্গে আসবেন বলে আশা করা হচ্ছে।\n\nবাংলাদেশের প্রধানমন্ত্রী শেখ হাসিনা, শ্রীলংকার প্রেসিডেন্ট রনিল উইক্রমাসিংহে আমন্ত্রণপত্র গ্রহণ করেছেন। ভারতের প্রেসিডেন্ট দ্রৌপদী মুর্মু তার দেশের প্রতিনিধিত্ব করবেন।\n\nঅন্যান্য বিশ্ব নেতারা\n\nছবির উৎস, জার্মানির প্রেসিডেন্ট ফ্রাংক-ভাল্টার স্টাইনমেয়ার, ছবির ক্যাপশান, জার্মানির প্রেসিডেন্ট ফ্রাংক-ভাল্টার স্টাইনমেয়ার, ইটালির প্রেসিডেন্ট সার্জিও মাট্টারেল্লা\n\nঅন্যান্য বিশ্ব নেতা যারা আমন্ত্রণ গ্রহণ করেছেন, তাদের মধ্যে আছেন আয়ারল্যান্ডের টিশাখ (সরকারপ্রধান) মাইকেল মার্টিন, জার্মানির প্রেসিডেন্ট ফ্রাংক-ভাল্টার স্টাইনমেয়ার, ইটালির প্রেসিডেন্ট সার্জিও মাট্টারেল্লা এবং ইউরোপিয়ান কমিশনের প্রেসিডেন্ট উরসুলা ভন ডার লেইন।\n\nদক্ষিণ কোরিয়ার প্রেসিডেন্ট ইউন সুক ইয়োল এবং ব্রাজিলিয়ান প্রেসিডেন্ট জেইর বোলসোনারোও নিশ্চিত করেছেন যে তারা যাবেন।\n\nজাপানের সম্রাট নারুহিতো, তুরস্কের প্রেসিডেন্ট রিচেপ তায়েপ এরদোয়ান এবং ফ্রান্সের প্রেসিডেন্ট ইমানুয়েল ম্যাক্র যাবেন বলে আশা করা হচ্ছে।\n\nএখনো জানা যায়নি যে চীনের প্রেসিডেন্ট শি জিনপিং, যিনি কোভিড-১৯ মহামারি শুরুর পর এই প্রথমবারের মত এই সপ্তাহেই বিদেশে- কাজাখিস্তান এবং উজবেকিস্তান সফর করবেন, তিনি আমন্ত্রণপত্র পাবেন কিনা অথবা পেলেও সেটা গ্রহণ করবেন কিনা।\n\nহোয়াইটহল সূত্র থেকে বলছে ইরানের নিউক্লিয়ার কর্মসূচীর কারণে আন্তর্জাতিক নিষেধাজ্ঞার জন্য শুধুমাত্র রাষ্ট্রদূত পর্যায়ের কেউ প্রতিনিধিত্ব করবেন।\n\nযারা আমন্ত্রিত নন\n\nযুক্তরাজ্য সরকারের সূত্র বিবিসির জেমস লানডেলকে বলেছেন সিরিয়া, ভেনেজুয়েলা এবং আফগানিস্তানের প্রতিনিধিদের আমন্ত্রণ জানানো হয় নি। এর কারণ এই দেশগুলোর সঙ্গে পূর্ণ কূটনৈতিক সম্পর্ক নেই যুক্তরাজ্যের সঙ্গে।\n\nউত্তর কোরিয়া এবং নিকারাগুয়াকে যে আমন্ত্রণ জানানো হয়েছে তাতে শুধুমাত্র রাষ্ট্রদূতকে তারা পাঠাতে পারবেন।\n\nছবির উৎস, Reuters ছবির ক্যাপশান, রাশিয়ার প্রেসিডেন্টে ভ্লাদিমির পুতিন\n\nএদিকে রাশিয়া, বেলারুশ এবং মিয়ানমারের কাউকে আমন্ত্রণ জানানো হয়নি।\n\nরাশিয়া এবং ইউক্রেনের যুদ্ধ শুরুর পর রাশিয়ার সঙ্গে যুক্তরাজ্যের কূটনৈতিক সম্পর্ক তলানিতে যেয়ে ঠেকেছে।\n\nরাশিয়ার প্রেসিডেন্টে ভ্লাদিমির পুতিনের একজন মুখপাত্র বলেছেন তিনি শেষকৃত্য অনুষ্ঠানে যাওয়ার বিষয়টা \"বিবেচনা করছেন না\"।\n\nইউক্রেনে রুশ আক্রমণের কিছু অংশ শুরু করা হয়েছিল বেলারুশ থেকে।\n\nঅপরদিকে ২০২১ সালের ফেব্রুয়ারি মাসে সেনাবাহিনী মিয়ানমার ক্ষমতা দখল করে নিলে যুক্তরাজ্য কূটনৈতিক সম্পর্ক বেশ খানিকটা কমিয়ে দেয়।",
    "রানির প্রতি শ্রদ্ধা জানাতে বিশ্ব নেতাদের ঢল": "আর একদিন পরেই সোমবার অনুষ্ঠিত হবে রানি দ্বিতীয় এলিজাবেথের শেষকৃত্য। বিদায় জানানো হবে শেষ বারের মতো।\n\nতার আগে ওয়েস্টমিনস্টার হলে রাখা রানির মরদেহের প্রতি শ্রদ্ধা জানাতে সারিবদ্ধভাবে দাঁড়িয়ে হাজার হাজার মানুষ অপেক্ষা করছেন।\n\nঅনুষ্ঠানে যোগ দিতে বিশ্বের বিভিন্ন দেশের নেতারা লন্ডনে আসতে শুরু করেছেন।\n\nরানির শেষকৃত্যে যোগ দিতে আমন্ত্রণ জানানো হয়েছে পাঁচ শতাধিক রাষ্ট্রপ্রধান এবং বিভিন্ন বিশিষ্ট ব্যক্তিদের। শেষকৃত্য অনুষ্ঠানে অতিথির সংখ্যা ধরা হয়েছে দুই হাজার ২০০।\n\nঅনুষ্ঠানে যোগ দিতে ইতোমধ্যে ব্রিটেন পৌঁছেছেন বাংলাদেশের প্রধানমন্ত্রী শেখ হাসিনা। মার্কিন প্রেসিডেন্ট জো বাইডেন ও ফার্স্টলেডি জিল বাইডেনও লন্ডনে অবস্থান করছেন। নিজের বিলাসবহুল লিমুজিন ‘দ্য বিস্ট’ ব্যবহারের অনুমতিও দেওয়া হয়েছে তাকে। প্রেসিডেন্ট জো বাইডেন ব্যতীত অন্য কোনো অতিথিকে ‘ভিভিআইপি’ সেবা দেওয়া হবে না বলে জানিয়েছে ব্রিটিশ সরকার।\n\nবিশ্ব নেতাদের মধ্যে আরও আসছেন, ফ্রান্সের প্রেসিডেন্ট ইমানুয়েল ম্যাক্রোঁ।কানাডার প্রধানমন্ত্রী জাস্টিন ট্রুডো, স্পেনের রাজা ফেলিপ ও রানি লেটিজিয়া। এ ছাড়াও আসবেন নরওয়ে, ডেনমার্ক, সুইডেন ও মোনাকো, জর্ডান, সার্বিয়া, রোমানিয়া, লুক্সেমবার্গ, টঙ্গা, বুলগেরিয়ার রাজা-রানিরা। আমন্ত্রণ জানানো হয়েছে ইউরোপের সব রাজপরিবারকে।\n\nবুধবার ব্রিটিশ স্থানীয় সময় বিকেল ৫টায় ওয়েস্টমিনস্টার হলে শ্রদ্ধা জানাতে রানির মরদেহ রাখা হয়। সোমবার (১৯ সেপ্টেম্বর) অন্ত্যেষ্টিক্রিয়ার দিন সকাল সাড়ে ৬টা পর্যন্ত মরদেহ সেখানে রাখা হবে।\n\nবুধবার রাজকীয় শোভাযাত্রার মধ্য দিয়ে দ্বিতীয় এলিজাবেথের মরদেহ বাকিংহাম প্যালেস থেকে ওয়েস্টমিনস্টার হলে নিয়ে আসা হয়। রানির জ্যেষ্ঠ সন্তান ও যুক্তরাজ্যের বর্তমান রাজা তৃতীয় চার্লস, তার দুই ছেলে প্রিন্স উইলিয়াম ও প্রিন্স হ্যারিসহ রাজপরিবারের সদস্যরা সেই শোভাযাত্রায় নেতৃত্ব দেন।\n\nরয়্যাল পতাকায় মোড়া রানির কফিনের ওপরেই রাখা হয় তার মুকুট। রাস্তার দুই পাশে ছিল হাজারও মানুষের ভিড়।\n\nগেল ৮ সেপ্টেম্বর ৯৬ বছর বয়সে শেষ নিশ্বাস ত্যাগ করেন রানি দ্বিতীয় এলিজাবেথ।\n\nসূত্র : বিবিসি",
    "দেশ কাঁপানোর পর এবার ফিনল্যান্ডে ‘পরাণ’": "বাংলাদেশে সাফল্যের সঙ্গে মুক্তির প্রায় দুই মাস পরেও চলছে ‘পরাণ’ উৎসব। লাইভ টেকনোলজিস প্রযোজিত সুপারহিট এই ছবি মুক্তি পাচ্ছে ইউরোপের বিভিন্ন দেশে। লাইভ টেকনোলজিসের পরিচালক ও ‘পরাণ’-এর প্রযোজক ইয়াসির আরাফাত বলেন, দর্শকের আগ্রহের কারণেই ইউরোপেও মুক্তি দিচ্ছি ‘পরাণ’। প্রথমে ফিনল্যান্ড এবং পর্যায়ক্রমে মুক্তি পাবে সুইডেন ও ডেনমার্কে।\n\nআগামী ১৪ ও ১৮ সেপ্টেম্বর ফিনল্যান্ডের কিনো ময়ূরী সিনেমা হলে প্রদর্শিত হবে ‘পরাণ’। ১৪ সেপ্টেম্বর বুধবার সন্ধ্যা ৬টায় এবং ১৮ সেপ্টেম্বর রোববার বেলা ১১টায় প্রদর্শিত হবে ‘পরাণ’। টিকিটের মূল্য ধরা হয়েছে ১৫ ইউরো। অগ্রিম টিকিটের জন্য +৩৫৮ ৪৫‌১৬১৪৪৭৭ নাম্বারে যোগাযোগের জন্য অনুরোধ করা হয়েছে।\n\nছবিটির পরিবেশক আশরাফুল আলম রনি আরটিভি অনলাইনকে বলেন, এর আগে ‘আয়নাবাজি’ ও ‘ভুবনমাঝি’ দুটি সিনেমার প্রদর্শন করেছিলাম। তবে ফিনল্যান্ডের প্রবাসীরা ‘পরাণ’ দেখতে বেশ আগ্রহী। করোনা পরবর্তী নতুন অনেক শিক্ষার্থী এসেছেন। তারা অনেকেই শো’র জন্য অগ্রিম বুকিং দিচ্ছেন। এই রকম ভালো ছবি পেলে সামনে আরও প্রদর্শন করব।\n\nউল্লেখ্য, গত ঈদুল আজহায় দেশের প্রেক্ষাগৃহে মুক্তি পেয়েছিল রায়হান রাফী পরিচালিত সিনেমা ‘পরাণ’। বিদ্যা সিনহা মিম, শরিফুল রাজ ও ইয়াশ রোহান অভিনীত সিনেমাটি মুক্তির পর পরই ব্লকবাস্টা হিট হয়ে ওঠে।",
    "নদীর জন্য কনসার্টে তারুণ্যের ঢল": "দেশের নদীগুলো মরে যাচ্ছে, অবহেলায়, দুষণে নদীর স্বাভাবিক প্রবাহ বাধাগ্রস্ত হচ্ছে প্রতিনিয়ত। নদীর প্রতি তারুণ্যের ভালোবাসা প্রেম সচেতনতা জাগিয়ে তুলতে শুক্রবার (২৩ সেপ্টেম্বর) অনুষ্ঠিত হয়ে গেল এক বর্ণাঢ্য কনসার্ট।\n\nবসুন্ধরার আইসিসিবি হল-৪ এ আয়োজিত ‘নদী রক্স কনসার্ট’-শিরোনামের এ কনসার্টে অংশ নেয় ক্রিপটিক ফেইট, চিরকুট, আরবোভাইরাস, অ্যাশেজ, বাংলা ফাইভ, এফ মাইনর ও স্মুচেস।\n\n‘দেশের সব নদী নিয়ে একটি করে গান থাকবে’ এমন স্বপ্ন নিয়ে এবং জলবায়ু ও নদী রক্ষায় সচেতনতা সৃষ্টির লক্ষ্যে শুরু হয় ‘নদী রক্স’ উদ্যোগটির পথচলা। কনসার্টের ভ্যানুটিও স্মরণ করিয়ে দিল নদী নিয়ে বাঙালির আবেগ। ভ্যানু সাজানো হয় নদী নিয়ে বিখ্যাত সব কবিতা ও গানের পংক্তিমালা দিয়ে।\n\nজলবায়ু, নদী, সংগীত ও তারুণ্যকে এক করে আয়োজিত এ কনসার্টে সাড়া দিয়েছে তরুণরাও। বিভিন্ন বিশ্ববিদ্যালয়ের হাজারো তরুণের উপস্থিতিতে প্রতিটি ব্যান্ড নদীর জন্য নিজেদের জনপ্রিয় গান গেয়ে মাতিয়ে রাখে পুরো হল।\n\nঅনুষ্ঠানে উপস্থিত ছিলেন সুইজারল্যান্ড, ইউকে, সুইডেন, তারকিশ, নকওয়ের এ্যাম্বাসেডরবৃন্দ। নদীরক্স কাভার সং বিজয়ীদের মাঝে গিটার ও হেডফোন পুরস্কার হিসেবে তুলে দেন অতিথিরা।\n\nপদ্মা, বুড়িগঙ্গা, কুশিয়ারা, পশুর, চিত্রা, ডাহুক ও সাঙ্গু, দেশের এই ৭টি গুরুত্বপূর্ণ নদী নিয়ে নতুন গান তৈরি করেছে দেশের স্বনামধন্য ৭টি ব্যান্ড। যেগুলোর মিউজিক ভিডিও নদীগুলোতেই শুট করা হয় এবং সামাজিক যোগাযোগমাধ্যমে প্রকাশিত হয়। ইতোমধ্যে গানগুলো তরুণদের মাঝে ব্যাপক সাড়ে ফেলেছে। সেই ধারাবাহিকতায় অনুষ্ঠিত হল ‘নদী রক্স কনসার্ট’।\n\n‘নদী রক্স’ উদ্যোগটিকে সার্বিকভাবে সহযোগিতা করছে বাংলাদেশে অবস্থিত সুইজারল্যান্ড অ্যাম্বাসি, তত্ত্বাবধানে রয়েছে মানুষের জন্য ফাউন্ডেশন ও সার্বিক ব্যবস্থাপনায় আছে সল্ট ক্রিয়েটিভস।\n\nনদী রক্স কনসার্টের আয়োজক ব্র্যান্ডমিথের সাথে পার্টনার হিসেবে আরও ছিলো সবাই মিলে সবার ঢাকা, লাফার্জহোলসিম বাংলাদেশ, রিমার্ক এইচবি লিমিটেড, রেডিও টুডে, বাংলাদেশ ব্যান্ড মিউজিক ফ্যান’স কমিউনিটি (বিবিএমএফসি), মেটাল ফ্রিক টিশার্ট, নেসলে ও পোলার।",
    "টিভিতে বাংলাদেশের টি-টোয়েন্টি ম্যাচসহ যা দেখবেন": "﻿বাংলাদেশ - সংযুক্ত আরব আমিরাতের ম্যাচ টেলিভিশনের পর্দায় দেখতে পারবেন বাংলাদেশের সমর্থকরা। দুটি ম্যাচই সরাসরি সম্প্রচার করবে জিটিভি। প্রথমটি আজ রাত ৮ টায় শুরু।\n\n\n\nসংযুক্ত আরব আমিরাত-বাংলাদেশ\n\nপ্রথম টি-টোয়েন্টি\n\nসরাসরি রাত আটটা\n\nজিটিভি\n\nবঙ্গবন্ধু আন্ত:বিশ্ববিদ্যালয় ক্রীড়া\n\nফুটবল\n\nসরাসরি, দুপুর ২-৩০ মিনিট\n\nটি স্পোর্টস\n\nভারত-অস্ট্রেলিয়া, তৃতীয় টি-টোয়েন্টি\n\nসরাসরি, সন্ধ্যা ৭-৩০ মিনিট\n\nটি স্পোর্টস\n\nটেলিভিশন\n\nক্রিকেট\n\nপাকিস্তান-ইংল্যান্ড, চতুর্থ টি-টোয়েন্টি\n\nসরাসরি, রাত ৮-৩০ মিনিট, সনি সিক্স\n\nফুটবল\n\nউয়েফা নেশনস লিগ\n\nআর্মেনিয়া-ইউক্রেন\n\nসরাসরি, সন্ধ্যা ৭টা, টেন টু\n\nনর্দার্ন আয়ারল্যান্ড-কসোভো\n\nসরাসরি, রাত ১০টা, টেন টু\n\nচেক প্রজাতন্ত্র-পর্তুগাল\n\nসরাসরি, রাত ১২-৪৫ মিনিট, টেন টু\n\nস্পেন-সুইজারল্যান্ড\n\nসরাসরি, রাত ১২-৪৫ মিনিট, সনি সিক্স\n\nসার্বিয়া-সুইডেন\n\nসরাসরি, রাত ১২-৪৫ মিনিট, সনি লিভ\n\nটেনিস\n\nলেভারকাপ\n\nসরাসরি, বিকেল ৫-৩০ মিনিট, টেন ওয়ান\n\n\n\n",
    "বিশ্ববাজারে ৮ মাসে সর্বনিম্ন তেলের দাম": "চলতি সপ্তাহে কেন্দ্রীয় ব্যাংকগুলো দশকের উচ্চ মুদ্রাস্ফীতির বিরুদ্ধে লড়াই করার জন্য সুদের হার বাড়ানোর পর ক্রমবর্ধমান মন্দার আশঙ্কায় শুক্রবার স্টক মার্কেটগুলোতে ধস নেমেছে। ডলারের বিপরীতে পাউন্ড বিপর্যস্ত হয়েছে এবং তেলের দাম কমেছে।\n\nশুক্রবার বার্তা সংস্থা রয়টার্সের এক প্রতিবেদনে বলা হয়েছে, আন্তর্জাতিক বাজারে অপরিশোধিত তেলের বেঞ্চমার্ক ব্রেন্টের দাম চার দশমিক আট শতাংশ বা ব্যারেলপ্রতি চার দশমিক ৩১ ডলার কমে ৮৬ দশমিক ১৫ ডলারে দাঁড়িয়েছে। এ নিয়ে গত এক সপ্তাহে প্রায় ছয় শতাংশ কমল ব্রেন্টের দাম।\n\nএদিন যুক্তরাষ্ট্রের তেলের বেঞ্চমার্ক ওয়েস্ট টেক্সাস ইন্টারমিডিয়েটের (ডব্লিউটিআই) দামও চার দশমিক আট শতাংশ বা ব্যারেলপ্রতি চার দশমিক ৭৫ ডলার কমে ৭৮ দশমিক ৭৪ ডলারে দাঁড়িয়েছে। এ নিয়ে এক সপ্তাহে ডব্লিউটিআইয়ের দাম কমেছে প্রায় সাত শতাংশ।\n\nএ নিয়ে টানা চতুর্থ সপ্তাহ উভয় বেঞ্চমার্কের দামই কমল। গত বছরের ডিসেম্বরের পর থেকে এ ধরনের ঘটনা এটিই প্রথম। এদিন ডব্লিউটিআইয়ের দাম গত ১০ জানুয়ারির থেকে সর্বনিম্ন এবং ব্রেন্টের দাম ১৪ জানুয়ারির পর থেকে সর্বনিম্ন পর্যায়ে পৌঁছেছে।\n\nশুক্রবার যুক্তরাষ্ট্রের গ্যাসোলিন (পেট্রল) এবং ডিজেলের ভবিষ্যৎ মূল্যও (ফিউচার প্রাইস) কমেছে পাঁচ শতাংশের বেশি।\n\nএদিকে বাজারে মূল্যবৃদ্ধির তেজ কমার কোনো সুস্পস্ট ইঙ্গিত পাওয়া যাচ্ছে না। মুদ্রা নীতিনির্ধারকরা এ নিয়ে বেপরোয়া হয়ে উঠেছেন। সতর্ক করেছেন যে, অর্থনীতিতে স্বল্প-মেয়াদী আঘাতগুলো দীর্ঘ মেয়াদী প্রভাবের চেয়ে কম বেদনাদায়ক।\n\nমন্দার সতর্কতার পর বুধবার ফেডারেল রিজার্ভ সতর্কতার পদক্ষেপ হিসেবে ধারাবাহিক তৃতীয় বৈঠকে সুদের হার দশমিক ৭৫ শতাংশ পয়েন্টে নির্ধারণ করে এবং চলমান প্রক্রিয়ার মধ্যে এই হার আরো বাড়তে পারে, যা ২০২৪ সালে কমে আসতে পারে।\n\n\n\nব্রিটেন, সুইডেন, নরওয়ে, সুইজারল্যান্ড, ফিলিপাইন ও ইন্দোনেশিয়াসহ অন্যান্য দেশে কেন্দ্রীয় ব্যাংকগুলো অনুরূপ পদক্ষেপ নিয়েছে। সব সূচকই স্টক মার্কেটের জন্য একটি নেতিবাচক বার্তা দিচ্ছে।\n\nওয়াল স্ট্রিট শুক্রবার লোকসান বাড়িয়েছে। ২০২০ সালের নভেম্বরের পর থেকে ডাও (স্টক মার্কেট) সর্বনিম্ন মূল্য সূচকে নেমে এসেছে, যখন ইউরোপীয় মার্কেটে মূলধন হ্রাস পেয়েছে। এশিয়ার শেয়ার বাজারে দর পতন হয়েছে।\n\nট্রেডিং প্লাটফর্ম ওএএনডিএ-এর বিশ্লেষক ক্রেগ এরলাম বলেছেন, ‘এশিয়ায় সপ্তাহের একটি নেতিবাচক সমাপ্তি ও ইউরোপে আরো বেশি নেতিবাচক প্রভাব মন্দার সম্ভাবনাকে দ্রুত অনুসরণ করেছে।’\n\nবাজেটে কর বৃদ্ধি জনসাধারণের মধ্যে আর্থিক উদ্বেগ ছড়িয়েছে। মন্দার আশঙ্কা তীব্র হচ্ছে, এতে ব্রিটিশ পাউন্ডের মান ৩৭ বছরের সর্বনিম্নে নেমে এক দশমিক ১০ ডলারে দাঁড়িয়েছে।\n\nসিএমসি মার্কেটস ইউকে-এর প্রধান বাজার বিশ্লেষক মাইকেল হিউসন বলেছেন, ‘ইকুইটি বাজারগুলোতে এই উদ্বেগের কারণে যুক্তরাজ্যে মুদ্রাস্ফীতি আরো বেশি চড়া হওয়ার দিকে ঠেলে দিতে পারে এবং এটিকে কমিয়ে আনা আরো কঠিন করে তুলতে পারে।’ইউরোজোনে, মন্দার আশঙ্কা আরো গভীর হয়েছে। তথ্য বলছে, সেপ্টেম্বরে এর অর্থনৈতিক কার্যক্রম আবার কমেছে।",
    "সীমান্তের ঘটনা কূটনীতিকদের জানালো সরকার": "ঢাকা: ঢাকায় নিযুক্ত কূটনীতিকদের কাছে মিয়ানমার সীমান্তের ঘটনা তুলে ধরেছে সরকার।\n\nমঙ্গলবার (২০ সেপ্টেম্বর) রাষ্ট্রীয় অতিথি ভবন পদ্মায় ঢাকার কূটনীতিকদের ব্রিফিং করা হয়।\n\nঢাকার বিভিন্ন দেশের রাষ্ট্রদূত, হাইকমিশনার ও চার্জ দ্যা অ্যাফেয়ার্সদের ব্রিফিং করেন পররাষ্ট্র মন্ত্রণালয়ের ভারপ্রাপ্ত সচিব রিয়ার অ্যডমিরাল (অব.) খুরশেদ আলম।\n\nএসময় উপস্থিত ছিলেন যুক্তরাষ্ট্র, জাপান, ইতালি, যুক্তরাজ্য, কানাডা, জার্মানি, সুইজারল্যান্ড, সুইডেন, ভারত, রাশিয়া প্রভৃতি দেশের কূটনীতিকরা।\n\nকূটনীতিকদের ব্রিফিং শেষে পররাষ্ট্র মন্ত্রণালয়ের ভারপ্রাপ্ত সচিব রিয়ার অ্যডমিরাল (অব.) খুরশেদ আলম সাংবাদিকদের মুখোমুখি হয়ে বলেন, আমরা সীমান্তের পরিস্থিতি কূটনীতিকদের জানিয়েছি।\n\nতিনি বলেন, মিয়ানমারের গোলা এসে আমাদের এখানে এসে পড়বে। আমাদের জানমালের ক্ষতি করবে। আমাদের লোকরা ধান ক্ষেতে যেতে পারবে না। গরু-বাছুর নিয়ে বাইরে যেতে পারবে না। এটা তো চলতে দেওয়া যায় না। সে কারণে আমরা কূটনীতিকদের জানিয়েছি- মিয়ানমার এ অঞ্চলে অস্থিতিশীলতা তৈরি করে যেন কোনো ধরণের ফায়দা লুটতে না পারে।\n\nতিনি বলেন, কূটনীতিকদের বলেছি- আমরা যথেষ্ট ধৈর্যের পরিচয় দিচ্ছি। সীমান্তের এখানে কাজে জড়িত হতে চাই না। জড়িত হলে মিয়ানমার আর একটা সুযোগ পাবে। সংঘাত তৈরি করে রোহিঙ্গা না নেওয়ার জন্য মিয়ানমারকে কোনো সুযোগ আমরা দিতে চাই না।\n\nএক প্রশ্নের উত্তরে খুরশেদ আলম বলেন, কূটনীতিকরা আমাদের অবস্থানে সন্তোষ প্রকাশ করেছেন। তারা বিষয়টি তাদের ক্যাপিটালে অবহিত করবেন বলেও জানিয়েছে তারা।\n\nসূত্র জানায়, ব্রিফিংয়ে সম্প্রতি মিয়ানমার সীমান্তে বাংলাদেশের ভূখণ্ডে ভারী কামানের গোলা এবং মর্টার শেল নিক্ষেপের ঘটনা তুলে ধরা হয়। একই সঙ্গে মিয়ানমারের রাষ্ট্রদূতকে এ ঘটনায় তলবের বিষয়টিও জানানো হয়।\n\nএর আগে সোমবার (১৯ সেপ্টেম্বর) দক্ষিণ -পূর্ব এশিয়ার দেশগুলোর আঞ্চলিক জোট আসিয়ানের কূটনীতিকদের ব্রিফিং করা হয়।\n\nউল্লেখ্য, সম্প্রতি মিয়ানমার সীমান্তের ওপার থেকে বাংলাদেশের ভূখণ্ডে একাধিকবার মর্টার শেল এসে পড়ছে। এ ঘটনায় একজন রোহিঙ্গা ইতোমধ্যে মারা গেছেন। আহত হয়েছেন অনেকেই।\n\nসীমান্তে মর্টারশেল ও স্থলমাইন বিস্ফোরণের ঘটনায় সীমান্ত এলাকায় বসবাসরত বাসিন্দাদের মধ্যে নতুন করে আবার আতঙ্ক বিরাজ করছে। সীমান্তের ওপারে মিয়ানমারের অভ্যন্তরে থেমে থেমে বিস্ফোরণের শব্দ আর মাঝে মধ্যে হেলিকপ্টার থেকে গুলি ছোড়ার ঘটনায় এপারের বাসিন্দাদের ভয় এখন নিত্যদিনের সঙ্গী হয়ে দাঁড়িয়েছে। উদ্বেগ আর উৎকণ্ঠায় ঘর থেকে বের হচ্ছে না অনেকেই। সীমান্তের বাসিন্দাদের সরিয়ে নেয়ারও উদ্যোগ নেওয়া হয়েছে।\n\nবাংলাদেশ সময়: ১২৫২ ঘণ্টা, সেপ্টেম্বর ২০ ২০২২\n\nটি আর/এনএইচআর",
    "নেশনস কাপ: ইতালির বিপক্ষে হেরে রেলিগেশনের লজ্জায় ইংলিশরা": "এবিএন/জনি/জসিম/জেডি\n\nউয়েফা নেশনস লীগে চার ম্যাচ খেলেও জয়হীন ছিল ইংল্যান্ড।লীগে রেলিগেশন (অবনমন) এড়াতে নিজেদের সর্বশেষ দুই ম্যাচে ইতালি ও জার্মানিকে হারাতে হত কেইনদের।তবে গতকাল ইতালির বিপক্ষে ১-০ গোলে হেরে জার্মানির ম্যাচের আগেই রেলিগেশনের লজ্জায় পড়ল ইংলিশরা। এই হারে নেশনস কাপে 'এ' লিগের থেকে 'বি' লিগে নেমে গেছে সাউথগেটের শিষ্যরা।ফলে ২০২৪ তাহলে অনুষ্ঠিত হতে যাওয়া নেশনস লীগে অংশ নিতে পারবেনা দলটি।টুর্নামেন্টের মূল আসরে শুধু এ লিগের চারটি গ্রুপ চ্যাম্পিয়ন দল খেলতে পারে।তবে ইংলিশ জন্য আছে আরো বড় দুঃসংবাদ।এই হারে ২০২৪ ইউরো বাছাইয়ে গ্রুপ পর্বে অপেক্ষাকৃত কঠিন দলের মুখোমুখি হতে হবে কেইনদের।ইউরোর গ্রুপগুলো নির্ধারণে নেশনস লীগের পারফরম্যান্স বিবেচনা করা হয়। নিজ গ্রুপের তলানীতে থাকা ইংল্যান্ড ইউরোর প্রাথমিক পর্বেই পেয়ে যেতে পারে স্পেন, সুইডেন, তুরস্ক ও উত্তর আয়ারল্যান্ডর মত প্রতিপক্ষ।ইতালির বিপক্ষে বাঁচা-মরার লড়াইয়ে নামা ইংল্যান্ড পুরো ম্যাচে গোলের একাধিক সুযোগ নষ্ট করেছে।প্রথমার্ধে অনেকটা মন্থর গতিতে চলা ম্যাচ বিরতির পর আক্রমণ-পাল্টা আক্রমণে প্রাণ ফিরে পায়।ম্যাচের ৬৮ মিনিটে ইংলিশদের হতাশায় ডুবিয়ে ইতালিকে লিড এনে দেন দলটির ফরোয়ার্ড গিয়াকোমো রাসপাদো।বক্সের ভেতর থেকে তার নেওয়া জোরালো শট ইনজুর্ড পিকফোর্ডের বদলে মাঠে নামা ইংলিশ গোলরক্ষক নিক পোপকে পরাস্ত করে।ম্যাচে ফিরতে মরিয়া ইংল্যান্ড বাকি সময়টাতে একের পর এক আক্রমণ করে যায়।ম্যাচের অন্তিম মুহূর্তে হেরি কেইনের নেওয়া শট দারুণভাবে ঠেকিয়ে দিয়ে ইতালির জয় নিশ্চিত করেন দলটির গোলরক্ষক গিয়ানলুইকি।",
    "চমক-অঘটনের ২০০২ বিশ্বকাপ": "ফিফা বিশ্বকাপকে বলা হয়ে থাকে “গ্রেটেস্ট শো অন আর্থ”। চার বছর পর এই এক আয়োজন উপলক্ষে পুরো এক মাসের জন্য যেন থমকে যায় সবকিছু। শুধু তাই না, এ আয়োজনে পুরো পৃথিবী মোহাচ্ছন্ন হয়ে পান করে ফুটবলের অমৃতসুধা। সারা বছর ক্লাব ফুটবলের ডামোডালে পুরো বিশ্ব ব্যস্ত থাকলেও বিশ্বকাপের আবেদন সবসময়ই আলাদা ও ভিন্ন ধাঁচের।\n\n২০০২ সালে দক্ষিণ কোরিয়া-জাপান বিশ্বকাপটি ছিল এশিয়া মহাদেশে অনুষ্ঠেয় প্রথম বিশ্বকাপ। যৌথ আয়োজনে অনুষ্ঠিত প্রথম বিশ্বকাপও ছিল সেটি। এ পর্যন্ত বিশ্বকাপ ফুটবলে যত অঘটন আর চমকের আবির্ভাব হয়েছে, তার সবচেয়ে বেশি পসরা সাজিয়েছিল এ বিশ্বকাপই। ফাইনালে হয়ত ব্রাজিল-জার্মানির মতো দুই ফুটবল পরাশক্তি খেলেছিল; কিন্তু এর আগে পুরো এক মাসে এই টুর্নামেন্টে যত চমক ঘটেছিল, তা নিয়ে পুরো বিশ্বই বেশ আলোড়িত হয়েছিল সেবার।\n\n২০১০ বিশ্বকাপে দক্ষিণ আফ্রিকার আগে এবং পরে এ পর্যন্ত কোনো স্বাগতিক দেশই বিশ্বকাপের প্রথম রাউন্ড থেকে বিদায় নেয়নি। হয়ত ২০০২ বিশ্বকাপেও তেমনটাই ঘটতে পারত। তৎকালীন প্রেক্ষাপটে দক্ষিণ কোরিয়া ও জাপানকে নিয়ে সেই আশঙ্কা একদম অমূলক ছিল না। কিন্তু বিস্ময়করভাবে দুই দলই নিজ নিজ গ্রুপে চ্যাম্পিয়ন হয়েই দ্বিতীয় রাউন্ডে পা রাখে।\n\n২০০২ বিশ্বকাপে প্রথম এবং একমাত্র এশিয়ান দল হিসেবে সেমিফাইনালে পা রাখে দক্ষিণ কোরিয়া/টুইটার\n\nজাপান দ্বিতীয় রাউন্ডেই বিদায় নিলেও দক্ষিণ কোরিয়ার স্বপ্নযাত্রা অত দ্রুত শেষ হয়নি। দ্বিতীয় রাউন্ডে ইতালি আর কোয়ার্টার ফাইনালে স্পেনকে হারিয়ে তাদের জয়রথ অব্যাহত থাকে। তবে সেমিফাইনালে জার্মানির কাছে হেরে বিদায় নেয় তারা এবং চতুর্থ স্থান নিয়ে নিজ দেশে আয়োজিত বিশ্বকাপকে স্মরণীয় করে রাখে দক্ষিণ কোরিয়া। যদিও সেবার তাদের অসাধারণ বিশ্বকাপ অভিযানে বিতর্কের ছোঁয়া কিছুটা কালিমা লেপন করেছিল।\n\nসেই বিশ্বকাপের সেরা চমক-জাগানিয়া দলটি ছিল সেনেগাল। প্রথমবারের মতো বিশ্বকাপে অংশ নেওয়া আফ্রিকান দলটি মাঠে নেমেই হারিয়ে দিয়েছিল ডিফেন্ডিং চ্যাম্পিয়ন ফ্রান্সকে। পরের দুই ম্যাচেই ডেনমার্কের সঙ্গে ১-১ ও উরুগুয়ের সঙ্গে ৩-৩ গোলের ড্রয়ে গ্রুপ রানারআপ হিসেবে দ্বিতীয় রাউন্ডে পা রাখে সেনেগাল।\n\n২০০০২ বিশ্বকাপের উদ্বোধনী ম্যাচে ফ্রান্সের বিপক্ষে গোলের পর সেনেগালের উদযাপন/সংগৃহীত\n\nশেষ ষোলোতে সেনেগালের প্রতিপক্ষ ছিল সুইডেন। নির্ধারিত সময়ে ১-১ গোলে অমিমাংসিত থাকলে সেই ম্যাচ গড়ায় অতিরিক্ত সময়ে। অতিরিক্ত সময়ের প্রথমার্ধের শেষদিকের গোল্ডেন গোলে সুইডিশদের হারিয়ে কোয়ার্টার ফাইনালে চলে যায় আফ্রিকান দেশটি। তবে যে গোল্ডেন গোলে সেনেগাল শেষ আটে পৌঁছেছিল, সেই গোল্ডেন গোলই ছিল ছিল তুরস্কের বিপক্ষে কোয়ার্টার ফাইনালে তাদের হন্তারক।\n\nসেনেগালকে যারা বিদায় করেছিল, সেই তুরস্কও ছিল সেই বিশ্বকাপের অন্যতম সেরা চমক। প্রথম ম্যাচে ব্রাজিলের কাছে ১-২ গোলের হার দিয়ে তাদের বিশ্বকাপ অভিযান শুরু হয়। পরের ম্যাচে কোস্টারিকার সঙ্গে ১-১ গোলে ড্র করে তুরস্ক। শেষ ম্যাচে চীনের বিরুদ্ধে ৩-০ গোলে জয় পায় তুর্কিরা। কোস্টারিকার সমান চার পয়েন্ট থাকলেও গোল ব্যবধানে এগিয়ে থাকায় দ্বিতীয় রাউন্ডের টিকিট পান হাকান সুকুররা।\n\nশেষ ষোলোতে সহআয়োজক জাপানকে ১-০ গোলে হারিয়ে কোয়ার্টার ফাইনালে চলে যায় তুরস্ক। শেষ আটে অতিরিক্ত সময়ের গোল্ডেন গোলে সেনেগালকে টপকে শেষ চারে পৌছায় তুর্কিরা। তবে সেমিফাইনালে ব্রাজিল বাধা আর টপকাতে পারেনি তারা, হেরে যায় ০-১ গোলে। তবে তৃতীয় স্থান নির্ধারণী ম্যাচে দক্ষিণ কোরিয়াকে ৩-২ গোলে হারিয়ে তৃতীয় স্থান নিয়ে বিশ্বকাপ অভিযান শেষ করে তুরস্ক।\n\n২০০২ বিশ্বকাপে তৃতীয় হওয়া তুরস্ক/টুইটার\n\nতুরস্কের অধিনায়ক হাকান সুকুর কোরিয়ানদের বিপক্ষে ম্যাচের মাত্র দশম সেকেন্ডে গোল করে বিশ্বকাপ ইতিহাসের দ্রুততম গোলটি করেন, যে রেকর্ডটি টিকে আছে আজও। তাছাড়া, তুরস্ক ছিল সেই বিশ্বকাপের একমাত্র দল যারা একই বিশ্বকাপে দুই আয়োজক দেশকে হারিয়েছিল।\n\nএছাড়া, যুক্তরাষ্ট্রের কথাও আলাদাভাবে উল্লেখযোগ্য। প্রথম ম্যাচে সোনালী প্রজন্মের পর্তুগালকে ৩-২ গোলে হারিয়ে শুরু, এরপর দক্ষিণ কোরিয়ার ১-১ গোলে ড্র করে তারা। শেষ ম্যাচে পোল্যান্ডের কাছে ১-৩ গোলে হারলেও দ্বিতীয় রাউন্ডে পা রাখে মার্কিননরা। শেষ ষোলোতো মেক্সিকোকে ২-০ গোলে হারিয়ে কোয়ার্টার ফাইনালেও চলে যায় যুক্তরাষ্ট্র। তবে শেষ আটে জার্মানির কাছে ০-১ গোলের পরাজয়ে সেই বিশ্বকাপে মার্কিনদের দৌড় শেষ হয়।\n\n২০০২ বিশ্বকাপের কোয়ার্টার ফাইনালে পা রাখার পর যুক্তরাষ্ট্রের উল্লাস/সংগৃহীত\n\nসেনেগাল আর যুক্তরাষ্ট্রের কোয়ার্টার ফাইনাল, তুরস্কের ৩য় স্থান আর দক্ষিণ কোরিয়ার ৪র্থ স্থানই এখন পর্যন্ত বিশ্বকাপে দেশ চারটির সেরা সাফল্য।\n\n২০০২ বিশ্বকাপের চমক দেখানো কতগুলো দল নিয়ে আলোচনা তো হলো। এবার ফেবারিটদের হতাশাগাথার গল্প শোনা যাক।\n\n২০০২ বিশ্বকাপের আগে হট ফেবারিট হিসেবে সবচেয়ে বেশি নাম উঠেছিল দুটি দেশের, একটি তখনকার ডিফেন্ডিং চ্যাম্পিয়ন ফ্রান্স ও অন্যটি আর্জেন্টিনা। এমনকি এও বলাবলি হচ্ছিল যে এই বিশ্বকাপের ফাইনালে শিরোপা নির্ধারণ হবে ফ্রান্স ও আর্জেন্টিনার মধ্যেই। ১৯৯৮ বিশ্বকাপের পর ২০০০ সালে ইউরো চ্যাম্পিনশিপ এবং ২০০১ সালে কনফেডারেশন্স কাপ জিতে ফ্রান্স তখন আকাশে উড়ছে। অন্যদিকে, লাতিন আমেরিকান অঞ্চলের বিশ্বকাপ বাছাইপর্বে সবার ওপরে থেকে ফিফা বিশ্বকাপে নাম লিখিয়েছিল আর্জেন্টিনা।\n\nতবে আশ্চর্যের বিষয় এই যে ফ্রান্স এবং আর্জেন্টিনা দুদলই গ্রুপপর্ব থেকে বিদায় নেয়। বিশ্বকাপের উদ্বোধনী ম্যাচেই নবাগত সেনেগালের কাছে ০-১ গোলে পরাজিত হয় ফ্রান্স, যা সেই বিশ্বকাপের সেরা অঘটন হিসেবে বিবেচিত হয়েছিল। ডিফেন্ডিং চ্যাম্পিয়ন ও হট ফেবারিট হলেও সেই বিশ্বকাপে জয় পাওয়া তো দূরের কথা, কোনো গোলই করতে পারেনি ফরাসিরা। সেনেগালের কাছে ০-১ গোলের হার, উরুগুয়ের সঙ্গে গোলশূন্য ড্র আর ডেনমার্কের কাছে ০-২ গোলের পরাজয় নিয়ে হতাশাজনকভাবে বিশ্বকাপ থেকে বিদায় নেয় ফরাসিরা।\n\nহট ফেবারিট হিসেবে এলেও ২০০২ বিশ্বকাপে কোনো গোল করতে পারেনি ফ্রান্স/সংগৃহীত\n\nঅন্যদিকে, আর্জেন্টিনা সেবার “গ্রুপ অব ডেথ” নামের মৃত্যুকূপে পড়লেও আর্জেন্টিনাকে শিরোপা-প্রত্যাশী দল বলে ধরা হচ্ছিল। নাইজেরিয়ার বিপক্ষে প্রথম ম্যাচে ১-০ গোলে জিতলেও ইংল্যান্ডের কাছে ০-১ গোলের হার ও সুইডেনের বিপক্ষে ১-১ গোলের ড্রয়ে বিশ্বকাপ শেষ হয়ে যায় আলবিসেলেস্তেদের।\n\n২০০২ বিশ্বকাপে হতাশাজনকভাবে বিদায় নেওয়ার পর আর্জেন্টিনার হতাশা/সংগৃহীত\n\n২০০২ বিশ্বকাপে অঘটনের শিকার হওয়া রুই-কাতলাদের মধ্যে আরেকটি দলের কথা আলাদাভাবে বলতে হয়- পর্তুগাল। ফিগো-পলেতো-ডেকো-মানিশ-পিন্টো-কস্তাদের সোনালী প্রজন্মের সেই দলটাকে সেই বিশ্বকাপের অন্যতম সম্ভাবনাময় দল হিসেবে বলা হচ্ছিল। তবে যুক্তরাষ্ট্রের বিপক্ষে প্রথম ম্যাচেই ২-৩ গোলে হেরে যায় তারা। পরের ম্যাচে পোল্যান্ডের বিপক্ষে ৪-০ গোলে জিতলেও শেষ ম্যাচে দক্ষিণ কোরিয়ার কাছে ০-১ গোলে হেরে গ্রুপপর্ব থেকে বিদায় নিতে হয় পর্তুগিজদের।\n\nদক্ষিণ কোরিয়ার পার্ক জি সুং এর এই শটেই শেষ হয়ে ২০০২ বিশ্বকাপে পর্তুগালের যাত্রা/সংগৃহীত\n\nবিশ্বকাপ ফুটবলের বিভিন্ন আসরে অঘটন আর চমকের সংখ্যা নেহাত কম না। তবে একই আসরে এত পরাশক্তিদের মাথা নত করার আর পুঁচকে দেশগুলোর সাফল্যকে বরমাল্য করার সাক্ষী কখনোই হয়নি ফুটবলপ্রেমীরা। তাই তো আজও চমক-অঘটনের রূপকথা হিসেবে ২০০২ বিশ্বকাপ হয়ে আছে অনন্য।",
    "প্রেমে ছিল বড় ভুল!": "পুকুরে শাপলা ফুল ফুটতে দেখেছি,\n\nবাগানে গোলাপ ফুলের গন্ধ শুঁকেছি,\n\nবিলের কাশফুল দুলতে দেখেছি,\n\nরমণীর কেশে গেন্দা ফুল বেঁধেছি।\n\nবন্ধুর হাতে জবা ফুল তুলতে দেখেছি,\n\nকুড়িয়েছি বকুল ফুল, করেছি কি ভুল?\n\nতাতো জানি না,\n\nমালা গেঁথে দিতে হবে ধরেছে বায়না।\n\nসাগরের নেই তো কুল,\n\nঅন্ধকারে আলোর ভুল।\n\nজীবনের বড় ভুল, প্রেম করে করছি ভুল,\n\nফুলে ছিল না ভুল, তাহলে কোথায় ভুল?\n\nজানা গেল না!\n\nমালা গেঁথে দিতে হবে ধরেছে বায়না।\n\nনাম ছিল তার বকুল ফুল,\n\nআমার নাম শিউলি ফুল।\n\nফুটেছে পদ্ম ফুল,\n\nতাতে নেই কোনো ভুল,\n\nতাহলে কোথায় ভুল?\n\nবোঝা হলো না,\n\nমালা গেঁথে দিতে হবে ধরেছে বায়না।\n\nফুল তুলে করছি ভুল,\n\nপ্রেমে ছিল বড় ভুল,\n\nএ কথা শুরু থেকে জানা ছিল না।\n\nভালোবাসি তারে আমি বলা হলো না,\n\nগাঁথা মালা ঝরে গেলো দেওয়া গেল না।\n\nলেখক : রহমান মৃধা, সাবেক পরিচালক (প্রোডাকশন অ্যান্ড সাপ্লাই চেইন ম্যানেজমেন্ট), ফাইজার, সুইডেন।\n\n[email protected]",
    "স্বল্পোন্নত দেশে পরিণত হচ্ছে যুক্তরাষ্ট্র": "অগ্রগতির সূচকে মার্কিন যুক্তরাষ্ট্র তার সমকক্ষ উন্নত-জাতিদের থেকে পিছিয়ে পড়ছে। জাতিসংঘের টেকসই উন্নয়ন অফিসের সাম্প্রতিক প্রতিবেদন অনুসারে, যুক্তরাষ্ট্র গত বছর জাতিসংঘের ১৯৩টি সদস্য রাষ্ট্রের মধ্যে ৩২ তম স্থানে ছিল তা এক বছরে ১১ ধাপ নিচে নেমে ৪৩ তম স্থানে রয়েছে। যুক্তরাষ্ট্র বর্তমান তালিকায় ইউক্রেন এবং কিউবাকেও পিছনে ফেলেছে, বুলগেরিয়ার ঠিক সমমানে রয়েছে।\n\nরোববার এক প্রতিবেদনে এই তথ্য জানিয়েছে রুশ বার্তা সংস্থা আরটি।\n\nসূচকগুলি জাতিসংঘের টেকসই উন্নয়ন লক্ষ্য পূরণে একটি দেশের অগ্রগতির উপর ভিত্তি করে তৈরি করা হয়েছে। জাতিসংঘের টেকসই উন্নয়ন লক্ষ্য পূরণে ১৭টি ধারা রয়েছে যা সামাজিক অগ্রগতির প্রতীক। এগুলির মধ্যে ‘নিরাপদ খাবার পানি এবং স্যানিটেশন’ এবং ‘শূন্য ক্ষুধা’ এর মতো কম সংজ্ঞায়িত লক্ষ্যগুলির পাশাপাশি ‘গুণমান শিক্ষা’ এবং ‘দায়িত্বপূর্ণ ব্যবহার এবং উৎপাদন’ এর মতো সুনির্দিষ্ট অর্জনগুলি অন্তর্ভুক্ত রয়েছে। তবে জাতিসংঘের ওয়েবসাইটে এগুলিকে সংস্থার ২০৩০ সালের এজেন্ডা বাস্তবায়নের জন্য গুরুত্বপূর্ণ হিসাবে বর্ণনা করা হয়েছে। যা করতে সব সদস্য দেশ সম্মত হয়েছে।\n\nস্ক্যান্ডিনেভিয়ান দেশগুলি ২০২২-এর জন্য জাতিসংঘের র‌্যাঙ্কিংয়ে এগিয়ে রয়েছে, ফিনল্যান্ড এক নম্বরে এবং ডেনমার্ক, সুইডেন এবং নরওয়ে শীর্ষ চারে রয়েছে৷ তালিকায় প্রথম নন-ইউরোপীয় দেশ হল জাপান, যা তালিকায় শীর্ষ ২০-এর মধ্যে ১৯তম স্থান করে নিয়েছে।\n\nশুক্রবার দ্য কনভারসেশনের প্রতিবেদনে ঐতিহাসিক ক্যাথলিন ফ্রাইডল, মার্কিন পতনের জন্য স্পষ্টভাবে ‘বর্ণবাদ’ এবং ‘আমেরিকান ব্যতিক্রমবাদ’ কে দোষারোপ করেছেন। তিনি যুক্তি দিয়েছিলেন যে অনেক আমেরিকানকে তাদের প্রাপ্য স্বাস্থ্যসেবা, শিক্ষা, অর্থনৈতিক নিরাপত্তা এবং পরিবেশ থেকে প্রতারিত করেছে, যা গণতন্ত্রের জন্য হুমকি।\n\nঅবশ্যই, ক্রমবর্ধমান অর্থনৈতিক সমতা এবং দুই বছরের টেকসই আয়ুষ্কাল হ্রাস মার্কিন যুক্তরাষ্ট্রকে ‘সুস্বাস্থ্য এবং মঙ্গল’, ‘কোন দারিদ্র্য নেই’ এবং বৈষম্য হ্রাস করাসহ বেশ কয়েকটি লক্ষ্যের দিকে নিয়ে যাবে। তবে জাতিসংঘ এই তিনটির মধ্যে দুটিতে তার কর্মক্ষমতাকে উন্নত হিসাবে স্থান দিয়েছে, শুধুমাত্র অসমতা ক্ষেত্রে নেতিবাচক দেখাচ্ছে এবং এর পরিবর্তে ‘দায়িত্বপূর্ণ ব্যবহার এবং উৎপাদন’ এ অনুমিত পতনের উপর দৃষ্টি নিবদ্ধ করেছে ।\n\nএদিকে পতনশীল জাতি হিসাবে যুক্তরাষ্ট্রকে উপাধি দেয়ার ক্ষেত্রে জাতিসংঘই একমাত্র সংস্থা না। দ্য ইকোনমিস্ট বিশ্বব্যাপী ‘গণতন্ত্রের রাষ্ট্র’ এর মূল্যায়নে এই বছরের শুরুতে যুক্তরাষ্ট্রকে একটি ‘ত্রুটিপূর্ণ গণতন্ত্র’ হিসাবে শ্রেণীবদ্ধ করেছে। সংবাদপত্রটি দেশগুলির নির্বাচনী প্রক্রিয়া এবং বহুত্ববাদ, সরকারের কার্যকারিতা, রাজনৈতিক অংশগ্রহণ, গণতান্ত্রিক রাজনৈতিক সংস্কৃতি এবং নাগরিক স্বাধীনতাকে বিবেচনা করে।\n\nবাংলাদেশ জার্নাল/এমআর",
    "বিআরবি হাসপাতালের উদ্যোগে বিশ্ব আলঝেইমারস দিবস উদযাপন": "বিআরবি হাসপাতালের উদ্যোগে বিশ্ব আলঝেইমারস দিবস উদযাপন করা হয়েছে। অনুষ্ঠানে সভাপতিত্ব করেন বিআরবি গ্রুপের পরিচালক মফিজুর রহমান।\n\nরাজধানীর পান্থপথে বিআরবি হাসপাতালে এ অনুষ্ঠানের আয়োজন করা হয়। এতে প্রধান অতিথি ছিলেন বাংলাদেশের প্রখ্যাত ক্যান্সার বিশেষজ্ঞ ডা. মোফাজ্জল হোসেন। ভাচুর্য়ালি আরো উপস্থিত ছিলেন সুইডেন হতে ডা. রাইসুল ইসলাম খান ও আয়ারল্যান্ড হতে অধ্যাপক ইরিসিমা লরীসহ হাসপাতালের মেডিকেল অফিসার, নার্স, অন্যান্য বিভাগের বিভাগীয় প্রধান ও উর্ধ্বতন কর্মকর্তারা। পরে বক্তারা ডিমেনশিয়ার কারণ, প্রতিরোধ ও প্রতিকার নিয়ে আলোচনা করেন।",
    "সৌদি যুবরাজকে ফোন করে ধন্যবাদ জানালেন পুতিন": "",
    "যুক্তরাষ্ট্রে আজ থেকে ৭০ হলে ‘পরাণ’": "‘পরাণ’ ছবির একটি দৃশ্যে শরীফুল রাজ\n\nকোরাবানির ঈদে মুক্তি পেয়েছিল রায়হান রাফির ‘পরাণ’। বিদ্যা সিনহা মিম, শরীফুল রাজ ও ইয়াশ রোহান অভিনীত ছবিটি দারুণ জনপ্রিয়তা পায় প্রেক্ষাগৃহে। এরপর ১২ আগস্ট অস্ট্রেলিয়ায় ছবিটি মুক্তি পায়। সেখানেও সাফল্য পায় ছবিটি।\n\nবিজ্ঞাপন\n\nপরবর্তী সময়ে ডেনমার্ক, সুইডেন ও ফিনল্যান্ডেও ছবিটি মুক্তি পেয়েছিল। আজ থেকে যুক্তরাষ্ট্রের ২৫টি রাজ্যের ৭০টি প্রেক্ষাগৃহে ছবিটি মুক্তি পাচ্ছে। খবরটি নিশ্চিত করেছেন প্রযোজনা প্রতিষ্ঠান লাইভ টেকনোলজির পরিচালক ইয়াসির আরাফাত। তিনি বলেন, “এখন বিশ্ববাজারে বাংলা ছবির বাজার বেড়েছে। ‘পরাণ’ দেশের বাইরে যেখানে যেখানে মুক্তি পেয়েছে, সব জায়গায়ই সফলতা পেয়েছে। যুক্তরাষ্ট্রেও এর ব্যতিক্রম হবে না। লাইভ টেকনোলজি সব সময় ভালো কনটেন্ট নির্মাণে বিশ্বাসী। আমরা আমাদের দর্শকদের কখনো ঠকানোর কথা চিন্তাও করি না। দর্শকরাও আমাদের কনটেন্ট দেখে খুশি হন। আগামীতেও ‘পরাণ’ এর মতো ভালো ভালো ছবি নির্মাণ করে বাংলা ছবির দর্শকদের পাশে থাকতে চাই আমরা। ”",
    "আন্তর্জাতিক শেয়ারবাজারে ধস": "",
    "মানুষ হয়ে জন্মেছি, অমানুষ হয়ে যেন না মরি": "September 5, 2022 | 1:21 pm\n\nরহমান মৃধা\n\nছোট পোশাক পরে বিপরীত লিঙ্গকে ‘Seduce’ বা প্রলুব্ধ করা বন্ধ কর, বলা হচ্ছে। এই প্রতিবাদে রীতিমত একদল রাস্তায়ও নেমেছে। চলছে পক্ষে এবং বিপক্ষে প্রতিবাদের লড়াই।\n\nবিজ্ঞাপন\n\nবিশ্বের মুসলিম দেশগুলোর দিকে লক্ষ্য করলে স্পষ্টভাবে দেখা যায় যে সৌদি আরবের নারী-পুরুষ এ ব্যপারে শালীনতা বজায় রেখেছে তবে বাংলাদেশের মত অনেক মুসলিম দেশ রয়েছে সেখানে নারীদের শরীর ঢাকতে হবে এটাই এ যাবত হয়ে আসছে। এই প্রথম বাংলাদেশের কিছু সংখ্যক লোক এটা নিয়ে আন্দোলন শুরু করেছে। দেখা যাক বিষয়টির শেষ কোথায় এবং কীভাবে গিয়ে থামে!\n\nআমি আন্দোলনের ব্যপারটা নিয়ে মতামত দেবার আগে কিছু তথ্য তুলে ধরি তার আগে—\n\nবিজ্ঞাপন\n\nআজ থেকে প্রায় চল্লিশ বছর আগের অনুভূতি, সবে তখন সুইডেনে এসেছি। হঠাৎ দেখি প্রচণ্ড শীতে গাছগুলোর পাতা ঝরে পড়ে গেল, দেখে মনে হলো সবকিছু মরে গেছে। কিছুদিন পরে সেই গাছগুলো তুষারে ঢাকা পড়ে এক অপূর্ব নতুন রূপ ধারণ করল। মানুষের মুখ ছাড়া কিছুই দেখার উপায় নেই। বরফ গলে গেল, আস্তে আস্তে শীতের দাপট কমতে শুরু করল। সূর্যের কিরণ দিন দিন তীব্র থেকে তীব্রতর হতে লাগল, আবার গাছগুলো তার নতুন জীবন ফিরে পেল। নর-নারী তার দেহের কাপড় হাল্কা পাতলাভাবে পরতে পরতে, কোনো এক সময় সূর্যের আলোকে নিজেদের, উজাড় করে দিল। দেখে মনে হলো অপূর্ব এক নিদর্শন; যার মধ্যে রয়েছে জ্বলন্ত জীবন! অন্যরকম অনুভূতি এসেছিল হৃদয়ে, না দেখলে সারাজীবন হয়ত শুধু কল্পনাই করতাম। সৌন্দর্যের এত রূপ স্রষ্টার সৃষ্টিতে, জানতাম না জীবনে না দেখলে নিজ দৃষ্টিতে। সে বহু বছর আগের কথা হলেও আজও মনে পড়ে সে সময়ের স্মৃতিগুলো।\n\nপশুপাখি তথা ছাগল, গরু, হাঁস, মুরগীর ক্ষেত্রে একটি জিনিস বেশ পরিষ্কার সেটা হলো জন্ম থেকেই কিন্তু তাদের যৌনাঙ্গের উপর একটি পর্দা থাকে। গরু ছাগলের লেজ এবং হাঁস, মুরগীর শরীরভরা লোম, তার অর্থ এই নয় যে পশুপাখির সংসর্গ হয় না। মানুষ জাতিও আসে উলঙ্গ হয়ে। বয়সের সঙ্গে মানবদেহে নানা ধরনের পরিবর্তন দেখা দেয়। এই পরিবর্তনই মূলত একজন প্রাপ্তবয়স্ক নারী-পুরুষকে একে অন্যের প্রতি আকৃষ্ট করে। যেমনটা ঘটে অন্যান্য জীবজন্তুর ক্ষেত্রেও। এটা একটি বেশ সহজ সরল বিষয়। আবহাওয়ার পরিবর্তনের কারণে, শীত নিবারণের কারণে মানুষ শরীরকে নানাভাবে ঢাকতে শুরু করে পরে কাপড়ের ব্যবহার শুরু হয়। এখন সেই কাপড়ের কারনে শুরু হয়েছে নতুন সমস্যা আর সেটা হলো কে কীভাবে কতটুকু কাপড় পরছে বা পরছে না!\n\nবিজ্ঞাপন\n\nএবার আসা যাক কিছু ব্যক্তিগত রিফ্লেকশন বা ঘটে যাওয়া ঘটনার উপর আলোচনা—\n\nআজ থেকে পঁচিশ বছর আগে আমি আমার স্ত্রী মারিয়াকে নিয়ে বাংলাদেশ যাই। আমার স্ত্রীর বাবা স্পেনিশ এবং মা সুইডিশ। মারিয়া মাল্টি কালচার এবং বিভিন্ন ধর্ম সম্পর্কে বেশ সচেতন এবং মত-দ্বিমতের উপর যথেষ্ট সম্মান রেখে সে কথাবার্তা এবং চলাফেরা করে থাকে। বাংলাদেশে তার স্বল্প কয়েকদিনের ভ্রমনে শাড়ি বা স্যালোয়ার কামিজ পরা এবং জনসম্মুখে শালীনতা বজায় রেখে চলাফেরা করাটাকে বাংলাদেশের কালচারের একটি অংশ হিসেবেই সে মেনে নিয়েছে। তবে যে ঘটনাটি বর্তমান আন্দোলনের কারণ হয়ে দাড়িয়েছে ঠিক একই প্রশ্ন করেছিল সে আমাকে আজ থেকে পঁচিশ বছর আগে।\n\nবিজ্ঞাপন\n\nমারিয়ার রিফ্লেকশন ছিল, ‘এ কেমন অবিচার নারীর প্রতি? যে দেশে নারী প্রধানমন্ত্রী, নারীদের শরীর ঢাকা অথচ পুরুষরা দিব্বি খালি গায়ে রাস্তা, ঘাটে, মাঠে, বাড়িতে ঘুরে বেড়াচ্ছে? নারীদের কি পুরুষের শরীর দেখলে Seduce বা প্রলুব্ধের ভাব জাগে না? আমাদের দেশে (সুইডেনে) আমরা নারী-পুরুষ সবাই হাল্কা পাতলা কাপড় পরি, কিন্তু তোমাদের দেশে তো পুরোপুরি ডিস্ক্রিমিনেশন? এ এক আজব দেশ, শুধু নারীদের প্রতি অবিচার, দেশ চলে কীভাবে? আইন বা ন্যায় বিচারের শাসন আছে কী এখানে? শুধু নারীর উপর অত্যাচার? এটা অন্যায় ইত্যাদি, ইত্যাদি।\n\nসুইডেনে সৌদি আরবের মত নারী-পুরুষ একই ফিলোসফিতে বিশ্বাসী পার্থক্য শুধু সৌদিতে উভয়ের শরীর কাপড়ে ঢাকা আর সুইডেনে বিশেষ করে গরমে কাপড় অনেক সময় নেই বল্লেই চলে।\n\nবিজ্ঞাপন\n\nআমি মনে করি নারীর দেহ দেখলে আমি যেমন আকৃষ্ট হই নারীর প্রতি তেমনি নারীরাও কিন্তু ঠিক একইভাবে পুরুষের উলঙ্গ শরীর দেখলে আকৃষ্ট হয়ে থাকে। আমার এই মনে করাটার সাথে যদি কারও দ্বিমত থাকে তবে বলব, তার যৌন বিষয়াদি সম্পর্কে কোন ধারনা নেই অথবা তার শরীরে সেটা কাজ করে না, যাকে বলা হয় নিউটার জেন্ডার। এর চেয়ে বেশি নাইবা লিখি।\n\nভালোবাসা যার মাঝে জীবনে আসেনি, সে কখনও ভালেবাসতে শেখেনি। ভালোবাসার মধ্যে শুধু রয়েছে ভালোবাসা। নর-নারীকে নিয়ে ভাবতে ক্ষতি নেই, তবে ভালোবাসতে ভুলে গেলে চলবে না, কষ্ট দেওয়া যাবে না এবং পরস্পরকে সম্মান করতে হবে। মানুষ হয়ে জন্মেছি, অমানুষ হয়ে যেন না মরি।\n\nলেখক: সাবেক পরিচালক, ফাইজার, সুইডেন\n\nপ্রিয় পাঠক, লিখতে পারেন আপনিও! লেখা পাঠান এই ঠিকানায় -\n\nsarabangla.muktomot@gmail.com\n\nমুক্তমত বিভাগে প্রকাশিত মতামত ও লেখার দায় লেখকের একান্তই নিজস্ব, এর সাথে সারাবাংলার সম্পাদকীয় নীতিমালা সম্পর্কিত নয়। সারাবাংলা ডটনেট সকল মতাদর্শের প্রতি শ্রদ্ধাশীল। তবে মুক্তমতে প্রকাশিত লেখার দায় সারাবাংলার নয়।\n\nসারাবাংলা/এসবিডিই/এএসজি",
    "পুতিন যেন টাইটানিক জাহাজের ক্যাপটেন": "সপ্তম মাস অতিক্রম করতে চলেছে ইউক্রেন যুদ্ধ। দিন যতই গড়াচ্ছে, রাশিয়ান বাহিনীর জন্য লড়াই চালিয়ে যাওয়া ততই কঠিন থেকে কঠিনতর হয়ে উঠছে। ভুল প্রমাণিত হচ্ছে রাশিয়ার প্রেসিডেন্ট ভ্লাদিমির পুতিনের হিসাব-নিকাশ। তিনি যেসব কৌশল আঁটছেন, ভেস্তে যাচ্ছে সবই। চলমান যুদ্ধের পটভূমিকায় দাঁড়িয়ে পুতিনকে তুলনা করা যায় টাইটানিক জাহাজের ক্যাপটেনের সঙ্গে। দুর্যোগের আঁচ পেয়েও টাইটানিক যেমন এগিয়ে যাচ্ছিল সামনের দিকে, ঠিক তেমনভাবেই বিপদ জেনেও সামনে ছুটে চলেছেন পুতিন। টাইটানিকের নাবিকের যেমন জাহাজের ‘অপরাজেয়তা’ সম্পর্কে গণনায় ভুল ছিল, ঠিক একই রকমভাবে ভুল প্রমাণিত হচ্ছে পুতিনের প্রতিটি অনুমান। সামনে যে অন্ধকারাচ্ছন্ন বিপদের হাতছানি, তাতে কোনো পরোয়া নেই পুতিনের। বরং দিগ্ভ্রান্তভাবে এগিয়ে চলেছেন তিনি।\n\nনিজের সক্ষমতার প্রতি অন্ধবিশ্বাসের কারণে টাইটানিক যেভাবে গভীর সমুদ্রে ডুবে যায়, একই পরিণতি লক্ষ করা যাচ্ছে পুতিনের বেলায়। ইউক্রেনের মাটিতে বোমা নিক্ষেপ করে পালটা আক্রমণে যেভাবে কুপোকাত হচ্ছে রাশিয়ান সৈন্যরা, তাতে করে বলা যায়, নিজের প্রকৃত ক্ষমতাকে ঠিকঠাক পরিমাপ করতে ব্যর্থ হয়েছেন পুতিন। ভুল মাথার পুতিন টাইটানিকের নাবিকের মতোই দিশেহারা হয়ে পড়েছেন, জাহাজে ধাক্কা দেওয়া বরফখণ্ড হাতড়াচ্ছেন। পুতিনের কোনো কৌশলই কাজে দিচ্ছে না। বাস্তবিক অর্থে এই বিপর্যয় এড়ানোর কোনো কৌশল জানা নেই পুতিনের।\n\nইউক্রেন যুদ্ধ যেভাবে এগিয়ে চলেছে, তাতে কেউ আন্দাজ করতে পারছেন না যে, এই সংঘাতের শেষ কোথায়। উপরন্তু পুতিনের একের পর এক ভুল পদক্ষেপ যুদ্ধকে কোথায় নিয়ে দাঁড় করায়, তা-ও আড়ালেই থেকে যাচ্ছে। সম্প্রতি পুতিন যে বক্তৃতা দিয়েছেন, বিশেষ করে সৈন্য বাড়ানোর ঘোষণা, আঞ্চলিক সংযুক্তিকরণের প্রস্তুতি হিসেবে গণভোট ও পারমাণবিক যুদ্ধের হুমকি, তা চিন্তার রেখা এঁকে দিচ্ছে ইউক্রেনসহ বিশ্বের প্রতিটি দেশের শান্তিপ্রিয় মানুষের কপালে। পুতিনের গৃহীত নতুন নতুন কৌশল নিয়ে মহাচিন্তায় রয়েছে বিশ্ব। একগুঁয়ে-খেপাটে পুতিন যুদ্ধে জিততে আর কী কী কৌশল-পদক্ষেপ গ্রহণ করবেন, তা রহস্য বাড়াচ্ছে সবার মধ্যে।\n\nএই সত্য মানতে হবে, বিশ্ব সম্প্রদায় যেহেতু পুতিনকে অস্ত্র ফেলে শান্তির পথে আহ্বান জানিয়ে আসছে, কাজেই শান্তির পথে হাঁটাই বুদ্ধিমানের কাজ হবে তার জন্য। এরকমটি ঘটলে বাস্তবিকভাবেই বেকায়দায় পড়বে কিয়েভ। আলোচনার টেবিলে বসলে সংঘাত বন্ধ হবে। বিভক্ত হয়ে পড়বে মস্কোর শত্রুরা। পুতিনের বাইরে যেতে পারবেন না অনেকেই। কিন্তু দুঃখজনক হলো, এরকম কিছুই করেননি পুতিন। প্রতিহিংসাপরায়ণতার পথেই যাত্রা অব্যাহত রেখেছেন তিনি। এর মাধ্যমে যে তিনি ভুল করে চলেছেন তা আর বলার অপেক্ষা রাখে না। এরই পরিপ্রেক্ষিতে বলতে হয়, অনাগত ভবিষ্যৎ ঠিক কী হতে চলেছে, সে সম্পর্কে এখনো আন্দাজ করতে পারছেন না পুতিন। পারমাণবিক হুংকার ছুড়ে যে ভুল পুতিন করেছেন, তার বাস্তব অভিঘাত যে কতটা প্রকট হতে পারে, তা পুতিনের কল্পনারও বাইরে। পুতিন বুঝতেই পারছেন না পারমাণবিক পথে পা বাড়ালে সামনের দিনে কী ঘটবে তার ভাগ্যে! ঠিক টাইটানিক জাহাজ ধ্বংসের ঘটনার মতো কিছু ঘটলে অবাক হওয়ার কিছুই থাকবে না।\n\nবেশ কিছু মর্মান্তিক ঘটনার পরও বিগত কয়েক দশক ধরে পুতিন রাশিয়াকে সেই সব সূত্রের সাহায্যেই পরিচালনা করেছেন, যা তার কেজিবি (রাশিয়ার গোয়েন্দা বাহিনী) থেকে শেখা :‘আপনার নিজের প্রয়োজনে মানুষকে সহযোগিতা করুন; ঘুষ দিন, কথা না শুনলে ভয় দেখান; যেভাবেই হোক চুপ থাকতে বাধ্য করুন; কথা না শুনলে তাদের নির্মূল করুন।’ বাস্তবিক অর্থেই এই সূত্র অনুসরণ করার ফলে পুতিনের সিংহাসনের পেছনে লাশের দীর্ঘ সারি জমা হয়েছে।\n\nইউক্রেন নিয়ে পুতিনের যে গণনা, তা উল্লেখযোগ্য পরিমাণে ভুল। পুতিনের অপরিণামদর্শিতা হতবাক করছে রুশদের। ইউক্রেন যুদ্ধে পুতিন বাহিনীর কৌশলগত ব্যর্থতাগুলো সত্যিকারভাবেই একেকটি মহাকাব্য। গত ফেব্রুয়ারি মাসে ইউক্রেনে সামরিক আগ্রাসন চালিয়ে যে ভুল পুতিন করেছেন, সম্ভবত তার হিসাব মেলাতে পারছেন না তিনি নিজেও। ইউক্রেনের মতো একটি ভঙ্গুর গণতন্ত্র, যা রাজনৈতিক দ্বন্দ্ব ও স্থানীয় দুর্নীতিতে জর্জরিত, তা নিয়ে এত আগ্রাসী হয়ে ওঠাটা পুতিনের জন্য কতটা জরুরি ছিল, তা তিনিই ভালো বলতে পারবেন। লক্ষণীয় বিষয় হলো, ইউক্রেন আক্রমণ করে পুতিন বিপদে পড়লেও তা শাপে বর হয়েছে ইউক্রেনের প্রেসিডেন্ট ভ্লদিমির জেলেনস্কির জন্য। অসম্পূর্ণ গণতন্ত্র, অভ্যন্তরীণ রেষারেষি কিংবা দুর্নীতিকে ছাপিয়ে এই যুদ্ধ সব ইউক্রেনীয়কে এক কাতারে এনে দাঁড় করিয়েছে। অভিন্ন জাতিসত্তায় ঐক্যবদ্ধ হয়েছে ইউক্রেনীয়রা, যা স্মরণকালের রেকর্ড।\n\nন্যাটো জোট নিয়ে বহু নেতিবাচক কথা বলেছিলেন পুতিনের বন্ধু হিসেবে অভিহিত সাবেক মার্কিন প্রেসিডেন্ট ডোনাল্ড ট্রাম্প। ট্রাম্পের সময়ে ন্যাটো ঝিমিয়ে পড়েছিল। সেই জায়গা থেকে ঘুরে দাঁড়িয়েছে সংস্থাটি, হয়েছে আগের চেয়ে শক্তিশালী। ন্যাটো এখন জোরেশোরে কথা বলছে ট্রাম্পের ঘনিষ্ঠ পুতিনের বিরুদ্ধে—ইউক্রেন যুদ্ধ-সংঘাত সৃষ্টির জন্য পুতিনকে দোষারোপ করে আসছে শুরু থেকেই।\n\nইউক্রেন যুদ্ধের ঢেউ আছড়ে পড়েছে সমগ্র বিশ্বে। ইউরোপ নাস্তানাবুদ হয়ে পড়েছে জ্বালানির স্বল্পতায়। শক্তি-সক্ষমতা ভেঙে পড়ছে ইউরোপ জুড়ে। এই পরিস্থিতিতে ইউরোপীয় জনগণের ব্যয় বাড়ছে বিপুল হারে, একই সঙ্গে ইউরোপে বাড়ছে জ্বালানি কিংবা অন্যান্য প্রতিরক্ষা ব্যয়। যুদ্ধের তীব্র প্রভাব পড়েছে অন্যান্য রাষ্ট্রেও। যেমন—সুইডেন ও ফিনল্যান্ড ইউক্রেন যুদ্ধের কারণে সরাসরি প্রভাবিত হয়ে পড়েছে।\n\nচরম অস্থিরতা পরিলক্ষিত হচ্ছে রাশিয়ার নিজের মাটিতেও। পুতিনের রাশিয়া পার করছে কঠিন সময়। মস্কোর একসময়ের ‘মহান’ সশস্ত্র বাহিনীর দুর্বলতা প্রকাশ্য হয়েছে, যা পুতিন কিংবা রাশিয়ার ভবিষ্যতের জন্য নিঃসন্দেহে অশনিসংকেত বয়ে আনবে। যুদ্ধক্ষেত্রে যেভাবে রুশ বাহিনী মুখ থুবড়ে পড়ছে, তাতে বিব্রতকর পরিস্থিতিতে পড়েছে রাশিয়া। ইউক্রেন যুদ্ধের মাধ্যমে পুতিনের দুর্বল নেতৃত্বও দৃষ্টিগোচর হয়েছে বিশ্বের। এবং মোটা দাগে একটি বিষয় আলোচনার কেন্দ্রবিন্দু হয়ে উঠেছে, পরাশক্তি হিসেবে রাশিয়াকে ঘিরে যে গালগল্প চলে আসছে যুগের পর যুগ, তা নিছক ‘ধাপ্পাবাজি’ ছাড়া কিছু নয়।\n\nরক্তক্ষরণ হচ্ছে রাশিয়ার অর্থনীতিতেও। নিষেধাজ্ঞার কবলে পড়ে রাশিয়া মূলত আন্তর্জাতিকভাবে বিচ্ছিন্ন হয়ে পড়েছে। গত মার্চে ১৯৩টির মধ্যে ১৪১টি দেশ জাতিসংঘের প্রস্তাবে সাড়া দিয়ে বলেছে, ‘ইউক্রেনে পুতিনের আক্রমণ করা ঠিক হয়নি’। এরপর দিন যত গড়িয়েছে, ধারাবাহিকভাবে সবার সমর্থন হারিয়েছেন পুতিন। চীনের প্রেসিডেন্ট শি জিন পিংয়ের সঙ্গে তার সাম্প্রতিক সাক্ষাৎ ততটা ফলপ্রসূ হয়নি বলেই ধরে নেওয়া যায়। এমনকি ভারতের প্রধানমন্ত্রী নরেন্দ্র মোদিও পুতিনকে উদ্দেশ্য করে প্রকাশ্যে বলেছেন, ‘আজকের যুগ যুদ্ধের যুগ নয়’।\n\nবিভিন্ন রাষ্ট্রের সঙ্গে দ্বিপাক্ষিক সম্পর্ক নিয়ে পুতিনের গণনা ধারাবাহিকভাবে প্রশ্নের মুখে পড়ছে। বিভিন্ন রাষ্ট্রের বর্তমান গতিবিধির প্রতি দৃষ্টি দিলেই এর উত্তর মিলবে। এর পাশাপাশি পুতিন যে হারে হুংকার ছাড়ছেন, তা সামনের দিনে আরো বড় বিপদের আশঙ্কা বাড়াচ্ছে। সম্প্রতি তিনি পারমাণবিক পথে হাঁটার ইঙ্গিত দিয়ে যে বক্তব্য দিয়েছেন, তার ফলে তীব্র প্রতিক্রিয়া এসেছে বিশ্বনেতাদের কাছ থেকে। এমনকি যে ‘গণভোটের কৌশল’ ধরেছেন তিনি, তা-ও সমালোচনার কেন্দ্র হয়ে উঠেছে। সব মিলিয়ে পুতিনের ভবিষ্যৎ কিংবা তার বিপজ্জনক শাসনব্যবস্থার ভবিষ্যৎ কী, তা নিশ্চিত করে বলাটা বেশ মুশকিল। এমনকি মরিয়া পুতিন এই পরিস্থিতিতে আরো কতটা আক্রমণাত্মক হয়ে উঠবেন, তা-ও নিশ্চিত করে বলা শক্ত। এই অবস্থায় বলতেই হয়, পুতিনের রাজত্ব হয়তো শেষের দিকেই, ঠিক টাইটানিকের ক্যাপ্টেনের মতো! কারণ তিনি এমন অন্ধকার পথে হাঁটছেন যে আচ্ছন্ন অন্ধকার তাকে কোথায় নিয়ে যাচ্ছে, তিনি তা আন্দাজও করতে পারছেন না! খেই হারিয়ে ফেলা পুতিনের জাহাজ যেই গভীর জলে আটকা পড়েছে, সেখান থেকে উঠে আসাটা সহজ হবে না মোটেও।\n\nলেখক : সাংবাদিক\n\nদ্য গার্ডিয়ান থেকে ভাষান্তর : সুমৃৎ খান সুজন",
    "জলবায়ু পরিবর্তনে দেশে বেশি ক্ষতির শিকার নারী": "টেকসই উন্নয়ন অর্জনের জন্য নারী-পুরুষভেদে সবাইকে পরিবেশ বিপর্যয় সম্পর্কে জনসচেতনতা তৈরি এবং জেন্ডার সমতাকে মূলধারায় সম্পৃক্ত করার আহ্বান জানিয়েছে সংশ্লিষ্টরা। তারা বলেছেন, ‘বৈশ্বিক জলবায়ু পরিবর্তন আমাদের আর্থসামাজিক ব্যবস্থায় নেতিবাচক প্রভাব ফেলছে। জলবায়ু পরিবর্তনের এই প্রভাব বাংলাদেশি নারীদের খাদ্য, পানি এবং আয়ের উেসর ওপর সরাসরি প্রভাব ফেলছে। তাদের সামাজিক ও অর্থনৈতিকভাবে দুর্বল করছে।\n\nসামাজিক প্রথা এবং ঐতিহ্যগত কারণেও জলবায়ুর পরিবর্তনে প্রাকৃতিক বিপর্যয়ে দেশের নারীরা পুরুষদের তুলনায় বেশি ক্ষতির সম্মুখীন। গতকাল বৃহস্পতিবার রাজধানীর বনানীতে ‘বাংলাদেশে লিঙ্গ সমতা এবং জলবায়ু পরিবর্তনের বর্তমান পরিস্থিতি’ শীর্ষক আলোচনাসভায় বক্তারা এসব কথা বলেন। লিঙ্গ সমতা এবং জলবায়ু পরিবর্তনের মধ্যে আন্তঃসম্পর্কের ওপর জাতীয় পর্যায়ে প্রভাব মূল্যায়নের ফলাফল প্রকাশ করা হয়। বাংলাদেশের চারটি সেক্টর যথা কৃষি, পানি সম্পদ, জ্বালানি, এবং বনায়নের ক্ষেত্রে জলবায়ু পরিবর্তন এবং দুর্যোগ ঝুঁকি হ্রাস সম্পর্কিত জেন্ডার সমন্বয়ের দুর্বল দিকগুলো চিহ্নিত করার লক্ষ্যে ইউএন উইমেন, ইউনাইটেড নেশনস এনভায়রনমেন্ট প্রোগ্রাম (ইউএনইপি) এবং ইন্টারন্যাশনাল ইউনিয়ন ফর কনজারভেশন অফ নেচার (আইইউসিএন) যৌথ সমন্বয়ে এই মূল্যায়ন কার্যক্রমটি পরিচালনা করা হয়।\n\nঅনুষ্ঠানে জানানো হয়, বাংলাদেশে দুর্যোগ সংক্রান্ত জেন্ডার-সংবেদনশীল স্ট্যান্ডিং অর্ডার অন ডিজাস্টার (এসওডি), জাতীয় দুর্যোগ ব্যবস্থাপনা পরিকল্পনা, মুজিব জলবায়ু সমৃদ্ধি পরিকল্পনা, ডেলটা প্ল্যান এবং অষ্টম পঞ্চবার্ষিক পরিকল্পনা রয়েছে। এই নীতিগুলো বাস্তবায়ন এবং পরিকল্পনাগুলোর অগ্রগতি পর্যবেক্ষণ করার জন্য একটি পদ্ধতিগত কাঠামো প্রয়োজন।\n\nসুইডেন দূতাবাসের পরিবেশ ও জলবায়ু পরিবর্তন বিষয়ক প্রথম সচিব নায়োকা মার্টিনেজ ব্যাকস্ট্রোম বলেছেন, জলবায়ু পরিবর্তন এবং লিঙ্গ সমতার বিষয়ে বাংলাদেশের দৃঢ় নীতি রয়েছে। এই নীতিগুলো বাস্তবায়নে আমরা সবাই একসঙ্গে কাজ করতে পারি।\n\nইউএন উইমেন-এর ডেপুটি কান্ট্রি রিপ্রেজেন্টেটিভ দিয়া নন্দা বলেন, বাংলাদেশে টেকসই জেন্ডার-সংবেদনশীল জলবায়ু কার্যক্রম নিশ্চিত করতে জলবায়ু পরিবর্তন এবং জেন্ডার সমতা সম্পর্কিত বিভিন্ন মন্ত্রণালয় এবং বিভাগের মধ্যে মজবুত সহযোগিতা এবং সমন্বয় তৈরি করা অত্যন্ত গুরুত্বপূর্ণ। পরিবেশ, বন ও জলবায়ু পরিবর্তন মন্ত্রণালয়ের সচিব ড. ফারহিনা আহমেদ বলেন, জেন্ডার সংবেদনশীল নীতি এবং পরিকল্পনা বাস্তবায়নে প্রতিবন্ধকতা কমাতে সক্ষমতা বাড়াতে কাজ করতে হবে।\n\nঅনুষ্ঠানে আরো বক্তব্য রাখেন জাতিসংঘের পরিবেশ কর্মসূচি (ইউএনইপি) জলবায়ু পরিবর্তন কর্মসূচির আঞ্চলিক সমন্বয়কারী মোজাহারুল আলম, ইন্টারন্যাশনাল ইউনিয়ন ফর কনজারভেশন অব নেচার (আইইউসিএন) কান্ট্রি রিপ্রেজেন্টেটিভ রকিবুল আমিন, জেন্ডার রেসপন্সিভ কোস্টাল অ্যাডাপ্টেশন প্রজেক্টের প্রকল্প পরিচালক মো. ইকবাল হুসাইন প্রমুখ।",
    "নির্ভীক দূরদর্শী সম্পাদক": "স্বাধীন বাংলাদেশের মাটিতে একমাত্র আতিকউল্লা খান মাসুদ ভাই-ই পেরেছেন দৈনিক জনকণ্ঠ দিয়ে সংবাদপত্র জগতে রীতিমতো বিপ্লব ঘটাতে। সংবাদপত্র জগতের ক্যারিয়ার নিয়ে তিনি উঠে না এলেও তাঁর অসাধারণ মেধা, কর্মদক্ষতা, দূরদর্শিতা, দুঃসাহস ও সৃষ্টির অবিচল নিষ্ঠা দিয়ে হয়েছেন নানা শিল্প প্রতিষ্ঠানের সফল উদ্যোক্তা। স্থাপন করেছেন শিল্পের জগতে এক অনন্য সাধারণ মাইলফলক। অন্তত সংবাদপত্র জগতে কোন মেধাবীজন এ ক্ষেত্রে এসে তাঁর মতো নজির সৃষ্টি করতে পারেননি আজ পর্যন্ত।\n\nদেশ শাসনে মুক্তিযুদ্ধের চেতনাবিরোধী ও বিনাশী অপশক্তির ক্ষমতা গ্রহণ এবং স্বাধীনতার পরাজিত শক্তির দ্বারা যখন মুক্তিযুদ্ধের চেতনা ভূলুণ্ঠিত ও ইতিহাস বিকৃতির অবাধ মহড়া চলছিল, ঠিক তখনই এর বিপক্ষে একুশের উৎসারিত দ্রোহ আর ’৭১ এর লক্ষ্যভেদী যাত্রা ও অদম্য নৈতিক সাহস নিয়ে পরিত্রাতা হিসেবে আবির্ভূত হন আতিকউল্লাহ খান মাসুদ। জনকণ্ঠ রাতারাতি আপামর পাঠক সমাজের কাছে হয়ে ওঠে সত্য প্রকাশে নির্ভীক, অবিচল ও দ্রোহের প্রতীক। দেশব্যাপী দুঃশাসন, অনাচার, শোষণ ও মুক্তিযুদ্ধের চেতনা ধ্বংসের বিরুদ্ধে গর্জে ওঠা এক যুগান্তকারী মুখপত্র। যার সমকক্ষ ছিল না আর কোন পত্রিকা।\n\nব্যক্তি হিসেবে আতিকউল্লাহ খান মাসুদ নীতি ও আদর্শের প্রশ্নে ছিলেন যেমন হিমালয়ের মতো অটল-অনড়, তেমনিই তার বিপরীতে মানুষ ও সমাজহিতৈষী হিসেবেও ছিলেন এক অনন্য মানবিক মানুষ। সমাজ সেবার কর্মকা-ে তিনি ছিলেন সর্বদা তৎপর এক অগ্রগামী ব্যক্তি। গরিব অসহায় দুস্থ ও আর্তপীড়িত মানুষ, নিজ প্রতিষ্ঠানের কর্মচারী এবং ছাত্র-ছাত্রীদের কল্যাণে সকলের পাশে দাঁড়িয়েছেন নিঃস্বার্থ নিবেদিতভাবে। পালন করেছেন যথার্থ অভিভাবকের ভূমিকা। সেই অর্থে তিনি অভিভাবক ছিলেন তার চারপাশ পরিবেষ্টিত সকল মানুষের। নিজের সাধ, সাধ্য ও সাধনা দিয়ে সর্বান্তকরণে তিনি নিবেদিত ছিলেন পরহিত ব্রত পালনে। তার প্রমাণ আমি নিজ চোখেই দেখেছি একদিন তাঁর অফিসে বসে থেকে। তাঁর অত্যন্ত স্নেহভাজন হিসেবে শত কর্ম ব্যস্ততার মাঝে ২০১৬ সালে তিনি আমাকে তাঁর কক্ষে দুই ঘণ্টা বসিয়ে রেখেছিলেন নানা বিষয়ে আলাপচারিতা ও গালগল্প করার জন্য।\n\nজনকণ্ঠ অফিসে গিয়ে সুইডেনের জন্য পত্রিকাটির বার্ষিক গ্রাহক হয়েছিলাম নগদ অর্থে। তা দেখে সার্কুলেশন বিভাগের সংশ্লিষ্টরা বিস্ময় প্রকাশ করে বললেন, এই পত্রিকা তো আপনি একদিনে পাবেন না সুইডেনে। এক থেকে দুই সপ্তাহ পরে পাবেন সেখানে। এত দিনের বাসি নিউজ কে পড়বে? আমি ওসব চিন্তা না করে শুধু পত্রিকাটিকে প্রবাসীদের মাঝে পরিচিত এবং তাঁর ধারণ করা স্বাধীনতার আদর্শ ও চেতনাকে উপস্থাপনের আনন্দবোধ থেকে স্বতঃস্ফূর্ত চিত্তে গ্রাহক হয়ে গেলাম নৈতিক দায়বদ্ধতা থেকে।\n\nডাক বিভাগের নড়বড়ে সার্ভিসের কারণে পত্রিকাটি হাতে পেতাম দুই থেকে তিন সপ্তাহ কিংবা কখনও মাস পার হয়ে যাওয়ার পর। হাতে পেয়েই কৌতূহলী প্রবাসী জনদের কাছে তা নিজ হাতে বিলি করতাম। সাড়া জাগানো এই পত্রিকাটি স্বচক্ষে দেখা এবং পড়ার প্রচ- কৌতূহল ছিল তাদের। কেউ কেউ বাসায় এসেও নিয়ে যেত। এক অপার আনন্দ পেতাম এতে। আজও বাসায় স্তূপ করে রাখা আছে অসংখ্য জনকণ্ঠ পত্রিকার বান্ডিল। প্রবাসী হওয়ার পরও নির্বাসন নেইনি সাংবাদিকতা থেকে।\n\nজনকণ্ঠ ভবনে এই অসাধারণ ব্যক্তিত্ব সম্পন্ন মানুষটির সঙ্গে যতবার দেখা হয়েছে, সেসব মধুর স্মৃতির কথা লিখে শেষ করা যাবে না। কেবল মুক্তিযুদ্ধের পক্ষের শক্তির এক লড়াকু যোদ্ধা হিসেবে স্বাধীনতার বিপক্ষ শক্তির অন্যায়, অত্যাচার, জুলুম, নিপীড়ন, হামলা, মামলাকে উপেক্ষা ও তুচ্ছ জ্ঞান করে বহু বিপর্যয় ও ক্ষতির সম্মুখীন হয়েও জনকণ্ঠ নামের প্রতিষ্ঠানটির অস্তিত্ব টিকিয়ে রেখেছেন শোণিতের শেষ বিন্দু দিয়ে, যা বাংলাদেশের ক্ষেত্রে এক বিরল উপমা। এর উদাহরণ বাংলাদেশের কোন গণমাধ্যমের ক্ষেত্রে খুঁজে পাওয়ার নজির আমাদের নেই। তাঁর এই দুর্মর ব্যক্তি চরিত্র ও স্বাধীনতার মহান চেতনাকে প্রজন্মান্তরের হৃদয় মানসে প্রোথিত করে রাখার বিরল দৃষ্টান্ত আমাকে ব্যাপকভাবে উদ্বুদ্ধ করে তোলে সুইডেন থেকে জনকণ্ঠের অবিকল চেতনার একটি পত্রিকা প্রকাশের জন্য। জনকণ্ঠ সম্পাদকের মতো দুঃসাহস বুকে নিয়ে প্রবাসী প্রজন্মের ভেতর মুক্তিযুদ্ধের চেতনা ও ইতিসকে বাঁচিয়ে রাখার জন্য, প্রবাসের মাটিতে বাঙালীর আত্মপরিচয়কে ধরে রাখার জন্য আমি সুইডেন থেকে প্রকাশ করি প্রজন্ম একাত্তর নামে একটি পত্রিকা।\n\nযে বীর পুরুষ অতুলনীয় দুঃসাহস এবং আপোসহীনতার ইস্পাত কঠিন নীতি-আদর্শ ধারণ করে সংগ্রামী অধ্যায়ের একটি মাইলফলক স্থাপন করেছেন, তার নাম বীর মুক্তিযোদ্ধা আতিকউল্লাহ খান মাসুদ। সুবিধাবাদের সকল মোহকে ঘৃণা ভরে উপেক্ষা করেছেন। যখন সমাজের প্রায় সকল বিবেক স্খলনের ভাগাড়ে আকণ্ঠ নিমজ্জিত, তখন তিনি ডুবন্ত তরী থেকে মাথা উঁচু করে নিজের অস্তিত্ব জানান দিয়েছেন অনিবার্য নিমজ্জন জেনেও। একাই তিনি জ্বালিয়ে রেখেছিলেন বাতিঘরের শেষ আলো। সে আলোর রেখা দেখেই শেষ পর্যন্ত তাঁকে ধরে দাঁড়িয়ে থাকার প্রত্যয়ে অনড় ছিলাম এবং থাকব চিরদিন। শুধু আমিই নই, এই চেতনায় উদ্দীপ্ত সমাজের বহুজন। জন্মদিনে তাঁর প্রতি জানাই অন্তরের গভীর শ্রদ্ধাঞ্জলি।\n\nলেখক : সুইডেন প্রবাসী সাংবাদিক\n\nস্টকহোম, ২৩ আগস্ট, ২০২২\n\n[email protected]",
    "নিষেধাজ্ঞাকালে চালের সাথে আর্থিক সহায়তাও চান জেলেরা": "সমুদ্রে মাছ ধরার নিষেধাজ্ঞার সময় শুধু চাল নয়, প্রতি মাসে প্রতি পরিবারের জন্য কমপক্ষে আট হাজার টাকার আর্থিক সহায়তা দেয়ার দাবি জানিয়েছেন মৎস্যশ্রমিকরা। গতকাল মঙ্গলবার ঢাকার প্রেস ক্লাবে মানুষের জন্য ফাউন্ডেশনের উদ্যোগে ‘জেলে কার্ড পাওয়ার বিষয়ে মাঠপর্যায়ের বাস্তবতা ও কিছু সুপারিশ’ শীর্ষক গবেষণার তথ্য-উপাত্ত উপস্থাপন উপলক্ষে আয়োজিত অনুষ্ঠানে জেলেদের এসব দাবির কথা জানান বক্তারা।\n\n২০১৮ সাল থেকে পাথরঘাটা ও মহেশখালীতে চলে আসা এ গবেষণায় সহযোগী হিসেবে আছে বিলস, কোস্ট ফাউন্ডেশন, টেকসই সমুদ্র মানবাধিকার মৎস্য আহরণ ও চাষ, দ্য ড্যানিশ ইনস্টিটিউট ফর হিউম্যান রাইটস ও সুইডেন সারভিজ। অনুষ্ঠানে এর গবেষণার তথ্য-উপাত্ত তুলে ধরেন মানুষের জন্য ফাউন্ডেশনের সিনিয়র প্রোগ্রাম ম্যানেজার শেখ গিয়াস উদ্দিন আহমেদ। তিনি বলেন, সরকারি যে চালের সহায়তা দেয়া হয়, তা একেবারেই অপ্রতুল। চালের বরাদ্দ বাড়ানোর পাশাপাশি প্রতি মাসে প্রতিটি জেলে পরিবারের জন্য যদি অন্তত আট হাজার টাকা আর্থিক সহায়তা দেয়া হয়, তাহলে তারা মোটামুটিভাবে চলতে পারে।\n\nবক্তারা জানান, গবেষণাধীন এলাকায় মাত্র ৪২ দশমিক ৬ শতাংশ মৎস্যজীবী জেলে কার্ডধারী। বাকিরা কার্ড পাননি। ৬৫ দিন মাছ ধরার নিষেধাজ্ঞার সময় মাত্র ৪৬ শতাংশ জেলে সরকারি বরাদ্দকৃত চাল পেয়েছেন। বাকিরা কোনো সহায়তা পাননি। ফলে এ সময় অনেককেই উচ্চ সুদে ঋণ নিয়ে চলতে হয়, যা তাদের সারা জীবনের জন্য বোঝা হয়ে দাঁড়ায়।\n\nসভাপতির বক্তব্য মানুষের জন্য ফাউন্ডেশনের কর্মসূচি পরিচালক বনশ্রী মিত্র নিয়োগী বলেন, মৎস্যজীবীরা যাতে শ্রমিক হিসেবে প্রতিষ্ঠা পান, সে বিষয়টিতে নজর দেয়া জরুরি। এসব শ্রমিকের মানবাধিকার, তাদের সন্তানদের শিক্ষার অধিকার নিশ্চিত করার বিষয়ে সচেতন হওয়ার আহ্বান জানান তিনি।\n\nকক্সবাজার জেলা ফিশিং বোট শ্রমিক ইউনিয়নের উপদেষ্টা মিজানুর রহমান বাহাদুর বলেন, সরকারের দেয়া নিষেধাজ্ঞা তারা মানতে চান, তবে এই সময়ে জেলেরা যে ক্ষতিগ্রস্ত হন, সে অনুযায়ী তারা তেমন কিছুই পান না। নিষেধাজ্ঞার সময় জেলেরা দাদনের কাছ থেকে ১২০ শতাংশ সুদে ঋণ নিতে বাধ্য হন। ফলে তাদের খুবই মানবেতরভাবে চলতে হয়।\n\nঅন্য বক্তারা জানান, সরকারের আর্থিক সহায়তা ছাড়া জেলেদের এ অবস্থার উন্নতি সম্ভব নয়। পাশাপাশি বিকল্প কর্মসংস্থানের ব্যবস্থা করতে হবে। বিজ্ঞপ্তি।",
    "চট্টগ্রাম প্রতিদিন বিভাগের সর্বোচ্চ পঠিত": "চট্টগ্রাম: বাঁশখালী উপজেলার ছনুয়া ইউনিয়নকে গড়ে তুলতে ‘আলোকিত ছনুয়া গঠনে শিক্ষা প্রতিষ্ঠান ও সমাজের করণীয়’ শীর্ষক সেমিনার অনুষ্ঠিত হয়েছে। এতে ৪০তম বিসিএস পরীক্ষায় বিভিন্ন ক্যাডারে সুপারিশপ্রাপ্ত বাঁশখালীর ৭ জন কৃতি সন্তান ও ১৩ জন নবনির্বাচিত জনপ্রতিনিধিকে সংবর্ধনা দেওয়া হয়।\n\nশনিবার (১০ সেপ্টেম্বর) পেশাজীবী শিক্ষামুলক সমিতি ‘আলোকিত ১২নং ছনুয়া ইউনিয়ন’ এই সেমিনারের আয়োজন করে। এতে শিক্ষাপ্রশাসন, প্রধান শিক্ষক, মাদরাসা সুপার, জনপ্রতিনিধি এবং অভিভাবকরা অংশ নেন।\n\nসেমিনারে সমিতির পক্ষ থেকে ১৪টি প্রাথমিক বিদ্যালয়, ৪টি উচ্চ বিদ্যালয় এবং ৩টি দাখিল ও ফাজিল মাদরাসার প্রধান শিক্ষক, সহকারী শিক্ষক ও ১৫০ জন কৃতি শিক্ষার্থীর হাতে শিক্ষাসামগ্রী ও বই তুলে দেওয়া হয়। প্রত্যেক শিক্ষাপ্রতিষ্ঠান প্রধানের হাতে তুলে দেওয়া হয় সম্মাননা ক্রেস্ট।\n\nএসময় প্রবন্ধ উপস্থাপন করেন চট্টগ্রাম কলেজের রসায়ন বিভাগের শিক্ষক আবু ছৈয়দ মোহাম্মদ মুজিব। তিনি বলেন, ‘মানুষ গড়ার কারিগর হলো শিক্ষক। এই কারিগরকে যুগোপযোগী প্রশিক্ষণ দিতে হবে। অন্যথায় শিক্ষার হার বাড়বে কিন্তু দক্ষ মানবসম্পদ হবে না। মেধাবিদের শিক্ষকতা পেশায় আকৃষ্ট করতে হবে। শিক্ষায় মডেল রাষ্ট্র সিঙ্গাপুর, জার্মানি, সুইডেন, জাপান, উত্তর কোরিয়াকে অনুসরণ করতে হবে। আমাদেরকে পিছিয়ে পড়ার সুযোগ নেই। ’\n\nতিনি বলেন, ‘জাতির পিতা বঙ্গবন্ধু শেখ মুজিবুর রহমান সবসময় বিশ্বাস করতেন- শিক্ষায় ব্যয় নিছক একটি ব্যয় নয়, এটি বিনিয়োগ। টেকসই উন্নয়ন এবং চতুর্থ শিল্পবিপ্লবের চ্যালেঞ্জ মোকাবেলায় বাস্তবসম্মত শিক্ষাই বড় হাতিয়ার তাতে সন্দেহ নেই। ’\n\nসেমিনারে প্রধান অতিথি প্রফেসর ড. মো: ফজলুল কাদের বলেন, ‘শিক্ষাকে গবেষণা নির্ভর করে সাধারণ জনগণের কাছে নিয়ে যেতে হবে। শিক্ষার মূল ভিত্তি প্রাথমিক স্তর যেন আরও টেকসই হয় এজন্য সবাইকে শিক্ষার ব্যাপারে অগ্রাধিকার ভিত্তিতে গুরুত্ব দিতে হবে। ’\n\nঅনুষ্ঠানে আরও বক্তব্য রাখেন সহকারী জেলা প্রাথমিক শিক্ষা অফিসার রিটন কুমার বড়ুয়া, ছনুয়া উপজেলা চেয়ারম্যান এম. হারুন-অর-রশিদ, সমিতির সভাপতি বীর মুক্তিযোদ্ধা শহিদ উল্লাহ, অধ্যক্ষ হামেদ হোছাইন, ছানা উল্লাহ ও মেরিন অফিসার এমরান প্রমুখ বক্তব্য রাখেন।\n\nএতে ডা: মোহাম্মদ রাশেদুল ইসলাম (বিসিএস,স্বাস্থ্য), ৪০তম বিসিএস সুপারিশপ্রাপ্ত রানা দাশ, তপেস কান্তি দেব, সমাজ সেবক নোমান চৌধুরী, সিনিয়র শিক্ষক এনামুল হক, উপস্থাপক সমাজসেবক আলমগীর চৌধুরী, ভাইস চেয়ারম্যান ইয়ামুন নাহার, মো: জমির, ছরওয়ার আলম, বিভিন্ন পেশাজীবী সদস্য ও অভিভাবকরা উপস্থিত ছিলেন।\n\nবাংলাদেশ সময়: ২১০০ ঘণ্টা, সেপ্টেম্বর ১০, ২০২২\n\nবিই/টিসি\n\n",
    "প্রিয় ক্যামেলিয়া: মানসিক স্বাস্থ্য সহায়তার অনন্য প্ল্যাটফর্ম": "ঘড়ির কাটায় রাত আড়াইটা। মধ্যবয়সী এক নারী মানসিক যন্ত্রণায় ঘুমোতে পারছেন না। সংসারে পারিবারিক কলহ আগে থেকেই ছিল, সঙ্গে যোগ হয়েছে নতুন মাত্রা। ছোটবোন তাকে তেমন কোনো কারণ ছাড়াই হঠাৎ অনেকগুলো অপমানজনক কথা শুনিয়েছে। ঘটনার আকস্মিকতায় তিনি স্তব্ধ। এই অপমান নিয়ে আর বেঁচে থাকা সম্ভব নয়, এমনটা ভেবে তিনি আত্মহত্যার পথ বেছে নিতে চাইলেন। হাতের মুঠোয় তুলে নিলেন ঘুমের ওষুধ। ঠিক তখন মনে হলো, এমন কেউ যদি পাশে থাকতো যে তার মনের কথাগুলো শুনবে, একটু পাশে থাকবে... ভাবতে ভাবতে মানসিক স্বাস্থ্য সহায়তা গ্রুপ 'প্রিয় ক্যামেলিয়া'-তে তিনি লিখে ফেললেন, 'কেউ কি আছেন যিনি আমার কথা শুনবেন? আমি আর পারছি না। আমার সাহায্য দরকার।'\n\nলেখাটি দেখার সঙ্গে সঙ্গেই গ্রুপের ভলান্টিয়ার টিম ওই নারীর মেসেঞ্জারে ক্ষুদে বার্তা পাঠায়, 'আপু, আমরা আছি। আপনি কি আমাদের সাথে আলাপ করতে চান? মেসেঞ্জারে কল করছি। অনুগ্রহ করে রিসিভ করবেন।'\n\nএরপর ঘন্টাখানেক ধরে ওই নারী তার মনের জমানো দুঃখ বলে ফেলেন। আলাপ শেষ করে উনি বুঝতে পারেন জীবনে ঝড় আসবে এবং এই ঝড়ে হাল ছেড়ে দেয়া যাবে না। ঘুরে দাড়াতে হয় আর এই যাত্রায় ওনার সঙ্গী হয়ে থাকছে, প্রিয় ক্যামেলিয়া টিম। উনি স্বস্তির নিঃশ্বাস ফেলে সেই রাতে প্রশান্তির ঘুম ঘুমিয়েছিলেন।\n\nব্যস্ততায় ডুবে থাকা এই নগরীতে যখন কারোরই সময় নেই পাশের মানুষটির কথা শোনার বা তাকে বোঝার, তখন বন্ধু হয়ে হাজারো মানুষের কথা শুনছে 'প্রিয় ক্যামেলিয়া'। ২০২১ সালের জানুয়ারি মাসে মানসিক সহায়তামূলক এই অনলাইন প্ল্যাটফর্মটি যাত্রা শুরু করে। শুরুতে অল্পকয়েকজন সদস্য থাকলেও বর্তমানে গ্রুপটির সদস্য-সংখ্যা ৪২ হাজার ছাড়িয়েছে।\n\n'প্রিয় ক্যামেলিয়া' মূলত একটি মানসিক স্বাস্থ্য সহায়তা প্রদানকারী। এর প্রতিষ্ঠাতা সুইডেন প্রবাসী ক্যামেলিয়া কামাল। ফড়িং ক্যামেলিয়া নামে তিনি সোশ্যাল মিডিয়ায় পরিচিত। খুব কাছের এক বন্ধুর আত্মহত্যার ঘটনা গভীরভাবে নাড়া দিয়েছিলো তাকে, সেই অনুভূতির সূত্র ধরেই আজকের তিনি গড়ে তুলেছেন 'প্রিয় ক্যামেলিয়া' নামের প্ল্যাটফর্ম।\n\nফেসবুক গ্রুপ, পেজ, ইমেইল, ম্যাসেঞ্জার কলের মাধ্যমে বিনামূল্যে সেবা দিচ্ছে এই প্ল্যাটফর্ম। বর্তমানে এতে ৫০জন ভলান্টিয়ার কাজ করছেন, যারা ২৪ ঘণ্টা গ্রুপে নজর রাখেন এবং অন্যদের মানসিক সহায়তা প্রদান করে থাকেন। এছাড়াও গ্রুপ মডারেটরের দায়িত্বে আছেন ১০ জন ডাক্তার, ৫ জন সাইকোলজিস্ট, ২ জন সাইকিয়াট্রিস্ট এবং ১ জন থেরাপিস্ট, পাশাপাশি দুইজন ইয়োগা ইনস্ট্রাক্টর।\n\nএ পর্যন্ত প্রায় ৭ হাজার মানুষ সরাসরি অনলাইন কাউন্সেলিং এর মাধ্যমে প্রিয় ক্যামেলিয়া থেকে সেবা পেয়েছেন, যার মধ্যে সুইসাইডাল কেস ছিলো ২১৬ টি। গ্রুপটির রিভিউ সেকশনে গেলেই সদস্যদের ইতিবাচক ফিডব্যাকের এক ঝলক দেখে আসা যাবে।\n\nগ্রুপটি থেকে যারা সহায়তা পেয়েছেন তাদের অনেকেই ধন্যবাদ পোস্টের মধ্যমে তাদের অভিজ্ঞতা জানিয়েছেন। গ্রুপটির একবছর পূর্তি উপলক্ষে এক ভিডিও বার্তায়, এটিএন বাংলার সিনিয়র নিউজ প্রেজেন্টার শামিম আরা মুন্নি বলেন, তিনি এই গ্রুপ থেকে কাউন্সেলিং নিয়ে উপকৃত হয়েছেন এবং তিনি তাদের কাছে কৃতজ্ঞ।\n\nক্যামেলিয়া কামাল বলেন, ২০২০ সালে ১৪ হাজার মানুষ আত্মহত্যা করেছিল যা করোনায় মৃত্যুর চেয়েও বেশি। অথচ মানসিক স্বাস্থ্যের বিষয়টিকে অবহেলার চোখেই দেখা হয়। সামাজিকভাবে এটিকে ট্যাঁবু হিসেবে রাখা হয়। তাই আমরা এমন একটু প্ল্যাটফর্ম তৈরি করছি যেখানে মানুষ নির্দ্বিধায় তার মানসিক কষ্ট শেয়ার করতে পারবে এবং জরুরি সহায়তা পাবে।\n\nতিনি বলেন, 'আমাদের স্বেচ্ছাসেবকরা গোপনীয়তা ও সহমর্মিতার সঙ্গে সম্পূর্ণ খোলা মনে মানুষের কষ্টের কথা শোনেন। তাদের কাউন্সেলিং দেন। বিশ্বের ৪২টি দেশে এই ধরনের প্রতিষ্ঠান রয়েছে যারা আত্মহত্যা রোধ ও মানসিক স্বাস্থ্যের উন্নয়নে গুরুত্বপূর্ণ ভূমিকা রাখছে। আমরাও এই কাজটি করছি।'\n\nগ্রুপের সদস্যদের মতে, 'প্রিয় ক্যামেলিয়ার' সবচেয়ে বড় বিশেষত্ব হলো - এখানে এক সদস্যের করা কোনো পোস্টে অন্য সদস্যদের কেউ কোনো নেতিবাচক মন্তব্য করতে পারেন না, জাজমেন্টাল হতে পারেন না। এমন কোনো পরিস্থিতি ঘটলে ভলান্টিয়াররা তাৎক্ষণিক-ভাবে প্রয়োজনীয় পদক্ষেপ গ্রহণ করেন। গ্রুপটির প্রতিষ্ঠাতা ক্যামেলিয়া কামাল জানান, 'শুধু মানসিক সহায়তাই নয়, আমরা কাজ করছি একটি নন জাজমেন্টাল সোসাইটি তৈরির উদ্দেশ্যে, যেখানে প্রত্যেকটি মানুষ ধর্ম, বর্ণ, লিঙ্গ সবকিছুর ঊর্ধ্বে গিয়ে একে অন্যের অনুভূতির প্রতি শ্রদ্ধাশীল এবং সহমর্মি হবে।'",
    "সোমবার রাজধানীর যেসব মার্কেট-শপিংমল বন্ধ": "",
    "নাট্যশালায় নৃত্য নাটক ‘ওয়াটারনেস’": "তুরঙ্গমীর সংবাদ বিজ্ঞপ্তিতে বলা হয়েছে, প্রযোজনাটি দেখতে উপস্থিত থাকবেন বাংলাদেশে নিযুক্ত কানাডা, দক্ষিণ কোরিয়া, সুইডেন, ডেনমার্ক, মালদ্বীপ, থাইল্যান্ড, ইন্দোনেশিয়ার রাষ্ট্রদূত এবং বাংলাদেশ সরকারের সংস্কৃতি সচিব মো আবুল মনসুরসহ অনেকে। প্রযোজনাটি দর্শনীর বিনিময়ে সকলের জন্য উন্মুক্ত। প্রদর্শনীর পূর্বে হল গেট কাউন্টার থেকে দর্শনী সংগ্রহ করা যাবে। অগ্রিম বুক করা যাবে ০১৬৪৭৬২০০৭৪ ফোন নম্বরে।"
}