{
    "ד\"ש ממלאדן קרסטאיץ': כך יוני סטויאנוב הגיע לנבחרת בולגריה": "פגרת הנבחרות מביאה איתה סיפורים רבים מרחבי העולם. בעוד העיניים שלנו, באופן טבעי, נשואות לנבחרת ישראל ולגדולות באירופה, יש שחקן מבטיח אחר מליגת העל שרשם בכורה בנבחרת אחרת. יוני סטויאנוב, שחקנה של סקציה נס ציונה (בהשאלה מהפועל ב\"ש), עלה לחצי שעה במדי הנבחרת הבוגרת של בולגריה.\n\nסטויאנוב בן ה-21 נולד בפלובדיב הבולגרית ועלה בגיל שנתיים לישראל, בה שיחק במחלקות הנוער של מכבי ת\"א, הפועל רמת השרון והפועל הרצליה. אחרי עונה מוצלחת בהפועל כפר סבא הוא חתם בקיץ האחרון בהפועל באר שבע, ששילמה תמורתו 650 אלף ש\"ח בקיץ האחרון והחתימה אותו על חוזה לארבע עונות, עם אופציית יציאה אחרי העונה השנייה.\n\nלמעשה, סטויאנוב שיחק בנבחרת בולגריה הצעירה לפני שעבר לבוגרת. הקשר הצעיר רשם לא פחות מ-6 הופעות עבור הצעירה, רובן בהרכב כמגן ימני, וכעת קודם לבוגרת של מלאדן קרסטאיץ'.",
    "בראון בלט, ספרד הביסה 87:114 את בולגריה": "נבחרת ספרד אמנם מגיעה לאליפות אירופה 2022 בסגל אפור הרבה יותר ממה שהרגילה אותנו, אבל זה לא הפריע לה לפתוח את הטורניר הגדול עם ניצחון 87:114 קליל במיוחד היום (חמיישי) על בולגריה, במשחק שהתחיל את הטורניר הענק. לאחר מכן, בוסניה והרצגובינה גברה 85:95 על הונגריה.\n\nספרד - בולגריה 87:114\n\n'לה רוחה' לחצה על הגז כבר מהפתיחה ועלתה ליתרון דו ספרתי ברבע הראשון שרק הלך וגדל. מי שהוביל אותה לאורך כל שלבי המשחק היה שחקן מכבי ת\"א בעונה הקרובה, לורנזו בראון, שקלע 17 נקודות והוסיף 5 אסיסטים ב-17 דקות בלבד על המגרש.\n\nבראון הוביל רשימת קלעים מרשימה עם לא פחות מ-7 שהשיגו מספר נקודות דו ספרתי, כשלצידו של הרכז גם ווילי הרננגומס בלט עם 16 נקודות, 6 ריבאונדים ו-4 אסיסטים ב-20 דקות. בצד השני הופעת ענק של הכוכב הבולגרי שלהט העונה באולימפיאקוס, סאשה וזנקוב (26 נקודות ו-11 ריבאונדים) לא הספיקה.\n\nטורקיה - מונטנגרו 68:72\n\nההכנה של הנבחרת של ארגין עתמאן לאליפות הייתה רעה וחורקת במיוחד, וגם בפתיחת אליפות אירופה היא התקשתה מאוד. בסופו של דבר, טורקיה עברה את המשוכה ונמנעה ממבוכה.\n\nשיין לארקין (18 נקודות ו-7 אסיסטים) וחבריו נהנו מרבע שני נהדר של 13:27, שהעניק להם הפרש דו ספרתי, אלא שמונטנגרו קיזזה את ההפרש ואף תפסה את ההובלה בדקות הסיום. מי שהיה אחראי על הקאמבק המונטנגרי היה בויאן דובלייביץ', שעם 18 נקודות ו-6 ריבאונדים התקרב להפתעה, אך נותר מאוכזב בסופו של דבר.\n\nזה היה משחק חלש של פורקאן קורקמאז, שקלע 9 נקודות בלבד, אך הוא היה אחראי על חמש הנקודות האחרונות של הטורקים, שהפכו את מצב העניינים והובילו לניצחון. אגב, ספק עבירה בשניות הסיום לא נשרקה לזכות מונטנגרו, החלטה שבעקבותה למפסידה היו טענות כנגד השיפוט.\n\nצפו בתקציר>>",
    "יוני סטויאנוב בסגל הנבחרת הבוגרת של בולגריה": "קשר הפועל באר שבע יוני סטויאנוב זומן לסגל הנבחרת הבוגרת של בולגריה לקראת צמד משחקי ליגת האומות נגד גיברלטר וצפון מקדוניה. את בולגריה מאמן מלאדן קרסטאיץ’, הסרבי שהדריך בעונה שעברה את מכבי תל אביב.\n\nסטויאנוב, בן ה-21, יכול לשחק גם בעמדת הימני. גדל בהפועל הרצליה ממנה עבר להפועל כפר סבא. בקיץ האחרון נרכש על ידי מחזיקת הגביע תמורת יותר מחצי מיליון שקלים וחתם בבירת הנגב לארבע עונות.\n\nבולגריה נמצאת במקום השלישי בבית ד’ בדרג השלישי של ליגת האומות, כשבמאזנה שלוש נקודות בלבד אחרי ארבעה משחקים. בעקבות מצבה הרעוע היא החתימה לאחרונה את קרסטאיץ’, שבחצי העונה האחרונה עמד על הקווים בבלומפילד. ב-23.9 מצפה לה משחק בית נגד גיברלטר ולאחר מכן, ב-26.9, היא תתארח אצל צפון מקדוניה.",
    "גרמניה: תומכת בחברות קרואטיה, רומניה, בולגריה בשנגן": "קנצלר גרמניה, אולף שולץ אמר היום (שני) כי מדינות האיחוד האירופי קרואטיה, רומניה ובולגריה עומדות כולן בדרישות להיות חברות מלאות באזור שנגן נטול הדרכונים של הגוש. \"שנגן הוא אחד ההישגים הגדולים ביותר של האיחוד האירופי, ועלינו להגן עליו ולפתח אותו\", אמר. אמנת שנגן היא הסכם שנחתם בין 27 מדינות באירופה בעניין מדיניות הגירה וביקורת גבולות מתואמת.",
    "אנגליה וגרמניה נפרדו ב-3:3 משוגע, הונגריה-איטליה 2:0": "משחקי המחזור השישי שינעל את שלב הבתים של ליגת האומות נמשכו היום (שני) כשבמוקד עמד הקרב הישיר על מקום בחצי הגמר, אותו השיגה איטליה בזכות 0:2 בהונגריה. במשחק שלא קבע כלום מבחינת המאבקים – אבל קבע המון מבחינת יוקרה, אנגליה וגרמניה נפרדו ב-3:3 משוגע בוומבלי.\n\nגלגל לרשת את הראשון. רספאדורי | אימג'בנק GettyImages, Claudio Villa\n\nדרג א'\n\nבית ג':\n\n\n\nהונגריה – איטליה 2:0\n\n\n\nספק אם ההעפלה לחצי גמר ליגת האומות (בפעם השנייה ברציפות) מנחמת את האזורי שכשלו לעלות למונדיאל, אבל לפחות אלופת אירופה עדיין נאבקת על משהו כרגע. החבורה של רוברטו מאנצ'יני נהנתה מיום מצוין של ג'יג'יו דונארומה, הייתה מספיק מדויקת בצד השני וחגגה פעמיים מול היציעים העמוסים בבודפשט. הונגריה שהגיעה למחזור הסיום של בית המוות עם סיכוי ממשי לסיים אותו במקום הראשון, הסתפקה במחמאות. אדם סולואי הוותיק ערך הופעת פרידה מנבחרת הונגריה ובכה במהלך השמעת ההמנון.\n\n\n\nדקה 5: כמעט הראשון של איטליה. השוער גולאצ'י השמיט הגבהה, הכדור עמד להיכנס לשער ואטילה סולואי הגיע ברגע האחרון והרחיק מקו השער.\n\n\n\nדקה 27: גול! גולאצ'י יצא ועצר את ניונטו אחרי טעות בהחזרת כדור, אבל הריבאונד הגיע לרספאדורי שעשה צעד אחד וגלגל לרשת. 0:1 לאיטליה.\n\n\n\nדקה 30: די לורנצו בעט כדור מסובב ברגל שמאל ששרק ליד הקורה ויצא לחוץ.\n\n\n\nדקה 50: הצלה גדולה של דונארומה. סובוסלאי בעט נהדר לפינה והשוער האיטלקי איכשהו הצליח לזנק ולהדוף לקרן.\n\n\n\nדקה 52: גול! בארלה קיבל את הכדור כשהוא חופשי ברחבה והעביר כדור רוחב, אותו דימארקו תרגם לשער עם בעיטה מתוך רחבת החמש. 0:2 לאיטליה.\n\n\n\nדקה 55: שוב דונארומה. הפעם השוער הציל נגיחה של סטיילס החופשי.\n\nהופעה אחרונה במדים הלאומיים. סולואי | רויטרס\n\nאנגליה – גרמניה 3:3\n\n\n\nזה היה משחק לפורטוקול בלבד – הרי אנגליה כבר ירדה לדרג ב' וגרמניה איבדה סיכוי להעפיל לחצי הגמר – אבל כששתי הנבחרות הללו נפגשות תמיד יש פוטנציאל לקלאסיקה. וכך אכן היה. עד הדקה ה-72 נדמה היה שגרמניה בדרך לניצחון נינוח, אבל אז התפתח מחול שדים אמיתי בוומבלי וכשהאבק התפזר, לוח התוצאות הראה 3:3.\n\n\n\nאנגליה עם משחק שישי ברציפות ללא ניצחון וזה הרצף הכי ארוך שלה מאז 1993. הפעם ההתקפה של גארת' סאות'גייט תפקדה, הארי קיין כבש שער מספר 51 במדים הלאומיים, בוקאיו סאקה ומייסון מאונט נכנס כמחליפים והיו מצוינים – אבל ההגנה קרסה בענק. בגרמניה היו יותר מדי דקות של חוסר יציבות וגם אצלה האנזי פליק יצטרך לתת את הדעת על משחק הגנתי נרפה, ממרכז הקישור ועד מרכז הרחבה.\n\n\n\nדקה 25: סטרלינג נשלח לעומק, התגבר על שני שחקני הגנה, בעט ממרכז הרחבה ברגל שמאל וטר סטגן זינק והציל.\n\n\n\nדקה 26: קיין בעט מהאוויר כדור אלכסוני שעלה וירד, ויצא לחוץ סנטימטרים מהקורה.\n\n\n\nדקה 45: קימיש בעט שטוח וחזק מ-22 מטר, פופ לא היה יכול להגיע, אבל הכדור פספס את המסגרת.\n\n\n\nדקה 52: גול! מוסיאלה נתקל במגווייר בתוך הרחבה והשופט קיבל איתות מ-VAR ושרק לפנדל. גונדואן בעט פנימה, 0:1 לגרמניה.\n\n\n\nדקה 67: גול! גרמניה יצאה למעבר מהיר אחרי איבוד של מגווייר באזור מחצית המגרש, ורנר מצא את האברץ ושחקן צ'לסי בעט מ-20 מטר לחיבורים של פופ. 0:2 לגרמניה.\n\n\n\nדקה 72: גול! כדור רוחב של ג'יימס מימין חתך את הרחבה הגרמנית והגיע לשואו, שבעט בנגיעה וצימק ל-2:1.\n\n\n\nדקה 75: גול! סאקה סחרר את ההגנה הגרמנית, נכנס לעומק ומסר למאונט, שבעט בלי לעצור, מכ-14 מטר לפינה. אנגליה משווה ל-2:2.\n\n\n\nדקה 83: גול! איזה מהפך בוומבלי! שלוטברק הכשיל את בלינגהאם ברחבה, השופט לא ראה, אבל קיבל איתות VAR נוסף, ניגש לצפות והצביע על הנקודה הלבנה. קיין הפציץ את הפנדל פנימה, 2:3 לאנגליה.\n\n\n\nדקה 87: גול! וואו, מה קורה פה? סאנה בעט מחוץ לרחבה, פופ ירד והשמיט והאברץ גלגל משני מטר פנימה. טעות קשה של שוער אנגליה וגרמניה מאזנת ל-3:3.\n\nגרמניה חגגה ראשונה וגם אחרונה. ראום וגונדואן | רויטרס\n\nהעלה ל-2:3, וזה עדיין לא הספיק. קיין | רויטרס\n\nדרג ב'\n\nבית ג':\n\n\n\nרומניה – בוסניה 1:4\n\nלרומניה: דניס מאן (38), גאורגה פושקאש (73, 86), אנדריי ראציו (79). לבוסניה: אדין דז'קו (77)\n\n\n\nמונטנגרו – פינלנד 2:0\n\nלפינלנד: אוליבר אנטמן (47), בנימין קלמן (53)\n\nדרג ג'\n\nבית ד':\n\n\n\nגיברלטר – גאורגיה 2:1\n\nלגיברלטר: לואי אנסלי (77). לגאורגיה: חביצ'ה קברצחליה (19, פנדל), גיורגי ציטאישווילי (49)\n\n\n\nצפון מקדוניה – בולגריה 1:0 (8 דקות ליוני סטויאנוב במדי בולגריה)\n\nלבולגריה: קיריל דספודוב (50)\n\nדרג ד'",
    "גרמניה ניצחה 107:109 את ליטא, בוסניה הדהימה את סלובניה": "בולגריה - מונטנגרו 91:81\n\nלאחר שהכניעה אתמול את בלגיה, נבחרת מונטנגרו המשיכה במומנטום ועלתה למאזן 1:2 באליפות, כשהיא שומרת על סיכוייה להעפיל לשלב הנוקאאוט. בולגריה כבר עם שלושה הפסדים וככל הנראה לא תהיה שם. ולדימיר מיחאילוביץ' בלט בשורות המנצחת עם 23 נקודות, שישה ריבאונדים וחמישה אסיסטים, בויאן דובלייביץ' הוסיף 17 ותשעה ריבאונדים. סשה וזנקוב כיכב פעם נוספת בצד הבולגרי, עם 26 נקודות שלא הספיקו גם הפעם לניצחון.\n\n\n\nספרד - בלגיה 83:73\n\nעוד לפני הטורניר היה ברור שהגרסה הזו של ספרד היא לא הנבחרת הקטלנית שהתרגלנו אליה בעשור וחצי האחרונים, אבל להפסד נגד בלגיה - לא בטוח שמישהו ציפה. שחקניו של סרחיו סקאריולו נוצחו לראשונה בטורניר, וכעת הם באותו מאזן כמו יריבתם הערב, עם שני ניצחונות והפסד אחד. מאנו לקונט הוביל את קלעי נבחרת בלגיה עם 14 נקודות, פייר ז'ילה הוסיף 11. האחים הרננגומס, ווילי עם 14 וחואנצ'ו עם 11, בלטו בצד הספרדי.\n\n\n\nטורקיה - גאורגיה 88:83 (בתום שתי הארכות)\n\nההפתעה בבית א' הגיעה היום מהמשחק בין טורקיה וגאורגיה, שם לאחר 50 דקות של כדורסל, הגאורגים ניצחו והנחילו הפסד ראשון לטורקים באליפות. שחקניו של איליאס זורוס השאירו מקום לאופטימיות לגבי עלייה לשלב הבא, אחרי משחק נפלא של סנדרו ממוקלאשווילי שקלע 20 נקודות והוריד 12 ריבאונדים, ת'אד מקפאדן הוסיף שורה של 17 נקודות, ארבעה ריבאונדים ושישה אסיסטים. בצד הטורקי בלט אלפרן שנגון עם 19 נקודות ו-9 ריבאונדים.",
    "נבחרת ישראל זכתה במדליית כסף בקרב-רב באליפות העולם בהתעמלות אמנותית": "אחר צהריים נהדרים לנבחרת ישראל בהתעמלות אמנותית, שזכתה במדליית הכסף באליפות העולם בקרב-רב והבטיחה השתתפות במשחקים האולימפיים של פריז 2024. ישראל סיימה במקום השני עם ציון משוכלל של 64.650 נקודות כשרק בולגריה המארחת הקדימה אותה עם 66.600 וזכתה במדליית הזהב. יש לציין כי הנבחרת החזקה בעולם, רוסיה, לא השתתפה וכמוה גם בלארוס המצוינת בשל הפלישה הרוסית לאוקראינה.\n\nאחר צהריים נהדרים לנבחרת ישראל בהתעמלות אמנותית, שזכתה במדליית הכסף באליפות העולם בקרב-רב והבטיחה השתתפות במשחקים האולימפיים של פריז 2024. ישראל סיימה במקום השני עם ציון משוכלל של 64.650 נקודות כשרק בולגריה המארחת הקדימה אותה עם 66.600 וזכתה במדליית הזהב. יש לציין כי הנבחרת החזקה בעולם, רוסיה, לא השתתפה וכמוה גם בלארוס המצוינת בשל הפלישה הרוסית לאוקראינה.\n\nאחר צהריים נהדרים לנבחרת ישראל בהתעמלות אמנותית, שזכתה במדליית הכסף באליפות העולם בקרב-רב והבטיחה השתתפות במשחקים האולימפיים של פריז 2024. ישראל סיימה במקום השני עם ציון משוכלל של 64.650 נקודות כשרק בולגריה המארחת הקדימה אותה עם 66.600 וזכתה במדליית הזהב. יש לציין כי הנבחרת החזקה בעולם, רוסיה, לא השתתפה וכמוה גם בלארוס המצוינת בשל הפלישה הרוסית לאוקראינה.\n\nהמכשיר הראשון בו התחרו אופיר שחם, הדר פרידמן, דיאנה סברצוב, שני בקנוב ורומי פריצקי היה תרגיל החישוקים. הן הציגו תרגיל מצוין, נקי מנפילות מכשירים וטעויות סנכרון וזכו לתשואות רבות מהקהל שבאולם בבירת בולגריה. על התרגיל קיבלו ציון של 33.850 נקודות ודורגה במקום הגבוה ביותר. איילת זוסמן היא המאמנת והכוריאוגרפית הראשית של הנבחרת.\n\nהמכשיר הראשון בו התחרו אופיר שחם, הדר פרידמן, דיאנה סברצוב, שני בקנוב ורומי פריצקי היה תרגיל החישוקים. הן הציגו תרגיל מצוין, נקי מנפילות מכשירים וטעויות סנכרון וזכו לתשואות רבות מהקהל שבאולם בבירת בולגריה. על התרגיל קיבלו ציון של 33.850 נקודות ודורגה במקום הגבוה ביותר. איילת זוסמן היא המאמנת והכוריאוגרפית הראשית של הנבחרת.\n\nהמכשיר הראשון בו התחרו אופיר שחם, הדר פרידמן, דיאנה סברצוב, שני בקנוב ורומי פריצקי היה תרגיל החישוקים. הן הציגו תרגיל מצוין, נקי מנפילות מכשירים וטעויות סנכרון וזכו לתשואות רבות מהקהל שבאולם בבירת בולגריה. על התרגיל קיבלו ציון של 33.850 נקודות ודורגה במקום הגבוה ביותר. איילת זוסמן היא המאמנת והכוריאוגרפית הראשית של הנבחרת.",
    "נבחרת ישראל היא מהבודדות שהזמינו שחקן מהליגה הרוסית": "מאצ'יי ריבוס לא ישחק במונדיאל 2022, בדיוק כמו שרוסיה לא תעשה זאת. והרי הקשר בין שתי ההיעדרויות הללו הוא לא מקרי. המגן בן ה-33 לבש את מדי נבחרת פולין 66 פעמים והציפייה הייתה שהוא יהיה לפחות בסגל הרחב לטורניר בקטאר. אבל היום השלכתו הרשמית מהסגל היא קונצנזוס בפולין.\n\n\n\nעד העונה הנוכחית, בליגה הרוסית שיחקו בכל עונה ארבעה-שישה פולנים, אבל ההתפרצות האלימה של רוסיה לשטחה של אוקראינה עשתה לזה סוף. כדי להבין את הרגשות העזים של העם הפולני כלפי רוסיה צריך להרחיק עד ה-17 בספטמבר 1939. הפלישה לאוקראינה בפברואר האחרון הציפה מחדש תחושות שאף פעם לא באמת נעלמו ועד מהרה הכדורגלנים הפולנים שמשחקים ברוסיה מצאו את עצמם בלב הביקורת הציבורית, בעל כורחם.\n\n\n\nסבסטיאן שימנסקי למשל, ראה אוהדי כדורגל במולדתו מנהלים קמפיין לזריקתו מהנבחרת. גורמים בהתאחדות השיבו לא לציטוט, שהפלישה לאוקראינה החלה כמה שבועות לפני כן ושימנסקי חייב לכבד את חוזהו בדינמו מוסקבה, אבל אחרי שהעונה הסתיימה, הקשר לקח את הרגליים וברח לפיינורד בעסקת השאלה עם אופציית רכישה.\n\n\n\nגם אם ההולנדים יחליטו לא לממש את אופציית הרכישה, שימנסקי לא יחזור לרוסיה כל עוד המצב המדיני שלה לא משתנה והצדדים יגיעו להסכמה על תחנה חדשה. גם שאר הפולנים ששיחקו ברוסיה אמרו שלום ולא להתראות כשהעונה הסתיימה, כולם חוץ ממאצ'יי ריבוס.\n\n\n\nהמצב של ריבוס שונה משל האחרים. המגן משחק ברוסיה מאז 2012 (למעט עונה אחת באמצע במדי ליון), הוא נשוי לאישה מקומית וילדיו נולדו שם. למעשה ריבוס השליך עוגן ברוסיה כבר מזמן והוא ידע טוב מאוד שהמשמעות בעולם הנוכחי היא שהוא לא ישחק יותר בנבחרת פולין.",
    "ספרד גברה 69:72 על טורקיה וסיימה ראשונה": "יום המשחקים האחרון בבית א' באליפות אירופה יצא לדרך ובהחלט יש הרבה על מה לשחק - עם כל הכבוד לקרבות על מקומות 3-4 שיתקיימו בהמשך היום בין בולגריה לבלגיה וגיאורגיה למונטנגרו, במשחק הגדול של היום, בקרב על המקום הראשון ספרד ניצחה 69:72 את טורקיה והיא תחכה בשמינית הגמר לליטא. הטורקים, שסיימו במקום השני בבית, מחכים לתוצאות הבית המקביל, כשהם יודעים שיפגשו את סלובניה, גרמניה או צרפת.\n\nטורקיה - ספרד 72:69\n\nכמצופה מזה זמן רב, שתי הקבוצות החזקות בבית הגיעו למשחק האחרון כשהן יודעות שניצחון יסדר להן את המקום הראשון. כצפוי, המשחק היה צמוד לכל אורכו, כאשר אף אחת משתי הקבוצות לא הצליחה לפתוח פער דו ספרתי אפילו פעם אחת הערב. הספרדים, שהגיעו לרבע האחרון ביתרון שש, ראו את הטורקים רצים 0:9 בפתיחת הרבע, אך הצליחו להחזיר את היתרון ונעזרו בעבירה חמישית של אלפרן שנגון.\n\nבמאני טיים, יכולת טובה של לורנזו בראון ו-ווילי הרננגומס נתנה את הניצחון, בעוד שיין לארקין מנגד סיפק עוד משחק חלש. ווילי הרננגומס הוביל את הספרדים עם 15 נקודות ו-7 ריבאונדים ובראון תרם 11 נקודות ו-7 אסיסטים. בצד השני, צ'די אוסמן קלע 20 נקודות, פורקאן קורקמז תרם 16 נקודות ושנגון קלע 14.\n\nבולגריה - בלגיה 89:80\n\nעוד ערב גדול של רטין אובאסוהן (25 נקודות ו-7 ריבאונדים) עשה את ההבדל עבור הבלגים, שהבטיחו את מקומם בשמינית הגמר וכעת הם מחכים למשחק האחרון בבית כדי לדעת אם יסיימו במקום השלישי או הרביעי, כמו גם לתוצאות בבית המקביל. המנצחים ברחו ברבע השני ולמרות ניסיונות קאמבק של הבולגרים, הם הצליחו לסגור את הסיפור. סשה וזנקוב סיים טורניר אדיר עם 26 נקודות ו-13 ריבאונדים.\n\nצפו בתקציר>>>",
    "קריאה לציבור: בואו ללוות יהודי ערירי בדרכו האחרונה": "בויקו מונוב ז\"ל (צילום: באדיבות משרד החוץ)\n\nאזרח ישראלי בשם בויקו מונוב, בן 57 מתל אביב, עובד חברת \"דן\" לשעבר, נפטר בבולגריה מאירוע לב בעת ביקורו שם לפני שלושה חודשים. מאחר והמנוח חסר משפחה והוא היה ערירי – לא היה אף גורם שיטפל בהבאתו לקבורה בישראל, וכתוצאה הרשויות בולגריה שקלו לשרוף את גופתו (לפי הנהלים המקומיים).\n\nכאשר פרטי הסיפור הגיעו לאוזני שגרירות ישראל בסופיה, אנשי משרד החוץ נרתמו על מנת למנוע את שריפת גופתו – ופנו לממשלת בולגריה לצורך קבלת אישור הוצאתו לישראל. בהמשך עובדי המשרד פעלו לגייס סיוע במימון והסדרי הטסת ארונו של מונוב לארץ, כדי שיוכל להיקבר בישראל.\n\nלאחר מאמצים רבים, לצד סיוע מהמוסד לביטוח לאומי ומבכירים במשרד הדתות ובמועצה הדתית באר שבע – ארונו של מונוב נחת הלילה בארץ והוא צפוי להיטמן היום (חמישי) בשעה 16:30 בבית העלמין בבאר שבע, סמוך לקבר אימו שנפטרה לפני כ-5 שנים. במשרד החוץ קוראים לציבור לבוא וללוות את המנוח בדרכו האחרונה.\n\nממשרד החוץ נמסר כי \"נציגי המחלקה לישראלים בחו\"ל באגף הקונסולרי מבקשים להודות לכל הגורמים שסייעו להבאתו של המנוח הערירי למנוחת עולמים באדמת ישראל (ולצד אימו), ובכך לעשות חסד ומצווה ולתת כבוד אחרון לאזרח שנפטר בטרם עת\".",
    "כשיאניס מתעורר: 79:99 ליוון על אוקראינה": "בעוד יומיים יסגר שלב הבתים של אליפות אירופה, והיום (שלישי) נערך יום המשחקים הרביעי בכל הבתים באליפות. במוקד, בבית ג', יוון נהנתה מתצוגת ענק של יאניס אנטטוקומפו (41 נקודות) בדרך ל-79:99 על אוקראינה ואיטליה גברה 76:81 על קרואטיה. בנוסף, אסטוניה הביסה 62:94 את בריטניה. בבית א', טורקיה ניצחה 63:79 את בלגיה וספרד הביסה 65:82 את מונטנגרו. בנוסף, בולגריה ניצחה 80:92 את גיאורגיה בערב נדיר של די בוסט.\n\nאיטליה - קרואטיה 76:81\n\nלאחר ההפסד המאכזב לאוקראינה האיטלקים ידעו שהם חייבים לנצח על מנת לא להסתבך וליפול למקום הרביעי שיפגיש אותם עם סרביה בשמינית וכעת היא בדרך לכך. במשחק הערב האיטלקים שלטו במחצית הראשונה אך רבע שלישי גדול של הקרואטים הפך את התוצאה. ברבע האחרון האיטלקים ביצעו מהפך שלהם בזכות האיש שלהם בטורניר, סימונה פונטקיו, שסיים בסופו של דבר עם 19 נקודות , כמו ניקולו מלי. אצל המפסידים 27 נקודות של בויאן בוגדנוביץ' לא הספיקו.\n\nכעת נעבור לתרחישים בבית שמצטלב עם הבית הישראלי: יוון כאמור הבטיחה את המקום הראשון. מחר אוקראינה וקרואטיה יפגשו, בעוד איטליה תשחק מול בריטניה החלשה. אם אוקראינה תנצח את קרואטיה, היא תסיים במקום השני והקרואטים יסיימו במקום הרביעי, כשהאיטלקים יסיימו שלישי בלי קשר לתוצאת המשחק שלהם. אם קרואטיה תנצח, היא תיהיה במאזן 2:3, כמו אוקראינה. במצב כזה הפסד איטלקי ישים אותם במקום הרביעי, בעוד הקרואטים יסיימו במקום השני והאוקראינים במקום השלישי.\n\nבתרחיש האחרון והמסובך ביותר, שבו איטליה מנצחת את בריטניה וקרואטיה מנצחת את אוקראינה, שלוש הנבחרות יסיימו עם מאזן 2:3. במצב כזה יווצר בית משולש שבו התוצאות הפנימיות יכריעו. נכון לעכשיו בתוך הבית המשולש המצב הוא כזה: אוקראינה עם +11, קרואטיה עם -5 ואיטליה עם -6. המשמעות היא שבמצב כזה אם האוקראינים יפסידו בעד שמונה נקודות הם יסיימו במקום השני, ואם יפסידו ביותר, הקרואטים יעקפו אותם. בכל אופן, איטליה תסיים רביעית בתרחיש שכזה.",
    "צרות לבני לם? נתניה הובסה 5:0 מול אשדוד בהכנה": "מכבי נתניה נמצאת בתקופה רעה בליגה עם ארבעה משחקים ללא ניצחון, כאשר לאחר הפגרה היא תארח את הפועל באר שבע, אך לפחות לפי משחק האימון הבוקר מול מ.ס אשדוד, נראה שהיהלומים ממשיכים בכושרם הרע לאחר שהובסו 5:0 משפיל במתחם האימונים של הקבוצה.\n\nקשה להגיד שנתניה עלתה בהרכב חסר לחלוטין, כאשר שחקנים דוגמת איתמר ניצן, שי קונסטנטין, איתן אזולאי ואיגור זלאטנוביץ' פתחו בהרכב, אך כבר מהפתיחה היהלומים לא היו במשחק וספגו משחקני ההתקפה יניב מזרחי, דור ג'אן, עוז בילו, רועי לוי ואבנעזר ממאטה.\n\nפלוריאן הארטהרץ ואביב אברהם הפצועים לא שיחקו, כאשר עדן קארצב ורז שלמה שנמצאים עם הנבחרת הבוגרת כמו פלאמן גלאבוב שנמצא עם נבחרת בולגריה היו חסרים, כארם ג'אבר ויובל שדה יחד עם הנבחרת הצעירה גם הם לא נכחו.\n\nשחקני מ.ס אשדוד חוגגים במשחק אימון (דוברות מ.ס אשדוד)\n\nבנושא אחר, לקראת המשחק מול הקבוצה של אליניב ברדה והעונש שספגו היהלומים בו נסגר היציע המערבי, בקבוצה מצאו פתרון יצירתי לאוהדים שרכשו מנוי ליציע זה. על פי חוקי ההתאחדות, לא ניתן לספק לאוהדים כרטיסים חלופיים ליציע המזרחי, כאשר הם מחויבים לרכוש כרטיסים חדשים.\n\nבנתניה החליטו שכל בעל מנוי שירכוש כרטיס למשחק מול הפועל ב\"ש, יזכה לכרטיס חינם לחצי גמר גביע הטוטו במקומו המקורי.",
    "יוני סטויאנוב עבר בהשאלה לסקציה נס ציונה": "כפי שפורסם לראשונה ב-ONE, קשר הפועל באר שבע, יוני סטואינוב (21), חתם בהשאלה עד לסיום העונה בסקציה נס ציונה. בעונה שעברה שיחק סטויאנוב בהפועל כפר סבא שם הבקיע 12 שערים בכל המסגרות. השחקן חתם באמצעות סוכנו אדם קידן.\n\nסטואינוב, שמיעט לקבל דקות בהפועל באר שבעף אמר לאחר החתימה: \"רוצה בתקופה שאגיע להשפיע ולהצליח כמה שיותר, ובטוח שאביא שמחה וגאווה למי שהאמין בי\".\n\nיוני סטויאנוב (האתר הרשמי של הפועל ב\"ש)\n\nסטואינוב, שקיבל לאחרונה זימון לנבחרת הבוגרת של בולגריה, כיכב בעונה שעברה בהפועל כפר סבא בליגה הלאומית, אך בהפועל ב”ש לא קיבל את הקרדיט מברדה, כשרשם עד כה העונה שתי הופעות בלבד בכל המסגרות.\n\nוסטויאנוב הוא לא השחקן היחיד שמצטרף לנס ציונה. הקבוצה של ניר ברקוביץ’ הודיעה גם על החתמתו של רותם יצקר (20) שמגיע בהשאלה עד לסיום העונה ממכבי תל אביב לאחר ששיחק בעונה האחרונה בהשאלה בבית”ר ת”א בת ים.",
    "נבחרת הדייוויס של ישראל הוגרלה נגד לטביה": "נבחרת הדייוויס של ישראל הוגרלה היום (שלישי) למפגש מול נבחרת לטביה בחוץ במסגרת משחקי פלייאוף ההישרדות של בית 1. המשחק יתקיים בתחילת חודש פברואר 2023 (3-4.2.2023). ניצחון ישאיר את הנבחרת בבית 1 והפסד יוריד אותה לבית 2.\n\nישראל הפסידה בסוף השבוע האחרון בהיכל שלמה בתל אביב לנבחרת צ׳כיה החזקה 3:1 ותנסה להשיג ניצחון חוץ נגד נבחרת לטביה המדורגת במקום ה-55 בעולם, כשישראל במקום ה-34. בשורות נבחרת לטביה משחקים: ארנסט גולביס המדורג 297, רוברט סטרומבאחס המדורג 563, קרלוס אוזולינס 1209 ודניאל טנס.\n\nישראל ולטביה לא נפגשו אי פעם בעבר ומיקום המשחק נקבע על פי הגרלה, בה ישראל הייתה מדורגת ויכלה לפגוש גם את סין, לבנון, ליטא, תאילנד, דנמרק, יוון, סלובניה, טאיוואן, פולין, בולגריה או אירלנד.",
    "אלחמיד עונה לאוהדים: \"אני מחויב להפועל באר שבע\"": "\"אני שונא לשחק בתפקידים שאני לא אוהב להיות בהם, אבל חייב לשחק כי המאמן ביקש ואני צריך לכבד את זה\", הוסיף המגן, \"עשיתי טעות במשחק וגרמתי לפנדל, ועל זה אני לוקח אחריות. זאת רק מכה קלה בכנף, אמשיך לתת את כל כולי עבור הצלחת המעדון כל עוד אני עולה על הדשא ושם את החולצה האדומה\", סיכם אלחמיד.\n\n\n\nבתוך כך, בשורה משמחת קיבל היום קשר הקבוצה יוני סטויאנוב, שזומן לראשונה לסגל נבחרת בולגריה הבוגרת לקראת צמד המשחקים בבית מול גיברלטר ולאחר מכן בצפון מקדוניה במסגרת ליגת האומות. סטויאנוב בן ה-21 הגיע הקיץ מהפועל כפר סבא ועד כה העונה שותף כמחליף בניצחון על דינמו מינסק ובהפסד למ.ס. אשדוד. זהו זימון בכורה שלו לבולגריה הבוגרת, אולם בנבחרת עד גיל 21 כבר רשם שש הופעות, ארבע מהן בהרכב. אם ישותף על ידי המאמן מלאדן קרסטאיץ', כידוע בעונה שעברה מאמנה של מכבי תל אביב, הוא לא יוכל בעתיד לייצג את ישראל.",
    "עושים סדר: הדרגים המסתמנים בהגרלת מוקדמות יורו 2024": "רבות דובר בשבוע האחרון על חשיבות המשחק של נבחרת ישראל מול אלבניה, ובמקרה הזה השחקנים ידעו להתעלות ולספק את הסחורה ברגע האמת. הניצחון הדרמטי 1:2 הבטיח לנבחרת את המקום הראשון בבית 2 של דרג ב' בליגת האומות, ממנו נגרעה כזכור רוסיה בעקבות הלחימה באוקראינה, והביאו עמו בשורה משולשת לקראת המשך הקדנציה של אלון חזן. אט אט תמונת הגרלת מוקדמות יורו 2024 מתבהרת, ואנחנו כאן כדי לעשות סדר.\n\n1. כרטיס לפלייאוף העלייה ליורו\n\nקודם כל, הזכייה בראשות הבית הבטיחה לישראל הזדמנות שנייה להגיע ליורו. בהנחה שהנבחרת לא תהיה בין שתי הראשונות בבית שלה במוקדמות היורו, היא תקבל בזכות ליגת האומות את האפשרות להתמודד בפלייאוף (חצי גמר וגמר). כזכור, בפעם הקודמת ישראל לא הצליחה להעפיל דרך מוקדמות היורו וקיבלה מקום בפלייאוף, אבל הפסידה בפנדלים בסקוטלנד בשלב חצי הגמר ולא הגיעה למשחק ההכרעה על הכרטיס ליורו. הפעם היא תוכל לפגוש את אחת ממנצחות הבתים בדרג ב' ולא תשובץ אקראית כממלאת מקום כפי שהיה ב-2020.\n\nבפעם הקודמת זה נגמר עם אכזבה בפנדלים. אלי דסה מול אולי מקברני בחצי גמר הפלייאוף ב-2020 | רויטרס\n\n2. מקום מובטח בדרג השני בהגרלת מוקדמות היורו\n\nישראל נמצאת במקום ה-18 בליגת האומות, על פיה נקבעים גם הדרגים לקראת הגרלת מוקדמות היורו שתיערך ב-9 באוקטובר בפרנקפורט. כל דרג כולל 10 נבחרות: במוקדמות יורו 2020 הייתה הנבחרת בתחתית הדרג השלישי (מקום 30) והפעם בזכות היותה ראש בית היא בעשירייה השנייה, יחד עם אנגליה, פולין ושוויץ. המשמעות היא הימנעות ממפגש עם נבחרת מהדרג השני ועל הנייר סיכוי טוב יותר לסיים באחד משני המקומות הראשונים במוקדמות – מקומות המעניקים כרטיס אוטומטי ליורו.\n\n\n\nכמובן שגם במקרה כזה, הכול תלוי בהגרלה, בה יהיו שבעה בתים בני חמש נבחרות ועוד שלושה בתים עם שש נבחרות. הדרגים יהיו רשמיים רק בתום משחקי ליגת האומות, אבל יש הבדל אם מקבלים מדרג ג' את אלבניה, איסלנד או ארמניה, לעומת אוקראינה או שבדיה.\n\n\n\nהדרגים למוקדמות היורו כרגע (לא סופי):\n\n\n\nדרג א': הולנד, פורטוגל, הונגריה, קרואטיה, בלגיה, דנמרק, ספרד, איטליה, פולין\n\n\n\nדרג ב': אוסטריה, בוסניה, אנגליה, צרפת, ישראל , ויילס\n\n\n\nדרג ג': ארמניה, אירלנד, רומניה, סלובניה, שבדיה\n\n\n\nדרג ד': אזרבייג'ן, איי פארו, גאורגיה, יוון, קזחסטן, לוקסמבורג, טורקיה\n\n\n\nדרג ה': בלארוס, אסטוניה, גיברלטר, לטביה, ליטא, מלטה, מולדובה\n\n\n\nדרג ו': אנדורה, סן מרינו, ליכטנשטיין\n\n\n\n*** גרמניה עלתה אוטומטית כמארחת היורו, רוסיה פסולה מהשתתפות.\n\nאפשרות להגרלה נוחה יותר. אלון חזן עם יוסי בניון | ברני ארדוב\n\n3. עלייה לדרג א' בליגת האומות\n\nהמקום הראשון בליגת האומות 2022/23 מקנה לנבחרת גם \"עליית ליגה\" לקראת קמפיין 2024/25 במפעל. זה אומר שבפעם הבאה, ישראל תהיה אחת מ-16 הנבחרות הבכירות של ליגת האומות ותוגרל בדרג הראשון שכולל את אריות אירופה. באופן אבסורדי, אנגליה ירדה ליגה וישראל היא זו שתפסה את מקומה.\n\n\n\nמעבר לשיבוץ היוקרתי ולמפגשים המלהיבים שדרג א' עשוי לזמן, מדובר בשיפור המצב לקראת קמפיינים עתידיים והבטחת הדרג השני גם במוקדמות הבאים.",
    "אבדיה ובראון בפנים: 30 המצטיינים באליפות": "אליפות אירופה בכדורסל מתקרבת לשמינית הגמר, ובינתיים כששלב הבתים נכנס אל רגעי ההכרעה, באתר 'הופס הייפ' האמריקאי דירגו את 30 השחקנים הבולטים עד כה בטורניר היוקרתי. באתר עשו שימוש בכלי סטטיסטי מתקדם שפותח על ידם הנקרא \"Global Rating\", שמעניק ציון לכל שחקן על בסיס שילוב בין הסטטיסטיקה האישית שלו וההצלחות הקבוצתיות של הנבחרת בה הוא משחק.\n\nבתוך הדירוג אפשר למצוא את כוכב נבחרת ישראל, דני אבדיה, שעם ציון של 17.16 הגיע למקום ה-28, זאת כשבמקום ה-25 נמצא רכז מכבי תל אביב, לורנזו בראון, עם ציון של 17.51. על המקומות הראשון והשני השתלטו ניקולה יוקיץ' (39.85) ויאניס אנטטוקומפו (39.15), כשכוכב הענק השלישי מה-NBA, לוקה דונצ'יץ' הגיע רק למקום השביעי עם ציון של 24.90.\n\nמי שמשלים את השלישיה הוא לאורי מארקנן שנמצא בעיצומו של טורניר מטורף וזכה לציון 27.17, מיד אחריו נמצא שחקן אולימפיאקוס וכוכב בולגריה, סאשה וזנקוב (27.02) ואת החמישייה משלים ה-MVP של היורוליג ורכז סרביה, וסיליה מיציץ' (26.99).\n\nהדירוג המלא\n\n1. יוקיץ' (סרביה) - 39.85\n\n2. אנטטוקומפו (יוון) - 39.15\n\n3. מארקנן (פינלנד) - 27.17\n\n4. וזנקוב (בולגריה) - 27.02\n\n5. מיציץ' (סרביה) - 26.99\n\n6. שנגון (טורקיה) - 26.21\n\n7. דונצ'יץ' (סלובניה) - 24.90\n\n8. מיכאליוק (אוקראינה) - 23.68\n\n9. ווילי הרננגומס (ספרד) - 23.48\n\n10. קאליניץ' (סרביה) - 23.26\n\n11. מוסא (בוסניה) - 23.09\n\n12. לארקין (טורקיה) - 21.68\n\n13. דורסי (יוון) - 21.50\n\n14. בלצ'רובסקי (פולין) - 20.00\n\n15. סלוטר (פולין) - 19.75\n\n16. סאלין (פינלנד) - 19.74\n\n17. פולונארה (איטליה) - 19.69\n\n18. פונטקיו (איטליה) - 19.54\n\n19. דובלביץ' (מונטנגרו) - 19.41\n\n20. פוניטקה (פולין) - 19.04\n\n21. סוקולובסקי (פולין) - 18.37\n\n22. פרי (מונטנגרו) - 18.35\n\n23. ולנצ'ונאס (ליטא) - 17.84\n\n24. ואגנר (גרמניה) - 17.84\n\n25. בראון (ספרד) - 17.51\n\n26. פורנייה (צרפת) - 17.46\n\n27. פראדייה (ספרד) - 17.38\n\n28. אבדיה (ישראל) - 17.16\n\n29. בוסט (בולגריה) - 16.70\n\n30. גוראן דראגיץ' (סלובניה) - 16.45\n\nהאזינו לפרק החדש: יורוסטפ על הפתיחה הסוערת של אליפות אירופה 2022 >>",
    "יומן | שום דבר לא נפתר והעבר מציג כל הזמן שאלות": "יומן | שום דבר לא נפתר והעבר מציג כל הזמן שאלות\n\nפג'ה היה כפר ערבי בעיבורי פתח תקווה שניטש במלחמת השחרור ונבנה במקומו שיכון. קראו לשיכון בשלב כלשהו \"נווה כיבוש\". איזה שם! הייתי קשורה לפג'ה בעיקר משום החברות שלי עם אחת מבנות הכיתה, ילדה יקית שאביה היה שבוי מלחמה. הציפייה לשובו מן השבי במדבר המערבי אפפה אותה ואת אמה",
    "ההסכם \"ההיסטורי\" בין הכדורגלניות להתאחדות הכדורגל הוא בעיקר יח\"צ": "בחודש יוני יצאו בהתאחדות לכדורגל ואיתם ארגון השחקנים ויו״ר הארגון ומובילת המאבק, קארין סנדל בהודעה על \"הסכם היסטורי\" עם שחקניות נבחרת ישראל לפי הדיווחים. ממסמכים שהגיעו לידי כלכליסט מתברר שלא רק שאין הסכם, הוא בעיקר שחזור של מסמך הבנות שנחתם ב-2015. מדובר על מסמך הבנות שבשבע השנים מאז ההתאחדות פשוט לא עמדה בהן.\n\nלפני שנכנס להבדלים בין הסכם היסטורי למסמך הבנות מ-2015, יש להיזכר בסיטואציה שלפני משחק החוץ מול בולגריה בחודש יוני האחרון. שחקניות נבחרת ישראל פתחו בסכסוך עבודה על התנאים שלהן בנבחרת ואיימו בהשבתה. לאחר דיונים ארוכים, לחץ מצד התקשורת ופוליטיקאים, הוכרז על \"הסכם היסטורי\".\n\nמההתאחדות נמסר: \"השיח הפורה אתמול בין השחקניות להתאחדות הוליד מסמך מסכם שמשקף את הרצון המשותף להבטיח תנאים מקצועיים אופטימליים אפשריים לשחקניות הנבחרת ולצוותים הרלוונטיים לטובת הצלחה מקצועית ומתוך אמונה בפוטנציאל הגדול של הענף, בצד הצורך לביצוע רפורמות מתחייבות\".\n\nיוסי שרעבי, מנכ״ל ההתאחדות לכדורגל הוסיף: ״ההתאחדות הדגישה תמיד את מחויבותה הבלתי מתפשרת לקידום כדורגל הנשים וההסכמות אליהן הגענו משקפות זאת נאמנה. לאחר הפגישה ביום שלישי האחרון בהובלת יו״ר ההתאחדות אורן חסון היה ברור לנו כי יש הרבה יותר מהמשותף בינינו לבין שחקניות הנבחרת מאשר המחלוקות\".\n\nקארין סנדל, יו״ר ארגון השחקנים והשחקניות אמרה: ״אני רוצה להודות להתאחדות לכדורגל ולעומדים בראשה היו״ר אורן חסון ויוסי שרעבי, על כך שהראו רצון אמיתי לשותפות ומחויבות לייצר שינוי משמעותי ואמיתי בכדורגל הנשים בישראל. אנחנו באמת שמחות ומתרגשות להיות אלו שיבטיחו מקום טוב יותר לשחקניות שיגיעו אחרינו. יש כאן אמירה סופר משמעותית לכל ילדה, נערה ואישה ולכל ספורטאית שהיא שווה בין שווים, וזה צריך להיות מצפן לכל ענפי הספורט בישראל\".\n\nהמאבק חשוב וההסכם החדש יצר כותרות יפות אבל האם נעשה פה \"סיבוב\" על חשבון שחקניות הנבחרת?\n\nכדי להבין את הסיפור צריך לחזור אחורה לשנת 2014 - אז הסתדרות העובדים הגישה לבית הדין האזורי לעבודה בת״א תביעה כנגד ההתאחדות לכדורגל ובקשה להשוות תנאי שחקניות הנבחרת לאלה של השחקנים. בכתב תביעה מפורט טענה ההסתדרות על אפלייה בין שחקניות ושחקני והנבחרת בכל אספקט, אם זה בתשלום על ימי משחק ועד לינה וטיסות. לאחר דין ודברים ארוך בין ההסתדרות ובין ההתאחדות לכדורגל נחתם באוגוסט 2015 הסכם, מסמך הבנות, שאותו אפשר להגדיר כ\"היסטורי\".\n\nניר אלון, אז, והיום ראש חטיבת הספורט בהסתדרות אמר על ההסכם הזה \"בשורה גדולה״. ביוני האחרון, כאמור, נחתם הסכם נוסף, שגם כן הוגדר על ידי הצדדים כ\"משמעותי\". עם זאת, כאשר הוגשה בקשה להתאחדות לכדורגל מתוקף חוק חופש מידע, היא נענתה בסירוב מהטעם ״שאין הסכם״. פניה לניר אלון לא נענתה אף היא, שחקניות כדורגל טענו שלא ראו את ההסכם ובאופן כללי לא ראו אף מסמך מיוני. המסמך, שהיה אמור לשמש ״מצפן לכלל ענפי הספורט״ נשמר בסודיות רבה משל היה המתכון של קוקה קולה. נציגות הכדורגלניות הסבירו שלא ניתן לחשוף את ההסכם מאחר וההתאחדות סיכמה איתן שהוא לא יפורסם.\n\nאז מה היה בהסכם ההיסטורי? או שמא הסכם יח״צ היסטורי?\n\nנתחיל מהסוף, אין \"הסכם\". גם בהתאחדות אומרים ש\"יש מסמך הבנות\", שעליו חתום מנכ״ל ההתאחדות לכדורגל יוסי שרעבי, שבסיומו כתוב שהמסמך נחתם על ידי מנכ״ל ההתאחדות כגורם מוסמך מטעמה והאמור בו מחייב את ההתאחדות, וכן הוא יביא את המסמך לידיעת ההנהלה. גורם בכיר בהתאחדות לכדורגל ציין שהמסמך מעולם לא עלה לאישור בישיבות ההנהלה.\n\nאז מה אומר מסמך היח״צ ההיסטורי? שינויים קוסמטיים בלבד ממה שכתוב בהסכם שנכתב ב-2015.\n\nבשנת 2015 נחתם ההסכם הראשון מול שחקניות נבחרת ישראל. 12 סעיפים היו בהסכם ההוא ביניהם: 1. נושא האש״ל, אז נחתם אותו סכום של 15 יורו לכל שחקנית בחו״ל; 2. מענקי מיקום, במידה והנבחרת תעפיל לטורניר גדול השחקניות יקבלו מענקים; 3. תשלום עבור הפסד בגין ימי עבודה היעדרות מהעבודה לצורך נטילת חלק במשחקי הנבחרת או באימונים, ההתאחדות תשלם פיצוי של 150 שקל לכל יום אימון/משחק; 4. הסדרי לינה, השחקניות יהיו זכאיות למלונות בתנאים וברמה גבוהה; 5. ציוד ספורט, ההתאחדות תספק לשחקניות מדי משחק מתאימים לנשים; 6. תחבורה מרוכזת לשדה התעופה; 7. מעטפת מקצועית. בנוסף למעטפת המקצועית תעמיד ההתאחדות תזונאי. מידת הצורך וההיקף יקבעו על ידי ההתאחדות; 8. כרטיסים למשחקי הנבחרת, כל שחקנית תהיה זכאית לכרטיס כניסה למשחקי הבית של נבחרת ישראל, מועדי תשלום על ידי ההתאחדות, בסמוך לאחר ביצוע האימונים ולא יאוחר מ-30 יום; 9. השחקניות ישתפו פעולה בפעילות יחסי ציבור קידום ההתאחדות וכן בפעילות לטובת הקהילה שההתאחדות תיזום.\n\nזה ההסכם שנחתם לפני כשבע שנים, מאז, ולפי טענות השחקניות - טענות שמגובות בעובדות בשטח - ובפרט בסכסוך העבודה האחרון, ההתאחדות לא עמדה בהסכם מ-2015. מה שמעלה את השאלה אם ההסכם ב-2015 הופר ברגל גסה, למה ארגון השחקנים וההסתדרות שאמונים על קיומו של ההסכם לא פנו להתאחדות באיום להשבתת הנבחרת במשך שבע שנים? והאם ניפוי קארין סנדל מהנבחרת גרמה לה לצאת לקרב כפי שטענו גורמים בהתאחדות? ומה גורם לכולם לחשוב שאם בהסכם חתום הם לא עמדו שבע שנים, אז במסמך הבנות שנוצר לצורכי יח״צ הם יעמדו?\n\nאז מה אומר מסמך ההבנות החדש שמנכ״ל ההתאחדות חתום עליו?\n\nרוב הסעיפים מ-2015 מופיעים במסמך הנוכחי, מה שנוסף הוא הרחבה לסעיף ״מטעפת מקצועית״ שמדבר על מערך סקאונטיג, צוות מאמנים ומאמן ראשי שלא מאמן בעוד מקומות אלא רק בנבחרת ישראל. תזונאית, שף פרטי ומעסים. שרון זאבי מונתה לעמוד בראש צוות מוגנות לכל השחקנים ושחקניות. והתחייבות שלא ימונה אדם בעל עבר פלילי ותלונות אנונימיות יבדקו ככל שאינן ״שמועה״. אושרה הבקשה לתשלום של 500 יורו לכל נסיעת חוץ (ללא תשלום דמי אימונים בימים אלה) כמו גם 150 ששקל להחזר הוצאות נסיעה (פר אימון). שימוש בבית הנבחרות בשפיים, טיסות יום בלבד וטיסות ישירות ככל שניתן. איסור שימוש בדיוטי פרי והגעה ישירה לקראת טיסה. מערכת GPS וגישה למערכת ניתוח משחקים, הענקת צלחות הוקרה בהופעות. הורחב הסעיף של ציוד ספורט, ב-2015 ההתאחדות הבטיחה מדי נשים ולא קיימה, הפעם היא מבטיחה במסמך התאמה של המדים לפי מדידה אישית. ציוד רפואי, שחקניות הנבחרת יוכלו לשמור סט משחק כל משחק רשמי, ביגוד ייצוגי נשי לטיסות ואירועים מיוחדים. ההתאחדות תציג תוכנית אסטרטגית לשמונה השנים הקרובות שתכלול הגדלת מספר השחקניות בענף, אסטרטגיה שיווקית לענף כדורגל הנשים בכלל ובנבחרת בפרט, קידום נשים ושחקניות עבר בענף כמאמנות, שופטות וכו׳ קידום ליגת העל לנשים ובניית תוכנית לקידום מספר השחקניות המקצועיות.\n\nהסעיף האחרון כותרתו ״שקיפות״ ולא מפרט מהי השקיפות המדוברת. יכול להיות שלא לפרסם את המסמך הזה זה חלק מהשקיפות?\n\nאז האם ההסכם יוציא את כדורגל הנשים לדרך חדשה? האם מסמך שחתום על ידי מנכ\"ל ההתאחדות בלבד וללא יו\"ר ההתאחדות, מסמך שלא קיבל את אישור ההנהלה, יעזור לקדם את נבחרת הנשים בכדורגל? האם נראה שינוי מהותי ומשמעותי ביחס של ההתאחדות לכדורגל לנבחרת הנשים? זה משהו שנעקוב אחריו בחודשים ובשנים הבאות.\n\nמההתאחדות לכדורגל נמסר בתגובה: \"יש סיכום ואין הסכם. בכוונת ההתאחדות לעמוד בסיכום ואנחנו בטוחים כי כך יעשו כל הנוגעים בדבר\".\n\nקארין סנדל וארגון השחקנים והשחקניות: \"ההודעה לעיתונות היא לא שלנו, היא הודעה משותפת שהוצאה ביחד עם ההתאחדות לכדורגל בבוקר שלאחר החתימה. באותה מידה אפשר לשאול אם אין הסכם איך זה שגיא ענבר מההתאחדות מספר ימים אחרי ישב בוועדה בכנסת לכבוד ההסכם ובירך על זה שנעשתה כאן היסטוריה, והסכם הוא שוויוני וחשוב והיסטורי, יש תיעוד בפרוטוקולים של הכנסת.\n\n\"2. ההסכם נחתם במתכונת של הצעה וקיבול בדומה להסכם הקודם, כל התהליך נעשה בליווי של עורכת דין שראתה ואישרה את הנוסחים. למיטב ידיעתי ההסכם אושר בהנהלה; 3. ההסכם (הנוכחי) שונה מהותית. יש המון סעיפים שלא היו בהסכם המקורי, כולל סעיפי מוגנות וכולל התחייבות לתוכנית אסטרטגית לשמונה השנים הקרובות. ההסכם אמור להבטיח את התנאים הטובים ביותר וכולל התחייבות למשחקי אימון, לצוות, מלונות, טיסות ועוד דברים שלא היו בהסכם המקורי.\n\n\"4. קודם כל ראוי לבקר את מי שלא עומד בהסכמים ולא את מי שמנסה לשנות את האפליה. נעשו לא מעט פניות ופגישות במהלך השנים והתחייבויות כאלה ואחרות של ראשי ההתאחדות לדורותיהם, שביתה היא הכלי נשק האחרון, זה לא משהו שצריך לנפנף בו סתם כי אפשר, והיה ניסיון אמיתי להידברות ושיתוף פעולה; 5. לגביי הטענה של 'בכירים בהתאחדות', זה ספין בשקל וחצי. יש סדר כרונולוגי בעולם, אני נופיתי לראשונה במשחק של בולגריה ב-23.6, המכתב הראשון של השחקניות נשלח באפריל, אי אפשר לסובב את הזמן, ויש התכתבויות חוזרות בין ההתאחדות ולבין השחקניות והארגון עוד הרבה לפני ההחלטה של הניפוי. אבל הרבה יותר קל להציג את זה כמסע נקם אישי מאשר להסתכל במראה ולהודות שיש אפליה שלאף אחת מאיתנו אין שום כוונה לקבל יותר.",
    "\"גיים צ'יינג'ר\": דיבאלה ממשיך להלהיב את רומא": "זוכרים שמכבי תל אביב הביסה בעונה שעברה את ה.י.ק הלסינקי הפינית 0:5? אז הסיפור הגדול מאמש (חמישי) היה כאשר רומא אירחה את אותה הקבוצה הסקנדינבית והקטנה באולימפיקו סטאדיו שבביתה במסגרת המחזור השני של שלב הבתים בליגה האירופית, אלא שהמחצית הראשונה הסתיימה ב-0:0 שעבור האורחים היה בגדר סנסציה.\n\nאלא שבפתיחת המחצית השנייה מי שעלה מהספסל ושינה את המשחק עבור חניכיו של ז’וז’ה מוריניו הוא כמובן פאולו דיבאלה, שזכה בסיום לכינוי “גיים צ’יינג’ר” או אם תרצו בעברית “מכריע משחקים”, כינוי שניתן בכדורגל העולמי ליחידי סגולה שנחשבים ל”שוברי שוויון”.\n\nהחלוץ הארגנטינאי הפעם הציל את האיטלקים והוגדר כמי ש”היה הזרז להשגת הניצחון נגד הלסינקי”, זאת לאחר שבמחזור הראשון של הבית הג’יאלארוסי הפסידו בצורה מביכה 2:1 בחוץ לאלופת בולגריה – לודוגורץ ראזגרד.\n\nאקס יובנטוס העלה את רומא ליתרון דקה מיד לאחר שנכנס אל המשחק, אחרי בישול של לורנצו פלגריני. שלוש דקות לאחר מכן פלגריני הוסיף את השני של רומא מבישול של ניקולו זאניולו. זאניולו גם סיפק את השער השלישי לחלוץ החדש של הקבוצה אנדראה בלוטי בדקה ה-68, כאשר רומא רשמה את הניצחון הראשון שלה בשלב הבתים והשיגה שלוש נקודות.",
    "ישראל בדרג 2? ההזדמנות הגדולה של הנבחרת": "לאחר שהורחקה מהמונדיאל שיערך בעוד חודשיים בקטאר בגלל הלחימה עם אוקראינה, נבחרת הכדורגל של רוסיה לא תקח חלק גם במוקדמות יורו 2024, ובשל כך גם בטורניר עצמו. בעקבות כך, וגם בעקבות קמפיין ליגת האומות, ישראל תוכל להגיע לנקודה מאוד דרמטית לקראת יורו 24 הנבחרות שיתקים בגרמניה ב-2024.\n\nבמוקדמות יורו 2020 רוסיה הייתה בדרג השני, וכעת לא תשתתף כלל בטורניר. הנבחרת הכחולה-לבנה תוכל להבטיח את השתתפותה בדרג השני, אם תצליח לסיים את ליגת האומות בראש הבית, זאת אחרי שאופ\"א אישרה כי המיקום בליגת האומות יקבע את המיקום בדירוג. אם וכאשר נפסיד לאלבניה, אז ישראל עלולה לרדת לדרג השלישי (תלוי בתוצאות אחרות).\n\n53 נבחרות ישתתפו בהגרלת המוקדמות, שתערך בדצמבר בפרנקפורט. החלוקה: 7 בתים של 5 קבוצות ועוד 3 בתים של 6. שתי הראשונות מכל בית יעפילו ליורו ועוד 12 קבוצות יתברגו במשחקי הפלייאוף וילחמו על 3 מקומות. גרמניה תעלה כמובן אוטומטית, כמארחת היורו. אז מה הדרגים, נכון לעכשיו כשישראל היא מוליכת הבית מול אלבניה? נעשה לכם סדר.\n\n\n\n*הדרגים הם נכון לעכשיו, לפני תוצאות משחקי הנבחרות בהתכנסות הזו\n\nדרג 1: הולנד, דנמרק, ספרד, הונגריה, פורטוגל, בלגיה, קרואטיה, גרמניה (מארחת), איטליה, אוסטריה וצ'כיה\n\nדרג 2: פולין, שוויץ, צרפת, אנגליה, וויילס, נורבגיה, ישראל, בוסניה, אוקראינה ואיסלנד.\n\nדרג 3: סרביה, מונטנגרו, סקוטלנד, אירלנד, פינלנד, אלבניה, שבדיה, רומניה, ארמניה וסלובניה\n\nדרג 4: טורקיה, יוון, גיאורגיה, קזאחסטן, צפון מקדוניה, לוקסמבורג, קוסובו, סלובקיה, אזרבייג'ן ואיי פארו.\n\nדרג 5: בולגריה, צפון אירלנד, בלארוס, קפריסין, גיבלטר, ליטא, לטביה, אסטוניה, מלטה ומולדובה\n\nדרג 6: אנדורה, סן מרינו, ליכטנשטיין.",
    "כבוד ענק לאשדוד באליפות העולם לריקודים ספורטיביים לשנת 2022": "הרקדנים מאריקה אודיקדז'ה ואנדריאה רוקאט מאשדוד עשו היסטוריה בתחילת החודש והביאו הרבה כבוד לעיר עם זכייתם באליפות העולם לריקודים ספורטיביים לשנת 2022 שנערכה בלטביה. המדובר בפעם הראשונה שישראלים זוכים באליפות העולם בריקודים ספורטיביים.\n\nזוג הרקדנים התחרו ב-10 ריקודים: 5 ריקודים אירופיים ו-5 ריקודים לטינו אמריקאים. בניקוד הסופי הם זכו במירב הנקודות בתכנית האירופית והלטינו אמריקאית והוכרזו כאלופי העולם לשנת 2022. על זכייתם במקום הראשון הוענקו להם גביע, מדליית זהב ושרשרת סברובסקי.\n\nבתחרות השתתפו זוגות מ-33 מדינות בסה\"כ, כאשר בין השופטים נמנו רקדנים בכירים ומדריכים מגרמניה, ליטא, מולדובה, דנמרק, אוקראינה, רומניה, פולין, שוויץ, הונגריה, בולגריה ודרום אפריקה.\n\nאודיקדז'ה (27) ורוקט (25), תושבי אשדוד, למדו ריקוד בבי\"ס המפורסם לספורט הריקוד ציספרס הפועל בעיר בהדרכת מורי הריקוד הידועים לריקודים ספורטיביים בוריס ורוזנה אודיקדז'ה.\n\nמאז שנת 2020 השניים מופיעים כצמד בריקודי ספורט בעולם. פעילותם מתבטאת בין היתר באימון אינטנסיבי של 6 שעות בכל יום הכולל אימון כושר, ריקודים, מחנות אימונים בארץ ובחו\"ל.\n\nאחותה של מאריקה ליאנה אודיקדז'ה זכתה באליפות עולם בלטינו אמריקאי בלבד בשנת 2015.\n\nעתידו של ספורט הריקוד כרגע: פרט לברייקדאס, שום ריקוד אחר לא נמצא בראשות ההתאחדות הישראלית לספורט הריקוד. הציפייה כי בשנת 2024 כאשר התחרות תיערך בפאריס גם ספורט הריקוד הסלוני יהיה חלק מהתחרות האולימפית וישתייך להתאחדות הישראלית לספורט הריקוד.",
    "יורובאסקט 2022 | לא סתם היא אלופת העולם: ספרד זכתה באליפות אירופה אחרי ניצחון על צרפת 76:88": "שנה אחרי הפרישה של האחים פאו ומארק גאסול, שהובילו יחד את נבחרתם לשבעה תארים, מצאה ספרד צמד אחים חדש. ווילי וחואנצ'ו הרננגומס קלעו יחד 41 נקודות בגמר היורובאסקט בברלין, והובילו לניצחון של ספרד על צרפת 76:88 ולזכייה רביעית בתולדותיה בתואר היבשתי. בכך הפכו הספרדים לנבחרת השלישית בהיסטוריה, אחרי ברית המועצות ויוגוסלביה הגדולות, שמחזיקה בו זמנית בתואר אלופת העולם ואלופת אירופה.\n\nזה היה אמור להיות גמר שקול, אבל צד אחד שלט בו לכל אורכו. אחרי ניצחון בהארכה בשמינית הגמר וקאמבקים גדולים ברבע הגמר ובחצי הגמר, שמרה ספרד את הטוב ביותר שלה לגמר. היא הגיעה מוכנה מנטלית ומקצועית, וזיהתה את החיסרון העיקרי של יריבתה. צרפת, שבמפתיע איבדה הכי הרבה כדורים בטורניר עם 15 למשחק, איבדה הפעם 19 כאלה. מנגד, היא החליטה להפקיר את קו השלוש משום שידעה שספרד קולעת משתי נקודות באחוזים הכי גבוהים. אלופת העולם ניצלה זאת כדי להשוות שיא טורניר של 15 שלשות מ-31 ניסיונות - אחרי שגם במשחק הפתיחה מול בולגריה קלעה אותו מספר שלשות.\n\nעברו לתצוגת גלריה חואנצ'ו הרננגומס, היום בברלין. מחצית ראשונה מפלצתית עם 6/7 מחוץ לקשת צילום: TOBIAS SCHWARZ - AFP\n\nהמץ'-אפ המשמעותי היה בעמדת הפאוור-פורוורד. חואנצ'ו הרננגומס מהדנבר נאגטס, שעד הגמר קלע 11 נקודות בממוצע עם 1.5 שלשות למשחק ב-30%, תפס ערב קליעה אדיר של 27 נקודות - כולל 7 מ-9 מחוץ לקשת. גרשון יאבוסלה, שהוביל את ריאל מדריד לגמר היורוליג, הציג יכולת חלשה למעט כמה דקות טובות בפתיחת הרבע השלישי, וגם רודי גובר לא השפיע בכלל על המשחק.\n\nשתי הנבחרות פתחו את המשחק בהססנות, וסל השדה הראשון נקלע רק אחרי שתי דקות וחצי. אבל ספרד שיחקה כדורסל אגרסיבי יותר, ועם 7 מ-7 מהעונשין עלתה ל-3:9 כעבור שלוש דקות וחצי. לאחר מכן הגיעו גם סלי שדה של ווילי הרננגומס, לורנזו בראון וחיימה פרננדס. צרפת, מנגד, התקשתה מול ההגנה החזקה של ספרד וסיימה את הרבע הראשון בפיגור 23:14.\n\nעברו לתצוגת גלריה לורנזו בראון, הערב מול צרפת. נבחר לחמישיית הטורניר צילום: ANNEGRET HILSE/רויטרס\n\nהרבע השני היה שייך כולו לחואנצ'ו הרננגומס. הוא נכנס לזון מטורף, ובשבע דקות קלע שש שלשות משבעה ניסיונות - והוביל את ספרד ליתרון 22:41 מדהים. צרפת שמרה טוב אבל חטפה שלשות על הבאזר, ובעצמה הפרה את שעון ה-24 שניות פעמיים ברבע השני. ווילי הרננגומס, עם אסיסט מאחיו לסל ועבירה, קבע יתרון שיא - 26:47. אך צרפת התעשתה, ובשתיים וחצי הדקות האחרונות גרמה לספרד להחטיא ארבע זריקות וסיימה את המחצית הראשונה בריצת 0:11 שצימקה ל-47:37.\n\nבמחצית השנייה המשיכה צרפת במומנטום. תומא הרטל מצא את יאבוסלה חופשי לזריקות מחצי מרחק, ועם שבע נקודות הוא הוביל ריצת 2:9 בפתח הרבע השלישי - ו-2:20 מתחילת הקאמבק. אחרי פסק זמן של סקריולו שיפרה ספרד את ההגנה, שיחקה פנימה לווילי הרננגומס - ועם תשע נקודות ללא מענה ברחה באמצע הרבע ל-46:58. אחרי פסק זמן של וינסנט קולה, גם צרפת הידקה את ההגנה - אבל שלשה של רודי פרננדז קבעה 57:66 בסוף הרבע השלישי.\n\nעברו לתצוגת גלריה ווילי הרננגומס, היום. הוא ואחיו הצטיינו במחצית הראשונה צילום: ANNEGRET HILSE/רויטרס\n\nשתי דקות מפתיחת הרבע הרביעי ספג סקאריולו עבירה טכנית אחרי שקבל על שריקה מוטעית להפרת שעון ה-24, אבל צרפת לא ניצלה את המתנה שקיבלה. היא המשיכה לאבד כדורים, וסל של בראון בחדירה העלה ל-63:75 ארבע דקות וחצי לסיום. מזה, צרפת לא היתה יכולה לחזור.\n\nלחמישיית הטורניר בחרה פיב\"א ארבעה שחקנים שהובילו את נבחרותיהן למדליות - ווילי הרננגומס ולורנזו בראון מספרד, דניס שרודר מגרמניה ורודי גובר מצרפת - לצד יאניס אנטטקומפו, מלך הסלים של הטורניר שהודח עם יוון ברבע הגמר. פולין, שהגיעה למקום הרביעי, לא קיבלה ייצוג ברשימת המצטיינים. ווילי הרננגומס נבחר לשחקן הטורניר, אחיו חואנצ'ו נבחר לשחקן המצטיין של הגמר.\n\nעברו לתצוגת גלריה שחקני ספרד חוגגים את הניצחון על צרפת, הערב בברלין. אלופת העולם היא גם אלופת אירופה צילום: Michael Sohn/אי־פי\n\nקלעו לספרד: חואנצ'ו הרננגומס 27, ווילי הרננגומס 14, לורנזו בראון 14 (11 אסיסטים), חיימה פרננדס 13 (4 חטיפות), אלברטו דיאס 8, רודי פרננדס 7, דריו בריסואלה 3, עוסמאן גארובה 2.\n\nקלעו לצרפת: אוון פורנייה 23, תומא הרטל 16 (7 אסיסטים), גרשון יאבוזלה 13 (6 אסיסטים), אלי אוקובו 9, רודי גובר 6, טרי טארפיי 4, ונסן פוארה 4, אנדרו אלביצי 1.",
    "הכדורסל לא זוכה לאזכור בשום פינה בפראג": "אירופה לובשת חג עם פתיחתה של אליפות אירופה בכדורסל שתצא לדרך בפראג, צ’כיה, עם המשחק של ספרד נגד בולגריה. בית ד׳ בו תשחק נבחרת ישראל יחל מחר כאשר גיא גודס וחניכיו יפגשו את פינלנד (שישי, 15:00).\n\nמזג האוויר בפראג נחמד מאוד, ובשדה התעופה כבר מקבלים ניחוח נוסטלגי עם פינת היסטוריה בה מקרינים סרטונים היסטוריים על שדה התעופה בפראג, האווירה לעומת זאת נחמדה ככל שתהיה מעיר אירופאית יפה, נראית רחוקה כמזרח ממערב בכל הקשור לטורניר הכדורסל שישוחק כאן בתשעת הימים הקרובים.\n\nשני ענפי הספורט שזוכים לעניין רב כאן הם הכדורגל והוקי קרח ולא בהכרח בסדר הזה, הכדורסל לא זוכה כאן לאזכור בשום פינה עד כה, ונראה כי העיר לא יודעת עדין לפחות באזור המרכז שהיורובאסקט הגיע העירה.\n\nהשלב הראשון של אליפות אירופה ייערך בארבע ערים כזכור- פראג, טביליסי, קלן ומילאנו, והשלב המכריע אליו תעפלנה ארבע הראשונות מכל בית, ייערך בברלין. בימים הקרובים נבחרת ישראל תפגוש פינלנד, הולנד, פולין סרביה וכאמור גם את המארחת- צ׳כיה.",
    "נבחרת הנשים של ישראל זכתה במדליית הכסף הקבוצתית באליפות העולם בהתעמלות אמנותית": "קבוצתו של שון וייסמן, ריאל ויאדוליד, נוצחה הערב בבית 1:0 על ידי קאדיס, במסגרת המחזור השישי בליגה הספרדית. וייסמן פתח בהרכב מול האחרונה בטבלה והיחידה ללא נקודה ערב המחזור, אבל לא הצליח לסייע לקבוצתו. ויאדוליד תקפה, כולל החמצה גדולה של וייסמן ועוד הזדמנות שלו, ומנגד קאדיס שיחקה אגרסיבי מאוד וביצעה לא מעט עבירות. החלוץ הישראלי הוחלף בדקה ה-90 על ידי סרג'י גווארדיולה, ומהספסל ראה איך בתוך תוספת הזמן ונגד מגמת המשחק כבשה קאדיס שער יקר שנתן לה נקודות ראשונות וניצחון ראשון העונה.\n\nאנגליה. פולהאם אמנם פיגרה אצל העולה החדשה נוטינגהאם פורסט, אבל קבוצתו של מנור סולומון הפצוע השיבה עם שלושה שערים מרגלי ז'ואאו פאליניה, האריסון ריד וטוסין אדראבויו כדי לנצח 2:3 בסיום. אסטון וילה ניצחה את סאות'המפטון 0:1 משער של ג'ייקוב ראמזי.\n\nגרמניה. הרטה ברלין כבר ראתה את עצמה יוצאת עם שלוש נקודות ממשחק החוץ נגד מיינץ, אבל שער של המחליף אנטוני קאסי הצרפתי עמוק בתוספת הזמן חילק את הנקודות, 1:1 בסיום.\n\nאיטליה. לצ'ה זכתה בניצחון ראשון העונה, 1:2 בחוץ על סלרנטינה.",
    "לוקה דונצ'יץ' קלע 47 נקודות בערב היסטורי ביורובאסקט": "סלובניה - צרפת 82:88\n\n\n\nשתי האימפריות הללו כבר העפילו לשמינית הגמר, אבל המפגש הזה הפך לקלאסיקה, הרבה מעבר לקרב על המקום הראשון בבית. לוקה דונצ'יץ' נתן היום פשוט הצגה בלתי נשכחת, כשסיים עם 47 נקודות ותצוגה ענקית, שסחפה את נבחרתו לניצחון יוקרתי, ומרשים מאוד.\n\n\n\nדונצ'יץ, שמתחמם ממשחק למשחק, עלה לוהט, וקלע 22 נקודות תוך 13 דקות קרשונות, ואת המחצית הראשונה סיים עם 27 נקודות, כולל כמה מהלכים מופלאים ושלשה אחת בלתי אפשרית. במחצית השנייה נדמה היה שהוא מאט את הקצב, אבל גם בה נכנס לקצב, וכאמור סיים עם 47 נקודות, 7 אסיסטים, 7 ריבאונדים, כשהוא צולף 6 מ-11 מהשלוש' 9 מ-12 ל-2 ו-11 מ-12 מהעונשין.\n\n\n\nסלובניה הוליכה 70:80, צרפת כבר הצליחה לחזור, אבל גוראן וזוראן דראגיץ' (13 ו-11 נקודות בהתאמה) עזרו לאלופת אירופה להבטיח את הניצחון במשחק הנהדר. רודי גובר סיים עם 22 נקודות בשורות הצרפתים, תומא הרטל קלע 21.\n\n\n\nדונצ'יץ' נתן את התצוגה השנייה בטיבה אי פעם בתולדות היורובאסקט, כשעבר את ניקוס גאליס היווני האגדי מ-1983, כשלפניו רק אדי טראס מ-1957, כשקלע 63 נקודות במדי בלגיה.\n\n\n\nליטא - בוסניה 70:87\n\n\n\nאחרי פתיחה רעה של שלושה הפסדים הגיע הניצחון הראשון של הליטאים על הונגריה, והיום הצליחה הנבחרת הליטאית להעפיל לשמינית הגמר מבית המוות. 15 נקודות ו-5 ריבאונדים של יוסוף נורקיץ' ו-22 נקודות עם 5 אסיסטים של דזנאן מוסה לא הספיקו לבוסנים מול משחק נהדר של יונאס ולנצ'יונאס שרשם 13 נקודות, 15 ריבאונדים ו-5 אסיסטים.\n\n\n\nגרמניה - הונגריה 71:106",
    "לא רק בתל אביב- מסעדה בלקנית חדשה ושמחה בפרדס חנה": "תושבי פרדס חנה והסביבה, תתחילו לפתח רעב כי פתחו לכם מסעדה בלקנית שמחה במיוחד שמתכננת להביא אליכם את טורקיה ויוון לצלחת.\n\nבלקנה- המקום החדש שנפתח במתחם \"חצר השוק\" שבפרדס חנה, היא בעצם המקום, שיפודיה בלקנית כשרה ומשודרגת, המתמקדת בשיפודים ושפע של סלטים, דגים כבושים וכד' והכל בהשפעת המטחים של טורקיה, יוון, בולגריה ועוד.\n\nהמקום החדש של היזם גיא יצחקי והשף רותם גרין מתמקד בבשר ובירקות, מושך לקוקטיילים חזקים עם אווירה אניסית ורוצה בעיקר להשתמש בכל זה כדי לעשות קצת שמח בחצר, ליהנות מהחיים, ולחייך.\n\n\n\nעל האוכל בבלקנה אחראי השף רותם גרין עם מנות כגון, בבה גנוש, סלט ביצים, מטיאס, איקרה וצלחת חריפים, סלט עגבניות ואנשובי, סופלקי פרגית וירקות צלויים , עוף יווני ופוטטוס, קבב טורקי או חלאבי עם קרם עגבניות, טחינה, עמבה, לימון כבוש וירוקים (58 שקלים).\n\nאנשי הבלקנה (צילום: פופ תקשורת)\n\nבגזרת הדרינקים והשמח תמצאו חביות ידידותיות של סאן מיגל, וקוקטיילים דוגמת \"אבטיחיטו\" (וודקה, מוחיטו, אבטיח, סודה, 46 שקלים), \"תפוליצ'י\" (ג'ין, ליצ'י, מיץ תפוחים, למון גראס, טוניק, 42 שקלים), \"קמפרום\" איטלקי-קריבי (רום, קמפרי, מנגו, מיץ אננס, 46 שקלים) ודרינקים על בסיס ערק ואוזו, לצד שפע של אלכוהול ים תיכוני נקי.\n\n\n\nבלקנה. חצר השוק, פרדס חנה. טלפון: 09-7733077. כשר. ב-ה 17:00-23:00, שישי 12:00-16:00 ושבת 21:00-00:00",
    "\"פציעת לורנזו בראון מגבילה אותו מאוד\"": "רגע לפני המשחק מול מונטנגרו, הרכש החדש של מכבי תל אביב לורנזו בראון, סובל מכאבים בכתף ימין, כפי שהצהיר מאמן נבחרת ספרד, סרג'יו סקאריולו. בנוסף, ב\"מארקה\" נטען שהצהובים ביקשו הבהרות מאיגוד הכדורסל הספרדי.\n\n\"הפציעה לא רצינית, אבל היא מגבילה אותו מאוד\", צוטט המאמן האיטלקי של אלופת העולם ב\"מארקה\" בנוגע לרכז הבכיר של נבחרת ספרד. \"בואו נקווה שלורנזו בראון יוכל לעזור ולתרום לנו, כי הוא חיוני כדי לייצר יתרון במגרש\".\n\nעד כה, ספרד ניצחה את בולגריה וגאורגיה, אך הפסידה לבלגיה והרכז החדש של מכבי תל אביב העמיד ממוצעים של 11 נקודות, 6 אסיסטים וריבאונד בשלושת המשחקים האלה. הערב (שלישי, 17:15) אלופת העולם תפגוש את מונטנגרו (שידור ישיר ב-5SPORT).",
    "הפועל ת\"א הגישה הצעה על קרניצ'ניק מלודוגורץ": "האם הפועל ת\"א תחתים בלם נוסף? למרות שצירפו את אנטואן קונטה, ל-ONE נודע כי האדומים הגישו לאחרונה הצעה על בלם לודוגורץ הבולגרית, ז'אן קרניצ'ניק. האדומים ביקשו לשאול את הסלובני לעונה אחת בחינם עם אופציית רכישה כאשר הוצע לו שכר המגיע ל-200 אלף אירו ללא בונוסים.\n\nקרניצ'ניק בן ה-27 שמתנשא לגובה של 1.84 מ', יכול לשחק במגוון עמדות כמו בלם, מגן ימני וקשר אחורי. הוא החל את הקריירה במולדתו, שיחק במאריבור ובמורה הסלובניות ועבר ללודוגורץ בחלון ההעברות של ינואר תמורת 500 אלף אירו.\n\nלאורך הקריירה, קרניצ'ניק זכה באליפות סלובניה עם מאריבור ועם מורה, במדיה הניף גם את הגביע המקומי. בעונה שעברה הוא היה שותף לאליפות בולגריה כשהוא מבשל שני שערים ב-14 משחקים בכל המסגרות. העונה בשבעה משחקים קרניצ'ניק הספיק לבשל במשחק ליגה מול פירין.\n\nז'אן קרניצ'ניק (מימין) במדי נבחרת סלובניה מול סרביה (רויטרס)\n\nלקרניצ'ניק יש גם ניסיון במוקדמות ליגת האלופות כשהוא שיחק העונה, בין היתר, מול שמרוק רוברס ודינמו זאגרב. כמו כן הוא שיחק מול ז'לגיריס במוקדמות הליגה האירופית. בנבחרת סלובניה ערך הבלם 10 הופעות.",
    "אליפות ארצות הברית: אלנה ריבאקינה עלתה לסיבוב השני": "איגה שביונטק (1, פולין) לא הייתה במיטבה לאחר שזכתה ברולאן גארוס וראתה כיצד רצף הניצחונות שלה מסתיים מוקדם מהצפוי בווימבלדון, אך את הדרך לגמר בניו יורק היא החלה ללא קושי רב כשגברה 3:6, 0:6 על ג'סמין פאוליני (57, איטליה) תוך שעה ושבע דקות בלבד.\n\n\n\nאלנה ריבאקינה (25, קזחסטן) הגיעה לטורניר עם ציפיות רבות לאור הזכייה בווימבלדון רק לפני חודשיים, אך אכזבה בענק כשהודחה כבר בסיבוב הראשון עם הפסד 6:4, 6:4. מי שהייתה אחראית להפתעה של ערב המשחקים זו קלרה בורל (131, צרפת), שהעפילה לטורניר מהמוקדמות.\n\n\n\nאמה רדוקאנו, האלופה המכהנת, לא הפסידה ולו מערכה אחת אשתקד. הפעם המדורגת 11 וחביבת הקהל הודחה כבר בסיבוב הראשון, לאחר שהפסידה 6:3:, 6:3 לאליז קורנה הצרפתייה הוותיקה (40 בעולם).\n\n\n\nנאומי אוסקה, עוד אחת מאהובות הקהל בארה\"ב, שזכתה כבר פעמיים בטורניר בעבר, צנחה למקום ה-44 בדירוג העולמי לאחרונה, ואת דרכה סיימה כבר בסיבוב הראשון אחרי הפסד 7:6, 6:3 לדניאל קולינס המקומית (19 בטורניר).\n\n\n\nארינה סבאלנקה הבלארוסית המדורגת 6 בטורניר, הביסה את קתרין האריסון האמריקאית עם 1:6, 3:6 בתוך פחות משעה וחצי.\n\n\n\n\n\nמשחקים בולטים נוספים:\n\nונוס וויליאמס (ארצות הברית, 1,504) - אליסון ואן אויטבאנק (בלגיה, 43) 6:1, 7:5\n\nגארבינייה מוגורוסה (ספרד, 9) - קלרה טוסון (שוויץ, 57) 3:6, 5:7 (5)\n\nסלואן סטיבנס (ארצות הברית, 51) - גריט מינן (בלגיה, 110) 6:1, 3:6, 3:6\n\nג'סיקה פגולה (ארצות הברית, 8) - ויקטוריה גולוביץ' (שוויץ, 89) 2:6, 2:6",
    "רומא הפסידה 2:1 ללודוגורץ, ארסנל ניצחה": "שלב הבתים של הליגה האירופית נפתח הערב (חמישי) עם הפתעה. מחזיקת הקונפרנס ליג, רומא, נכנעה 2:1 ללודוגורץ בבולגריה לאחר סיום דרמטי במיוחד. ארסנל שעלתה בהרכב חסר גברה 1:2 על ציריך בשוויץ ואילו בטיס חזרה עם 0:2 מהלסינקי.\n\nבית 3\n\nלודוגורץ - רומא 1:2\n\nאחרי התבוסה לאודינזה, הזאבים המשיכו את המונמטום השלילי עם הפסד לא צפוי לאלופת בולגריה. בדקה ה-72 קולי מצא את הפרצה, חדר לרחבה והכניע את מילה סבילר, שוערה המחליף של האיטלקים. 4 דקות לסיום, איידור שמודורוב האוזבקי שעלה כמחליף נגח את השוויון לאחר הגבהה של לורנצו פלגריני. אבל המילה האחרונה היתה של נונאטו שגילגל את הכדור לרשת של רומא וקבע 1:2 בדקה ה-88.\n\nהלסינקי - בטיס 2:0\n\nהקבוצה של מנואל פלגריני, שהפסידה לריאל מדריד בסוף השבוע, חזרה לחייך. וויליאן ז'וזה היה הכוכב שלה במשחק הזה לאחר פנדל מוצלח 3 דקות אחרי תוספת הזמן של המחצית הראשונה. החלוץ ניצל ערבוביה ברחבה בעקבות קרן של מיראנדה ונעץ את השני שלו בדקה ה-64, כדי לקבוע 0:2 קליל ונינוח לקבוצה מאנדלוסיה. לצד זאת, חדשות רעות מגיעות מכיוונו של חואנמי חימנס, שפציעתו גרמה לצוות הרפואי של בטיס לשלוח אותו לבית החולים לבדיקות וטיפול, בקרסול הפגוע שלו.",
    "חוק ומוסר: על שאלת זימונו של עומר אצילי לנבחרת ישראל": "אתחיל בגילוי נאות. אני אוהד של מכבי חיפה ושל נבחרת ישראל. ואני גם כלכלן שגר בנורבגיה. ברצוני להתייחס לדיון הער סביב זימונו או אי זימונו של עומר אצילי לנבחרת ישראל. אין כאן ויכוח על כך שמעשיו של עומר אצילי בפרשה המדוברת אינם מוסריים בעליל. ולכן חשוב ביותר לדון במקרה ולהעלות אותו לסדר היום הציבורי על מנת למזער תופעות כאלה בעתיד. דיון כזה נותן איתות חזק ביותר על העלות המאוד גבוהה שתהיה למעשים כאלה בעתיד. מעשים שיכולים להרוס קריירה של כדורגלן, לפגוע במשפחה שלו, וגם לפגוע בריאותית ונפשית בנערות המעורבות ומשפחותיהן. לכן, לא רק שאני לא מתנגד לדיון זה, אלא גם מעודד אותו ורואה בו כלי חשוב ביותר בחברה דמוקרטית.\n\n\n\nאך הדיון הזה הוא מעניין גם משום שיש כאן התנגשות בין כמה עמודי תווך של חברה מתוקנת. מצד אחד הפרקליטות סגרה את התיק, משמע שעומר אצילי לא עבר על החוק. מצד שני, כאמור, הוא עשה דבר לא ראוי ולא מוסרי. וכאן נשאלת השאלה, מה גובר על מה? הרי חוקים צריכים לשקף נורמות חברתיות ומוסריות. האם בעצם, המשמעות היא שהחוקים מפגרים אחרי נורמות אלה? האם יש צורך בגוף חדש שנקרא משטרת מוסר? אגב, יש מדינות בהן גוף כזה קיים (איראן, למשל). האם כדאי לאמץ את הרעיון ולהקים גוף כזה גם בארץ? ואם מקימים גוף כזה, מי יקבע מה נחשב למוסרי ולפחות מוסרי?\n\n\n\nואם כבר במוסר עסקיננו, שאלה נוספת, האם לשלול אדם שהביע חרטה זה דבר מוסרי? האם אי מחילה זה דבר מוסרי? הרי שלילת זכות מאדם להתקדם בקריירה בגין תיק במשטרה, שנסגר, זהו צעד לא חוקי (ויש שיגידו גם לא מוסרי). כאמור, אני גר בנורבגיה, ומלבד העובדה שנורבגיה ידועה כמדינת ספורט מעולה, היא גם ידועה בזכות בתי הכלא שלה. בנורבגיה, אסירים מקבלים יחס של אחד האדם ולא יחס של פושע. הפילוסופיה כאן אומרת, שלא מסתכלים על אדם שהורשע כעל חלאת המין האנושי, שצריך לרמוס אותו, אלא כעל אחד שצריך לשקם אותו על מנת שיוכל לחזור לחברה כאחד האדם ולתרום לחברה. אגב, מחקרים מראים שבנורבגיה, יש את האחוז הקטן ביותר של חזרה לפשע. מסתבר, שחמלה משתלמת.\n\nמשטרת המוסר בעקבותיו. עומר אצילי | מאור אלקסלסי\n\nנקודה מרכזית נוספת היא באמונה שכדורגלנים צריכים לשמש כמודל לחיקוי. ככלכלן, חונכתי כבר בשיעור הראשון במבוא לכלכלה, שלכל אחד יש יתרון יחסי. אדם יכול להיות טוב יותר במשהו אחד ופחות טוב במשהו אחר. זה טבעי וככה העולם עובד. אני מבין, ששחקני כדורגל הם טובים בלבעוט בכדור ובאתלטיות, לכן בתחומים אלה יש להם יתרון יחסי על אדם, שלא עוסק בכדורגל. כך שבהחלט, בתחומים אלה ובתחומים אלה בלבד, זה הגיוני ששחקני כדורגל יהיו מודל לחיקוי. האם זה אומר, שהם צריכים לשמש מודל לחיקוי בכל שאר הדברים? למשל בלימודים בבית ספר או לימודים באוניברסיטה או במעורבות חברתית? העניין הזה של \"מודל לחיקוי\" זו המצאה של חברות מסחריות וכלי תקשורת בגלל הכוח של ספורט למשוך קהל. אבל, השאלה היא עד כמה הסיפור הזה של \"מודל לחיקוי\" מציאותי? יש ספורטאים שטובים גם בדברים אחרים ויש כאלה שלא. כמו שפרופסור לכלכלה טוב בתחום אחד, אבל לא מבין כלום בדבר אחר.\n\n\n\nאם נסכם את הסוגיות הקודמות, אז הדיון סביב אצילי הוא חשוב וטוב שהוא קיים. אבל, חברה מתוקנת צריכה לדעת למחול (זה גם מוסרי). יחס טוב כלפי אנשים שטעו, במיוחד אם התחרטו על מעשיהם, לרוב מביא לתועלת חברתית גבוהה יותר. ומכיוון שלעומר אצילי יש יתרון יחסי בדבר שנקרא משחק כדורגל, כדאי לחברה שישחק כדורגל בשביל אותה החברה. את המחיר הגדול (המשפחתי, הנפשי וכן, גם כספי) הוא כבר שילם ואת החרטה הוא הביע גם כן.\n\n\n\nאגב, עומר אצילי הוא לא שחקן כדורגל ראשון (ולצערי, כנראה גם לא יהיה האחרון) שהסתבך עם החוק. מבחינה חוקית, הוא אפילו לא הסתבך ביחס לאחרים שזכו למחילה והוזמנו לנבחרת מדינתם. למשל, אלירן עטר הורשע בשנת 2006 בקשירת קשר לביצוע פשע ובסיוע לשוד לאחר שהיה מעורב בגניבת תיקים מנשים בתל אביב. בסופו של דבר, הוא זומן לנבחרת ישראל על ידי דרור קשטן ולאחר מכן גם בכמה קמפיינים נוספים על ידי מאמנים אחרים.\n\nזכה למחילה. פאולו רוסי | אימג'בנק GettyImages\n\nשווה להיזכר גם בשני שחקני על שהושעו בגין עבירות חמורות אך הוחזרו לנבחרות שלהם. הראשון הוא פאולו רוסי האיטלקי, שהורשע בשנת 1980 בגין חשד למכירת משחקים בליגה האיטלקית והושעה על ידי ההתאחדות האיטלקית לשלוש שנים. העונש קוצר לשנתיים ומיד לאחר מכן הוא הוחזר לנבחרת איטליה לפני המונדיאל ב- 1982. הזימון השתלם מבחינה ספורטיבית. באותו המונדיאל פאולו רוסי היה לשחקן המרכזי שהביא לנבחרת איטליה את גביע העולם הכל כך מיוחל, אחרי שהבקיע שישה שערים והפך הן למלך השערים של הטורניר והן לשחקן המצטיין.\n\n\n\nהמקרה השני שייך לחריסטו סטויצ'קוב הבולגרי, שהושעה תחילה לכל החיים ואף נשלח לצבא אחרי שהלך מכות בגמר גביע בולגרי בשנת 1985. אך לאחר מכן, עונשו הומתק והוא חזר בגדול לכדורגל בכלל ולנבחרת בולגריה בפרט. השיא הגיע בשנת 1994, כאשר סטויצ'קוב סיים כמלך השערים של המונדיאל והוביל את נבחרת בולגריה לחצי הגמר, הישג שיא של בולגריה בכל הזמנים, שהביא כל כך הרבה נחת לעם הבולגרי.\n\n\n\nדוגמא יותר עדכנית שייכת לקארים בנזמה, אולי כדורגלן הטוב בעולם בשנת 2022. למשל, בשנת 2010 הוא נחשד בקיום יחסי מין עם קטינה בת 16 (מזכיר משהו, לא?) ואף הוגש נגדו כתב אישום על שידול לזנות של קטינה, אך בסופו של דבר בנזמה זוכה מאשמה כי לא ניתן היה להוכיח שהוא (ביחד עם פרנק ריברי) ידעו שמדובר בקטינות (זה כבר ממש מזכיר את המקרה של עומר אצילי ודור מיכה). בכל התקופה בין האישום להכרעת גזר הדין, בנזמה הצטיין במדי נבחרת צרפת. יחד עם זאת, בנזמה נופה מנבחרת צרפת לאחר אישום בסחיטה של חברו לנבחרת מתיו וולבואנה. למרות זאת, בנזמה חזר למדי נבחרת צרפת לאחר שהיה ידוע שיעמוד לדין בגין עבירה זו. בסופו של דבר, הוא הורשע בנובמבר שנה שעברה, אך עדיין מופיע בקביעות בהרכב של נבחרת צרפת.\n\n\n\nונסיים עם דייגו מראדונה, שנחשב לאחד השחקנים הגדולים בהיסטורייה של הכדורגל. הוא היה ידוע בחיבתו לסמים והיה מעורב בהרבה שערוריות, שכללו ירי לכיוון עיתונאים, עבירות אלימות נגד חברתו וכו'. יחד עם זאת, אנשים (וביניהם חלק מאותם מבקרים של עומר אצילי) מהללים אותו כגדול מכולם ואף כאלוהים. דייגו מראדונה הוא דוגמא בולטת לכך שהוא יכול לשמש כמודל לחיקוי אך ורק כשחקן כדורגל על מגרש כדורגל בלבד. אך מה שעשה מחוץ למגרש לא יכול בשום צורה להיתפס כגדולה וכמודל לחיקוי. אבל כשחקן, הוא הביא המון רגעי אושר לכל כך הרבה אנשים מסביב לעולם. אז כן, עומר אצילי הוא לא דייגו מראדונה, לטוב ולרע. ולעומר אצילי, כמו לכל אחד מאיתנו מגיעה זכות של מחילה והזדמנות שנייה. כולנו רק נרוויח מזה.\n\nאלכס קרומר הוא פרופסור מן המניין לכלכלת ספורט במחלקה לניהול ספורט באוניברסיטת מולדה, שבנורבגיה. תחומי המחקר שלו כוללים את כלכלת ספורט, ספורט אנאליטיקס, כלכלה התנהגותית, תיאוריה של תחרויות וקבלת החלטות. הוא גם משמש כמרצה אורח במגמה לניהול עסקי ספורט באוניברסיטת בן גוריון בקורס בקבלת החלטות בסביבה תחרותית.\n\n\n\nניתן לצפות בסרטונים על ספורט, כלכלה ופוליטיקה באתר היוטיוב שלו",
    "שחקני מכבי נתניה ייקנסו אם יאחרו בעלייה למגרש": "אחרי שכבר איחרו פעמיים לעלות בזמן למגרש העונה ונקנסו ב-3,000 ו-6,000 ש\"ח, במכבי נתניה הודיעו לשחקנים כי אם יאחרו בעלייה למגרש פעם נוספת, הם ייקנסו קולקטיבית. אגב, בפעם הבאה שזה יקרה, אם וכאשר, התקנון קובע כי בני לם ייענש ולא יעמוד על הקווים.\n\nאחרי שני הפסדים רצופים ופתיחת עונה מגומגמת, מכבי נתניה תצא מחר (שבת) לסכנין. הסטטיסטיקה במפגש בין הקבוצות מבשרת טובות עבור היהלומים, שלא הפסידן ב-12 המשחקים האחרונים ליריבה, מאז 2016, אז היה זה פיראס מוגרבי שכבש צמד לרשת של ברק לוי. אבל הנתון היותר מדהים הוא שנתניה לא הפסידה בדוחא לסכנין בליגה 19 שנים מאז שנת 2003.\n\nבקבוצה העדיפו שלא לצאת למלון ויגיעו ישירות מנתניה למפגש. פטריק טוואמסי יעבור היום בדיקת אולטראסאונד אחריה יתברר מתי יהיה רשאי להגביר את קצב האימונים, ובכל מקרה לא ייכלל בסגל. עמרי גנדלמן הפצוע ישוב רק בעוד כחודש וחצי. לירן רוטמן עבר מבחן כשירות.\n\nמי שקיבל בשורות טובות הוא פלאמאן גלאבוב, שזומן למשחקי נבחרת בולגריה אותה מאמן מלאדן קרסטאיץ', מאמן מכבי ת\"א לשעבר. גלאבוב יקווה לקבל דקות במשחקי הנבחרת הבוגרת מול גיברלטר ומקדוניה הצפונית. בתוך כך, המועדון נקנס ב-5,000 יורו בשל פתיחת אבוקות במשחק בטורקיה נגד בשקשהאיר. העובדה כי הדלקת האבוקות לא עיכבה את פתיחת המשחק גרמה לכך שהקנס הוא יחסית מינורי.\n\nאתמול לפני האימון זכו השחקנים להרצאה של יוסף חדאד, נכה צה\"ל ממלחמת לבנון השנייה ומנכ\"ל עמותת \"ביחד ערבים זה לזה\" הפועלת לחיבור המגזר הערבי לחברה הישראלית.\n\nהרכב משוער: איתמר ניצן, שי קונסטנטין, פלאמן גלאבוב, רז שלמה, פלוריאן הארטהארץ, עדן קארצב, בוריס אינו, אביב אברהם, לירן רוטמן, איגור זלאטנוביץ' וגיל יצחק.",
    "שרון דרוקר: \"אני רוצה שיהיה כיף לראות את הפועל חיפה\"": "הפועל חיפה פותחת עונה. אחרי שלוש שנים וחצי תחת הדרכתו של אלעד חסין, שרון דרוקר החליף אותו הקיץ ויאמן את האדומים מהכרמל בעונה הקרובה. היום (שלישי) המאמן החדש דיבר במסיבת עיתונאים לקראת פתיחת העונה כשלצידו יו\"ר הקבוצה יובל רוסמן ושחקן הקבוצה אופק אביטל. \"אנחנו שמחים להיות פה\", פתח שרון דרוקר את דבריו. \"אני אישית מתרגש להיות פה. אני חושב שהגעתי למועדון מאוד משפחתי, מאוד חם, מועדון שהביא משב רוח רענן בשנתיים האחרונות לליגת העל\".\n\n\n\n\"כשהסתכלתי קדימה ונפגשתי עם כל חברי ההנהלה והיו\"ר הסתכלתי ואמרתי להם שפה יש פוטנציאל למועדון שיכול לרוץ ולהיות אבן דרך רצינית בכדורסל הישראלי. יש פה מתקן עם המון מקום לקהל, זה מועדון שידוע שיש לו קהל גדול והמטרה שלנו היא להביא אותו\".\n\n\n\n\"אני מאמין בישראלים ולכן בחרתי להישאר עם ארבעה זרים\", אמר המאמן החדש של הפועל חיפה. \"אנחנו מנסים לגבש צוות שיוכל לעבוד קשה, לתת את הלב והנשמה על המגרש, להילחם ובתקווה גם להפוך לקבוצה שיהיה כיף לבוא לראות אותה. אני רוצה שאנשים יפתחו את הטלוויזיה ויראו את הפועל חיפה כקבוצה. קבוצה שאכפת לה, שמוסרת, שמשחקת כדורסל קשוח. זה משהו שתמיד איפיין קבוצות שלי\".\n\n\"בחרתי להישאר עם ארבעה זרים\". דרוקר\n\n\"המועדון מתרגש ודרוך מאוד לקראת מוקדמות היורופקאפ\", הוסיף דרוקר. אנחנו יוצאים כדי לנסות להשלים משימה קשה. ציפינו וחשבנו שנהיה בשלב הבתים אבל בהגרלה קיבלנו מוקדמות אז ננסה לעבור דרך המוקדמות ולהביא את אירופה לחיפה. זה לא רק אני כמובן, כל המערכת רתומה למשימה הזאת. שבוע לאחר מכן תתחיל הליגה אז אנחנו מלאים באתגרים ונרגשים\".\n\n\n\n\"גור לביא הוא פרוספקט עבורנו, לא סתם החתמנו אותו לכמה שנים. הוא נתן עונה טובה בקריית אתא אבל ההכנה שלו השנה הייתה בעייתית, הוא השתתף הרבה ב-3X3 וזה פגע בנו. קבוצה רוצה לעבוד ולהסתנכרן והוא לא היה. אבל ברגע שהוא סיים והגיע ישבתי איתו לשיחה והוא אמר לי שהוא במאה אחוז כאן.\n\n\n\nשחקן הקבוצה אופק אביטל אמר: \"הפועל חיפה היא קודם כל קבוצת אוהדים. אני מחובר לגרעין המאוד חזק של הקהל ואני מרגיש תמיד את הרוח הגבית שיש לנו מלמעלה. אני מרגיש ששרון והצוות בנו קבוצה נהדרת, אנחנו מתחברים מיום ליום והוייב ששרון הביא לקבוצה וייב מאוד רגוע. מצופה ממני להילחם ולהביא את הנשמה שלי, להנהיג כמה שאני יכול ולדאוג שהקבוצה תהיה מחוברת\".\n\n\"קודם כל קבוצת אוהדים\". אביטל\n\nיו\"ר הפועל חיפה יובל רוסמן אמר: \"כסף הוא לא הדבר המרכזי בשביל לבנות קבוצה. ה-DNA של הפועל חיפה מתחיל להיות מאוד ייחודי לליגה. הכוח שלנו הוא בהמשכיות של השחקנים, רובם נשארו לעונה נוספת. נוצר לנו בסיס מצוין, אני מאמין בשחקן הישראלי ואני חושב שהשחקן הישראלי הוא האקס פקטור. הפועל חיפה נבנתה כמשפחה, אנחנו מועדון שונה מכל המועדונים במדינה\".\n\n\n\n\"יש כאן אוהדים שבאו לבד לבנות מועדון ולהחזיר את הקבוצה הזאת להיות הגדולה בעיר ובמדינה\", המשיך רוסמן. \"אני מאמין שבדרך הזו נגיע להישגים שאנחנו רוצים ואם וכאשר נגיע לסיטואציה שנחשוב לחזק במקומות כאלה או אחרים - קודם כל נחשוב על הישראלים. יש כאן שחקנים שמקריבים מעצמם ומתכוננים ברצינות לנסיעה הקרובה לחו\"ל עם מטרה ברורה - להביא את שלב הבתים לחיפה\"\n\n\"רוצים להביא את שלב הבתים של היורופקאפ לחיפה\". רוסמן\n\n\n\n\n\nבמהלך הקיץ עזבו את הקבוצה ג'יימס דיקי, ג'יימס אניס, סקוטי ג'יימס, גרגורי ורגאס ואיגור נסטרנקו. מי שהצטרפו להפועל חיפה, שהודחה ברבע גמר הפלייאוף מול בני הרצליה, הם ג'יילן ג'ונס, אנתוני היקי, גור לביא, דבונטה אפסון, מוריאל לוטאטי וטום נאור.\n\n\n\nבזמן שחלק מקבוצות ליגת העל בכדורסל כבר החלו לשחק בגביע ווינר וקבוצות נוספות יצטרפו בדרך, הפועל חיפה לא תיקח חלק במפעל משום שהיא נערכת למוקדמות היורופקאפ. האדומים דילגו אוטומטית (בהגרלה) על הסיבוב הראשון ויחלו מסיבוב המוקדמות השני בסוף ספטמבר במשחק מול קטאייה יואנסו מפינלנד.\n\n\n\nאם הפועל חיפה תנצח, היא תפגוש בקרב על מקום בשלב הבתים את המנצחת בין וולבס (ליטא) לאריס סלוניקי (יוון)/רילסקי ספורטיסט (בולגריה) (נפגשות בסיבוב הראשון). מי שבוודאות תשחק בשלב הבתים של היורופקאפ היא הפועל גליל עליון שהעפילה אוטומטית לשלב הבתים.",
    "דיווח באיטליה: סוף פודגוראנו עשוי לחזור למכבי חיפה, עבדוליי סק חתם": "עבדוליי סק, הבלם הסנגלי שחתם היום במכבי חיפה, אמר לאתר הרשמי של המועדון: \"אני מאוד שמח לחתום במכבי חיפה. לפני שבאתי לפה דיברתי עם ליאור רפאלוב ועם מאביס צ'יבוטה ושמעתי המון דברים טובים. אני מגיע למועדון הכי גדול בישראל, עם קבוצה טובה מאוד. האווירה כאן באיצטדיון מדהימה. אני מאמין שהמעבר לפה יהיה טוב גם לי וגם למועדון, ואנסה לעזור להשיג את המטרות ולזכות בתארים\".\n\nהמנהל המקצועי של המועדון, גל אלברמן, התייחס להחתים: \"שמחים מאוד על הצטרפותו של עבדוליי. מאחלים לו התאקלמות מהירה ובטוחים שיביא עמו ערך משמעותי לקבוצה לקראת האתגרים הרבים העומדים לפניה\".\n\n",
    "כוכב נאפולי, ההמנון היווני-קפריסאי, וקזחסטן: הקסם של ליגת האומות": "בעונה הקודמת היו הרבה משחקים, הרבה מאוד. כנראה אפילו יותר מדי. רבים מהכוכבים שבזכותם אנחנו אוהבים כדורגל - לפחות אלה מהם שהצליחו להישאר בריאים - שיחקו בעונה הקודמת כמות עצומה של משחקים. יתרה מכך, פחות משבוע אחרי סיום המסגרות המקומיות, אותם שחקנים נדרשו להופיע לארבעה משחקים שנדחסו על פני עשרה ימים בלבד במסגרת ליגת האומות של אופ\"א - מפעל שחשיבותו עבור הנבחרות הגדולות מוטלת בספק היות וליורו הן יעפילו גם בלעדיו, וזכייה בו היא יוקרתית אפילו פחות מזכייה בגביע הטוטו עבור קבוצה ישראלית. כשמוסיפים לכך את הפגרה שהייתה קצרה ממילא השנה ואת לוח המשחקים העמוס, בשל קיומו של המונדיאל הקרוב בחודשי החורף, הדבר צורם אפילו יותר.\n\nהעלייה במספר המשחקים בשנים האחרונות גררה אחריה ביקורת כלפי מה שנתפס כתאוות בצע של אופ\"א, שרואה בכוכבי הכדורגל העולמי מכונות לייצור כסף, ולא בני אדם הנמצאים תחת עומס פיזי שיום אחד כנראה גם יגבה מהם מחיר. רק בקמפיין ליגת האומות הקודם נפצעו והוחלפו מספר שחקנים מובילים, בינהם רומלו לוקאקו, קלווין פיליפס, רפאל וראן וקיליאן אמבאפה.\n\n8 צפייה בגלריה \"ליגת האומות לא חשובה בעיניי\". דה בריינה ( צילום: גטי אימג'ס )\n\nבעקבות הפציעות הרבות, השחקנים המובילים בעולם כבר לא מנסים להסתיר את דעתם על כמות המשחקים הלא הגיונית. \"ליגת האומות לא חשובה בעיניי\", אמר כוכב מנצ'סטר סיטי ונבחרת בלגיה, קווין דה בריינה. \"אלה משחקי ידידות אחרי עונה קשוחה, אני לא מחכה להם. יש לנו קצת יותר משלושה שבועות של חופש פעם בשנה\". האמירה החדה של הקשר משותפת לשחקנים והמאמנים המובילים, והתבטאות שכזאת היא כבר עניין שבשגרה. הכוכבים מגיעים למשחקי ליגת האומות חסרי מוטיבציה, ומשתדלים לשמור על עצמם כמה שאפשר, דבר שמשפיע באופן ישיר על איכות המשחקים של נבחרות דרג א'. גם האוהדים של הנבחרות הגדולות לא מגלים עניין במפעל והאצטדיונים שוממים כמעט לחלוטין. המאמנים מצידם, מנסים לנצל את המעמד על מנת לבחון כמה שיותר שחקנים, ומשתדלים לפזר את העומס כמה שניתן על מנת להפחית את רמת הסיכון.\n\nלמרות הכול, ממש לא כדאי לקבור את ליגת האומות. יש בה גם הרבה דברים טובים. מעבר לאספקט התחרותי כתחליף למשחקי הידידות נטולי המשמעות, מדובר במפעל שמסייע לנבחרות להכין את עצמן לטורנירים גדולים. חשוב מכך, חלוקת המפעל לדרגים וההקצאה של כרטיס ליורו גם לנבחרות מהדרג השלישי (ובמהדורה הקודמת אפילו מהדרג הרביעי והאחרון), מעניקה לנבחרות קטנות הזדמנות פז להעפיל לטורניר גדול, ראו צפון מקדוניה שעשתה זאת ב-2020.\n\nהשחקנים של הנבחרות \"הלא גדולות\", וישראל ביניהן, מגיעים למשחקי ליגת האומות עם מוטיבציה מוגברת בשל העובדה שזאת כנראה ההזדמנות הטובה ביותר שלהם לעשות היסטוריה עבור ארצם. בנוגע לבריאות השחקנים, העומס שבו שרויים שחקני נבחרות קוסובו וצפון אירלנד, או אפילו יוון וטורקיה, קטן משמעותית מזה של שחקני הנבחרות הגדולות. הם בדרך כלל משחקים בקבוצות שלא מגיעות רחוק במפעלים האירופיים, אם בכלל. לכן, על אף הביקורת הקשה - והמוצדקת בחלקה - ליגת האומות היא מפעל טוב וחיוני עבור רוב נבחרות היבשת, מפעל תחרותי שמרכז שחקנים וסיפורים שאוהד הכדורגל הממוצע לא פוגש במהלך עונת המשחקים.\n\n8 צפייה בגלריה שחקני נבחרת יוון חוגגים. רובם משחקים בקבוצות שלא מגיעות רחוק במפעלים האירופים, אם בכלל ( צילום: גטי אימג'ס )\n\nהפתעת הקמפיין\n\nנבחרת קזחסטן היא כנראה הסיפור הגדול ביותר בקמפיין ליגת האומות הנוכחי. בארבעת משחקיה, היא השיגה 10 נקודות שמציבות אותה בראשות הבית שבדרג ג'. זאת למרות שבמשחקים שלה החזיקה בכדור בממוצע רק 33% מהזמן ואיימה על השער רק 7.5 פעמים בממוצע למשחק. אחרי שעקצה את יריבתה בכל אחד מהמשחקים, קזחסטן נמצאת כבר בפער של ארבע נקודות על פני סלובקיה שבמקום השני - אותה כבר ניצחה פעמיים, אף שהיא נחשבת לנבחרת חזקה בהרבה. הכוכב של הנבחרת הוא אבאט איימבטוב, חלוצה בן ה-27 של אסטנה, שכבש שלושה מתוך ששת השערים של קזחסטן בקמפיין.\n\nרק בחודש מארס האחרון הדברים נראו אחרת לגמרי עבור קזחסטן. אחרי שסיימה במקום האחרון בבית שלה בליגת האומות, היא פגשה את מולדובה לקרב על ההישארות בדרג ג'. אחרי 1:2 בחוץ, הגיע הפסד 1:0 ביתי והמשחק הלך לפנדלים. קזחסטן כבר ניצבה בפני הפסד, אבל שתי החמצות של המולדובים נתנו לה את הניצחון ואת הזכות להישאר בדרג ג'. את הפנדל החמישי של מולדובה, שהיה יכול להשאיר אותה, החמיץ החלוץ יון ניקולסקו - ששיחק במכבי פ\"ת בעונה הקודמת ו סיכם בבית\"ר ירושלים .\n\nקזחסטן תפגוש את בלארוס (חמישי, 17:00) ואזרבייג'ן (ראשון, 17:00) וסביר מאוד שתסיים במקום הראשון עם כרטיס היסטורי לפלייאוף העלייה ליורו. מעמד אליו הגיעה במהירות מסחררת בהתחשב במצבה בחודש מארס, שבו כמעט הפכה באופן רשמי לאחת מהנמושות של אירופה.\n\n8 צפייה בגלריה אוהדים קזחים ( צילום: AP )\n\nשתי נבחרות, המנון אחד\n\nיוון וקפריסין, המדינות השכנות שמחזיקות באותו המנון לאומי, הוגרלו לשחק יחד בבית 2 של דרג ג'. במצב כזה משמיעים באצטדיון את ההמנון רק פעם אחת, ומצלמת הטלוויזיה עוברת במהירות על פניהם של שחקני ההרכב של שתי הנבחרות. במפגש הראשון יוון לא ריחמה על שכנתה וניצחה 0:3. יש לה ארבעה ניצחונות בארבעה משחקים והיא כבר הבטיחה את השתתפותה בפלייאוף היורו. אגב, גם לאנגליה ולצפון אירלנד יש אותו המנון לאומי, אך הן טרם נפגשו.\n\n8 צפייה בגלריה שחקני נבחרת יוון חוגגים כל הדרך לפלייאוף היורו ( צילום: גטי אימג'ס )\n\nהפלא של נאפולי\n\nאחרי פתיחת העונה הנפלאה של נאפולי, מובילת הליגה האיטלקית, הרבה אוהדי הכדורגל כבר מכירים את חביצ'ה קברצ'חליה. שחקן הכנף הגאורגי (21) הגיע לנאפולי הקיץ כאלמוני לחלוטין, וכבר הפך לכוכב הגדול שלה. זה קרה בזכות מספרים נהדרים, ארבעה שערים ושני בישולים בתשעה משחקים בכל המסגרות, אבל בעיקר בזכות יכולת כדרור אימתנית ושליטה אבסולוטית בכדור, כאלו ששווה לקנות כרטיס רק כדי לראות אותן, או לפחות להדליק טלוויזיה.\n\nהרבה לפני שהגיע לנאפולי וקיבל את הכינוי \"קברדונה\", הכלאה בין שמו הבלתי אפשרי לזה של דייגו מראדונה, קברצ'חליה כבר היה הכוכב הגדול של נבחרתו. בקמפיין ליגת האומות הנוכחי יש לו שלושה שערים ושני בישולים בארבעה משחקים, והוא מוביל את גאורגיה למקום הראשון בבית 4 של דרג ג' עם 10 נקודות. כעת, כשהוא כבר שחקן מוביל בקנה מידה עולמי, קברצ'חליה יפגוש עם נבחרתו את צפון מקדוניה (שישי, 19:00) וגיברלטר (שני, 21:45), כשתיקו מול הראשונה יספיק לה בוודאות לראשות הבית ולכרטיס לפלייאוף.\n\n8 צפייה בגלריה הכוכב של נאפולי. קברצ'חליה ( צילום: AP )\n\nזאת שיורדת\n\nלנבחרת בולגריה יש עבר מרשים. שבע פעמים היא הופיעה על במת הכדורגל הגדולה בעולם - המונדיאל, ובאחד של 1994 אפילו הגיעה לחצי הגמר. ההווה שלה, לעומת זאת, עגום. בשנים האחרונות הנבחרת הגיעה לשפל חדש. אחד השיאים היה במשחק מול גיברלטר במסגרת בית 4 של דרג ג', שהסתיים ב-1:1, אחרי שגיברלטר השוותה בפנדל של ליאם ווקר, שחקנה המוביל של הנבחרת ומי שבילה את עונת 2013/14 במדי בני יהודה.\n\nכמה התוצאה הזאת היא התרסקות עבור בולגריה? את מוקדמות המונדיאל סיימה גיברלטר עם 0 נקודות ועם מאזן שערים 43:4. למשחק בין השתיים הגיעה בולגריה מהמקום ה-73 בדירוג פיפ\"א, בעוד גיברלטר - שבה חיים בסך הכל 34,000 תושבים - דורגה 203. למעשה, גיברלטר רשמה לעצמה בתיקו הזה את הנקודה הראשונה ואת השער הראשון בליגת האומות מחוץ לדרג ד'. את שאר שלושת משחקיה בסבב הנוכחי הפסידה על האפס.\n\n8 צפייה בגלריה דימיטאר ברבאטוב במדי נבחרת בולגריה בימים יפים יותר שלה ( צילום: גטי אימג'ס )\n\n\"הצערה\"? לא בארמניה\n\nנבחרת ארמניה היא אחת הנבחרות החלשות בדרג ב'. אחרי שהפתיעה את אירלנד עם 0:1 במשחק הראשון של הסבב הקודם, היא הפסידה שלושה משחקים ברציפות, שבהם ספגה תשעה שערים וכבשה רק אחד. ב-4:1 מול סקוטלנד היא פתחה בהרכב עם שני שחקנים בלבד שעדיין לא חגגו את יום הולדתם ה-28, ועם לא פחות משישה שחקנים שכבר עברו את גיל 30. המצחיק הוא שאת השער של הארמנים כבש וחאן ביחצ'יאן, החלוץ בן ה-22 והשחקן הצעיר ביותר בהרכב.\n\n8 צפייה בגלריה ביחצ'יאן חוגג את השער היחיד של ארמניה ( צילום: AP )\n\nממלטה לקריית-שמונה\n\nארבעה ימים אחרי שהשלים 90 דקות בניצחון 0:1 של מלטה על סן מרינו במסגרת בית 2 של דרג ד', הצטרף ג'וזף מבונג לעירוני קריית שמונה והפך למלטזי הראשון בליגת העל. שחקן הכנף הימני (25) נולד בלאוס שבניגריה, ורשם כבר 40 הופעות במדי נבחרתו. בשישי (19:00), מבונג ומלטה יפגשו את אסטוניה לקרב ראש בראש על העלייה לדרג ג'. בליגת העל אמנם עוד אין לו שערים, אך האם אמבונג יוביל את מדינתו להישג היסטורי במונחיה הגמדיים?\n\n8 צפייה בגלריה יוביל את נבחרתו להישג? מבונג ( צילום: AP )\n\nאז מה עושים?\n\nבהתחשב בכך שרוב נבחרות היבשת מוצאות ערך רב במשחקי ליגת האומות, ובכך שאופ\"א היא ממש לא גוף שאוהב להפסיד כסף, הסיכוי שליגת האומות תבוטל או תקוצר שואף לאפס - גם במחיר של פגיעה בבריאות השחקנים הגדולים.",
    "פסגת הפחד: המרוץ ביוון שגבה חיים מספורטאים": "כמו בכל שנה, מארגני מרוץ \"שש הפסגות\" החלו את ההכנות זמן רב לפני קיומו. הם בדקו את המסלולים בקפידה, סימנו את השבילים ותלו שלטי הכוונה זוהרים שיסייעו לרצים לחצות את ההרים הגבוהים עם רדת החשיכה. בסופו של דבר, 56 ספורטאים נרשמו למרוץ ונענו לאתגר המפרך שמתפרש על פני 37 ק\"מ בפסגותיו הגבוהות ביותר של הר פלקרו בצפון יוון, על גבול בולגריה השכנה. כל אחת מפסגותיו של ההר מגיעה לגובה שמעל 2,000 מטר, מה שבסופו של דבר מצריך ממשתתפיו הקשוחים של המרוץ לצבור 3,235 מטרים של טיפוס. לא עניין של מה בכך גם למנוסים שבהם.\n\nואם בכך לא די, הרי שמרביתה של התחרות — שמוזנקת באופן מסורתי בשעה 19:00 ממרכז הכפר הקטנטן פירגוי — מתרחשת בשעות הלילה המאוחרות. ובכך עדיין לא תמים הקשיים: המתחרים נדרשים לגמוא את המסלול התובעני והמפרק בתוך 12 שעות ולא דקה אחת יותר — אחרת ייפסלו על ידי המארגנים.\n\n1 צפייה בגלריה סטליוס סמראס הרץ יווני שנהרג בתאונת ריצה\n\nאחד המזנקים באירוע, שיצא לדרכו בערב 20 באוגוסט השנה, היה סטליוס סמראס. הרץ היווני, תושב עיר החוף הצפונית קוואלה, השתתף בכל שנה בעשרות מרוצים, חלקם ארוכים ומפרכים כדוגמת אתגר שש הפסגות, שחולפים בו על פני נופים פראיים ובתוליים.\n\nהזינוק מפירגוי היה חלק ומהיר, אולם לקראת השעות הקטנות של הלילה רוח ערה החלה לנשב ולהטריד את הרצים. לא חלף זמן רב ולמשבי הרוח העזים הצטרפו מטחי גשם כבדים, שהחלו להכות ברצים בעוצמה. האדמה בפסגות הפלקרו נהפכה לעיסה דביקה ודוחה של בוץ שנצמדה לנעלי המשתתפים והכבידה על כל צעד שעשו.\n\nואז החלו להישמע רעמים חזקים ומחרישי אוזניים. חלק מרצי העילית התעטפו במעילי גשם דקים והמשיכו לרוץ למרות הקושי הרב שניצב מולם.\n\nסטליוס סמראס, בן 55, התקדם לאיטו, כשסביבו שלושה רצים נוספים — שני גברים שגילם קרוב לשלו, אחד מהם חבר קרוב, ועוד אישה אחת. מאחוריהם כבר היתה כברת דרך ושעוני הלוויין המתוחכמים שעל ידיהם הראו כי לא נותרו להם קילומטרים רבים לעבור עד לנקודת הסיום בעיר דרמה. הסערה תפסה אותם כשהיו על רכס שומם בגובה של 1,340 מטר.\n\nלקראת השעה 4:00 לפנות בוקר, לפטרוס יאגו היתה תחושה מנבאת רעות. הוא בדיוק היה ברכבו, בדרכו מטה מן ההרים כדי לנסות ולהגיע לקו הסיום של המרוץ, כמה דקות לפני שאשתו אמורה היתה לחצות אותו. הוא מאוד קיווה להספיק והתקשר אליה כדי לוודא את מיקומה. אולם כשענתה, היא התקשה למצוא מילים \"והיתה בשוק מוחלט\", כפי שהעיד מאוחר יותר בעלה. \"לא הבנתי מילה ממה שהיא אומרת לי. דבריה היו חסרי פשר\".\n\nזה לא מפתיע בהתחשב בכך שרק שלוש דקות קודם לכן חזתה בברק עצום וקטלני ניתך מהשמים המעוננים ופוגע ישירות בגופו של סמראס. לידו שכב גם חברו בן ה־55 שנפגע באורח אנוש מהברק, וחייו היו תלויים כעת ביכולת של צוותי ההצלה להגיע לנקודה הגבוהה והטרשית ולחלצו. לסמראס, ששכב מפויח ללא תנועה או דופק, לא נותר כל סיכוי. אף ש־90% מהמקרים של פגיעות ברק בבני אדם לא מסתיימים במוות, כאן לא היה מקום לספק. אמו התקשתה לתפוס את נסיבות מותו הטרגיות של בנה, שנהרג במהלך הפעילות האהובה עליו ביותר. הוא הותיר אחריו ילד אחד, וחברו חולץ בקושי רב על ידי צוות חילוץ רב־משתתפים שהגיע לזירה במסוקים.\n\nמומחי בטיחות הבקיאים בתחום, מסבירים כי לעתים ניתן למנוע טרגדיות כמו של סמראס באופן די פשוט: הם בעיקר ממליצים לרוץ ולתפוס מחסה עם גג קשיח מיד עם הישמע הרעמים ולהישאר תחתיו במשך 30 דקות אחרי שרואים לראשונה ברק או שומעים רעם, ולתכנן את הפעילות הספורטיבית בהתאם לתנאי מזג האוויר הצפויים. לדבריהם, רצוי שהמחסה לא יהיה גבוה, כיוון שהסיכוי לפגיעת ברק במחסה דוגמת עץ שמיתמר לגובה, גדול יותר.\n\nחבריו של סמראס אינם מאשימים את המארגנים במה שאירע בשום אופן וקוראים לקיים את המרוץ כמתוכנן בשנה הבאה. \"כך בדיוק סטליוס היה רוצה שיקרה\", כתבו.",
    "​זו הדמוגרפיה טמבל": "למגמה של צמצום דמוגרפי (ירידה בקצב הילודה והזדקנות האוכלוסייה) של מדינות השלכות כלכליות קשות מאד. מדובר ככל הנראה בגורם הכלכלי החשוב ביותר בטווח הארוך לחיזוי ירידה בצמיחה במשקים. ככל הנראה ההסבר העיקרי לירידה בקצבי הצמיחה בעולם המערבי קשור בהזדקנות האוכלוסייה. אפילו סין מצויה מזה שנים רבות בתוך מלכודת של שיעורי ילודה נמוכים ביותר. למעשה בטווח הארוך ההשפעה של מדיניות הילד היחיד על כלכלתה תהיה כה קשה, עד כי ניתן להעריך בזהירות שהכוח הכלכלי העולה הקרוי סין, עומד בעצם על כרעי תרנגולת.\n\nקצב הצמיחה העולמי השנתי הממוצע ירד בעשור השני של המאה מ-3.1% לשנה ל-2.9%, ירידה ממוצעת של 6.5%. לו קצב הצמיחה העולמי היה נותר כפי שהוא, היתה הכלכלה העולמית צומחת בעשור השני בשיעור מצטבר של 44% ולא 41% כפי שעשתה. במדינות המפותחות, אלו הנמנות על ה-OECD, בעקבות הירידה השנתית הממוצעת בצמיחתן נוצר פער דומה שבו אילו צמחו כמו בקצב של העשור הראשון הצמיחה המצטברת שלהן היתה 25% כאשר בפועל הן צמחו במצטבר ב-22%.\n\nהמצב חמור בהרבה באירופה המזדקנת שם הכלכלה צמחה בעשור השני בקצבים שנתיים הנמוכים ברבע בממוצע, לעומת העשור הראשון. כאן כבר מדובר על שינוי מצטבר שבו במקום לצמוח ב-21% אירופה צמחה במצטבר ב-15% בלבד. עיקר ההסבר טמון בהזדקנות מואצת של אוכלוסיית אירופה שהגיל החציוני שלה הינו 44, מול גיל חציוני עולמי של 31.\n\nאך הבעיה העיקרית של תופעה זו מצויה, תופתעו לדעת, לא רק במדינות מזדקנות כמו יפן, גרמניה או איטליה אלא דווקא בסין. סין היא כיום המדינה שקצב ההזדקנות של אוכלוסייתה הוא המהיר בעולם, זאת על אף שהגיל החציוני בה הוא 38. האוכלוסייה הסינית תתחיל להצטמצם בשנים הקרובות ממש ויש הטוענים שזה כבר קורה והשלטונות מסתירים זאת. חוץ מיפן מעט מדינות בעולם חוות כבר כעת ירידה באוכלוסייתן, רובן מרכז אירופאיות – פולין, הונגריה, רומניה, בולגריה, סרביה, ליטא ולטביה אך גם מערב אירופאיות דוגמת איטליה ופורטוגל. רוסיה מתקרבת אף היא לסף. איך הסינים הגיעו למצב כזה?\n\nבשנת 1979, על סף מיליארד תושבים הוחלט בסין על \"מדיניות הילד האחד\". היה זה למרות הצלחת הקמפיין שקדם לו שהחל לקראת סוף שנות השישים לתכנון המשפחה שנקרא \"לדחות, לחכות, לצמצם\" (להתחתן מאוחר יותר, להיות נשואים זמן רב יותר עד הבאת ילדים, ולהביא לעולם פחות ילדים). משנות החמישים ועד סוף שנות השישים גדלה האוכלוסייה בסין בקצב מהיר, כ-20 מיליון מדי שנה. על אף ירידה של כמחצית בשיעור הפריון הוחלט על מדיניות חדשה - מדיניות הילד האחד.\n\n\n\nבעקבות המעבר ממשפחות מרובות ילדים למשפחות בהן ילד אחד בלבד, השתנה הדגש החברתי-תרבותי באופן הדרגתי, מהתמקדות במבוגרים להתמקדות בילד. מדיניות הילד היחיד יצרה משפחות בהן זוג הורים ושני זוגות של סבים וסבתות ממוקדים כולם בילד.\n\nמדיניות הילד האחד הצליחה הרבה מעל המצופה עד כי הביאה לכך ש-36 שנים לאחר מכן נוצר מצב הפוך, מחסור בילדים בסין וחשש אמיתי מירידה בהיקף האוכלוסיה. להיפוך המגמה היו מספר סיבות, אך על העיקריות בהן ניתן לציין את הנושא של \"העדפת בנים\" בסין שהיו לו השלכות נוראיות, מפלצתיות ממש. הגבלת הילודה הביאה לרצון של משפחות רבות להביא זכר שימשיך את השושלת המשפחתית, ולא נקבה. הסיבה לכך היא בעיקר תפיסה מסורתית המושרשת בתודעה הסינית הקונפוציאנית - ההבניה של האישה כנחותה עדיין מקובעת בחברה הסינית מכוח מסורת זו. משום כך היו ע\"פ הערכות במהלך השנים מיליוני מקרים של רצח תינוקות בנות עם לידתן. כמו כן הימנעות בכלל מהריון ובמקום זאת רכישת בנים זכרים חטופים. הביקוש לבנים זכרים הוליד תעשייה שלמה של חטיפות ילדים בסין, שנאבקה בתופעה זו בלא הצלחה. עם התפתחות הטכנולוגיה והמחקר הגנטי שאיפשר לקבוע את מין הילוד, בחרו משפחות סיניות רבות בדרך זו כדי להביא בן זכר לעולם. לא פלא שכיום היחס בין המינים בסין עומד על 115 גברים על כל 100 נשים – צרה צרורה חברתית.\n\nככל שחלפו השנים התבררה בעיה קשה נוספת שמדיניות זו יצרה והיא הטיפול במבוגרים, המוטל בסין באופן מוחלט על ילדיהם: שני בני זוג, ששניהם ילדים יחידים, צריכים לטפל בארבעה הורים, ובהמשך נכד יחיד המחויב לעזור כלכלית לזוג הורים וגם למספר סבים וסבתות.\n\nבעקבות בעיות חריפות אלו הודיעה המפלגה הקומוניסטית השלטת ב-2015 על שינוי מדיניות הילד האחד, כך שזוג יורשה להביא לעולם שני ילדים. הלוגיקה הניחה שהשחרור הזה יביא מאות מיליוני זוגות סיניים לקפוץ על המציאה ולהתחיל להוליד יותר. אך ממש לא כך קרה. הסינים כבר היו מתוכנתים במשך דור וחצי להביא ילד אחד בלבד והנוהג הזה השתרש. עד כדי כך השתרש שלחרדת שלטונות סין, על אף השינוי הקיצוני במדיניות, קצב הילודה המשיך לרדת. במאי2021 שונתה המדיניות להגבלה על שלושה ילדים.\n\n17 משרדי ממשלה סיניים פרסמו לאחרונה במשותף קווים מנחים בנושאי מדיניות החל בפיננסים, מיסים, דיור, תעסוקה, חינוך ותחומים אחרים כדי ליצור חברה ידידותית שתעודד משפחות סיניות להביא ילדים נוספים. אנליסטים ציינו כי נדיר לראות כל כך הרבה משרדים ומחלקות מפרסמים במשותף הנחייה כל כך מפורטת ומקיפה לעידוד פוריות ותמיכה בלידות. זה רק מדגיש את חומרת הבעיה וכאמור אוכלוסיית סין, צפויה להתחיל להתכווץ עוד לפני 2025 .\n\nפחות משפחות צעירות המרחיבות את התא המשפחתי משמע פחות ביקוש להגדלת מספר החדרים בבית, פחות ביקוש לרכבים גדולים יותר, לריהוט חדרי ילדים, לבגדי ילדים, למזון, לחינוך, לפעילויות פנאי הפונות לילדים וכן הלאה. משמע צריכה נמוכה יותר ממה שהיה צפוי לו היו יותר ילדים. מדובר גם בפחות מחויבות כלכלית כאשר אין או כמעט אין ילדים ולכן זוגות יכולים לעבוד פחות קשה. דורות עתידיים קטנים יותר יישאו על כתפיהם יותר זקנים, כאשר לחלק מהזקנים לא יהיו בכלל נכדים שיוכלו לדאוג להם. גם תופעת הרווקות מאד נפוצה בסין, בעיקר של גברים שאינם מוצאים נשים ולכן זו גם פצצה חברתית.\n\nבטווח הארוך ההשפעה של מדיניות הילד היחיד על כלכלתה של סין תהיה מאד קשה ויתכן וסימנים ראשונים ניכרים כבר כעת. השחרור ממדיניות זו לא הועיל והמגמה של הקטנת הפריון אף מחריפה, זאת בניגוד לתחזיות, עד כי ניתן להעריך בזהירות שהכוח הכלכלי העולה הקרוי סין, עומד בעצם על כרעי תרנגולת.",
    "לא רק ניסוי כלים לקראת המונדיאל: ליגת האומות מתקרבת לשלבי ההכרעה": "\"אני לא קובעת פגישות בזמן השקיעה, גם אם אפסיד מזה עשרות אלפי שקלים\"\n\n\"אני לא קובעת פגישות בשקיעה, גם אם אפסיד מזה עשרות אלפי שקלים\"",
    "בכירי ההתאחדות נעדרו ממשחקה של נבחרת הנשים": "אף אחד מבכירי ההתאחדות לכדורגל וגם לא חברי הנהלה מלבד אחד, הטריח את עצמו להגיע ביום חמישי לאצטדיון בנס ציונה, בו אירחה נבחרת הנשים של ישראל את נבחרת בולגריה, וניצחה אותה 0:2 במסגרת מוקדמות אליפות העולם.\n\nחבר ההנהלה היחיד שהגיע, היה שמעון מימון, יו\"ר וועדת הנשים, אך נראה שהנבחרת הזו היא כמו עצם בגרון ולא בדיוק מעניינת מישהו בהתאחדות לכדורגל.\n\nבעוד בכל העולם כדורגל הנשים הולך ופורח ושובר שיאים, בישראל מנסים כנראה רק להרחיק את כדורגל הנשים. למשל, הבחירה באצטדיון בנס ציונה שמורחק, לקיים בו את המשחק, ויש עוד שורה של דברים עליהם נספר בכתבות בהמשך.\n\nארז בלפר (חגי מיכאלי)\n\nאגב, חבר הנהלה בכיר אמר ל-ONE בנושא: \"מעניין מה היה קורה אם היו אומרים שרק מי שמגיע לצפות במשחק נשים יקבל כרטיס למשחק נבחרת הגברים?\".\n\nהבדיחה הגדולה, היא העובדה שארז בלפר מאמן נבחרת הנשים, אימן באותו זמן את בית\"ר ת\"א בת ים. נכון, בלפר צריך להתפרנס, כי השכר שלו בהתאחדות לכדורגל הוא שעתי, והוא צודק. אבל ביום המשחק הוא לא נכח באימון הבוקר כי נסע ממלון הנבחרת בשפיים להעביר את האימון של קבוצתו. בלפר נתן לאחר המשחק את הדוגמא של גיא גודס שמאמן את נבחרת ישראל בכדורסל והפועל חולון במקביל, אך גודס ביום של משחק לעולם לא יעביר אימון בבוקר לקבוצתו וייעדר מהאימון לפני המשחק של הנבחרת.\n\nבנוסף, בלפר גם העביר אתמול את המשחק של בית”ר ת”א/בת ים, בו היא נכנעה 2:0 להפועל מרמורק במסגרת גביע המדינה, זאת כאשר לנבחרת הנשים יש עוד ביום שלישי את המשחק האחרון בקמפיין. הן יארחו את נבחרת סרביה במשחק שגם יתקיים באצטדיון בנס ציונה, אך בחלטורה של ההתאחדות לכדורגל הכל אפשרי.",
    "שנתיים לאחר ההדבקה: איך הקורונה משפיעה על המוח של מבוגרים וילדים?": "אנשים שנדבקו בקורונה נמצאים בסיכון מוגבר לפתח הפרעות מוח מסוימות למשך שנתיים (לפחות) לאחר ההדבקה, כך עולה ממחקר חדש שנערך על ידי אוניברסיטת אוקספורד. בעוד שהסיכון לפתח הפרעות פסיכיאטריות נפוצות כמו חרדה ודיכאון פחת לאחר מספר חודשים - הסיכון לדמנציה, אפילפסיה, פסיכוזה וערפל מוחי נותר גבוה יחסית לאורך כל התקופה שנחקרה.\n\nעקבו אחרינו בפייסבוק ותקבלו את כל הכתבות ישר לפיד >\n\nהחוקרים עקבו אחרי קבוצה של כמעט 1.3 מיליון אנשים שאובחנו עם קורונה בין ינואר 2020 לאפריל 2022. רוב החולים טופלו בארצות הברית, וחלקם באוסטרליה, בריטניה, בולגריה, ספרד, הודו, מלזיה וטייוואן. כשליש מאלה שנדבקו, אובחנו עם מצב פסיכיאטרי או נוירולוגי תוך 6 חודשים. עבור 13% מהמאובחנים, זו הייתה האבחנה המתועדת הראשונה שלהם מסוג זה.\n\nהאבחנות השכיחות ביותר מיד לאחר ההדבקה בקורונה היו חרדה והפרעות במצב הרוח. אבל חודשיים לאחר ההחלמה, לא נמצא סיכון גבוה יותר לפתח חרדה ודיכאון ביחס לחולים אחרים שהחלימו ממחלות שונות בדרכי הנשימה.\n\nלצד זאת נמצא הבדל של 1.2% במספר המבוגרים שפיתחו דמנציה לאחר קורונה בהשוואה לאלו שלא נדבקו מעולם. \"למרות שהסיכונים האישיים לרוב ההפרעות הם קטנים, ההשפעה על כלל האוכלוסייה עשויה להיות משמעותית עבור מערכות הבריאות והשירותים הסוציאליים בשל היקף המגיפה ורבים מהמצבים הללו הם כרוניים\", אמר פול הריסון, פרופסור לפסיכיאטריה באוניברסיטת אוקספורד והמחבר הראשי של המחקר.\n\nילד עצוב | צילום: Fresnel, Shutterstock\n\nהשפעה לטווח ארוך בקרב ילדים\n\nהחוקרים דיווחו בנפרד על הנתונים של ילדים מול מבוגרים בני 65 ומעלה. הסיכון לפתח הפרעות נוירולוגיות ופסיכיאטריות מתמשכות היה הגבוה ביותר בקרב מבוגרים בהשוואה לקבוצות גיל אחרות. אך בדומה למבוגרים, גם ילדים נטו יותר להיות מאובחנים עם ערפל מוחי, נדודי שינה, דימום מוחי, פסיכוזה ומצבים נוירולוגיים אחרים בתקופה שלאחר ההדבקה בקורונה.\n\nהממצא הבולט במחקר של 185,000 מטופלים מתחת לגיל 18 הוא שהם היו בסיכון גבוה פי שניים לפתח אפילפסיה. 2.6 אחוז פיתחו את המצב לאחר הדבקה בקורונה לעומת 1.3 אחוז לאחר מחלה אחרת בדרכי הנשימה. עם זאת, הילדים לא נמצאו בסיכון גבוה יותר לחרדה ודיכאון לעומת אלו שהחלימו ממחלות אחרות בדרכי הנשימה, והסיכון המוגבר לאבחנות נוירולוגיות ופסיכיאטריות פחת מהר יותר מאשר אצל מבוגרים.\n\nלונג קוביד: המדריך המלא\n\nהשוואה בין הגלים\n\nהמחקר השווה את הנתונים על פני הגלים השונים של המגיפה. נמצא שאנשים שנדבקו במהלך גל אלפא נטו להיות בעלי הסיכון הנמוך ביותר לבעיות נוירולוגיות ופסיכיאטריות.\n\nלצד זאת, אלה שחלו במהלך גל האומיקרון היו בסיכון גבוה בדומה לגל הדלתא, למרות הנטייה של הגרסה הזו לגרום למחלה קלה יותר. החוקרים מציינים כי גם אם גרסאות עתידיות יובילו למחלות קלות בהרבה, עדיין הסיכון להפרעות לטווח ארוך ממשיכות להיות רלוונטיות.\n\nלמה זה קורה?\n\nמחקרים אחרים שפורסמו לאורך השנה האחרונה מצאו שהידבקות בקורונה עלולה לגרום לשינויים במבנה המוח ובתפקודם. באחד המחקרים האחרונים, חוקרים ערכו סריקות מוח של מבוגרים כארבעה חודשים לאחר שנדבקו בקורונה ומצאו שרבים מהם חוו שינויים במבנה המוח שלהם וירידה קוגניטיבית מהירה יותר.\n\nבמחקר נוסף של בית הספר לרפואה של אוניברסיטת סטנפורד נמצא כי הנזק לחומר הלבן של המוח לאחר הידבקות בקורונה דומה לפגיעה קוגניטיבית שנגרמת מטיפולי כימותרפיה בחולי סרטן. במהלך המחקר נמצא כי הנגיף שיבש את הפעילות התקינה של מספר תאי מוח והותיר אחריו סימנים של דלקת, בדומה לטיפולי כימותרפיה.",
    "אנדרה מרטינש לא נרשם לסגל של הפועל באר-שבע לקונפרנס ליג": ". בבאר-שבע ציינו כי ההחלטה על מרטינש היא מקצועית בלבד. ככל הנראה במועדון החליטו להיפרד מהקשר. בקבוצה קיימת אכזבה מכך שמרטינש מרבה להיפצע ובנוסף כעסו מאוד על האדום שספג מול מ.ס אשדוד בהפסד 2:1.\n\n. בבאר-שבע ציינו כי ההחלטה על מרטינש היא מקצועית בלבד. ככל הנראה במועדון החליטו להיפרד מהקשר. בקבוצה קיימת אכזבה מכך שמרטינש מרבה להיפצע ובנוסף כעסו מאוד על האדום שספג מול מ.ס אשדוד בהפסד 2:1.\n\nהפועל באר-שבע החליטה לא לרשום למשחקים באירופה את אנדרה מרטינש . בבאר-שבע ציינו כי ההחלטה על מרטינש היא מקצועית בלבד. ככל הנראה במועדון החליטו להיפרד מהקשר. בקבוצה קיימת אכזבה מכך שמרטינש מרבה להיפצע ובנוסף כעסו מאוד על האדום שספג מול מ.ס אשדוד בהפסד 2:1.",
    "כבוד כחול לבן: מדליית כסף לטריאתלט האולימפי": "(צילום: באדיבות האתר הרשמי של התחרות)\n\nהישג מרשים: שחר שגיב, הטריאתלט האולימפי של ישראלי זכה הלילה (שבת) במדליית הכסף בתחרות טריאתלון יוקרתית במאליבו, ארה\"ב, במסגרת ה-SUPER LEAGUE.\n\nשחר שגיב היה הישראלי הראשון שהשיג מדליה באליפות אירופה בטריאתלון עד גיל 23, וזכה במדליית ארד בתחרות בבורגס, בולגריה ב-2016.\n\nהתחרות התקיימה בשיטת הסינון: שלושה סיבובים של שחייה (300 מטרים), אופניים (4 ק\"מ) וריצה ( 1.6 ק\"מ), עם מנוחה בת ארבע דקות בין הסיבובים, כאשר בסיום כל סיבוב נשרו שלושת האחרונים בו.\n\nשגיב, הרגיש מצוין במהלך התחרות, ושלט בקצב במשך כל האירוע, כששמר על מקום קבוע בין הראשונים. הוא סיים את הסיבוב הראשון והשני במקום השני, ובתחרות כולה במקום השני, והוענקה לו מדליית הכסף היוקרתית.\n\nבמדליית הזהב זכה המתחרה הניו זילנדי איידן ווילד, מדליסט הארד מטוקיו 2020, ובמדליית הארד זכה ואשקו וילאצ'ה מפורטוגל.\n\nאחרי התחרות הלילה, קבוצתו של שגיב עלתה למקום החמישי בדירוג הקבוצתי הכללי.\n\n\"אני מאושר\", אמר המדליסט הישראלי אחרי התחרות. \"היום הבאתי את כל היכולות שלי לידי ביטוי. כל מה שעבדתי עליו בשנה האחרונה התחבר לי מצוין, ואני שמח שהצלחתי לעשות זו בתחרות כל כך יוקרתית\".\n\nשגיב, יחזור בעוד יומיים לישראל ובעוד כשבועיים יצא לתחרות הרביעית במסגרת הליגה הזו שתתקיים בטולוז, צרפת.",
    "מלחמת הכוכבים: דירוג העוצמה של אליפות אירופה": "הרגע הגדול של הכדורסל האירופי הגיע. שבועיים וחצי עמוסים בכוכבים, מהפכים, דרמות וסערות יבשתיות יצאו לדרך היום (חמישי) במה שעשויה להפוך לאליפות אירופה הגדולה ביותר שנראתה בכל הזמנים. 24 נבחרות יעלו בזו אחר זו למשחקים בקלן, ברלין, טביליסי, פראג ומילאנו כשבסופו של דבר רק אחת תשאר לעמוד, אבל מי זו תהיה? הטירוף מתחיל, ואין זמן טוב יותר מזה לחשוף את דירוג העוצמה לקראת הטורניר העצום >> 24. הולנד\n\nלאוראנג' אין יותר מדי מה להציע באליפות הקרובה, אבל גם הם יודעים שלאחר ההעפלה לטורניר היוקרתי, הם כבר עשו את שלהם. אקס הפועל חולון, מאוריציו בוסקאליה, יעמוד על הקווים ויקווה להשיג ניצחון עבור הנבחרת החלשה שהגיעה לטורניר בפעם השנייה ב-33 השנים האחרונות. וורת'י דה יונג מתייצב למה שעשויה להיות ההזדמנות האחרונה שלו עם הנבחרת על במה גדולה, בזמן שקייה ואן דר וורסט בן ה-21 יקווה להבריק במעמד הגדול. 23. בריטניה\n\nלפני חמש שנים בריטניה נותרה מאופסת בעמודת הנצחונות, כעת היא תקווה שסנטר דרושאפקה, גבריאל אולאסני, יספיק לה על מנת להשיג נצחון חמישי בתולדותיה באליפויות אירופה לאורך השנים. לשם כך, המטרה של בריטניה צריכה להיות אסטוניה, שחולקת איתה את בית ג', אבל בכל מקרה יותר מזה אנחנו לא צפויים לקבל מהנבחרת הזו. 22. הונגריה\n\nזה לא סוד - אדם האנגה של היורוליג הוא לא אדם האנגה בגרסאת פיב\"א. הכוכב ההונגרי הוא תכלית הכל בנבחרת ויודע לייצר במסגרתה שורות סטטיסטיות שגם מעידות על כך. במצב מסוים האנגה היה יכול לחלום על סנסציה ולנסות לקחת על גבו את חבריו לשמינית הגמר, אלא שכשהוא נמצא בבית המוות לצד צרפת, ליטא, סלובניה, גרמניה ובוסניה, נראה שגם הוא יודע שמדובר במשימה כמעט בלתי אפשרית. 21. אסטוניה\n\nהחבורה האסטונית תציג לראווה במהלך הטורניר שלה את שחקן היורוליג הטרי, והיחיד בשורותיה, מאיק קוטסאר שישחק העונה בבאסקוניה. יהיה לה לא קל בכלל להגיע לשמינית הגמר, אבל אם תרצה לעשות זאת היא תהיה חייבת לגבור על בריטניה ואוקראינה, זאת כשיוון, איטליה וקרואטיה לא אמורות להסתבך בדרך לנעילת שלושת המקומות הראשונים בבית. 20. בולגריה\n\nלאחר היעדרות בת 11 שנים מטורניר גדול, החבורה הבולגרית שבה לעניינים. כוכב אולימפיאקוס, סאשה וזנקוב, ישתף פעולה עם המתאזרח, די בוסט, והשניים ינסו להפתיע בדרך לשמינית הגמר. בולגריה היא אמנם לא נבחרת חזקה, אבל היא זכתה בבית שיאפשר לה לעמוד במשימה, זאת כשהיא יכולה לכל הפחות לנסות לעשות צרות במשחקים מול גאורגיה, בלגיה ומונטנגרו. שני נצחונות מתוך שלושת המשחקים האלה עשויים להספיק.\n\nוזנקוב ובוסט. זה יהיה קשה (FIBA)\n\n19. אוקראינה\n\nבשעת מלחמה, נבחרת הכדורסל האוקראינית יכולה להרגיש בעמדה טובה להעניק לאומה גאווה. היא אמנם מדורגת במקום ה-19, אבל בזמן שאסטוניה (21) ובריטניה (23) נמצאות מאחוריה בדירוג, היא הפייבוריטית לתפוס את המקום הרביעי בבית ג'. סביאטוסלב מיכאליוק יהיה אחראי על אספקת הנקודות, אלכס לן וארטם פוסטובוי ישלטו בצבע ויוסוף סאנון הצעיר ינסה להעניק את הניצוץ בדרך לשמינית הגמר. 18. פולין\n\nאחרי הולנד, הנה מגיעה שותפה נוספת לבית הישראלי. פולין, שחלקה את הבית עם ישראל ב-2015 ואף העפילה לשמינית, לא מחזיקה בשחקנים שאמורים להספיק לעלייה מבית ד', זאת על אף מתאוש פוניטקה, המנהיג והכוכב הבלתי מעורער. מבחינת פולין המשימה ברורה - עליה להשיג נצחון על הולנד, ולקוות לשני נצחונות נוספים במשחקים נגד ישראל, פינלנד וצ'כיה. זה לא מופרך, אך גם לא צפוי לקרות. 17. מונטנגרו\n\nכשהיא חולקת את בית א' לצד גאורגיה ובלגיה, קשה לנחש עד לאן מונטנגרו תגיע. בכל אופן, היא תקווה לנצח את שתי יריבותיה הבלעדיות על מקומות 3-4, מה שאמור להספיק לה בהנחה שתסתדר גם מול בולגריה. מונטנגרו מכוונת לשמינית גמר, זאת כשהיא אמנם מגיעה לטורניר ללא הכוכב הענק שלה, ניקולה ווצ'ביץ', אבל עם בויאן דובלייביץ', הסמל של ולנסיה שישוב העונה ליורוליג, והמתאזרח, קנדריק פרי. בכל אופן, לא בטוח שזה יספיק לה. 16. גאורגיה\n\nהחבורה שלא הרשימה, בלשון המעטה, בשני משחקי ההכנה נגד ישראל ואיבדה מאז גם את טוקו שנגליה עדיין מגיעה לאליפות עם קו קדמי מרשים שכולל את גוגה ביטדזה (אינדיאנה פייסרס) סנדרו מאמוקלשווילי (קבוצת הפיתוח של מילווקי באקס) ואקס מכבי ת\"א, גאורגי שרמדיני (טנריפה). בכל אופן גאורגיה צפויה להיאבק על המקום בשלב הבא מול בלגיה ומונטנגרו במסגרת בית א'. 15. בלגיה\n\nבאליפות אירופה החמישית שלהם ברצף, הבלגים מקווים לעשות צעד קדימה ולעלות לשמינית. סם ואן רוסום האגדי כבר לא לובש את המדים, אבל רטין אובאסוהן, אקס הפועל ירושלים והרכש הטרי של וילרבאן ינסה ביחד עם סנטר וירטוס בולוניה, איסמעיל באקו, לעשות את העבודה. בלגיה היא אחת הנבחרות המסקרנות באליפות.\n\nאובסוהאן, יגיע לשמינית? (FIBA)\n\n14. ישראל\n\nזה הזמן של דני אבדיה לעשות את קפיצת המדרגה ולהתאושש מהתקופה הרעה האחרונה במדים הלאומיים. הנבחרת של גיא גודס מגיעה לטורניר במומנטום רע, רע מאוד. למעשה, לפחות לפי הכושר הנוכחי של החבורה בכחול-לבן המטרה הריאלית היא המקום הרביעי בבית, מה שצפוי \"לסדר\" מפגש נגד יאניס אנטטוקומפו הענק ויוון בשמינית גמר משונה במיוחד בה הגריק פריק יפגוש את הקו הקדמי הישראלי. ישראל תהיה חייבת להיראות טוב יותר בפראג מאשר נראתה במוקדמות אליפות העולם, זאת כשבשלושת המשחקים הראשונים היא פוגשת את פינלנד, הולנד ופולין - משחקים בהם היא חייבת לכוון לניצחון. אם ההתחלה תהיה רעה, גודס עלול להסתבך ולאפשר לפולין לחלוף על פניו בדרך לשמינית לצד סרביה, צ'כיה ופינלנד בתסריט איום במיוחד. בכל אופן ישראל עדיין אמורה לעשות את המינימום ולהגיע ל-16 האחרונות. 13. בוסניה\n\nקורבן נוסף של בית המוות. כמעט בכל בית אחר בוסניה הייתה יכולה לראות בעצמה כמועמדת ברורה להעפלה, אבל כעת היא תהיה חייבת לגבור על גרמניה, משימה לא פשוטה בכלל, או לקוות לקריסה מוחלטת של איטליה או קרואטיה. יוסוף נורקיץ' ודזנאן מוסא מובילים את הסגל ויצטרכו לספק תצוגות ענק כדי להפתיע ולקחת את הנבחרת שלהם לשלב הבא. 12. פינלנד\n\nהנבחרת הפינית הייתה אחד הלהיטים הגדולים ביותר ביורובאסקט האחרון. החבורה, שכבר אז הובלה על ידי לאורי מארקנן (בן ה-20 בזמנו) הדהימה את צרפת ויוון בשלב בתים מהפנט אותו סיימה ב-1:4 (הפסד צמוד לסלובניה) מול הקהל הביתי האדיר בהלסינקי. הפעם, כשמארקנן כבר הספיק לחוות חמש שנים מוצלחות ב-NBA הוא ינסה לקחת את הנבחרת שלו להפתעה גדולה ורבע גמר. זה לא יהיה פשוט עבור פינלנד אבל גם עבורה, כמו ישראל, שמינית גמר לא תחשב להצלחה, בעוד הדחה בשלב הבתים תהיה כישלון צורם. 11. צ'כיה\n\nהנבחרת של ננו גינזבורג היא ממש לא מהנוצצות בטורניר, אבל בשנים האחרונות היא ללא ספק הפכה לאחת הנבחרות הכי מאומנות וממושמעות באירופה. החיבור הצ'כי נובע משיטת המשחק שהושרשה בשנותיו הארוכות של גינזבורג בנימבורק, שם רבים מהשחקנים בסגל הלאומי שיחקו בעבר. שני הכוכבים, תומאש סטורנסקי ויאן וסלי מרכיבים צמד אדיר שהיה פותח בחמישייה של כמעט כל נבחרת באירופה, ואם הרכז יהיה בריא וכשיר לשחק בעצימות רגילה צ'כיה תוכל לראות בעצמה כמועמדת להשתחל, עם קצת מזל, אל שמונה האחרונות. 10. גרמניה\n\nאחת הנבחרות המסקרנות בטורניר מגיעה כשברשותה נשק חדש - פראנץ וגנר. הרוקי האדיר שכיכב באורלנדו עומד בראש סגל מוכשר, זאת כשלצידו דניס שרודר, שפעם אחר פעם מתעלל ביריביו במסגרת הלאומית. עד לחלון ההכנה ומוקדמות אליפות העולם האחרון ואגנר לא שיחק דקה במדי הנבחרת הבוגרת אבל הוא לא התקשה לתרגם את היכולות שלו לדומיננטיות מוחלטת שיכולה להעניק לגרמניה סיבות טובות לאופטימיות. גרמניה תקווה לא להסתבך בבית המוות, זאת כשהיא יודעת שיש סיכוי לא רע שתפגוש את ספרד בשמינית הגמר, מה שייצר קרב מרתק בין שתי נבחרות שונות בתכלית.\n\nואגנר, נוצץ בנבחרת (GETTY)\n\n9. איטליה\n\nהנבחרת מארץ המגף חטפה מכה עם פציעתו של הכוכב הגדול ביותר שלה, דנילו גאלינרי, אבל אם להגיד את האמת זה כנראה לא מה שיכריע את האליפות מבחינתה. לאיטלקים מצבת פורוורדים מרשימה שמתחילה בסימונה פונטקיו, שאמור להיות זה שיוביל את הנבחרת, וממשיכה בניקולו מלי, אקילה פולונארה וגם לואיג'י דאטומה הוותיק. בכל מקרה איטליה עדיין מחזיקה באותה בעיה שמאפיינת את שנותיה האחרונות ומתקשה למצוא את הרכז ואת הסנטר שיעשו את ההבדל מול אריות היבשת.\n\n\n\n8. קרואטיה\n\nבדומה לאיטליה, גם לנבחרת הזו לא היה את הרכז שיוביל אותה קדימה, אלא שהיא, בשונה מהאיטלקים מנסה לתקן את זה עם אזרוחו של שחקן אלבה ברלין ג'אלין סמית'. את הנבחרת מוביל הכוכב הגדול ביותר שלה, בויאן בוגדנוביץ', כשלצידו גם איביצה זובאץ', דריו סאריץ', מריו הזוניה וקרלו מטקוביץ' הצעיר, אלא שפרט להם קרואטיה מציגה סגל דליל יחסית. לא מעט סימני שאלה אופפים את הנבחרת הקרואטית - האם סמית' יעמוד בציפיות? האם חמישייה איכותית וספסל חלש יכולים להספיק כדי לרשום הישג? כנראה שלא. וכן, גם לתהייה \"מדוע אחד הסנטרים הטובים ביורוליג, אנטה ז'יז'יץ', לא זומן?\" יש מקום. 7. ספרד\n\nאחת האניגמות הגדולות ביותר באליפות מגיעה עם שם ענק ומורשת מפוארת בצורה יוצאת דופן, אך במצב לא מוכר ועם סגל אנונימי מאוד ביחס למה שהתרגלנו. ריקי רוביו כבר לא מוביל את לה רוחה ובמקומו לורנזו בראון השתלט על עמדת הרכז לאחר פולמוס פוליטי, האחים גאסול פינו את המקום לאחים הרננגומס וגם סרחיו יול ייעדר בעקבות פציעה מאכזבת. מי שלמשך שנים ארוכות נחשבה לשנייה רק לארצות הברית ומחזיקה בארון גביעים עמוס הכולל 6 מדליות רצופות באליפויות אירופה, תנסה להוכיח שלמורשת יש משמעות, אך זה יהיה מסובך, כשבעוד היא נמצאת במגמת ירידה ברורה, שאר ענקיות היבשת רק התעצמו. 6. טורקיה\n\nהנבחרת של ארגין עתמאן חרקה, בלשון המעטה, בהכנה ובחלון המוקדמות לאליפות העולם, אך תקווה להשכיח את זה בעזרת טורניר מוצלח. לטורקיה יש חמישייה אדירה שכוללת שלישייה אדירה בדמותם של אלפרן שנגון, פורקאן קורקמז וצ'די אוסמאן, כשלצידם שודך כוכב אנדולו אפס, שיין לארקין. עם זאת, על הספסל אין לטורקים הרבה כלים ועל אף השמות הגדולים שכן ברשותם, הם עלולים למצוא את עצמם מודחים כבר בשמינית הגמר, זאת כשהם מצטלבים עם בית המוות. במובן הזה, לטורקיה ולספרד יהיה קרב ראש בראש קשוח על ראשות בית א', במטרה להמנע מצרפת, סלובניה וליטא האימתניות. 5. ליטא\n\nאמרתם כדורסל אירופי, אמרתם ליטא. הפעם, הירוקים מגיעים לאליפות כשהם מחזיקים בבצורת הארוכה ביותר בתולדותיהם ללא מדליה באחד מהטורנירים הגדולים. מדליית הכסף באליפות אירופה 2015 הייתה האחרונה בה זכו, ועל אף שמדובר בפרק זמן לא ארוך כמעט עבור כל נבחרת באירופה, בשביל הליטאים מדובר כאמור במצב שלא קרה מעולם. הפעם ליטא תנסה לאיים על הארד, כשברשותה סגל אדיר - דומנטאס סאבוניס ויונאס ולנצ'ונאס ישליטו סדר מתחת לסלים, רוקאס יוקובאייטיס ינהל את ההתקפות ורוקאס גידרייטיס, מאריוס גריגוניס ואיגנאס ברזדייקיס ידאגו לצלוף שלשות. ליטא נבחרת מצוינת, אבל לפניה בדירוג ארבעה אריות מפחידים במיוחד.\n\nסאבוניס בראש סגל אדיר (FIBA)",
    "הסיבות שהובילו את ג'וקוביץ' להגיע ארצה לטורניר ת\"א": "איש עסקים מוכר סיכם לקיים במועד שבו ייפתח טורניר הטניס בת\"א בחודש הבא משחק ראווה יוקרתי בהיכל קבוצת שלמה, בין סטפנוס ציציפאס היווני (5 בעולם) לדייגו שוורצמן הארגנטינאי (16 בעולם). אולם אז הגיעה הבשורה מסין כי טורניר שהיה אמור להיערך במקביל בוטל בשל קורונה. הטורניר יועתק למתחם \"אקספו\" בת\"א (ויתקיים בין ה-26.9-1.10) ואליו גם יגיע אחד הטניסאים הגדולים בהיסטוריה, נובאק ג'וקוביץ' הסרבי, שזכה עד כה ב-21 תארי גראנד סלאם.\n\nמספר של צירופי מקרים ובהם ביטול ארבעה טורנירים בסין בשל הקורונה, ביחד עם איסור הכניסה של אלוף ווימבלדון לארה\"ב עקב היותו לא מחוסן לקורונה, הובילו להגעתו של הסרבי לישראל.\n\n3 צפייה בגלריה ג'וקוביץ'. בקרוב בת\"א ( צילום: gettyimages )\n\nמאז הזכייה בווימבלדון, ג'וקוביץ' לא שיחק, הוא הודח ברולאן גארוס בשלב רבע הגמר ולקח חלק בעוד חמישה טורנירים בלבד. הסרבי לא משחק בטורנירי 250 של סבב ה-ATP, למעט הטורניר בבלגרד מולדתו בו הוא הפסיד השנה בגמר לאנדריי רובלב הרוסי.\n\nסך הפרסים בטורניר בת\"א יעמוד על כמיליון דולר. מדובר באחד משני הפרסים הגבוהים ביותר לטורנירים ברמות דומות. הטורנירים בסין מגיעים לרוב כהמשכיות לאליפות ארה\"ב הפתוחה בניו יורק ולכן המתחרה של הטורניר בישראל היה הטורניר בסופיה, בולגריה. אולם, סך הפרסים בו עומד על מחצית מהסכום. גריגור דימיטרוב הבולגרי (19 בעולם) נרשם אף הוא לטורניר בת\"א, אך ברגע האחרון משך את רישומו ועבר לטורניר בסופיה. כמו בכל טורניר גדול אחר, הכוכבים הגדולים מנהלים מגעים על קבלת תמריץ עבור הגעתם שיכול להגיע לסכום של מאות אלפי דולרים.\n\n3 צפייה בגלריה דימיטרוב. העדיף להישאר בסופיה ( צילום: AFP )\n\nלאחר שנים ללא טורניר גדול בישראל, נרשם ביקוש גבוה לכרטיסים. עתה עם אישור השתתפותו של ג'וקוביץ' בטורניר ישנו טירוף מוחלט ביממה האחרונה בניסיון להשיג כרטיס.\n\nהמארגנים ניהלו מגעים גם עם המדורג 1 בעולם, הרוסי דניל מדבדב שמשתתף באליפות ארה\"ב הפתוחה, ובכל מקרה מחזיקים בעוד שני כרטיסים חופשיים שעשויים להכניס לרשימת המשתתפים שני כוכבים נוספים. גם שמו של אנדריי רובלב הרוסי על הפרק. מי שיקח חלק בטורניר הוא אסלן קראצב הרוסי שגדל בישראל, לאחר שהסדיר לפני מספר שבועות את ענייניו מול הצבא.\n\nספטמבר הקרוב יהיה רווי בטניס משובח, בהיכל קבוצת שלמה יתקיים מפגש הדייויס בין ישראל לצ'כיה החזקה ויומיים לאחר מכן יפתח הטורניר בת\"א שיועבר בשידור ישיר ל-134 מדינות בעולם.\n\nההיערכות לטורניר כבר החלה, ארבעה משטחי טניס ייבנו במתחם ה\"אקספו\": מגרש מרכזי שיכיל כאלפיים מקומות ישיבה, מגרש בינוני ובנוסף שני מגרשים קטנים. עלות ההקמה הינה גבוהה מאחר שעלות שכירות המתחם היא 250 אלף שקל ליום. בצוות הניהול החלו לערוך מיונים למביאי הכדורים.\n\n3 צפייה בגלריה ישתתף גם הוא בטורניר? סלע ( צילום: עוז מועלם )",
    "האיחוד האירופי מזהיר: \"רוסיה מעמידה את העולם בפני סכנה גרעינית\"": "המלחמה באירופה: בצל המשך הפלישה הרוסית לאוקראינה, פקחים של הסוכנות הבינלאומית לאנרגיה אטומית (סבא\"א) הגיעו לתחנת הכוח הגרעינית בזפוריז'יה לאחר שדווח כי מספר טילים פגעו בה. בתוך כך, רשת \"אל-ערביה\" פרסם הערב (שבת) כי נשיא המועצה האירופית, שארל מישל, הזהיר מסכנה באזור והצהיר כי \"רוסיה מעמידה את העולם כולו בפני סכנה גרעינית\".\n\nכמו כן, מישל הדגיש כי על הפקחים של הסוכנות הבינלאומית לאנרגיה אטומית צריכים להישאר בתחנה זו. דבריו מגיעים לאחר שבקרמלין הדיעו כי התחנה תפסיק לפעול \"עקב הלחימה המתמשכת\". במקביל, 14 פקחים בינלאומיים הגיעו ביום חמישי האחרון לאתר, בליווי מנכ\"ל הסוכנות, רפאל גרוסי, לאחר עיכובים רבים עקב הפיצוצים באזור, וערכו סיורים ובדיקות. המפעל, שנמצא על הגדה הדרומית של נהר דניפרו, המפריד בין כוחות רוסים ואוקראינים במרכז דרום המדינה, מספק לאוקראינה יותר מ-20% מצרכי החשמל שלה.\n\nצבא רוסיה באוקראינה (צילום: רויטרס)\n\nבתוך כך, משרד ההגנה הרוסי חשף כי בכוונת הפנטגון להעביר תוכניות נשק ביולוגי מאוקראינה למדינה אחרת. כמו כן, ציין משרד ההגנה כי הדבר \"מהווה איום על הביטחון הצבאי של רוסיה\". ברוסיה טענו כי האמריקאים יעבירו את התוכניות לכמה ממדינות ברית המועצמות לשעבר ומדינות אירופיות אחרות, כמו בולגריה, צ'כיה ומדינות הים הבלטי.\n\nבנוסף, איגור קירילוב, מפקד כוחות ההגנה הכימיים והביולוגיים של רוסיה, הוסיף כי \"ביוזמת הפדרציה הרוסית, תתקיים פגישה של המדינות החברות באמנת איסור הפצת הנשק הביולוגי, כדי לדון באי הציות של ארה\"ב ואוקראינה, לטענתו. קירילוב הוסיף כי \"המדינות הפרו את סעיפים 1 ו-4 לאמנה, וזה יוצג בהמשך\".\n\nהעיר בוצ'ה באוקראינה (צילום: רויטרס)\n\nחילופי ההאשמות בין רוסיה למערב, מגיעים על רקע החשש ממשבר אנרגיה נרחב באירופה. זאת, כאשר שרי אוצר ממדינות ה-G7 - ארצות הברית, יפן, קנדה, גרמניה, צרפת, איטליה ובריטניה - הודיעו אמש כי יאסרו על סחר והובלה ימית של נפט גולמי ומוצרי נפט נוספים המגיעים מרוסיה ברחבי העולם, במידה ויהיו משווקים מעל תקרת מחיר שתיקבע. \"המחיר המקסימלי ייקבע על ידי קואליציה רחבה של מדינות בהמשך\", נמסר בהצהרה משותפת של שרי האוצר.\n\nהמהלך מגיע בשל רצון מדינות ה-G7 לנסות ולצמצם את יכולתה של מוסקבה לממן את מלחמתה באוקראינה מבלי לעורר יתר על המידה את האינפלציה העולמית. מאז תחילת יולי, מחירי הנפט העולמיים ירדו בכ-18%, אך הם עדיין גבוהים בכ-20% ממה שהיו לפני שנה. אולם, רוסיה איימה להשיב על כך באיסור גורף של ייצוא נפט לכל המדינות שיתמכו בהחלטה. \"פשוט לא נספק נפט לחברות או מדינות כאלה ואחרות שמטילות עלינו מגבלות\", אמר סגן ראש הממשלה הרוסי אלכסנדר נובאק.",
    "ההתאחדות לכדורגל גברים בלבד: זימון עומר אצילי לנבחרת מביש ומעביר מסר שגוי": "\"הסיפור שלה מעורר השראה\" אמרה שחקנית נבחרת ישראל. \"היא באמת מהממת. אבל אני יודעת שכל הכדורגלניות הרגישו קצת כעס על ההתאחדות. כאילו, אז עכשיו את מקדמת נשים? כשאת רוצה את יכולה כאילו. כשזה מגיע עם הרבה כותרות חיוביות בחו\"ל זה באג'נדה לקדם נשים ולהראות גיוון אבל כשזה נוגע לכדורגלניות ישראליות אז לא? בוא נגיד שכל השנים בנבחרת לא הייתי באותו מספר מסיבות עיתונאים שבהן היתה ספיר - שההתאחדות ארגנה\".\n\n\"הסיפור שלה מעורר השראה\" אמרה שחקנית נבחרת ישראל. \"היא באמת מהממת. אבל אני יודעת שכל הכדורגלניות הרגישו קצת כעס על ההתאחדות. כאילו, אז עכשיו את מקדמת נשים? כשאת רוצה את יכולה כאילו. כשזה מגיע עם הרבה כותרות חיוביות בחו\"ל זה באג'נדה לקדם נשים ולהראות גיוון אבל כשזה נוגע לכדורגלניות ישראליות אז לא? בוא נגיד שכל השנים בנבחרת לא הייתי באותו מספר מסיבות עיתונאים שבהן היתה ספיר - שההתאחדות ארגנה\".\n\n\"הסיפור שלה מעורר השראה\" אמרה שחקנית נבחרת ישראל. \"היא באמת מהממת. אבל אני יודעת שכל הכדורגלניות הרגישו קצת כעס על ההתאחדות. כאילו, אז עכשיו את מקדמת נשים? כשאת רוצה את יכולה כאילו. כשזה מגיע עם הרבה כותרות חיוביות בחו\"ל זה באג'נדה לקדם נשים ולהראות גיוון אבל כשזה נוגע לכדורגלניות ישראליות אז לא? בוא נגיד שכל השנים בנבחרת לא הייתי באותו מספר מסיבות עיתונאים שבהן היתה ספיר - שההתאחדות ארגנה\".\n\n\"אין בעיה לזמן אותו\". באמת? שום בעיה? תדמיתית? מוסרית? ניהולית? נורמטיבית? נבחרת ישראל אמורה להיות ייצוגית. זו לא קבוצה בבעלות פרטית שבוחרים לאהוד ואף מצפים מהבעלים שלה לעשות הכל כדי לנצח. שלא לדבר על כך שחסון, כיו\"ר ההתאחדות לכדורגל, אחראי גם לנערות בגיל שאצילי ניצל. הן משחקות בנבחרות הצעירות ובאקדמיה של ההתאחדות. איך ההורים שלהן אמורים להרגיש כשעומר “ראיתי אותן על אמת, יודע מה נקבל” אצילי, מוזמן לנבחרת שאמורה לייצג את כולם בישראל? איך בכלל אפשר, מבחינה תדמיתית, להזמין מישהו כמו אצילי שהנזק התדמיתי שעשה לכדורגל הישראלי ולכדורגלן הישראלי כל כך מהותי?\n\n\"אין בעיה לזמן אותו\". באמת? שום בעיה? תדמיתית? מוסרית? ניהולית? נורמטיבית? נבחרת ישראל אמורה להיות ייצוגית. זו לא קבוצה בבעלות פרטית שבוחרים לאהוד ואף מצפים מהבעלים שלה לעשות הכל כדי לנצח. שלא לדבר על כך שחסון, כיו\"ר ההתאחדות לכדורגל, אחראי גם לנערות בגיל שאצילי ניצל. הן משחקות בנבחרות הצעירות ובאקדמיה של ההתאחדות. איך ההורים שלהן אמורים להרגיש כשעומר “ראיתי אותן על אמת, יודע מה נקבל” אצילי, מוזמן לנבחרת שאמורה לייצג את כולם בישראל? איך בכלל אפשר, מבחינה תדמיתית, להזמין מישהו כמו אצילי שהנזק התדמיתי שעשה לכדורגל הישראלי ולכדורגלן הישראלי כל כך מהותי?\n\n\"אין בעיה לזמן אותו\". באמת? שום בעיה? תדמיתית? מוסרית? ניהולית? נורמטיבית? נבחרת ישראל אמורה להיות ייצוגית. זו לא קבוצה בבעלות פרטית שבוחרים לאהוד ואף מצפים מהבעלים שלה לעשות הכל כדי לנצח. שלא לדבר על כך שחסון, כיו\"ר ההתאחדות לכדורגל, אחראי גם לנערות בגיל שאצילי ניצל. הן משחקות בנבחרות הצעירות ובאקדמיה של ההתאחדות. איך ההורים שלהן אמורים להרגיש כשעומר “ראיתי אותן על אמת, יודע מה נקבל” אצילי, מוזמן לנבחרת שאמורה לייצג את כולם בישראל? איך בכלל אפשר, מבחינה תדמיתית, להזמין מישהו כמו אצילי שהנזק התדמיתי שעשה לכדורגל הישראלי ולכדורגלן הישראלי כל כך מהותי?"
}