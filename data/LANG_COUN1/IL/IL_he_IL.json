{
    "עושים סדר: הדרגים המסתמנים בהגרלת מוקדמות יורו 2024": "ישראל נמצאת במקום ה-18 בליגת האומות, על פיה נקבעים גם הדרגים לקראת הגרלת מוקדמות היורו שתיערך ב-9 באוקטובר בפרנקפורט. כל דרג כולל 10 נבחרות: במוקדמות יורו 2020 הייתה הנבחרת בתחתית הדרג השלישי (מקום 30) והפעם בזכות היותה ראש בית היא בעשירייה השנייה, יחד עם אנגליה, פולין ושוויץ. המשמעות היא הימנעות ממפגש עם נבחרת מהדרג השני ועל הנייר סיכוי טוב יותר לסיים באחד משני המקומות הראשונים במוקדמות - מקומות המעניקים כרטיס אוטומטי ליורו.\n\n\n\nכמובן שגם במקרה כזה, הכול תלוי בהגרלה, בה יהיו שבעה בתים בני חמש נבחרות ועוד שלושה בתים עם שש נבחרות. הדרגים יהיו רשמיים רק בתום משחקי ליגת האומות, אבל יש הבדל אם מקבלים מדרג ג' את אלבניה, איסלנד או ארמניה, לעומת אוקראינה או שבדיה.\n\n\n\nהדרגים למוקדמות היורו כרגע (לא סופי):\n\n\n\nדרג א': הולנד, פורטוגל, הונגריה, קרואטיה, בלגיה, דנמרק, ספרד, איטליה, פולין\n\n\n\nדרג ב': אוסטריה, בוסניה, אנגליה, צרפת, ישראל , ויילס\n\n\n\nדרג ג': ארמניה, אירלנד, רומניה, סלובניה, שבדיה\n\n\n\nדרג ד': אזרבייג'ן, איי פארו, גאורגיה, יוון, קזחסטן, לוקסמבורג, טורקיה\n\n\n\nדרג ה': בלארוס, אסטוניה, גיברלטר, לטביה, ליטא, מלטה, מולדובה\n\n\n\nדרג ו': אנדורה, סן מרינו, ליכטנשטיין\n\n\n\n*** גרמניה עלתה אוטומטית כמארחת היורו, רוסיה פסולה מהשתתפות.",
    "פורסם סגל הנבחרת למלטה: שבירו וחטואל בפנים": "אחרי ה-1:2 הגדול על נבחרת אלבניה שהעניק לנבחרת ישראל את המקום הראשון בבית בליגת האומות, עלייה לדרג א' ומעל הכול את הכרטיס לפלייאוף ההעפלה ליורו, נבחרת ישראל תנחת לקרקע ביום שלישי, כשתתארח למשחק אימון אצל מלטה. רגע לפני, פורסם הסגל שכולל בתוכו לא מעט שמות מפתיעים שמקבלים את ההזדמנות לראשונה, כאשר חלק מהשחקנים שניצחו אמש זכו למנוחה.\n\nשוערים:\n\nאופיר מרציאנו, יואב ג’ראפי.\n\nהגנה:\n\nאלי דסה, איאד אבו עביד, מארון גנטוס, דני גרופר, רז שלמה, אור דדיה.\n\nקישור:\n\nשי אליאס, גוני נאור, גיא בדש, ביברס נאתכו, עומרי אלטמן.\n\nהתקפה:\n\nרותם חטואל, שון וייסמן, גיא מלמד, איתמר שבירו, תאי בריבו.",
    "מדינת ישראל תמיד הייתה בן-גביר, רק פחות בוטה": "המערכון\n\nשל \"ארץ נהדרת\" בשבוע שעבר היה השלב האחרון, בינתיים, בהכאה על חטא של התקשורת על היותה חלק ממנגנון ההכשרה של ח\"כ\n\nאיתמר בן-גביר\n\nוהגזענות שמתלווה אליו. באופן מצער, התקשורת שוב בוחרת בדרך הקלה ועוסקת בסימפטומים ולא במחלה. זמן קצר קודם לכן שודרה בחדשות 13 כתבה על אלימות של צעירים יהודים בירושלים; בריונים גזענים שמבקשים להטיל אימה על תושביה הפלסטינים של העיר ולהראות להם מי הבוס. הטון בכתבה, בצדק, היה מזועזע. זעזוע דומה ליווה את הגזענות\n\nבמעון נעמת בחולון\n\nואת\n\nמופע האימים של הנערים בתיכון בליך",
    "ישראל בין דין ורחמים": "כמו המדרש שעוסק בבריאת העולם על בסיס דין מול רחמים, או שילוב ביניהם, כך גם בראש השנה מופיע צמד המידות הזה בדברי חז\"ל. בזמן תקיעת השופר לפני הקב\"ה \"הוא עומד מכסא הדין ויושב על כסא רחמים…והופך עליהם [ישראל] מידת הדין לרחמים, ומתמלא עליהם רחמים, אימתי בחודש השביעי\" (מדרש רבה, פרשת אמור כ\"ט).\n\n***\n\nנציע רצף של תחנות המשתרע בין דין ורחמים בניסיון לאתר ניואנסים במושגי יסוד אלה. בקצה אחת יש את הקביעה \"ייקוב הדין את ההר\". אין כאן מקום להססנות או התפשרות אלא הכרעה חדה וחד-משמעית. חז\"ל מזהים את משה רבנו עם הגישה התקיפה הזאת, בשונה מאחיו אהרן שמייצג את גישת הפשרה. מול חטא העגל עומד משה על הדין – וייקוב הדין את ההר – ושבט לוי מחסל שלושת אלפים עוברי עבירה.\n\nלצד המשבצת הקיצונית הזו נמצא דין, פשוט וברור. רבי שמעון בן גמליאל אומר על שלושה דברים העולם קיים, על האמת ועל הדין ועל השלום (פרק אבות א, י\"ח). בלי דין ומשפט תשלוט אנדרלמוסיה, לא יהיו ביטחון אישי ויציבות פוליטית. החברה זקוקה תמיד לשופטים שהם \"דיינים הפוסקים את הדין\" (רש\"י בפרשת שופטים, דברים ט\"ז, יח). מלבד הצורך הקיומי לדין שיסדיר את מערכות החברה, עולה עצה להיות \"מתונים בדין\".\n\nעתה הגענו לתחנה השלישית בסקירה אחרי שעמדנו על תמצית דין חמור וסתם דין, והיא רעיון מורכב של \"לפנים משורת הדין\". הרי עדיין דין אך מרוכך, מסויג. מהר\"ל מציג את הנושא בפרק א של \"נתיב גמילות חסדים\" בזו הלשון: \"…מי שעושה גמילות חסדים לבני אדם, ראוי שיהיה השם יתברך עושה אתו גם כן חסד לכפר עוונותיו ואין מדקדק עמו במה שעשה מן החטאים, כי כך היא המידה שמי שעושה לפנים משורת הדין עושים עמו גם כן לפנים משורת הדין\". יש סוג של גזר דין שרומז במשתמע על ביטול הדין מעיקרה.\n\nכדוגמה נביא סיפור מהתלמוד על רבה בר בר חנן שהסבלים שהשכיר שברו תוך רשלנות חבית יין שהובילו. הוא כתגובה לקח את הגלימות שלהם כמחיר הנזק שעשו. הסבלים הלכו לרב שהורה לרבה בר בר חנן, שיחזיר את הגלימות. תמה הוא ושאל, כך הוא הדין? כן לאור פסוק במשלי, \"למען תלך בדרך טובים\" (בבא מציעא פ\"ג, א). הסבלים העניים קיבלו את גלימותיהם בחזרה. המקרה מדגים סוג של דין שהוא לפנים משורת הדין, כי לפנים משורת הדין – דין הוא. רב דרש תגובה של רחמים – תחנתנו הרביעית – שמתמזגת במקרה הנידון עם הדין, או שמסלק את הדין הצִדה.\n\nאנו למדים שהניגוד או השוני בין דין ורחמים הוא חמקמק. כדי להימנע ממימוש הדין הקר, צריך מבט מעבר לנתונים ההלכתיים הפרטניים יחד עם שיקול דעת על יסוד עקרון-על של עשיית הטוב.\n\n***\n\nובכן, מצב מורכב עולה על הציר שמוביל למידת הרחמים בדברים שבין אדם לחברו (ואולי בין אדם למקום). קיים חשש מהפעלת דין שפוגע בבני אדם, אבל יש גם איסור מכיוון הפוך. הרי כתוב \"אין מרחמים בדין\", והמחשה לכך יש בפסוק: \"ודל לא תהדר בריבו\" (שמות כ\"ג, ג). לשון התרגום כלשון חז\"ל: \"ועל מסכנה לא תרחם בדיניה\". אבל כפי שראינו, כלל זה אינו חוק ברזל בכל המקרים.\n\nוהנה מספרת הגמרא (בבא מציעא ל, ב) על מקרים בהם ראוי להתייחס לאנשים או במצבים לפנים משורת הדין. משתמע שההוראה של לפנים משורת הדין הוא-הוא הדין, ולא חריגה ממנו. על כך מסתיימת הסוגיה עם מסקנה חריפה ביותר ש\"לא חרבה ירושלים אלא על שדנו בה דין תורה\"; ובנוסח אחר, \"שהעמידו דיניהם [דבריהם] על דין תורה ולא עבדו לפנים משורת הדין\". שוב רואים שהפעלת דין יכולה להרוס את המרקם החברה ואף לאיים על קיום המדינה מפני שבני אדם לא יכלו לעמוד בדרישותיו החמורות. כמו שאסור לרחם על אכזרים, גם אסור להקפיד על מסכנים.\n\n***\n\nהפייטן וההוגה רבינו בחיי אבן פקודה הציב את צמד המושגים – דין ורחמים – בצומת המפגש בין יהודי ואלוהיו. היוזמה והאחריות לתוצאה הרצויה נמצאת בידי אדם. הנה מילות-הפז של רבינו בחיי:\n\nואם אל מלאכי מרום אזעק – הצעקתם תשמע? לכן ממך – אליך אסורה ומִנגדך – עליך אברחה וממשפטיך – אל חסדיך ארוצה ומִמִדת דינך – אל מדת רחמיך אנוסה כי רבים רחמיך ועצומים חסדיך. [מספרו של ישראל לוין, כתר מלכות לרבי שלמה אבן גבירול, ע' 229]\n\nהיהודי, כלומר המחבר ובהשאלה כל יהודי, מחפש מפלט ממצוקותיו ומגלה שהמפלט הנכון, ומסתבר היחיד, הוא אצל אלוהים. הפרדוקס בבריחה מצד אחד ובקרבה מצד שני נשען בסופו של דבר על ההכרה שהאדם כַשל בעבירות, ונותר רק קרש ההצלה של מידת הרחמים. גם אדם הראשון למרות חטאיו ניצל ממוות עקב רחמים מהקב\"ה.\n\nבין כסה לעשור, כשהעתיד מוסתר במעטה של חושך, על היהודי להתאמץ לעשות תשובה, שהיא לפי הרב קוק \"גבורת התשובה\". יש במצווה זו הכוח \"שהתשובה מכפרת על הכל\" (רמב\"ם, הלכות תשובה פרק ראשון, הלכה ד). מה שמאפשר לתשובה לפעול זו עובדת הרחמים, כי למרות שלטון הדין של \"המלך המשפט\" בעשרת ימי תשובה, בסוף לא הדין קובע.\n\n***\n\nבחלק זיכרונות בתפילת מוסף של ראש השנה, יש פנייה למדינות ותהייה לגבי גורלן – \"איזה לחרב ואיזה לשלום, איזה לרעב ואיזה לשובע\". גם המדינות (אולי מלשון דין) זקוקות לרחמים, והן עומדות למשפט. שנת תשפ\"ב החולפת העידה בעולם על ריבוי אסונות מפגעי הטבע – שיטפונות ושריפות – ומעשי מדינות גדושי אלימות, דיכוי וסבל – כגון ברוסיה, אוקראינה, סוריה, עירק, תימן וסין.\n\nמדינת ישראל סיימה עכשיו שנת שמיטה, שנת השבע, שבהתאם לתחזית הגמרא זו שנה של מלחמות (מגילה י\"ז, ב). אכן הייתה מלחמת עזה במאי 2021 ובכלל \"המערכה בין המלחמות\" כמציאות יומית רבת-פעילות מבצעית עיקשת של צה\"ל נגד אויבי היהודים. הגמרא ממשיכה לשרטט אירועים לפי סדר תפילת י\"ח ברכות, ומוסיפה: \"במוצאי שביעית [משיח] בן דוד בא\". היכונו אחיי היהודים: תשפ\"ג זו מוצאי שביעית/שנת שמיטה.\n\nסימני גאולה רבים בתקופת התחיה הלאומית והציונות מצביעים על שיבת ציון/קיבוץ גלויות, הפרחת הארץ ובניית ירושלים, ועוד. מתרחשת גאולת ישראל במולדתו – על סמך נבואת ישעיהו (ס, כב) – 'בְעִתה ולא בְאַחִישנה'. כלומר, זמן הגאולה הגיע בלי שעם ישראל היה בהכרח ראוי לכך אלא כסוג של חוק שמימי.\n\nלפיכך, גאולה \"בלא זכו\" היא בהכרח בגלל רחמים. אילו היה העם זכאי, אז הייתה הגאולה באה הרבה לפניכן ולפי הדין כשכר על קיום התורה.\n\nיוצא מכל האמור, שאנו נדרשים בראש השנה תשפ\"ג לחולל את מעשינו עם תשובה וחרטה בינינו לבין עצמנו, ובסליחה וחמלה בינינו לבין זולתנו. ככל שנפעל לפנים משורת הדין, נצפה שנזכה גם לזכות בחיים טובים לפנים משורת הדין. לא נותר אלא בתקופה של תקומת עם ישראל מן האפר, שכל אחד יקום מטפורית בעצמו מכסא של דין ויעבור לכסא של רחמים, כסימן לשנה חדשה מלאה באהבה וחסד, בלי להקפיד על אנשים אלא לקבל ולהכיל את כולם ולהרבות שלום בישראל. מן הסבך של מציאות-חיים גדושת סכנות ואכזבות נצא אל המרחב כעם טוב-לב עם הפנמת והחצנת הסימן המובהק של יהודים – שהם רחמנים (יבמות ע\"ט, א). רחמנים בני רחמנים. נחזור אל עצמנו ולמהות המוסר שבלב ישראל מימי קדם.\n\nד\"ר מרדכי ניסן היה מרצה באוניברסיטה העברית וכתב על נושאים פוליטיים ותורניים כאחד.",
    "צ'יליץ': \"זה טורניר פנטסטי עבור ישראל\"": "טורניר ATP ווטרג'ן תל אביב שמתקיים בימים אלה מהווה חזרה של הסבב למדינה הקטנה שלנו אחרי שנים בגלות. אם לא די בכך, השמות שהגיעו לארץ הם כמובן מהגדולים בעולם ואחד מאותם השמות הוא מארין צ'יליץ', הטניסאי הקרואטי המדורג 16 בעולם. בראיון לערוץ הספורט התייחס הקרואטי לטורניר, לישראל וגם ליוני ארליך.\n\n\"אני בכושר טוב כרגע, אולי 8 מתוך 10. יש לי מקום להשתפר אבל אני מרגיש טוב ואני מחכה לשבוע הקרוב\", אמר צ'יליץ', \"אני חושב שהמחויבות שלי עזרה לי להשיג תוצאות טובות בזמן האחרון. צריך סבלנות ולהקיף את עצמך בצוות טוב. משהו התחבר לי אחרי כמה חודשים של עבודה קשה\".\n\n\"המגרשים פה טובים\", המשיך הקרואטי והתייחס לטורניר התל אביבי, \"הם מתאימים לסגנון המשחק שלי, אני אוהב מגרשים סגורים. הם נותנים הזדמנות לשחקנים התקפיים להשיג משהו טוב. זה טורניר פנטסטי עבור ישראל, יש פה שחקנים ברמה גבוהה. אני יודע שיוני ארליך פורש ממשחק פעיל, ואני הייתי שותף לו בעבר. הוא ספורטאי מלא השראה. זאת הפעם הראשונה שלי בתל אביב ואני שמח לחגוג פה את יום הולדת 34 שלי\".\n\nעוד קודם לכן דיבר צ'יליץ' במסיבת העיתונאים ודיבר על התחרות שמחכה לו בטורניר הישראלי: \"יהיה נהדר לראות את ג'וקוביץ' משחק שוב והוא תמיד מושך תשומת לב. יש פה עוד כמה חברה מעניינים. אם אני לא אהיה מאה אחוז בתוך המשחקים אני יכול למצוא את עצמי בצרות\".",
    "\"אתם רוצים שנשמור על הביטחון של ישראל בלי תמורה?\"": "יום לפני ששכם בערה, אחרי שכוחות הביטחון הפלסטיניים עצרו פעיל חמאס המבוקש על ידי ישראל, החניתי את הרכב מול מפקדת הביטחון המסכל בג'נין, מעין גרסה פלסטינית לשב\"כ. מבנה אבן מרשים, תחום בחומה וצריחי שמירה גבוהים, שהוקם בסיוע האיחוד האירופי. לידי עמדו כמה חמושים במדים. מעבר לכביש, סניף של פיצה האט, שם חיכיתי למאבטח שייקח אותי לפגישה עם מושל ג'נין, אכרם רג'וב.\n\nהרחוב המה באנשים. שדרה עם עצי דקל ואורן, שלט גדול שעליו נכתב \"הגיבורים\", עם שמותיהם של ששת הבורחים מכלא גלבוע; תחנת משטרה, תחנת אוטובוס, מסעדת KFC, פלסטיני חמוש עם מכנסי חאקי צמודים פיטרל סביב. ואז קראו לי.\n\nשומר הראש של רג'וב נהג ברכב עם חלונות כהים, ובפנים עלה ריח חזק של דובדבנים. רג'וב קיבל את פני במשרד שלו, בקומה האחרונה בבניין, חדר רחב ידיים, מחופה עץ, על הקיר תמונות של אבו מאזן ויאסר ערפאת.\n\nבשבועות האחרונים, ראש השב\"כ רונן בר והרמטכ\"ל אביב כוכבי האשימו את מנגנוני הביטחון של הרשות הפלסטינית בהידרדרות המצב הביטחוני. לדבריהם, הרשות יצרה \"קרקע פורייה לטרור\" וגילתה \"אוזלת יד\" ו\"חוסר משילות\" בצפון הגדה המערבית. מחנה הפליטים ג'נין, שנמצא כמה מאות מטרים ממשרדו של רג'וב, הוזכר כדוגמה ל\"חוסר המשילות\" הזה. הרשות ממעטת להיכנס לאיזורים אלו, וכאשר היא מבצעת שם מעצרים, לעיתים קרובות לבקשת ישראל, היא נתקלת בהתנגדות חמושה, שגוררת גם זעם ציבורי רחב. יום מאוחר יותר, בשכם, הביא מעצר כזה להתנגשויות רחבות ממדים בין מאות תושבים ובין כוחות הביטחון של הרשות.\n\nרג'וב הקדיש חלק מרכזי מהראיון להדיפת הטענות האלה נגד הרשות. ישראל, אמר, היא שאחראית למצב, בכך שהיא פועלת, במכוון, כדי להחליש את הרשות ולערער על כוחה. כדי להביא לשינוי המצב, אמר רג'וב, ישראל צריכה להפסיק להחרים את כספי המיסים של הרשות ולרושש אותה כלכלית, לצמצם למינימום את פלישות הצבא לג'נין, דבר שמקשה על מנגנוני הביטחון לפעול בה בעצמם, ובעיקר: לחזור למשא ומתן להקמת מדינה פלסטינית.\n\nבתשעת החודשים הראשונים של 2022, נהרגו 34 פלסטינים מאש הצבא והמשטרה בג'נין והכפרים הסמוכים לה. מדובר ביותר הרוגים במחוז מבכל התקופה שבין 2009 ל-2021. זה שינוי דרמטי. ההערכות, המתבססות על דיווחי הצבא ועל מקורות אחרים, כ-65% מההרוגים השתתפו בעימותים חמושים.\n\nנקודת המפנה, כך עולה מהנתונים, היתה באירועי מאי בשנה שעברה. השנה, לאחר רצח של אזרחים ישראלים בערים בני ברק, אלעד, ותל-אביב בידי פלסטינים שהגיעו מאיזור ג'נין, הנוכחות הצבאית והמעצרים בעיר ובכפרים גברה מאוד.\n\nהרתיח את הישראלים\n\nבאפריל יצר רג'וב סערה קטנה לאחר שאמר בראיון, בעברית, ל\"כאן רשת ב\", כי הוא \"לא רואה\" ברעד חאזם, תושב מחנה הפליטים ג'נין שרצח שלושה אנשים ברחוב דיזנגוף בתל אביב, \"טרוריסט\". בתחילת הראיון אמר רג'וב ש\"כולם נגד רצח\" אבל \"ישראל דחקה את העם הפלסטיני לפינה\", ושאל את המראיינים, גל ברגר וליאת רגב, אם הם אומרים שחיילי הצבא שנכנסים \"ורוצחים, אפילו חפים מפשע, הם טרוריסטים\". ברגר ענה שאין סימטריה, ושחיילים לא באים בכוונה תחילה לרצוח.\n\nבמשרד שלו, רג'וב סיפר שהאמירה \"הרתיחה את הצד הישראלי\", ולדעתו זו הסיבה שנלקח ממנו מעמד ה-VIP, שניתן לאליטה הפוליטית הפלסטינית, ומאפשרת לחבריה להיכנס לירושלים ולישראל.\n\nרג'וב מונה למושל מחוז ג'נין לפני ארבע שנים. 11 המושלים בגדה, כולל בירושלים, ממומנים אישית על-ידי הנשיא מחמוד עבאס. יש להם השפעה מכרעת על מנגנוני הביטחון ואף סמכות לעצור פלסטינים בלי משפט. רג'וב, איש פתח, נולד בדרום הגדה, בעיירה דורה, ולמד עברית בעשור שישב בכלא הישראלי. הוא שוחרר בתקופת אוסלו ומיד הצטרף למנגנוני הביטחון המסכל כשהוקמו, ב-1994, והתקדם לדרגה בכירה.\n\nמה השינוי הכי גדול שאתה רואה מאז אוסלו ושנות התשעים בחברה הפלסטינית?\n\n\"אז היתה לנו תקווה שתקום מדינה פלסטינית. היה אופק פוליטי בהיר יותר, וגם הקשר עם הישראלים היה יותר טוב. ישראל והרשות הבינו אחת את השנייה ועמדו בהסכמים שנחתמו.\n\n\"זה התחיל להשתנות בהסכם וואי, ולאחר-מכן בקמפ דייוויד ב-2000. נעשה ברור שהצד הישראלי לא מוכן לתת פתרון שעולה בקנה אחד עם הדרישות הפלסטיניות. ממצב של תקווה בעם למדינה עצמאית ועיר בירה, כל האופק הפוליטי נעלם. כשזה קרה, תופי המלחמה החלו להלום. הייתה אלימות הדדית. העם שלנו לא ירים דגל לבן לכיבוש. ככה הידרדרנו, עד שהגענו למצב היום\".\n\nאיך היית מגדיר את המצב היום?\n\n\"העם הפלסטיני איבד את התקווה בעתיד. אין דבר גרוע יותר, מלגרום לאדם לאבד את התקווה בעתיד\".\n\nמה ישראל רוצה מאיתנו?\n\nבתקשורת בישראל נכתב לא מעט על זה שהרשות לא מתפקדת בג'נין. נאמר שישראל רוצה לחזק את הרשות, כדי שהמנגנונים יפעלו ביעילות נגד חמושים פלסטינים. מה אתה חושב?\n\n\"זה שקר שמהדהדים בתקשורת הישראלית. ישראל לא פועלת לחזק את הרשות הפלסטינית אלא כדי להחליש אותה.\n\n\"אם אתה מסרב להעניק לי את הזכות הכי בסיסית להיות אדון לגורלי ולהקים מדינה, אז מה אתה רוצה ממני? אתה מצפה שאני אמשיך לשמור על הביטחון שלך, בלי תמורה? איך אתם רוצים לחזק אותנו, כל עוד אתם פולשים לערים שלנו, הורגים כאן אנשים, מרחיבים התנחלויות, הורסים בתים, ומחרימים לנו את הכסף?\n\n\"כאשר הכיבוש הישראלי יחליט לתת לעם הפלסטיני מדינה בגבולות 1967, באותו רגע ממש, בישראל יגלו שהרשות הפלסטינית יכולה לפתור את כל הבעיות הפנימיות שלה. אבל אתם לא רוצים. ואם מישהו אומר: 'אוקיי, בואו נחיה במדינה אחת, דו-לאומית עם אותן זכויות וחובות', אתם גם לא רוצים. אז מה אתם רוצים?\"\n\n\"למה לישראל מותר לפרנס את משפחת רוצח ראש הממשלה, ולרשות הפלסטינית אסור לפרנס את משפחות האסירים והשהידים\" צייץ שתף\n\nמה ישראל רוצה?\n\n\"ביטחון שישרת אתכם ורשות פלסטינית שתשרת אתכם\".\n\nקיבלתם החלטה להפסיק לפעול במחנה הפליטים ג'נין, כל עוד אין תמורה פוליטית מהצד הישראלי והכיבוש נמשך?\n\n\"לא. לא אמרתי את זה. הבעיה היא שבלילה ישראל פולשת למחנה, הורגת אנשים, ובשעות היום מבקשת מאיתנו לעבוד שם. אנחנו לא יכולים לעבוד על אותה משבצת ביחד עם הישראלים\".\n\nישראל יכולה לחייב אתכם לעבוד במהלך היום?\n\n\"לא. אם אני לא רוצה לעשות משהו, אני לא עושה\".\n\nהם מודיעים לכם כשהם נכנסים?\n\n\"הם מודיעים רק אחרי שהם בפנים. קודם נכנסת יחידה מיוחדת, משתלטת על האזור, ואז הם מודיעים. זה טיב העבודה שלהם. יש לנו יותר משלושים שהידים בג'נין, בפחות משנה. זה השפיע על הביטחון ועל כל האנשים\".\n\nמתקרבים לקו האדום\n\nאם אין לרשות ריבונות אמיתית, למה לא להחזיר את המפתחות לישראל?\n\n\"כי העם שלנו מפיק תועלת מזה שיש לו שליטה על נושאים פנימיים. למרות כל השפעות הכיבוש, יש לנו דרכון, שאנחנו מנפיקים. תעודות זהות, שאנחנו מוציאים. מסגרות לימודים, שאנחנו מנהלים, ומוסדות בריאות ובתי חולים. בנינו את הרשות הפלסטינית בדם, לא נוותר עליה, זאת תהיה טעות. אלא אם נגיע לשלב שאנחנו לא יכולים לשאת יותר את המצב\".\n\nמה זה השלב הזה? מה הקו האדום?\n\n\"אלוהים יודע. קשה לי לענות לך על זה\".\n\nיש לרשות אסטרטגיה או תוכנית עבודה כדי להגשים את המטרות הלאומיות ולהקים מדינה פלסטינית?\n\n\"להישאר באדמות ובבתים שלנו, לעבוד בכל הכוח הדיפלומטי כדי לגרום לעולם לתמוך בסוגייה הפלסטינית, וכך לדחוף את הממשלה הישראלית להכיר בזכות שלנו להקים מדינה\".\n\nאבל הדבר הזה לא קורה.\n\n\"הוא יקרה. אם לא השנה, אז בשנה הבאה. לזמן אין משמעות בימי העמים\".\n\nלפי כל הסקרים, שיעורי התמיכה ברשות הפלסטינית ובנשיא עבאס נמוכים, והולכים ומידרדרים. זאת תוצאה של שחיתות שלטונית, מעצר של מתנגדים, ובעיקר הכישלון להשיג מדינה פלסטינית בדרך המשא ומתן, שהנשיא עבאס בחר בה.\n\nלמה הרשות לא תומכת, נגיד, בהתנגדות עממית? משהו מונע מכם לעשות את זה?\n\n\"אין משהו שמונע את זה. אבל לאור המצב של הרשות, אין לנו את המשאבים לתמוך בהתנגדות עממית. אין משאבים לשלם לעובדי הרשות, אז איך יהיה משהו עבור התנגדות עממית? באופן אישי, אני חושב שהתנגדות עממית עדיפה על פני חמושה\".\n\nיש הרבה טענות על שחיתות, כסף שנשאר אצל הבכירים ולא מגיע לעם.\n\n\"זו טענה ריקה מתוכן. כמו כל ממשל, בכל מדינה, יכולות להיות לנו בעיות, אבל בדרגה שמציגים את זה, לא, זה לא נכון. איזה כספים יש לרשות שלא מגיעים לאנשים? את המשכורות של העובדים אנחנו לא מצליחים לשלם. אנחנו תלויים במיסים שישראל אוספת בשמנו, ומחרימה כל חודש חלק מהם\".\n\nמייבשים את הרשות, מעשירים את חמאס\n\nלמרות התנערותו של רג'וב, העדויות לשחיתות הפושה במסדרונות הרשות, רבות. סביר שהיא נובעת מהמשבר הכלכלי, לצד כמובן הבעיה המובנת מאליה: אי אפשר לקיים כלכלה מתפקדת תחת משטר צבאי, כאשר לפלסטינים אין שדה תעופה, אפשרות לפתח את שטחי C, גישה לירושלים, ושליטה על גבולות ומשאבי טבע.\n\nנוסף על כך, ישראל \"קונסת\" את הרשות בכ-50 מיליון שקלים מדי חודש, שנלקחים מכספי משלם המיסים הפלסטיני. על כל שקל שהרשות מעבירה למשפחות של אסירים ביטחוניים, היא מאבדת מכספי המיסים שישראל גובה עבורה במעברי הגבול.\n\nמדובר בסכום גדול. ישראל קיזזה לפחות שני מיליארד שקלים מכספי הרשות מאז יישום החוק ב-2019. בערך רבע מהסכום שנלקח נמסר לרשות כהלוואה בשתי פעימות בשנה שעברה. ראשי מערכת הביטחון הביעו בעבר התנגדות לצעדי הענישה האלו, אך הדרג המדיני התעקש.\n\nאיך קיזוז הכספים משפיע עליכם?\n\n\"אין לנו איך לשלם משכורות. עובדי הרשות לא מקבלים משכורות מלאות. הרשות לא מצליחה לספק שירותים כמו שצריך. זה משפיע על הכלכלה הפלסטינית מאוד. וזה מהלך מכוון של ישראל להחליש את הרשות. וההוכחה: למה אתה מחרים את הכסף שלי, ובמקביל הולך לקטאר, מביא כסף במזוודות, דרך נתניהו והמוסד, באופן גלוי, ומעביר את הכסף לחמאס בעזה? כי אתה מעוניין להחליש את הרשות פה, ולחזק את החמאס שם.\n\n\"הכסף נלקח בתירוץ שהוא הולך למשפחות האסירים והשהידים. בהיגיון הישראלי, זה מעודד את הטרור. אבל זו תפיסה מגוחכת ולא נכונה. מה עשיתם עם הרוצח של יצחק רבין? המחבל מספר אחת, יגאל עמיר? הוא נמצא בכלא, אבל אשתו וילדיו מקבלים ביטוח לאומי. משכורת מהממשלה. למה לישראל מותר לפרנס את משפחת רוצח ראש הממשלה, ולרשות הפלסטינית אסור לפרנס את משפחות האסירים והשהידים, שבראייה שלנו הם גיבורים ולוחמי חופש?\"\n\nבוא נעבור לנושא אחר. טענה מרכזית ברחוב הפלסטיני היא שאנשי הרשות, האליטה הפוליטית, קיבלו מישראל הטבות, והיתרי VIP, ולכן הם לא פועלים לשנות את המצב. הפרד ומשול. וזה נותן לישראל אמצעי לחץ.\n\n\"חופש תנועה לא מבטיח חופש לבן אדם. אז מה אם נותנים להיכנס לישראל? מה אני כבר יכול לעשות שם? זאת לא פריווילגיה שאפשר להיאחז בה?\".\n\nאני יודע. ברור לי שכולם תחת כיבוש – מהנשיא ועד לאחרון הפועלים. אבל למה שלא תסרבו? כל עוד יש כיבוש, תדחו את מערכת ה-VIP הזאת, שנותנת קצת יותר לקבוצה מצומצמת, ופחות לאחרים.\n\n\"אני לא רואה שזאת בעיה. אם למישהו יש VIP, והוא רוצה להיכנס לישראל. מה יש לו לעשות, לאכול דג במסעדה? אולי. אני לא חושב שהמצב הזה נותן לישראלים אפשרות ללחוץ עלינו. נגיד שייקחו את כל ההיתרים מהבכירים. שייקחו. ארה\"ב, עם כל הכוח שלה, וטראמפ, לא שינו את העמדה הפלסטינית, אז הלחץ הישראלי הזה ישנה את העמדה של ההנהגה? לא. ההיתרים מקלים על התנועה שלנו. אבל בסוף, גם אם יש לך אחד כזה, עוצרים אותך בבידוק במחסום. כמו כל אחד אחר. זה לא אמצעי לחץ נגדנו. חד וחלק\".\n\nהיתרי VIP מחולקים לשלוש רמות, לפי חשיבות התפקיד, כך מופיע במסמך של המנהל האזרחי שעודכן השנה.\n\nהיתר VIP1 מיועד לבכירים ברשות ו-\"מקורבים אחרים\" של יו\"ר הרשות, כלומר אבו מאזן. הם יכולים לטוס דרך נתב\"ג, לעבור במחסומי הגדה בלי בידוק, ולנוע בישראל ברכב עם לוחית רישוי פלסטינית. ל-VIP2, בכירים קצת פחות, אסור לטוס דרך נתב\"ג, אבל מותר להיכנס לישראל, בתנאי שלא יישנו בה. VIP3, אלו \"סמנכ\"לים, ראשי ערים, מפקדי מנגנונים\". להם מותר להיכנס לישראל, אבל בלי הקלה בבידוק במחסום.\n\nתחזרו למו\"מ\n\nמה הצעדים המידיים שישראל יכולה לעשות כדי לשפר את המצב של הרשות הפלסטינית?\n\n\"צעד ראשון והכי חשוב: להניח שוב את הנושא הפוליטי על השולחן בין הצדדים. בואו נדבר על העתיד הפוליטי. תכירו בזכויות שלנו באדמה שלנו. זה הצעד הכי חשוב. זה ייתן תקווה לעם הפלסטיני. תקווה לעתיד. תקווה שאנחנו הולכים לכיוון של הבנה עם הישראלים וזכויות לאומיות\".\n\nמה עוד?\n\n\"דבר שני, שהישראלים יצמצמו את הכניסות שלהם, או שיפסיקו לחלוטין, לאיזורים שלנו. ודבר שלישי, לשחרר את הכסף שנלקח מאיתנו מדי חודש\".\n\nיש מי שיגיד לך: הרכבת חלפה. פיצול בין פתח לחמאס, הרשות בקושי נתמכת על ידי העם הפלסטיני, שלא מרגיש מיוצג בה, רבים מאמינים כיום במאבק חמוש. אולי אפשר היה להגיע לפתרון מדיני כזה לפני עשר שנים עם הרשות, ועכשיו כבר לא?\n\n\"שאלת אותי מה אפשר לעשות. ואמרתי לך, זה מה שאפשר לעשות. אם זה לא יקרה, הציבור הפלסטיני לא יסכים לפתרון ביניים. אם הנושא הזה, של מדינה על 1967, לא קיים יותר אצל הישראלים. אז מה נותר?\"",
    "ההישגים הספורטיביים של ישראל: מאיפה בא לנו כל הטוב הזה": "בתור מדינה שרגילה לוועדות חקירה על מחדלים ואסונות, כמה כיף לעצור ולשאול הפעם מאיפה בא לנו כל הטוב הזה? ההפתעה נעוצה בגודל ההישגים – אליפויות עולם, הצלחה בענפים מרכזיים כמו המרתון, התעמלות, שחייה ובמגוון הענפים הרחב בספורט האישי והקבוצתי - מכדור מים, דרך כדורגל ועד סיף. אז מאיפה בא לנו כל הטוב הזה? התשובה לכך גם היא מגוונת ולא נעוצה בגורם אחד. חלק מהגורמים פנימיים, וחלק הם פועל יוצא של תהליכים חיצוניים.\n\nנתחיל בגורם שהכי מחמם את הלב: הבשלה של תהליכים ארוכי טווח, אימון וניהול ללא פשרות. כן, מסתבר שגם ב\"אומת קיצורי הדרך\" אפשר אחרת, ואיכות התוצאות ומספר רצי המרתון שלנו בצמרת העולמית הם העדות לכך. מאמנים כמו דן סלפטר, גזצ'או יוסף, זוהר זימרו ואחרים הם ההוכחה שיש לנו מאמנים ברמה בינלאומית. בנוסף למאמנים, גל לוי, המשמש כיום כמנכ\"ל איגוד האתלטיקה, מהווה עבור חלק מהרצים דמות אב, הוא ליווה אותם מגיל צעיר, בשילוב המערך המקצועי באיגוד האתלטיקה שתומך ניהולית במאמנים ומספק להם את התנאים הנדרשים.\n\nההישג המרשים של נבחרת הנשים בכדור מים בהעפלה היסטורית לאליפות העולם, יחד עם ההצלחה של נבחרת הגברים באליפות אירופה, היא דוגמה נוספת להבשלה של תהליכים ארוכי טווח, בהנהגתה של יו\"ר האיגוד רויטל כהן־גלוסקא, שסוחפת ענף שלם בחזונה. תהליכים אלו כוללים את פתיחת האקדמיה לבנות בווינגייט, הפיכת כל אבן כדי לספק את התנאים הנדרשים, העסקת מאמן ברמה בינלאומית ועוד.\n\nהעסקת מאמנים זרים וגיבוי של עבודתם היא גורם חשוב נוסף להצלחה, כפי שניתן לראות בהעסקה של דייב מארש, שעומד מאחורי ההצלחה של אנסטסיה גורבנקו ועליית הרמה הכללית בשחייה. גם בכדורגל רואים את הערך המוסף של ילה חוס בהצלחות של הנבחרות הצעירות, ולפני כן של וילי רוטנשטיינר, שאמנם סיים לפני הזמן אך הותיר אחריו מדיניות והוביל קורס פרו ברמה יוצאת דופן לשיפור תשתית ההון האנושי. תשתית זו היא החשובה מכולם, והמאמן הישראלי אכן מוכיח שהוא יכול להיות ברמות הכי גבוהות, מברק בכר בכדורגל, מאמני הריצה שהוזכרו לעיל, ועד לאיילת זוסמן וסרגיי וייסבורג בהתעמלות.\n\nגורם פנימי נוסף הוא תחילת יישום המלצה מדו\"ח דה בושר (2017) לגבי אירוח תחרויות ואירועים בינלאומיים לשיפור ההישגים של הספורט הישראלי. כך לדוגמה אירחנו בתקופה האחרונה את אליפות אירופה לנוער באתלטיקה, אליפות אירופה לנערים בכדורגל, גראנד סלאם ג'ודו, אליפות אירופה בכדורמים לנשים עד גיל 19 ועוד, וזה הפתיח לתחרויות בינלאומיות חשובות נוספות שישראל תארח במגוון ענפים בשנים הקרובות.\n\nאירוח תחרויות בינלאומיות מצריך מימון רב, וזו נקודה נוספת שעומדת מאחורי ההישגים האחרונים. ענפי ההתעמלות והג'ודו הם הענפים הבולטים שנהנים מתקציבי מדינה שעד לפני מספר שנים יכלו לחלום עליהם. בנוסף לכך הספורטאים האולימפיים הבולטים בישראל זוכים היום למעטפת כלכלית ומקצועית מהטובות בעולם המערבי, גם בזכות עלייה בתמיכות של ספונסרים.\n\nההצלחה המגוונת והרחבה היא אם כך תוצאה של שילוב גורמים פנימיים וחיצוניים, כגון הקורונה, המלחמה ברוסיה ועוד. כמו בחיים - הרבה דברים תלויים בנו, אבל לא רק בנו. זו ראייה בוגרת ומפוכחת, ואם הספורט יידע לאמץ אותה אולי אפילו ניגמל מהדפוס הישראלי של \"או סקנדל או פסטיבל\". היווצרות דפוס חשיבה בוגר יותר, יחד עם אמונה ביכולתנו להצליח בזכות הובלת תהליכים ארוכי טווח, יכולים להיות השינוי האמיתי שהספורט הישראלי מייחל לו.",
    "זלנסקי במתקפה חריפה על ישראל: \"אני המום. לא נותנת לנו נשק\"": "\"אנחנו רואים את ההשפעה של רוסיה על ישראל, שלא נתנה לנו שום נשק. כלום, אפס\", אמר זלנסקי בכעס. \"אני מבין שהם צריכים להגן על ארצם אבל קיבלתי מידע משירותי המודיעין שלנו שישראל מייצאת את מערכות ההגנה שלה למדינות אחרות\". ייתכן שזלנסקי רמז לעסקת מכירה של כיפת ברזל לקפריסין - דבר שהוכחש בישראל בעבר - אך השבוע פורסם דיווח בסוכנות הידיעות רויטרס על\n\nעסקת מכירה מתגבשת",
    "אבו מאזן: ישראל הורסת את פתרון שתי המדינות": "יו\"ר מרצ זהבה גלאון קראה ללפיד להיפגש עם אבו מאזן. \"יש פתח לשלום, לפיד פתח אותו אתמול ואבו מאזן מושיט את ידו החוששת בחזרה. הסכסוך הישראלי - פלסטיני הוא לא גזירת גורל, מעגל הדמים יכול להיגמר וזה תלוי קודם כל באומץ מנהיגותי מהצד שלנו. אפשר להגיע להסדר מדיני עם גבולות מוכרים. יש תמיכה איזורית חזקה וישראל תזכה ללגיטימציה בינ\"ל מחודשת. אני קוראת לרה\"מ לעשות את הצעד האמיץ הבא ולהיפגש עם אבו מאזן, מרצ תהיה שם גדולה וחזקה לצידו, נהיה הגב הציבורי למהלך היסטורי. השלום אפשרי\", מסרה.\n\n\n\nשגריר ישראל באו\"ם, גלעד ארדן, תקף את אבו מאזן וטען כי נאומו \"הזוי, רצוף שקרים ומנותק מהמציאות הוכיח שוב שעבר זמנו. פעם אחר פעם הוא מנצל את במת האו\"ם כדי להסית נגד ישראל ולתמוך במחבלים שאותם הוא מממן. המהלך הפלסטיני לכפות על האו\"ם חברות מלאה - ייכשל. ארצות הברית מתנגדת לו וגם חברות מועצת הבטחון, שיודעות היטב שהוא דחה בעבר כל תכנית שלום ושארגוני טרור שולטים בשטחי הרשות. אנחנו נפעל כנגד המהלך הזה ונוודא שהוא ייעצר כבר במועצת הביטחון\".\n\n\n\nאמש לפיד הביע מעל בימת האו\"ם תמיכתו ברעיון הקמת מדינה פלסטינית לצד ישראל, אך סייג את דבריו ודרש שלא תאיים על ביטחון תושבי ישראל. \"הסכם עם הפלסטינים, שמבוסס על שתי מדינות לשני עמים, הוא הדבר הנכון לביטחון ישראל, לכלכלה הישראלית ולעתיד ילדינו\", אמר.",
    "רשמי: אליפות אירופה בכדורעף תתקיים בתל אביב": ", האיגוד הישראלי קיבל הצעה מהאיגוד האירופי לארח את המשחקים בישראל בעקבות ביטול הטורניר שהיה אמור להתקיים באוקראינה, כך שתל אביב תארח את שלב הבתים של הטורניר בקיץ הבא.\n\n, האיגוד הישראלי קיבל הצעה מהאיגוד האירופי לארח את המשחקים בישראל בעקבות ביטול הטורניר שהיה אמור להתקיים באוקראינה, כך שתל אביב תארח את שלב הבתים של הטורניר בקיץ הבא.\n\nהטורניר היוקרתי לגברים יגיע לראשונה לישראל ובאיגוד הכדורעף בחרו לארח את המשחקים בהיכל קבוצת שלמה בתל אביב, החל מ-29 באוגוסט 2023, שם יתקיימו משחקים של אחד משני הבתים של הטורניר. השבוע האולם אושר על ידי האיגוד האירופי ולפי ההערכות ישראל תשקיע באירוח התחרות כשישה מיליון שקל.\n\nהטורניר היוקרתי לגברים יגיע לראשונה לישראל ובאיגוד הכדורעף בחרו לארח את המשחקים בהיכל קבוצת שלמה בתל אביב, החל מ-29 באוגוסט 2023, שם יתקיימו משחקים של אחד משני הבתים של הטורניר. השבוע האולם אושר על ידי האיגוד האירופי ולפי ההערכות ישראל תשקיע באירוח התחרות כשישה מיליון שקל.\n\nהטורניר היוקרתי לגברים יגיע לראשונה לישראל ובאיגוד הכדורעף בחרו לארח את המשחקים בהיכל קבוצת שלמה בתל אביב, החל מ-29 באוגוסט 2023, שם יתקיימו משחקים של אחד משני הבתים של הטורניר. השבוע האולם אושר על ידי האיגוד האירופי ולפי ההערכות ישראל תשקיע באירוח התחרות כשישה מיליון שקל.",
    "עומר אצילי: על שריקות הבוז אל עבר שחקן נבחרת ישראל": "כדי לנתח את שריקות הבוז לעומר אצילי בבלומפילד, צריך לזכור קודם מהם המאפיינים של אוהדי נבחרת ישראל (או למעשה אוהדי כל נבחרת). יש כמה סוגים של אוהדי כדורגל. יש את האוהדים הפנאטים, שהאהבה הבוערת שלהם לקבוצה גורמת להם ממש לסלוד מהנבחרת. הם רואים בנבחרת מסגרת מיותרת ומעצבנת שגורמת לשחקנים שלהם להיפצע או להישחק. באופן כללי הם לא מסוגלים לתמוך בשחקנים מקבוצות יריבות, שהם מתעבים לאורך כל העונה הרגילה. אלה הם, כאמור, הצד הקיצוני של המפה. הם צופים בנבחרת או באפאטיות מוחלטת, או בציניות מרושעת.\n\n\n\nאבל רוב אוהדי הכדורגל הם שפויים ומתונים יותר. הם אוהבים את הנבחרת ותומכים בה, ומשלימים עם המציאות הלא פשוטה, שדורשת מהם לעודד שחקנים שביום יום הם יריבים, ואף לרצות בהצלחתם. הרוב המוחלט של אוהדי הנבחרת חיים בשלום עם ה\"מורכבות\" הזאת. הם לא מהזן שטוף השנאה. האוהדים שקונים כרטיסים ומגיעים למשחקי הנבחרות הלאומיות, מצליחים לראות מעל ליריבויות המקומיות. הם רואים בזה משהו נחמד אפילו. ליום אחד כולנו מתאחדים.\n\n\n\nלכן הטענה של חזיזה ולביא ש\"מי ששרק בוז לעומר אצילי הם אוהדי מכבי תל אביב ששונאים אותו\" היא מנותקת מהמציאות, מההיסטוריה ומהמהות של כל נבחרת לאומית. לאורך השנים אוהדים של מכבי תל אביב צהלו משערים של שחקני הפועל תל אביב, ולהפך. אוהדים של מכבי חיפה חגגו עם שחקני בית\"ר, ולהפך. ככה זה. מי שבעדה, בעדה. גם אם אלו שחקנים שביום יום האוהד מקלל ורוצה במפלתם. גם אם מדי פעם הוא צריך לעקם את האף.\n\nהם לא מהזן שטוף השנאה. אוהדי נבחרת ישראל | ברני ארדוב\n\nנדירים המקרים שבהם שחקן נבחרת סופג שריקות בוז מאוהדיה (על אף שלאחרונה בישראל זה קורה יותר מדי). אם המציאות הייתה פשוטה ודיכוטומית כמו שהגדיר זאת חזיזה, אז למעשה מול אלבניה אוהדי מכבי תל אביב היו גם שורקים בוז לו עצמו, או לנטע לביא ושון גולדברג. ובכלל, לאורך כל ההיסטוריה כל שחקן מהאלופה אמור לספוג בוז, אוהדי הפועל תל אביב באצטדיון היו אמורים לשרוק בוז לקניקובסקי, אוהדי בית\"ר לליידנר, וכו' וכו', שלא לדבר על יריבויות בעולם כולו. נבחרות מורכבים משחקנים שמככבים בליגות המקומיות, והם מגיעים עם מטענים, שבמדים הלאומיים נמחקים.\n\n\n\nאצילי לא.\n\n\n\nלפרקים ניתן לחשוב שהם מיתממים, אבל כנראה שהם באמת לא מבינים. היה מאכזב לראות שעומר אצילי זומן לסגל נבחרת ישראל, אבל היה מאכזב יותר לשמוע את התגובות למחאת הקהל. לשמוע את אלון חזן בסיום מבקש מאוהדי נבחרת ישראל \"להתבגר ולהתגבר\". כן חברים, תשכחו ממה ששמעתם, ממה שקראתם, תשכחו מהמסרונים המגעילים, מההתכתבויות והאבקות, מזה שנהיה לו משעמם עם התלמידות כי \"זה קל מדי\", תתגברו. ותתבגרו. הוא שחקן טוב.\n\nהמאמן אלון חזן על השריקות נגד אצילי: \"אני מאוד רוצה שהקהל יידע להתבגר ולהתגבר על הדברים האלה כדי לתמוך גם באצילי. בסופו של דבר זה יכול להיות השחקן שמכריע את המשחק. הניצחון הוא של כולם\"lianwildau pic.twitter.com/WgGYoytqWE — כאן חדשות (kann_news) September 24, 2022\n\nאבל מה לעשות, אדוני המאמן, לא כולם יכולים להתגבר, ובטח שלא רוצים. הפרקליטות הכריעה שאין מקום לכתב אישום בגלל שיקולים מקצועיים משפטיים, שמענו את ההסברים של הפרקליטה שאחראית על התיק, זכותם. ובכל זאת, זכותם של אוהדים להיגעל. מותר להם לחשוב שמכבי חיפה יכולה לקחת את אצילי, אבל הנבחרת לא. מותר להם לצפות מהנבחרת לקודים אחרים, לייצוגיות, לאחריות, לדוגמה. ואלה לא רק אוהדי מכבי תל אביב. אצילי סופג הקנטות בכל הארץ.\n\n\n\nלמעשה, עצם העובדה שחזיזה חושב שזה מ\"קנאה\" וחזן מבקש מהאוהדים \"להתבגר\", ממחיש את כל הבעיה. את חוסר ההבנה. כאילו זו התנכלות אישית לשחקן טוב על ידי אוהדים של קבוצה יריבה, ולא נקיטת עמדה של בני אדם, אנשים, שבמקרה גם חובבי כדורגל. גם אם אין העמדה לדין, גם אם משפטנית סבורה שאין בתיק עבירה פלילית – עדיין יש בישראל חלק גדול באוכלוסייה שחשוב לו להביע סלידה מהמעשים של עומר אצילי. להתקומם על ההחלטה לזמן אותו, למרות הכל. מי שמצמצם את זה ל\"קנאה של אוהדי מכבי תל אביב\", לא רק מפספס את התמונה הכוללת, אלא גם מקטין את המקרה, את החומרה ואת המשמעויות החברתיות שלו.\n\n\n\nשריקות הבוז לא היו רק לעומר אצילי – הן גם הופנו לאלון חזן, ליוסי בניון וליו\"ר ההתאחדות אורן חסון. לאנשים שישבו, חשבו, ראו שאצילי בכושר טוב, וקיבלו החלטה כי \"אנחנו לא שופטים\". אנשים שלא מבינים את תפקידם ומעמדם, ואחר כך עוד מבקשים מהקהל דחילק, תתבגרו.\n\nהבוז הופנה גם אליהם. חזון ובניון | ברני ארדוב\n\nבכל הנוגע לאורן חסון, אגב, זה כבר מתחיל להדאיג. בפרשת מונס דאבור ההתאחדות לא הצליחה לטפל ולסגור, וזה נגמר בפרישה של החלוץ. בפרשת ערן זהבי הם יצרו מתיחות מיותרת, במקום לסגור את זה בצורה מכובדת וראויה. וכך, במקום שהכותרות סביב הנבחרת יהיו סביב ההצלחה שלה והניצחון, עכשיו הן שוב סביב שריקות, מחאות ומתיחויות ואנרגיות שליליות. בוז.",
    "דיווח: ישראל תקלוט ותטפל ב-20 לוחמים אוקראינים שנפגעו במלחמה": "לראשונה מאז פרוץ המלחמה בין אוקראינה ורוסיה, ישראל תעניק טיפול רפואי ל-20 חיילים אוקראינים, כך דווח הערב ( שני) בחדשות 12. על פי הדיווח, ההחלטה התקבלה בתום משא ומתן בין ישראל ואוקראינה, כאשר החיילים יטופלו במרכז הרפואי שיבא-תל השומר.\n\nשני הלוחמים הראשונים כבר הגיעו לישראל אמש. מדובר בפעם הראשונה שישראל מסכימה לקלוט ולטפל בפצועים מהמלחמה, כאשר כל המטופלים יהיו קטועי גפיים אשר יקבלו טיפול שיקומי והתאמה לפרוטזות.\n\nמדובר במו\"מ ארוך שישראל התחילה מול אוקראינה לאחר סגירת בית חולים שדה שהוקם עם פרוץ המלחמה. ישראל הבטיחה ולאחר מכן העניין התעכב, כך על פי הדיווח.",
    "מסע בין שערים: ראש השנה הראשון במדינת ישראל": "\n\n\n\n+ לצפייה בטקסט > + לצפייה בטקסט > + לצפייה בטקסט > + לצפייה בטקסט > + > שער לאשה, ראש השנה 1948 ( )\n\n\n\n\n\n\n\n\n\nהטקסט המלא של השער (בהתאמה לנקודות הממוספרות שעל השער):\n\n\n\n\n\n1. ברכתנו לשנה החדשה שלוחה בזה לקהל קוראותינו הרב, לסופרותינו וסופרינו, שנתנו לנו מפרי עטם ולכל עובדי העיתון. .. לאחיותינו ולאחינו במחנות אירופה וקפריסין, שטרם זכו לחוג את החג במדינתנו, לכל החיילות והחיילים העומדים שעה זו על משמר עצמאותנו; ולכל עם ישראל בארץ ובגולה, מי יתן ותביא השנה החדשה בכנפיה קץ למלחמה ונזכה לחיות בארצנו באושר ובשלווה.\n\nהמערכת והמנהלה\n\n\n\n\n\n2. \"שנה טובה\" ברכנו אישה את רעותה בערב ראש השנה תש\"ח, ולא ידענו מה צפוי לנו. לא הייתה זו שנה טובה... כי החלה מלחמת השחרור של העם.\n\n... עוד תיכתב גבורה אלמונית זו של רבבות נשים בישראל... אי הסופר אשר יתאר את אותה האישה שעמדה ליד בעלה אוחזת ברובה, וראתה אותו נופל, מתבוסס בדמו, והמשיכה להמטיר אש על האויב. אי הסופר אשר יספר על האם שקראה לבנה השני להצטרף לשורות המגינים, שעה שהיא עומדת ליד הקבר הפתוח של בנה הבכור שנפל ואין דמעה בעינה.\n\nנשי ישראל רתמו כולן בעול: תמצאו אותן בבתי החולים, במסעדות החיילים, משיחות עם העולים, פותחות את בתיהן בפני כל נצרך, נוהגות מכוניות משא כבדות, ממטירות אש בחזיתות, צופות למרחקים במשלטים. אין לכם פינה מפינות מאמץ המלחמה שבו לא תתפוס האישה מקום. חפשו אותן גם בתורים הארוכים אחר מצרכי מזון, שוחחו איתן ותשמעו: הן אינן מתאוננות: אין בשר, יאכלו חצילים; אין חצילים – יאכלו מכל אשר ניתן להשיג, 'למען המטרה הקדושה לכולנו, עושות אנו זאת'.\n\nהנה באה אלינו שנת תש\"ט, מי יתן ותביא בכנפיה מעט שלוה ונחת... במדינת ישראל החופשית!\n\nי. דורית\n\n\n\n\n\n3. דמות השבוע: \"הגברת חולדה אדלמן, עורכת דין , נתמנתה למשרת רושמת הקרקעות בנתניה. זו הפעם הראשונה שאישה משמשת אצלנו בתפקיד זה – וכל ציבור הנשים גאה על המינוי\".\n\n\n\n\n\n4. \"מה נשתנה ראש השנה זו מכל השנים שעברו? זו הפעם הראשונה אחרי אלפיים שנה שאין אנחנו מאחלות לעצמנו את תקומת המדינה. המדינה קמה.\n\nעדיין לא הגיעה השעה שאיש יישב תחת גפנו ותחת תאנתו. מה רבה המלאכה עוד! ובמיוחד בשביל האישה. אנחנו, הנשים, שסבלנו כל כך הרבה, ששיתפנו את כוחותינו במפעל התקומה, שרעבנו וקדחנו, שבנינו בעצם ידינו, שלחמנו בגופנו - אנחנו צריכות לשאוף שנקבל גמול בעד כל זה!\n\nבל נהא צנועות. חלפה התקופה של האישה הביישנית הנחבאת אל הכלים. נדרוש את המגיע לנו. נדרוש בכל תוקף את שינוי החוקים המקפחים את האישה. נדרוש התחשבות בדעתנו.... האישה בישראל צריכה להיות בטוחה כי נציגותיה הנמצאות בכל המינסטריונים, בתפקידים אחראיים, עובדות למען הטבת תנאיה.\n\nאורה שם־אור\n\n\n\n\n\n5. \"מכסף – לבנים ולבני בנים\"",
    "נבחרת ישראל באה מלמטה, זה סוד ההצלחה שלה": "מחרתיים יכולה הנבחרת הצעירה לסגור קיץ מטורף שטרם היה כמוהו בכדורגל הישראלי. היא עשויה להיות נבחרת הגילאים השלישית שתבטיח את מקומה באליפות אירופה, אירוע שרק הכדורסל הישראלי מכיר, והוא התקבל לאירופה 35 שנה לפני הכדורגל.\n\n\n\nכדי שזה יקרה צריכה הנבחרת של גיא לוזון לשחק הרבה יותר טוב מכפי ששיחקה בדבלין בערב שבת, על אף שחזרה עם תיקו. היא צריכה להעיז יותר, לנצל הרבה יתרונות טכניים שיש לה וקהל שבטח יגיע בהמוניו, בוודאי לאחר הישג הנבחרת הבוגרת, במוצאי חג, תמורת 20 שקל בלבד לכרטיס.\n\n\n\nאבל יש פה דברים שצריך להיזהר בהם. ראשית, ההצנחה של ליאל עבדה, עדן קארצב ודורון ליידנר - מי שבריא מהם - לנבחרת הצעירה, היא לא בהכרח חיזוק. קשה מאוד לעבור ממחנה אימונים אחד למחנה אימונים אחר כאילו כלום, בוודאי שלא לנבחרת שדי השתנתה מאז קיבל לוזון את המושכות. אף אחד מהשחקנים האלה לא ישחק כבלם במקום סתיו למקין שהורחק, והם יקבלו מקומות של שחקנים שאולי מגיע להם לסיים את המשימה. מפתה מאוד לחזק את עצמך בשלושה שחקנים בכירים, אבל צריך לעשות את זה בחוכמה, לא פריש-מיש של כל מה שנעשה עד עכשיו.\n\n\n\nבאותה נשימה צריכה להישאל השאלה הקריטית: מה עושים עם אוסקר גלוך? הרי ברור שגלוך הוא הדבר הבא בכדורגל הישראלי, אבל הוא יליד 2004. הוא בפועל יכול להיות שחקן נבחרת הנוער היוצאת שתשחק במונדיאליטו, שחקן נבחרת הנוער הנוכחית שתנסה להגיע לאליפות אירופה שתתקיים בסוף העונה, במקביל לנבחרת הצעירה - שעלייה שלה לאליפות אירופה גם פותחת סיכוי להגיע לאולימפיאדה - וכל זה כשאין אדם שלא חושב שגלוך צריך לשחק בנבחרת הבוגרת ולעזוב את מכבי תל אביב ולהתקדם למועדון גדול באירופה. וכל זה מונח על ילד בן 18.\n\n\n\nאז תרגיעו. אלון חזן הוכיח בחודשים האחרונים ובנבחרת שלו שמי שהולך לאיטו, מגיע בעיתו. הזימון של גלוך לנבחרת הבוגרת יכול לחכות. יש לו לא מעט משימות להגשים ויש נבחרת לא רעה גם בלעדיו.",
    "תכירו את השותף החדש של ישראל - נסראללה | דעה": "הסכם סימון הגבולות הימיים בין ישראל ללבנון מציב את ישראל מול פרטנר חדש. חסן נסראללה, ולא ממשלת לבנון, הוא שקובע את הפרמטרים, את סעיפי ההסכם, את מקום הצבתן של אסדות הגז ואת ניתוב הכסף מהרווחים שיתקבלו מן הקידוחים. המו\"מ האמיתי בין הצדדים לא מתנהל בין ממשלות, אלא בין מדינה לבין ארגון. נסראללה גילה בשבת שעברה כי העביר מסר חסוי לישראל שבו הבהיר שאם יתחילו הקידוחים בשדה כריש \"תתחיל הבעיה\".\n\nלחצו על הפעמון לעדכונים בנושא: חיזבאללה\n\nלבנון\n\nגז",
    "נבחרת ישראל עד גיל 17 נכנעה 3:1 לגרמניה": "נבחרת הנערים של ישראל סיימה היום (שני) את טורניר ארבע האומות שנערך בגרמניה עם הפסד 3:1 לנבחרת המקומית, כאשר לזכות הנבחרת הישראלית כבש אבישי צוריאל.\n\nלמרות השער של שחקנה של הפועל ירושלים, ההפסד למאנשפט קבע כי הכחולים-לבנים סיימו במקום האחרון בבית לאחר שבמשחקים הקודמים הם הפסידו 2:0 לבלגיה וסיימו ב-0:0 עם אורוגוואי.",
    "הם עשו עבודת שורשים יסודית ועכשיו קוצרים את הפירות. הערב זו תהיה הבעיה של ישראל": "שלא כהרגלו, במהלך הימים האחרונים מצא עצמו ג'יאני די ביאסי, מאמן נבחרת אזרבייג'אן, מעט מוטרד. האיטלקי בן ה-66 התכנס בשבוע האחרון בתוך עצמו, סינן שיחות טלפון והשתדל להתמקד במטרה הקרובה: הכנה טקטית לקראת משחק החוץ הגורלי של שחקניו מול סלובקיה, בחמישי בליגת האומות. את רגעי ההפוגה בהכנות למשחק החשוב הוא ניצל לתחביב אותו הוא מטפח בהתמדה ובהנאה מיוני 2017, אז פרש כגיבור לאומי מאימון נבחרת אלבניה: שיחות על הכדורגל האלבני.",
    "דיווח: ישראל תמכור לאמירויות את מערכת ההגנה האווירית \"ספיידר\"": "בחודש ינואר נהרגו שלושה בני אדם ונפצעו שישה ב\n\nמתקפת טילים של המורדים החות'ים מתימן על אבו-דאבי\n\n, מה שהעלה את הצורך בחיזוק יכולות ההגנה האווירית של המדינה. דיפלומטים זרים אמרו כי תקיפה זו הכעיסה את מנהיגי האיחוד, שהתפארו זה מכבר בביטחונה וביציבותה באזור. מי שביקר באותה העת במדינה היה נשיא המדינה יצחק הרצוג,\n\nשגינה את תקיפות המורדים נגד האמירויות",
    "ההכרעה עברה לבלומפילד: 1:1 לנבחרת הצעירה של ישראל באירלנד": "אירלנד - ישראל 1:1\n\nכבש לאירלנד: פרגוסון (65); כבש לישראל: טוקלומטי (45)\n\nלמרות שקריאת מחשבות ורגשות אינה יכולת אנושית, ניתן לשער שהתחושות בנבחרת הצעירה של ישראל הערב (שישי) לאחר ה-1:1 שלה עם אירלנד בדבלין בפלייאוף העלייה ליורו 2023, נעות בין \"היה יכול להיות הרבה יותר טוב\" ל\"היה יכול להיות הרבה יותר גרוע\". הרבה יותר טוב, כי להפסקה ירדה ישראל ביתרון משער של עידן טוקלומטי על סיפה, כשהיא מצליחה לבלות את הניסיונות האיריים הרבים במחצית הראשונה. הרבה יותר גרוע, כי היא ספגה את השוויון, אחרי דקות נהדרות של המארחת, ונותרה בעשרה שחקנים בדקה ה-80 עם הרחקתו של הבלם סתיו למקין, שיחסר לגיא לוזון בגומלין ביום שלישי בבלומפילד.\n\nלוזון, שהחליף לקראת סיום המוקדמות את אלון חזן שעבר לאמן את הנבחרת הבוגרת, החליט לזמן לצמד משחקי הפלייאוף חמישה שחקנים שלפני כשלושה חודשים הגיעו למקום השני באליפות אירופה עד גיל 19. ארבעה מהם – אל ים קנצפולסקי, אוסקר גלוך, למקין וטוקלומטי – גם פתחו בהרכב, בעוד תאי עבד חיכה להזדמנות על הספסל.\n\nעברו לתצוגת גלריה גיל כהן (5) במאבק עכל הכדור, הערב צילום: sportsfile\n\nאירלנד שלטה במשך רוב המחצית הראשונה, כשרק חוסר ריכוז ודיוק של שחקני ההתקפה שלה בשילוב יכולת נהדרת של השוער דניאל פרץ – מנעו ממנה לעלות ליתרון. הטעות הראשונה בהגנה הישראלית הגיעה בדקה ה-15, כשחטיפת כדור אירית הסתיימה בבעיטה של ארון גונולי מקרוב, שסחט מפרץ הדיפה קלה – אך קריטית – לקורה. קונולי, המושאל מברייטון לוונציה, החמיץ פעם נוספת ארבע דקות אחר כך, כשסיבוב שלו ברחבה הסתיים בבעיטה משבעה מטרים שפספסה את המסגרת של פרץ. בדקה ה-40 היה שוב שוער מכבי תל אביב במקום, עם ההדיפה הטובה במחצית. אחרי חילופי מסירות של האירים בקרבת הרחבה הישראלית, שלח וויליאם סמולבון בעיטה חזקה ופרץ איגרף נהדר לקרן.\n\nישראל ניסתה לצאת מספר פעמים להתקפות מתפרצות, בעיקר דרך פעולות של גלוך וחמודי כנעאן. האחרון היה הדומיננטי בהתקפה הישראלית במחצית הראשונה, עם שלושה איומים על השער של בריאן מאהר – הטוב שבהם בבעיטה בדקה ה-44. ההדיפה של השוער האירי הובילה לקרן, ממנה גם הגיעה היתרון הישראלי. אושר דוידה הגביה את הכדור למרכז הרחבה, וטוקלומטי בן ה-18 0 בהופעת בכורה בנבחרת - ניצל יציאה לא טובה של השוער האירי ונגח את ה-0:1.\n\nעברו לתצוגת גלריה רועי הרמן מחפש את הדרך לשער האירי, הערב צילום: sportsfile\n\nהשער אמור היה לתת ביטחון לאורחת, אך ישראל לא הצליחה כמעט לייצר הזדמנויות בתחילת המחצית השנייה. השער האירי היה באוויר במשך דקות ארוכות, והוא הושג לבסוף בדקה ה-65, גם כן מכדור קרן. הגבהה של טייריק רייט מצאה את הראש של אוון פרגוסון בן ה-17, שניתר לגובה בלתי אפשרי ונגח את השוויון לרשת של פרץ.\n\nהלחץ האירי נמשך, וישראל ניצלה רק בנס, בטרם מצבה הידרדר עוד יותר בדקה ה-80. קונולי קיבל כדור ארוך על סף הרחבה של פרץ, ולמקין שם עליו את ידו, העניק לאירים כדור חופשי וראה את הכרטיס האדום. ישראל שרדה את הדקות האחרונות בעשרה שחקנים, ותקווה לשרוד גם את הגומלין בבלומפילד בדרך להופעה שלישית אי פעם באליפות אירופה עד גיל 21.",
    "נהג מונית קיבל אירוע לב תוך כדי נסיעה ופונה לאסותא לאחר החייאה": "האופטימיות שלו בולטת לכל אורך הריאיון. נכון הוא לבד ורק הגיע לכאן לפני 3 חודשים, נכון המשפחה שלו כולה בקולומביה, נכון הוא מחכה לבת הזוג שלו שלומדת באוניברסיטת בוגוטה, אבל כלום לא מזיז אותו מהמטרה שלו לשחק פה בליגת העל, באשדוד ולהצליח – \" לפעמים בשביל להגשים את החלומות אתה צריך להקריב קורבנות\".\n\nתכירו את דיוויד קופרמן, 25, מגינה השמאלי היהודי קולומביאני של קבוצת מועדון ספורט אשדוד, שלא רק שסיכם לעונה אחת עם שתיים נוספות כאופציה, אלא \"עשה עלייה\", קיבל אזרחות והוא עתה ,האזרח קופרמן\", שגר ליד הים באשדוד, רחוק כל כך מעיר הולדתו, בוגוטה בירת קולומביה. בראיון לראש השנה, שיעשה פעם ראשונה רחוק ממשפחתו ובת הזוג שלו, הוא מספר כיצד הגיע לאשדוד, איך הוא מתאקלם, מספר על העיר ,על המאמן רן בן שמעון, על הגעגועים ליקיריו, ומה לא. ראיון מכל הלב. אבל אופטימי.\n\nקופרמן שיחק בליגה הקולומביאנית מאז שהחל את קריירת הבוגרים שלו.הוא שיחק בליגה השנייה בקבוצת פורטלזה ועבר לליגה הראשונה לקבוצת אליאנזה פטרולרה. אז הגיעה ההצעה מאשדוד.\n\nאיך הגעת באמת דווקא למ.ס אשדוד?\n\n\"יש לי סוכן בקולומביה וסוכן כאן בארץ. הסוכן בישראל יצר איתי קשר ודיבר עם הסוכן שלי בקולומביה. הציעו לי לבוא לישראל למ.ס אשדוד. רציתי בגלל שאני חושב שהייתי צריך אופציה אחרת בחיי, ובגלל היותי יהודי זו הייתה אופציה טובה. המשפחה נתנה את ברכתה לזה, ובאתי. יש משקל גדול אצלי למשפחה שלי\".\n\nידעת משהו על מ.ס אשדוד?\n\n\"לא ידעתי על הקבוצה כלום\".\n\nועכשיו אחרי 3 חודשים?\n\n\"זה מועדון טוב מאוד עם אנשים מדהימים. שהגעתי לכן כולם עזרו לי להשתלב והקלו עליי. אני חושב שיש לנו מטרה לאן אנחנו רוצים להגיע\".\n\nלאן?\n\n\"המטרה להיות בין שש הראשונות, אבל לא רק להיות שם, אלא לשחק כדורגל טוב\"\n\nואתם יכולים לעשות פלייאוף עליון?\n\n\"אנחנו בהחלט יכולים לעשות את זה. אני מאמין בזה\"\n\nונבחרת ישראל, עכשיו שאתה אזרח?\n\n\"אם אגיע לנבחרת זה יהיה מדהים. עבורי כיהודי לייצג את נבחרת ישראל זה חלום. זה משהו שאני עוד לא מתאר אותו\".\n\nואיך המאמן רן בן שמעון?\n\n\"הוא מדהים. מדהים איך הוא קיבל אותי ולימד אותי הרבה דברים שלא ידעתי. זה מדהים כמה הוא נותן ביטחון לשחקנים שלו. אני מאמין שאתו אפשר לעשות הרבה דברים. הוא מאמן מדהים\".\n\nאחרי שנגמר פרק הכדורגל בראיון, עניין אותנו לא פחות איך \"האזרח קופרמן\" מסתדר פה בארץ ובאשדוד, כשהוא כאמור לבדו אחרי 3 חודשים בלבד, והשאיר משפחה והאהבה רחוק מכאן מקולומביה. לא רק שזה מעניין לא פחות מהצד המקצועי, אלא זה תמיד משפיע עליו.\n\nאתה כרגע חי לבד?\n\n\"יש לי בת זוג בקולומביה, נטליה שמה והיא בת 21. גם היא יהודייה. היא לומדת באוניברסיטת בוגוטה. אני מקווה שהיא תבוא לבקר. אנחנו מחכים שיסתדר לה עם הלימודים. אנחנו מדברים בטלפון. אני מחכה לה\". הוא מחכה לראות ומתגעגע לא פחות גם למשפחתו, אמו, אביו ואחיו הגדול. גם איתם הקשר הוא בעיקר בטלפון. \"הם חסרים לי מאוד. מאוד\".\n\nיעלו גם הם?\n\n\"אני לא חושב\".\n\nתאר את סדר היום שלך.\n\n\"בבוקר אני קם, מארגן את הבית והולך לאימון בוקר. אני חוזר, מבשל לעצמי ואז אני נח. לפעמים אני הולך לחדר הכושר. אח\"כ עד ערב אני לבד או שאני מדבר או נפגש עם חברים לקבוצה בעיקר לוקאס סלינס וג'ורדן סבן (שגם הוא עשה עלייה – מ.ס).\n\nעכשיו ראש השנה. איפה תהיה בערב ראש השנה?\n\n\"אני הולך לבן הדוד של אבא שלי. הוא גר בנס ציונה\".\n\nאני מבין שאתה אתה מתגעגע למשפחה מאוד. פעם ראשונה שלך מחוץ לקולומביה.\n\n\"ברור. זה טבעי. אבל לפעמים בשביל להגשים את החלומות, אתה צריך להקריב קורבנות. בשבילי זו הקרבה גדולה להיות רחוק מהמשפחה שלי\".\n\nאם כבר אזרח, אתה יודע עברית?\n\n\"אני לא יודע הרבה. אני אמנם הלכתי לבית ספר יהודי בקולומביה, אבל העברית שלי אינה טובה. אני יכול להבין כמה דברים. יודע את הבסיס, אבל אני לא יכול לנהל שיחה או להבין מה אומרים לי. עם הזמן אני מתחיל להבין מעט יותר, ואני מחכה למצוא אולפן. אבל אלמד עברית זה בטוח\".\n\nנו קדימה. מבחן קטן. מה אתה יודע בעברית?\n\n\"אני יודע כמה מילים. אני יכול להגיד \"מה יש\", יודע את המספרים. עכשיו אני לומד מילים שאנחנו משתמשים בכדורגל. אני ידע כמה דברים, אבל לא מספיק\".\n\nאתה מתכוון להישאר כאן, באשדוד או בישראל?\n\n\"אני לא יודע. אני רוצה להישאר. אבל עבורי להישאר זה אומר שאני צריך לשחק. זה תלוי בכך. אני מאוד מרוצה באשדוד. זו חוויה מדהימה מה שאני עובר. אם אשאר לשחק באשדוד זה יהיה מצוין, אבל בחיים לא יודעים מה יהיה\".\n\nואיך העיר עצמה?\n\nהעיר נחמדה מאוד. אני אוהב את חוף הים. המקום שהגעתי ממנו, בוגוטה, זה באמצע המדינה ואין ים. עבורי לחיות במקום סמוך לים זה מדהים\".\n\nאם תישאר בישראל, אשדוד היא אופציה לגור בה?\n\n\"לא יודע אם אשאר. לא חשבתי על זה. אבל אם אשאר, בהחלט זאת אופציה\".\n\nמה לאחל לשנה הבאה?\n\n\"בעיקר בריאות, זה הדבר הכי חשוב יותר מכל. אהבה מהאנשים מסביבי ,מהקרובים והרחוקים. שיהיו רגעים טובים ,ותאחל לי שאראה ואוכיח לא רק לליגה, אלא גם לעצמי, שאני יכול להיות שחקן טוב ולעשות דברים טובים.. אני גם רוצה להגיד תודה לכולם שהפכו את השינוי הזה בחיי לקל יותר. זה היה לא פשוט כי אתה מגיע ממדינה אחרת, ששונה גם מנטאלית. האנשים סביבי נותנים ל הרגשה שאני במשפחה גם עכשיו\".",
    "להטוט קטלני: כך עשתה ישראל קסמים עם מסוק הדיפנדר": "שלום, כאן הקברניט; בעולם הזה אין קסמים וכישופים. ישנם חוקי פיזיקה שרק במסגרתם אפשר לעבוד, ודי בכך. ולכן, בכל פעם שראיתם מישהו מכופף את החוקים ומחולל פלא, דעו שהרגע ראיתם להטוט: יד קצת יותר מיומנת, זריזה משלכם, שלרוב מנסה רק לבדר ולהפתיע. אך לפעמים המטרה אחרת, והטריק יכול לחרוץ גורלות. בטח כשבמקום מגבעת וחפיסת קלפים, אוחז הקוסם בהגאים של מסוק יחיד במינו.\n\n\n\n\n\n\n\n\n\nסיפורנו מתחיל אי שם ב-1960, כשישבו גנרלים בארצות הברית והחליטו להמציא מחדש את המקצוע הצבאי שישראלים הכי אוהבים: הסיור. אצלנו הרי כל יחידה לוחמת ייעודית מכונה \"סיירת\", וזו מילה נרדפת לכל מה שמובחר, כל מה שעילית.\n\n25 צפייה בגלריה הטובים שבטובים. באמת? האם הם עדיין טובים? (מתוך Call of Duty)\n\nסיור הוא, בהגדרה, פתיחת שטח לכוח מתמרן - חי\"ר, שריון והנדסה. זה אומר לנוע קדימה לפני הכוחות ולמצוא את כל המארבים שהכין האויב, את ריכוזי הכוחות שלו, ולפעמים גם להכווין אליו אש מרחוק או לתקוף בעצמך. כדי שלא יתגלו, ינועו הסיירים תמיד בצוותים קטנים, ומתוקף התפקיד יהיו רחוקים מסיוע, ותחת סכנה אדירה אם יקלוט אותם האויב.\n\nזו הסיבה שהם מקבלים הכשרות מעמיקות בניווטים, הסוואה והישרדות - הכל כדי שיצליחו להגיע ליעד ולדווח מה קורה בחזית לפני שיחסלו אותם. הרפורמה בסיור עלתה כשהגנרלים ניסו להיערך למלחמה הבאה ודבר אחד היה ברור: לא משנה אם למדו ניווטים אצל נילס הולגרסון, הסוואה אצל דנידין ונינג'יטסו אצל מאסטר ספלינטר - סיירות קלאסיות לא ישרדו בה אפילו שעה.\n\n25 צפייה בגלריה הסוואה זה לא מספיק. יחידת סיור בתרגיל ( צילום: ejercito cedoc )\n\nהעולם היה במצב די מטורף. שתי מעצמות שלטו בו, וחלשו על שטחי השפעה עצומים בהם מאות אזורי עימות וגזרות מתוחות; לכו תדעו איפה בכלל תפרוץ המלחמה, אפילו אם יש מפות מעודכנות של המקום. וכולם הבינו כמה קריטי יהיו כוחות סיור במלחמה כזאת, כמה רחוק יצטרכו להגיע וכמה מהר. ובאותה נשימה, הבינו שאין סיכוי שיצליחו לעשות את זה בלי כנפיים.\n\nעוד בשתי מלחמות העולם ובמלחמת קוריאה נכחדו צוותי הסיור בקצב מסחרר, וכאן מדובר בעימותים הרבה יותר מסובכים בהם המודיעין אפילו יותר חשוב. והפיתרון שנבחר היה מסוק סיור - משהו מאוד קטן וחמקמק שיוכל להסתובב בגיא צלמוות, לחפש ולמצוא סדקים במערכי האויב.\n\n25 צפייה בגלריה עיצוב קונספט של מסוק סיור: במקום בשיחים, שיצפו באויב מלמעלה ( צילום: heli archive )\n\nכך נולד מכרז LOH, מסוק תצפית קל. שלוש חברות ניגשו אליו עם דולרים בעיניים: הזוכה תקבל הזמנה של 4,000 יחידות. המתמודדת הראשונה היתה חברת בל; ענקית המסוקים חוללה כבר מהפכה אחת עם היואי - שלא סתם טענתי בעבר שהוא ההליקופטר הכי חשוב בהיסטוריה . מבחינתה, אין בעיה לבנות משהו קטן יותר ולעשות כסף קל.\n\nהשנייה היתה הילר, עוד חברה משפיעה שנדבר עליה בעתיד. אך הזוכה היתה דווקא חברת יוז, שנכנסה למכרז די בקומבינה: המסוק שלה נקרא OH6 והוא פשוט סינוור את כולם.\n\n25 צפייה בגלריה מימין: המנצח של יוז, המתמודד של הילר והמתמודד של בל ( צילום: rotorwash )\n\nהיה לו גוף פצפון ואווירודינמי ביותר, בו אפילו המגלשיים שויפו כך שיקטינו גרר. הצורה היתה ביצתית וסימטרית, הקווים - נקיים וחלקים ביותר; אם אפל היתה מעצבת הליקופטר, כנראה שכך היה נראה. לאוויר הוא עלה בעזרת רוטור קל בן ארבעה להבים, מאחוריו מנוע קטנטן ופשוט מאוד אבל חזק.\n\nוכשהתחיל ה-OH6 לטוס, אף אחד לא חשב בכלל על המתחרים: המסוקון ריחף ביציבות מפתיעה, ותמרן בזריזות השמורה לדמויות מצוירות. הוא רקד באוויר כבלרינה מיומנת, שייט במהירות, וכל הדגמה הסתיימה במחיאות כפיים.\n\n25 צפייה בגלריה מסוק? זה נראה כמו בלון עם מקל ( צילום: US ARMY )\n\nעוד דבר אחד שיחק לטובת המסוקון של יוז: כל מי שהסתכל עליו היה חייב לחייך. המסוקון היה פשוט משובב נפש; גם מכונות יכולות להיות חמודות, אפילו אם מטרתן מאוד לא-חמודה. אני לא יודע אם הוא דומה יותר לצעצוע שיצא מביצת הפתעה או לביצה עצמה.\n\n25 צפייה בגלריה איזה חיוך. מתמוגגים מהמסוק ( צילום: rotorwash )\n\nהפרויקט של היצרנית החל להתעכב ולהתייקר, והצבא התחיל להזיז תקציבים: ההזמנה ירדה ל-1,400 יחידות, עדיין חוזה מאוד מכובד ומכניס. יוז הסתערה על פסי הייצור וב-1965 קיבל הצבא את ההליקופטרים הראשונים. הוא קרא להם קאיוס, על שם שבט אינדיאני שחי במרחב וושינגטון ואורגון - שבט שהצבא רצח וכמעט הכחיד ב-1848.\n\nעד מהרה הגיעו המסוקונים לחזית וייטנאם, לטבילת האש הכי קשוחה שיכול לקבל מוצר צבאי. החיילים בשטח נדלקו על המסוקון, אבל לא אהבו את השם. תחת זאת, ראו LOH והחליטו לקרוא לו בקיצור לוץ'.\n\n25 צפייה בגלריה לפעמים יוצאים החוצה כדי לראות יותר טוב. כמו כאן, מעל כביש 1 שמוביל לעיר הואה ( צילום: אי-פי )\n\nמסוקי התצפית הפכו לראשונים שנכנסים לכל זירת לחימה, מושכים אש ומגלים היכן מונחים מארבי הווייטקונג. כשהגיעו מסוקי הסער ופרקו לוחמים, נשארו הלוצ'ים באוויר, איתרו תגבורות אויב ושפכו עליהן כדורים.\n\nזה לא תמיד הועיל; אמצעי התצפית הכי מתקדם של המסוק היה העיניים של הטייסים, לא אופטימלי כשהאויבים הם לוחמי גרילה, שיחים שמחופשים לשיחים. וגם אם איתרו מטרה, החימוש לא היה מדויק מספיק: מצידי הביצה המעופפת נתלו מקלע 7.62 מ\"מ רב קני או מטול רימוני 40 מ\"מ - והכוונת שלהם היתה מתואמת בצורה רופפת למדי.\n\n25 צפייה בגלריה מקלע מיניגן בדופן של לוץ' ( צילום: centaursinvietnam )\n\nלעיתים קרובות הפכה משימת מסוק הסיור לטירוף: האויב נח בשיחים בלי להזיז שריר, נתן לכוחות להתקרב ולנחות ורק אז פתח באש והסתער בהמוניו.\n\nבמקרים הללו נדרשו טייסי ה-OH6 גם להתחמק מהירי בעצמם, גם להבין בדיוק מאין יורים, גם לוודא שחיילים על הקרקע לא צועדים ישירות אל תוך קו הירי, גם להכווין ארטילריה למקום הנכון, לרוב כבר נפגעו לוחמים כך שהיה צריך להכווין מסוקי חילוץ לאזור, וזה בהנחה שהלוץ' לא חטף חזק במכת האש הראשונה ובכלל נשאר באוויר.\n\n25 צפייה בגלריה מאין יורים עלינו? לא יודע, תירה חזרה ( צילום: Dragon )\n\nלא פעם שבו המסוקים לבסיס כשהם מחוררים כמו פומפיות, אך הצוותים מאוד אהבו אותם - וכך גם הגנרלים: מסוקי הסיור באמת הצליחו לגלות כוחות, להכווין אש למקום הנכון, לחשוף מארבים ולייצר מודיעין חיוני. אם היו נשלחים צוותי סיירת רגליים למשימות הללו, היו חוזרים בארונות.\n\nהצבא הטיל על טייסי הלוצ'ים משימות מיוחדות רבות - משתילה ואיסוף של סוכנים דרך מבצעי ריגול, ולא התאכזב. יכולתם לקפץ כקופים בין מחסות כעצים וגבעות הקשתה גם על תותחני הנ\"מ המיומנים ביותר, וכך הפך המסוק לבן לוויה קבוע לכוחות מיוחדים; חבר של קבע בסיירת.\n\n25 צפייה בגלריה עם כאלה קווים נקיים ועגולים, יש משהו מאוד אלגנטי במסוק הזה ( צילום: Heliborne )\n\nחברת יוז היתה מאוד גאה בלוץ' שלה, ועוד ב-1967 השיקה גרסה אזרחית שלו שנקראה יוז 500 - עם שיפורי מבנה ומנוע. הוא הפך ללהיט עולמי: רשתות טלוויזיה, כוחות משטרה, גופי יערנות וכיבוי אש, חקלאים וסתם חובבי טיסה התדפקו על משרדי המכירות; כ-4,700 נפלטו מהמפעלים.\n\n25 צפייה בגלריה כמה קל לשלוט ביוז 500 המשופר? תשאלו את קונוס התנועה הזה ( צילום: DarrenSkidmore )\n\nואז קלטו בחברה: יש פה הזדמנות נדירה לעשות אפילו עוד כסף - אם יקחו את דגם 500 ויתנו לו כוונת מדויקת וחימוש כבד, יהפכו אותו למיני-מסוק קרב. עדיין יהיו לו יכולות סיור ותצפית, אך מטרתו העיקרית תהיה חיסול כוחות אויב. הזריזות תהפוך אותו לקטלני ביותר והפשטות שלו - לסופר-זול; בדיוק מה שצריכים צבאות עם בעיות תקציב.\n\nכאן נולד מסוק הדיפנדר - מסוק הקרב הייעודי הכי קטן בעולם. הביצה קיבלה שיניים: משני צדי הגוף נתלו מארזים לארבעה טילי TOW נגד שריון, שמסוגלים לפצח טנק מארבעה ק\"מ וחצי. בעת הצורך, היה אפשר להחליף אותם בכוורות רקטות או מארזי מקלעים ותותחים. תת דגם נוסף הפך לצייד צוללות עם מערכת גילוי ימית עם מצופי סונאר, ושתי טורפדות מתחת לגחון.\n\n25 צפייה בגלריה מתלים לטילים, כוונת רצינית בצד שמאל: הכירו את מסוק הדיפנדר ( צילום: chanrinksm )\n\nצבא ארה\"ב מאוד שמח לקראת המסוק הזה, אבל לא בתור קליינט: באותם הימים דיברו כל ההערכות על פלישה סובייטית שמתבשלת באירופה, בה ישתתפו רבבות טנקים. ולכן, רצו האמריקאים כמה שיותר מסוקי קוברה זמינים: הם נשאו הרבה טילים, היו ממוגנים וחזקים, ואולי יוכלו לשבש את המתקפה הרוסית המתקרבת.\n\nעד כדי כך, שמספר הקוברות שהותר לייצוא הוגבל משמעותית. והנה, מדינות חסות אמריקאיות שמבקשות קוברה יוכלו עכשיו לקבל דיפנדרים במקומן. הפשרה היתה גדולה והדיפנדר נשא פחות חימוש, הטווח שלו היה קצרצר, ומיגון לא היה לו. אבל עדיין היה מסוגל לאתר ולבלום טורי שריון - וההזמנות החלו להצטבר אצל יוז.\n\n25 צפייה בגלריה למרות תוספת הציוד, המסוק נשאר זריז כמו שד ( צילום: חיל האוויר )\n\nאחת מהן הגיעה ממדינת ישראל: צה\"ל ראה בתחילת העשור מה קורה כשצבאות אויב שוטפים את רמת הגולן ומרחבי סיני, והחליט שחובה לפתח יכולת ציד טנקים. כך נרכשו מספר מסוקי קוברה וכשהדוד מאמריקה סגר את הברז - גם דיפנדרים.\n\nבארץ קיבל המסוק אגזוז חדש שיקשה קצת על טילים מונחי חום - ואת הכינוי להטוט. וכמו שאמרה פעם נעל מצוירת - זה לא רק שם, זה גם אופי: טייסי חיל האוויר פשוט עשו קסמים עם המסוק הקטן.\n\n25 צפייה בגלריה אופי לא חסר שם. דיפנדרים בבסיס ( צילום: ארכיון חיל האוויר )\n\nהזריזות שלו איפשרה לצוותים ממש לרצד בשדה הקרב - לצוץ משום מקום, לתקוע למטרה טיל בול בפוני ולהיעלם בוואדי; רוטור בן חמישה להבים עזר לו להיות שקט במיוחד, להתגנב ולהפתיע אויב מטווחים קרובים; ומיפוי מעולה ומעמיק של ואדיות, רכסים ועמדות אש הפך את זירת הלחימה למגרש המשחקים של הטייסים.\n\nהמבצע הגדול הראשון שלהם יצא ב-8 ביוני 1982: נסתרים כנינג'ות, דילגו המסוקים עד לעיירה דאמור שמדרום לביירות. שני מכ\"מים סוריים הוצבו בסביבתה, ונופצו בטילי הדיפנדר. הסורים תהו מה פשר המתקפה, ולמחרת קיבלו את התשובה: כ-90 מטוסי קרב ישראלים פשטו על מערך סוללות הנ\"מ המוגזם לגמרי ששתל אסד בלבנון והשמידו את כולו.\n\n25 צפייה בגלריה מימין: דיפנדרים באוויר ומכ\"מ P15 שהוצב בדאמור כחלק ממערך הגילוי בלבנון ( צילום: ארכיון חיל האוויר, USAF )\n\nבהמשך מלחמת לבנון הופעלו דיפנדרים נגד עמדות אש\"פ ואף חיסלו טנקים ונגמ\"שים של הצבא הסורי. כמו האמריקאים, גם בצה\"ל הצוותים אהבו את המסוק, אף שידעו שהזריזות היא אמצעי ההגנה היחיד שלהם: החלק הכי ממוגן בדיפנדר היה הקסדה של הטייס.\n\nהמבצע הכי יצירתי יצא לפועל באוגוסט 1984: המודיעין איתר פעילות מסוכנת בבסיס מחבלים שנמצא הרחק בצפון לבנון, בצמוד למחנה הפליטים נאהר אל בארד. במקום התבססו יחידות עילית שתכננו פיגועים בדרך הים, והוחלט להשמיד את האיום הזה.\n\n25 צפייה בגלריה נאהר אל-בארד בימים שלווים יותר ( צילום: walidtarabieh )\n\nאבל לא בכל מחיר: חיל האוויר יכול היה להרים עשרה פאנטומים שירצפו את כל האזור בפצצות, אך מתקפה כזו תהרוג חפים מפשע במחנה הפליטים הצפוף. אבל אצלנו לא עובדים ככה, ולכן הוחלט להשתמש במסוקי קרב. באותם הימים, רק להם היתה יכולת לפגוע במדויק במטרות שכאלה בלי לגרום נזק סביבתי איום ונורא.\n\nבעייה ראשונה: בסיס האויב שוכן 170 ק\"מ מהגבול, מעבר לטווח פעולה של מסוק שצריך לזגזג בוואדיות כל הדרך. בעייה שנייה: הבסיס מוגן היטב בעמדות תותחים, כך שאם המסוקים יעשו עצירת תדלוק, הם עלולים להתגלות ולספק למחבלים התראה מוקדמת.\n\n25 צפייה בגלריה אל תהרסו להם את ההפתעה! ( צילום: LOOK )\n\nהפיתרון שנמצא הגיע מחיל הים: ספינות הטילים מדגם חוחית קיבלו משטח נחיתה למסוקים, במטרה להפעיל כאלה לחילוץ וגילוי צוללות. הדיפנדרים הקטנים יכולים לעלות לספינה בזוגות, וכך להגיע לטווח תקיפה בדרך הים. כך נולד מבצע \"נקודת זינוק\", מכה אווירית-ימית ראשונה מסוגה בצה\"ל.\n\nהצוותים התאמנו בנחיתה על פלטה שרוקדת ואלס בין הגלים - כשכל טעות קטנה או רוח מפתיעה יכולות להסתיים בהתנגשות קטלנית.\n\n25 צפייה בגלריה מסוק סייפן של חיל האוויר על הספינה \"גאולה\" ( צילום: ניר מאור מוזיאון ההעפלה וחיל הים )\n\nכשהבשילו התנאים, יצאו הדיפנדרים למשימה. המריאו כמתוכנן מהספינה \"גאולה\", טסו כמתוכנן, וקשה לדמיין את הפתעת המחבלים כששמעו זמזום עמום ואחריו נדלק להם כל הבסיס.\n\nההלם היה מלא: הרבה תותחי נ\"מ ישבו שם, אך האויב לא הצליח לירות ביעילות. המבצע הוכתר כהצלחה מסחררת ונחשב לשיא בשיתוף הפעולה שבין הכחולים והלבנים.\n\n25 צפייה בגלריה באים, מכים, נעלמים ( צילום: WarThunder )\n\nב-10 ביולי 1985 יצא צה\"ל שוב לתקוף את הבסיס בנאהר אל בארד: המחבלים החלו לפעול ממחסנים באזור אחר של החוף, וגם כאן עלה צורך במתקפה כירורגית. טייסת הדיפנדרים שוב נקראה למשימה.\n\nהמבצע נקרא ערבי נחל 4, והוא היה בערך ההיפך מקודמו: הפעם, המחבלים היו מוכנים ונערכו למתקפה שכזאת, תרגלו מענה עבורה - וחיכו לצה\"ל בין כוונות.\n\n25 צפייה בגלריה תותחי 23 מ\"מ יורקים אש ( צילום: topwar )\n\nאיך שנשמע זמזום הרוטור וצצו הדיפנדרים, הדליק האויב את השמיים באש מקלעים מכל סוג, תותחי נ\"מ 23 מ\"מ על משאיות, ותותח 57 מ\"מ שדי בפגיעה ישירה אחת ממנו כדי לפצח מסוק.\n\nבמאמצים אדירים הצליחו הטייסים לחמוק ממש בין הפגזים, לשחרר טילים ולהשמיד את המטרות. כשפנו חזרה אל הים, לכיוון הספינה, הפכה אש התותחים למסוכנת אפילו יותר: מסוקי קרב מסוגלים להיעלם לרודפיהם מאחורי רכסים ובתוך ואדיות, ואלו דברים שתוכלו למצוא מול חופי לבנון רק אם הגעתם בצוללת.\n\n25 צפייה בגלריה מתקפה בנאהר אל בארד, אילוסטרציה ( צילום: ארכיון חיל האוויר , defense arab )\n\nבעודם טסים באפס מחסה, שרקו פגזי הנ\"מ בין המגלשיים של המסוקים - ששבו בשלום בזכות כישורי הצוותים, בצירוף מזל נדיר. המבצעים האלה ואחרים איפשרו למסוק לחולל שינוי גדול מאוד בשטח, שינוי פסיכולוגי בלתי צפוי. כל טרטור הליקופטר הכניס את האויב למתח מתיש; הדיפנדרים גרמו למחבלים להתחיל לפחד מהשמיים.\n\nהרי קולות מסוקים נשמעו בלבנון כל הזמן: יסעור עם מטען תחמושת לאיזה מוצב, אנפה עם משלוח דחוף של בלוני חנקן למערכות תצפית, סייפן עם מח\"ט חדש שרוצה לראות את הגזרה מלמעלה ועוד.\n\n25 צפייה בגלריה שמעת את זה? הרגע שמעתי מסוק! ( צילום: תומריקו )\n\nאבל הדיפנדר היה זה ששם להם את הפחד בלב: משהו שיכול להופיע ברגע אחד, לפגוע בול ולהיעלם בלי שמצליחים לפגוע בו. צה\"ל הכיר היטב את ההרגשה הזאת, יעיד כל לוחם שעמד פעם בעמדה וידע שסאגר או כדור צלף יכולים לערוף אותו בכל רגע. והנה, עתה טעם גם האויב מהמנה המרירה; כל מה שהיינו צריכים הם מסוק זריז ושקט וטייסים שיודעים לנצל זאת.\n\nאי אפשר לדעת במדויק איך השפיע המתח שיצר כזה מסוק-נינג'ה על כשירות האויב וביצועיו. אך אין להמעיט בכוחו של פחד כנשק פסיכולוגי , ובאיך שיוכל להשפיע על הקצאת משאבים, כוחות ותכנון משימות. הרי כולם יודעים שהפחד הוא קוטל הבינה.\n\n25 צפייה בגלריה דיפנדר וטנק ישראלי בתרגיל ( צילום: ארכיון חיל האוויר )\n\nעל הדיפנדרים ואנשיהם עברו עוד חוויות מסמרות שיער במלחמה; למשל, אחד המסוקים נפגע מפיצוץ פגז של טנק - פגז שירה כוח ישראלי שחשב שזה מסק\"ר סורי. הלהטוט צלע לנחיתת חירום בשטח אויב, וטייסיו חולצו. גם המסוק עצמו נאסף בידי יסעור שהניף אותו בחזרה לישראל. במבצע דין וחשבון של 1993 נשלחו המסוקים למבצעים ברחבי לבנון, והפגינו דיוק בתקיפות. קצת לאחר מכן תלה הדיפנדר את הטילים, ועבר לפנסיה במוזיאון חצרים.\n\nאז אם המסוק הזה כל כך נהדר, למה צה\"ל הוציא אותו לפנסיה? הסיבה הראשונה היא שהטכנולוגיה השתנתה: כבר אין צורך בכלי פצפון שיזגזג בוואדיות כל הדרך לאויב, יפתיע אותו עם טיל ויברח. זו משימה מאוד מסוכנת, שאפשר לעשות עם טיל מדויק מרחוק. ומשימת איגוף כוחות השריון עברה לכטב\"מים, שיכולים להשלים אותה בלי לסכן טייסים.\n\n25 צפייה בגלריה כטב\"מ הרמס 450 ( צילום: באדיבות אודי בריל )\n\nהסיבה השנייה היא שהעולם השתנה: מתקפת שריון נרחבת כבר פחות סבירה בגזרתנו, ומשימות לוחמה בטרור בשטח בנוי שמות מסוק כזה בסכנה עצומה. הצוות יצטרך לטוס נמוך מאוד ולזגזג בין בניינים, מה שיחשוף אותו לאש מאסיבית בלי יכולת לחמוק. האמריקאים למדו את זה בדרך הקשה ב-1993, בסומליה. שני מסוקים נפלו, חיילים נהרגו, ואנחנו קיבלנו את הסרט הנפלא בלאק הוק דאון.\n\nפה בצה\"ל, עברו משימות הלוחמה בטרור למסוקי האפאצ'י האדירים ; לצד קפיצת אייר ג'ורדן בכוח האש, יש להם יכולות תצפית ומודיעין מתקדמות בהרבה, שעוזרות לצמצם את הסיכוי לפגיעה בחפים מפשע. כך שבעצם, מה שהחליף את הדיפנדר היה האנטי-דיפנדר: כלים חזקים, כבדים ויקרים.\n\n25 צפייה בגלריה אנטי-דיפנדר. מסוק השרף, האפאצ'י לונגבואו של ישראל ( צילום: אתר חיל האוויר )\n\nעל הדיפנדרים של צה\"ל אספר לכם עוד בעתיד, ואם אתם אוהבים סיפורים כחול-לבן על מסוקי קרב, אולי תרצו לעזור לחברי עמותת \"קסם הצרעה\" שמוציאים בימים אלה ספר חדש. הוא יציג שורה של עדויות מתאי הטייס ומההאנגרים של יחידות מסוקי הקרב מהדיפנדר הראשון ועד לאפאצ'י של ימינו. השלמת הספר תלויה כרגע בקמפיין הדסטארט בלינק הזה , ואני מאוד מקווה שנצליח ביחד לתת כתף ולהשלים אותו. טיסה נעימה!",
    "מתקרבים ל-10 מיליון: הנתונים העדכניים על אוכלוסיית ישראל נחשפים": "חדשות מהארץ והעולם בארץ\n\nמתקרבים ל-10 מיליון: הנתונים העדכניים על אוכלוסיית ישראל נחשפים",
    "בכיר אמריקאי: \"אם חיזבאללה יפעל - לא נוכל לעצור את ישראל\"": "גורמים אמריקאים בכירים טענו הערב (שישי) בכלי תקשורת סעודי כי במהלך פגישת מזכיר המדינה האמריקאי, אנתוני בלינקן, עם ראש ממשלת לבנון, נג'יב מיקאתי, הזהיר בלינקן כי במידה וחיזבאללה יפעל, גם אם רק לשם מפגן כוח, וושינגטון לא תוכל לעצור את ישראל מלהגיב ולא תוכל לשלוט בתגובה.\n\nראש אמ\"ן לשעבר מסביר: זו הסיבה שישראל מסכימה לוויתורים במשא ומתן עם לבנון\n\nבצפון חוששים מעימות עם חיזבאללה: \"נמצא עצמנו עם לא מעט נפגעים והרוגים\"\n\nכזכור, בתחילת החודש דווח בעיתון אלאח'באר הלבנוני כי וושינגטון הגבירה את מכבש הלחצים על ישראל, בעקבות מידע מודיעיני חדש לפיו חיזבאללה שינה את פריסת הכוחות ונערך לפעולה צבאית. בעקבות כך, הנשיא ביידן שוחח עם לפיד ודרש בו להאיץ במשא ומתן. על פי מקורות המעורים בפרטים, האמריקאים השיגו אישור ישראלי, המכונה על ידם כ\"פיקדון לפיד\", וכולל בין היתר את הגדרת \"שדה קנא\" כשטח לבנוני והיעדר כל סוג של נורמליזציה מבחינה טכנית, פיננסית ומסחרית.\n\nלחצו כאן וקבלו את עיתון מעריב לחודש מתנה למצטרפים חדשים>>>\n\nמזכ\"ל ארגון חיזבאללה, חסן נסראללה, אמר בשבוע שעבר כי \"לישראלים ולאמריקאים יש מספיק מידע על חוזקת ההתנגדות שלנו, אנחנו לא חלק מהמשא ומתן, אך עינינו והטילים שלנו מכוונים לעבר כריש\".\n\nמזכ\"ל ארגון הטרור השיעי הוסיף כי \"נתנו הזדמנות אמיתית למשא ומתן במטרה להוציא את לבנון מהכאוס הכלכלי\". כמו כן, הוא הזהיר כי \"על ישראל להיזהר שלבנון לא תקבל את זכויותיה, זהו קו אדום. אם יכריחו אותנו להיכנס לעימות, אנחנו מוכנים לכך. לבנון עומדת בפני הזדמנות פז שלעולם לא תחזור על עצמה. בעזרת הפקת הגז ניתן לטפל בבעיותיה\".",
    "37 מ-53 נקבעו: תמונת הדרגים להגרלת היורו": "התמונה לקראת הגרלת יורו 2024 מתחילה להתבהר. צרפת שהפסידה 2:0 לדנמרק אמנם לא ירדה לדרג ב’ בליגת האומות, אך בהגרלה של מוקדמות אליפות אירופה היא תהיה בדרג השני יחד עם נבחרות כמו ישראל, בוסניה ואנגליה.\n\nנכון לכרגע ישנן 37 נבחרות מתוך 53 שנקבע הדרג שלהן להגרלת יורו 2024 באופן סופי:\n\nדרג א’: ספרד, קרואטיה, פולין, הולנד, דנמרק, הונגריה, איטליה, פורטוגל ובלגיה.\n\nדרג ב’: ישראל, צרפת, וויילס, בוסניה, אוסטריה ואנגליה.\n\nדרג ג’: ארמניה, סלובניה, רומניה, אירלנד ושבדיה.\n\nדרג ד’: גיאורגיה, קזחסטן, טורקיה, יוון, איי פארו לוקסמבורג ואזרבייג’ן.\n\nדרג ה’: ליטא, גיברלטר, מלטה, בלארוס, לטביה, אסטוניה ומולדובה.\n\nדרג ו’: אנדורה, ליכטנשטיין וסן מרינו.\n\nישראל, שעלתה לדרג א’ בליגת האומות בזכות הניצחון הדרמטי על אלבניה, תפגוש כמה מהנבחרות הגדולות והחזקות ביותר בליגת האומות של 2024/25, משם גם ניתן להעפיל לחצי הגמר של הטורניר.\n\nבינתיים קרואטיה והולנד הן הנבחרות שהגיעו לשם והבטיחו את מקומן במהדורה הנוכחית, כאשר המשחקים יתקיימו ב-14 ו-15 ביוני 2023. כזכור, החבורה של אלון חזן עלתה לדרג השני בהגרלת מוקדמות היורו, כאמור יחד עם צרפת, והדובדבן שבקצפת הוא כמובן השתתפות בפלייאוף ההעפלה ליורו 2024.",
    "צועדים לעתיד: הושק אתר חדשות \"מה הלו\"ז ישראל\"": "מתיחת פנים לתחום החדשות בישראל: השבוע הושק אתר \"מה הלו\"ז\". האתר בעל העיצוב המתקדם והקו החדשותי יהווה את מקור העדכונים החדש של המדינה ויכיל מידע ותכנים ייחודיים.\n\nלתפקיד עורכת המשנה מונתה העיתונאית מירי סדיק שמסרה: \"מטרת האתר היא להציג את החדשות בישראל כפי שהן. מזמינה אתכם לבקר באופן קבוע באתר ומאחלת לכם גלישה נעימה ומועילה\". באתר צפויים לקחת חלק אנשי תקשורת מוכרים בישראל, בשילוב בלוגרים וכוכבי רשת.\n\nמה הלו\"ז עלה כעת בגרסת \"הרצה\", נבנה ע\"י חברת LeoMedia בראשותו של כפיר גיא והיא אשר תתחזק את האתר מהצד הטכני.\n\nאתר מה הלו\"ז יתחרה באתרי החדשות הותיקים בישראל כגון מעריב, מקור ראשון, ידיעות אחרונות, מאקו, N12, ועוד.\n\nמה הלו\"ז ישראל: https://mahalooz.co.il",
    "מוטי דניאל: \"הייתי בוחר בג'ייקובן לפני לורנזו בראון\"": "- מה החלק של גודס במה שקרה?\n\n\n\n\"אני אוהב את גיא, ואנחנו מכירים יותר מ-30 שנה. הוא מאמן טוב מאוד, ואני לא אתן לו ציונים על תפקודו. אני לא יודע אם זה היה במכוון, אבל עשו לו עוול. אני לא מסתתר מאחורי זה שהייתה לנו מטרה, ולא עמדנו בה. אני לא מפחד להגיד שנכשלנו. אבל אנחנו חיים בעולם בלי פרופורציות. הנבחרות שלא ניצחנו הן לא רומניה. זה לא שבאנו ועשינו פדיחה של החיים. הפסדנו ליריבות שהאמנו שאפשר לעבור אותן, והוכח שאפשר גם להפסיד להן. זה לא ששיחקנו פנטסטי. היינו מתחת לרמתנו, וגם זה קורה בספורט. אבל חרצו את גורלו של גיא מהשנייה הראשונה, עוד כשניצחנו. כשמנצחים את פינלנד, אומרים ששיחקנו לא טוב. וכשמשחקים טוב מול סרביה, מסבירים שלא ניצחנו\".\n\n\n\n- הביקורת חדרה אליו?\n\n\n\n\"גיא בחור חזק עם כתפיים רחבות, אבל זה קשה לכל אחד. הוא ניסה להתנתק ממה שכותבים, ובסופו של דבר זה לא נעים. הוא לא התלונן ולא התעסק בזה במהלך האליפות, ועדיין, אנשים הם בשר ודם, ולא עשויים משריון\".\n\n\n\n- כבר בעוד חודש וחצי הנבחרת חוזרת לשחק, והסגל שלה ייראה שונה לחלוטין ללא שחקני ה-NBA והיורוליג.\n\n\n\n\"אנחנו באמצע קמפיין, והמשימה נמשכת. נכון שעברנו סוג של טראומה. כל אחד מאיתנו חזר מאוכזב, ולכולנו היו ציפיות אחרות. אבל אין מקום להתייאש. הנבחרת צריכה לקום מכישלונות, כדי שהאכזבה והתסכול שחווינו יישארו מאחור. נכון שיש אילוצים ולא כל השחקנים עומדים לרשותנו, אז ניקח את הטובים ביותר שיש\".\n\n\n\n- אבל מה הגישה? מביאים כוכב צעיר ממש, כמו נועם יעקב למשל כרכז מחליף, למרות שהוא רק בן 17, או הולכים על שחקן ליגה יותר מנוסה, ותיק ובשל, מעל גיל 30?\n\n\n\n\"אולי נועם יעקב טיפה צעיר מדי, אבל נועם דוברת מן הסתם יהיה בנבחרת. הדעה שלי לא קובעת, ותפקיד המאמן הוא לנצח ולהביא מי שיעזור לו לנצח. נכון שיש קו לבנות הלאה, לעתיד, ולתת לשחקן צעיר לטעום את הנבחרת, אבל לא יכולים להיות שישה כאלה. לא נביא עכשיו את נבחרת העתודה לשחק במוקדמות המונדובאסקט\".",
    "מול האנרכיה ברשות, על ישראל בעיקר להוריד פרופיל": "הפרות הסדר וחילופי האש\n\nבין מנגנוני הביטחון הפלסטיניים לבין חמושים בשכם בעקבת מעצרו של פעיל חמאס בעיר אמורים לעורר דאגה רבה בישראל. הם נתפסים בצדק כשלב נוסף בהידרדרות המתרחשת בחודשים האחרונים ביהודה ושומרון והתבטאה עד עתה בעיקר בעליית בהיקף הטרור באזור. עם זאת, אפשר שהפעילות החריגה של הרשות בשכם מבשרת על תפנית בעלילה, ועל הבנה מעמיקה של הצמרת הפלסטינית שמיגור גורמי הטרור ומחוללי האנרכיה בצפון השומרון אינם בגדר \"שירות עבור ישראל\", אלא מהלכים חיוניים לצורך שרידות הרשות. בעומק הזיכרון הפלסטיני צרובה הטראומה של השתלטות חמאס על רצועת עזה ב-2007, והחרדה שמא התנועה תנסה גם הפעם לנצל את חולשת הרשות.",
    "סיכום תשפ\"ב: השנה שבה איבדנו (סופית?) את היכולת להתווכח": "קל לזלזל בתוכנית דאחקות המבוססת על חיקויי פוליטיקאים – לוח המקשים כמעט מתקן אוטומטית ל\"חיקויים זולים\". אלה אינם חומרי גלם של הומור מתוחכם ותרבות גבוהה. אלא מה? \"ארץ נהדרת\" היא לעיתים באמת די נהדרת.\n\nדוגמה מובהקת לכך נמצא בפרק פתיחת העונה מיום רביעי שעבר, במערכון שעסק בברית של בנימין נתניהו עם הכהניסט איתמר בן-גביר. הדמות של בן-גביר, מוקפת בריונים מעוטרים סמל \"כך\" המגישים לו פח דלק, עלתה לבמה מפזזת לצלילי שיר מ\"המפיקים\" על המחזמר הפיקטיבי \"האביב של היטלר\" – Springtime for Hitler.\n\nמעבר לאיכויות הגרסה העברית – \"זה זמן הבן-גביר\" – מדובר בקטע חתרני להדהים.\n\nראשית, הרפרנס עצמו. \"המפיקים\" היא קומדיה שחורה משנת 1967 וסרטו הראשון של הגאון היהודי מל ברוקס, על צמד נוכלים שמעלים מיוזיקל כאשר כל כוונתם שייכשל וירד מייד כך שיוכלו לשים ידם על הכסף שהושקע – זהו \"האביב של היטלר\". אבל התוכנית שלהם משתבשת (כמו שישראל תשובש) כאשר ההצגה (כמו בן-גביר עצמו) הופכת בהפתעה להצלחה אדירה.\n\nשנית, זה הומור שואה. אני מאמין בהומור כמעט ללא גבולות, ואני אומר את זה בתור בן לניצולי שואה. אבל אני במיעוט בעניין הזה. טוב לראות שיש עוד מי שמעיז.\n\nשלישית, זה זרק לכל הרוחות את כפפות המשי בהן נוהגת התקשורת הישראלית הצינית לטפל בבן-גביר. במיוחד באולפני הטלוויזיה, הגזען החייכן והדברן מתקבל לא רק כאורח רצוי אלא כסוג של לץ שובב שיש לטפח בצחקוקים ובהתרגשות.\n\nהמערכון זרק לכל הרוחות את כפפות המשי בהן נוהגת התקשורת הישראלית הצינית לטפל בבן-גביר. במיוחד באולפני הטלוויזיה, הגזען החייכן והדברן מתקבל לא רק כאורח רצוי אלא כסוג של לץ שובב\n\nזה נירמל אותו עד לנקודה שבה מפלגתו המטורללת מאיימת להפוך לשלישית בגודלה בכנסת, ואם נתניהו ינצח היא גם תקבע את הטון בממשלה הבאה ותקרב את ישראל מאוד למלחמת אזרחים. כבר לא מצחיק.\n\nאיתמר בן גביר.התראיינתי הערב לאמנון לוי בערוץ 13 ושיבחתי את נהג האוטובוס הגיבור ארתור חיימוב שיירה במחבל. חבל שצריך עדיין להסביר דבר כזה: במחבל יורים. נקודה. אין כאן עניין של רומנטיקה, הבא להורגך השכם להורגו pic.twitter.com/RE5pkikBQn — Gera Belik (@gershon27) March 22, 2022\n\nהקטע חרג הרבה מעבר לחיקויים הרגילים. זו אמירה, וטוב שהיא נאמרה: הכוונה של אחד מכל שבעה ישראלים (לפי סקרים) להצביע לרשימת הימין הקיצוני בראשות בן-גביר ובעל בריתו, הפנאט הדתי בצלאל סמוטריץ', היא באמת מזעזעת.\n\nלמי ששכח, בן-גביר היה פעיל מרכזי ביותר בהסתה ההיסטרית שהובילה לרצח יצחק רבין, הוא מעריץ של רוצח ההמונים ברוך גולדשטיין, והיה מחסידי הרב מאיר כהנא – איש ריב, מדון וטרנספר.\n\nבתור סטודנט, ראיתי את כהנא לראשונה בטלוויזיה האמריקאית ב-1984 כאשר הוביל צעדה פרובוקטיבית אל אום אל-פחם. אני זוכר בדיוק מה אמר כשהתראיין מהשטח שם: \"אין דבר כזה, כפר ערבי בישראל. יש רק כפר יהודי, שנכבש זמנית על ידי ערבים\". הוא היה מרושע אבל רהוט להפליא, והקפדתי להיות באולם כשהוא ביקר בקמפוס. הוא המשיך בקו שלו עד שנהרג ממתנקש ערבי ב-1990.\n\nראיתי את כהנא לראשונה ב-1984 כאשר הוביל צעדה פרובוקטיבית אל אום אל-פחם. אני זוכר בדיוק מה אמר כשהתראיין מהשטח שם: \"אין דבר כזה, כפר ערבי בישראל. יש רק כפר יהודי, שנכבש זמנית על ידי ערבים\"\n\nנירמול הכהניזם הוא סיוט למרכז-שמאל (ולטעמי לכל מי שניחן בבדל מוסריות). וכמובן, \"ארץ נהדרת\" משם מגיעה.\n\nזה לא יכול להיות אחרת. בכל העולם ולאורך ההיסטוריה, כשיש דיכוטומיה של שמרנות מול צד ליברלי, ההומור המשובח לא בא מן השמרנות – הימין בשבילנו. הימין בדרך כלל מתיישר עם המסורת שסוגדת לפולחנים ומיתוסים שנועדו להטיל משמעת על הציבור; אלה אינם חומרים של הומור.\n\nהומור משובח לא בא בדרך כלל משמרנות. הימין בדרך כלל מתיישר עם המסורת שסוגדת לפולחנים ומיתוסים שנועדו להטיל משמעת על הציבור; אלה אינם חומרים של הומור\n\nרק לעתים נדירות מוצאים סאטירה מתוחכמת (להבדיל ממשחקי מילים ובדיחות קרש) שבאה מהימין: פי ג'יי או'רורק האמריקאי, אולי מרטין איימיס הבריטי. בארץ היה לנו את אפרים קישון אבל היום יש שממה, אלא אם כן מישהו רוצה להשתעשע מחנוך דאום או מאיר עוזיאל.\n\nיש להודות שהשמאל הקיצוני גרוע עוד יותר בכל הנוגע להומור. בעוד שלימין יש הומור עצי וגרוע, לשמאל הקיצוני אין הומור כלל. הפוריטנים שם רק מחכים להעלב ממשהו מצחיק (סליחה – פוגעני, מדיר ומנכס).\n\nההומור מגיע מהמרכז הליברלי. שם יש פרספקטיבה, ספקות, התבוננות עצמית, גם קצת קלילות. בגלל הרעילות של הימין בישראל קבוצה זו מתנגדת בלהט לאותו ימין, וכך קיבלנו את ה\"מרכז-שמאל\". התווית מגושמת אך הכרחית.\n\nהמרכז הליברלי הוא לא רק מגרש הבית של ההומור. הוא גם ביתם של המאמצים לעשות את הדבר הנכון באשר הוא. לכן הקמפיינים שלו פחות נשכנים. ולכן, \"ארץ נהדרת\" לועגת גם למתנגדי נתניהו, ועוד איך:\n\nגנץ מצטייר כגולם (בגילומו המבריק של ליאור אשכנזי); סער כבוק חסר תקנה; מיכאלי כאטומה ומגוחכת בדיבורה המגדרי; לליברמן לעולם יזכירו את חשבון המיליונים של בתו בקפריסין; איזנקוט הוא בעל דחף אינפנטילי לומר תמיד את האמת; ויאיר לפיד מוצג כאמן בולשיט אולטימטיבי.\n\nגנץ מצטייר כגולם; סער כבוק חסר תקנה; מיכאלי כמגוחכת בדיבורה המגדרי; לליברמן לעולם יזכירו את חשבון המיליונים; איזנקוט הוא בעל דחף אינפנטילי לומר את האמת; ולפיד מוצג כאמן בולשיט אולטימטיבי\n\nכל זה מבדל את \"ארץ נהדרת\" מקרובת המשפחה האקטיביסטית הרבה יותר \"גב האומה\" ז\"ל, עם הפוזיציה המובהקת לצד הברברת האינסופית שרצה שם.\n\nנותרה שאלה אחת, בעצם.\n\nבקטע \"זמן בן-גביר\", מלבד עצם המנגינה, לא היה דבר שהצביע על האנלוגיה ההיטלרית. כמה מהצופים הבינו את ההתייחסות לסרט וזכרו את השיר המקורי? שלושה אחוזים? חצי אחוז? למה שכותבי התוכנית יעבירו את הנקודה המרכזית שלהם בצורה שלא תובן על ידי כמעט אף אחד מהצופים? רק כדי לשעשע את עצמם?\n\nואז, ממש בזמן כתיבת המאמר, נדמה לי שהבנתי. ההומור המעודן וגם המרושע ביותר הוא זה שלועג לקהל עצמו, מבלי שהקהל ידע.",
    "לקראת הסכם עם ישראל? לבנון: \"ממתינים להצעה בכתב עד לסופ\"ש\"": "הסבב הראשון של שיחות המשא ומתן בין המדינות נקלע למשבר ופסק בנובמבר 2020 לאחר שהצד הלבנוני הקשיח את עמדותיו. בישראל התרשמו אז כי הלבנונים גררו רגליים בהמתנה לחילופי הממשל בארה\"ב וכניסתו של ג'ו ביידן לתפקיד הנשיא, בהנחה שיהיה מאוזן יותר ומוטה פחות לצדה של ישראל.\n\nהמו\"מ חודש בחודש מאי אשתקד",
    "אלה הם האנשים שיקבעו אם יהיה לצעירי ישראל בית": "אם המשימה העיקרית של מדינה היא להבטיח לאזרחיה, אחרי ביטחון לאומי, גם מזון וקורת גג — הרי הכישלון הגדול ביותר של ממשלות ישראל בעשור האחרון ובעיקר בשנתיים האחרונות, הוא עליית המחירים בשוק הדיור. דור שלם של צעירים, אפילו בני מעמד הביניים, נדחק ממנו לחלוטין.\n\nלחצו על הפעמון לעדכונים בנושא: דיור\n\nנדל\"ן\n\nמחירי הדיור",
    "תחזיות הכלכלנים לאחר הודעת הפד: מה צפוי להמשך ומה יעשה בנק ישראל": "הודעת הבנק הפדרלי בארה\"ב על העלאה נוספת של הריבית ב-0.75% מביאה אותה לשיא שהשוק האמריקאי לא ראה מאז 2008. בנוסף לכך, הכריז הפד על עדכון תחזית הריבית, כך שבסוף השנה הבאה היא תגיע לרמה של 4.6%, הרבה מעל התחזית הקודמת שעמדה על 3.8%. לאחר ההודעה נרשמה תנודתיות גבוהה וירידות של עד 1.8% במדדי המניות בוול סטריט. כלכלנים בכירים מסבירים מה עומד מאחורי ההחלטה הנוכחית ואיך היא עשויה להשפיע גם עלינו.\n\n● על רקע האינפלציה הגבוהה: הפד מקפיץ את הריבית בארה\"ב בעוד 0.75%\n\n● תשואת אג\"ח הממשל לשנתיים מזנקת לשיא מאז 2007\n\n● התחזקות הדולר גוררת משברים כלכליים בכל העולם\n\n\n\n\"הפד העלה את הריבית בהתאם למרבית הציפיות, והעלה משמעותית גם את תחזיותיו לריבית בשנים הקרובות - מעריך עתה כי הריבית תעלה עד לרמה של 4.4% בסוף 2022 (3.4% בתחזית הקודמת מחודש יולי), 4.6% בסוף 2023 (3.8% בתחזית הקודמת), 3.9% בסוף 2024 (3.4% בתחזית הקודמת) - אינדיקציה לכך שבדומה לדברי יו\"ר הפד, פאוול, לאחרונה - גם מרבית חברי הפד מעריכים כי הריבית תיוותר ב'רמה מרסנת למשך תקופה ארוכה'\", מסביר מודי שפריר, אסטרטג ראשי שווקים פיננסיים בבנק הפועלים.\n\nהוא מוסיף כי \"בנימה מעודדת יותר לשווקים, תחזית הפד לריבית בסוף 2025 עומדת על 2.9% והתחזית לריבית הארוכה הניטראלית נותרה ברמה של 2.5%. בדומה לפד - גם השוק מעריך עכשיו כי הריבית תעמוד בסוף השנה על כ-4.3%. הפד מעריך כי ליבת האינפלציה (Core PCE) תעמוד בסיכום שנת 2023 על 3%-3.4% (עדיין מעל ליעד הפד) - עובדה המסבירה את הערכותיו כי (חרף החששות הגוברים ממיתון בארה\"ב ובאירופה בשנת 2023) - הפד לא מניח כי יוריד את הריבית ב-2023״.\n\nומה צפוי בהודעות הבאות? לדברי שפריר, \"פאוול ציין כי חציון התחזיות הריבית מעריך אמנם כי הריבית תעלה בעוד 1.25% בשנת 2022 לכ-4.4% (הערכה התומכת בהעלאת ריבית של 0.75% בחודש נובמבר ו- 0.5% בדצמבר 2022), אך במקביל אמר כי \"הרבה\" מחברי הפד חוזים כי הריבית תעלה \"רק\" בעוד 1% במצטבר בשתי הפגישות הקרובות. השווקים מתמחרים עתה כי הריבית תעלה בשתי הפגישות הקרובות ב-70 נקודות בסיס וב-46 נקודות בסיס, בהתאמה\".\n\nשפריר מעריך כי התחזיות החדשות של הפד יובילו גם את בנק ישראל להעלות את תחזית הריבית לשנה הבאה לכ-3.5% (לעומת 2.75% בתחזית הנוכחית).\n\nבנק ישראל לא חייב להעלות את הריבית\n\nהראל גילאון, מנכ\"ל משותף באופנהיימר ישראל, מעריך כי מדובר במהלך שהמטרה שלו הרבה יותר רחבה מאשר מלחמה באינפלציה. \"מדובר בקופי פייסט מההצהרה מחודש יולי. הנוסח דומה מאוד. אמנם הפד לא הפתיע את השוק, אבל האירוע הזה להערכתי גדול יותר. הבנק המרכזי לקח את האינפלציה והחליט בעזרתה לגמול את השוק מההרחבה הכמותית שהחלה ב-2008\", הוא אומר. לאחר הודעת הריבית, המדדים בוול סטריט איבדו גובה וירדו בכאחוז אחד, חזרו לעליות קלות. גילאון מסביר זאת בכך שהפד לא היה אגרסיבי ביחס לציפיות, ובשוק מצפים ומקווים שהאינפלציה תרד.\n\nלדברי גילאון, \"לא בכל האינפלציה הריבית יכולה לטפל, והקולות מסביב מתחילים להיות קשוחים. 'נביאי הזעם' כמו רוביני ואחרים הולכים ומתרבים. הבנק המרכזי חדור מטרה להכות את האינפלציה גם במחיר של מיתון אפשרי אבל גם במטרה לגמול את השוק מכמויות הכסף הגדולות שהוא התרגל אליהן. עכשיו המבחן הגדול שלו ורק בחודשים הקרובים נדע אם הוא מצליח. כמויות הכסף האדירות שנשפכו בקורונה, הבעיות הגדולות בשרשרת האספקה, והמלחמה באוקראינה הובילו לשינוי דיסקט והבנה שצריך לשנות את המדיניות. הפד רוצה לגמול את השוק מהכסף הזול ואף אחד לא יודע איך הניסוי הזה ייגמר\".\n\nומה להערכתו יהיו ההשלכות על בנק ישראל? גילאון מציג עמדה חריגה יחסית וטוען שהוא לא ממש חייב להעלות גם הוא את הריבית בהודעה הקרבה ב-3 באוקטובר. \"עליית המדד נעצרה בינתיים. אנחנו ניצבים לפני בחירות ואם בממשלה ירצו לבלום את האינפלציה אפשר יהיה לעשות את זה דרך הורדת מס הבלו. מדד ספטמבר גם הוא צפוי להיות נמוך, כמו מדד אוגוסט שהיה שלילי. אני לא בטוח שצריך לרוץ בעקבות הבנק המכרכזי של ארה״ב. זה נכון שהדולר יעלה קצת אבל זה לא בהכרח רע. לבנק ישראל יש יתרות מט״ח גדולות וגם היצואנים ירוויחו מכך\".\n\nרונן מנחם, הכלכלן הראשי של מזרחי טפחות, מעריך כי \"להודעת הפד יש ככלל השלכות עקיפות גם על בנק ישראל, שאימץ את מדיניות הקדמת העלאות הריבית (front loading) ששוררת ברוב העולם ולכן המהלך של הפד הערב מגדיל את הסיכוי שהריבית תעלה גם כאן, ככל הנראה ב-0.5%\".",
    "סיכום חדשות השבת - 0404": "במהלך פעילות שגרתית משותפת של לוחמי צה\"ל ומשטרת ישראל סמוך ליישוב חוות גלעד שבמרחב החטיבה המרחבית שומרון, זיהו הכוחות רכב חשוד ובו מחבל שהאיץ לעברם וניסה לדרוס אותם. לוחם פתח בירי לעבר הרכב והמחבל חוסל. לכוחותינו שלום.\n\nבמבצע משותף של צה\"ל, משטרת מחוז ש״י, שב\"כ ומג״ב סוכל ניסיון הברחת 34 אקדחים וחלקי כלי נשק במרחב חטיבת הבקעה והעמקים. לוחמי צה\"ל ומשטרה הוקפצו למרחב הגבול שבמרחב חטמ״ר הבקעה והעמקים, בעקבות זיהוי תצפיות ולאור מידע מודיעיני שהתקבל על חשודים שמתכוונים להבריח נשק לשטח ארצנו. בתום פעילות ממושכת, נעצרו שני חשודים וברשותם שני תיקים בהם היו 34 אקדחים, 36 מכלולי נשק מסוג M16 ו-56 חלקי נשק מסוג M-16. החשודים שנעצרו ואמצעי הלחימה שנתפסו הועברו להמשך טיפול כוחות הביטחון.\n\nלוחמי צה\"ל, שב\"כ ומג\"ב עצרו בליל שבת ארבעה מבוקשים במספר מוקדים ביהודה ושומרון, בין היתר בכפרים סמוע וכפר עין. הלוחמים פעלו הלילה במחנה הפליטים באלטה שבמרחב החטיבה המרחבית שומרון ועצרו שני מבוקשים. במהלך הפעילות, הכוחות ירו לעבר מחבלים חמושים שירו לעברם. כמו כן, בפעילות שנערכה בכפר אודלה שבגזרת חטיבה, הכוחות עצרו מבוקש נוסף.\n\nגבר בשנות ה-20 נפצע באורח קשה בפיצוץ רכב ברחוב שלום הגליל בעכו. צוותי מד\"א פינו אותו למרכז הרפואי לגליל בנהריה כשהוא סובל מפציעה בגפיים. מבדיקה ראשונית עולה כי הפיצוץ ברכב נבע ממטען שהוטמן ברכב. בהערכת מצב שקיים מפקד מרחב אשר, תנ\"צ שאול צמח בזירת האירוע הפקיד את החקירה בידי חוקרי היחידה המרכזית (ימ\"ר) מחוז חוף המיומנת בחקירת אירועי פשיעה חמורה.\n\nשני בני אדם נפצעו עם כוויות כתוצאה מגזייה שהתפוצצה בחוף חוקוק בכנרת. צוותי מד\"א העניקו להם טיפול רפואי והם פונו לבי\"ח פוריה.\n\nגבר כבן 56 נפצע באורח בינוני לאחר שנפל מחומה בגובה של כ-5 מטרים, ככל הנראה בשעות הלילה ואותר הבוקר בחצר בניין ברחוב גדוד ברק בטבריה. צוותי מד\"א פינו אותו לבי\"ח פוריה.\n\nאתמול אירעה תאונת דרכים קשה מאד בגאורגיה בסמוך לעיר באטומי. בתנאי מזג אוויר גשום ובתוואי שטח קשה התנגש המיניבוס של קבוצת ישראלים שטיילו באזור במשאית. בתאונה הקשה נהרגו שתי אזרחיות ישראליות, כל שאר האזרחים שהיו מעורבים בתאונה, נפצעו בדרגות קושי שונות מקשה עד קל. השגרירה הדס מיצד הקונסולית הדס כהן יצאו מטיבליסי והגיעו למקום התאונה, מרחק של חמש שעות נסיעה, הן מבקרות כעת את הפצועים, מסייעות בכל הנדרש לאזרחים ומול הרשויות הגאורגיות.\n\n4 מהפצועים נחתו הבוקר ופונו לבתי החולים בישראל להמשך קבלת טיפול. 4 פצועים נוספים מטופלים בגאורגיה. השגרירה הדס מיצד והקונסולית הדס כהן בגאורגיה מלוות את הצוות הרפואי שהגיע מישראל להערכת המצב וכן מלוות את בני המשפחה שהגיעו מהארץ ושאר המעורבים בתאונת הדרכים ששוחררו מבית החולים.\n\nגבר בן 45 נרצח בדקירות בבניין מגורים ברחוב סמולנסקין בקריית אתא. צוות מד\"א ביצע בו פעולות החייאה כשבסופן, נאלץ לקבוע את מותו. המשטרה פתחה בחקירה, ועצרה תושב כאבול בחשד לביצוע הרצח. הרקע פלילי. בתום הערכת מצב שקיים ממ״ר אשר, תנ\"צ שאול צמח, לאחר שביקר בזירה החליט להטיל את החקירה על היחידה ללוחמה בפשיעה של מרחב אשר.\n\nכ-70 אלף מטיילים פקדו את שמורות הטבע והגנים הלאומיים ברחבי הארץ. מרשות הטבע והגנים נמסר כי בין האתרים המובילים היו קיסריה, גן לאומי ירקון, שמורת עין גדי, מצדה, גן לאומי תל אשקלון ושמורת חוף האלמוגים באילת.\n\nאת סיכום חדשות השבת ערכה נועה מגיד.\n\nמערכת חדשות 0404 מפעילה קבוצת טלגרם לדיווחים והתראות צבע אדום: לחצו כאן להצטרפות\n\nעקבו אחרינו גם בטוויטר ובאינסטגרם.\n\nנתקלתם באירוע חשוב ואתם רוצים לדווח עליו? שלחו הודעה פרטית למספר הסלולרי של חדשות 0404: 054-3070000. (ניתן לשלוח אלינו הודעת וואטסאפ או הודעת סמס).\n\nניתן להוריד ללא כל עלות את אפליקציית חדשות 0404 מחנויות גוגל ואפל.\n\nמערכת חדשות 0404 מאחלת בשורות טובות לכל בית ישראל – כוחותינו היקרים, עם ישראל אוהב אתכם.",
    "": "",
    "\"עם ישראל חוזר לשגרה\": למרות המשבר, הישראלים לא מוותרים על חופשה": "עופר לפלר, דובר רשות שדות התעופה, שוחח היום (רביעי) עם אריה מליניאק וליאת רון ב-103FM, על מנת להתייחס למשבר בענף התעופה והמחסור בעובדים לקראת חופשות החגים. במהלך דבריו התייחס לפלר לעובדה כי למרות המחסור בעובדים, נראה כי דווקא הנוסעים לא מוותרים על החופשה: \"רואים את עם ישראל חוזר לשגרה\".\n\nעל נושא גיוס העובדים אמ רכי \"אנחנו ממשיכים לגייס כוח אדם, אנחנו קוראים לאנשים הטובים לעבוד איתנו. המתנדבים עדיין ממשיכים לתת כתף וסיוע בשביל שעם ישראל יוכל לנסוע בלי תורים. היום יעברו למעלה מ-80 אלף מחר למעלה מ-90 אלף. בדרך כלל בשבת יש ירידה של כמעט 40 אלף נוסעים, כמובן זה נכנסים ויוצאים. ביום ראשון יהיה גל נוסף אבל אני חושב שהכמות הגדולה של הנוסעים תהיה מיד אחרי ראש השנה. אנחנו רואים בתדהמה למעלה מ-6 אלף נוסעים לאומן, למדינות המעטפת פולין רומניה כדי להגיע לאומן. אבל בעיקר מה שחשוב זה שרואים את עם ישראל חוזר לשגרה\".\n\nלאחר מכן הוא הסביר כיצד נוסע יכול להקל על עצמו בנתב\"ג ולחסוך זמן עד ההגעה לדיוטי-פרי: \"אם מישהו עשה צ'ק אין מוקדם בבית ושולח את המזוודות שלו יום קודם הוא יכול לבוא גם שעתיים לפני ואני מבטיח לו עד 30 דקות הוא יושב בדיוטי פרי. אבל אם באת ואתה צריך לשלוח מזוודה אני מאמין שהיום אתה עושה את זה בין שעה לשעה ועשר דקות. שיפרו את הזמנים מאוד, הרבה מאוד אנשים מתנדבים במגזרים בשונים, אנחנו מסייעים, ואני חושב שאת התוצאות העם מרגיש ברגליים וגם הזכיינים שלנו בקניות\".\n\n\"בישראל אנחנו מצליחים לשנע את מרבית המזוודות, למעלה מ-99 אחוזים מהמזוודות יוצאות מישראל. הרב המאוד מזוודות מגיעות יום אחרי הנוסע. עדיין לא התגברו על כך במקומות רבים בעולם, עדיין יש מזוודות אבל אנשים מאתרים אותם. השותפים שלנו עשו מאמצים גדוליםמ אוד להחזיר לאנשים את המזוודות, אני חושב שאנחנו עכשיו במצב מאוזן. אמנם מדי יום מגיעות מזוודות שמגיעות באיחור לנוסעים אבל הן נשלחות עד 24 שעות לבתים או שאנשים אוספים אותן לבד\", הוסיף.\n\nסייעה בהכנת הכתבה: שני רומנו 103fm",
    "יחסי ישראל-ירדן: האם אנו עומדים בפני עימות?": "בתקופה האחרונה מצאה עצמה ירדן במלכוד. מצד אחד, לפני כמה חודשים נכנסה לעימות גלוי עם ישראל, בעקבות המתיחות בירושלים ושאלת השליטה באל־אקצא. מצד שני, ישראל מספקת לירדן שניים מצרכיה הבסיסיים ביותר – מים וגז.\n\nכמה חוקרים ופרשנים, מהמנוסים ומהוותיקים בשיח הפוליטי הירדני, מנתחים את המצב מכמה זוויות.\n\nאחד מהם, ד\"ר מרוואן אל-מועשר, לשעבר שגריר ירדן בישראל (בשנות ה-90), שר חוץ וסגן ראש הממשלה הירדני, וכיום סגן נשיא למחקרים של קרן קרנגי לשלום בינלאומי בוושינגטון, כתב מאמר, שהתפרסם ביומון רב התפוצה אל-קודס אל-ערבי, ובו סקר את החלופות הכלכליות שיש לירדן ומציע לצמצם את ההסתמכות על ישראל.\n\nעורייב א-רנתאווי, פובליציסט וחוקר ירדני ומנהל מכון אל-קודס למחקרי מדיניות, פרסם מאמר באתר רשת אל-חורה הפרו־מערבית, שבו קרא לעיין מחדש בהנחות המוצא שעיצבו את היחסים בין השתיים; ומציע ליצור תפיסה חדשה כלפי יחסים אלו.\n\nד\"ר מוחמד אבו רומאן, שר לשעבר בממשלת ירדן, כתב שני מאמרים בנושא באתר הביקורתי אל-ערבי אל-ג'דיד. הראשון סקר את שינוי העמדות ואת התמורות שהתרחשו בתוך ישראל באשר לסוגיות הקשורות ליחסי ירדן-ישראל; השני דן בדרכים שבהן על ירדן לפעול בעקבות השינוי שהתרחש בישראל, ואשר משפיע על יחסיה עם ירדן.\n\nעל אף השוני בעמדותיהם, כל הכותבים מסכימים כי יחסי ישראל-ירדן נמצאים על סף שינוי דרמטי – והם שואפים, איש איש בדרכו, להשפיע על שינוי זה ולעצב אותו לפי תפיסותיהם. אך ראשית כדאי להבין כיצד הגענו למצב הזה ביחסים בין שתי המדינות, ומדוע דווקא עכשיו.\n\nמצד אחד, רוב הכותבים מציינים כי בזמן כהונתה של ממשלת בנט-לפיד היתה הקלה ביחסים, לאחר שלטונו הארוך של בנימין נתניהו. אך חודש הרמדאן האחרון לווה בעימות חריף בין פלסטינים לישראלים, שהגיע לשיאו בהריגתה של העיתונאית שירין אבו עאקלה.\n\nעימות זה גרר הצהרות מצדו של ראש הממשלה אז, נפתלי בנט, שהכחישו את האפוטרופסות ההאשמית באל אקצא, ולווה באיומים מצד בכירים ישראלים בדבר הפיכתה של ירדן ל\"מדינה פלסטינית\".\n\nלפי אבו רומאן, \"הצהרותיו של ראש הממשלה בנט, כתגובה לעמדה הירדנית המסלימה נגד ההפרות הישראליות במסגד אל אקצא ונגד ייהוד ירושלים, חורגות מהרמה הטקטית, והשיח לובש אופי אסטרטגי של הסתכלות מחדש על האפוטרופסות ההאשמית בירושלים\".\n\nהבחנה זו של אבו רומאן אולי יש בה משום הסבר לטענה נוספת, שהחוקרים מסכימים עליה: השינוי שחל בישראל בהתייחס לירושלים אינו שינוי מדיניות של ראש ממשלה כזה או אחר. זהו שינוי עמוק ושורשי בחברה הישראלית, על כל חלקיה.\n\n\"הבעיה טמונה בשינויים המבניים בחברה הישראלית, ולא בשכבה הפוליטית בלבד\", כותב א-רנתאווי, ומסביר כי ישראל שירדן חתמה איתה על הסכם שלום ב-1994 היא כבר לא אותה ישראל. לתפיסתו, עובדה זו עשויה להצדיק את העיון המחודש בהנחות שבבסיס החתימה על ההסכמים.\n\nהחוקרים מצביעים גם על שינויים אסטרטגיים-אזוריים שהיה בכוחם להשפיע על השינוי האסטרטגי שנוקטת ישראל, ובהם: הסכמי הנורמליזציה הערבית, שהפחיתו מחשיבותה וממרכזיותה של הסוגיה הפלסטינית; כמו גם ההתהפכות הטורקית שהתרחשה רק לאחרונה, שבה נסוגה אנקרה מסוגיית ירושלים.\n\nלשינויים אסטרטגיים אלה יש להוסיף את העובדה כי נראה ששמירה על יציבות ירדן אינה עוד אינטרס ישראלי, הרי \"האיום הדמוגרפי\" גובר כרגע על כל איום חיצוני אחר בעיני ישראל. היות שכך, נראה ששמירה על האינטרסים של חברתה ממזרח כבר אינה בראש מעייניה.\n\nמה ירדן יכולה לעשות?\n\nכל הסיבות האלו גם יחד עשויות להסביר את המהפך העמוק שחל בישראל בהקשר ליחסיה עם ירדן. אך מה ירדן יכולה לעשות? הכותבים מציעים כמה אפשרויות.\n\nרוב החוקרים הזכירו את סוגיית האנרגיה, אולם אל-מועשר מציב אותה בראש. בשאלת היחסים המידרדרים בין ירדן לישראל, אי אפשר להתעלם מהפיל שבחדר – מים וגז.\n\nכחלק מההסכמים בין שתי המדינות, ישראל מספקת לירדן כמות לא מבוטלת של מים וגז – מקורות קיומיים שבהחלט חיוניים לירדן. אם שואפים החוקרים לעיין שנית ביסודות שהביאו להסכמים בין המדינות ואף לעצב אותם מחדש, הם חייבים להתייחס בכובד ראש לסוגיות אלו.\n\nככלל, אל-מועשר טוען כי השיקולים הקיומיים הם אלה שצריכים להכתיב את המדיניות, ולא השיקולים הכלכליים. שיקולים כלכליים הם שאלה של כדאיות רגעית, לתפיסתו, והם אינם לוקחים בחשבון את התמונה הכוללת, ואילו שיקולים קיומיים מבוססים על השפעות טווח.\n\nאל-מועשר וחוקרים נוספים חוששים שישראל תשתמש בתלות של ירדן כדי לכופף את ירדן במידת הצורך – במסגרת ההליכה ימינה של החברה הישראלית והעצמת חשיבותה של ירושלים.\n\nהוא מעודד את ירדן להסתמך על מקורות עצמאיים, ואם הדבר אינו אפשרי, לשאוף לגיוון מקורותיה ככל האפשר, ולא להסתמך על מדינה אחת – בטח כשנראה שזו פועלת נגד האינטרסים הירדניים. \"יתרה מכך, משכון המשאבים האסטרטגיים של ירדן בידי מדינה אחת התברר כלא רק סותר את העמדה הפוליטית הירדנית, אלא גם פועל נגד האינטרס הלאומי ארוך הטווח, שיש בו משום סכנה חמורה לכלכלת ירדן וליכולת העתידית של ירדן להגן על עצמאות עמדותיה\" .\n\nאחת מהצעותיו של אל-מועשר היא להתפיל מי ים בירדן במקום בישראל. \"האם עלות ההתפלה בישראל נמוכה מזו בירדן? אני בספק\", הוא כותב, ומניח כי התפלת מי הים האדום תעלה בסופו של דבר פחות מהתפלת מי הים התיכון בישראל והעברתם לירדן.\n\nנוסף על כך, הוא מבקר את הסודיות האופפת את המגעים הבילטרליים, וקורא לאפשר לערוך מחקר מהימן ושקוף בנושא. אל-מועשר מנסה להוכיח לקורא כי יש אלטרנטיבות כלכליות, ומסיים את מאמרו בקריאה לפעולה לפני שיהיה מאוחר מדי.\n\nבמקביל לצמצום התלות בתחום האנרגיה, אפיק נוסף להגבלת כוחה של ישראל עשוי להיות היחסים עם ממשלו של ג'ו ביידן בארה\"ב. החוקרים מציגים כיצד המשטר הירדני תולה תקוות גדולות בסיוע מצד ממשל ביידן מול השינויים החלים בישראל. אולם אבו רומאן טוען כי לאור המצב המשתנה, לא נראה שירדן יכולה לעצור את המהלכים.\n\n\"בתוך הנימוקים, העובדות ושינויי העומק הרבים במאזן הכוחות הפנימי, הבינלאומי והאזורי, השאלה המהותית שצריכה להישאל היא: עד כמה ירדן באמת יכולה לפרוץ את הסטטוס קוו ולהגן על ירושלים מייהוד מסגד אל אקצא על ידי הפרויקט הציוני? בשנים האחרונות כבר נעשה ברור שאנו צועדים בצעדי ענק לקראת מתווה כזה\".\n\nבעקבות שאלה זו, שואל אבו רומאן: \"מה בעצם יכול הממשל האמריקאי להציע?\" אפילו אם הרפובליקנים ותומכיו של הנשיא לשעבר, דונלד טראמפ, לא יחזרו לעמדות כוח, לא נראה שהממשל האמריקאי מונע את ייהוד העיר העתיקה, או שואף לבטל את ההחלטה להעביר את השגרירות האמריקאית לירושלים.\n\nאין להקל ראש במאמציהם של מלך ירדן, שר החוץ וגורמים נוספים להתנגד לקו הישראלי, ברמה האזורית והבינלאומית. ככלל, נראה כי ירדן היא המדינה הערבית היחידה כרגע שנוקטת עמדה נחרצת שכזו, ונראה כי עובדה זו מרגיזה את ישראל, לשיטתו של אבו רומאן.\n\nאולם אין מנוס מההכרה בכך שהתפיסה העיקשת של הישראלים לגבי ירושלים השתנתה. הם מודעים היטב לגבולות המאמצים הדיפלומטיים הירדניים, ורואים בהם פעולות טקטיות ולא אסטרטגיה סדורה. על הירדנים להכיר בעובדות אלה.\n\nלאור המצב המשתנה, עיון מחדש בקווים המנחים להסכם בין שתי המדינות נראה חיוני עבור ירדן. א-רנתאווי מדגיש כי אחת הסיבות לכניסת ירדן להסכם השלום עם ישראל היתה השאיפה למנוע את השתלטותה של ישראל על הגדה המערבית. פרויקט ההתנחלות הרי המשיך להתרחב, וכאמור, אף היחסים הירדניים-אמריקאיים לא הצליחו למנוע זאת, ולכן על הירדנים להכיר בכך שהסכם אינו יכול להגן על ירדן, קיומית ולאומית.\n\nמלבד הפחתת ההישענות על ישראל ושמירת היחסים עם ארה\"ב, א-רנתאווי טוען כי על ירדן להתכונן לעימות עם ישראל: \"המסקנה (העולה מהכנסים שנערכו בנושאים אלה; ד\"ל) אומרת כי על ירדן לפעול בעתיד הקרוב למען בניית גורמי כוח כהכנה לעימות כואב וקשה ביחסיה עם ישראל. יש להפחית בהסתמכותה על ישראל, ולגייס תמיכה לעמדותיה ולגישותיה הערביות והבינלאומיות, ואסור להפסיק לחזק את החזית הפנימית כדי להימנע מכל לחץ בלתי־רצוי בשלב הבא\".\n\nנראה כי החוקרים מסכימים שבשלב זה, למרות ניגוד האינטרסים בין השתיים, ירדן אינה יכולה לשבור את הכלים ולבטל את ההסכמים. אולם המאמרים מנתחים בצורה חכמה ומעמיקה את התמורות ואת האינטרסים הישראליים, ומגיעים למסקנה כי על ירדן להיות מוכנה לעימות עם ישראל.\n\nמוכנות זו אינה רק כלכלית. היא כוללת בראש ובראשונה, לפי החוקרים, בניית הנחות מוצא חדשות ליחסים בין המדינות, ופירוק הנחות המוצא הקודמות. הרי הוצג כיצד לישראל יש אסטרטגיה ברורה, שצמחה מתפיסות שורשיות ורחבות בחברה הישראלית, אז מדוע שהירדנים לא יעצבו מדיניות ברורה הנובעת מהאינטרסים של העם?\n\nלפי אבו רומאן, מכוני המחקר הם שחקן חשוב ביותר בעיצוב מדיניות ירדנית ברורה, המבוססת על האינטרסים ועל הרצונות של העם, ועל החוקרים במכונים אלה להציע חלופות ולאפשר דיאלוג מעמיק בנושא. ברור כי ישראל שואפת לנצל את אי-ההסכמות הפנים־ירדניות לטובתה, אולם לישראלים יש עמדה מוצקה וברורה בנושאים מדיניים, מדוע לא להעמיד עמדה ברורה נגד התעמולה הישראלית, שואלים החוקרים.\n\nדורין ליזר כותבת בפרויקט אופק, שיתוף פעולה בין מכון ון ליר בירושלים, הפורום לחשיבה אזורית ומרכז אעלאם. הפרויקט מנגיש לקהל קוראי העברית תוכן מעובד מאתרי תקשורת, מגזינים, מרכזי מחקר ומידע וכתבי עת אקדמיים בערבית",
    "ישראל רוצה אינתיפאדה, זה ברור | דעה": "ישראל רוצה עוד אינתיפאדה, אין בכך צל של ספק. אין דרך אחרת להסביר את התנהגותה חסרת הרסן בחודשים האחרונים, גם אם לא ברור איזו תועלת תצמח לה מעוד שפך דם חסר תוחלת. חסר תוחלת, אבל ישראל רוצה בו: מה שהיא מעוללת בשטחים הכבושים באחרונה לא יכול שלא להוביל לעוד אינתיפאדה. ישראל יודעת זאת היטב. לכן לא נותר אלא להסיק שהיא רוצה בה.\n\nלחצו על הפעמון לעדכונים בנושא: פלסטינים\n\nצה\"ל",
    "ישראל שוקלת לרסן את פעילותה בגדה בניסיון למנוע את קריסת הרשות": "המתיחות המתגברת בין ישראל לרשות הפלסטינית קשורה לא רק לעלייה במספר הפיגועים ובתקריות האש בגדה המערבית, אלא גם במסרים המוחלפים בין הצדדים. בימים האחרונים מתחו הרמטכ\"ל אביב כוכבי וראש שב\"כ רונן בר ביקורת פומבית על תפקודם של מנגנוני הביטחון הפלסטיניים בשטח. במערכת הביטחון חושדים כי בחלק מהמקרים, הפעילות המוגבלת של המנגנונים בצפון הגדה והיחלשות התיאום הביטחוני עם ישראל מקורם בהנחיות מלמעלה.",
    "טויוטה ישראל: מיליון שקל פרס לרעיון בתחום איכות הסביבה": "טויוטה ישראל: מיליון שקל פרס לרעיון בתחום איכות הסביבה\n\nהתחרות תתקיים לאורך חמש שנים, שבמהלכן יינתן בכל שנה פרס של מיליון שקל לרעיון הזוכה\n\nחברת טויוטה וחברת יוניון מוטורס, יבואנית טויוטה בישראל, הכריזה על תחרות Israel Earth Prize, לרעיונות חדשים בתחום איכות הסביבה. התחרות פתוחה בפני חברות סוארט-אפ ישראליות. החברה מבקשת לקבל רעיונות ופתרונות פורצי דרך להתמודדות עם אתגר או אתגרים סביבתיים בישראל. הזוכים בתחרות יקבלו פרס של מיליון שקלים.\n\nהתחרות תתקיים לאורך חמש שנים, שבמהלכן יינתנו פרסים בשווי של 5 מיליון שקלים. הפתרון הזוכה ייבחר על ידי ועדה מקצועית ועצמאית שהוקמה באופן ייעודי לצורך הפרויקט, ומורכבת ממומחים בעולמות כלכלה ירוקה ומעגלית, הון סיכון ומחקר.\n\nכל הפרטים אודות “פרס הסביבה של ישראל” זמינים באתר: https://www.israelearthprize.toyota.co.il/\n\nפורסם בקטגוריות: חדשות , קלינטק",
    "נבחרה משלחת האקלים-טק שתייצג את ישראל בוועידת האקלים בשארם": "אתמול (ד') נערך כנס האקלים-טק הגלובלי הראשון בישראל – 2022 PLANETech World, ובמסגרתו נבחרו 10 סטארט־אפים מובילים שייצגו את את ישראל בוועידת האקלים של האו\"ם ה-COP27, כמשלחת של PLANETech ורשות החדשנות.\n\nהחברות הנבחרות יציגו את הפתרונות הטכנולוגים שפיתחו, להתמודדות עם אתגרי האקלים השונים מול הגורמים הבכירים ביותר בעולם במהלך הוועידה, שתתקים בשארם א-שייח, במצרים. הוועידה תתקיים בפעם ה-27 בחודש נובמבר הקרוב, ובה ינסו נציגי המדינות לתאם צעדים ומאמצים בינלאומיים משותפים, לבלימת משבר האקלים והתמודדות עימו.\n\n10 חברות הסטארט־אפ הנבחרות\n\nH2Pro – חברה טכנולוגיהלפיצול מים לאטומי מימן חמצן לשם ייצור אנרגיית מימן באופן זול ויעיל תוך נצילות אנרגטית מקסימלית. GenCell – מפתחת פתרונות אנרגיה ירוקה מבוססי תאי דלק לייצור חשמל באמצעות מימן ואמוניה. Remilk – חברה המפתחת חלב מתורבת בטכנולוגיה ייחודית. רימילק גייסה כבר למעלה מ-100 מיליון דולר, ואף קיבלה לאחרונה אישור רגולטורי לשיווק מוצרי חלב אמיתיים המיוצרים ללא בעלי חיים בשוק האמריקאי. Aleph Farms – חברה המייצרת בשר מתורבת היישר מתאי בעלי חיים ולא הנדסה גנטית. בין המשיקעים בחברה נמצא לאונרדו דיקפריו שאף צורף לצוות יועצי הקיימות שלה. צילום: Aleph Farms' commercial prototype Groundwork BioAg– מפתחת פתרונות חקלאיים מסוג מיקוריזה, הדדיות בין תפטיר של פטרייה ובין שורשי הצמח. Tomorrow.io – מפתחת טכנולוגיות לחיזוי מזג האוויר ממקורות מידע שונים. Beewise – חברה המפתחת כוורות רובוטיות וגייסה עד היום 120 מיליון דולר. UBQ Materials – פיתחה טכנולוגיה לטיפול בפסולת ביתית לא ממוינת, כולל כל החומרים האורגניים כגון שאריות מזון, נייר וקרטון ופלסטיק מעורב, והפיכתם לחומר תרמופלסטי, היכול להחליף שימושים בפלסטיק. HomeBiogas – החברה מפתחת מתקנים להפקת גז מפסולת ומציעה פתרונות לבתים פרטיים ולעסקים. המערכת שפיתחה יכולה לטפל במעל 300 קילוגרם פסולת אורגנית ביום ולהפוך אותה לביו-גז – המשמש לבישול ולחימום. Wiliot – חברה שמסייעת לייעול שרשראות אספקה וצמצום פליטות גזי חממה.\n\nהמשלחת תצא בתחילת חודש נובמבר לשארם א-שייח, ותציג באירוע הפתוח של הביתן הישראלי בועידת האקלים, שיוקם לראשונה בהיסטוריה של הכנס הבינלאומי. החברות יזכו להציג את הפתרונות שלהן לקהל בינלאומי של מנהיגים, בכירים מהמגזר העסקי, ואנשי טכנולוגיה. הפתרונות של החברות יציגו את המגוון הרחב של טכנולוגיות אקלים אשר מפותחות בישראל ומסייעות כבר עכשיו לעולם לצמצם פליטות, ולהסתגל לשינויי האקלים.\n\nפלסטיק מפסולת, UBQ | צילום: UBQ\n\nהנושא החם ביותר בהייטק\n\nהמשלחת הוכרזה במהלך כנס 2022 PLANETech World, שהיה הראשון בתחומו בישראל ומהגדולים בעולם, עם מעל ל-1,500 משתתפים מישראל ומהעולם. במהלכו הוצגו 100 סטארט-אפים ומיזמים בתחום האקלים-טק, והוא כלל את משקיעי האקלים-טק הגדולים בעולם, ומעל 50 דוברים.\n\n\"המשלחת שאנחנו מוציאים מישראל מציגה את חזית החדשנות הטכנולוגיות שכבר כעת מסייעת להתמודדות עם משבר האקלים ברחבי העולם. אנחנו מאמינים שהחברות שיציגו בועידת האקלים של האו\"ם בשארם א-שייח יסייעו למיצוב ישראל כמובילה עולמית בתחום האקלים-טק, ויהוו השראה עבור יזמים שמעוניינים להקים חברות בתחום הכי משמעותי וצומח בהייטק\", אומר אוריאל קלר, מנכ\"ל PLANETech.\n\nלדבריו, \"תחום האקלים-טק בישראל הפך בשנה החולפת לנושא החם ביותר בהייטק, וסוחף אחריו יזמים ומשקיעים רבים, גם כאלה שלא מגיעים מתחום האקלים\". בדוח שפורסם בשבוע שעבר, דיווחו PLANETech כי 1 מכל 7 סטארטאפים שהוקמו בשנת 2021 בישראל הוא מתחום האקלים-טק, ושבאותה השנה סך ההשקעות בחברות מהתחום הגיע לשיא של 2.5 מיליארד דולר.\n\n\"אני שמח וגאה להכריז על עשרת הסטארט-אפים, אשר נבחרו למשלחת האקלים-טק של מדינת ישראל לוועידת האקלים של האו\"ם בשארם השייח, אמר אמש דרור בין, מנכ\"ל רשות החדשנות. \"עשרת הזוכים, פורצי דרך כל אחד בתחומו, מעידים יותר מכל על פוטנציאל ההובלה הישראלית בתחום האקלים-טק. הפוטנציאל קיים אך מימושו אינו מובטח. למשל, בישראל אין כיום מספיק גופי השקעה בעלי מומחיות בנושא האקלים או בפרט משקיעי הון סיכון, בעלי היכולת לתמוך ולקדם את חברות האקלים-טק להצלחה עסקית. כמו כן, המדיניות הסביבתית של ישראל איננה מתקדמת דיה, ומקשה על יצירת יתרון יחסי בישראל.\"\n\nעוד הוסיף כי \"הדו\"ח הראשון שהוצאנו לפני כשנה עם PLANETech, היווה בסיס להגדרת היעדים הממשלתיים כחלק מתכנית האקלים-טק הלאומית אשר במסגרתה יושקעו כשלושה מיליארד שקל, והמתודולוגיה שנבנתה בו למיפוי החברות אף אומצה על ידי ארגון החדשנות האקלימית של האיחוד האירופי. אני צופה ומאמין כי שילוב כוח שלושת המגזרים בישראל, הציבורי הפרטי והאקדמי, יהפכו את ההייטק הישראלי למוביל החדשנות העולמית גם בתחום האקלים-טק.\"\n\nוינסנט צ'נגוויז, העומד בראש קבוצת ההשקעות CBG: \"השקעות הטק בעולם האקלים הן אינן עוד השקעה עסקית, אלא חובה ואחריות שלנו כיזמים ליצור עולם טוב יותר לדורות הבאים. איננו יכולים להתעלם מההשלכות הקיצוניות של משבר האקלים ועלינו כמשקיעים לגלות אחריות לקידום פתרונות למען הכדור. יש לנו טכנולוגיות טובות ומשנות חיים שרק ממתינות להשקעות כדי שיפרצו, ואני קורא ליזמים נוספים להרחיב את מעורבתם והשקעותיהם בתחום. אני רוצה להודות לרשות החדשנות הישראלית שנטלה על עצמה מחויבות ממעלה ראשונה לטובת הנושא זה, ואני מאמין שהמשלחת שתצא מטעם פלאנטק תביא בשורה אמיתית לעולם.\"",
    "הבולען חשף את התלות המוחלטת של ישראל בנתיבי איילון": "בשלב הזה עדיין לא ברור מה גרם להיווצרות הבולען - למרות שיש כבר חשודות מיידיות בדמות שיכון ובינוי וסולל בונה שמקימות בסמוך את מגדל הספירלה של עזריאלי. בזמן האחרון היו מקרים בהם עבודות תשתית יצרו בולענים – כמו\n\nהבולען שנפער בחניון בית החולים שערי צדק בירושלים",
    "ובכן צדיקים - בארץ ישראל": "בכל ערב ראש השנה נהוג לברך ולהתפלל \"תכלה שנה וקללותיה- תחל שנה וברכותיה\". בחומש עברנו שנה של \"קללות קשות\" באובדן תלמידי היקר, חביבי, יהודה דימנטמן הי\"ד, ולאחריהן, \"הוכר הנער במעלליו\" כשחומש התמלאה בברכות- תמיכה אדירה מקצה לקצה בחומש, עשרות אלפים שצעדו שוב ושוב לחומש ומלאו את הרי השומרון בברכה. אנחנו מאחלים ומייחלים שתכלה שנה וקללותיה ונשאר רק עם הברכות, רק עם הדבקות בארץ.\n\nעל הקב\"ה נאמר \"ובו תדבק\" ופרשו חז\"ל בספרי \"הדבק בחכמים ובתלמידיהם\" מכאן, נהגו בישראל להידבק בצדיקים ולהתקרב אליהם. על חשיבותה והשפעתה של הדבקות בצדיקים אפשר ללמוד גם מדברי הראי\"ה קוק זצ\"ל (בקבצים, קובץ ז) שכותב כך: \"האמונה בצדיקים בהתמכרות והתלהבות וקשר קים תמידי מרוממת את הערך הרוחני באומה\" כלומר, ההדבקות הזו בחכמים ובתלמידיהם, בצדיקים- יש לה השפעה לא רק על החסיד הדבק ברבו אלא על כל הערך הרוחני של האומה.\n\nיש מדרש באיוב שאנחנו נוהגים בחומש להזכיר אותו תדיר. המדרש שם מתייחס אל ארץ ישראל כאל 'צדיק'. בפסוק באיוב נאמר: \"לא יגרע מצדיק עינו\", שואל המדרש: על מי נאמר שה' לא גורע ממנו את עינו? על ארץ ישראל שנאמר: _\"ארץ אשר עיני ה' אלוקיך בה מראשית שנה ועד אחרית שנה\", אז אם ה' שם עיני תמיד על הארץ ולא גורע את עינו ממנה מכאן שארץ ישראל היא הצדיק שה' לא גורע עינו ממנה. כך דברי המדרש שפשוט שמים את ארץ ישראל במדרגת 'צדיק'.\n\nבתפילות ראש השנה שאנחנו זוכים להתפלל יחד בקהילת חומש- בחורים ואברכים, באריכות ובמתינות מתוך רצון ותפילה להמליך את ה' בעולם, יש מושג שהוא גם פתיחה לניגון ידוע \"ובכן צדיקים\". בזמן של ראשית השנה, כשאנחנו מתפללים שעיני ה' יהיו עלינו מראשית שנה ועד אחריתה, אנחנו מתפללים \"ובכן צדיקים יראו וישמחו\" והרי כולנו רוצים ליירא ולשמוח!\n\nלכן התפילה הזו באה, תפילה שנהיה דבוקים בצדיקים. וכמו שאמרנו, הצדיק שה' לא גורע עינו ממנו מראשית השנה, זו ארץ ישראל. ארץ הקודש שנותנת ומעניקה לכולנו כוח. ואת הכח הזה, אנחנו צריכים לרצות ולפעול כדי להידבק עוד בצדיק, להתחבר עוד לארץ ישראל עד אחרית שנה.\n\nשנה טובה ומתוקה לכל בית ישראל! שנה שנזכרה לעיני ה' עלינו ולחסדיו המרובים.\n\n\"תכלה שנה וקללותיה- תחל שנה וברכותיה\".",
    "כך הפך לפיד את ישראל למדינת חסות אמריקנית": "כל ממשלות ישראל התעקשו והתגאו על העיקרון המנחה והבסיסי ביותר במדיניות הביטחון, זה הקובע שרק אנחנו נגן על עצמנו בכוחות עצמנו. כך היה מיום הכרזת העצמאות ונמשך עד ימינו, ושתי סיבות מרכזיות הפכו את העיקרון למקודש. הראשונה היא ההבנה לפיה ריבונות ועצמאות הן קודם כל ולפני הכל היכולת להגן על עצמנו בכל רגע ללא מגבלה או תלות בגורמים זרים. השנייה היא התפיסה כי הסתמכות על גורמים זרים עלולה להביא לסכסוך מר, כאשר אותם גורמים ייאלצו לשלם מחיר יקר עבור הגנה על מדינה זרה.\n\nכך היה וכך הווה. האם ממשלת לפיד, במסגרת סיסמת \"השינוי\" שלה, החליטה לשנות גם את העיקרון הבסיסי והמקודש הזה? התמיהה עולה בעקבות פרסומים אחרונים אודות דרישת ארה\"ב לשינוי מדיניות הפתיחה באש של חיילי צה\"ל בשטחי יו\"ש.\n\nבמקביל דווח כי גורמים אמריקנים (רשמיים? חצי רשמיים?) החלו מתשאלים גורמים פלסטינים וישראלים (פרטיים, יש להדגיש) בעניין התנהלותו של גדוד 'נצח יהודה' בחטיבת 'כפיר', בין היתר לאחר סרטון ויראלי בו נראו מרחוק מספר חיילים שמכים פלסטיני. הסרטון פורסם ללא הקשר של מה קדם להפעלת הכוח ומה קרה לאותו פלסטיני, אך בעקבותיו החלו נשמעים קולות מבית ומחוץ על פירוק הגדוד. שני אירועים אלה מציבים סימן שאלה גדול סביב עמדת ממשלת לפיד ביחס לעיקרון המנחה והבסיסי עליו מושתתת תורת הביטחון של ישראל.\n\nזה המקום לעמוד על עומק הסכנה האסטרטגית שבהכנסת גורם זר, גם אם מדובר בידידים ובעלי ברית, לקודש הקודשים של שיקולי הביטחון. לצערי, לא מדובר בפעם הראשונה בה ממשלת בנט-לפיד הרחיקה לכת בתחום רגיש ומורכב זה. כזכור, מיד עם הקמת הממשלה, קיבלו השניים בהסכמה משותפת החלטה ליישר קו עם דרישת ארה\"ב ולהתחייב כי ישראל ומערכת הביטחון הישראלית לא יפתיעו את האמריקנים בכל הקשור לפעילות גלויה וסמויה נגד איראן.\n\nדרישה זו של האמריקנים אינה חדשה. כל הממשלים, רפובליקנים ודמוקרטים כאחד, העלו אותה בכל המפגשים הבילטרליים, אך עד שהגיעו בנט ולפיד ישראל סירבה לה בעקביות. הסירוב היה עקרוני – התחייבות כזו תכבול את ידינו ותגרום לנו להיות תלויים ברצונם ובחסדיהם של אחרים.\n\nחשוב לציין: אסור שעמדה בשאלה עקרונית זו תהיה מושפעת מיחסי הכוחות בין ישראל וארה\"ב. למרות הסיוע הביטחוני, המודיעיני והמדיני הנדיב, אסור לישראל להתקפל בנושא המגדיר את עצמאותה וריבונותה. ואכן, כל ראשי הממשלה מתחו קו אדום ברור בין שיתופי פעולה שונים לבין התחייבות מראש בקבלת החלטות הקשורות לאינטרסים החיוניים של ישראל. פעלנו ללא תלות באמריקנים והם קיבלו זאת כעובדה מוגמרת. זו הסיבה מדוע החלטת בנט ולפיד כה מסוכנת. הטיעונים ללחצים או אי-הסכמות אינם משכנעים, נוכח העובדה שלחצים ואי-הסכמות מאפיינים את יחסי המדינות מאז ומתמיד.\n\nהתכונות הבסיסיות וההכרחיות לקבלת החלטות ברמה הלאומית הן ניסיון והכרה לעומק של האינטרסים הביטחוניים והמדיניים, אך ראש הממשלה ושר החוץ היו נטולי ניסיון אמיתי בניהול מדיניות אסטרטגית ומעולם לא מילאו תפקיד מרכז הקשור בביטחון הלאומי. בנט אומנם שימש כשר ביטחון במשך חצי שנה, אך במהלך כהונתו הקצרה לא קבע ולא הוביל מדיניות ביטחונית. כאשר קיבל את המפתחות ביחד עם לפיד, הם שאפו להראות כיצד באו לעשות \"שינוי\", ולהוכיח לעצמם ולסביבתם כיצד קורצו מחומר מנהיגותי.\n\nוכך, בתערובת של חוסר הבנה, חוסר היכרות ומה שנראה כמגלומניה, הוחלט לקדם מדיניות שונה וחדשה בניסיון ולהדק את הקשרים האסטרטגיים עם ארה\"ב, היכן שקודמיהם בתפקיד נכשלו לכאורה. כחלק מליקוי המאורות שמקורו בחוסר ניסיון והבנה, הם החליטו כאמור להכניס את ארה\"ב לשאלת עיצוב מדיניות המאבק מול איראן, דרך הדלת הראשית.\n\nמכאן השלב הבא היה רק שאלה של זמן, ואירוע חריג ובלתי צפוי זירז את הופעתו עם התקרית בה כתבת 'אל ג'זירה' מצאה את מותה במהלך חילופי אש בג'נין. בעקבות התקרית עלו דרישות פלסטיניות ובינלאומיות לבירור הנסיבות, וישראל בצעד מפתיע ומוזר מיהרה מיוזמתה ובהובלת משרד החוץ להזמין את האמריקנים להיות שותפים בחקירה. הזמנת האמריקנים עוד לפני שאלה הציבו את דרישתם, חיזקה אצלם את ההבנה לגבי רוח פייסנות המרחפת מכיוון לשכות ראש הממשלה ושר החוץ.\n\nוכך, למרות הביקורת הקשה בתוך המערכות הביטחוניות והמדיניות ולמרות הביקורת הפוליטית, בנט ולפיד המשיכו לדבוק במדיניותם ולהעמיק אותה עוד יותר. האמריקנים מצדם למדו היטב את המצב ובאופן טבעי ניצלו אותו כדי לנסות ולהשיג הישג ממשי בנושא אותו הם בוחנים שנים רבות – נהלי הפתיחה באש של חיילי צה\"ל בשטחי יו\"ש.\n\nאך דרישה זו נתפסה בידי הצבא כשבירת כל הכלים. הכנסת גורם זר לפקודות מבצעיות הייתה קו אדום שנתקל בכעס והתנגדות במערכת הביטחונית. אלא שמשום מה, הדרג המדיני צפה מן הצד ולא הרעיש עולמות, וגם את זה רשמו בפניהם האמריקנים. לפיד עוד ניסה בתחילה להמתין ולראות כיצד לפתור את העניין, אך לאחר שנחשף לעוצמת ההתנגדות והביקורת בתוך מערכת הביטחון הבין שמדובר בדרישה שלא יוכל להיענות לה, ויצא לתקשורת בתגובה \"תקיפה\".\n\nמן הצד האמריקני הופתעו שלא קיבלו סירוב מיידי וחד-משמעי, ומתוך ההתמהמהות הבינו כי ההתנגדות הגיעה מכיוון מערכת הביטחון ולאו דווקא מלשכת לפיד. כדי למנוע מתחים מיותרים הם שיחקו את המשחק והודיעו כי דרישתם לא חרגה מהמדיניות הקיימת כל מי שעוסק ביחסי ישראל-ארה\"ב יודע שהודעה זו אינה מדויקת בלשון המעטה, אך עבור האמריקנים הייתה כוונה מאחוריה. הם רשמו בפניהם כי לפיד הוא החוליה החלשה, ולכן עבורם מדובר בפוטנציאל לשינוי רוח המפקד ואולי אפילו שינוי כיוון עתידי.\n\nמה שניתן לעשות במציאות הנוכחית זה בעיקר למזער נזקים. על מקבלי ההחלטות ובראשם לפיד עצמו לצאת בהודעה רשמית בה הוא מודיע מפורשות כי ישראל ממשיכה לדבוק במדיניותה הקבועה בכל הקשור לצרכי הביטחון. במסגרת הודעה זו רצוי שלפיד יציג עמדות ברורות, כדי למנוע אי-הבנות בצד השני וכדי להפחית את הלחצים שיופעלו עליו בחדרי חדרים.\n\nהמטרה צריכה להיות ברורה: החזרת הרכבת למסלולה ומניעת ניסיונות נוספים מצד האמריקנים לפלוש לתחומים מבצעיים, כפי שעשו עם דרישתם לבחון את נוהלי הפתיחה באש. הכדור נמצא כרגע במגרש של לפיד. המשך המתנה מצדו תשחק לידי האמריקנים ותקשה עליו לעמוד על המשמר באירוע הבא. סבי עליו השלום נהג לומר שתמיד עדיף לשים סוף לפחד מאשר לפחד בלי סוף. נדמה לי שאין מתאים מכך בנדון שלפנינו.\n\nגלעד כץ כיהן בעבר כקונסול הישראלי הכללי בדרום-מערב ארה\"ב",
    "800 גביעים ותשורות הוענקו בטקס ההוקרה של מכבי ישראל": "יחד עם מכבי בני ריינה שרשמה היסטוריה והעפילה לליגת העל, ומכבי קביליו יפו בגלגולה הנוכחי עלתה לראשונה לליגה הלאומית. כמו גם, קבוצת הנוער של מ.ס אשדוד שעשתה היסטוריה וזכתה באליפות, וקבוצת הנוער של מכבי ת\"א שחר מחזיקת גביע המדינה.\n\n\n\nשני מיזמים מצליחים של מכבי ישראל שצוברים תאוצה זכו להוקרה - ליגת הנינג'ה של מכבי ישראל (עינב קוזניק וגל שרים מפלאש רעננה שזכו במקום הראשון והשלישי, בהתאמה, ויוגב מלכה שסיים במקום השני, ובנשים - עמית ירדני, אלה מנשה ותם שקד מפלאש רעננה שזכו בשלושת המקומות הראשונים, בהתאמה), וליגת הכדורשת והאלופה החדשה בה - בנות בן גוריון כפר סבא.\n\n\n\nלהוקרה זכו גם דאבליסטית הנשים בכדוריד מכבי ראשל\"צ (וגם קבוצת השחמט הראשונית), דאבליסטית הנשים בכדורעף - מכבי חיפה, ואלופת המדינה לגברים בכדורעף - מכבי ת\"א, דאבליסטית הנשים בטניס שולחן בני הרצליה, מכבי מטולה אלופת המדינה בהוקי קרח, מכבי מעלות אלופת ישראל בדקר בסיוף, מכבי חריש אלופת ישראל בחרב בסיוף, מכבי אשדוד א' שהעפילה לליגת העל בקריקט, מכבי רחובות ששבה לליגה הלאומית בכדורסל.\n\n\n\nראשי מכבי ישראל, בהם היו\"ר יורם אייל והמנכ\"ל נאור גלילי, חברי הנהלה וספורטאי עבר מובילים בהם נטע ריבקין ואריק זאבי, העניקו את הפרסים - בהם גם אותות ניהול מצטיין בספורט לזכרו של אריה זייף - לחגית דיסקין ממכבי אקרוג'ים הוד השרון, ברוך שפירא ממכבי אתלטי הנגב ולאתלטית ג'ומען ג'ובראן, מחמוד ג'בארין ממכבי אום אל פאחם ומוכתר חדיד ממכבי סכנין, והוקרה לעמותות נפלאות שנתמכות על ידי מכבי ישראל - בהם וירטוס - העמותה לספורטאים מיוחדים ועמותת איתן כל אחד יכול על תרומתם לשילוב בעלי צרכים מיוחדים בספורט - אותם קיבלו ראובן אסטרחן והודאל יחזקאל. יו\"ר מכבי צעיר אלון הוניגמן העניק גביע הצטיינות על פעילות חברתית למכבי צעיר קרית גת.",
    "עוז בן נון: לאן משתייכים הלא משתייכים?": "לאן משתייכים הלא משתייכים? מחשבות על מבנה הקהילה היהודית בארה\"ב ועל תוקפם של כלי הניתוח הקיימים.\n\nקולות צפים\n\nבסקר PEW האחרון, סקר הנחשב למעמיק ולאמין ביותר, נבדקו מגמות עומק ורוחב ביהדות ארה\"ב והתפרסמו לציבור. אחת השאלת המרכזיות שנבדקו הייתה ההשתייכות לזרם מסוים ביהדות. הקבוצה הגדולה ביותר (37%) השיבה שהיא משתייכת לזרם הרפורמי, נתון לא מפתיע המהווה בסך הכל עלייה בשני אחוזים לעומת הסקר הקודם. הקבוצה הבאה אחריה (32%) היא הנעלם הגדול ביותר של יהדות ארצות הברית – הלא משתייכים (Unafiliated).\n\nהקבוצה הגדולה השיבה שהיא משתייכת לזרם הרפורמי, נתון לא מפתיע, המהווה עלייה ב-2 אחוזים לעומת הסקר הקודם. הקבוצה הבאה אחריה היא הנעלם הגדול של יהדות ארה\"ב – הלא משתייכים\n\nקבוצת ה\"לא משתייכים\", אינה רק הקבוצה השנייה בגודלה ביהדות ארה\"ב בימים אלה, אלא גם הקבוצה שגדלה בקצב המהיר ביותר והדומיננטית ביותר בקרב צעירים – 41% מהיהודים בגילאי 18 עד 29 הגדירו את עצמם ככאלה, ונדמה שהמגמה הזו רק הולכת ומאיצה.\n\nקבוצה זו מקשה על יצירת קשר עם הפרטים בה, דווקא משום שהיא מבוססת על אינדיבידואלים המקבלים החלטות ערכיות בעצמם ולא מוכנים להשתייך אל בית כנסת כזה או אחר.\n\nגישה אחת טוענת כי אלה הם יהודים המבקשים קשר עם היהדות, אך לא מוכנים להתחייב כלכלית וזהותית למוסדות הקיימים. לעומתה עומדת הטענה כי אותם האנשים מייצגים את קבוצת היהודים שלא רוצה קשר ליהדות בכלל, ולכן מגדירים את עצמם כבלתי משוייכים.\n\nבמובנים רבים, הפרשנות כלפי קבוצת ה\"לא משתייכים\" קובעת האם הצופה אופטימי או פסימי לגבי עתיד יהדות ארה\"ב, והיכולת ליצור איתם קשר קובעת את המצב בפועל. רוצה לומר; הקולות הצפים הללו יקבעו האם עתידה יהדות ארה\"ב להצטמצם או שמא דווקא לגדול ולפרוח . כדי ליצור את הקשר עם קבוצה זו, על המוסדות היהודים להתגבר על אתגר כפול: אתגר ערכי, ואולי חשוב יותר, אתגר כלכלי.\n\nמבוא\n\nהזרמים הקיימים בתוך יהדות ארה\"ב נקבעו בעבר ביחס לשאלות של הלכה ותיאולוגיה. היהדות החרדית, על גווניה השונים הסתגרה באופן דומה למקבילתה בישראל. הזרם האורתודכסי בכללותו, כולל הפלג המודרני, מהווה 9% אחוז מיהדות ארה\"ב נכון ל2020.\n\nה\"לא משתייכים\", אינה רק הקבוצה ה-2 בגודלה ביהדות ארה\"ב בימים אלה, אלא גם הקבוצה שגדלה בקצב המהיר ביותר והדומיננטית ביותר בקרב צעירים – 41% מהיהודים בגילאי 18 עד 29 הגדירו עצמם כך\n\nהאורתודכסים המודרנים המשיכו את תפיסת הרש\"ר הירש והרב סולובייצ'יק (על השוני ביניהם) ובנו קהילות ומוסדות בעלות מסגרות יהודיות והלכתיות ברורות, יחד עם השתלבות אקדמאית ומקצועית בציבור הכללי. כחלק משימור הזהות היהודית, גם הקשר עם ישראל השתמר כאחת מאבני היסוד החשובות והחזקות ביותר של הקהילה.\n\nהמשיכו את תפיסת הרש\"ר הירש והרב סולובייצ'יק (על השוני ביניהם) ובנו קהילות ומוסדות בעלות מסגרות יהודיות והלכתיות ברורות, יחד עם השתלבות אקדמאית ומקצועית בציבור הכללי. כחלק משימור הזהות היהודית, גם הקשר עם ישראל השתמר כאחת מאבני היסוד החשובות והחזקות ביותר של הקהילה. הזרם הרפורמי , אשר היגר בעיקר מגרמניה, התחיל את דרכו באמצע המאה ה-19 בארה\"ב. התנועה התחילה כאוסף מניינים עצמאיים אשר תפסו את עצמם כממשיכי החלקים המהותיים ביהדות, כאלה שמקדמים את העולם ואת המוסר וזונחים את האמונות הטפלות.בתי הכנסת הרפורמים התפשטו ברחבי ארה\"ב, והפכו לתנועה עצומה ומאורגנת. בשנים שלאחר מכן, הפכה התנועה עצמה מרפורמה למסורת, ובניה המשיכו את דרכה מתוך מחויבות לתורת אבותיהם.דווקא מתוך השתרשות זו, קרוב לתקופת מלחמת ששת הימים התרחשה מעין \"מהפכה\" בבתי הכנסת הרפורמים, וקהילות רבות ביקשו להתקרב יותר אל המסורת כפי שהם מבינים אותה. הפסנתרים הורדו אל המרתפים, העברית חדרה אל התפילה ביתר שאת והושם דגש רב על \"מסורת האבות\".\n\n, אשר היגר בעיקר מגרמניה, התחיל את דרכו באמצע המאה ה-19 בארה\"ב. התנועה התחילה כאוסף מניינים עצמאיים אשר תפסו את עצמם כממשיכי החלקים המהותיים ביהדות, כאלה שמקדמים את העולם ואת המוסר וזונחים את האמונות הטפלות.בתי הכנסת הרפורמים התפשטו ברחבי ארה\"ב, והפכו לתנועה עצומה ומאורגנת. בשנים שלאחר מכן, הפכה התנועה עצמה מרפורמה למסורת, ובניה המשיכו את דרכה מתוך מחויבות לתורת אבותיהם.דווקא מתוך השתרשות זו, קרוב לתקופת מלחמת ששת הימים התרחשה מעין \"מהפכה\" בבתי הכנסת הרפורמים, וקהילות רבות ביקשו להתקרב יותר אל המסורת כפי שהם מבינים אותה. הפסנתרים הורדו אל המרתפים, העברית חדרה אל התפילה ביתר שאת והושם דגש רב על \"מסורת האבות\". הזרם הקונסרבטיבי, שהתפצל דווקא מהרפורמים , חרד מההתרחקות הקיצונית מההלכה היהודית. זאת, כפי שניתן לראות בסיפור \"סעודת הטריפה\" בוועידה הרפורמית, אירוע שזעזע מספר מרבניה ודחף אותם להקים תנועה חדשה (ישנו ויכוח היסטורי לגבי פרטי הסיפור ועל מידת הכוונה שהייתה למארגני האירוע, אבל אין ספק כי לאחר מכן אכן פנתה התנועה הרפורמית לוויתור כולל על כשרות בהופעתה המסורתית).זרם זה ניסה ליצור מעין מקף שיצליח להחזיק בין מודרניות למסורת ובין אוניברסליות לקהילתיות. ניסיון זה נעשה קשה יותר ויותר ככל שעוברות השנים, והזרם הקונסרבטיבי, שהיה פעם הרוב, מאבד את הרציניים שבבניו ובבנותיו לזרם האורתודוכסי, ואת אלה שפחות מחוברים אל הרפורמי. למרות שבתקופות מסוימות הוא היה הזרם הגדול ביותר, הוא עומד כיום על 17%, ונדמה שמגמת ההצטמקות שלו לא תיעצר בקרוב.\n\nהזרם הקונסרבטיבי ניסה ליצור מעין מקף שיחזיק בין מודרניות למסורת ובין אוניברסליות לקהילתיות. ניסיון שהופך קשה יותר בחלוף השנים, והזרם הקונסרבטיבי, שהיה פעם הרוב, מאבד את בניו ובנותיו\n\nלבסוף, ניצב לו הזרם הרקונסטרוקציוניסטי ושאר תתי הזרמים , כאשר הזווית שלהם היא דווקא תיאולוגית, והם מנסים לשמר תרבות יהודית, בלי זיקה מובנית אל אלוהים או אל דת.\n\nכמובן שהזהות הדתית חופפת גם את ההזדהות הפוליטית . במבט כללי, רוב מוחלט של יהדות ארה\"ב משתייך אל החלק השמאלי של המפה הפוליטית בארה\"ב, כאשר הקונסרבטיבים בחלק המתון יותר והרקונסטרוקציוניסטים בקיצוני. לעומתם רוב מוחלט של האורתודוכסים נמצאים בצד הימני, בעיקר ביחס לישראל.\n\nולאן משתייכים הלא משתייכים?\n\nבין הלל וחב\"ד\n\nכפי שראינו, כל אחד מהזרמים ביהדות ארה\"ב נושא עימו היסטוריה ייחודית וחבילת ערכים שלמה. אלא שחבילת ערכים כזו מתאימה לתקופה שבה הגדרות עצמיות נגזרו מתוך קבוצות השתייכות, כאלה שמהן היהודי שאב השראה ולעיתים אף קיבל הוראות.\n\nכיצד יכולים מוסדות מבוססים ומסורבלים אלה להגיע אל אינדיבידואלים ומשפחות, אשר גוזרות את השקפת עולמם בעיקר מתוך ערכים וחוויות אישיות?\n\nבעולם קמפוסי האוניבסיטאות, בו אני עובד בשנה האחרונה, שאלה זו צפה ביתר שאת. שני הארגונים המשמעותיים ביותר (אולי המשמעותיים היחידים) בזירה הינם חב\"ד והלל, ובעוד שהלל הוא ארגון ותיק ומבוסס, דווקא רמת ההשתתפות של סטודנטים בחב\"ד נמצאת במגמת נסיקה. מדוע סטודנטים ליברלים במובהק וחילונים באורחות חייהם בוחרים להגיע אל מקום שמונהג בעיקר על ידי אנשים בעלי תפיסת עולם דתית ולבוש ששונים כל כך מהם?\n\nשני הארגונים המשמעותיים ביותר בזירה הינם חב\"ד והלל, ובעוד שהלל הוא ארגון ותיק ומבוסס, דווקא רמת ההשתתפות של סטודנטים בחב\"ד במגמת נסיקה\n\nזו השאלה ששאלתי את עצמי במהלך השנה האחרונה, בה עבדתי כשליח של הסוכנות היהודית בשיתוף פעולה עם בית החב\"ד של אוניברסיטת ויסקונסין. רק כדי לסבר את האוזן, באוניברסיטה נמצאים באזור ה-4,000 סטודנטים יהודים בכל שנה. אל בית החב\"ד באוניברסיטה הגיעו ביומיים של ראש השנה 900 סטודנטים במצטבר, בליל הסדר הגיעו 500 בערב אחד, וכמעט בכל שבת מגיעים 200 סטודנטים לארוחת ערב.\n\nבית החב\"ד הוציא את התגלית הכי גדולה בצפון אמריקה, 343 סטודנטים בתשעה אוטובוסים. ברמת המקרו, סקר PEW האחרון מראה כי אחד מכל חמישה יהודים בארה\"ב מעורב באופן מסוים בפעילויות של חב\"ד, כאשר הנתון הזה נכון ברמות משתנות לכל הזרמים.\n\nמשליחים נוספים בכל רחבי ארה\"ב שמעתי סיפורים דומים, בתי החב\"ד מתמלאים בסטודנטים, בעוד שכמעט בכל ארגון יהודי אחר מתקשים להביא יהודים להשתתף, מתוך ומחוץ לקמפוס. כמובן שקיימות מספר אוניברסיטאות בהן המצב הפוך ביחס לפופולריות של ארגונים אלה, אך בתמונה הרחבה זוהי המגמה.\n\nמעט המחזיק את המרובה\n\nאחד משורשי ההבדל בין הארגונים היהודים הליברלים ובין בתי חב\"ד, נעוץ בתפיסת המטרה של אותם ארגונים עצמם.\n\nבתוך הקמפוסים, בתי חב\"ד תופסים את עצמם כבעלי מטרה \"צרה\". הם מנסים ליצור מודל של בית יהודי חם עבור הסטודנטים, ומבחינתם העברת חוויה חיובית של יהדות היא הישג כשלעצמו. תפיסה \"צרה\" כזו מאפשרת ליצור ערפול מכוון כלפי שאר הערכים, לאפשר לסטודנטים רבים, גם בעלי תפיסות פוליטיות רחוקות זו מזו, להיות באותו המרחב ללא התנגשות.\n\nבקמפוסים, בתי חב\"ד תופסים עצמם כבעלי מטרה \"צרה\". מנסים ליצור מודל של בית יהודי חם לסטודנטים, ומבחינתם העברת חוויה חיובית של יהדות היא הישג כשלעצמו. התפיסה ה\"צרה\" מאפשרת ערפול ערכי מכוון\n\nבארגונים כמו הלל, לעומת זאת, יש ניסיון לתפקד כקורת גג רחבה יותר. השיח הפוליטי נוכח מאוד במרחב , ויש ניסיון לאפשר שיח פורה בתוך הקהילה היהודית בקמפוס.\n\nמטרה זו נהיית קשה יותר ויותר ככל שהמרחב הפוליטי בארה\"ב ממשיך בתהליך הקיטוב. בחירה בין מפלגות היא כבר לא עניין של מה בכך באווירה הפוליטית הנוכחית. בחירת צורת דיבור הופכת להיות תנאי בסיס, ודמוניזציה של יריבים פוליטים הופכת להיות עניין שבשגרה.\n\nבתוך האווירה המקוטבת הזו, הארגונים של הלל מחויבים לבחור צד לפי האווירה בקמפוס. רובם, בגלל השפעת הסטטיסטיקה הפשוטה, בוחרים בצד השמאלי של המפה הפוליטית. יחד עם זאת, הם לא מוותרים על קשר בסיסי ושיתוף פעולה עם ארגונים ישראלים כמו תגלית.\n\nהמצב המיוחד הזה גורם לתופעה מעניינת. סטודנטים יהודים השייכים לשמאל הרדיקלי לא מגיעים להלל משום שהוא בעל זיקה לישראל, בעוד שצעירים יהודים בעלי אוריינטציה ימנית לא מגיעים לשם משום שהם לא מרגישים שדעתם לגיטימית במרחב הזה.\n\nברמה הערכית, בעולם הפוליטי המחנאי של ארה\"ב העכשווית, המודל הערכי של חב\"ד מצליח לשגשג דווקא משום שהוא מתמקד בגורם משותף צר לכאורה, ומאפשר לערפול לכסות על הפערים. בתי חב\"ד מצליחים להגיע אל סטודנטים פרוגרסיבים במובהק, יחד עם מסה של סטודנטים בעלי אוריינטציה של שמאל מתון וימין.\n\nבאווירה המקוטבת, ארגוני הלל מחויבים לבחור צד לפי האווירה בקמפוס. רובם בוחרים בצד השמאלי של המפה הפוליטית, אך לא מוותרים על קשר בסיסי ושת\"פ עם ארגונים ישראלים כמו תגלית\n\nהמצב בקמפוסים משקף את המספרים שעולים מהסקר. סטודנטים רבים יותר מחזיקים במגוון רחב של דעות, ומי שמצליח לייצר קורת גג אחת מכילה, מצליח להביא אותם אליו.\n\nבעולם כזה, שאר הארגונים היהודים מוכרחים להבין שרוב היהודים הלא משוייכים מחזיקים בדעות מורכבות ובלתי תלויות. כדי לאפשר קורת גג מסוימת, יש צורך להגדיר את הגורם המאחד הבסיסי ביותר, משום שאם הוא לא יהיה בסיסי, הוא לא יאחד כלל.\n\nזאת הכלכלה, טמבל\n\nהקבוצה המשמעותית ההולכת וגדלה של יהודים אשר בוחרים, כל אחד וסיבותיו, לא להשתייך אל זרם כזה או אחר, מכריחות את הקהילות להפוך את צורות ההתנהלות שלהן על ראשן. עד היום, פדרציות אזוריות קיבלו תרומות משמעותיות וחילקו את הכסף כראות עיניהן. בתי כנסת גבו דמי חברות על מנת להשתייך אל הקהילה, ובתמורה הציעו תפילות ומערכות חינוך. במשך שנים רבות, ועד ימינו, מחזיק המודל הזה מעמד. אלא שבשנים האחרונות, יותר ויותר מוסדות מתקשים למלא את השורות כפי שהיו רגילים.\n\nהמצב הנוכחי מעמיד בפני מרבית המוסדות היהודיים פלונטר כלכלי. כדי להמשיך להתקיים הם צריכים דמי חברות או תרומות, וכדי לקבל שירותים מהם ולהרשם, צריך לשלם. כך מתקשים הארגונים להגיע אל זוגות צעירים אשר מעדיפים לתרום בצורה שההשפעה תהיה ברורה ושקופה להם, או לחילופין לשלוח את הילדים אל אירועים או שיעורים ספציפיים ולא לשלם דמי חבר כלליים ומחייבים.\n\nהמצב הנוכחי מעמיד בפני מרבית המוסדות היהודיים פלונטר כלכלי. כדי להמשיך להתקיים הם צריכים דמי חברות או תרומות, וכדי לקבל שירותים מהם ולהירשם, צריך לשלם. כך מתקשים הארגונים להגיע לזוגות צעירים\n\nבתוך ההקשר הזה, הופך המודל החב\"די הגמיש ליעיל הרבה יותר. ראשית, משום שבתי חב\"ד מתפקדים כל אחד כארגון פרטי, ומנהלים תקציב באופן עצמאי. עובדה זו מאפשרת לכל בית חב\"ד לעשות את ההתאמות לקהילה הספציפית שלו, ולנהל תקציב בצורה ממוקדת ויעילה.\n\nהנקודה הנוספת, והחשובה ביותר, היא מודל ה\"אפליקציה החינמית\" של בתי החב\"ד . מודל זה, אשר קודם כל מציע שירותים כמו אירועים לחגים או שיעורים לילדים, מתחבר כמו כפפה ליד אל צורת ההתנהלות הנוכחית של משפחות רבות. המודל הזה מחייב את בתי החב\"ד ליזום יותר אירועים, ששווים יותר משתתפים ולכן יותר תרומות. הוא דוחף אותם להגיע לקהלים נוספים ולאו דווקא מוכרים, ויוצר תחושה של קשר אישי, ולא תרומה למוסד.\n\nישנם פערים רבים ואתגרים רבים מול בתי החב\"ד. קהילות רבות בארה\"ב מרגישות כי קשה ליצור איתם שיתופי פעולה, וחוות תחרות לא הוגנת מצידם דווקא בגלל האופי החינמי שלהם. בתוך הקמפוסים רווחת הטענה שבתי החב\"ד משגשגים משום שהם מספקים אלכוהול לסטודנטים.\n\nטענות אלה, אשר חלק מהן רחוקות מהמציאות וחלק נוגע בנקודות בעייתיות באמת, מפספסות את הנקודה החשובה בדיון. במצב החברתי הנוכחי, ובמיוחד מול קבוצה הולכת וגדלה של יהודים ללא גורם מאחד, המודל הקהילתי היהודי עלול לפשוט רגל.\n\nדווקא המתחרים, אשר מגיעים מהקשר אחר לגמרי ובעלי אוריינטציה שונה, מספקים כאן דוגמה למודל שיכול וצריך לעבוד גם עבור המוסדות היהודיים ובתי הכנסת.\n\nהמודל החב\"די הגמיש הפך יעיל יותר. בתי חב\"ד מתפקדים כל אחד כארגון פרטי, ומנהלים תקציב באופן עצמאי. עובדה זו מאפשרת לכל בית חב\"ד לעשות את ההתאמות לקהילה הספציפית שלו\n\nעם הגב לים, עם הראש לשם\n\nמהפכות לא תמיד מוכיחות את עצמן. לפעמים ההבטחות הגדולות לא מתממשות, וארגונים נשארים עם שברים במקום חלומות. אלו חלק מהסיבות שאנשים ומוסדות מעדיפים את המוכר והידוע על הזר והמסוכן, והסכנה אכן קיימת.\n\nאין שום סיבה לוותר באחת על מנגנונים שהוכיחו את עצמם במשך עשרות שנים. בדיוק משום כך אין כאן הצעה למהפכה דרסטית ומהירה, אלא דווקא לתהליך הסתגלות ארוך אך חסר פשרות . תהליך כזה דרוש כדי להתגבר דווקא על השגשוג של שנות העבר, שגשוג שהשאיר בקהילה היהודית ארגונים שמתקשים להתחבר אל השטח, ומאותגרים מבחינה ערכית ומערכתית.\n\nאלא שדווקא מתוך האתגר הזה, ומול התופעה משלימה – מקבילה של חב\"ד, יכולים וצריכים הארגונים היהודיים הליברלים לצאת לצמיחה חדשה. צמיחה אשר כשמה כן היא, מגיעה מלמטה, מתוך האנשים, ומיועדת עבורם.\n\nהחברה האמריקאית מציבה לא מעט אתגרים לפתחה של קהילת יהודי ארה\"ב. קיטוב הולך ומחריף, אירועים אנטישמיים רבים ואי הסכמות פנימיות מחייבות יכולות שיח גבוהות, יעילות כלכלית וחזון. אבל כמו הקלישאה האמריקאית, גם בסיכון הזה יש פוטנציאל שגשוג.\n\nקריאת השכמה כחול לבן\n\nמדינת ישראל מוטרדת מאוד מדעת הקהל העולמית. יעידו על כך תקציבי עתק המוקצים להתמודדות עם גורמים אנטי ישראלים בארה\"ב ובאירופה, יעיד על כך גם המשרד לנושאים אסטרטגיים שנוצר בדיוק למטרה זו, ומאז 2021 סופח למשרד החוץ.\n\nבתוך המאבק על דעת הקהל, נמצאים יהודי ארה\"ב בעמדת השפעה רבת ערך ומכריעה. איפא\"ק, השדולה הפרו ישראלית בוושינגטון, היא נכס אסטרטגי מן המעלה הראשונה בשביל מדינת ישראל, הגם שאף היא נכנסה לקלחת הפוליטית בשנים האחרונות ונתפסת כמי שמתערבת בפוליטיקה פנים-אמריקאית. פעולותיה והשפעתה הועילה למדינת ישראל החל מראשיתה ועד ימינו.\n\nבתוך המאבק על דעת הקהל, נמצאים יהודי ארה\"ב בעמדת השפעה רבת ערך ומכריעה. איפא\"ק, השדולה הפרו ישראלית בוושינגטון, היא נכס אסטרטגי מן המעלה הראשונה למדינת ישראל\n\nבשנים האחרונות, נוצרה אקסיומה ברורה לגבי הדור הצעיר של יהודי ארה\"ב. אותה אקסיומה קובעת כי הדור היהודי הצעיר הולך ומקצין שמאלה, ומדינת ישראל הופכת יותר ויותר דמונית בעיניו ככל שעוברות השנים.\n\nההבנה הזו נובעת מנתונים שנאספים בעיקר בהלל ובמוסדות של היהדות הליברלית. היא גם מניעה פעולות אסטרטגיות אשר מטרתן המוצהרת היא סגירת הפער הזה, תוך הבנה שלולא התערבות מאסיבית, לא יישאר קשר בין הדור הבא של יהדות ארה\"ב ובין ישראל. הבעיה היחידה עם ניתוח המגמה הזו היא שאמנם הוא לא מוטעית לגמרי, אבל בהחלט נופלת במה שאפשר להגדיר כ\"הטיית איסוף\".\n\nמתוך הבנה שמוסדות הקהילה היהודית נמצאים במגע עם פחות ופחות יהודים, ומתוך הבנה שעיקר איסוף המידע מגיע מאותם ארגונים בדיוק, אפשר לראות בבירור שקביעות אלה מאבדות את תוקפן באופן ניכר, גם אם מסמנות מגמות מסוימות ומוגבלות.\n\nכפי שצוין לעיל, דוגמת הקמפוסים מראה איך ה\"הללים\" פונים שמאלה, ולא מגיעים אל מאות ואלפי סטודנטים יהודים בעלי אוריינטציית מרכז-ימין, כמו למשל ב\"אחוות\" הקולג', שהן תופעה מרתקת וביזארית שאי אפשר להקיף בפסקה אחת, אבל בהחלט ניתן לקבוע שבאלה היהודיות נמצאים ונמצאות אלפי סטודנטים וסטודנטיות בעלי סימפטיה לישראל ובעלי זהות יהודית מוגדרת.\n\nבתי החב\"ד בקמפוסים יצרו קשר חזק בדיוק עם אותן הקבוצות, מהלך שהופך את הנוכחות היהודית בחב\"ד למשמעותית , ואת ההשתתפות הכללית בתכניות הישראליות לגדולה מאי פעם.\n\nבשנים האחרונות נוצרה אקסיומה לגבי הדור הצעיר של יהודי ארה\"ב, לפיה הוא מקצין שמאלה, וישראל הופכת יותר דמונית בעיניו בחלוף השנים. אבל איסוף המידע מגיע מארגונים שאיבדו מגע עם יהודים רבים\n\nכמו הקהילות היהודיות, גם מדינת ישראל והארגונים המשתייכים אליה חייבים להתאים את כלי האיסוף והניתוח שלהם אל המציאות המשתנה הזו. נקודת הכובד חייבת להשתנות מעיסוק רק בקצה השמאלי הפוליטי של יהדות ארה\"ב, למפגש ויצירת קשר חיובי עם אותם הקולות הצפים, היהודים האינדיבידואלים שהולכים לעצב את עתידה של יהדות ארה\"ב, ואולי גם את של ישראל.",
    "בנק ישראל: עלייה של 17% ביתרת חובות המשכנתא של הציבור לבנקים באוגוסט": "המשכנתא הממוצעת בחודש אוגוסט עמדה על 1.024 מיליון שקל, כך עולה מנתוני בנק ישראל המתפרסמים היום. בסך הכול נלקחו 9,409 משכנתאות בהיקף של 9.638 מיליארד שקל מתוכם כמיליארד שקל הם לטובת דירות השקעה ו-744 מיליון לטובת דירות במחיר מופחת. מדובר בירידה של 4.7% לעומת החודש הקודם ושל 18.7% לעומת התקופה המקבילה אשתקד.\n\nהמשכנתא הממוצעת בחודש אוגוסט עמדה על 1.024 מיליון שקל, כך עולה מנתוני בנק ישראל המתפרסמים היום. בסך הכול נלקחו 9,409 משכנתאות בהיקף של 9.638 מיליארד שקל מתוכם כמיליארד שקל הם לטובת דירות השקעה ו-744 מיליון לטובת דירות במחיר מופחת. מדובר בירידה של 4.7% לעומת החודש הקודם ושל 18.7% לעומת התקופה המקבילה אשתקד.\n\nיתרת החובות של הציבור לבנקים בגין משכנתאות ממשיך לעלות והוא עומד על 516.08 מיליארד שקל, מדובר על עלייה של 0.9% לעומת החודש הקודם ועלייה של 16.8% לעומת התקופה המקבילה אשתקד.\n\nיתרת החובות של הציבור לבנקים בגין משכנתאות ממשיך לעלות והוא עומד על 516.08 מיליארד שקל, מדובר על עלייה של 0.9% לעומת החודש הקודם ועלייה של 16.8% לעומת התקופה המקבילה אשתקד.\n\nיתרת החובות של הציבור לבנקים בגין משכנתאות ממשיך לעלות והוא עומד על 516.08 מיליארד שקל, מדובר על עלייה של 0.9% לעומת החודש הקודם ועלייה של 16.8% לעומת התקופה המקבילה אשתקד.\n\nעוד עולה מהנתונים כי למרות ההאטה שחלה בלקיחת המשכנתאות, העומס על הלווים לא משתנה לאחר שהיקף הביצועים לפי שיעור החזר מהכנסה בשיעור של 30%-40% ממשיך להיות גבוה ועומד על 42.7% מכלל המשכנתאות באותו החודש, כמו כן, המשכנתאות שנלקחות במינוף גבוה של 60%-70% משווי הנכס ממשיך לעלות ועומד 45.7% מכלל המשכנתאות מהלך החודש.\n\nעוד עולה מהנתונים כי למרות ההאטה שחלה בלקיחת המשכנתאות, העומס על הלווים לא משתנה לאחר שהיקף הביצועים לפי שיעור החזר מהכנסה בשיעור של 30%-40% ממשיך להיות גבוה ועומד על 42.7% מכלל המשכנתאות באותו החודש, כמו כן, המשכנתאות שנלקחות במינוף גבוה של 60%-70% משווי הנכס ממשיך לעלות ועומד 45.7% מכלל המשכנתאות מהלך החודש.\n\nעוד עולה מהנתונים כי למרות ההאטה שחלה בלקיחת המשכנתאות, העומס על הלווים לא משתנה לאחר שהיקף הביצועים לפי שיעור החזר מהכנסה בשיעור של 30%-40% ממשיך להיות גבוה ועומד על 42.7% מכלל המשכנתאות באותו החודש, כמו כן, המשכנתאות שנלקחות במינוף גבוה של 60%-70% משווי הנכס ממשיך לעלות ועומד 45.7% מכלל המשכנתאות מהלך החודש.",
    "דיווח: ישראל תמכור לאמירויות מערכות הגנה אוויריות": "גם עלייה של יותר מ-25% במחירי השיפוץ לא עוצרת את הישראלים",
    "הדור הבא של הסכמי אברהם? הפרס הגדול של ישראל והאשליה שאסור ליפול בה": "יום השנה השני להסכמי אברהם ראוי בהחלט לחגיגה: חלק נכבד מן הציפיות המוקדמות התגשמו כמעט באופן מלא, והחלק האחר טעון התמסרות נמרצת של ישראל לצקת בו תוכן. למשל, באשר לסודאן, שהסכם הנורמליזציה עימה טרם בוצע בפועל, לא נערכו חילופי שגרירים והמגעים של ישראל עם חרטום מוגבלים משום מה רק לדרג הצבאי השולט במדינה. נעיר אגב כך: גם בהרחבת הסכמי אברהם למדינות נוספות ניתן היה לעשות יותר, במיוחד אילו נרתם ממשל ביידן למלאכה, אבל גם בכוחות עצמה יכולה ישראל להשיג תוצאות.\n\nמערכת היחסים שנבנתה עם מרוקו, איחוד האמירויות ובחרין מצליחה לפתח קשרים מסועפים בתחומי הכלכלה והביטחון בהיקפים מרשימים למדי. זהו דגם מוצלח העומד בפני מדינות נוספות השוקלות את צעדיהן. דוגמה מובהקת לכך היא הצהרתו הפומבית של מי שהיה סגן נשיא אינדונזיה ושר החוץ שלה, ד\"ר יוסף קאלה, שקרא בעצרת פומבית בג'קרטה לנורמליזציה של היחסים עם ישראל. טענתו של קאלה הייתה שרק בדרך זו תוכל אינדונזיה, מדינה המצטיינת באיסלאם הסובלני שלה, להשפיע לטובה על המזרח התיכון וגם לסייע לפלסטינים להגיע להבנות עם ישראל.\n\nדבריו של קאלה עוררו גם התנגדויות, כמובן, אבל בעוצמה פחותה בהרבה מכפי שהיה קורה רק לפני שנים אחדות.\n\n\"הגביע הקדוש\" של הפתיחה למדינות האיסלאם, ג'קרטה שבאינדונזיה | צילום: Nala Rinaldo/Getty Images\n\nאומנם אינדונזיה, האומה המוסלמית הגדולה ביותר בעולם - כ-300 מיליון נפש על פני 7,000 איים, שנדרשות 6 שעות טיסה כדי להגיע מקצה האחד לקצה השני שלה - היא הפרס הגדול שגם נתניהו וגם לפיד חתרו לקראתו. לכן, יש סדקים מתרחבים בחומתה של אינדונזיה: יותר ישראלים מורשים להגיע לשם (לרבות עבדכם, כותב שורות אלה) ויותר עסקים נקשרים בין חברות משתי המדינות, לרבות התחלה של מעורבות אינדונזית בתחום ההייטק הישראלי.\n\nיש מקום לשים דגש על מאמץ שקט ונחוש לקדם את היחסים עם אינדונזיה, לקראת חבירתה במורד הדרך להסכמי אברהם. צריך להיעזר לא רק באמריקנים, אלא קודם כל באוסטרלים, שיש להם \"יחסים מיוחדים\" עם שכנתה מצפון. גם ידידינו ביפן ובהודו יכולים לעזור. אולם, אסור שהפוליטיקאים בישראל יוסיפו לשגות באשליה שניתן לזכות בפרס הזה במהלך דרמטי אחד.\n\nהוא הדין גם בסעודיה. ערב הסעודית מתקדמת עקב בצד אגודל, בדרכה האיטית והזהירה באותו כיוון. בשיחות חשאיות בין אישים סעודים וישראלים כבר מסתמנות כמה מגה-תוכניות לשיתוף פעולה כלכלי, לרבות בתחום האנרגיה, ואין צורך לומר שיש מרחב לפעילות משותפת בתחום הביטחוני - הן מול איראן והן בהבטחת נתיבי השיט בים האדום.\n\nמתקדם עקב בצד אגודל, יורש העצר הסעודי מוחמד בן סלמאן | צילום: Mustafa Yalcin/Anadolu Agency via Getty Images\n\nכדאי שיזכרו אצלנו שלא במקרה בחר יורש העצר הסעודי, האמיר מוחמד בן סלמאן, להקים את עיר העתיד החלומית שלו, \"נאום\" במקום שבחר - זו הנקודה הקרובה ביותר לישראל שבאה בחשבון. בעיתונות הסעודית יש יותר ויותר מאמרים בזכות טיפוח יחסים עם ישראל, ונדמה לי שראוי לשאוף לכך שסעודיה תזמין ספורטאים מישראל לאליפות הבין-לאומית באומנויות לחימה שתתקיים שם בשנה הבאה, ממש כמו שקטאר מתירה כניסת ישראלים למשחקי המונדיאל בקרוב. יושבת ראש הוועד האולימפי בישראל, יעל ארד, ערה לנושא זה.\n\nישראל, שמקיימת עסקים מגוונים עם קטאר סביב רצועת עזה, צריכה לדרוש גם מהאמיר תמים שיחדל להחזיק במקל משני קצותיו. משרד סחר ישראל כבר פעל בשעתו בדוחא, ואין סיבה שלא ייפתח מחדש אם הקטארים מעוניינים שישראל תמשיך לפתוח להם דלת אל החמאס בעזה. התקדמות עם קטאר תקל גם על הסולטן החדש של עומאן, הייסם, שלארצו קשרים עם ישראל מאז 1978, להעלות את הקשרים ממחבואם מתחת לשולחן. בכוויית, אגב, אין טעם בשלב זה להשקיע מאמץ שנידון מראש לכישלון.\n\nלדרוש תמורה מהקטארים, ארכיון | צילום: Sean Gallup, GettyImages IL\n\nלשנות את המציאות באגן הים האדום\n\nהמרחב הנוסף שזקוק לתשומת לב מרובה יותר משניתנת לו הוא באגן הים האדום: אפשר לחדש את הקשרים שהתקיימו בעבר עם הנשיא החדש של סומלי, מחמוד. הוא מעוניין בקשרים, אבל יש גבול ליכולת התמרון שלו. לעומת זאת, אפשר להתקדם במהירות עם סומלילנד, שאומנם איננה מקבלת הכרה בין-לאומית גם אחרי 30 שנות עצמאות, אבל היא אולי המדינה הסימפטית ביותר בכל קרן אפריקה. הנשיא ביהי הוזמן, לא מכבר, לארצות הברית. הצבא האמריקני רוצה להקים בסיס ימי בנמל ברברה כתוספת או תחליף לבסיס שיש לו בג'יבוטי.\n\nאפשר להתקדם במהירות - ולזכות בנקודת מפתח בים האדום, סומלילנד | צילום: Eric Lafforgue/Art In All Of Us/Corbis via Getty Images\n\nישראל, מצידה, איננה נדרשת להכיר בעצמאותה של סומלילנד, אבל לכונן משרד סחר בהרגייסה ולפתח שיתופי פעולה אפשר גם אפשר. נא לא לשכוח שלסומלילנד יש חוף באורך 800 קילומטרים בים האדום, מול מצרי באב אל-מנדב.\n\nטעות תהיה אם תתממש כוונתו של לפיד לסגור את השגרירות הישראלי באסמרה, בירת אריתריאה - אף שהיא מדינה החולשת על חוף ארוך וקבוצות איים רבות בים האדום. נכון, הנשיא אסיאס אפוורקי, בעבר ידיד של ישראל, הפך לרודן מסוכן לכל סביבתו. עם זאת, ישראל איננה צריכה לדחוף אותו לזרועות איראן, שכבר מחזיקה כוח ימי קטן בים האדום.\n\nאסיאס מסרב כבר שנתיים לתת אישור לשגריר שמינתה ישראל. יועציו אמרו לי שהוא נעלב מפני שדווקא אליו, המזדהה כנוצרי, בחר משרד החוץ לשלוח את הבדואי הישראלי הראשון שקודם לדרגת שגריר. צריך לפתור את התסבוכת הזאת באלגנטיות ולהשאיר דגל ישראלי באסמרה, מפני שאם תיסגר השגרירות אין לדעת מתי תיפתח מחדש.\n\nאסיאס אפוורקי, נשיא אריתראה | צילום: רויטרס\n\nבסודאן מתנהלים הדברים באופן מסורבל ביותר בגלל המערבולת הפנימית במדינה והמאבק הבלתי פוסק נגד שלטון הצבא ושותפיו מ\"כוחות הסיוע המהיר\". אולם, אסור לישראל להגביל עצמה לשיח עם הגנרלים. אחרי שיחות רבות עם אינטלקטואלים מובילים בסודאן, מתנגדי המשטר הצבאי, אני מרשה לעצמי לכתוב שבקרב האופוזיציה האזרחית יש לא מעטים שמעוניינים בהידברות עם ישראל. עד עתה, ישראל הזניחה את הסיכוי הזה.\n\nלקינוח, יש להסתכל דווקא מערבה, אל מדינות הסאהל המוסלמיות הצחיחות כמו ניז'ר ובורקינה-פאסו. אחרי הידוק הקשרים עם צ'אד, צריכה להימשך התנופה אל מדינות אלה, בין היתר כדי שאפשר יהיה לקיים טיסות ישירות מישראל, מעל שטחן, אל מדינות אמריקה הלטינית. מהלך כזה דורש השקעה - גם כספית - אבל הגיעה שעתו.\n\n>> להאזנה לכל הפרקים של \"אחד ביום\" לחצו כאן"
}