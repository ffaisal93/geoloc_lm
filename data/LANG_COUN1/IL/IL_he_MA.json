{
    "כלכלת מרוקו שוקעת, אבל המלך מעדיף להישאר בפריז": "מוחמד השישי, מלך מרוקו, הוא איש חולה. לפני שנתיים הוא עבר ניתוח לב, והשנה נדבק בקורונה. בחודשים האחרונים הוא מבלה יותר זמן בפריז מאשר בארצו. את הנחיותיו הוא מעביר לעוזריו ולראש ממשלתו בטלפון או בשיחות זום.\n\nלחצו על הפעמון לעדכונים בנושא: מרוקו\n\nבצורת\n\nאבטלה",
    "שדות התעופה של מרוקו ממשיכים להתאושש": "ממשרד שדות התעופה הלאומי במרוקו נמסר אתמול כי שדות התעופה של הממלכה רשמו עד סוף אוגוסט 2022, סך של 12,294,484 נוסעים ב-108,640 טיסות. בהצהרתו מסר המשרד כי בשמונת החודשים הראשונים של השנה הנוכחית, שדות התעופה במרוקו המשיכו לרשום שיעורי התאוששות נאים בהשוואה לתקופה המקבילה ב-2019, כשהנתונים עומדים כיום על 74% מתנועת הנוסעים ו-78% מתנועת המטוסים.\n\nבמהלך חודש אוגוסט 2022, תנועת הנוסעים בשדות התעופה במרוקו הגיעה ל- 2,473,495 באמצעות 18,918 טיסות, כלומר 94% ו-91% בהתאמה, בהשוואה לתקופה המקבילה בשנת 2019. לפי ההודעה, נמל התעופה הבינלאומי מוחמד החמישי של קזבלנקה טיפל עד סוף אוגוסט ב-4,659,571 נוסעים ב-42,288 טיסות, קרי 67% ו-69%, בהתאמה, בהשוואה לתקופה המקבילה ב-2019.",
    "חשד לאי-סדרים בשגרירות במרוקו: נבדקות טענות להטרדות מיניות ויחסים עכורים": "המפקח הכללי של משרד החוץ, חגי בהר, פתח בחקירה פנימית על הנעשה בשגרירות ישראל ברבאט, בירת מרוקו, בעקבות טענות על יחסי עבודה עכורים בתוך השגרירות, אי סדרים כספיים וניהוליים וגם טענות להטרדות מיניות.\n\n2 צפייה בגלריה השגריר במרוקו דוד גוברין. מקורות אמרו לעיתון מקומי: \"התברר כחסר ידע רב על רגישות בנושאים שקשורים לחברה\"\n\nל-ynet נודע כי המפקח הכללי של משרד החוץ בהר, שהוא האיש השלישי בחשיבותו במשרד החוץ שאמון על חקירות בנציגויות ישראל בעולם, אף יצא בסוף השבוע לביקור בנציגות ברבאט כדי לראיין עובדים בשגרירות.\n\nהחקירה נפתחה לאחר שארבעה מעובדי השגרירות פוטרו או התפטרו בתקופה האחרונה על רקע מתיחות עם השגריר הישראלי במרוקו דוד גוברין, שנמצא בסכסוך עם הקב\"ט והמאבטחים. השגריר אף אמר בשיחות סגורות כי הוא הגיש תלונה נגד הקב\"ט וכי הוא \"שמח שמתנלת חקירה\".\n\nלפי גורמים המעורים בעבודת השגרירות האווירה היא של \"כולם מסוכסכים עם כולם\". שלושה מהעובדים שפוטרו הם יהודים מרוקאים שהועסקו על ידי הנציגות כעובדים מקומיים, ועובדת רביעית היא דיפלומטית ישראלית שיש בעלת אזרחות מרוקאית וצרפתית שהתפטרה וחזרה לפריז.\n\nאתר החדשות המרוקאי \"א-סחיפה\" התייחס לחקירה המתנהלת בשגרירות ודיווח על \"כאוס ארגוני\" שם. בדיווח נכתב כי העזיבות נבעו מ\"שערוריות פיננסיות\" ו\"ניצול השפעה\" בשגרירות על מנת להשיג תרומות מהקהילה היהודית במרוקו וכספים מהרשות המקומית לטובת הפעלת הבית היהודי – מרכז תרבות יהודי שהוקם בעיר א-סווירה במרוקו ביוזמת יועצו של מלך מרוקו אנדרה אזולאי.\n\n2 צפייה בגלריה לפיד בטקס חנוכת הנציגות הישראלית במרוקו. במדינה מדווחים: \"בשגרירות ניסו להשפיע על השגת תרומות להפעלת מרכז תרבות יהודי\" ( צילום: שלומי אמסלם, לע\"מ )\n\nעוד נטען בפרסום המרוקאי כי השגריר גוברין התעמת עם העובדים המקומיים לאחר שטען שהם נעדרים כישורים דיפלומטיים נדרשים במיוחד ברמת השפה והבנת הרגישויות הספציפיות של מרוקו. מנגד, העיתון ציטט מקורות לפיהם בין הסיבות לכאוס הדיפלומטי בשגרירות ישראל במרוקו קשור בנוכחותו של גוברין, שלפי המקורות \"התברר כחסר ידע רב על המדינה ועל הרגישות של נושאים רבים שקשורים לחברה המרוקאית, מה שגרם לו להתנגח בתקשורת ובמעגלי קבלת ההחלטות בגלל הודעותיו בנושאים שקשורים לסהרה ולמפלגת הצדק והפיתוח המרוקאית\".",
    "מרוקו לעסקים": "כשנתיים לאחר חתימת הסכם הנורמליזציה בין מרוקו לישראל, התקיימה השבוע 'ועידת מרוקו -ישראל 2022, שעסקה בשיתופי פעולה עסקיים בין שתי המדינות.\n\n\n\nהאירוע שהתקיים בבורסה לניירות ערך בתל אביב, נערך ע\"י שותפות FIRON-UGGC של משרד מ. פירון ושות' ומשרד עו\"ד UGGC מפריז. שרת הכלכלה והתעשייה, אלופה במיל' אורנה ברביבאי, פתחה את הוועידה. עוד השתתפו בוועידה: שגריר מרוקו בישראל עבד אל-רחים ביוד; ראש משרד מ. פירון ושות' עו\"ד צבי פירון; סגן נשיא איגוד לשכות המסחר אמיר שני; יו\"ר מכון הייצוא איילת נחמיאס-ורבין; שותפי FIRON-UGGC עורכי הדין יעקב (קובי) סרוב, דנה פירון-גרוס, דוד חמו ועלי בוגרין ונוספים.",
    "": "",
    "העוקץ המרוקני: רשת ישראלית הבטיחה עבודה למרוקנים וגנבה את כספם": "חברי רשת שבה היו ישראלים ואזרחים מרוקנים שהוקמה באחרונה כדי לספק אישורי עבודה לאזרחים מרוקנים בישראל בתחום החקלאות, הסיעוד והמלונאות נעלמו באחרונה כשהם עוקצים על פי החשד מאות אלפי דולרים מאזרחים מרוקנים תמימים שחלמו לעבוד בארץ ולהתעשר.\n\nההערכה היא שאלפי אזרחים מרוקנים נפלו ברשת, אשר פעלה ללא אישורים של מדינת ישראל ומרוקו וניצלה את תמימותם של אזרחים שרצו להרוויח יותר כסף בעבודה בישראל.\n\n\"לקחתי הלוואות מחברים ובני משפחה כדי לשלם לאחד מחברי הרשת סכום של 3,000 דולר, זה המון כסף במרוקו. הבטיחו לי עבודה בחוות ובחקלאות, שאני והמשפחה שלי אחרי כמה שנים של עבודה נהיה עשירים. האמנתי להם אבל כשהגעתי לקבל את האישורים לעבודה בישראל אנשים שנתתי להם כסף נעלמו\", סיפר מוחמד תושב קזבלנקה, \"עכשיו אין לי מאיפה להחזיר את הכסף למשפחה ולחברים שלי. הכול הלך. לא יודע מה לעשות. הלכתי למשטרה אמרו שהם מטפלים בעוד מקרים כאלה\".\n\nמוחמד הוא לא היחיד. הרשויות במרוקו קיבלו מאות תלונות על כך שאזרחים שילמו אלפי דולרים תמורת עבודה בישראל, וחברי הרשת נעלמו עם כספיהם מבלי לספק להם אישורי עבודה.\n\nלפני כמה חודשים נחתם הסכם המאפשר לאזרחים ממרוקו לעבוד בישראל באמצעות חברות מוכרות ובעלות רישיון המתמחות בתחום כוח אדם.\n\nאלא שלתחום נכנסו מהר מאוד מאכערים ישראלים ומרוקנים, ככול הנראה קשורים לארגוני פשיעה בישראל אשר הקימו משרדים קטנים והפיצו בעיתונים ובאתרי אינטרנט שהם מסדרים עבודה לאזרחים מרוקנים בישראל אשר ירוויחו מידי חודש 1,500 דולר, סכום מטורף במושגים של מרוקו. לשם המחשה הכנסה חודשית במרוקו לאזרח נעה בין 250 ל-350 דולר.\n\n\"אני לקחתי הלוואות מהבנק ומחברים כדי לשלם להם 3,000 דולר\", סיפר י', \"אמרו לי שתוך שלושה חודשים אקבל אישור לעבוד בישראל בחוות. עבר הזמן, כשהגעתי למשרד שלהם הוא היה סגור והם נעלמו עם הכסף\".\n\nעוקץ תתושבי מרוקו ע\"י רשת ישראלית | צילום: סעיף 27א לחוק זכויות יוצרים\n\nלפי החשד המעורבים בהונאה נמלטו ברובם ממרוקו לישראל ולספרד. במשטרת מרוקו חוקרים את הפרשה בניסיון לאתר את האחראים לעוקץ. בשבוע שעבר שוטרי משטרת קזבנלקה סגרו באופן זמני משרד שעסק במתן אישורי עבודה בישראל לאזרחים מרוקנים והחקירה נמשכת.",
    "הספורטאי הפראלימפי אלכסנדר אלכסיינקו זכה במדליית זהב בזריקת דיסקוס בגרנד פרי מרוקו": "סימונה גורן מבית הלוחם ת\"א נאלצה להתמודד מול עצמה בריצת 1,500 מטרים, לאחר שהמתמודדות שנרשמו לתחרות לא הגיעו אליה מסיבה לא ידועה. למרות שהתחרתה מול עצמה, היא הצליחה לקבוע שיא ישראלי חדש עם התוצאה: 5:36.11 דקות.\n\nסימונה גורן מבית הלוחם ת\"א נאלצה להתמודד מול עצמה בריצת 1,500 מטרים, לאחר שהמתמודדות שנרשמו לתחרות לא הגיעו אליה מסיבה לא ידועה. למרות שהתחרתה מול עצמה, היא הצליחה לקבוע שיא ישראלי חדש עם התוצאה: 5:36.11 דקות.\n\nסימונה גורן מבית הלוחם ת\"א נאלצה להתמודד מול עצמה בריצת 1,500 מטרים, לאחר שהמתמודדות שנרשמו לתחרות לא הגיעו אליה מסיבה לא ידועה. למרות שהתחרתה מול עצמה, היא הצליחה לקבוע שיא ישראלי חדש עם התוצאה: 5:36.11 דקות.",
    "שגריר ישראל במרוקו שהורחק מתפקידו: \"הטענות נגדי על הטרדה - שנאה ונקמה\"": "2 צפייה בגלריה \"יש פגיעה במערכת היחסים שבנה שגריר עם בית המלוכה\". גוברין\n\nכשבוע לאחר שמשרד החוץ החזיר את שגריר ישראל במרוקו דוד גוברין בשל חקירה המתנהלת נגדו במשרד בחשד להטרדות מיניות וניצול של נשים מקומיות ואי-דיווח על קבלת תכשיטים במתנה מבית המלוכה המרוקאי, עורך דינו דרור מתיתיהו פנה במכתב למנכ\"ל משרד החוץ אלון אושפיז שהגיע לידי ynet, ובו האשים: \"מקור כל הטענות המופרכות הוא בגורם שנתפס בקלקלתו וכעת פועל מתוך שנאה ויצר נקם, בניסיון לפגוע בשגריר\". אותו גורם, כך מובהר בהמשך המכתב, הוא קב\"ט השגרירות רן מצויינים, עימו גוברין מצוי בסכסוך.\n\nמתיתיהו המשיך וטען כי \"במהלך השבוע החולף, אותו גורם פנה לאמצעי תקשורת שונים ופתח במסע הכפשה שקרי, מבזה ופוגעני נגד השגריר, בניסיון לפגוע בשגריר ובת זוגו ולהזיז אותו באמצעים פסולים מתפקידו. זאת על רקע תלונה שהגיש השגריר בגין התנהלות בלתי-ראויה\". החקירה נגד גוברין נפתחה, נזכיר, לאחר שארבעה מעובדי השגרירות פוטרו או התפטרו בתקופה האחרונה על רקע מתיחות עם השגריר, שחוץ ממצויינים, נמצא בסכסוך גם עם המאבטחים בשגרירות.\n\nלדברי עורך הדין, בין גוברין לאותו קב\"ט שוררים יחסי עבודה עכורים ביותר על רקע תלונה שהגיש השגריר נגדו חודש פברואר בנוגע לשימוש ברכב הביטחון של השגרירות בניגוד לנהלים, ונמצאה מוצדקת על ידי המפקח הכללי של משרד החוץ. לפי עורך הדין, מצויינים דיבר אל גוברין \"באופן מזלזל ומבטל\" במהלך שיחת הבירור על התלונה, ובסופו של דבר, בירור המפקח הכללי מצא עוד פגמים בהתנהלות הקב\"ט. כמו כן, מתיתיהו טען כי בחודש אפריל גוברין נתן לקב\"ט הערכת ביצועים נמוכה, אותה סיים במילים \"הוא אינו ראוי להיות קב\"ט בנציגות. הישארותו בתפקיד עלולה לגרום נזק מדיני\". גם כעת, במכתב ישנן האשמות כנגד אותו \"גורם\" בגין פגיעה ביחסים בין שתי המדינות ו\"במערכת היחסים הטובה שבנה השגריר עם בית המלוכה\".\n\nעל הטענות להטרדה מינית, אותה הגדיר מתיתיהו כ\"הטרדה מינית לכאורה של אישה דמיונית\", עורך הדין אמר כי \"מעולם לא הועלתה לפני השגריר טענה בעניין זה, ולא בכדי. אין בכוונתו להתייחס לטענה שלא נטענה, בעניין שאינו ידוע\".\n\nצילום: שחר פליישמן\n\nבמכתב, מתיתיהו מתייחס לטענה נוספה שהועלתה נגד השגריר וכלולה בחקירה נגדו, לפיה הוא קיבל שלושה צמידי זהב במתנה מגורם אשר קשור לבית המלוכה בארוחת ערב חגיגית, ועליהם לא דיווח. עורך הדין כינה האשמה זו \"טענה כוזבת\", ולאחר מכן ציין כי מקור הטענה הוא מצויינים, \"אשר השתמש בקצינת המנהלה, דורית ראובני, להפצת המידע הכוזב לכל צוות הנציגות, במקום להביא את הנושא לתשומת ליבו של השגריר\". עוד נטען כי ברגע שגוברין נחשף לטענת הקב\"ט, הוא דרש ממשרד החוץ לפנות לגורם הקשור לבית המלוכה, כדי לוודא מולו שאין בסיס עובדתי לטענה, אך המשרד נמנע מלעשות זאת.\n\nלאור הימנעות משרד החוץ מפנייה לגורם הקשור לבית המלוכה, מתיתיהו ציין במכתב כי הוא פנה בעצמו לאותו גורם וקיבל ממנו הבהרה כי \"הוא בהלם מן העובדה שמייחסים לו מתן תכשיטים לשגריר או לבת זוגו\".\n\nמתיתיהו דרש במכתב בשם גוברין ממשרד החוץ שיביע באופן פומבי כי \"אין מקום לפרסומים בעניינו של השגריר\", וטען כי מנכ\"ל המשרד בעצמו כתב לגוברין בהודעה אישית כי אין לפרסומים מקום, וכי הוא \"יודע שהם מכאיבים מאוד\". דרישה נוספת שהועלתה במכתב היא \"שהמשרד יבצע בדיקה יסודית ומקיפה לאיתור הגורם שיזם את הפרסומים ויעדכן בממצאיה\", ואף \"יורה לאלתר על הרחקת הקב\"ט משגרירות ישראל במרוקו וינקוט נגדו בכל האמצעים וההליכים המתאימים במלוא חומרת הדין\".\n\n2 צפייה בגלריה האווירה היא של \"כולם מסוכסכים עם כולם\". לפיד וכהן בטקס חנוכת הנציגות הישראלית במרוקו ( צילום: שלומי אמסלם, לע\"מ )\n\nכמו כן, מתיתיהו העלה דרישה לאור הבהרת הגורם ממרוקו כי \"משרד החוץ יוציא לאלתר הודעה כי אין כל ממש בטענה, שהשגריר או מי מטעמו קיבלו מגורם המקורב לבית המלוכה תכשיטי זהב, או כל מתנה אחרת, מעבר לזר פרחים\". עם זאת, בכירים במשרד החוץ אמרו כי ספק רב אם גוברין יוכל לחזור למרוקו לנוכח ההאשמות הקשות נגדו שהטריד נשים מרוקאיות.\n\nלפי גורמים המעורים בעבודת השגרירות, האווירה היא של \"כולם מסוכסכים עם כולם\". שלושה מהעובדים שפוטרו הם יהודים מרוקאים שהועסקו על ידי הנציגות כעובדים מקומיים, ועובדת רביעית היא דיפלומטית ישראלית בעלת אזרחות מרוקאית וצרפתית שהתפטרה וחזרה לפריז.",
    "גנץ: נפגשתי היום עם המפקח הכללי של צבא מרוקו (F…": "אנו מכבדים זכויות יוצרים ועושים מאמץ גדול לאתר את בעלי הזכויות של תכני המדיה המגיעים לידנו. אם זיהיתם בפרסומים שלנו צילום שאתם בעלי הזכויות בו, אנא פנו אלינו על מנת להעניק לכם קרדיט ראוי או לחילופין להפסיק את השימוש בו. לפניות באמצעות הדוא\"ל: [email protected] או כאן",
    "ארד לנבחרת הסמבו חופים באליפות העולם": "נבחרת ישראל בסמבו חופים זכתה הערב (ראשון) במדליית הארד הקבוצתית באליפות העולם בסמבו חופים, שננעלה לפני כשעה בחוף הריביירה בבת ים. בתחרות הקבוצתית השתתפו 8 נבחרות.\n\nלאלופת העולם בסמבו חופים הוכתרה נבחרתה החזקה של רוסיה, שהופיעה תחת דגל ההתאחדות הבינלאומית FIAS ובמדליית הכסף זכתה נבחרת רומניה. הנבחרת הנוספת שזכתה במדליית ארד היא נבחרת ארמניה.\n\nישראל פתחה את התחרות בניצחון 2:3 על נבחרת צרפת. בהמשך התמודדה מול נבחרתה החזקה של רומניה ונוצחה 3:0. רומניה עלתה לקרבות נגד ישראל אחרי שניצחה ניצחון טכני את נבחרת מרוקו, שלא התייצבה לתחרות. המרוקאים ויתרו על הופעתם בתחרות הקבוצתית. בזמן החימום הבינו המרוקאים שלא יצליחו להעמיד נבחרת לתחרות בגלל פציעה של אחד הספורטאים. גם ישראל נהנתה מניצחון טכני על המרוקאים עמם היו אמורים להתמודד בקרב על מדליית הארד.\n\nישראל הופיעה הערב בתחרות הקבוצתית עם: אלדר גוב, טלי סמואלסון, מתן איגליצקי, דוד אלברדייב , גנאדי ברוידה, נהורה שבתאי ודניאל שריפוב.\n\nמאמן נבחרת ישראל, פבל מוסין, סיכם את שני ימי התחרות: \"התייצבנו לתחרות עם נבחרת צעירה מאד ובגדול עמדנו ביעדים המקצועיים שהיצבנו לעצמנו. שתי ספורטאיות: טלי סמואלסון ונהורה שבתאי זכו במדליות (כסף ורד בהתאמה). חסרה לנו מדליה אחת של הגברים. האתגר הבא של הספורטאיות והספורטאים האלו, בחודש הבא באליפות אירופה בסמבו חופשי בסרביה ואני מאמין בהם\".\n\nקפטן הנבחרת מתן איגליצקי אמר: \"אחרי התחרות האישית חלקנו הרגשנו שלא השארנו אתמול בתחרות האישית את כל הלב בחול. היום הגענו לתחרות הקבוצתית עם אנרגיות חדשות ואנחנו שמחים שהצגנו יכולת טובה מול צרפת ובסופו של דבר גם זכינו במדליית הארד\".",
    "רשמי: אליפות אירופה בכדורעף תתקיים בתל אביב": ", האיגוד הישראלי קיבל הצעה מהאיגוד האירופי לארח את המשחקים בישראל בעקבות ביטול הטורניר שהיה אמור להתקיים באוקראינה, כך שתל אביב תארח את שלב הבתים של הטורניר בקיץ הבא.\n\n, האיגוד הישראלי קיבל הצעה מהאיגוד האירופי לארח את המשחקים בישראל בעקבות ביטול הטורניר שהיה אמור להתקיים באוקראינה, כך שתל אביב תארח את שלב הבתים של הטורניר בקיץ הבא.\n\nהטורניר היוקרתי לגברים יגיע לראשונה לישראל ובאיגוד הכדורעף בחרו לארח את המשחקים בהיכל קבוצת שלמה בתל אביב, החל מ-29 באוגוסט 2023, שם יתקיימו משחקים של אחד משני הבתים של הטורניר. השבוע האולם אושר על ידי האיגוד האירופי ולפי ההערכות ישראל תשקיע באירוח התחרות כשישה מיליון שקל.\n\nהטורניר היוקרתי לגברים יגיע לראשונה לישראל ובאיגוד הכדורעף בחרו לארח את המשחקים בהיכל קבוצת שלמה בתל אביב, החל מ-29 באוגוסט 2023, שם יתקיימו משחקים של אחד משני הבתים של הטורניר. השבוע האולם אושר על ידי האיגוד האירופי ולפי ההערכות ישראל תשקיע באירוח התחרות כשישה מיליון שקל.\n\nהטורניר היוקרתי לגברים יגיע לראשונה לישראל ובאיגוד הכדורעף בחרו לארח את המשחקים בהיכל קבוצת שלמה בתל אביב, החל מ-29 באוגוסט 2023, שם יתקיימו משחקים של אחד משני הבתים של הטורניר. השבוע האולם אושר על ידי האיגוד האירופי ולפי ההערכות ישראל תשקיע באירוח התחרות כשישה מיליון שקל.",
    "ראש הנציגות הישראלית במרוקו דוד גוברין יוחזר לישראל": "גם עלייה של יותר מ-25% במחירי השיפוץ לא עוצרת את הישראלים",
    "ההתנהלות במסגד במרוקו מעידה על סובלנות כלפי דתות אחרות, אצלנו ניתן ללמוד מכך": "מסגד חסן השני בקזבלנקה הוא מהגדולים והמפוארים שבמסגדי העולם. מסגד זה נבנה כשחציו על הים שיובש וחציו על הקרקע. בניגוד למסגד אל־אקצא, אין כל הגבלה לביקור ותפילה בו של מוסלמים, יהודים ונוצרים. התפיסה היא נדיבה ורחבה: בית תפילה נועד לכולם. לכן גם יהודים מבקרים במסגד בתפילות של שכניהם, מתוך קרבה לזולת ואהבת האדם.\n\nמימון בנייתו של המסגד הזה, שנמשכה שמונה שנים, הוטל על כל תושבי מרוקו ללא הבדל דת. בימי הרמדאן, מתפללים מלך מרוקו, בנו ושרי ממשלתו במסגד חסן השני, והאירוע משודר ברשתות הטלוויזיה במרוקו וביתר כלי התקשורת. באולם התפילה יכולים להיכנס ולהתפלל 80 אלף מאמינים. בדרך כלל, זהו אירוע מרשים שיש לו נוכחות בתקשורת והוא גם מוערך על ידי אנשי תרבות.\n\nבאחד מביקוריי במסגד זה, בשעת מנחה, עמד לידי ישראלי יהודי, ששם כיפה לראשו והתפלל בשקט. בתום תפילתו ניגש אליו ערבי מוסלמי ובירך אותו במרוקאית: \"אלוקים יקבל תפילתך\".\n\nאלו פני הסובלנות במרוקו. במרוקו נשאלתי לא פעם מדוע ישנם ערבים מוסלמים שמתנגדים לביקור ולתפילה של יהודים בהר הבית, הרי כולנו מונותיאיסטים, מאמינים ומתפללים לאל אחד. עניתי שלתפיסתי הכל באשמת משה דיין, שלא קבע סדרים לעליית יהודים, אלא מסר את המפתחות של אל־אקצא לאנשי הווקף, וכאן הם כמעט הקובעים בכל המתרחש בהר הבית.\n\nמאז אנו עדים לקריאות \"אל־אקצא בסכנה\" ונתקלים בתיעודים של אנשי הווקף מנסים למחוק כל זכר ארכיאולוגי המעיד על בית המקדש. יש כיום ארכיאולוגים שתפקידם הוא למיין את השפכים מאתרי הר הבית, ויש ממצאים ארכיאולוגיים שהתגלו בתוך שפכים אלה.\n\nהכותב הוא נשיא הפדרציה העולמית של יהדות מרוקו",
    "הסעיף שעשוי לשחרר את אסתר טויטו ממעצר במרוקו": "אסתר טויטו, תושבת נתניה בת 58, לא האמינה בחלומות הכי גרועים שלה שנסיעה למרוקו יחד עם בעלה לרגל חתונת בנם של חברים קרובים תסתיים במעצר בכלא. מאז היא נמצאת בתוך סיוט ממנו היא לא מצליחה להתעורר. מזה כמעט ארבעה חודשים טויטו מוחזקת במעצר בבית הכלא המרכזי \"תפילאת 2\" ברבאט בירת מרוקו בתנאים לא קלים יחד עם עצירות ואסירות מוסלמיות ממדינות שונות בעולם. כעת מקווים בני משפחתה שסעיף בחוק המרוקני הנוגע לבקשות הסגרה ישחרר אותה ממעצרה.\n\nהרשויות במרוקו עצרו את טויטו בעקבות בקשת הסגרה שהתקבלה מצרפת, לאחר שהורשעה ללא נוכחותה בביצוע עבירות כלכליות הנאמדות ב-300 מיליון יורו. בשיחה עם מקורביה, טויטו טוענת כי מדובר בטעות בזיהוי. \"מעולם לא ביצעתי שום פשע, אני לא עבריינית, אני ובעלי נסענו לחתונה במרוקו, פתאום אני מוצאת את עצמי במעצר על דבר שלא עשיתי בחיים\", סיפרה טויטו מהכלא לבני משפחתה. \"מישהו גנב את הזהות שלי וביצע את ההונאה הזו ואני משלמת את המחיר. אני מתחננת, תשחררו אותי מהסיוט הזה. אני רוצה להיות בבית עם בעלי והילדים בראש השנה. לא רוצה להישאר פה בחגים. קשה לי מאוד. אני מתחננת בפני ממשלת ישראל - תוציאו אותי מפה\".\n\nמסמכי האישום ממרוקו\n\nטויטו ובעלה שמואל נסעו ב-24 במאי למרוקו לחתונה. \"באנו עם מצב רוח טוב, ליהנות בחתונה, לטייל במרוקו ואז משום מקום עוצרים את אשתי בשדה התעופה בטענה שהיא מבוקשת על ידי הרשויות בצרפת על מקרה הונאה מלפני כמעט 20 שנה\", ציין הבעל שמואל. \"אין לה קשר לפרשה הזו. מעולם לא קיבלנו שום הודעה מצרפת בעניין הזה. כלום. פתאום נודע לנו שהיא נשפטה בצרפת לשנתיים שלא בפניה. אם אשתי הייתה קשורה לפרשה למה לא הגישו בקשת הסגרה לישראל?\".\n\nבית הכלא בו שוהה אסתר טויטו ברבאט\n\nפרשת מעצרה של טויטו במרוקו, שסיפורה נחשף לראשונה ב-mako, רק הולכת ומסתבכת. על פי בקשת ההסגרה שהרשויות בצרפת הגישו לאינטרפול, טויטו מעורבת יחד עם כמה אנשים נוספים ברשת שעקצה אזרחים צרפתים. בני משפחתה של טויטו שכרו לה שני עורכי הדין ממרוקו וצרפת כדי להוכיח שאין לה קשר לפרשה ודורשים לשחרר אותה לאלתר, לפחות למעצר בית בבית מלון או בדירה ברבאט, תחת פיקוח וערבויות שיינתנו לרשויות שהיא לא תעזוב את המדינה. אבל הרשויות במרוקו סירבו לבקשתה ובצרפת מתכוונים לערוך לטויטו משפט חוזר בדצמבר השנה.\n\nבאמצעות עו\"ד מרוקני, טויטו הגישה בקשה בהולה לבית המשפט בקזבנלקה ולשר המשפטים המקומי בדרישה לשחרר אותה ממעצר מאחר ועל פי החוק במרוקו אדם שמוחזק מעל 45 יום במעצר, והמדינה שביקשה את הסגרתו לא השלימה את ההליכים נגדו, יש לשחררו לאלתר.\n\nהסעיף בחוק המרוקני לפיו יש לשחרר מבוקש אחרי 45 ימים\n\nבפנייה לשר המשפטים המרוקני נכתב שטויטו מוחזקת במעצר בניגוד לחוק ויש לשחררה מיד. הוא צירף לפנייה את סעיף החוק במשפט המרוקני. אלא שלא בית המשפט ולא שר המשפטים הגיבו לפניית פרקליטה של טויטו והיא נותרה במעצר.\n\nבעלה שמואל ביקר אותה כמה פעמים בכלא וחושש שמצבה הבריאותי של אשתו עלול להידרדר. \"אסור לאשתי להישאר דקה אחת בכלא. היא לא עשתה כלום. אין לה קשר לפרשה הזו. אפשר לבדוק את זה בקלות. אם זה נכון אז למה עברו יותר מ-45 יום מאז שנעצרה ומחזיקים אותה במעצר בניגוד לחוקים במרוקו?\" קבל שמואל. \"אשתי חפה מפשע. צריכים לשחרר אותה הביתה\".\n\nאסתר טויטו | צילום: צילום פרטי\n\n\"אף אחד לא מעדכן אותנו. לא חוזרים אלינו. ובינתיים מי שמשלמת את המחיר זו אשתי שנמצאת בכלא וסובלת מאוד\", ציין הבעל שמואל. \"אנחנו נלחם עד שהיא תשחרר. אני מצפה ממשלת ישראל להתערב בפרשה כמו שהתערבו למענה של נעמה יששכר וישראלים אחרים ששוחררו מהכלא\".\n\nבני משפחתה של טויטו עושים מאמצים כבירים מול הרשויות במרוקו כדי לשחרר אותה לפני ראש השנה וחגי תשרי. \"אנחנו רוצים את אשתי בבית. בחגים. כל המעצר שלה מיותר לגמרי. אין שום הוכחה שהיא פשעה. הצדק צריך להיעשות ולשחרר אותה. עושים לה ולמשפחה עוול נוראי. אנחנו דואגים לשלומה. אני מצפה ששרי ממשלת ישראל וראש הממשלה יירתמו לסייע לנו\", אמר הבעל שמואל.",
    "לראשונה: תאטרון ישראלי על במת מדינה ערבית": "(צילום: רדי רובינשטיין)\n\nההצגה \"אום כולתום\" של תאטרון יפו העברי ערבי הוצגה בתאטרון המלכותי ברבאט אמש (רביעי) מול אולם מלא, והיוותה עוד צעד של התקרבות בין ישראל למרוקו.\n\nהמחזה בכיכובה של גלית גיאת זכה לתשואות, והיה הראשון מתוך שלוש הצגות שעתידות לעלות במרוקו. הערב ומחר, יוצגו ההצגות \"פאריד אל אטרש\" בליווי תזמורת מרוקאית מקומית, ו\"פאפעג'ינה\", בבימויה של חנה וזאנה גרונולד, זוכת פרס רוזנבלום.\n\nעוד טרם ההצגה, חברי התאטרון ניצלו את הזמן במדינה הססגונית בסיורים ברחובות ובשווקים, שם נתקלו בתגובות חמות ואוהדות מהקהל המקומי. השחקנים התראיינו לתקשורת המקומית, וערכו חזרות עם זיו יחזקאל ונגני התזמורת המרוקאית שמצטרפים למופע \"פאריד אל אטרש\".\n\nצפו בחזרות:\n\nמנכ\"ל משרד הצעירים התרבות והתקשורת של מרוקו, מר עבדאלילה עפיפי, עלה לבמה ובירך: \"אנחנו מאוד שמחים לארח אירוע מסוג זה במרוקו, ושמחים על הברית בין שתי המדינות. אנחנו בעד שלום ודו קיום, והתרבות היא מפתח לבניית יחסים בין העמים\".\n\nהשר לשיתוף פעולה אזורי עיסאווי פריג' שלח ברכה מיוחדת לכבוד המאורע, שהוקראה אמש על הבמה: \"חיזוק קשרי התרבות בין ישראל למדינות השכנות, הוא אחד היעדים החשובים ביותר של המשרד לשיתוף פעולה אזורי\". נאמר. \"אני שמח לקחת חלק בחיזוק קשרי התרבות עם מרוקו, באמצעות מסע ההופעות של התיאטרון הערבי-עברי במרוקו, וחשיפת התרבות הישראלית – העברית והערבית, בפני תושבי מרוקו.\n\nהופעות תיאטרון יפו במרוקו הן רק נדבך אחד בשיתופי הפעולה התרבותיים בין המדינות. בסוף אוקטובר תצא בתמיכת המשרד משלחת אמנים ישראליים לפסטיבל האטלנטי למוזיקה אנדלוסית בעיר אסווארה שבמרוקו, במקביל לשורה של מיזמים משותפים עליהם אנחנו עמלים בימים אלה\".\n\nעוד כיבדו את האירוע בנוכחותם באולם– סגן שגריר ישראל ברבאט איל דוד, סגן נשיא הקהילה היהודית ברבאט דיוויד טולדנו, פרופ' יוסי יונה, שגרירים ואנשי תרבות מקומיים.\n\nעוד באותו נושא גאווה: בית האופנה משכית בהשקה בינלאומית במקסיקו לכתבה המלאה בסרוגים >\n\nיגאל עזרתי מנהל תיאטרון יפו: \"קבלת הפנים של הקהל המרוקאי מחמם את הלב ומזכיר לנו כל יום מחדש, ששפת התרבות מחברת ומקרבת בין אנשים תרבויות ומגדרים. פגשנו קהל יפיפה, וחם. צעירים ומבוגרים, חילונים ודתיים שהתענגו יחד איתנו על השירים של אום כולתום\".\n\nמסע התיאטרון הנוכחי, הכולל משלחת של 25 שחקנים, מוזיקאים ואנשי צוות, הינו רק תחילתו של שיתוף פעולה עתידי נרחב וחוצה יבשות – הפרויקט זוכה לתמיכת משרד החוץ, המשרד לשיתוף פעולה אזורי ומשרד התרבות במרוקו.\n\nהראיונות לתקשורת המקומית:",
    "אחרי 30 שנה: האקדמיה ללשון ממנה חתן פרס ישראל לנשיא": ".\n\nחדשות בארץ ואת כל הפעילות הנרחבת והחשובה הזו עשה בהתנדבות מלאה\n\n.\n\nפרופ' ממן יחליף כאמור את הנשיא הפורש פרופ' משה בר-אשר שכיהן בתפקיד משנת 1993, לאחר שכיהן גם הוא בתור סגן נשיא. בשנות כהונותיו הביא פרופ' בר-אשר את האקדמיה לגבהים חדשים והוביל אותה להישגים משמעותיים, ביניהם ביסוס הקשר בין האקדמיה לבין הציבור הישראלי באמצעות המדיה החברתית והעלאת המודעות בקרב דוברי השפה העברית לקביעות חדשות , תיקוני לשון וחשיבות שימור השפה כתקנהכמו כן, טרם פרישתו קידם פרופ' בר-אשר את הקמת המשכן החדש לאקדמיה בירושלים, בשם \"מנוה\", אשר יאפשר לה לפתוח את שעריה בפני קבוצות קהל",
    "ישראל בחוץ, הפלסטינים וארה\"ב בפנים: סעודיה כינסה דיון על הסכסוך": "חדשות מהארץ והעולם פוליטי-מדיני\n\nישראל בחוץ, הפלסטינים וארה\"ב בפנים: סעודיה כינסה דיון על הסכסוך",
    "הג'וב החדש של ציפי שביט וספר הזהב של מירי בוהדנה | בועות": "דסק טיפוח הבית של בועות מדווח כי ציפי שביט, היא ולא אחרת, לוהקה להיות הפרזנטורית של מותג שואבי האבק LEGEE7 של HOBOT. לפי הערכות בשוק הפרסום, שביט תוסיף לחשבון הבנק שלה כמה עשרות אלפי דולרים. היא תיקח לקמפיין את דמותה של זושה הפולנייה.\n\n5 צפייה בגלריה ציפי שביט ( צילום: מוטי קמחי )\n\n>> לסיפורים החשובים והמעניינים בכלכלה ובצרכנות - הצטרפו לערוץ הטלגרם שלנו\n\nזכתה בזהב: מירי בוהדנה מקבלת כבוד\n\nדסק התרבות של בועות מדווח כי מירי קובו-בוהדנה קיבלה את ספר הזהב של יהדות מרוקו, ואף נרשמה בו, לאור פעילותה ותרומתה לקידום יהדות מרוקו. הספר הוא מפעל הנצחה של הפדרציה העולמית של יהדות מרוקו, ובוהדנה זכתה גם לתעודת הוקרה מיוחדת שעליה חתומים הנשיא יצחק הרצוג, הנשיא בדימוס של ביהמ\"ש העליון אהרן ברק, הרב הראשי לישראל מאיר לאו, יו\"ר הפדרציה סם בן-שטרית וגם הבעל בבו קובו ושלושת ילדיהם בן, אסתר ורפאל.\n\n5 צפייה בגלריה מירי בוהדנה ( צילום: דביר כחלון )\n\n5 צפייה בגלריה תעודת ההוקרה\n\nחגיגה כפולה לשירלי בוגנים\n\nאל תשכחו לסמס מאברוק לשחקנית והדוגמנית הבינלאומית שירלי בוגנים. מקורות של בועות מספרים כי בימים אלה היא לוהקה למשבצת הפרזנטורית של מותג הקוסמטיקה הפולני Pharmaceris, שעשה עלייה לישראל ויימכר בסופר-פארם. השכר המוערך: כמה עשרות אלפי שקלים. מזל טוב נוסף מגיע לבוגנים על יום הולדתה ה-49 שחל היום, ויצוין בארוחת ערב חגיגית עם שף פרטי, שאליה מוזמנות החברות הקרובות.\n\nסנדרסון משמח חתן וכלה\n\nדסק השמחות של בועות מדווח כי עו\"ד צביקה אגמון (אחיו של גיל אגמון ושותפו) יישא לאישה בסוף השבוע הקרוב את עורכת הדין טלי אורן, בבית משפחת לסינג במשמר איילון. בתוכנית האמנותית: דני סנדרסון.\n\nדייסון משיקה\n\nדייסון קיימה ארוע להשקת מחליק השיער החדש שלה AIRWRAP MULTISTYLER במספרת שי בוטא, שגריר מוצרי הטיפוח של דייסון בישראל. ליהיא גרינר אספה את המוצר החדש בהשקה.\n\n5 צפייה בגלריה דנילו דרובנק, מנהל התקשורת השיווקית של דייסון, שי בוטא וליהיא גרינר ( צילום: רפי דלויה )\n\nמסעדת הצדף חוגגת 20 שנה\n\nבתחילת החודש חגגה מסעדת הצדף בראשון לציון במסיבה פרטית צבעונית במיוחד, בה נכחו צוותים של עובדים מתקופות שונות, ספקים, שכנים וחברים קרובים. אוכל, אלכהול ומוזיקה טובה עשו את הערב למוצלח במיוחד. במשך כל החודש חברי מועדון של הצדף נהנים מהטבות ומבצעים לרגל יום ההולדת.\n\n5 צפייה בגלריה האירוע של מסעדת הצדף\n\nבקטנה\n\n30 שנה אחרי שהשתחרר משירות סדיר ב-8200, שם היה אמון על המערך הלוגיסטי של היחידה, זאב מנצור סגר השבוע מעגל. חברת לוגיסטיקר שבניהולו נבחרה להיות הספק הלוגיסטי הבלעדי של פרויקט \"קריית המודיעין\" שיוקם סמוך לבאר שבע ויאכלס את כל יחידות המודיעין של צה\"ל, לרבות הסייבר והטכנולוגיה.\n\nלילית קוסמטיקה השיקה לראשונה בישראל, בקניון רמת אביב, את חנות הדגל של רשת BEYOND SKIN בהשקעה של 5 מיליון שקל. 10 חנויות נוספות צפויות להיפתח עד סוף 2025.\n\nבייליס והקונדיטור מורן גיל פותחים את בית הקפה של בייליס בפסטיבל הקפה במתחם התחנה בת\"א. זה יקרה ב-13-15 בספטמבר.\n\nשבוע הנגרוני מגיע לארץ זו השנה העשירית, מה שאומר שבמגוון ברים יציעו לכם לפני הכל את הקוקטייל הקלאסי המבוסס על קמפארי, ג'ין וגם ורמוט אדום.\n\nארגון קמא-טק לשילוב חרדים בהייטק קיים אירוע לפתיחת השנה החדשה על הגג של משרדי מובילאיי בת\"א. בין הנוכחים: מייסד מובילאיי פרופ' אמנון שעשוע, מפקד חיל האוויר לשעבר אליעזר שקדי, היזם והמשקיע גיגי לוי, דב מורן ועוד רבים מבכירי התעשייה.\n\nסגן נשיא איגוד לשכות המסחר אמיר שני, סגנית נשיא לשכת המסחר ישראלה שטיר וחבר הנשיאות רועי רוזניק אירחו את שר מסחר החוץ של קוסטה ריקה, מנואל ריברה. על הפרק: דיון בחשיבות הסכם סחר חופשי.\n\nראש עיריית רעננה חיים ברוידא, חברת נירלט ושרון לשם, מנהלת תחום אדריכלים, תרמו קיר גרפיטי לתלמידי העיר במסגרת שיפוץ של מוסדות החינוך.\n\nמנכ\"לית קבוצת אביב דפנה הרלב ומיקי הרלב אירחו בסוף השבוע בביתם בכפר נטר את חבר הנאמנים של אוניברסיטת ת\"א להרמת כוסית לכבוד השנה החדשה. עשו לחיים: הנשיא, פרופ' אריאל פורת, הסגנית, פרופ' מלאת שמיר, יו\"ר חבר הנאמנים דפנה מיתר-נחמד ומנכ\"לית אגודת הידידים עו\"ד עדי אולמרט.\n\nבנק הפועלים זכה בפרס ההנגשה \"אות נגישות ישראל 2022\" ע\"ש שמחה לוסטיג.\n\nרשת פרופורציה פתחה סניף בחיפה בהשקעה של 1.5 מיליון שקל.\n\nהשבוע יצא לאור לוח שנה מעורר השראה שצילמו מתמודדי נפש בהוסטל של עמותת \"איכות בשיקום\", ובו תיעדו את חייהם.\n\nרשת תמנון פתחה סניף בקניון הגדול בפ\"ת בהשקעה של 1.5 מיליון שקל.\n\nמינויים",
    "הבת יעלי והמתקפה על הקהילה הבינלאומית: נאום לפיד המלא": "הקריאה לפלסטינים והאזהרה לאיראן: הנאום המלא של לפיד ( צילום: רויטרס )\n\n\n\n\n\nאדוני הנשיא, אדוני המזכיר הכללי, נציגים, גבירותיי ורבותיי.\n\nבנובמבר 1947 העצרת הזו התכנסה והחליטה על הקמת מדינה יהודית. בישראל חיו אז רק כמה מאות אלפי יהודים, בסביבה עוינת, מוכי הלם וצער אחרי השואה שבה נרצחו שישה מיליון מבני עמנו.\n\n75 שנים מאוחר יותר, ישראל היא דמוקרטיה ליברלית חזקה. גאה ומשגשגת. אומת הסטרט-אפ שהמציאה את הווייז ואת כיפת ברזל, תרופות לאלצהיימר ופרקינסון, ורובוט שמסוגל לבצע ניתוח בעמוד השדרה. מובילה את העולם בטכנולוגיות של מים ופוד-טק, אבטחת סייבר ואנרגיה מתחדשת. עם 13 חתני פרס נובל בספרות ובכימיה, בכלכלה ושלום.\n\nאיך זה קרה? זה קרה מפני שהחלטנו שלא נהיה קורבן. החלטנו לא לשקוע בכאב של העבר, אלא להתמקד בתקווה של העתיד. החלטנו להשקיע את האנרגיה שלנו בבנייתה של אומה, בבנייתה של חברה שמחה, אופטימית ויצירתית.\n\nלא רק הגענו לארץ המובטחת, אנחנו בונים את הארץ המובטחת.\n\nההיסטוריה נקבעת בידי בני אדם. אנחנו צריכים להבין את ההיסטוריה, לכבד אותה וללמוד ממנה, אבל גם להיות מוכנים ומסוגלים לשנות אותה. לבחור את העתיד על פני העבר. את השלום על פני המלחמה. את השותפות על פני בידוד והסתגרות.\n\n7 צפייה בגלריה ( צילום: רויטרס )\n\n7 צפייה בגלריה ( צילום: EPA )\n\nלפני כמה חודשים כינסנו את פורום הנגב ההיסטורי. ישבנו בארוחת ערב, לא רחוק מקברו של דוד בן גוריון, האב המייסד של מדינת ישראל. היינו שם שישה. מזכיר המדינה האמריקאי, שרי החוץ של מצרים, איחוד האמירויות, בחריין, מרוקו וישראל. ארוחת ערב שרק לפני שנתיים איש לא היה חולם שהיא אפשרית.\n\nואז נפתחה הדלת ומישהו נכנס ואמר: \"אני מצטער להפריע לכם, אבל היה פיגוע טרור לא רחוק מתל אביב. שני ישראלים נרצחו״. באותו רגע כולנו הבנו שמטרת הפיגוע היא להרוס את הפסגה. לגרום לכעס בינינו, לגרום לנו לריב ולפרק את השותפות החדשה הזאת בינינו.\n\nאמרתי לשרי החוץ: \"אנחנו מוכרחים לגנות את הפיגוע הזה, עכשיו, ביחד. אנחנו מוכרחים להראות לעולם שהטרור לא ינצח\".\n\nהשתרר שקט בחדר. ואז אחד משרי החוץ הערבים אמר: \"אנחנו תמיד נגד טרור. בגלל זה אנחנו כאן״. ואחרי חמש דקות הוצאנו הודעה משותפת מששתנו שמגנה את הפיגוע, ומקדשת את החיים, את שיתוף הפעולה, את האמונה שלנו שיש דרך אחרת.\n\nהפסגה נמשכה. הסכמים נחתמו. הוקמו קבוצות עבודה העוסקות בסוגיות של טכנולוגיה, ביטחון-מזון, אנרגיה, מים, חינוך ותשתיות. קבוצות העבודה האלה משנות את פני המזרח התיכון בעודנו מדברים.\n\n7 צפייה בגלריה ( צילום: AFP )\n\nאנשי המזרח התיכון, אנשי העולם כולו, צריכים להסתכל סביבם ולשאול את עצמם: מצבו של מי טוב יותר, מי שבחר בדרך השלום, או מי שבחר בדרך המלחמה? מי שבחר להשקיע בעמו וארצו, או מי שבחר להשקיע בהרס של אחרים? מי שמאמין בחינוך, סובלנות וטכנולוגיה, או אלו שמאמינים בקנאות ואלימות?\n\nבכל פעם שאני פוגש מישהו שיש לו ביקורת על ישראל, יש לי תמיד אותה תשובה: בוא לבקר אותנו. בואו ותפגשו את ישראל האמיתית. אתם תתאהבו. מדינה שמשלבת חדשנות עוצרת נשימה עם עומק היסטורי. אנשים מצוינים, אוכל מעולה ורוח טובה. דמוקרטיה תוססת, מדינה שחיים בה יחד יהודים, מוסלמים ונוצרים - בשיוויון אזרחי מלא.\n\nבממשלה שבראשה אני עומד יש שרים ערבים. יש מפלגה ערבית שהיא חברה בקואליציה שלנו. יש שופטים ערבים בבית המשפט העליון שלנו. רופאים ערבים שמצילים חיים בבתי החולים שלנו. ערביי ישראל אינם האויבים שלנו - הם השותפים שלנו לחיים.\n\nבואו לבקר אותנו. אתם תגלו שישראל היא פסיפס תרבותי מופלא. מהרי הגולן המושלגים והלבנים ועד לחולות המדבר הלבן בנגב. מתל אביב, בירת ההיי-טק, מסיבה מתמדת על הים התיכון, לירושלים, בירתנו הנצחית, העיר הקדושה לשלוש הדתות, שברחובותיה היפים נפגשים העבר והעתיד בכל יום מחדש.\n\nאך מעל ראשה של המדינה המופלאה שלנו תלויים שני איומים. הם תלויים גם מעל ראשכם, אפילו אם אתם מנסים להכחיש זאת. הראשון הוא האיום הגרעיני. החשש שמדינות טרור וארגוני טרור ישימו ידם על נשק גרעיני. האיום השני הוא מותה של האמת.\n\n7 צפייה בגלריה ( צילום: AFP )\n\nהדמוקרטיות שלנו מורעלות אט אט בידי שקרים ופייק-ניוז. פוליטיקאים חסרי מעצורים, מדינות טוטליטריות וארגונים רדיקליים מערערים את תפיסת המציאות שלנו.\n\nכדאי לדעת, שאין מדינה בעולם שמתמודדת עם התופעה הזו יותר מישראל. אין מדינה שהותקפה יותר בידי שקרים, שהושקע יותר כסף ומאמץ בהפצת מידע כוזב אודותיה.\n\nבמאי שעבר פורסמה בכל העולם תמונתה של מאלאק אל טאנאני, ילדה פלשתינית בת שלוש, עם ידיעה נוראית שהיא נהרגה עם הוריה בתקיפה של חיל האוויר הישראלי. זו היתה תמונה שוברת לב, אבל מאלאק אל טאנאני לא היתה קיימת מעולם. התמונה נלקחה מהאינסטגרם, היא של ילדה מרוסיה.\n\nאני יכול לתת לכם עוד אלפי דוגמאות כאלה לפייק ניוז על ישראל. התנועה האנטי-ישראלית מפיצה את השקרים האלה כבר שנים ארוכות. בכלי התקשורת, בקמפוסים וברשתות החברתיות. השאלה אינה למה הם עושים זאת, אלא למה אתם מוכנים להקשיב.\n\nמדוע אתם מקשיבים לאנשים שהשקיעו מיליארדי דולרים בעיוות האמת? מדוע אתם מתייצבים לצידם של קיצונים איסלאמיים שתולים אנשים הומוסקסואליים על מנופים, מדכאים נשים ויורים טילים על אוכלוסייה אזרחית מתוך גני ילדים ובתי חולים?\n\nאני לא אורח בבניין הזה. ישראל היא אומה ריבונית גאה, וחברה שווה באומות המאוחדות. אנחנו לא נשתוק כשמבקשי רעתנו משתמשים בבמה הזו כדי להפיץ עלינו שקרים.\n\nאנטישמיות היא הנכונות להאמין על היהודים את הרע מכל, בלי לבדוק. אנטישמיות היא לשפוט את ישראל לפי סטנדרטים שונים מכל מדינה אחרת עלי אדמות.\n\nמי שמנצחת על תזמורת השנאה הזו היא איראן. יותר מ-40 שנה בכיכרות וברחובות איראן מצולמים מפגינים השורפים דגלי ישראל וארה\"ב. תשאלו את עצמכם: מאיפה הדגלים מגיעים? מאיפה יש להם כל כך הרבה דגלים שלנו?\n\nהתשובה היא: הם מייצרים אותם במיוחד, רק כדי שיוכלו לשרוף אותם. כך נראית תעשייה של שנאה. זהו משטר שעוסק בשנאה באופן שיטתי.\n\nהם שונאים אפילו את בני עמם. צעירים איראניים נאנקים ונאבקים תחת כבלי המשטר האיראני, והעולם שותק. הם משגרים קריאות לעזרה ברשתות. הם משלמים על שאיפתם לחיות חיים של חירות - בחייהם.\n\nהמשטר באיראן שונא יהודים, שונא נשים, שונא להט\"בים, שונא את המערב. הם שונאים ורוצחים מוסלמים שחושבים אחרת, כמו סלמן רושדי ומהסהא אמיני. שנאתם היא דרך חיים. זוהי דרכם לשמור על שלטון הדיכוי.\n\n7 צפייה בגלריה ( צילום: EPA )\n\nיש רק מדינה חברה אחת באו\"ם שמצהירה באופן גלוי שהיא מעוניינת להשמיד מדינה חברה אחרת. איראן הצהירה פעם אחר פעם שהיא מעוניינת ב\"השמדה טוטאלית\" של מדינת ישראל. והבניין הזה שותק.\n\nממה אתם פוחדים? האם הייתה פעם אחת בהיסטוריה האנושית שבו השתיקה עצרה אלימות?\n\nהמדינה שרוצה להשמיד אותנו היא גם המדינה שהקימה את ארגון הטרור הגדול בעולם, חיזבאללה. איראן היא המדינה שמממנת את החמאס והג'יהאד האיסלאמי ועומדת מאחורי פיגועי טרור המוניים מבולגריה ועד בואנוס איירס. זו דיקטטורה רצחנית שעושה כל מאמץ להשיג נשק גרעיני.\n\nאם המשטר האיראני ישיג אותו - הם ישתמשו בו.\n\nהדרך היחידה למנוע מאיראן מלהשיג נשק גרעיני, היא להציב בפניה איום צבאי אמין על השולחן. ואז - ורק אז - לקיים מו\"מ על הסכם ארוך וחזק יותר איתם. צריך להבהיר לאיראן שאם תקדם את תוכנית הגרעין, העולם לא יגיב במילים, אלא בכוח צבאי. בכל פעם שאיום כזה הובא לשולחן בעבר, איראן עצרה, ונסוגה.\n\nהעולם בוחר היום באפשרות הקלה. הוא בוחר לא להאמין ברע ביותר, למרות כל העדויות שאומרות את ההיפך. לישראל אין את הפריבילגיה הזו. הפעם אנחנו לא עומדים בידיים ריקות מול אלה שרוצים להשמידנו.\n\n7 צפייה בגלריה ( צילום: AFP )\n\nליהודים יש היום מדינה, יש לנו צבא, יש לנו ידידות גדולות ובראש ובראשונה עם ארה\"ב. יש לנו יכולות ואנחנו לא נחשוש להשתמש בהן. אנחנו נעשה כל מה שצריך – לאיראן לא יהיה נשק גרעיני. לא נעמוד מנגד מול אלה המנסים להרוג אותנו. לא שוב. לעולם לא עוד.\n\nעוצמתה הכלכלית והצבאית של ישראל מאפשרת לנו להגן על עצמנו, אבל היא מאפשרת לנו עוד דבר: לשאוף לשלום עם העולם הערבי כולו ועם שכנינו הקרובים ביותר – הפלשתינים.\n\nהסכם עם הפלשתינים, המבוסס על שתי מדינות לשני עמים - הוא הדבר הנכון לביטחון ישראל, לכלכלה הישראלית ולעתיד ילדינו.\n\nהשלום אינו פשרה, היא ההחלטה האמיצה ביותר שאנחנו יכולים לקבל. השלום אינו חולשה, הוא מגלם בתוכו את כל עוצמתה של הרוח האנושית. מלחמה היא כניעה לכל מה שרע בנו, השלום הוא ניצחונו של כל מה שטוב.\n\nלמרות כל המכשולים, גם היום רוב גדול של הישראלים תומכים בחזון פתרון שתי המדינות. אני אחד מהם. יש לנו רק תנאי אחד: שהמדינה הפלשתינית העתידית תהיה שוחרת שלום.\n\nשהיא לא תהפוך לבסיס טרור נוסף ממנו מאיימים על שלומה וקיומה של ישראל. שיהיה לנו את היכולת להגן על ביטחון אזרחי ישראל, בכל רגע.\n\nאם למישהו זו נראית דרישה גדולה מידי, שיסתכל על השכונה שבה אנחנו חיים, על לבנון, מדינה קורסת שנשלטת בידי החיזבאללה. על סוריה, שבה שלטון רצחני טבח בחצי מיליון מאזרחיו. על אפגניסטן, על לוב, על איראן.\n\nאתם יכולים לבקש מאתנו לחיות לפי הערכים המופיעים במגילת האו\"ם, אבל אתם לא יכולים לבקש מאתנו למות למענם. אבא שלי היה ילד בגטו, סבא שלי נרצח במחנה ריכוז. אנחנו רוצים לחיות בשלום, אבל רק בתנאי שהוא ייתן לנו ביטחון ולא יסכן אותנו עוד יותר.\n\n7 צפייה בגלריה לפיד באו\"ם ( צילום: EPA )\n\nתסתכלו על עזה. ישראל עשתה בעזה את כל מה שהעולם ביקש מאתנו, כולל מעל בימה זו. עזבנו. כבר לפני 17 שנה פירקנו את ההתנחלויות, פירקנו את בסיסי הצבא. אין בעזה אפילו חייל ישראלי אחד. השארנו להם אפילו 3,000 חממות כדי שיוכלו להתחיל לבנות לעצמם כלכלה\n\nמה הם עשו בתגובה? תוך פחות משנה, חמאס, ארגון טרור רצחני - עלה לשלטון. הם הרסו את החממות ובנו במקומן בסיסי טרור ואתרי שיגור רקטות. מאז שעזבנו את עזה נורו משם לתוך שטח ישראל יותר מ-20 אלף טילים ורקטות. כולם לעבר אוכלוסיה אזרחית. כולם לעבר הילדים שלנו.\n\nיש לי ילדה עם צרכים מיוחדים, שמה יעלי. היא אוטיסטית. היא לא מדברת. במאי, שנה שעברה הייתי צריך להעיר אותה בשלוש בבוקר ולרוץ איתה למקלט כי טילים התפוצצו מעל הבית שלי.\n\nכל האנשים שמטיפים לנו על חשיבות השלום, מוזמנים לנסות לרוץ למקלט בשלוש בבוקר עם ילדה שלא מדברת. להסביר לה, בלי מילים, למה רוצים להרוג אותה.\n\nבבניין הזה שאלו לא פעם למה אנחנו לא מסירים את ההגבלות מעל עזה. אנחנו מוכנים לעשות את זה, מחר בבוקר! אנחנו מוכנים לעשות יותר מזה. אני אומר מפה לתושבי עזה, אנחנו מוכנים לעזור לכם לבנות חיים טובים יותר, לבנות כלכלה. הצגנו תוכנית מקיפה לבנייה מחדש של עזה. יש לנו רק תנאי אחד: תפסיקו לירות טילים ורקטות על הילדים שלנו.\n\nתניחו את הנשקים ולא יהיו הגבלות. תניחו את הנשקים, תחזירו הביתה את ילדינו, השבויים - הדר ואורון זכרונם לברכה; אברה והישאם שהם עדיין בחיים - ונבנה יחד את הכלכלה שלכם. נוכל לבנות יחד את העתיד שלכם, בעזה וגם בגדה המערבית. תניחו את הנשק ותוכיחו לנו שהחמאס והג'יהאד האיסלאמי לא עומדים להשתלט על המדינה הפלשתינית שאתם רוצים להקים. תניחו את הנשק ויהיה שלום.\n\nזהו המינימום שאני חייב לסבא שלי, לאבא שלי ולבת שלי. העם היהודי למד את הלקחים מהעבר. הדבר שמבטיח את ביטחוננו היא העוצמה של הצבא שלנו, התחכום של הכלכלה שלנו, החוסן של הדמוקרטיה שלנו.\n\nישראל מעוניינת בשלום עם שכנינו. עם כל שכנינו. אנחנו לא הולכים לשום מקום. המזרח התיכון הוא ביתנו. אנחנו פה כדי להישאר לנצח. ואנחנו קוראים לכל המדינות המוסלמיות – מסעודיה ועד אינדונזיה - להכיר בזה, ולבוא לדבר איתנו. ידינו מושתת לשלום.\n\nעימותים לא נעלמים מעצמם. עוינות לא נעלמת מעצמה. בני האדם יוצרים עימותים, בני אדם יכולים גם להחליף אותם בידידות, נדיבות וטוב משותף.\n\nחובת ההוכחה היא לא עלינו. אנחנו הוכחנו כבר את הרצון שלנו בשלום. הסכם השלום שלנו עם מצרים מקויים כלשונו כבר 43 שנים. הסכם השלום עם ירדן כבר 28 שנים. אנחנו מדינה שעומדת במילתה ועומדת בהסכמים.\n\nהוכחנו את רצוננו בשלום דרך הסכמי אברהם, פסגת הנגב, בהסכמים שחתמנו עם העולם הערבי.\n\nבספר במדבר מופיע פסוק שכל יהודי מכיר: \"ישא השם פניו אליך וישם לך שלום\". מדינת ישראל היא המדינה היחידה בעולם שספר הקים אותה. ספר הספרים. התנ\"ך.\n\nהספר הזה והעקרונות של הדמוקרטיה הליברלית מחייבים אותנו להושיט את ידינו לשלום. ההיסטוריה שלנו מחייבת אותנו לעשות זאת בראייה מפוקחת ובזהירות. כך עשינו שלום בעבר, כך נעשה שלום בעתיד.",
    "המפעלים, הקבוצות והנבחרות: מה ייכלל ב-FIFA23?": "פיפ\"א 23 עוד שנייה כאן והוא מבטיח להיות אחד הפיפ\"א הגדול ביותר עד כה (כמו כל שנה). לא רק שזהו הפרק האחרון בסדרת המשחקים שנשאה בפועל את רישיון פיפ\"א, אלא שהיא גם עומדת להיות אחת הגדולות ש-EA הוציאה עד כה מבחינת כמות תוכן. בנוסף, השנה יש יותר ליגות, מועדונים ואצטדיונים מאי פעם. בזמן שאנחנו מתקדמים לעבר תאריך ההשקה של המשחק, החלטנו להרכיב רשימה זו של כל המפעלים והמועדונים המורשים, ואלו שכבר לא איתנו השנה בפיפ\"א 23.\n\nנתחיל עם הליגות שהוסרו השנה מסיבות כאלה ואחרות. פיפ\"א השנה לא יציג יותר את הליגה המקסיקנית, שחתמה על הסכם עם חברת קואנמי, וגם לא את הליגה היפנית. בנוסף, גם הליגה הברזילית תוסר, אם כי היעדרה הגיוני יותר. בשנים האחרונות, לקבוצות ברזילאיות היו שמות, ערכות וסמלים מקוריים, אך עם שחקנים לא מציאותיים - בדומה למשחקי פרו של תחילת שנות ה-2000.\n\nמבחינת ליגות שהתווספו השנה. כידוע, מפעלים ותחרויות לכדורגל נשי יוצגו לראשונה. פיפ\"א יכלול את הפריימירליג האנגלית ואת הליגה הצרפתית. בינתיים, החדשות היחידות בנוגע לכדורגל גברים הן החזרה של הליגה השנייה באיטליה. עם חזרתה של ענקית הסרייה A, יובנטוס, לאחר שפג תוקפו של ההסכם שלה עם קונאמי. בנוסף, השנה הזה יתווספו גם הנבחרות הלאומיות של קרואטיה, מרוקו, קטאר וגאנה.",
    "אחי, תעביר ת'לבונה: כמה זמן היהודים כבר מעשנים קנאביס?": "קשה לחשוב שלא, אבל אנחנו לא הראשונים שגילו את הקנאביס (וגם לא ההורים שלנו בשנות ה-60). המקרה המתועד הראשון של השימוש במריחואנה היה בערך בשנת 2800 לפני הספירה, על ידי הקיסר הסיני שן נונג, שנחשב גם לאבי הרפואה הסינית, כי אמא תמיד אמרה שקיסר זה לא מקצוע. אבל הסינים לא היו היחידים ואינדיקציות טיפוליות של קנאביס מוזכרות בטקסטים של ההודים, האשורים, היוונים והרומאים. גם ההיסטוריון היווני הקלאסי הרודוטוס בשנת 480 לפנה\"ס תיעד בכתביו את תושבי סקיתיה, שהיו שואפים את אדי עשן הקנאביס, הן כפולחן והן לבילוי חברתי.\n\nאולי קראתם שממש לפני שבועיים התגלו באתר קבורה ביהוד שרידי אופיום מלפני 3300 שנה – אבל אנחנו כאן מתעסקים בסמים הרבה יותר קלילים מאופיום, ולכן נספר שבשנה שעברה ממש התגלו על ידי הארכיאולוג ד\"ר ערן אריה שרידי קנאביס על מזבח בתל ערד. פעילותם של המזבחים מתוארכת לממלכת יהודה במאה ה-8 לפני הספירה, כלומר לפני כ-2,700 שנים, בערך בזמן בית המקדש הראשון. החוקרים שגילו את המזבחים טוענים שהעדויות מצביעות על שימוש בקנאביס לשימוש פסיכואקטיבי פולחני ביהודה ולא למטרות פנאי. כלומר, בני יהודה העתיקים הקריבו קורבנות יחד עם קנאביס. על מזבח אחד התגלה לבונה שבערה באמצעות שומן בהמה, ועל המזבח השני התגלה קנאביס שבער באמצעות גללים של בעלי חיים. ככה זה היה אז, לא היו קליפרים בעיצוב של וויד.\n\n>> קנאביס אנחנו אוהבים. סקס גם. אז מה לגבי השילוב ביניהם?\n\n>> טוב שמן טוב: אתם עדיין מעשנים? הגיע הזמן לעבור לשמן\n\nעם השנים מתגלה היסטוריה עשירה ומערכת יחסים די רצינית בין היהדות לקנאביס. בחודש מאי האחרון אף עלתה במרכז YIVO לחקר היהדות שבניו יורק תערוכת הקנאביס היהודית בשם המתבקש Am Yisrael High, שחוקרת את הקשר ההיסטורי והתרבותי של עם ישראל סביב הצמח. פורטנוי טוען כי הזיקה לאצור את התערוכה הזאת התחילה מבאנג אחד בצורת חנוכייה. זו הציתה בו את האש לחקור האם מדובר רק בפריט מסחרי, או שיש היסטוריה אמיתית מאחורי יהודים וקנאביס?\n\nלמעשה, הויכוח הישן האם \"קנה בושם\" הוא הביטוי הקדום לקנאביס עדיין מעלה אש במגזרים רבים. יש מלומד שטוען שהמילה באה מהמילה הסקיתית לקנאביס, וכאמור, ידוע שהסקיתים, קבוצת עמים ממוצא הודו-אירופי, השתמשו בקנאביס בטקסים הדתיים שלהם. גם פרשנים שונים כמו הרמב\"ן שכתב בפירושיו ליציאת מצרים כי ​​בושם אכן פירושו קנאביס, צמח שהיה אחד המרכיבים במנחת הקטורת בבית המקדש. כמו כן, ב-1995 בבית שמש התגלה שלד של ילדה עם שרידי חשיש בקיבה שלה, מלפני כ-1600 שנים. אל דאגה, היא לא שתתה חשיש – הוא היה חלק מתרופה שנרקחה עבורה, וזו למעשה הייתה העדות הארכיאולוגית הראשונה לכתבים יהודיים שתיעדו שימוש נרחב בקנאביס לצרכים רפואיים.\n\nאבל זה לא נגמר רק באזכורים מעורפלים בתנ\"ך. ישנם מספר מסמכים מאוסף גנוז מהקהילה היהודית בקהיר ששם מתייחסים לחשיש. מדובר בפתק בערבית-יהודית שמאשר את העובדה ש\"זקן נכבד\" קיבל \"שני קראט כסף\", שישמש אותו עבור \"להשיג חשיש מאצלם\". זו הגרסה של המאה ה-13 של שיחות בטלגרם, וגם מצביע על כך שיהודים השתמשו בחשיש, מכל סיבה שהיא – לצצרכים רפואיים או להנאה. חוקר ישראלי אחד של יהדות מרוקו אף סיפר לאוצר התערוכה שזו מסורת של יהודי מרוקו לפזר חשיש בקוסקוס בחתונות. ואולי זה לא יפתיע אתכם, אבל גם זאב ז'בוטינסקי כתב \"אודה לחשיש\" במכתב 1901 כשהיה סטודנט בוינה. בקיצור, לא רק שהיחסים של היהודים עם הקנאביס לא יסתיימו בעתיד הקרוב – הם גם התחילו הרבה יותר מוקדם משהייתם חושבים.\n\n>> אל מדריך הזנים המלא של שיח מדיקל\n\nרוצים לדעת עוד על קנאביס? צרו קשר עם שירות הלקוחות של שיח מדיקל גרופ *2084",
    "המאכלים, הברכות, המסורת והטיולים: שתי משפחות מספרות על ראש השנה שלהן": "רחל סתם טבו\n\nרחל סתם טבו, בת 80, אלמנה, תושבת פתח תקוה וילידת מרוקו, אמא לשלושה ילדים, סבתא לשמונה נכדים וסבתא רבתא לנין בן חודש. רחל מארחת גם השנה, כמו בכל שנה, את בני משפחתה לארוחת חג. בערב החג היא תארח 14 בני משפחה.\n\nמה את זוכרת מבית הורייך?\n\n\"ארוחת החג מבוססת קודם כל על הברכות וכל ברכה דורשת את המאכל שלה. ההכנות לחג ממושכות ומתחילות עוד לפני ערב החג. המאכלים של סעודת החג מתאימים לברכות השונות. למשל, כשמברכים \"שיסתלקו כל אויבנו\" אוכלים סלט מעלי סלק חתוכים ומטוגנים ומתובלים. כשמברכים שנהיה \"לראש ולא לזנב\" אצלנו לא אכלו ראש של דג, אלא של בקר או כבש. כך הלאה, כל מנה לפי הברכה. בין המאכלים האלה אפשר לציין את הדלעת שבישלו עם צימוקים ודבש ועוד פירות יבשים וזה היה ממש תאווה לחיך, כרישה שהיינו מכינים ממנה לביבות, שומשום עם סוכר. גם על הרימון היינו מפזרים סוכר. השולחן היה ערוך עם מפה לבנה וכלים יפים וכולם היו לובשים בגדים חגיגיים, כל אחד יותר יפה מהשני\".\n\nהמשכתם את המסורת הזו גם בארץ?\n\n\"כשעלינו לארץ חגגנו ככה עד שהתחתנתי. אבל התחתנתי עם פולני. המשכתי מה שיכולתי, אבל לא היה הוד והדר כמו בבית אבא והתחלנו להכניס גם מאכלים פולנים, כמו גפילטע פיש וכבד קצוץ. אבל הילדים שלי לא מוותרים על המאכלים מבית אבא שלי, כך שעד היום אני מבשלת אותם והם לוקחים גם אליהם הביתה. אחד הדברים שהם אוהבים זה ארטישוק. אני עושה את זה מבושל, חתוך לחתיכות עם לימון ושום. זה יוצא מעדן מלכים. אני מכינה להם גם מטבוחה וסלט פלפלים קלויים, זעלוק. ארוחת החג היא מאוד עשירה וחגיגית. יש גם קוסקוס לאכול ליד בשר הראש ועם הירקות של המרק\".\n\nמי מכין את ארוחת החג?\n\n\"אני עושה הכל לבד. העוזרת עוזרת לי לחתוך ולקצץ אבל אני מבשלת. בערב החג כל אחד מביא משהו, יין, שתייה, עוגות, עוגיות. בערב ראש השנה צריך לאכול דברים מתוקים ולבנים. לכן אני מכינה גפילטע פיש ולא את הדגים המרוקאים\".\n\nיש עוד מסורת משפחתית?\n\nאני מכינה מתנות קטנות לכל אחד: בושם, איפור, בגד, לכל אחד משהו שמתאים לו\".\n\nאתם מטיילים בחג?\n\n\"כשהיינו בבית אבא שמרו מסורת ולא נסעו בשבתות וחגים. היום כל חג יוצאים ומטיילים. הבן שלי מדריך טיולים בארץ, הוא מארגן לנו טיולים בכל רחבי הארץ וחלק מהזמן גם מבקרים קרובי משפחה\".\n\nדליה ברגיל\n\nדליה ברגיל מרעננה, נשואה לאביגדור ואמא לשישה ילדים, בגילאי 12 – 23. לבני הזוג ברגיל חנות דגים ובימים שלפני ראש השנה הם עובדים קשה ולכן תמיד בערב החג הם מתארחים עם בני משפחתם אצל חברים טובים.\n\nמה את זוכרת מבית הורייך?\n\n\"לפני ראש השנה תמיד היינו מתחדשים עם בגדים חדשים. אמא שלי הייתה עורכת שולחן עם כל טוב, סלטים, שני סוגים של בשר ובמיוחד אני זוכרת מרק מיוחד עם דלעת וחומוסים טחונים, בשר ועצמות. אכלנו גם דגים וכמובן ראש של דג וראש של כבש. לפני החג היה דיבור אינסופי על כמויות המזון, אם יספיק או לא יספיק. תמיד הייתה דאגה שלא יספיק ואולי צריך להכין עוד, שלא יחסר. בערב חג גם תמיד היו לנו אורחים שלא מהמשפחה. אנחנו היינו ארבע בנות וההורים, ואבא שלי תמיד היה מחפש אנשים שאין להם עם מי לחגוג ומזמין אותם לעשות איתנו את החג. היה לו חשוב לשמח אנשים אחרים, שלא יישארו לבד בחג\".\n\nאיפה אתם עושים את החג?\n\n\"אנחנו תמיד עובדים מאוד קשה עד החג. ראש השנה זה ממש החג של הדגים. אני מגיעה גמורה לערב החג ולא יכולה לבשל או לארח. למזלי, יש לנו חברים טובים שאנחנו מוזמנים אליהם קבוע. אבל הם לא מוותרים לי ואני מגיעה אליהם עם סיר דגים שאני מכינה בסגנון מרוקאי. בשאר ארוחות החג אנחנו אוכלים גפילטע פיש שהאחיות שלי מכינות עבורנו. אם הן לא מכינות, אני קונה, כי אנחנו לא מוותרים על גפילטע פיש בחג\".\n\nרוצים להישאר מעודכנים?\n\nמי עוזר לך בחג?\n\n\"הבנות באמת עוזרות. הן אוהבות ללמוד את הבישולים, שואלות איך מכינים. הן עושות סלטים, מכינות עוגות\".\n\nמי יבוא אתכם לסעודת החג?\n\nאם הילדים לא בצבא או בשירות לאומי הם באים איתנו לחברים. לצערי, הבן החייל לא יהיה בחג כי הוא נשאר בצבא ויש לי גם שני בנים, בן 18 ובן 20 שלומדים בישיבות גבוהות וגם הם נשארים בישיבות. הבנות יבואו איתנו לחברים\".\n\nאתם מטיילים בחג?\n\n\"אנחנו שומרי מסורת ולא מטיילים בחג. החג האהוב עלינו הוא סוכות. אנחנו מקימים סוכה גדולה ומארחים אושפיזין ובחול המועד מטיילים, בעיקר לצפון\".\n\nהצטרפו לערוץ הטלגרם שלנו",
    "\"הולכת להיות חוויה מטורפת\": אנסמבל גבעת וושינגטון יופיעו במרוקו": "כבוד גדול לחוג למוזיקה במכללה האקדמית גבעת וושינגטון: מארגני הפסטיבל הבינלאומי למוזיקה אנדלוסית במרוקו הזמינו אותם להופיע בפסטיבל – Festival Marocain de la Musique Andalouse הבינלאומי, המתקיים בהפקת העמותה המרוקאית למוסיקה אנדלוסית בניהולה של פטימה מבשע'ור L’Association Marocaine de la Musique Andalouse, והינו בחסות משרד התרבות המרוקאי, ובברכתו של שר התרבות של מרוקו.\n\nהפסטיבל יתקיים בחודש אוקטובר, בערים בערים רבט, ובקזבלנקה. אנסמבל הנגנים של גבעת וושינטון שהוזמן לייצג את ישראל בפסטיבל, ישתתף בשלושה קונצרטים יחד עם התזמורת האנדלוסית של פס, תחת ניהולו המוסיקלי של מאסטרו מוחמד בריוויל (Briouel Mohamed), המומחה הגדול ביותר של המוסיקה האנדלוסית.\n\nבפסטיבל ישתתפו מגוון מרשים ביותר של אמנים והרכבים, חלקם ממרוקו, ישראל וספרד, וביניהם: התזמורת האנדלוסית של טטואן בניהול של מוחמד אמין אקראמי, התזמורת האנדלוסית של מאסטרו דריס בראדה, הרכב מספרד בניהול קרלס מאגראנר, הסולנים: עבדראחים סווירי, מרוואן חאג'י, קוקו דיאם (תורג'מן), פרנסואז אטלאן, סנעע מראחטי, הפייטנית הישראלית שיר יפרח, ועוד אמנים נוספים.\n\nשר התרבות חילי טרופר בירך את האנסמבל על ההישג והדגיש את הייחודיות של המחלקה למוסיקה העוסקת בהמשכיות המסורות המוסיקליות היהודיות. \"אני מודה לכם על התרומה הענפה לתרבות הישראלית ועל בחירתכם להעמיק שורשים ולחזק את הקשר לעבר באמצעות המוסיקה\", ברך שר התרבות. מנכ\"ל קריית החינוך גבעת וושינגטון, יקי סעדה, הביע את התרגשותו וגאוותו וציין שהשתתפות האנסמבל היא \"כבוד וגאווה לחוג למוסיקה במכללה שבראשו עומדת דר' רחלי גלאי, כבוד וגאווה לסטודנטים, למכללה ולמדינת ישראל. יישר כח על ההישג הגדול\".\n\nהחוג האקדמי למוזיקה של מכללת גבעת וושינגטון מכשיר מוזיקאים המתמקצעים כמבצעים, יוצרים ומורים למוזיקה בישראל. המכללה מעניקה לבוגרים תואר ראשון ותעודת הוראה במוזיקה. בליבת תכנית הלימודים מקום מרכזי להמשכיות מסורות מוזיקליות יהודיות וליצירה מקורית בתחום המוזיקה היהודית והישראלית.\n\nהחוג מקיים שיתופי פעולה ייחודיים ובהם שיתוף פעולה פורה עם המחלקה החינוכית של התזמורת האנדלוסית הישראלית אשדוד בניהולה של איריס חליפה. הפרוייקט המשותף \"שלום לך דודי\", שהתקיים בסימן 1,000 שנה להולדתו של ר' שלמה אבן גבירול, זכה להצלחה רבה ולשבחים תחת ניהולו המוזיקלי של ראש התמחות יצירה יהודית וישראלית – ד\"ר אריאל לזרוס, חתן פרס שר התרבות 2022.\n\nראשת החוג, ד\"ר רחלי גלאי, המתמחה באמנות ביצוע מוזיקה יהודית בצ'לו ובמחקר בתחומי מוזיקה יהודית אמנותית, תוביל את האנסמבל בנסיעתו לפסטיבל במרוקו. \"זוהי זכות ענקית להופיע לצידם של גדולי המומחים של המוסיקה האנדלוסית\" מסכמת דר' גלאי, \"שיתוף הפעולה ביצירות מוסיקליות עתיקות שיהודי מרוקו היו שותפים לצמיחתן מרגשת אותנו מאוד. זו דוגמא והזדמנות לקדם ערכים של דיאלוג תרבותי ושלום, ואני גאה להיות חלק מפסטיבל זה. זאת הולכת להיות חוויה מטורפת\", מסכמת בהתרגשות דר' גלאי.\n\nהפסטיבל יתקיים בערים רבאט וקזבלנקה בין התאריכים: 19-22.10.\n\nלמידע ופרטים נוספים:\n\nhttps://www.facebook.com/music.g.washington – דף הפייסבוק של החוג למוזיקה גבעת וושינגטון.\n\nhttps://www.facebook.com/la.musique.andalouse – דף הפייסבוק של הפסטיבל במרוקו.\n\nרוצים להישאר מעודכנים באשדוד?\n\nוואטסאפ\n\nאינסטגרם\n\nטוויטר\n\nאפליקציית החדשות באנדרואיד או באייפון",
    "הכדורגל מת מצחוק": "כוכבי גולדסטאר הגיעו להרמת כוסית בסניף החדש של הרמיטאז' כדי לשתות הרבה ובעיקר לעשות את מה שהם יודעים הכי טוב - להתבדח\n\nרגע לפני שגולסטאר מרוקו עולה וגורם לכולכם להתמכר, הצוות התכנס למפגש מעניין במיוחד…\n\nשייע פייגנבוים וג'ובאני רוסו (צילום: אור גפן)\n\nבסוף השבוע האחרון הגיעו להרמת כוסית לפני החג בסניף החדש של הרמיטאז' בראשון לציון (חנות אלכוהול מיוחדת שמשלבת חדר vip לאירוח ומציע מגוון משקאות מהארץ ומהעולם), חברי הקאסט של גולסטאר, התכנית היחידה שמצליחה לשלב כדורגל והומור יותר טוב מכולם. אז רגע לפני פרק הבכורה כוכבי הסדרה באו לשתות אבל בעיקר כדי להתבדח.\n\nמלכה ושייע פייגנבוים יחד עם ג'ובאני ומאיה רוסו (צילום: אור גפן )\n\nג'ובאני ומאיה רוסו יוצאים עם השלל (צילום: אור גפן)\n\nשייע פייגנבוים ושמחה גואטה (צילום: אור גפן)\n\nהגיעו לחגוג ולהרים לחיים: דן איינבינדר, מאיה וג'ובאני רוסו, שייע פייגנבוים ואשתו מלכה, פיני בלילי שמחה גואטה, דניאל מלכה ועוד. אז לא יודעים מה איתכם לנו זה עשה חשק גם שתתחיל העונה וגם לאיזו גבינה טובה ומשובחת. עד אז, נחכה בסבלנות…\n\nדן איינבינדר הגיע לכבד (צילום: אור גפן)\n\nשייע פייגנבוים וג'ובאני רוסו (צילום: אור גפן)\n\nשייע פייגנבוים (צילום: אור גפן)\n\nשייע פייגנבוים ואשתו מלכה מתרווחים באושר (צילום: אור גפן)\n\nפיני בלילי ודן איינבינדר (צילום: אור גפן)",
    "סגירת מעגל מרגשת בזירת האסון במרוקו": "מאז נרמול היחסים בין ישראל למרוקו, הפכה המדינה המוסלמית ליעד פופולארי לאלפי ישראלים, חלקם בני העם המרוקאי.\n\nהצבעים, הריחות, הנופים והמאכלים משלימים את החוויה הרוחנית בקברי הצדיקים ובבתי הכנסת המפוארים.\n\nעל רקע השמיים הפתוחים בין ישראל ומרוקו, השבוע נרשם רגע מרגש ויוצא דופן, שהחזיר רבים במנהרת הזמן לאחור, 62 שנים אחרי רעידת האדמה הקטלנית שהתרחשה בראשית חודש אדר בשנת תש\"כ וגבתה מחיר כבד מיהודי מרוקו ומתלמידי ישיבת חב\"ד ששכנה בעיר אגאדיר אשר על שפת האוקיינוס האטלנטי.\n\nכתוצאה מרעידת האדמה, נהרגו 1,500 יהודים תושבי המקום. בניין ישיבת חב\"ד קרס וקבר תחתיו את תלמידי הישיבה. 25 מנבחרי הישיבה נהרגו ורבים אחרים נפצעו בדרגות פציעה שונות. הזירה הייתה קשה, מלאכת החילוץ נמשכה חודשים רבים, וחלקם של התלמידים שנהרגו – נעדרים עד היום.\n\nכאמור השבוע נסגר מעגל, לאחר שקבוצה נרחבת של חסידי חב\"ד – תלמידי מכון חסידי טכנולוגי שע\"י רשת \"חנוך לנער\" חב\"ד, הגיעו לאיזור האסון במרוקו, קראו תהילים, למדו משניות ואמרו קדיש לזכר הנספים.\n\nתלמידי המכון טסו למרוקו במסגרת ישיבת קיץ בת שמונה ימים, אשר במהלכם שילבו חיזוק רוחני עם אתנחתא. המסע נגע באזורים נרחבים במרוקו, מהרי האטלס הקסומים ועד קזבלנקה ומרקש וכמובן אגאדיר ששם התרחשה סגירת המעגל המרגשת שהסתיימה בשירת מרגשת של \"תהא השעה הזאת\".\n\nצפו בתיעוד הוידאו מעדשתו של יענקי אלהרר ומצילומי הסטילס של מענדי טולדנו, ממסע תלמידי מכון חסידי טכנולוגי חב\"ד למרוקו, שבמרכזו הביקור בזירת אסון רעידת האדמה.",
    "אוקראינה חוגגת: כמה פוטין \"שילם\" כדי לשחרר את חברו הטוב?": "נשיא אוקראינה וולודומיר זלנסקי הודיע הלילה (בין רביעי לחמישי) על עסקת ענק של חילופי שבויים בין מדינתו לבין רוסיה. על פי זלנסקי, 215 בני אדם שוחררו מהשבי הרוסי, מתוכם 188 לוחמים שהגנו על מפעל אזובסטל במהלך \"המבצר על מריופול\". בראש אותם אסירים שהועברו לידי רוסיה בעסקה עומד הפוליטיקאי האוקראיני הפרו-רוסי ויקטור מדבדצ'וק, שנחשב לבעל בריתו הקרוב והמשפיע ביותר של נשיא רוסיה ולדימיר פוטין באוקראינה.\n\n\"We're home\"💙💛\n\n\n\nUkrainian defender are happy to return to their homeland. pic.twitter.com/FtHjQgQ52a — NEXTA (@nexta_tv) September 21, 2022\n\nזלנסקי הוסיף כי כחלק מהסכם החילופים, שוחררו 10 אזרחים זרים משבי רוסי ובהם חמישה אזרחים בריטיים, שני אמריקאים וכן אזרחים של מרוקו, שבדיה וקרואטיה. האזרחים הזרים יוחזרו למדינות המוצא שלהם לאחר שיסיימו סבב בדיקות רפואיות בסעודיה, שם נערכו חילופי השבויים.\n\nלחצו כאן וקבלו את עיתון מעריב לחודש מתנה למצטרפים חדשים>>>\n\nעל פי פרטי העסקה, בין המשוחררים נמצאים גם שלושת המפקדים המפורסמים ביותר מימי המצור על מפעל אזובסטל במריופול - מפקד גדוד אזוב, דניס פרוקופנקו, סגנו סביאטוסלב פלאמר (\"קלינה\") ומפקד חטיבת הנחתים 36 מייג'ור סרחיי וולינה.\n\nצילום של שבויי המלחמה הזרים ששוחררו היום מהשבי של הבדלנים הפרו רוסים במחוז דונצק עם הגעתם לסעודיה שסייעה במשא ומתן החשאי. המשוחררים כוללים חמישה בריטים, שני אמריקאים, ואזרחים של מרוקו, שבדיה וקרואטיה. pic.twitter.com/FIVtvv1lr1 — Hayim Iserovich (@hayim75) September 21, 2022\n\nבתוך כך, תמונותיהם של שבויי המלחמה הזרים פורסמו ברשתות החברתיות לאחר ששוחררו מידיהם של הבדלנים הפרו-רוסיים במחוז דונצק. עד כה פורסמו שמותיהם של איידן אסלין הבריטי ואלכסנדר דריוקה ואנדי האן האמריקאים, כאשר ההערכות הן כי יתר המשוחררים הם ג'ון הרדינג, אנדרו היל, דילן הילי ושון פינר הבריטים, וקוסלב פרביג הקרואטי ומתיאס גוסטבסון משבדיה.\n\nבאוקראינה מדווחים כי גם מיכאיל ורשינין, ששימש מפקד משטרת הסיור של מריופול ונפל בשבי הרוסי עם נפילת העיר, שוחרר היום. ורשינין נחשב לגיבור מקומי, שבמהלך המצור הרוסי וההתקפות על העיר סייע לחלץ אזרחים לכודים והעביר מים ומזון.",
    "התרועה של ירושלים": "בבית הכנסת של קהילת ארנונים בשכונת ארנונה מתקבצים מאות נשים, גברים, ילדים, נערים ומבוגרים לשמוע את תקיעת השופר של אריק בוקטמן בראש השנה.\n\nאריק מתכונן כבר שבועיים, יום יום, כדי להגיע הכי מוכן שאפשר: \"כדי להתכונן לתקיעות ביקשתי ממכרים וחברים שיביאו לי שופר וכדי להתאמן צריך למצוא את השעות שאני לא מפריע לאף אחד. ולכן אני מגיע לעבודה בשעה המוקדמת ואני מנצל את ההזדמנות שאין אנשים כדי להתאמן בתקיעות\".\n\nאריק מספר לנו: \"כשמתאמנים הרבה על השופר נוצר פצע בשפה וכדי למנוע את הפצע הזה שמים נייר קטן בשפה. באחת הפעמים לא היה לי נייר אז ירדתי לקיוסק במקום העבודה וביקשתי נייר גילגול של סיגריות והמוכר פתח עיניים ואמר לי 'אריק אבל אתה לא מעשן', עניתי לו שזה בשביל השופר אז הוא לא הסכים לי לשלם כי רצה לעזור בדבר מצווה\".\n\nגם בבית הכנסת נתיבות ישראל בשכונת חומת שמואל (הר חומה) ההכנות לתפילות החג בעיצומן. הקהילה מונה כ100 מתפללים ומשלבת בתוכה מבוגרים וצעירים שכולם מתפללים יחד את נוסח יהדות מרוקו הנהוג בבית הכנסת.\n\nהרב סעדיה רבן דנאן שהוא רב הקהילה ובעל התוקע בשופר מספר על הקהילה וההכנות לימי התפילה: \"אצלנו דוגלים במהלך כל השנה לתת לצעירים שיתוף מלא בתפילות בבית הכנסת שלנו\".\n\nהרב סעדיה משתף אותנו על המחשבות שלו לפני התקיעה: \"אני תוקע בשופר במטרה לעורר את הלבבות של המתפללים, ואנו יודעים שלבבות עם ישראל הם לבבות טובים והשופר עושה את הפעולה הזאת\".\n\n''בכל שנה אני לומד את הלכות שופר כדי להיזכר בדיוק מה עושים בתקיעה כי אני רוצה לעשות את זה מדויק. אצלנו בבית כנסת יש מנהגים מיוחדים של יהדות מרוקו ופיוטים המזוהים עם המנהגים האלו ואנחנו בכל שנה מפייטים אותם בהתרגשות עצומה בימים הנוראים\", מתאר הרב סעדיה.\n\nמשה ליאון צילום: דוברות ירושלים\n\nראש העיר ירושלים משה ליאון שגם הוא תוקע בשופר בבית הכנסת שלו ועולה כחזן בבית הכנסת, מעיד כי \"לפני הימים הנוראים אני נרגש ביותר , ההכנות לתפילות ולנעימות המרגשות מעבירות בי צמרמורת בכל שנה מחדש, כראש העיר ירושלים הסתובבתי בכל חודש אלול בין בתי כנסת להתפלל איתם בסליחות ופגשתי את כולם בהכנות, וכעת, רגע לפני החג אני מתכונן בעצמי ומזכיר לעצמי את המנגינות המיוחדות של הימים הנוראים.\n\n''אני מאחל הצלחה גדולה לכל בעלי התפילות ובעלי התקיעה בבתי הכנסת. הנהגת התפילה היא שליחות ציבורית מרגשת ומעניינת, ואיתכם יחד ניכנס כולנו לשנה טובה ונכתב ונחתם לחיים טובים\", איחל ליאון.",
    "\"הילד\" גדל בשנה: הפתעה מושלמת לעו\"ד שלומי בן סבו, לאן טסו יועץ התקשורת שפיגל ואשתו למחרת הפריימריס? – פלאש! רכילות בעמק,": "• העו\"ד המקצוען והאלוף, שלומי בן סבו, הופתע על ידי הרעייה, נופר והילדים המתוקים, נהוראי, הלל ונועם, במסיבה משפחתית מקסימה ומיוחדת לרגל הגיעו לגיל הצעיר. הילד כבר בן שלושים. עו\"ד בן סבו, מסיים בימים אלה את לימודי התואר השני במשפטים באוניברסיטת חיפה. מזל טוב. צילום: גולדה כהן\n\n• חגי תשרי בפתח:מרים מרזיאל יודאיקה בעפולה על רקע קולקציית הכיפות החדשה והמרהיבה שהגיעה לחנות לרגל חודש אלול. ביקור חובה\n\n• תנו כבוד לתאו גלבן ליפשיץ, חבר המשלחת הישראלית, במסע בינלאומי, בחסות כבוד בית המלוכה במרוקו- \"דאון ווינד KM 500 דחלה מרוקו\", מסע אתגרי בן עשרה ימים, לאורך 500 ק\"מ בקייט-סרף, בחופי מרוקו, בהשתתפות משלחות מכל העולם. כל המשלחות התקבלו בכבוד על ידי מלך מרוקו.\n\n• הפריימריס רק הסתיימו ומיד טסו יועץ התקשרות אופיר שפיגל וטל אשתו להופעה של קולדפלי בלונדון , אחרי החודש האחרון. מגיע להם.\n\n• שרה אהרון חג'ג' הנפלאה ממדור הרישום ומנהלת תחום הפרוייקטים במכללה הטכנולוגית נוף הגליל גדלה בשנה וזו סיבה מספיק טובה להרים עימה כוסית לחיים ולשגר מלאן ת'אלפים ברכות ואיחולים. מזל טוב. צילום: טליה בן סבו",
    "200 משתתפים מ-24 משלחות צבאיות: הגיע לסיומו שבוע החדשנות המבצעית בהובלת צה\"ל": "השבוע נערך לראשונה שבוע חדשנות מבצעית בן-לאומי, בהשתתפות ראשי מטות כלליים ומפקדים מעשרות צבאות שונים בעולם המתמחים בתחום הקדמה והחדשנות, על מנת להעמיק בסוגיית החדשנות המבצעית, תוך דגש על שיתופי פעולה וניהול שיח בין-לאומי.\n\n\n\nהשבוע תוכנן בהובלת חטיבת שילו\"ח (שיטות לחימה וחדשנות) ובהשתתפות שבעה רמטכ\"לים, מיוון, קפריסין, מרוקו, צ'כיה, פולין וארה\"ב (יו\"ר המטו\"ם וסנטקום), ו-200 משתתפים מ-24 משלחות צבאיות.\n\n\n\nבצה''ל אמרו כי שבוע החדשנות מהווה הזדמנות ייחודית ללמידה פנים צבאית, במסגרתו השתתפו כ-3,000 מפקדי צה\"ל אשר שמעו תכנים בנושאים שונים, אותם הונחו להעביר לפקודיהם. בין הקורסים שהשתתפו במהלך השבוע היו, בית הספר לפיקוד ומטה, המכללה לפיקוד טקטי, בה\"ד 1, קורס מפקדי גדודים, קורס מ\"כים חי\"ר, בית הספר לטיסה, קורס חובלים ונוספים.\n\n\n\nהשבוע נפתח ביום ב׳ בכנס למידה מבצעית למפקדי צה\"ל במחנה צאלים, בנושאי בניין הכוח המבצעי ושיטות הלחימה החדשניות. ביום ג' התקיים יום עבודה משותף לשמונה גופים ממדינות ליבה, בתחומי החדשנות - בדגש על חדשנות מודיעינית, חדשנות בהדרכה ובמחקר, כלים אוטונומיים בשדה הקרב וחדשנות פתוחה וטכנולוגיה.\n\n\n\nאתמול (ד'), התקיים כנס החדשנות המבצעית במחנה ׳דיין׳ במחנה גלילות. היום נפתח בהרצאה שהעביר הרמטכ\"ל ובהמשכו התקיימו דיוני חשיבה בהובלת אלופי המטה הכללי. במקביל לכך, הוצגה תערוכה לציון עשור לפעילות המב\"ם. את היום סיכם יו\"ר המטות המשולבים, גנרל מארק מילי בהרצאה.\n\n\n\nהיום (ה׳), התקיים מודל אופרטיבי במחנה צאלים בנושא בניין הכוח המבצעי ושיטות הלחימה החדשניות. המפקדים נחשפו במהלך היום למגוון יכולות לחימה ותהליכים מבצעיים שהוצגו באמצעות תרגיל אש רב-ממדי בהובלת זרוע היבשה, תוך מתן דגש על חדשנות בשדה הקרב המודרני.\n\nבתרגיל השתתפו כוחות של היחידה הרב-מימדית, גדוד 12 של חטיבת גולני יחד עם פלוגת שריון ומחלקת צמ\"ה (הנדסה קרבית), כוחות תותחנים, מטוסי ומסוקי קרב, כטמ\"מים, רחפנים, רובוטים וכוחות חבירים נוספים. במהלך הכנס ביקרו הקצינים בשש תחנות, בהן הוצגו יכולות חדשות בשיטות הלחימה, אשר מממשות את תפיסת ההפעלה לניצחון וההשתנות בלחימה בשדה הקרב המודרני.\n\n\n\nהרמטכ\"ל, רב-אלוף אביב כוכבי, נועד עם מספר רמטכ\"לים לאורך השבוע, ביניהם: יו\"ר המטות המשולבים, גנרל מארק מילי, מפקד פיקוד המרכז של ארצות הברית, גנרל מייקל קורילה, המפקח הכללי של צבא מרוקו, רב-אלוף פריק בלח׳ר אל-פארוק, רמטכ\"ל צ׳כיה, גנרל קארל ראקה, רמטכ\"ל קפריסין, רב-אלוף זרבקיס דימוקריטוס, ורמטכ\"ל פולין, גנרל ריימונד אנדרייצ׳אק.\n\n\n\nנציין כי זוהי הפעם הראשונה שמתכנסים נציגים מכל צבאות העולם במטרה לדון בסוגיות התמרון הרב- ממדי, ספקטרום, סייבר ועוד. בצה''ל אמרו כי ''שבוע החדשנות המבצעית הינו פריצת דרך עולמית בשיח על חדשנות וקדמה בתחום המבצעי. שיתוף הפעולה הבין-לאומי וקיום הלמידה ההדדית ככלל, תורמת לצה\"ל וליציבות הביטחונית באזור''.",
    "רבנים המריאו למרוקו: מורי הוראה מזהירים את הציבור בבחירת אתרוגים": "כחודש לפני חג הסוכות: רבנים ומורי הוראה מעוררים בימים אלו את הציבור להיות זהירים בבחירת האתרוג לחג הסוכות, ולא ליפול למלכודות של זייפנים או מוכרי אתרוגים שאינם מקפידים על קלה כבחמורה.\n\nבשיחה עם משגיחי כשרות הם מדגישים כי הזהירות צריכה להיות גדולה יותר שבעתיים, לנוכח שנת השמיטה וייבוא אתרוגים ממרוקו, במטרה לספק מענה הולם לציבור בני התורה המדקדקים בהלכות שביעית, ושרבים מהם מקפידים לברך על אתרוג שאין בו שום חשש של קדושת שביעית.\n\nאותם רבנים ומשגיחים קוראים לציבור לפקוח עין ולוודא שהאתרוגים המרוקאיים המוצעים למכירה, אכן ייבאו מחו\"ל, ושכל תהליך הייצור והאריזה שלהם היה תחת השגחתם הצמודה של מפקחים ומשגיחים יראי השם.\n\nכזכור, רק בשבועות האחרונים, רבנים מומחים בתחום הכשרות המריאו למרוקו במטרה לבדוק מקרוב את טיב הכשרות והדקדוק בהלכות שביעית וארבעת המינים, בביתי אריזה של מגדלי אתרוגי מרוקו במדינה. בין הרבנים שסיירו במדינה היו הגאון רבי יוסף אפרתי, מי שהיה מקורבו של מרן הגרי\"ש אלישיב זצ\"ל, הרב דוד בן שמעון מכשרות 'נוה ציון', משגיחים מטעם הגאון רבי שמואל אליעזר שטרן והגאון רבי צבי ובר מבד\"ץ 'שארית ישראל' ומשגיחים מטעם 'התאחדות הרבנים' שפיקחו על כל תהליך הקטיף, המיון והאריזה.\n\nכמו כן, גדולי ישראל בארה\"ק התעסקו בעניין וקיבלו במעונם מגדלי אתרוגי מרוקו. ביניהם – הגאון רבי דוב לנדו, הגאון רבי מאיר צבי ברגמן, הגאון רבי ברוך מרדכי אזרחי, הגאון רבי משה הלל הירש, הגאון רבי ברוך דוב פוברסקי, הרה\"צ רבי יעקב מאיר שכטר, הגאון רבי עזריאל אוירבך, הגאון רבי חיים פיינשטיין, הפוסק הגאון רבי נפתלי נוסבוים ועוד.",
    "ראיסי בראיון ל'ששים דקות': ״מדינה הלוחצת יד למשטר הציוני - שותפה לפשעיו״": "״טהרן יכולה היתה להתייחס ברצינות לחידוש הסכם הגרעין אילו היתה מקבלת ערבויות אמריקניות שלא תנטוש לעולם את ההסכם״, אמר נשיא איראן אברהים ראיסי בראיון ל-CBS בתכנית 'ששים דקות', בה גם הכחיש את קיומה של השואה.\n\nבדברים לקראת הופעתו בעצרת הכללית של האו\"ם השבוע שאלה המראיינת את ראיסי אם השואה התקיימה. ראיסי: ״אירועים היסטוריים חייבים לחקור רק חוקרים והיסטוריונים. יש סימנים שהשואה התקיימה אך יש לחקור את העניין.״\n\nשאלה: האם לישראל יש זכות קיום?\n\nראיסי: ״המציאות בשטח היא העם הפלשתיני שאולץ לעזוב את ביתו. האמריקנים תומכים במשטר הפסול והכוזב הזה.״\n\nשאלה: אבל מרוקו, סודן ואיחוד האמירויות הכירו בישראל.\n\nראיסי: ״מדינה הלוחצת יד למשטר הציוני היא שותפה לפשעיהם. הם דוקרים בגבו את רעיון פלשתין.״\n\nאשר להסכם הגרעין אמר נשיא איראן שעל ההסכם להיות ארוך טווח ויש צורך בערבויות. לדבריו, ארה\"ב הפרה הבטחות לפי ההסכם, כאשר איראן כבר בלמה את תכנית הגרעין שלה.\n\n\"הם (האמריקאים) נטשו את ההסכם, ולכן הבטחות עכשיו הן חסרות טעם. לא נוכל להאמין לאמריקנים בגלל צורת ההתנהגות שלהם\".\n\n",
    "תחרות Aviram Awards לסטארט-אפים ויזמים תיערך במרוקו באביב": "יושבות הראש המשותפות של קרן אבירם, גילי ונועה אבירם, הכריזו אתמול (שני) על תחרות Aviram Awards לשנת 2023. ההכרזה התקיימה על במת חממת הסטאטר-אפים של קרן קלינטון, שכינסה מאות יזמים חברתיים מרחבי העולם שעוסקים בתחומי האקלים, בריאות, טיפול בפליטים ועוד. \"אנחנו גאות להכריז - בשנה הבאה, גמר Aviram Awards ייערך במרוקו. תחרות Aviram Awards נולדה מתוך ההבנה שהשילוב של עסקים ועשיית טוב יכול וצריך ללכת יחד. אנו רואות בחיבור המשמעותי הזה גשר של שלום בין מדינות המזרח התיכון. זו המהות של הקרן המשפחתית שלנו\".",
    "ערוץ i24NEWS מרחיב את ההתקשרות עם אקום אסטרטגיות": "ערוץ i24NEWS (צילום אלכסנדר כץ)\n\nבימים אלה חודש ההסכם בין רשת הטלוויזיה i24NEWS למשרד של מומחית התקשורת הבינלאומית ארמל חיים – ACOMSTRATEGIES . במסגרת החידוש הורחב החוזה למדינות דוברות צרפתית נוספות, ומעתה יוביל המשרד את מערך היח''צ בצרפת, מרוקו, שוויץ בלגיה, מרוקו, מדינות אפריקה וקנדה.\n\n\n\nעוד ב- גזענות במקום העבודה? מחקר חדש עם ממצאים מדאיגים במיוחד לכתבה המלאה את מערך יחסי הציבור הכולל של i24NEWS, בכל השפות, מנהלת דוברת הערוץ, אירית שגב, ושיתוף הפעולה עם שגב, עם מנכ\"ל הערוץ פרנק מלול ומשרדה של ארמל חיים במדינות דוברות הצרפתית הניב הישגים מרשמים.\n\nארמל חיים, מנכ''לית \"אקום סטרטג'יז\", אמרה: ''אנו מלווים את רשת i24NEWS מאז הקמתה בשנת 2013 כחברת יחסי הציבור והתקשורת שלה בשווקים דוברי הצרפתית ברחבי העולם. משימתנו – ביסוס מעמדו של הערוץ דובר הצרפתית של הרשת כערוץ חדשות טלוויזיוני מוביל בעולם דובר הצרפתית והפיכתו לאחד מכלי התקשורת המוזכרים ביותר בכלי תקשורת אחרים''.\n\nמאז חתימת הסכמי אברהם ב-2020 הזדמנויות חדשות לפיתוח נפתחו בפני i24NEWS ובהם מרוקו דוברת הצרפתית. הפעולות התקשורתיות, שהוביל צוות אקום סטרטג'יז, סייעו להתנעת העבודה של הערוץ וסניפיו ברבאט ובקזבלנקה במאי האחרון. במהלך העבודה המשותפת של כמעט עשור בין אקום סטרטג'יז לרשת ערוצי הטלוויזיה i24NEWS בצרפתית, אנגלית וערבית – הגיעו השידורים ליותר ממיליארד בתים ברחבי העולם.",
    "דקאר 2023: דור חדש לאאודי RS Q E-TRON": "הדגם החדש, שיעשה את הופעת הבכורה בראלי של מרוקו בחודש הבא, קל יותר מהדור הראשון, אווירודינמי יותר ויעיל יותר מבחינת התפעול והתחזוקה\n\n\n\nבמרץ 2022, האאודי RS Q e-tron זכתה בניצחון ראשון בראלי רייד, המרוץ של אבו דאבי. זאת, לאחר הופעה מכובדת בדקאר של 2022, שבעקבותיה הגיעו תלונות של מנהלי קבוצות אחרות על כך שהכלי החשמלי של אאודי מהיר מדי... (קישור לכתבה). השבוע חשפה החברה את הדור השני של הרכב, ששופר בצורה מסיבית לעומת הדור הראשון.\n\nאאודי RS Q E-TRON דור שני\n\nגוף הרכב חדש לחלוטין, והוא קל יותר מהדור הקודם וגם האווירודינמיקה שלו שופרה ברמה שהורידה כ-15 אחוז ממקדם הגרר. נתונים אלה, יחד עם מערכות ניהול מתקדמות יותר של ההנעה החשמלית, יקנו לדגם החדש ניצולת טובה יותר של ה\"מיץ\" החשמלי.\n\nבבסיס, מערכת ההנעה עצמה תישאר באותה תצורה: שני מנועים חשמליים, אחד לכל סרן, ומנוע בנזין קטן המחובר לגנרטור שמשמש רק לטעינת המצברים. אבל מערכות הניהול, כאמור, עברו שדרוג משמעותי. כך למשל, ניתן יהיה להפחית בקטעי הקישור את עוצמת העזרים החשמליים, כמו תגבור ההגה והמיזוג, כדי לשמר את המצברים. המהירות המירבית תישאר מוגבלת ל-170 קמ\"ש, על פי תקנות ה-FIA. שינויים נוספים נערכו כדי להקל על הצוותים, כמו תא נהג רחב יותר ונוח יותר, והתקנת עזרים שיאפשרו לאנשי הצוות להחליף גלגל במהירות גדולה יותר ובבטיחות במקרה הצורך.\n\nהדגם החדש יעשה את \"טבילת האש\" הראשונה שלו בראלי מרוקו בחודש הבא, עם אותם נהגים שהתחרות בדקאר האחרון: סטפן פטרהנסל, קרלוס סאיינז ומטיאס אקסטרום. בסוף שנה זו הם יגיעו גם לסעודיה, כדי לקחת חלק בדקאר 2023, הפעם כבר עם תקוות להשיג פודיום (קישור לכתבה).",
    "דובאי תהפוך את אתר התערוכות הענק לשעבר אקספו 2020 לעיר העתיד": "לאורך ההיסטוריה, אתרי תערוכות האקספו העולמיות, הפכו לפיל לבן בערים שבהן התקיימו. בדובאי החליטו להציל ולהנציל את הביתנים שנותרו בשטח ולהפוך אותם לאטרקציות קבועות. חלקם יהפכו לאטרקציות תיירותיות, חלקם לעסקים, חלקם ללימודים וחלקם אף למגורים.\n\nאקספו סיטי דובאי כרובע עירוני יונע ע\"י קיימות וחדשנות ויכיל מרכז עיסקי חכם ועתידני לעסקים עם לוקיישן מנצח הקרוב לנמל ימי ולשני שדות תעופה. עלויות הבנייה של הרובע מוערכות בכ-7 מליון דולר.\n\nהמתחם יהיה נטול מכוניות, ידידותי לסביבה ויוקמו בו מוזיאון חדש, מרכז תערוכות ומרכז עסקים בר קיימא, עבור סטארט-אפים וחברות קטנות ובינוניות. אקספו סיטי תשמור על יוזמות פיתוח עירוניות חלוציות, כמו ההתקנה הגדולה בעולם של פלטפורמת טכנולוגיית ענן של סימנס, המשתמשת במדידה וחיישנים חכמים, כדי לנטר את צריכת האנרגיה והיעילות של מערכות חשמל, אור, מים ומיזוג אקלים.\n\nהחל מה-1 לאוקטובר ייפתחו 3 מתחמים לקהל הרחב בתשלום\n\nביתן איחוד האמירויות וביתן ממלכת ערב הסעודית יישמרו, כמו גם הביתנים המחודשים של לוקסמבורג, אוסטרליה, פקיסטן, הודו, מרוקו ומצרים. שלוש מהאטרקציות הפופולריות ביותר של Expo 2020 יישארו: אל-וואסל פלאזה, מגדל התצפית \"גן בשמיים\" ומפל המים הסוריאליסטי ואילו \"אליף\" ביתן הניידות ו\"טרה\" ביתן הקיימות, יהפכו לחוויות חינוכיות אינטראקטיביות.\n\nמה בעתיד?\n\nמתחם ה\"הזדמנויות\" יהפוך למוזיאון אקספו 2020 דובאי, אשר יעסוק בהיסטוריה וההשפעתן של התערוכות העולמיות. שתי אטרקציות נוספות הן ביתן הנשים, שיציג נשים מחוללות שינוי ברחבי העולם, וביתן החזון, שיציג את חזונו של הוד מעלתו השייח' מוחמד בן ראשיד אל מקטום. יהיו גם תערוכות חדשות של 'סיפורי אומות', בביתני ההזדמנויות, הניידות והקיימות, אשר יציגו LIVE את אותן המדינות הממוקמות שם.\n\nאקספו סיטי תכיל גם את מרכז הירידים של דובאי שימשיך לארח מגוון כנסים, אירועים ופעילויות כפי שנעשה במהלך אקספו 2020. 80% מהתשתיות והמבנים של האקספו יישמרו, כולל 123 בניינים עם אישור WELL באזור, אשר תיישם את ההשפעה החיובית של הסביבה הבנויה על הבריאות והרווחה.",
    "שנתיים ל\"הסכמי אברהם\": יחסים אסטרטגיים משופרים, אך לא נורמליזציה": "משה מעוז\n\nבספטמבר 2020 נחתמו \"הסכמי אברהם\" בין ישראל, איחוד האמירויות ובחריין. חודשים לאחר מכן נחתמו הסכמים גם עם סודאן ומרוקו. בחלוף שנתיים, מן הראוי לגשת ולבחון אם ההבטחה והפוטנציאל הגדול התממשו. כדי לעשות זאת, רצוי להבין ראשית את המניעים המורכבים של מדינות הנורמליזציה לבחור בנתיב זה, וכן את מערכת היחסים שהתגבשה עמן נוכח אותם מניעים.\n\nכאשר חוזרים לאופן שבו נוסחו ההסכמים מצטיירת תמונה המעלה על נס את חשיבות שלום המבוסס על הבנה הדדית, דו-קיום, כבוד וחירות האדם. האיום האיראני או את הבעיה הפלסטינית לא מוזכרים בכלל, ויחד עם זאת, כל מי שעיניו בראשו יודע כי מערכת השיקולים בעניין זה מורכבת הרבה יותר. למעשה, המרכיב אולי הכי מרכזי שהניע את \"הסכמי אברהם\" הוא תפיסת האיום המשותפת מצד איראן. איחוד האמירויות ובחריין זקוקות להגנה האמריקאית והישראלית הן מול פרויקט הגרעין והן לנוכח הפעולות החתרניות של שלוחות שיעיות במזרח התיכון. די להזכיר בהקשר זה את ההבטחה של ממשל טראמפ לספק מטוסי 35-F לאיחוד האמירויות, נושא שממשל ביידן ממשיך לקדם. ארה\"ב תומכת גם במהלכים לקידום שיתוף פעולה אזורי בין ישראל ומדינות ערביות נוספות בתחום ההגנה האווירית. במסגרת זו נפגשו הרמטכ\"לים של סעודיה וישראל ביוני 2022. עוד דווח כי ישראל הציבה מערכות הגנה אוויריות באיחוד האמירויות ובבחריין.\n\nעברו לתצוגת גלריה יורש העצר הסעודי מוחמד בן סלמאן. מדינות ערב לא ויתרו על הפלסטינים\n\nואולם, אף כי מדינות המפרץ מצפות להגנה מפני האיום האיראני, הן לא סומכות על כך. לכן, הן נוטות לא להתעמת עם איראן באופן ישיר. כך למשל, ממשלת המיעוט הסונית בבחריין, הנתמכת על ידי סעודיה, חרדה מהתקוממות הרוב השיעי (כ-80%) במקרה של עימות צבאי עם טהראן, ולא תמהר לבחור בדרך זו. כך גם איחוד האמירויות, המקיימת יחסים כלכליים ענפים עם איראן ובונה מחדש גם את היחסים הדיפלומטיים איתה. היועץ הבכיר לנשיא האמירויות הצהיר ביולי כי ארצו \"לא מתכוונת לקחת חלק בקואליציה נגד שום מדינה באזור, ובמיוחד לא איראן\". סעודיה, מדינת המפתח באזור ויריבתה העיקרית של טהראן, שהיא גם יעד להתקפות טילים מאיראן ותימן, פועלת מזה זמן להתקרב לרפובליקה האיסלאמית במסגרת שורה של \"שיחות פיוס\".\n\nויש מדינות נוספות במפרץ הנמנעות לצאת באופן ישיר נגד איראן: עיראק (60% שיעים) מקיימת קשרים פוליטיים וכלכליים חשובים עם השכנה ממזרח ותלויה בחשמל איראני; כוויית (40% שיעים ועוד 30 אלף איראנים) קשורה לאיראן בקשרים כלכליים ופוליטיים הדוקים; קטאר (20% שיעים) שותפה לאיראן בניצול שדה הגז הגדול במפרץ; עומאן מתחזקת עם טהראן קשרים ענפים; תימן (35% שיעים-זיידים השולטים ברוב המדינה) היא בעלת ברית אסטרטגית של טהראן מזה זמן. לעת עתה, נדמה כי התגבשותה של ברית צבאית אזורית נגד איראן, הכוללת את ישראל ונתמכת על-ידי ארה\"ב עוד רחוקה מלהתממש.\n\nבכל הנוגע לחתימה של סודאן ומרוקו, גם היא נשענה על רצונן להשיג דבר מה מארה\"ב. הראשונה היא מדינה בלתי יציבה וענייה הזקוקה לסיוע כלכלי גדול. השנייה היתה מעוניינת בהכרה אמריקאית בריבונותה על סהרה המערבית, והיא אכן קיבלה אותה.\n\nואף-על-פי-כן, הפלסטינים כאן\n\n\"הסכמי אברהם\", כאמור, אינם כוללים אזכור לפיתרון הבעיה הפלסטינית. בישראל היו מי שחגגו אותם כהוכחה לכך שאין צורך להתקדם במשא ומתן כדי לכונן יחסי שלום עם מדינות ערב. ואכן, על אף העובדה שאיחוד האמירויות הציגה את ההסכם כדרך לעצור את תוכנית הסיפוח של בנימין נתניהו, נדמה כי היה זה רק איצטלה למהלך. יותר מכך, אפילו הרשות הפלסטינית ראתה בכך פגיעה בסוגייה הפלסטינית, ומשבר גדול פרץ בין רמאללה לאבו-דאבי. שנתיים אחרי, אפשר לטעות ולחשוב כי הסוגייה הפלסטינית אכן נשארה מאחור. היא לא באה לידי ביטוי גם בהסכמי ההמשך ל\"הסכמי אברהם\" ובמערכות היחסים ההדדיות שהתפתחו בין ישראל ומדינות הנורמליזציה. סבבים אלימים בעזה ובירושלים, זכו לגינוי, אך לא העמידו בסכנה את עצם היחסים עם ישראל.\n\nעברו לתצוגת גלריה ביידן ואבו-מאזן בפגישתם בבית לחם צילום: MOHAMAD TOROKMAN/רויטרס\n\nיש פרשנים ערבים המעריכים כי ההסכמים עם מדינות הנורמליזציה יניעו את ישראל במעין \"מלכודת דבש\" לקדם פיתרון מדיני סביר עם הפלסטינים. אולם, המנהיגים ורוב הציבור הפלסטיני כופרים בתזה הזו וקובעים כי מדיניות ביידן, שחזר לאמץ את פיתרון שתי המדינות והשיח הבינלאומי המקובל, איננה שונה בעיקרה מזו של טראמפ, ומטרתה לסייע לישראל ולבודד את הפלסטינים. דומה לכך היא עמדת ציבורים גדולים במדינות ערב, כולל במצרים וירדן. לפי מקורות אמריקאים, רק 10% מאזרחי שתי המדינות הללו, שחתמו על הסכמי שלום עם ישראל לפני שנים, תומכים בהסכמי אברהם. גם בסעודיה ומדינות ערביות נוספות (אך לא באיחוד האמירויות) קיימת התנגדות ציבורית עזה להסכמים בגלל המשך הכיבוש ופגיעה במסגד אל-אקצא. לפי \"אל-ג'זירה\", סקרים שנערכו ב-13 מדינות ערביות הראו כי 88% מהנסקרים מתנגדים לנורמליזציה ו-79% תומכים בפלסטינים.\n\nבהתאם לכך, בהצהרה המשותפת שפרסמו נשיא ארה\"ב ומלך סעודיה במהלך ביקורו של הראשון במזרח התיכון במחצית יולי, הוזכר שוב נוסח שתי המדינות כדרך לפיתרון הסכסוך. ברם סעודיה לא הסתפקה בהצהרה זו, וממשיכה לדרוש הקמת מדינה פלסטינית לצד ישראל על-פי יוזמת השלום שלה מ-2002 - כתנאי לנרמול מלא של היחסים ולחתימה על \"הסכמי אברהם\". זו גם עמדת מדינות ערביות כמצרים וירדן ומדינות מוסלמיות כאינדונזיה ופקיסטאן. המסקנה היא ש\"הסכמי אברהם\" אינם מבטאים שלום מלא, נורמליזציה ופיוס בין ישראל ועמי ערב, אלא יחסים אסטרטגיים-ביטחוניים וכלכליים משופרים - עם משטרים ערביים, ובעיקר עם איחוד האמירויות, בחריין ומרוקו (אשר קיימו גם בעבר יחסים כאלה עם ישראל).\n\nאז מה הלאה?\n\nלישראל יש אינטרס להפוך את היחסים עם מדינות ערב ממפגש אינטרסים ותפיסת איום משותפת, ליחסים אסטרטגיים איתנים, המבוססים על תפיסת זהות אינטרסים, קרבה ושותפות. יחסים אשר יכולים להחזיק מעמד גם בפני שינוי בנסיבות, אתגרים וזעזועים. יש לה אינטרס לפתור את הסכסוך עם הפלסטינים, ולכונן יחסי שלום עם השכנים החולקים עמה את אותו מרחב, ועמם מתקיים סכסוך עיקש ומתמשך הגובה מחיר יקר. בראייה מפוקחת, שני המאמצים הללו יכולים וצריכים לשרת זה את זה, ולשם ישראל צריכה לכוון.\n\nבינתיים, ממשלת ישראל מנסה לקדם את המאמץ הראשון ו\"לדלג\" על הצורך לקדם את המאמץ השני. יאיר לפיד, כשר החוץ, הוביל במארס הקמה של פורום מדיני קבוע עם איחוד האמירויות, בחריין, מרוקו, מצרים וארה\"ב בוועידת הנגב. פורום זה התכנס שוב בבחריין בסוף יוני. הפלסטינים (וירדן) אינם חלק מהמהלך. ישראל קידמה הסכמים רבים עם מדינות הנורמליזציה, לקחה חלק בשיתופי פעולה ביטחוניים אזוריים, חיזקה את יחסיה עם מצרים ועשתה מאמצים לשקם את יחסיה עם ירדן. אבל בסוגיה הפלסטינית, המשיכה לאמץ את אסטרטגיית \"ניהול הסכסוך\".\n\nעברו לתצוגת גלריה ישיבת הממשלה, לפני כחודש. לא עושה את שני המאמצים צילום: קובי גדעון / לע\"מ\n\nאפילו הממשל האמריקאי יישר קו במידה מסוימת עם הגישה הישראלית. בניגוד לטראמפ, ביידן אמנם תומך בפיתרון שתי מדינות החיות \"בשלום ובביטחון\", אולם בביקורו באזור אמר כי פתרון זה \"לא יתרחש בטווח הקרוב\". בהצהרת ירושלים שחתם ביידן עם לפיד הוזכר כי ארה\"ב תומכת בפיתרון שתי המדינות, אך גם נכתב כי שתי המדינות מסכימות בינתיים רק על קידום איכות החיים והרווחה של הפלסטינים. בפגישתו עם ביידן דגל לפיד בפיתרון של שתי המדינות, בניגוד לקודמו נפתלי בנט, אך הסכים עם ביידן כי פיתרון זה אינו קרוב.\n\nככל שיתעלמו בישראל מהקשר הגורדי בין המאמץ הראשון והשני – בין קידום שלום עם מדינות האזור לקידום שלום עם הפלסטינים – כך ייכשלו המאמצים להשיג את שניהם. על ממשלת ישראל הבאה לחתור לשלב את שני המאמצים, כך שיחזקו זה את זה. אחרת, הפלסטינים ימשיכו להיאנק תחת הכיבוש הישראלי, וגם להיאבק נגדו. בהיעדר לחצים אמריקאים ואירופיים משמעותיים ואפקטיביים לקידומו של תהליך מדיני, ישראל מצדה תהפוך יותר ויותר למדינת אפרטהייד.\n\nמשה מעוז פרופסור אמריטוס ללימודי האיסלאם והמזרח התיכון באוניברסיטה העברית",
    "בקרוב נצטרך אישור כניסה לאירופה. מה עושים?": "1 צפייה בגלריה ( צילום: רויטרס )\n\nבמאי 2023 ישתנו כללי הכניסה לאירופה: ישראלים, בדומה לאזרחים של עשרות מדינות אחרות, יידרשו לקבל אישורETIAS (European Travel Information and Autorization System) על מנת להיכנס לאחת מ-26 המדינות החתומות על אמנת שנגן. המהלך נועד להדק את הבקרה על הגבולות של אותן מדינות במטרה לשלוט בהגירה ובכניסות ויציאות בלתי חוקיות.\n\nבעלי אזרחות אירופאית יוכלו להירשם מראש למערכת ה-ETIAS ולהזין בה את פרטי הדרכון שלהם על מנת לקבל אישור למעבר חופשי בין כל מדינות האיחוד. כך, לדוגמה, מי שמחזיק בדרכון פורטוגלי או צרפתי יוכל להירשם מראש למערכת, ולא יצטרך להוציא ויזה עבור כל כניסה לאחת ממדינות האיחוד.\n\nלעומת זאת, מי שלא מחזיק בדרכון של אחת מהמדינות באזור שנגן יצטרך להגיש בקשת ויזה מראש בעלות של כ-10 יורו כדי להיכנס לאירופה. במקרה שתכננתם חופשה משפחתית, חשוב לשים לב שהאישור נדרש עבור כל אחד מבני המשפחה. אזרחות של הורה לא מקנה פטור לילדים או לבן הזוג אם אינם בעלי דרכון אירופאי בעצמם.\n\nתם עידן הדרכון פורטוגלי\n\nהחלטה זו של המועצה האירופאית, שהתקבלה ואושרה כבר ב-2016, הובילה לגל חסר תקדים של מימוש זכאות לאזרחות. בעבר, דרכון פורטוגלי היה האפשרות הרווחת עבור ישראלים ממוצא ספרדי, אלא שהזדמנות זו פגה לאחר שממשלת פורטוגל החליטה לתקן את החוק ולדרוש הוכחת קשר תרבותי ושפתי עם פורטוגל לצורך מימוש הזכאות.\n\nנכון להיום, הרבה ישראלים עדיין זכאים לדרכון צרפתי ואזרחות צרפתית, שמלבד האפשרות להיכנס לאירופה ללא צורך באישור ETIAS, מעניקים גם את האפשרות לעבוד וללמוד באירופה, וליהנות מכל ההטבות המיועדות לתושבי אירופה.\n\nמקור הזכאות לאזרחות צרפתית\n\nהישראלים שהוריהם או הורי הוריהם הינם ילידי צרפת או אלג'יר דור שני ברציפות או שהתאזרחו לצרפתים (כמו רוב ילידי טוניס או מרוקו), זכאים לאזרחות צרפתית.\n\nעל פי רוב, ההורים שעלו מאלג'יר או מצרפת בשנות ה-60 וה-70 לא המשיכו להחזיק באזרחותם הצרפתית מפני שלא נרשמו כצרפתים בקונסוליה הצרפתית בישראל, לא חידשו את הדרכון הצרפתי שלהם, לא עדכנו את נישואיהם ולא רשמו את ילדיהם מול הקונסוליה כדי להעביר לצאצאים את הזכאות.\n\nככלל, ניתן לחדש את הזכאות עבור ההורים או הסבים מול הקונסוליה הכללית של צרפת בישראל, עם הצגת מסמכים המעידים על מקור הזכאות, ולאחר מכן להעבירה לצאצאים.\n\nיש להבהיר שכאשר ההורה או הסבים לא ביצעו פעולה בנוגע לאזרחותם הצרפתית זמן רב, ברוב המקרים יש להגיש עבור הצאצאים תביעת אזרחות צרפתית בבית המשפט בצרפת על מנת לממש את הזכאות בהורשה.\n\nבמידה ואתם זכאים לדרכון אירופאי ובפרט לדרכון צרפתי, זה הזמן לממש את זכאותכם לקבלת הדרכון המיוחל.",
    "הסיבות שבגללן התיירים מאיחוד האמירויות לא רוצים לבקר לישראל": "מאז הסכמי אברהם, תיירים ישראלים מציפים את איחוד האמירויות, והמדינה הפכה ליעד השמיני המבוקש ביותר, ככל שמדובר במספר התיירים המגיעים אליו. האמירותים לעומתם מבוששים להגיע לישראל.\n\nמדובר בתופעה המשחזרת את מערכת היחסים התיירותית של ישראל עם מדינות ערב אחרות שעימן היא לא במצב מלחמה. גם כשמדובר במצרים, ירדן, טורקיה או מרוקו, אין מה להשוות את היחס בין מספר התיירים הישראלים שמגיעים למדינות אלה, למספר הזעום של מצרים, ירדנים, טורקים או מרוקאים המגיעים לבקר בארץ.\n\nכשמדובר על מצרים או ירדן – מדינות בהן התוצר לנפש נמוך משמעותית מבישראל – יש לכך הסבר כלכלי. חופשה בישראל היא אירוע יקר מנשוא עבור אזרח ירדני או מצרי מהמעמד הבינוני. עבור הישראלים לעומת זאת, הגעה למדינות אלה משמעותה זינוק דרמטי בכוח הקנייה. הישראלי הפשוט נוסע לטורקיה ומדינות ערב אחרות כדי להרגיש עשיר בזכות החוזק של השקל.\n\nאלא שמול האמירותים, מערכת היחסים היתה אמורה להיות אחרת. ברמה הכלכלית התוצר לנפש שלהם לא רחוק מזה של הישראלים. היינו מצפים שהם ינהרו לביקור בכיפת הסלע כדי לצפות באבן השתייה באל אקצה, ולהתרשם מהמקום ממנו עלה הנביא מוחמד אל השמיים. יש על כן כמה סיבות אפשריות לכך שהם לא עושים זאת.\n\nראשית, גם למוסלמי עשיר – החוויה של המעבר בנתב\"ג עם דרכון של מדינה ערבית אינה בגדר חוויה נעימה. גם אם עברו את הבידוק בנתב\"ג, הסיור ברחבי ישראל לדוברי ערבית עלול לעורר מתיחות. שני התיירים מאיחוד האמירויות שנקלעו בתחילת אוגוסט לאירוע של ניסיון חיסול פלילי – ועוכבו על לא עוול בכפם על ידי אזרחים ישראלים מבוהלים – יכולים להעיד על כך.\n\nשנית, כנראה שגם עבור תייר מאיחוד האמירויות – יקר פה. בזמן שהישראלים נוהרים לדובאי ונלהבים מכך שהם יכולים לקבל לילה במלון פאר במחיר שווה לכל נפש, תושב איחוד האמירויות מבין שבבחירה בין נופש באירופה או במדינה ערבית שכנה, לבין ישראל - התמורה לכסף בישראל היא נמוכה.\n\nלבסוף, גם אם לכאורה התוצר לנפש באיחוד האמירויות לא רחוק מזה של ישראל – צריך לזכור כי מדובר במדינה בה מתוך 10 מליון התושבים – רק כ-12% הם אזרחים. מדדי האי שוויון הרשמיים של איחוד האמירויות אולי מעידים כי רמת האי שוויון בה גבוהה מזו של ישראל, אבל בשקלול כל אותם אנשים העובדים ומתגוררים במדינה אבל אינם נחשבים לאזרחיה, התמונה עשויה להיות שונה. ספק אם כל העובדים הללו יכולים להרשות לעצמם חופשה בישראל.\n\nלמדינת ישראל אין הרבה מה לעשות בנוגע לסיבה האחרונה. אבל בנושא של המחירים המופקעים מהם סובלים בישראל התיירים, והיחס במדינה לתיירים ערבים – יש מה לעשות. הסכמי אברהם הזניקו את מספר המדינות הערביות עימן יש לנו יחסים. הקרבה שלנו אליהן אמורה לגרום לכך שתיירים ממדינות אלה יגיעו לישראל בשיעורים גבוהים. ניתן לחנך את בודקים בנתב\"ג ואת כלל האוכלוסיה להתייחס אליהם בצורה מכבדת. וזו גם הזדמנות לנסות להבין מדוע העלות שרואה לנגד עיניו תייר בבואו לטיול בישראל היא כה גבוהה.\n\nעברו לתצוגת גלריה ראש ממשלת ישראל הקודם נפתלי בנט נפגש עם יורש העצר של אבו דאבי, שייח' מוחמד בן זאיד אל-נהיאן צילום: WAM / REUTERS\n\nמה עוד קורה?\n\n1. למי הייתם מלווים כסף קודם? לתלמיד בקורס חשמלאות רכב? תלמיד בבית ספר לבישול? סטודנט למדעי מזרח אסיה, או סטודנט למדעי המחשב?\n\nהידיעה לפיה המדינה בוחנת בימים אלה הענקת הלוואות בתנאים מיוחדים לסטודנטים למקצועות ההיי־טק הציפה אצלנו את השאלה הזו. נכון הוא שהמניע מאחורי הרעיון הזה הוא להרחיב את מספר התלמידים שילמדו מקצועות היי־טק, ולהכניס לתחום שעשוי להבטיח קריירה בעלה הכנסה גבוהה – גם אנשים שידם אינה משגת לשלם עבור הלימודים היקרים. אבל יש גם צד שני למטבע. בשיקולים של היחס בין הסיכון לפוטנציאל הרווח – סטודנטים למקצועות המחשב הם לווים הרבה יותר 'בטוחים', מאשר סטודנטים למקצועות ההומאניים. על כן החלטה של המדינה להעניק להם הלוואות בריבית נמוכה, שהלווה יתחיל להחזירן רק אם יגיע להכנסה ברמה מסוימת, היא גם מהלך מחושב שישתלם למדינה מבחינה כלכלית. למעשה לא מן הנמנע שגורמים פרטיים היו קופצים על הרעיון לממן סטודנטים כאלה.\n\n2. עיתונאי אמריקאי יצא לטייל בסין בקיץ האחרון. הוא גילה שחצי מהמדינה נהפכה לתנור ענקי\n\n3. קבוצת מאיר, המייבאת את וולוו והונדה, היא חברה פרטית שעד היום לא הוענק לה תג מחיר. אלא שאם העסקה של יעקב שחר למכירת 14% מהקבוצה להפניקס תצא אל הפועל – היא תעניק ליבואנית תג מחיר של כמעט 4 מיליארד שקל\n\n4. לפני שנתיים היתה לאמריקאים הזדמנות לקנות נפט ברבע ממחירו הנוכחי. דונלד טראמפ רצה לעשות זאת, ונחסם על ידי הדמוקרטים. עכשיו הממשל של ביידן יצטרך להעמיס מיליארדים על משלם המיסים האמריקאי בגלל הטעות הזו\n\n5. טדי שגיא הפך למיליארדר בזכות פעילותו בתחום הגיימינג והנדל\"ן. עכשיו גייסה קייפה, חברה שבשליטתו, 220 מליון דולר לטובת פעילות בתחום אחר לגמרי.",
    "הלאונג': מפתיעים את זהבי": "בני משפחתו וחבריו הקרובים של סוכן שחקני הכדורגל הבינלאומי, פיני זהבי, זכו להפתיע אותו במסיבת יום הולדת חגיגית ושמחה שנערכה בראשון האחרון במתחם 'יורדי הסירה' בנמל תל אביב. מי שריגשה במיוחד הייתה הרעייה, טלי זהבי, ששרה שיר לכבודו והפתיעה בעוגת יום הולדת מושקעת בת שלוש קומות. במסגרת האירוע הוקרן סרט שהופק במיוחד לאירוע ובו תמונות מתחנות שונות בחיו של חתן השמחה וברכות מצולמות מעבר לים כולל מהשחקן האגדי ניימאר. החברים הגיעו לבושים בלבן ונהנו ממסיבה בסגנון יווני ושירה עם עינת שרוף.\n\nניימאר (צילום: צילום מסך אינסטגרם)\n\nהכבוד לנורקין\n\nבשני בערב אירח משה לוי, גיבור ישראל, את הגאלה השנתית של עמותת 'אח גדול למען חיילים בודדים'. האירוע שכלל ארוחת ערב מעשה ידיו של השף יובל בן נריה, נערך במוזיאון המכוניות של לוי בהרצליה פיתוח. הארגון, שהוקם בידי חיילים בודדים משוחררים למען חיילים בודדים, פועל למעלה מעשור ומעניק ליווי אישי ומותאם לעולים חדשים וישראלים שהוכרו כחיילים בודדים, בידי מי שעברו את זה בעצמם. הפרויקטים השונים שמפעילה העמותה מעניקים ליווי החל מתקופת ההכנה לגיוס, עבור בזמן השירות, וכלה בסיוע בהכוונה ללימודים וקריירה אחרי השירות. העמותה מלווה כ-2500 חיילים בודדים בכל שנה. אורח הכבוד של הערב היה מפקד חיל האוויר לשעבר עמיקם נורקין. התייצבו: יו\"ר דירקטוריון מנורה מבטחים ערן גריפל, ראובן שיף, מייסד חברת RSM ויו\"ר ארגון הידידים, מאיר שמיר, חנן מלצר, אביגדור קפלן, תמיר כהן, דורון ג'מצ'י ועוד.\n\nמשה לוי (צילום: פבל מץ)\n\nעמיקם נורקין (צילום: פבל מץ)\n\nמאיר שמיר (צילום: פבל מץ)\n\nמרוקו לעסקים\n\nכשנתיים לאחר חתימת הסכם הנורמליזציה בין מרוקו לישראל, התקיימה השבוע 'ועידת מרוקו -ישראל 2022, שעסקה בשיתופי פעולה עסקיים בין שתי המדינות.\n\nהאירוע שהתקיים בבורסה לניירות ערך בתל אביב, נערך ע\"י שותפות FIRON-UGGC של משרד מ. פירון ושות' ומשרד עו\"ד UGGC מפריז. שרת הכלכלה והתעשייה, אלופה במיל׳ אורנה ברביבאי, פתחה את הוועידה. עוד השתתפו בוועידה: שגריר מרוקו בישראל עבד אל-רחים ביוד; ראש משרד מ. פירון ושות' עו\"ד צבי פירון; סגן נשיא איגוד לשכות המסחר אמיר שני; יו\"ר מכון הייצוא איילת נחמיאס-ורבין; שותפי FIRON-UGGC עורכי הדין יעקב (קובי) סרוב, דנה פירון-גרוס, דוד חמו ועלי בוגרין ונוספים.\n\nאיילת נחמיאס-ורבין, אורנה ברביבאי ועבד אל-רחים ביוד (צילום: גיא סידי)\n\nהיציקה המשולבת\n\nחברות גב-ים, אמות השקעות, ודניה סיבוס קיימו הרמת כוסית חגיגית לכבוד סיום יציקת רפסודה, המהווה בסיס למגדל ToHa2 - בתל אביב. באירוע נכחו אבי יעקובוביץ', מנכ\"ל גב-ים, שמעון אבודרהם, מנכ\"ל אמות, יעקב לוקנסבורג, בעל השליטה בלפידות קפיטל ורונן גינזבורג, מנכ\"ל דניה סיבוס המשמשת כקבלן הביצוע של הפרויקט. המבצע ההנדסי המורכב של יציקת הרפסודה נמשך 26 שעות ובמהלכו נוצקו כ-5,500 מטר קוב בטון. המגדל, הממוקם בהמשך ובצמוד למגדל 1ToHa בצומת הרחובות תוצרת הארץ, יגאל אלון ודרך השלום בתל אביב, יתנשא לגובה של 300 מטר ויתפרס על פני 77 קומות.\n\nרונן גינזבורג, אבי יעקובוביץ', שמעון אבודרהם ויעקב לוקנסבורג (צילום: רמי חכם)\n\nמגייסים ליד שרה\n\nב'בית גולברי' שבצריפין, נערך בשני אירוע לגיוס כספים לפרויקטים חדשים של ארגון 'יד שרה'. המארחים, האחים המארחים משה, דוד ויעקב גולברי, קיבלו את פני האורחים. את דברי הפתיחה של הערב נשא משה רוזנבלום, חבר בחבר הנאמנים של הארגון. בין הנוכחים באירוע נצפו: הרב אורי לופליאנסקי יו\"ר ומייסד ארגון יד שרה, הרב הראשי לישראל דוד לאו, שר האוצר אביגדור ליברמן ורעייתו אלה, ראש הממשלה לשעבר אהוד אולמרט, ח\"כ אמיר אוחנה, דב קוטלר, אבי שומר, אייל גרינברג, צביקה אגמון, חנן מור ורעייתו שירה, בכור צבאן ועוד.\n\nיעקב גולברי, אלה ואביגדור ליברמן (צילום: אסף לב)\n\nשני בוחר תפוח\n\nבמסגרת תערוכת החקלאות 'אגרומשוב' שנערכה השבוע בבנייני האומה בירושלים נערכה תחרות מיוחדת וראשונה מסוגה לבחירת התפוח הטעים בארץ. השף המפורסם, אייל שני, התייצב ועמד בראש פאנל שופטים שבחרו את זן \"גאלה סטרר\" כתפוח הטעים בישראל.",
    "כנס בינלאומי ראשון מסוגו בעולם לטכנולוגיות ייצור מזון מהים והמדבר יתקיים באילת": "Agrisrael- Sea the Future: בהמשך להחלטת הממשלה בחודש אוגוסט האחרון, במסגרתה יצאה לדרך תוכנית רב־שנתית לפיתוח העיר אילת וחבל אילות כמוקד לאומי ובינלאומי לייצור מזון מן הים והמדבר בעלות של כ-170 מיליון שקל, מוביל משרד החקלאות ופיתוח הכפר כנס בינלאומי שמטרתו קידום הידע וטכנולוגיות בתחום החקלאות הימית והמדברית, וחיזוק שיתופי פעולה מחקריים ועסקיים בתחום.\n\n» רוצים לקבל עדכונים נוספים ? הצטרפו אלינו לווטסאפ / טלגרם / פייסבוק\n\nנושא ביטחון המזון העולמי יעמוד בשנים הקרובות בפני אתגרים רבים, ביניהם קצב גידול האוכלוסייה, ההתחממות הגלובלית ושינויי האקלים התכופים, עליית פני הים וצמצום השטחים הפוריים לגידולים חקלאיים. בהתאם לכך, חלק ניכר מעתיד המזון העולמי מקורו במזון מן הים והמדבר. הכנס הנוכחי מציב את מדינת ישראל כמובילה בתחומים אלו ומטרתו להפגיש בין המומחים והיזמים הישראלים עם גורמים ממדינות האזור והעולם.\n\n\n\nאת הכנס, שיתקיים באילת בתאריך 18-20 באוקטובר, מוביל משרד החקלאות, בשיתוף המשרד לפיתוח הנגב והגליל והמשרד לשיתוף פעולה אזורי. בליבת האירוע יערכו מגוון מושבים, בהובלת חוקרים, מומחים ויזמים במטרה לחלוק ולשפר את הידע ולממש את הפוטנציאל האדיר הטמון בחיבור בין הים והמדבר בישראל ובמדינות האזור.\n\n\n\nגידול אצות במושב פארן בערבה, צילום: סימפליגוד\n\nביומו הראשון של הכנס יתקיים פאנל בהשתתפות שרי החקלאות מהמדינות המשתתפות בנושא \"עתיד ביטחון המזון העולמי בראי משבר האקלים\", במטרה לחלוק את הידע הקיים במדינות ולהביא ליוזמות חדשות בנושא.\n\n\n\nביומו השני של הכנס תיערך תערוכת חדשנות אותה יפתח העתידן דוד פסיג, המתמחה בחיזוי מגמות טכנולוגיות וחברתיות. בתערוכה יוכלו יזמים וחברות ישראליות בתחום המזון מהים והמדבר להציג בפני משתתפי הכנס את הפיתוחים הטכנולוגיים החדשניים ביותר בתחום הדגים, אצות, אלמוגים, סרטנים וצדפות. הכנס יהווה גם הזדמנות ייחודית לקידום שיתופי פעולה מסחריים של חברות ישראליות עם גורמים שונים מהאזור ומהעולם. ביום השלישי יצאו המשתתפים לסיורים במכון לחקר ימי באילת (מלח\"י) ובחברות טכנולוגיות המציגות את החדשנות באזור.\n\n\n\nמפעל ערדג בחבל אילות, צילום AquaculTech\n\n\n\nאת מושב הפתיחה יוביל הפרופסור יונתן זהר מאוניברסיטת מרילנד, הידוע במחקרו בתחום הדגה. דוברים מובילים נוספים שיציגו בכנס הם פלאביו קורסין, מחברת Aqua Spark, שמקדמת השקעות גלובליות בתחום החקלאות הימית. בנוסף יגיע ג'ון ביוקנן, המנכ\"ל של Center for Aquaculture Technologies. זאת לצד מומחים ישראליים כמו ד\"ר חנה רוזנפלד, מהמכון לחקר ימים ואגמים ופרופ' אמיר שגיא מאוניברסיטת בן גוריון.\n\nשר החקלאות ופיתוח הכפר, עודד פורר: \"החיבור בין המדבר והים מהווה כר פורה לטכנולוגיות מתקדמות עליהן יתבסס גידול המזון העתידי. בכל העולם עוסקים כיום בנושא ביטחון המזון, לאור משבר האקלים וגידול האוכלוסייה שצפויים להביא למחסור עולמי במזון. למדינת ישראל פוטנציאל אדיר בתחום החקלאות הימית והמדברית וכבר היום אנו מובילים את המחקר והטכנולוגיות בתחום. הכנס הוא יריית הפתיחה לשיתופי פעולה עם מדינות האזור, בהן מתקיים אקלים דומה לשלנו\"\n\nלאתר הכנס: - https://www.agrisrael-sea-desert.org\n\n» פורסם בחדשות\n\n",
    "אוכלים עם העיינים: כך תשדרגו את ארוחת החג מטובה וטעימה לכזו שתשאיר חותם": "1.פונקציונליות, יוקרה ומסורת: מותג היודאיקה וכלי הכסף הצורפים מציג קולקציה להעשרת שולחן החג מבית מרדינגר סטודיו. הקולקציות החדשות כוללות מבחר רחב של פריטים אלגנטיים המשלבים בין פונקציונליות לאסתטיקה ובין מסורת לטרנדים החדשים. הם נוחים, שימושיים ומעניקים יוקרה למראה השולחן. בין הפריטים מצאנו דובשיות, מארזי צלחות, מארזי סכום, מגשים, קערות, כלים למזיגת משקאות, קנקנים ועוד. טווח המחירים לפריטי הקולקציה לעיצוב שולחן החג: 164־1,560 שקל. ניתן להשיג בסניפי הרשת.\n\n2. חומות חימר: דאר מרקש מציעה ארבעה סגנונות עיצוב שונים לעריכת השולחן: שולחן בגוני ירוק, המסמלים צמיחה; שולחן בגוני כחול וחום בהיר, המסמלים שלווה; שולחן בגוני עץ, המסמלים טבע וטבעיות; ושולחן בגוני טמגרוט, המסמלים ייחודיות מקרמיקת טמגרוט, המיוצרת בעבודת יד בכפר בדרום מרוקו ועשויה מחמר שנאסף מהנהרות המקומיים שבאזור ומקבל גימור אמייל אותנטי בגוונים המשתנים בין ירוק־אזמרגד לירוק־זית. טווח מחירים כללי: כוסות - החל מ־15 שקל, צלחות וקערות - החל מ־35 שקל, פמוטים - החל מ־49 שקל ומגשים - החל מ־59 שקל. ניתן להשיג באתר ובחנות דאר מרקש.\n\nדאר מרקש (צילום: אליה מרלי)\n\n3. הטבעי, הרומנטי והאקלקטי: GOLF & CO מציעה שלושה עיצובים לשולחן החג: השולחן הטבעי - סביבה ניטרלית, נעימה ונטולת עומס, המשדרת חמימות משפחתית עם פלטת צבעים סתווית וחמימה. הצבעוניות המומלצת בשולחן שכזה נעה בין ירוק כהה לגוני זית, בז', חום חמרה, פודרה ונגיעות גוונים חומים כהים; השולחן הרומנטי - חוגג את הצבע הקלאסי ביותר בעולמות הבית - הלבן, בעיקר מתוך הצורך לאוורר ו\"לנקות\" את מראה השולחן ולהפנות את תשומת הלב לפרטים.\n\n\n\nפלטת הצבעים כוללת גוונים של לבן עם נגיעות פסטליות של ירוקים וורודים חיוורים שמשלימים צבעוניות רכה; והשולחן האקלקטי - שילוב בין ניגודים משלימים, שימוש באלמנטים מסגנונות עיצוביים שונים ומגוונים המחמיאים זה לזה. הקו העיצוב המתקבל בסופו של דבר הוא מתוחכם וחוצה טרנדים. מומלץ לשלב שתי סדרות כלים, כמו סט זכוכית צבועה עם סט פורצלן בטקסטורה עדינה. כמו כן, רצוי לפרוס לאורך השולחן אגרטלים בגדלים שונים עם פרחי העונה. טווח המחירים: 16־199 שקל. ניתן להשיג בחנויות GOLF & CO ובאתר החברה.\n\nגולף & קו - סדרת כלים (צילום: יחצ)\n\n4. סיפורים על עיצוב: השולחנות המעוצבים של FOX HOME כוללים סיפורי עיצוב שונים: ROSE GOLD - לאווירה אלגנטית באמצעות צבעוניות בוהקת של זהב ומשחקי שקיפות של גוני אפרסק־ורדרד. מערכות האוכל משלבות כלים מזכוכית מוזהבת לצד כלי פורצלן לבנים בוהקים. טווח המחירים: 15־500 שקל; סיפור הרימון - הרימון מקבל מקום של כבוד בקולקציה והוא מככב על גבי כלים ואביזרים משלימים.\n\n\n\nטווח המחירים: 15־140 שקל; INSIDE OUT - שולחן בהשראת מגמת החזרה לטבע - מערכות אוכל מרוקעות במראה עבודת יד בצבעי חום או בצבע אבן. טווח המחירים: 20־400 שקל; BLACK & WHITE - שולחן דיכוטומי, שמאפשר עיצוב על־זמני ובמקביל משאיר מקום לזריקות צבע שמשנות את אופי השולחן בקלות. ניתן לשלב כלי פורצלן א־סימטריים בטקסטורת מט או לבחור בכלי מלמין בשילוב כלי מלמין משלימים, כמו קערות ומגשים. טווח המחירים: 13־130 שקל.\n\nFOX HOME (צילום: דניאל לילה)\n\n5. שקוף שזה חגיגי: המותג נעמן מציע סגנונות מיוחדים לשולחן מרשים: שולחן בסגנון אורבני במראה אופנתי - כלי הגשה ואירוח בצבעי שחור ולבן בעיטורים ובשילובים שונים של פסים ונקודות שיוצרים הרמוניה חגיגית ומעניינת. שילוב מפיות ופלייסמטים בצבעים בהירים יוסיף למראה השמח והקליל של השולחן. בסדרה העשויה פורצלן איכותי מבחר צלחות במגוון גדלים, קערות ופלטות הגשה, בולים ועוד. טווח המחירים: 12־42 שקל; שקוף שזה חגיגי - כלי הגשה פשוטים ומינימליסטיים מזכוכית מסדרת Opaque. במקום לרכוש סט המורכב מחלקים שמתאימים רק זה לזה, הדבר הפשוט והנכון ביותר הוא לבחור בשילובים מקוריים ובלתי שגרתיים, כשהקונספט המוביל הוא שקוף, שהכי קל להתאים לו כל דבר.\n\n\n\nליד הכלים השקופים אפשר להניח אגרטלים, פמוטים, חבקי מפיות ופריטי עיצוב קטנים אחרים שמוסיפים נגיעה עיצובית עכשווית ומעניקים לשולחן מראה של פשטות נקייה. טווח המחירים: 27־36 שקל; יער טרופי - הסדרה Night garden של המותג הבינלאומי Maxwell & Williams מביאה עמה משב רוח טרופי נועז. מדובר באחד מסגנונות העיצוב הפופולריים, המתאפיין במראה אותנטי ופראי ובצבעוניות עשירה ודרמטית. טווח המחירים: 24־240 שקל. ניתן להשיג בחנויות ובאתר.\n\nנעמן (צילום: תמי בר-שי)\n\n6. פלייסמנטים וברכה אישית: CASTRO HOME משתפת אותנו בטיפים לסידור שולחן החג: שימוש במפה נותן מסגרת לשולחן ומייחד אותו משולחן יום־יומי רגיל, אפשר להתפרע עם מפות בצבעים שונים, אך ליצירת מראה אלגנטי ויוקרתי רצוי להשתמש בצבעים בהירים. שילוב פלייסמנטים מתחת לצלחות משדרג במיוחד ואפשר גם להוסיף מפיות נייר או בד. צלחות למנה עיקרית ולמנה ראשונה בצבע לבן קלאסי בשילוב כלי הגשה צבעוניים, קערות עץ וכפות עץ ייתנו מראה חם לשולחן.\n\n\n\nאפשר ורצוי לפזר על השולחן צנצנות קטנות עם סידורי פרחים. נרות ופמוטים יוסיפו לחגיגיות ואפשר להעז עם צבעים. מומלץ להוסיף לקנקני המים ירק או לימון ונענע - מה שיוסיף עניין וצבעוניות לשולחן. מבצע חגיגי לראש השנה: קונים ב־300 שקל ומשלמים רק 150 שקל, בתוקף עד 19 באוקטובר 2022 ו/או עד גמר המלאי. המבצע לחברי מועדון ולמצטרפים חדשים (ההרשמה בחינם). ניתן להשיג באתר ובכל חנויות CASTRO HOME.\n\ncastro home (צילום: דן פרץ)\n\n7. ארוחה שהיא חותם קולינרי: איך תוכלו לשדרג את ארוחת החג מטובה וטעימה לכזו שתשאיר חותם? מיטל רובין עובדיה, מנהלת שיווק בסולתם, אספה רעיונות יצירתיים, בהם העברת סיר למרכז השולחן. הסיר הוא מוקד בישול הארוחה וכעת הוא מקבל מקום של כבוד גם במרכז השולחן. מוותרים על המעבר של האוכל מהסיר אל צלחת ההגשה ומעבירים את הסיר הלוהט ישירות מהכיריים אל השולחן. זקוקים לתמריץ נוסף? בסוף הערב יהיו פחות כלי הגשה לשטוף. בחרו בכלי בישול עם ציפוי Non Stick שמאפשר ניקוי מהיר וקל. את כלי הבישול של סולתם ניתן להשיג בחנויות המותג ובחנויות נבחרות ברחבי הארץ.\n\nסולתם (צילום: אנטולי מיכאלי)\n\nטיפים לשולחן מושלם\n\nדנה פרולינגר, המעצבת הראשית של רשת ארקוסטיל קיטצ'ן ורשת DOMO, מנדבת לנו טיפים לעיצוב שולחן החג.\n\nצבעוניות - שולחן בצבע אחד או שניים תמיד נראה אלגנטי. הבחירה הראשונה בראש השנה היא הצבע הלבן, החגיגי והאלגנטי. שילוב צבע נוסף על גבי הלבן \"יקפיץ\" את הייחודיות בעיצוב. הצבע הנוסף יכול להיות סתווי בהשראת העונה המתקרבת או סתם צבע שאוהבים ומתאים לסט הכלים שבחרתם. קל יותר לשלב שניים־שלושה צבעים, אבל כמובן אין מגבלה למספר הצבעים שאפשר לשלב. חשוב לוודא שיש לכם אלמנטים לכל צבע שבחרתם, למשל צלחות, מפיות, כוסות, פרחים, מפה, ראנר, או פריטים מעניינים אחרים, קטנים או גדולים.\n\n\n\nמפיות או לא להיות - פלייסמנטים עם הדפסים שונים מוסיפים עניין, מפיות נייר יש בכל הדוגמאות והגוונים, אך מפיות בד כאלו, למשל, יעלו את הרמה לליגה אחרת לגמרי. לא תמיד יש זמן וסבלנות לקפל אותן בדוגמאות מיוחדות, אז חסכו זמן ופשוט השחילו אותן לחבקי מפיות שיתאימו לסגנון העיצובי. אל תקלו בחשיבותן של המפיות - נכון שבסוף הארוחה הן נותרות מושלכות על השולחן מוכתמות ומקומטות, אך לפני הארוחה הן יכולות להוסיף למראה השולחן ייחודיות ורושם.\n\n\n\nמשחקי גבהים - הטיפ הזה תמיד עובד ובזכותו השולחן נראה מעוצב ומקצועי. משחק עם קנה המידה יכול ליצור עיצוב מעניין ובלתי צפוי. אתם תראו מיד את השינוי, כשתניחו ליד סידור הפרחים שלכם פמוטים בכמה גבהים.\n\n\n\nמגע של זהב - נגיעה של זהב תעמיק ותעצים את האלגנטיות. חשוב להדגיש שהמינון הוא קריטי, ולכן הייתי משלבת אותו בעדינות רבה, בין שזה באגרטל, בסכו\"ם, בפמוטים או בכלי האוכל.\n\nשולחן החג (צילום: מילניום מרקטינג)\n\n\n\nנרות אווירה - נרות תמיד יוסיפו נופך חגיגי ואלגנטי, ואפשר כמובן להשתמש בהם שוב ושוב. חובה בכל בית מארח כמה נרות פשוטים להשגת אווירה נעימה במיוחד.\n\n\n\nברכה לשנה טובה - הכינו כרטיס ברכה אישי ואלגנטי לכל אורח שיגרום לו להרגיש רצוי ומיוחד. קביעת מקום הישיבה מראש תעשה סדר גם לכם וגם לאורחים.\n\n\n\nמפות שולחן וראנרים - ארוחת חג מרשימה מתחילה בבחירת מפה. זו מהווה את הרקע ואת הבסיס לתפאורה המושלמת. חפשו אחר נושא הקרוב ללבכם שיהיה הנושא המרכזי בעריכת השולחן. בחירת המפה על גווניה ואופייה בשילוב עם כלי ההגשה והאלמנטים הקישוטיים תשלים את השפה העיצובית לכדי סיפור שלם בעל אמירה ייחודית.\n\n\n\nיין ישמח לבב אנוש - כל ארוחה ניתן לשדרג בתוספת יין ואלכוהול המוגשים בדרך אסתטית ובתשומת לב לעקרונות המקובלים. הדגישו את יופייה של המסורת בבחירת הכוסות.",
    "הערב, חמישי: פסטיבל ישראל יוצא לדרך - חוף הים מגיע לתיאטרון ירושלים | כל העיר": "ההמתנה, הקצרה יש להודות, הסתיימה וביום חמישי הקרוב, 15.9, פסטיבל ישראל 2022 יוצא לדרך. כזכור, התוכנית האמנותית של הפסטיבל נחשפה רק בחודש שעבר, והשנה, לראשונה בתולדות הפסטיבל – הוא מתקיים באמצע חודש ספטמבר ולא כפי שהיא נהוג בחודש מאי.\n\nשינוי מרענן אחר – מופעי הפסטיבל יתקיימו רובם בתיאטרון ירושלים ובסביבתו: \"האולמות, החללים והחדרים של תיאטרון ירושלים יהפכו למרכז חי ופועם של התרחשות אמנותית ויצירתית ויזמינו את הקהל להרהר מחדש על מה היא עבודת במה, מה נדרש מהם כקהל ואיך יצירה יכולה להשפיע על החיים של כולנו\", נמסר מהנהלת הפסטיבל.\n\nלעדכונים אחר כל הידיעות הכי חמות>>\n\nהורידו את אפליקציית \"כל העיר\" באנדרואיד\n\nהורידו את אפליקציית \"כל העיר\" באייפון\n\nשינוי נוסף בפסטביל השנה הוא בגזרת המנהלים האמנותיים – כשלתפקיד נבחרו מיכאל ואעקנין ואיתי מאוטנר – כשמעליהם ימשיך בפיקוח המנכ\"ל הוותיק אייל שר.\n\nהמופע הפותח של הפסטיבל מפתיע ומקורי, בעיקר בשל התפאורה שלו שתדמה חוף יום ממש בלב ירושלים. המופע – שיהיה פתוח לקהל הרחב ללא תשלום, נקרא 'Sun and Sea' וזוהי אחת ההפקות הכי מדוברות בעולם.\n\n'Sun and Sea' – פרפורמנס אופראי על עולם שוקע\n\n(יצירתן של רוגילה ברדג'וקייטה, וייבה גרייניטה ולינה לפליטה – ליטא)\n\nחוף ים – פסיפס של מגבות, בגדי ים, קרם הגנה, ילדים, ארטיקים, כלים חד-פעמיים, צעצועים, הרבה חול. אתם (כקהל) נמצאים מעל, מטיילים בין היומיומי, המרושע והסוריאליסטי. העולם הזה שאתם מביטים בו מלמעלה הוא העולם של 'Sun and Sea' – אופרה פרפורמטיבית שנוגעת במשבר האקלים. באלגנטיות, בערמומיות ומתוך רצון לחולל שינוי מציעה היצירה המרתקת הזאת דרך חדשה להתחבר לדיון על המשבר הגדול, ומצליחה להיות מהנה, ספקטקולרית ואפקטיבית בעת ובעונה אחת. האופרה היתה הזוכה הגדולה של הביאנלה בוונציה ב-2019, ומאז התארחה בפסטיבלים הגדולים והחשובים בעולם. יצוין כי העבודה מגיעה לראשונה לישראל לחמישה ימים בלבד. מספר הכרטיסים מוגבל. המופע בעמידה על מרפסות בגובה ארבעה מטרים. (חמישי, 15.9, 22:00-19:00; שישי, 16.9, 14:30-11:30; מוצ\"ש, 17.9, 23:00-20:30; ראשון, 18.9, 22:00-19:00; שני, 19.9, 21:00-18:00 – כניסה בכל חצי שעה. תיאטרון ירושלים).\n\nמופעים מרכזיים בפסטיבל ישראל\n\nהתוכנית האמנותית כולה היא מפתיעה ופורצת דרך וכוללת מופע טקסי שמוקדש לעין החסרה של משה דיין, חיבורים בין אמנים מקומיים לתרבות ממרוקו, טורקיה, יפן ואוקראינה ועוד. בתוכנית מגוון רחב של עבודות פרפורמנס, לצד אירועי תיאטרון, אופרה, מוזיקה, מחול ואלתור.\n\n'רכבת לילה לאיזמיר' – חגיגה מוזיקלית טורקית ישראלית\n\nיש דיאלוג מתמשך ולא רשמי בין אנקרה לירושלים, בין איזמיר לתל אביב ובין איסטנבול לשדרות. משהו בצליל שמגיע מטורקיה מצליח להזיז אותנו ולהיות מקור השראה למוזיקאים מקומיים. על הציר הזה, שבין ישראל לטורקיה, נוצרה ונוצרת מוזיקה שהפכה לאחד מסימני ההיכר של האזור שלנו. לערב אחד חד-פעמי, חגיגי ומרגש במיוחד, מיטב המוזיקאים מכאן ומשם יתאחדו לבצע את המוזיקה הזאת על הבמה בקונצרט ענק שכולו הפגנת אהבה ומסיבה חסרת גבולות. בהשתתפות ברי סחרוף, דודו טסה, בלקן ביט בוקס, רד אקסס, קאלבן (טורקיה), ג'נסט (טורקיה), מוראט ארטל הסולן האגדי של \"באבא זולה\" (טורקיה) הראל שחל והעות'מאנים ועוד. (חמישי, 22.9, 20:00, גן העצמאות. 199 שקלים).\n\n'VHS ד\"ש מהעבר' – פרשנות בימתית לארכיון המשפחתי\n\nרננה רז וניצן כהן מזמינים יוצרות ויוצרים לחפש רגע משמעותי בקלטות שלהם, ולפגוש אותן על הבמה. הפורמט החדש יוצר מפגש חזיתי וחזותי עם מי שהיינו ועם הזמן שחלף. בהשתתפות: טל פרידמן, שירילי דשא, רוני קובן, רננה רז, דורון נשר, קורין קיציס, יוסי צברי ועפרי כנעני. (רביעי, 21.9, 21:15, חמישי, 22.9, 20:00. תיאטרון ירושלים. 135 שקלים).\n\nמקדש העין – מופע-תערוכה-טקס מחודש בהובלת גון בן ארי ואורן פישר\n\nב-1974 הקים שמואל פישר בדרום הארץ את \"מקדש העין\", בית תפילה שסוגד לעין החסרה של משה דיין, ומקום פולחן לממד \"האין\". המקדש היה סודה המומתק של הבוהמה. אבל ב-2021 המקדש התגלה בשלמותו בעיזבון של משפחת דיין, ושאלה חדשה בצבצה אל פני השטח – האם ייתכן שדיין קנה את המקדש לא כדי להיפטר ממנו אלא כדי לבצע בו עבודה מיסטית פסיכואקטיבית?\n\nגון בן ארי (נצר לשושלת דיין) ואורן פישר (נצר לשושלת פישר) מגיעים לפסטיבל ישראל כדי להציג חומרים שלא נראו לפני כן מעולם ממקדש העין. פישר יציג תערוכה של קנבסים גדולי מימדים בהשראת סבו ובן ארי הופעת להקה ומקהלה, עתירת זמרים ומוזיקאים, בהשראת השירים מהמקדש. בהשתתפות: דב אלבוים, ליאור דיין, אורן פישר, גון בן ארי, יעל אבקסיס, עו\"ד ברק כהן, וחברי מקהלת זולת. (רביעי, 21.9, 21:00, חמישי, 22.9, 21:30. תיאטרון ירושלים. 135 שקלים).\n\n'הילולה' – חגיגה חסרת גבולות בין מרקש לירושלים (מרוקו-ישראל)\n\nפרשנות אישית ועכשווית של נטע אלקיים ועמית חי כהן שמותחים קו אופק בין מרוקו לישראל. למעלה מעשרים אמנים, ממרוקו ומכאן, יחברו יחד וייצרו בלנד בין חפלה, מופע מוזיקלי, קברט, תיאטרון דוקמנטרי וחמארה מודרנית. הקהל, שיישב יחד עם המופיעים על אותה הבמה, יהפוך לחלק מהותי מהחגיגה הגדולה, יארח ויתארח, בערב חד פעמי שנוצר במיוחד עבור הפסטיבל. בהשתתפות: קברט שייח'את (מרוקו), נאוה מסס-ווקסמן (קנדה), JOJO (מרוקו-ישראל),נטע אלקיים, עמית חי כהן, נועה מלמד וזאנה, גל מאסטרו, טל אברהם, ראובן אברג׳ל, ועוד. (רביעי, 21.9, 21:00, חמישי, 22.9, 21:00. תיאטרון ירושלים. 150 שקלים – הכניסה מגיל 18 ומעלה).\n\nרוצים להישאר מעודכנים?\n\n'פתרונות נוחים לחיים מאושרים'\n\nיצירת מחול מצרפת של תיאו מרסיה וסטיבן מישל: הפגזות של מסרים שיווקיים בעולם רב-תאגידי מנסות לשכנע אותנו שהאושר הוא מוצר ושהחיים הנכונים הם רעיון על מדף שממתין שנרכוש אותו. בניסיון לערער על הטרנד האופנתי של עיצוב החיים הנכונים, האמן הוויזואלי תיאו מרסיה והכוריאוגרף והרקדן סטיבן מישל יצרו עבודת מחול פרפורמטיבית שמרכיבה (ואולי מפרקת) את הייצוג של \"חיי יומיום טובים יותר\" – במהלך המופע מרכיב הפרפורמר (שהוא בעצמו חצי אדם וחצי רהיט) את יחידת המדפים האייקונית של \"איקיאה\" – אותו תאגיד המבטיח \"יופי לכולם ודמוקרטיזציה של העיצוב\". הקונטקסט החדש הופך את הנחיות ההרכבה לשיר געגוע לטבע, לילדות ולחום אימהי. (חמישי, 15.9, 20:30, שישי, 16.9, 13:30. תיאטרון ירושלים. 135 שקלים).\n\n'פינוי' – פעולה כוריאוגרפית של צורות התנגדות\n\nהעבודה מציגה צורות מוכרות וחדשות של התנגדות, של סולידריות ושל היות-יחד, ומשלבת אותן בכוריאוגרפיה של הפינוי המשטרתי. ברחבה שבין תיאטרון ירושלים לבית הנשיא נעורר יחד חוויות ודימויים קולקטיביים מפינויי עבר, נתכונן היטב לקראת הפינויים שיבואו, ונזכיר שהתארגנות אנושית במרחב הציבורי יכולה להיות דבר עצום. רדיקלי. דחוף. יצירתו של עומר קריגר. בהשתתפות: מיתר אריאלי, אייל ברומברג, יוליה מז'צקיה, רימא נאסר אלדין, מיקה קופפר, טל רביב, שי רמות רייכרט, נדב שרון. (חמישי, 15.9, 21:30. רחבת הנרי קראון בתיאטרון ירושלים. כניסה חופשית).\n\nמסמך ללא שם – מופע יחיד שבו הכל נאמר מבלי להישמע\n\nארי טפרברג יושב לבד על הבמה מול המחשב האישי שלו, ומקליד בזמן אמת במסמך Google Doc. את מה שהוא מקליד אנחנו קוראים. הוא כותב את עצמו אות אחר אות: צולל לתיקיות נשכחות, מותח קישורים לעולם שסביבו, פותח את הטאבים של החיים שלו, משתף בתחושות וברגשות, ואומר הרבה מבלי להשמיע קול. בסוף הכול נמחק. נשמר בענן שבין ארי לבינינו, ומגובה בזיכרון המשותף. עד שייעלם גם משם. (חמישי, 15.9, 19:00, שישי, 16.9, 12:00. תיאטרון ירושלים. 100 שקלים).",
    "הלאונג': ג'רוזלם פוסט חוגגת 90 בניו יורק": "הג'רוזלם פוסט חגג את יום השנה ה-90 להיווסדו ביום שני בוועידה שנתית באולם ג'ותהאם בניו יורק. כמעט 600 אנשים נכחו באירוע, שכלל ראיונות מצגות שהועברו על ידי יותר מ-60 איש, ובכללם נשיא הקונגרס היהודי העולמי רונאלד ס. לאודר, איש העסקים הקנדי-ישראלי והפילנתרופ סילבן אדמס, ומנכ\"ל בנק דיסקונט לישראל, אורי לוין.\n\nבין שיאי האירוע היו הענקת פרס מפעל החיים לשירה וג׳יי רודרמן; דיון פאנל ראשון-מסוגו בין שגרירי מרוקו, בחריין וישראל; נאומים של השרים בני גנץ ויועז הנדל, וראש עיריית ירושלים משה ליאון; ונאומים של בכירים אמריקאים כגון מירה רזניק, לי זלדין, ג'וש גוטהיימר, ומושלת מדינת ניו יורק, קאת'י הוקול.\n\nסילבן אדמס (צילום: מרק ישראל סלם)\n\nאורי לוין (צילום: מרק ישראל סלם)\n\nבני גנץ (צילום: מרק ישראל סלם)\n\nיועז הנדל (צילום: מרק ישראל סלם)\n\nמשה ליאון (צילום: מרק ישראל סלם)\n\nמושלת מדינת ניו יורק, קאת'י הוקול (צילום: מרק ישראל סלם)",
    "\"עשיתי את זה כיהודי, כציוני וכספורטאי\": האיש ששינה את האתלטיקה הישראלית": "אלכס אברבוך: סגן אלוף עולם, פעמיים אלוף אירופה. חנה מיננקו: סגנית אלופת עולם. קונסטנטין מאטוסביץ': מקום חמישי באולימפיאדה, מרחק פסילה ממדליה. מה המשותף לשלישייה האגדית הזאת, שאחראית על הישגים מהבולטים בתולדות האתלטיקה הישראלית? כן, הם לא נולדו בארץ, אבל זה רק חלק מהסיפור. לחולייה המקשרת ביניהם יש שם - לוי פסבקין. אדם אחד, שאלמלא \"החיידק\" שנכנס לו לראש, האתלטיקה שלנו הייתה נראית אחרת לגמרי.\n\n\"המסלול המהיר\" - המדור של אבינעם פורת\n\nשלושת כוכבי האתלטיקה האלו הם השמות הנוצצים בעליית האתלטים הגדולה שהחלה בשנות ה-90 ונמשכה אל תוך המילניום הנוכחי, אבל הם רק קצה הקרחון בתהליך שהוא יותר מכל יוזמה של פסבקין. העולים והמתאזרחים האלו חתומים על 17 שיאים ישראלים שמחזיקים מעמד עד היום. פסבקין, היום בן 83, הביא אותם לכאן במסגרת חיפושיו הבלתי פוסקים והבלתי נלאים אחרי כישרונות יהודיים, ולמעשה כתב מחדש את ספר השיאים הישראלי מבלי להתחרות בעצמו.\n\n7 צפייה בגלריה \"ניסו לשים לי רגליים\". פסבקין ( צילום: טל שחר )\n\n7 צפייה בגלריה \"העלה את ישראל בגדול על מפת המדליות\". אלכס אברבוך ( צילום: רויטרס )\n\nלא פחות מדהימה היא העובדה שאף שעזר להרים את האתלטיקה הישראלית לגבהים שאיש לא העז לחלום עליהם, העלייה הזו ומעשיו של פסבקין הם ממש לא בגדר קונצנזוס. הם אפילו שנויים במחלוקת. לאורך השנים, מעיד פסבקין, גורמים שונים ניסו להכשיל את ניסיונותיו לאזרח ספורטאים יהודים מרחבי העולם. רבים זילזלו במאמציו, לעגו לו, השמיצו אותו. הטענה המרכזית נגדו הייתה שהספורטאים שמגיעים לכאן עושים זאת רק בשביל הקריירה, ולא בגלל רצון ותשוקה אמיתיים להפוך לישראלים. שהם לא בכירים מספיק במולדתם, ומנצלים את הדרכון הישראלי למען הקריירה. וכשזו נגמרת, רבים בורחים מפה. פסבקין לא נרתע.\n\n\"פעלנו לעליית כוכבי אתלטיקה יהודים שהיו זכאים לאזרחות ישראלית מתוקף חוק השבות\", הוא מסביר. \"הבעיה הייתה שחוץ ממספר גורמים, שהיו במיעוט ותמכו במפעל, הרוב התנגדו למפעל העלייה וניסו לשים לי רגליים. זה הגיוני שבמקום להעלות יהודים, המצווה הראשונה של הציונות, יהודים בישראל ניסו לחבל בזה? זה הגיוני?!\".\n\nלמה הייתה ההתנגדות למיזם? \"ברור שהיה כאן גם משהו מקצועי. ספורטאים מקומיים לא אהבו את הרעיון להיות מספרי 2 ו-3, במקום להוביל. אני נהגתי אחרת החל מהאתלט מהראשון שהבאתי\".\n\nאז איך הפך אצן צעיר, שייצג את ישראל ב-100 מטר באולימפיאדת טוקיו 1964 (ולא עבר את המוקדמות), למפעל עלייה של איש אחד, שאחראי על נחיתתם בישראל של עשרות רבות של אתלטים מכל העולם? \"זה לא היה אסימון שנפל ביום אחד\", הוא מסביר, \"אלא רעיון שחשבתי עליו זמן, עד שהדברים הסתדרו. כמו שמדינת ישראל יודעת להביא מדענים יהודים שיעזרו, להביא רופאים - ככה היא צריכה ספורטאים שיפארו אותה\".\n\nהמפץ הגדול בברצלונה\n\nכבר בילדותו היה פסבקין אצן מצטיין. לשמחתו, המורה שלו לחינוך גופני בבית-הספר \"החייל\" בת\"א היה הכדורסלן המיתולוגי מנחם קורמן, שהפנה אותו למכבי ת\"א. בהמשך, המורה שלו בתיכון היה אברהם גרין, מגדולי מאמני האתלטיקה בישראל.\n\nהאובססיה להעלות אתלטים יהודים אמנם התפתחה בשלב מאוחר יותר, אבל את ניצניה אפשר היה לראות הרבה קדום לכן, כבר במקרה של ראול סלומון. \"באמצע שנות ה-60 הוא היה אצן מצטיין במרוקו, עם תוצאה של 10.2 שניות. כינו אותו 'היהודי המהיר בעולם'\", מספר פסבקין. \"אביו עבד בחצר המלך, אבל זה לא גרם למרוקאים לשנות את הכלל לפיו יהודים לא מייצגים אותם במפעלים הגדולים. הוא החמיץ את אולימפיאדת טוקיו, נאלץ לעזוב את מרוקו ולהגר לצרפת. הגענו אליו לצרפת, והוא עלה לישראל\".\n\nמה ציפיתם שיקרה? \"שיעלה את הרמה כאן, אבל עבר זמן וזה לא קרה. התברר שלא מספיק להעלות לישראל, צריך גם לתת פרנסה. ראול לא הצליח להתפרנס כמו שצריך. בסוף גילינו שהיהודי המהיר בעולם עובד ברחיצת מכוניות במקום להתאמן. זמן קצר אחר כך הוא חזר לצרפת. למדנו שיעור מאלף\".\n\n7 צפייה בגלריה עשה מה שרק אסתר רוט עשתה לפניו. דני קרסנוב ( צילום: אבי אוחיון, לע\"מ )\n\nבין הקריירה הספורטיבית והניסיונות הראשוניים להעלות אתלטים יהודיים לישראל, פסבקין עדיין עשה לביתו. הוא עבד כאזרח עובד צה\"ל באט\"ל (אגף הטכנולוגיה) והשתלב בפרויקט \"נערי רפול\". \"זה היה מפעל חשוב למדינה\", הוא אומר. \"לקחת אנשים עם דימוי נמוך, ולהפוך אותם לאזרחים שתורמים המון לחברה\".\n\nכשיצא לפנסיה, השתלב במחלקת האתלטיקה של מכבי ת\"א. בהמשך, בצעד שכנראה שינה את מסלול האתלטיקה הישראלית, התמנה לסגן יו\"ר האיגוד. מכאן, הדרך למימוש החזון שלו היה פתוחה: עליית אתלטים יהודים לישראל כבר הפכה לספינת הדגל שלו.\n\n\"אני לא יכול להיזכר ביום ספציפי שפתאום התחלתי להפעיל את המבצע הזה, תקרא לכך איך שתקרא\", מסביר פסבקין. \"זה היה אצלי תמיד בראש כיהודי, ציוני וספורטאי. המפעל הביא הרבה כבוד, למרות שלמעט יו\"ר האיגוד שלמה בן-גל, אף אחד לא שם כסף רציני כדי להשפיע על אדם, אפילו אם יהודי, לקום יום אחד, לעלות על מטוס ולשנות את חייו וחיי משפחתו\".\n\nפסבקין הסתובב ברחבי העולם כדי לאתר כישרונות יהודיים, וברגע שזיהה פוטנציאל הפעיל מכבש לחצים כדי לשכנע אותו לעשות את הצעד ולייצג את ישראל. \"אפילו נסעתי פעם לאתיופיה להביא רצים משובחים, אך חזרתי בלי כלום\", הוא אומר.\n\n7 צפייה בגלריה עזב את ישראל אחרי הפרישה בגלל בעיות פרנסה. קונסטנטין מאטוסביץ' ( צילום: gettyimages )\n\n7 צפייה בגלריה גם מאמנים ברמה הגיעו. אלכס מאמן עם חנה מיננקו באליפות העולם ב-2015 ( צילום: AP )\n\nהסנונית שבישרה את בוא המהפכה נחתה בישראל בתחילת שנות ה-90, כשפסבקין יצר קשר עם מאמן קפיצה יהודי-רוסי בשם אריה רוזנוייר. \"הוא סיפר לי שיש לו קופץ במוט מוכשר מאוד, יהודי, בשם דני קרסנוב\". פסבקין נדלק מיד, קרסנוב ומאמנו עשו עלייה ב-1991. אחרי שנה, כשהוא עדיין אלמוני למדי, קרסנוב הדהים את הספורט הישראלי באולימפיאדת ברצלונה, כשהפך לגבר הישראלי הראשון (רק אסתר רוט עשתה זאת לפניו) שעולה לגמר אולימפי באתלטיקה. הוא סיים שמיני, ובהמשך חזר לגמר האולימפי גם באטלנטה 1996.\n\nאיך עבד מפעל העליות? איך מוצאים אתלטים, משכנעים אותם להגיע לישראל? \"התחלנו לנסוע לכנסים של ההתאחדות האירופית, בעיקר כדי להכיר את קובעי המדיניות במדינות השונות. רובם לא התלהבו לוותר על אתלטים בכירים שלהם. לכן היה טבעי לנסות להביא את האתלטים המשניים, כאלה שלא היו בטופ של הטופ של המדינה שלהם, בתקווה שיתפתחו כאן. בהמשך, עקב הנסיבות, גם אתלטים יהודים בכירים יותר התלהבו מהרעיון שלנו\".\n\nלהביא עולים חדשים זה מרשים, אבל צריך לספק להם את התנאים המתאימים. פסבקין ואנשיו דאגו להנחית בישראל גם מאמנים משובחים. אלכס מרמן, מגדולי מאמני קזחסטן, קידם בצורה משמעותית את קונסטנטין מאטוסביץ' וחנה מיננקו. את מאטוסביץ', שהגיע אליו עם שיאי אישי של 2.28 מטר בקפיצה לגובה, הזניק ל-2.36 – תוצאה אדירה גם היום, אחרי 20 שנה. אם לא פסילה אחת בגובה של 2.32 בגמר בסידני 2000, הוא היה הופך לאתלט הראשון שמביא לישראל מדליה אולימפית. את מיננקו הוביל מרמן למדליית כסף בקפיצה משולשת באליפות העולם בבייג'ינג 2015, עם 14.78 מטר. כשאלכס אברבוך עלה לישראל ב-1999, כבר חיכה לו כאן המאמן ולרי קוגן ז\"ל, שעלה במיוחד מאוזבקיסטן אחרי שעזר לרודיון גטאולין להיות האדם השני בהיסטוריה שעבר 6.00 מטר בקפיצה במוט.\n\nהאכזבות והביקורות: \"היו גם סמים\"\n\nובכל זאת, לא תמיד הכל הלך חלק. למשל, המקרה הידוע לשמצה של ז'אנה פינטוסביץ'. האצנית היהודיה מאוקראינה נחשבה לאחת המהירות בעולם, וזכתה באליפות העולם ב-200 מטר ב-1997. באופן טבעי, פסבקין שם עליה עין והיה מוכן לעשות הרבה כדי להעביר אותה לכחול-לבן.\n\nכדי לסגור את הפרטים, הוא יצא לפגישה עם ארוסה-מאמנה האמריקאי מארק בלוק. בזמן שניסה לשכנע את הכוכבת הגדולה לעשות עלייה, היא כבר הדהימה את כולם באליפות העולם באדמונטון ב-2001: פינטוסביץ' הפכה לאישה המהירה מכולם כשזכתה בזהב ב-100 מטר, עם תוצאה של 10.82 שניות, כולל ניצחון על מלכת הספרינטים מריון ג'ונס. \"היינו מאושרים\", נזכר פסבקין.\n\n7 צפייה בגלריה החלום התנפץ בגלל פרשת סמים. פינטוסביץ' מדהימה את מריון ג'ונס ( צילום: gettyimages )\n\nלא חלף זמן רב, והחלומות על החתמת אלופת עולם ב-100 התנפצו, כשסימני שאלה החלו לרחף מעל יכולותיה והאשמות שונות בדבר שימוש בחומרים אסורים החלו לצוץ. הפרשה חיסלה כמובן את הניסיון להביא אותה לישראל. כעבור מספר שנים, כל תוצאותיה החל משנת 2002 נפסלו, ומאמנה-בעלה הושעה לעשר שנים.\n\nואכן, אי אפשר להתעלם גם ממקרי הסמים שהעיבו על כמה מהאתלטים. \"נכון, היו גם מקרים מצערים כאלה\", מודה פסבקין. \"אבל הם בטח לא היו דומיננטיים. ייתכן ששורשי סילוקה של רוסיה מהתאחדות האתלטיקה הבינלאומית בשנים האחרונות החלו כבר אז\".\n\nפסבקין משחזר מקרה כזה, שעורר בזמנו לא מעט הדים. \"היה לנו סיפור עם בחורה מרשימה מאוד, אנה טקאץ', שאחר כך התברר כי נגעה בסמים\", הוא מספר. \"אביה היה מדען אטום רוסי, והיא הייתה עילוי באוניברסיטה שלה. היא הצטרפה לנבחרת שלנו באליפות העולם בפריז ב-2003, ומיד ניפצה את השיא הישראלי כשקבעה 52.06 שניות (שיא שבו היא עדיין מחזיקה). אחרי שנה התברר שלקחה סטרואידים (מהסוג שנטל האצן הקנדי בן ג'ונסון). מי האמין שהבחורה האינטליגנטית הזו תצרוך סמים לתחרויות? הצטערנו מאוד, אבל סמים זה עניין של כל העולם. אני מאמין שזה לא קילקל את תדמית העלייה שלנו\".\n\n7 צפייה בגלריה מטפח את הדור הבא. קבוצת הקופצות של קונסטנטין סמיונוב ( צילום: עוז מועלם )\n\nכאן נוגע פסבקין בנקודה נוספת בנוגע לביקורת כלפיו וכלפי ספורטאים שהביא לארץ. חלקם לא ממש השתייכו לכאן. הם הגיעו לייצג את ישראל, אבל לא היו ישראלים באמת. חלק מהם מיהרו לעזוב את המדינה אחרי שסיימו את הקריירה הספורטיבית שלהם (חלקם גם עזבו בגלל בעיות פרנסה, כמו מאטוסביץ' שהיגר לקנדה, כמו גם המאמן רוזנוייר). למבקריו הוא עונה: \"יש יותר אתלטים שגם נשארו בישראל מאשר כאלה שסרחו בשלל עניינים ועזבו את הארץ\".\n\nואכן, על כל אתלט שמיהר לברוח מהנוף הספורטיבי, יש גם את אלו שהשתקעו כאן, שהפכו לישראלים לכל דבר. קונסטנטין סמיונוב, למשל, שזכה במדליית ארד באליפות אירופה באולם, מנהל היום את מחלקת הקפיצה במוט באיגוד האתלטיקה, וקבוצת הנשים שלו, הפועל אורן השרון כפר-סבא, היא אלופת המדינה ללא תחרות. ואלכס אברבוך? קשה למצוא אתלטים שהביאו למדינתם החדשה מדליה היסטורית באליפות העולם חודש בלבד אחרי שקיבלו דרכון. אברבוך היה פרויקט אישי של פסבקין, והיום - 23 שנה אחרי עלייתו - הוא ישראלי מאושר."
}