{
    "העריצה את מוסוליני, מתנגדת ללהט\"ב והגירה: זו ראשת הממשלה הבאה של איטליה": "\"אני ג'ורג'ה, אני אישה, אני אמא, אני איטלקייה, אני נוצרייה ואתם לא יכולים לקחת את זה ממני\", אמרה ג'ורג'ה מלוני ב-2019 בנאום מכונן שנשאה בפני תומכיה. שלוש שנים לאחר מכן, הפוליטיקאית מהימין הקיצוני בדרכה לעשות היסטוריה ולהפוך לאישה הראשונה בתפקיד ראשת ממשלת איטליה.",
    "ארה\"ב וצרפת עם תגובות פושרות לניצחון הימין הקיצוני באיטליה: \"מצפים לכיבוד זכויות אדם\"": "רוסיה אמנם לא בירכה, אך בקרמלין לא הסתירו שהם מרוצים מתוצאות הבחירות המסתמנות. \"נקבל בברכה כל כוח פוליטי שיהיה מסוגל להתעלות מעל השנאה הממוסדת שמופנית כלפי המדינה שלנו ולבנות איתנו יחסים חיוביים\", אמר דובר הקרמלין דמיטרי פסקוב כשנשאל על ניצחונה המסתמן של מלוני. איטליה תחת ראש הממשלה היוצא מריו דראגי, נזכיר, התבטאה בחריפות נגד פלישתה של רוסיה לאוקראינה,\n\nהחרימה וילות ויאכטות של אוליגרכים",
    "אנגליה וגרמניה נפרדו ב-3:3 משוגע, הונגריה-איטליה 2:0": "אנגליה - גרמניה 3:3\n\n\n\nזה היה משחק לפורטוקול בלבד - הרי אנגליה כבר ירדה לדרג ב' וגרמניה איבדה סיכוי להעפיל לחצי הגמר - אבל כששתי הנבחרות הללו נפגשות תמיד יש פוטנציאל לקלאסיקה. וכך אכן היה. עד הדקה ה-72 נדמה היה שגרמניה בדרך לניצחון נינוח, אבל אז התפתח מחול שדים אמיתי בוומבלי וכשהאבק התפזר, לוח התוצאות הראה 3:3.\n\n\n\nאנגליה עם משחק שישי ברציפות ללא ניצחון וזה הרצף הכי ארוך שלה מאז 1993. הפעם ההתקפה של גארת' סאות'גייט תפקדה, הארי קיין כבש שער מספר 51 במדים הלאומיים, בוקאיו סאקה ומייסון מאונט נכנס כמחליפים והיו מצוינים - אבל ההגנה קרסה בענק. בגרמניה היו יותר מדי דקות של חוסר יציבות וגם אצלה האנזי פליק יצטרך לתת את הדעת על משחק הגנתי נרפה, ממרכז הקישור ועד מרכז הרחבה.\n\n\n\nדקה 25: סטרלינג נשלח לעומק, התגבר על שני שחקני הגנה, בעט ממרכז הרחבה ברגל שמאל וטר סטגן זינק והציל.\n\n\n\nדקה 26: קיין בעט מהאוויר כדור אלכסוני שעלה וירד, ויצא לחוץ סנטימטרים מהקורה.\n\n\n\nדקה 45: קימיש בעט שטוח וחזק מ-22 מטר, פופ לא היה יכול להגיע, אבל הכדור פספס את המסגרת.\n\n\n\nדקה 52: גול! מוסיאלה נתקל במגווייר בתוך הרחבה והשופט קיבל איתות מ-VAR ושרק לפנדל. גונדואן בעט פנימה, 0:1 לגרמניה.\n\n\n\nדקה 67: גול! גרמניה יצאה למעבר מהיר אחרי איבוד של מגווייר באזור מחצית המגרש, ורנר מצא את האברץ ושחקן צ'לסי בעט מ-20 מטר לחיבורים של פופ. 0:2 לגרמניה.\n\n\n\nדקה 72: גול! כדור רוחב של ג'יימס מימין חתך את הרחבה הגרמנית והגיע לשואו, שבעט בנגיעה וצימק ל-2:1.\n\n\n\nדקה 75: גול! סאקה סחרר את ההגנה הגרמנית, נכנס לעומק ומסר למאונט, שבעט בלי לעצור, מכ-14 מטר לפינה. אנגליה משווה ל-2:2.\n\n\n\nדקה 83: גול! איזה מהפך בוומבלי! שלוטברק הכשיל את בלינגהאם ברחבה, השופט לא ראה, אבל קיבל איתות VAR נוסף, ניגש לצפות והצביע על הנקודה הלבנה. קיין הפציץ את הפנדל פנימה, 2:3 לאנגליה.\n\n\n\nדקה 87: גול! וואו, מה קורה פה? סאנה בעט מחוץ לרחבה, פופ ירד והשמיט והאברץ גלגל משני מטר פנימה. טעות קשה של שוער אנגליה וגרמניה מאזנת ל-3:3.",
    "צרפת על הבחירות באיטליה: \"לאיחוד האירופי ערכים מסויימים": "ראש ממשלת צרפת, אליזבת בורן, אמרה היום (שני) בנושא הבחירות באיטליה כי \"לאיחוד האירופי יש ערכים מסויימים שעליהם להתקיים\", בהם דאגה לזכויות אדם והזכות לבצע הפלה. זאת, לאחר שהמדגמים באיטליה הצביעו על כך שג'ורג'יה מלוני, ראש מפלגת הימים הקיצוני במדיה, צפוייה לנצח בבחירות.",
    "איטליה: מנהיגת המפלגה הזוכה ברוב קראה לאחדות בעם": "ג'ורג'ה מלוני, מנהיגת מפלגת \"האחים של איטליה\" הזוכה ברוב בבחירות באיטליה, אמרה היום (השני) לאחר פרסום המדגמים כי המצביעים האיטלקים העניקו לה מנדט ברור להרכיב את הממשלה הבאה, וקראה לאחדות בעם כדי להתמודד עם האתגרים העומדים בפני המדינה. \"אם נקראנו למשול בעם הזה, נעשה זאת עבור כל האיטלקים, במטרה לאחד את העם, להדגיש את מה שמאחד בינינו במקום את מה שמפלג\", אמרה, והוסיפה: \"לא נבגוד באמונכם\".",
    "מקרון פנה למנהיגת איטליה הנבחרת: \"כשכנים וידידים, עלינו לעבוד יחד\"": "23:17\n\nזלנסקי: \"דונייצק היא המטרה מספר אחת שלנו, מכיוון שהיא המטרה מספר אחת של רוסיה\" רויטרס",
    "הקפטן שסירב לנבחרת איטליה מחכה לישראל": "נבחרת אלבניה מדורגת אחרונה בבית הישראלי בליגת האומות ורק שני ניצחונות במשחקים הקרובים על הכחולים לבנים ביום שבת ואיסלנד בשלישי יותירו לה סיכוי לסיים ראשונה. עבור הקפטן האלבני, אלסייד היסאי (28), לא מדובר בעוד משחק. מגן לאציו שהציג עד כה קריירה מרשימה בליגה האיטלקית אחרי שהתגבר על לא מעט קשיים, עדיין נלחם למען הכרה ביכולתו ויודע שאוהדי קבוצתו בוחנים כל צעד שלו. בשנה האחרונה הוא חווה נסיגה ניכרת במעמדו ומנסה לחזור לעצמו.\n\nהיסאי נולד באלבניה, אבל מרגיש איטלקי לכל דבר אחרי שהתגורר במדינה שנים רבות ודובר איטלקית ברמת שפת אם. כשהיה בן חודשיים, היגרו לשם הוריו ולאחר מכן הוא חזר למולדתו וגדל עם אימו, סבו וסבתו בשקודר שבאלבניה, בזמן שאביו גזימין נשאר לעבוד כפועל בניין בארץ המגף על מנת לפרנס את המשפחה.\n\nאלסייד היסאי (רויטרס)\n\nהיסאי החל את הקריירה בשקודרה מעיר מגוריו ובגיל 14 נסע לאיטליה, נבחן במספר מועדונים (ביניהם פיורנטינה) לפני שהתקבל לאקדמיה של אמפולי. \"היה לי קשה בלי המשפחה\", סיפר כעבור שנים, \"אבל ככה זה - אתה צריך להקריב את עצמך אם אתה רוצה להגשים חלום ולהפוך לכדורגלן\".\n\nבעונת 2011/12 עלה היסאי לקבוצה הראשונה של אמפולי כשהייתה בליגה השנייה באיטליה וכעבור שנתיים העפיל עימה לליגה הראשונה בהדרכת מאוריציו סארי, מי שהפך בהמשך למנטור הגדול שלו ולאיש המקצוע המועדף עליו. בקיץ 2015 עבר סארי לאמן את נאפולי, רכש את היסאי תמורת חמישה מיליון אירו ובכך הפך אותו לאלבני השני היקר ביותר בהיסטוריה.\n\nהיסאי הפך ב-2015/16 לשחקן הרכב קבוע אצל הפרטנופיי תוך שהדיח מההרכב את כריסטיאן מאג'ו, הגיע עם הקבוצה לשלב 32 האחרונות בליגה האירופית ולמקום השני בסרייה א' ב-2016, ואף נבחר על ידי האתר 'קלצ'יומרקטו' למגן הימני הטוב ביותר באיטליה.\n\nאלסייד היסאי במדי נאפולי לפני מונס דאבור (רויטרס)\n\nלאחר שסארי נפרד מנאפולי ועבר לשמש כמנג'ר צ'לסי ב-2018 חלה ירידה בכושרו של היסאי, שאמנם תומך היטב בהתקפה ומרשים במסירות וההגבהות שלו, אבל לוקה בצד ההגנתי. הוא לא נחשב למתקל משובח ולא פעם ביצע טעויות בהגנה, בין אם באיבודי כדור או בעבירות מיותרות באזורים המסוכנים. עם קרלו אנצ'לוטי וג'נארו גאטוזו זכתה נאפולי בתקופתו של היסאי בגביע האיטלקי ב-2020 וסיימה שנייה בסרייה א' ב-2018 וב-2019, אבל האלבני מיעט לשחק לאחר הגעתו של ג'ובאני די לורנצו שתפס את מקומו.\n\nבקיץ 2018 הציעה צ'לסי תמורת היסאי 45 מיליון אירו (כאשר סארי מונה למנג'ר הבלוז), גם שמן של באיירן מינכן וארסנל הוזכר כמי שהתעניינו בו, אבל סוכנו, מריו גופרדי, טען אז שהוא שווה 60 מיליון ואף עסקה לא יצאה אל הפועל.\n\nסארי לא שכח את היסאי כשמונה למאמנה של לאציו בקיץ 2021 ודאג לצרף אותו בהעברה חופשית לאחר שחוזהו של האלבני בנאפולי הסתיים. הוא חתם לארבע שנים ובעיתון 'איל מסג'רו' פורסם כי משכורתו מגיעה ל-1.8 מיליון אירו בעונה.\n\nהיסאי מנסה לעצור את טונאלי (רויטרס)\n\nהשיר האנטי פשיסטי שהרגיז את אוהדי לאציו\n\nהיסאי התלהב לאחר המעבר והחליט לפרסם בפייסבוק סרטון שלו בחולצה של הביאנקוצ'לסטי שר שירים איטלקיים. רק שהוא לא עשה שיעורי בית ובשל כך עורר את זעמם של אוהדי לאציו. הוא צולם שר \"בלה צ'או\" (להתראות, יפה), שיר איטלקי המזוהה עם ההתנגדות לפשיזם ולנאציזם במלחמת העולם השנייה, וגם עם הסדרה 'בית הנייר'. בתגובה תלו האוהדים שלט על גשר ברומא עליו נכתב: \"היסאי - תתעורר. לאציו היא פשיסטית\".\n\nהאיחוד המחודש עם סארי לא היטיב עמו עד כה. היסאי לא הרשים בעונה הראשונה שלו בלאציו, אותה החל היטב לפני שירידה בכושרו גרמה להורדתו לספסל. בהמשך הוא התקשה לתפוס מקום בהרכב בשעה שראה את המונטנגרי אדם מרוסיץ' והרומני סטפן ראדו פותחים לפניו, וגם כאשר קיבל הזדמנות איכזב, בעיקר בגלל שהוצב בעמדת המגן השמאלי הפחות מועדפת עליו.\n\nהאוהדים של לאציו, שבחנו את היסאי מהרגע שהצטרף בגלל אותו סרטון שקומם אותם, העבירו עליו ביקורת. בייחוד האולטראס, שנהגו לשרוק לעברו בוז והביעו חוסר שביעות רצון ממנו.\n\nאלסייד היסאי (רויטרס)\n\nבפגרה האחרונה דווח על הצעה בסך שלושה מיליון אירו עבורו שקיבלה לאציו מוולנסיה, אותה מאמן גאטוזו. מדובר בסכום הנמוך בשני מיליון אירו מערכו בשוק. הבעלים של לאציו, קלאודיו לוטיטו, דרש חמישה מיליון (בדיווחים באלבניה נכתב שדרש שבעה מיליון) והשחקן נשאר ברומא.\n\nהעונה מגלה היסאי שיפור, אבל עדיין משמש בדרך כלל כמחליף של מרוסיץ' ומנואל לזארי, שמציגים יכולת טובה יותר. לאחר שהשניים נפצעו, קיבל היסאי הזדמנות ב-11, זכה למחמאות בתקשורת אחרי שהצטיין בניצחון 2:4 על פיינורד בליגה האירופית, אבל ספג ביקורות אחרי שאכזב שוב כמו יתר חבריו בתבוסה 5:1 למידטיילנד בדנמרק. יחסיו עם האוהדים השתפרו לאחרונה, בעיקר מכיוון שהוא לא אמר נואש למרות מצבו המקצועי וממשיך להראות מוטיבציה גבוהה ורוח לחימה באימונים. גם סארי ממשיך לתמוך בו ולציין את ההתקדמות שלו.\n\nכעת מקווה היסאי להצליח עם נבחרת אלבניה מול ישראל ואיסלנד בליגת האומות במטרה לשוב במומנטום חיובי לליגה האיטלקית וליישר קו עם ההצלחה של לאציו עד כה בליגה. אחרי הניצחון האחרון 0:4 על קרמונזה בחוץ, הביאנקוצ'לסטי מדורגים במקום הרביעי בטבלה, במרחק של שלוש נקודות מנאפולי המוליכה.\n\nסירב לייצג את איטליה\n\nבעת ששיחק בנבחרות הצעירות של אלבניה סיפר היסאי שקיבל הצעה להופיע במדי איטליה וסירב. ב-2013 הוא הפך לשחקן השלישי הצעיר בהיסטוריה שהופיע בנבחרת הבוגרת של אלבניה בהיותו בן 18. הוא הפך לקפטן הצעיר ביותר של הנבחרת בגיל 21 במאי 2016 ושותף בכל המשחקים בהופעה ההיסטורית של האלבנים ביורו 2016, טורניר ממנו הודחו אחרי הפסדים 1:0 לשווייץ ו-2:0 לצרפת.\n\nהיסאי מכיר היטב את נבחרת ישראל, מולה התמודד במוקדמות מונדיאל 2018 והפסיד לה עם אלבניה 2:1 בבית במפגש הקודם בין שתי הנבחרות בקמפיין הנוכחי. הוא נחשב לשחקן פופולרי מאוד בארצו וקבוצת האם שלו, שקודרה, אף החליטה לקרוא על שמו לבית הספר לכדורגל של המועדון.\n\nאלסייד היסאי (רויטרס)\n\nיחד עם אשתו, מיס אלבניה לשנת 2013, פיורנצה לקסטקאי, נחשב הזוג ליעד אטרקטיבי עבור צלמי התקשורת המקומית, שעבדו שעות נוספות בעת שהשניים נישאו ב-2019. בשל כך הובלטה גם דעתו בעת שהוא הביע תמיכה במפלגה הסוציאליסטית בבחירות שהתקיימו באלבניה ב-2017. הסרטון בו צולם לצידו של שר החוץ לשעבר, דיטמיר בושאטי, ובו הכריז כי יצביע עבור ראש הממשלה אדי רמה הפך בשעתו לשיחת היום במדינה.\n\nכעת מקווה היסאי לתפוס שוב כותרות מסיבות מקצועיות עם הנבחרת, מה שיעזור לו לשוב בכוחות מחודשים ללאציו. שם מחכה לו שוב סארי, האיש שתמיד נתן בו אמון.",
    "מנהיגת איטליה הבאה היתה מעריצה של מוסוליני, והיא לא מתנצלת": "כנערה מתבגרת, נהגה ג'ורג'ה מלוני לחמוק מהבית באמצע הלילה כדי להדביק כרזות של הימין הקיצוני ברחבי השכונה. משחקי החתול ועכבר שניהלו היא וחבריה עם אויביהם מהשמאל התקרבו לא פעם לעימותים אלימים.\n\nלחצו על הפעמון לעדכונים בנושא: איטליה",
    "\"פצצת מים\" באיטליה: 10 הרוגים בשיטפונות": "מארקה הוא מחוז הררי שנמצא לחופי הים האדריאטי. בלילה שבין חמישי לשישי ירדו במחוז 40 ס\"מ של גשם בתוך שעתיים - שליש מהכמות השנתית. עיירות וכפרים במחוז הוצפו. בנוסף להרוגים כ-50 איש פונו לטיפול רפואי בבתי החולים.\n\nמארקה הוא מחוז הררי שנמצא לחופי הים האדריאטי. בלילה שבין חמישי לשישי ירדו במחוז 40 ס\"מ של גשם בתוך שעתיים - שליש מהכמות השנתית. עיירות וכפרים במחוז הוצפו. בנוסף להרוגים כ-50 איש פונו לטיפול רפואי בבתי החולים.\n\nמארקה הוא מחוז הררי שנמצא לחופי הים האדריאטי. בלילה שבין חמישי לשישי ירדו במחוז 40 ס\"מ של גשם בתוך שעתיים - שליש מהכמות השנתית. עיירות וכפרים במחוז הוצפו. בנוסף להרוגים כ-50 איש פונו לטיפול רפואי בבתי החולים.",
    "הבית על האגם: פרויקט השיפוץ שהטיס את המעצבות הישראליות לצפון איטליה": "אגם קומו שבצפון איטליה הוא אחת מזירות הנופש הנחשקות בעולם, ומשמש כלוקיישן מועדף גם על השחקן ג'ורג' קלוני, שאוחז שם בבית קיט משלו. הבית היפהפה שבתמונות שייך לבני זוג ירושלמים בשנות ה-60 לחייהם, היא פסיכולוגית והוא עורך דין, שלאחר שנים של עבודה קשה ביקשו לתגמל את עצמם, וקנו נכס בפנינה האיטלקית שבו יוכלו למצוא מפלט ומרגוע.\n\n33 צפייה בגלריה מבט אל החלל הציבורי המרכזי בווילה האיטלקית ( צילום: רמונה בלאבן )\n\nלמרות המיקום היחיד במינו, הווילה שבחרו בני הזוג נבנתה אי שם בנות ה-50 של המאה הקודמת ומצבה היה רעוע. לשמחתם, קרובת משפחתם היא האדריכלית אדר ארייב (37) שהקימה לאחרונה סטודיו לאדריכלות ועיצוב יחד עם שתי חברותיה, האחיות ומעצבות הפנים כריסטין אמרזיאן (37) ואנג'לינה נחום (35). השלוש הכירו במשרד ירושלמי לאדריכלות ועיצוב שבו עבדו בפרקי זמן שונים, ולמרות שהן מגיעות מתרבויות שונות, הצליחו למצוא שפה משותפת וליצור קשר אוהב וחזק.\n\n33 צפייה בגלריה מבט אל הכניסה לווילה העשויה מאבן ( צילום: רמונה בלאבן )\n\nאנג'י (אנג'לינה) וכריסטין עבדו במשרד, ואני הגעתי שנתיים אחר כך, ב-2016\", מספרת ארייב. \"שנה אחר כך אנג'י בחרה לצאת לדרך עצמאית, וכריסטין ואני המשכנו לעבוד ביחד במשרד עוד ארבע שנים, עד אחרי הקורונה\". שנתיים עברו להן והשלוש החליטו לאחד כוחות ולפתוח את סטודיו ACA, ראשי התיבות של האות הראשונה בשמן. \"אנחנו משרד שדובר שלוש שפות, חוץ משפת העיצוב\", מחייכת ארייב. היא סיימה את לימודי האדריכלות בויצ\"ו חיפה בשנת 2012, ואילו אמרזיאן ונחום סיימו את לימודי עיצוב הפנים במכון אבני בהפרש של שנה זו מזו, לפני כ-8 שנים.\n\n\"כריסטין היא חצי ערבייה וחצי ארמנית, ואני ארמנית נוצרייה\", אומרת נחום, שקיבלה את שם משפחתה מנישואיה ליהודי. \"אנחנו מגיעות ממשפחה מאוד חמה וקרובה של חמש אחיות ושני אחים. כל החברות שלנו נכנסות אלינו למשפחה בתור אחיות\", היא מספרת.\n\n33 צפייה בגלריה אנג'לינה נחום, אדר ארייב וכריסטין אמרזיאן ( צילום: רמונה בלאבן )\n\n\"ביני לבין אדר היה חיבור אישי ועיצובי מיידי כשהיא הגיעה לעבוד איתנו, והפכנו להיות אחיות מהר מאוד\", מצטרפת דבריה אמרזיאן. \"אין לנו אגו או כסף שיפריד בינינו. אנחנו משתדלות לדבר כל הזמן ולא לשמור כלום בבטן. כך גם בעבודה. אנחנו מקדישות יום בשבוע לדבר על כל העניינים ומצליחות לתקתק עבודה בצורה יעילה\".\n\nקסם על המים\n\nהנכס בן 150 המטרים הרבועים שרכשו קרובי משפחתה של ארייב, כולל בתוכו וילה לשימור בת שתי קומות משנות ה-50, ואליה צמודה יחידת דיור קטנה. \"במקור הם ביקשו לרכוש נכס באזור האלפים בין שוויץ לאיטליה, קרוב לאתרי הסקי שהם אוהבים לבלות בהם, אבל גילו שהמחירים בשוויץ מאוד יקרים ושהבירוקרטיה מסובכת\", נזכרת ארייב. \"לאחר מחקר מעמיק בעלת הבית בחרה באזור לייק קומו, מצאה חמישה נכסים, וגילתה את הנכס המדובר שממוקם בכפר בטריציונה (treccione), על ההרים שמסביב לאגם. היא הראתה לי תמונות והתייעצה איתי, ואני בדקתי את הנוף שנשקף מהבית, את כמות האור שנכנסת פנימה, וידאתי שהגג במצב טוב, כי ידוע ששיפוץ של גג זו הוצאה כספית כבדה. ראיתי את הפוטנציאל ואישרתי להם להתקדם\".\n\n33 צפייה בגלריה שביל אבנים מוביל אל הבית הציורי ( צילום: רמונה בלאבן )\n\n33 צפייה בגלריה מבט אל הכניסה: משמאל דלת אל הבית המרכזי ומימין כניסה ליחידת הדיור ( צילום: רמונה בלאבן )\n\nשלוש השותפות לסטודיו העיצוב והאדריכלות קיבלו את משימת השיפוץ רגע אחרי שחתמו בני הזוג עם המתווך האיטלקי על קניית הנכס. \"נכון, שלוש מעצבות ביחד זה לא פשוט, אבל לכל אחת מאיתנו הכוח והחוזקה שלה, ואנחנו משלימות האחת את השנייה\", מספרת אמרזיאן. \"לאדר יכולות אדריכליות מעולות, שבאו לידי ביטוי במיוחד בפרויקט הזה, של בית לשימור; אנג'י מנהלת פרויקטים אלופה; אני על הטאץ' העיצובי, בחירת גוונים, חומרים, פריטי ריהוט. אנחנו לגמרי מבינות אחת את השנייה, רק ממבט בעיניים, וזה גם עזר לבעלי הבית להתחבר אלינו ולהחלטות העיצוביות שחסכו להם הרבה זמן וכסף\".\n\nלא חשבתן פעמיים לפני שהסכמתן לצאת להרפתקה איטלקית? ארייב: \"ממש לא הייתה שאלה\". אמרזיאן: \"מי שיש לה הזדמנות לעשות משהו בחוץ לארץ, בייחוד באיטליה, באזור הכי מבוקש, אין לה מה לחשוב בכלל\".\n\nעיצוב בשלוש פעימות\n\nללייק קומו הן טסו שלוש פעמים בלבד, לפני שמסרו את הנכס היפהפה והמעוצב חזרה לבעליו. \"עשינו תחקיר ראשוני לגבי חומרים ועלויות, בדקנו חיפויים וריצופים. קלטנו שהחומרים והעבודה באיטליה הרבה יותר יקרים מאשר בארץ, לעומת מחיר של נכס, שם זול יותר מאשר כאן\", אומרת ארייב. \"למרות זאת שינוע לא בא בחשבון, וגם קרץ לנו ולבעלת הבית שימוש בחומרים מקומיים\", היא מוסיפה.\n\nבשלב הראשון טסו המעצבות לאתר, לחזות בנכס מקרוב. \"נסענו לראות מה מצב הדברים, כמו הצנרת, התאורה החימום. לקחת מידות מדויקות, לקבל השראה מהנוף, לראות מה יש מסביב, שיעזרו לנו לתכנן את העיצוב המושלם\", מוסיפה נחום.\n\nהשלוש מתארות את הדרך לטרציונה, במעלה ההר, כחוויה בפני עצמה. \"מבחינתי החוויה של הבית מתחילה מהרגע שעולים בכביש המתפתל העולה אל הכפר שבו שוכן הבית\", אומרת ארייב. \"אל גינת הבית מוביל שביל צר עם אבנים עתיקות וברקע שומעים את פכפוך המים מהנהר שזורם לאגם\".\n\n33 צפייה בגלריה החלל הציבורי לפני השיפוץ ( צילום: רמונה בלאבן )\n\nהכניסה לנכס מחולקת לשתי דלתות: מימין דלת ליחידת דיור ומשמאל הדלת לבית המרכזי. ארייב מספרת כי כשהגיעו לבית הופתעו לגלות נכס ישן ומוזנח. \"הדייר האחרון היה איטלקי מבוגר שחי שם לבד, בלי יכולת פיזית לטפל בבית. אבל הנוף המרהיב של אגם קומו שנשקף דרך כל חלונות הבית, כולל השירותים, כיפר על הכל\", היא אומרת בחיוך.\n\n33 צפייה בגלריה המטבח לפני השיפוץ. כיום החדר משמש כחדר רחצה כללי בקומה הראשונה ( צילום: רמונה בלאבן )\n\nהחלל המרכזי שנגלה עם הכניסה לבית היה ריק, מלבד אח ישן ושולחן אוכל קטן. המטבח, ששטחו התפרס על פני כ-8 מ\"ר בלבד, היה ממוקם בחלל ביניים שבין הסלון לקומת החדרים, וגם מצבו היה מוזנח. בקומה העליונה, מעל לסלון, שני חדרי שינה שפונים לכיוון החזית הצופה על נוף האגם.\n\n33 צפייה בגלריה מבט אל יחידת האירוח לפני השיפוץ ( צילום: רמונה בלאבן )\n\n33 צפייה בגלריה אח מהמאה ה-19 ביחידת האירוח הנפרדת ( צילום: רמונה בלאבן )\n\nהמעצבות מספרות כי מטרת השיפוץ העיקרית הייתה להפוך את הנכס לבית נעים, מזמין וחמים, ולעצב אותו כמכלול, כולל היחידה הצמודה לו, תוך הבלטת הנוף הנשקף מבחוץ. לאחר שבילו באזור ארבעה ימים הן שבו ארצה, שוחחו עם בני הזוג, ובנו פרוגרמה על בסיס החלומות והצרכים שלהם. \"החלטנו להזיז למשל את המטבח לאזור אחר בבית, על סמך הנוף שבני הזוג רוצים לראות מהחלון כשהם מבשלים\", אומרת אמרזיאן. \"מכיוון שבעלת הבית לא הייתה מרוצה מהמיקום שלו ומגודלו, החלטנו להעביר אותו לאורך הקיר, מצד הכניסה ומול האח המרכזית שבסלון. במקומו תכננו חדר רחצה מרכזי שהיה חסר בקומה\", מסבירה ארייב.\n\nברכת הגבלת התקציב\n\nעבודות השיפוץ כללו, לבד מהזזת המטבח ותוספת של מקלחת כללית, גם את החלפת הצנרת, תוספת של נקודות חשמל, החלפת החימום וההסקה, חיפוי הקירות בשפכטל וצביעתם, והחלפת חיפויי הרצפה בקומת הכניסה. בעלי הבית מיהרו לחפש קבלן מתאים לביצוע העבודות, אך החברות שמצאו באינטרנט היו יקרות מדי ולא תואמות את התקציב שבחרו למשימה. \"אבל כצפוי מישראלים עם תושייה, הם התעניינו בחנויות בחומרי בניין וביקשו המלצות על קבלנים, ולבסוף מצאו קבלן מנצח\", אומרת בחיוך ארייב. \"הוא הגיע לפגישה עם מתורגמן שתרגם מאיטלקית לאנגלית, שנשאר חבר של המשפחה עד היום\".\n\n33 צפייה בגלריה מחלונות החלל הציבורי ניתן לראות את אגם קומו המפורסם ( צילום: רמונה בלאבן )\n\n33 צפייה בגלריה מבט אל החלל הציבורי הכולל את הסלון, פינת האוכל והמטבח ( צילום: רמונה בלאבן )\n\nלאחר כחודש שבמהלכו התגבשה תכנית השיפוץ, טסו שוב האדריכלית והמעצבות אל הנכס והחלו בסיורים לקניית חומרים לשיפוץ חללי הבית, כמו ריצוף, מטבח, כלים סניטריים ופריטי ריהוט שונים. \"לבעלת הבית היה תקציב לא גבוה עבור השיפוץ, שהסתכם בכ-250 אלף שקלים, ולכן הצענו לה להשתמש בחלק מהרהיטים שהיו בבית, ולחדש את מראם\", אומרת ארייב.\n\n\"הרהיטים בבית היו מוזנחים, אבל יפהפיים ועתיקים\", מוסיפה אמרזיאן. \"התלהבנו מהם מאוד, אבל בעלת הבית לא רצתה בהם בהתחלה. רק כשהכנסנו אותם להדמיות בתלת ממד היא התחילה לראות את הפוטנציאל שאנחנו ראינו. הארונות, המיטות, השידות, כולם השתלבו נהדר עם שיש איטלקי, והם חלק גדול מהקסם העיצובי ששורר במקום היום. בסופו של דבר היא התאהבה בהם\".\n\n33 צפייה בגלריה גווני כחול, עץ ולבן מעטרים את החלל הציבורי ( צילום: רמונה בלאבן )\n\n33 צפייה בגלריה האח שופצה ונצבעה מחדש והיא מרכז החלל ( צילום: רמונה בלאבן )\n\nבנוסף לרהיטים, גם התקרות שמחופות בקורות עץ ובקורות תמיכה נשארו על תלן. \"החלטנו, בגלל מגבלות תקציב, להיעזר במה שיש, ולשאוב מזה השראה. וכך נבחר סגנון מודרני-וינטאג'י. התקציב הכתיב את האופי, והלקוחה בחרה לזרום איתנו\", מוסיפה אמרזיאן.\n\n33 צפייה בגלריה המטבח הועבר אל חדר המגורים, בהתחשב בנוף שבני הזוג רוצים לראות כשהם מבשלים ( צילום: רמונה בלאבן )\n\n33 צפייה בגלריה מבט אל המטבח הלבן. ממנו אל החצר ( צילום: רמונה בלאבן )\n\nהקבלן החל בעבודות השיפוצים, והמשיך לעבוד במרץ גם כשחזרו השלוש ארצה. \"זה היה מאוד מוצלח\", אומרת נחום. \"הקבלן היה טוב, הבין אותנו מהר, ועבד יפה. בסופו של דבר, אם אין קבלן טוב, גם אם את מעצבת טובה, זה לא ייצא כמו שצריך\". ארייב מוסיפה כי השיפוץ באיטליה הוא חוויה שונה לגמרי משיפוץ בארץ. \"הקבלנים ואנשי המקצוע באיטליה לעולם לא ישאירו את הכלים והסביבה מלוכלכת אחריהם. הבית נשאר נקי אפילו בעיצומה של העבודה. כלי העבודה, החומרים והצבע מסודרים בערמה ומכוסים בניילון, שחלילה אף שכן לא ירגיש לא בנוח לעבור ליד ולראות משהו לא אסתטי\", היא מחייכת.\n\nלהכניס את האגם פנימה\n\nהשלב האחרון בעבודתן המאומצת של השלוש כלל את נושא הלבשת חללי הבית, הסטיילינג ורכישת פריטי ריהוט ואביזרים משלימים. ביחידת הדיור תוקנו הקירות בשפכטל ונצבעו בגוון בהיר ורענן. \"עשינו שם תיקונים מינוריים, כי הצענו ללקוחה להשאיר אפשרות עתידית לעשות מעין 'גסט האוס' או Airbnb\", מסבירה ארייב. \"הייתה שם אח מהמאה ה-19, עם תאריך חרוט על המסגרת, והשארנו אותה כמובן, וגם את ריצוף הטרקוטה המקורי והיפה\".\n\n33 צפייה בגלריה מבט אל חדר השינה הזוגי ( צילום: רמונה בלאבן )\n\n33 צפייה בגלריה לוחות העץ שמחפים את הקיר והמיטה עצמה חודשו ונשמרו ( צילום: רמונה בלאבן )\n\n33 צפייה בגלריה ארון \"ארמואר\" מעוטר היה בחדר ושופץ ( צילום: רמונה בלאבן )\n\n33 צפייה בגלריה הפרטים המקוריים בחדר הופכים אותו לחמים ונאמן למיקום הווילה ( צילום: רמונה בלאבן )\n\nמיטה זוגית גדולה וחדשה נרכשה והוצבה במרכז החלל, ולצדה שתי שידות תואמות, ארון ומיטת תינוק. וילונות פשתן בגוון חום מעודן נתלו מעל החלון, וכן יצירות אמנות ומראות. שירותים הותקנו בחדר בשיפוץ קודם, להם הוסיפו המעצבות כיור קטן ומקלחון, לרווחת השוהים בחדר. \"השארנו את התקרה הצבועה בשחור ואת הקורה המסיבית כפי שהן. רצינו לשמור על האותנטיות, ומצד שני לא רצינו להשקיע יותר מדי בחדר הזה, למרות שהוא יצא קסום במיוחד. כשהדרך פתוחה ורואים את היציאה לחצר, זה מרגיש כמו חלום\", אומרת ארייב.\n\n33 צפייה בגלריה גם התקרות ורצפות העץ המקוריות נשמרו ( צילום: רמונה בלאבן )\n\n33 צפייה בגלריה מקור האור בחדר היא דלת היציאה למרפסת ( צילום: רמונה בלאבן )\n\n33 צפייה בגלריה חדר השינה נפתח למרפסת עם נוף מרהיב אל אגם קומו ( צילום: רמונה בלאבן )\n\nכשנכנסים לבית הראשי, מהדלת השמאלית, נגלה חלל שלם ופתוח, שמשקיף לנוף האגם. הוא מתחיל במטבח החדש שתכננו המעצבות, בגוון לבן ובגימור מבריק, שמאפשר השתקפות של יפי הנוף התכלכל-ירוק מבחוץ. החלל כולו חופה באבן איטלקית וטבעית. בסמוך למטבח, פינת אוכל רחבה הכוללת שולחן עם בוצ'ר עליון מעץ אלון, וספסל עשוי עץ אלון.\n\n33 צפייה בגלריה מבט מחדר השינה המרכזי אל המסדרון ( צילום: רמונה בלאבן )\n\n33 צפייה בגלריה חדר הרחצה בקומה העליונה ( צילום: רמונה בלאבן )\n\nבהמשך מוקם הסלון, סביב האח ששופצה ונצבעה מחדש, שבו ספה וכורסאות בגווני הנוף, ושולחן בתבנית אדרת הדג מעץ ממוחזר. \"רצינו להכניס תחושת חמימות ולשקף את הנוף דרך גוונים שישרו אווירה טבעית ויתכתבו עם החוץ. לכן בחרנו בספה בטורקיז, בצבע המים, ובכורסה קטנה בחום, בצבע ההרים\", מסבירה אמרזיאן.\n\nבסמוך לדלת הכניסה שלוש מדרגות מובילות אל חדר הרחצה הכללי, שבגלגולו הקודם היה חלל המטבח. בהמשך המדרגות נמצאת קומת החדרים, שבה סוויטת השינה המרכזית של בני הזוג, וחדר נוסף לאירוח. אלה עוצבו בקווים עדינים, תוך עבודות שיחזור ושימור של אלמנטים כמו תקרת העץ, רצפות העץ המקוריות, ורהיטים עתיקים כמו הארונות וכיסאות \"לואי\" שנשלחו לעבודת חידוש וריפוד מחדש.\n\n33 צפייה בגלריה מבט אל חדר האורחים בקומה העליונה ( צילום: רמונה בלאבן )\n\n33 צפייה בגלריה שידה עכשווית לצד המיטה בקונטרסט לארון בעל דלת המראה הסמוך ( צילום: רמונה בלאבן )\n\n33 צפייה בגלריה אירופאי ו-\"כבד\" אך נעים ומזמין ( צילום: רמונה בלאבן )\n\nבסוויטה המרכזית שופצו וחודשו המיטה הזוגית, בעלת גב מיטה המעוגל, ארון ה\"ארמואר\" המעוטר וקומודה עם מראה מקושטת, שחלקה העליון מחופה בשיש שחור. זו תואמת את שתי השידות שלצד המיטה, שנוקו, שויפו ונמשחו בלכה גם הן. לוחות העץ שמחפות את הקיר נמשחו בלכה, ועליהן נתלו יצירות אמנות. נברשת מתכת עם אהילי בד בגוון בהיר, תואם לבד הווילון, נתלתה במרכז התקרה בחלל ומעניקה תאורה מקיפה ורכה. חלונות הוויטרינה נפתחים אל החוץ, ומציעים מרפסת קלילה ובה שזלונג עשוי מברזל ומפלסטיק.\n\n33 צפייה בגלריה מבט אל חדר הרחצה בקומת הכניסה, בעבר המטבח ( צילום: רמונה בלאבן )\n\n33 צפייה בגלריה נוף ירוק מחדר הרחצה בקומה התחתונה ( צילום: רמונה בלאבן )\n\nבחדר האירוח נתלו וילונות ג'קארד מעוטרים ואפורים על החלון, שמכניסים חמימות לחלל שקירותיו נצבעו בלבן. ארון בעיטורי עץ ומראה תואמת, חלק מהרהיטים שהושארו בבית, חודשו ושובצו בחלל.\n\nחדר הרחצה בקומה העליונה עוצב בקווים נקיים, בהירים ורעננים ותואם את חדר הרחצה שבקומת הכניסה, מלבד שינויים סגנוניים מינוריים. עבור חיפוי הרצפה נבחרו אריחים מצוירים בגווני כחול וחום, שמזכירים את צבעי הנוף, ועל הקירות אריחי קרמיקה מלבניים בלבן מבריק, שעליהם, כמו במטבח, משתקף האור.\n\n33 צפייה בגלריה מימין כניסה אל יחידת האירוח הנפרדת ( צילום: רמונה בלאבן )\n\n33 צפייה בגלריה מבט אל ומסוויטת האירוח הנפרדת ( צילום: רמונה בלאבן )\n\n33 צפייה בגלריה טקסטיל קטיפה מתכתב עם צבעי הציור של אגון שילה ( צילום: רמונה בלאבן )\n\n33 צפייה בגלריה האח המקורית ביחידת האירוח, כולל ספסלי הישיבה, שומרה וחודשה ( צילום: רמונה בלאבן )",
    "קרלו לוי - היהודי שבזכותו הפכה \"הבושה של איטליה\" לפנינה": "עדי אקוניס\n\nהעיר מאטרה (Matera) שבדרום איטליה היתה ידועה במשך שנים בכינוי הלא מחמיא \"הבושה של איטליה\". שום דבר בה וסביבותיה לא הזכיר ולו במעט את האסתטיקה והיופי של \"ארץ המגף\". תושבי המקום השתכנו ב\"סאסי\" - מערות פרוצות ששימשו כוכי מחייה עוד מימי האדם הקדמון - נטולות תנאי מחיה בסיסיים, ללא אוויר צח, במחיצת חיות משק, ביוב זורם וזוהמה. בושה גדולה, כאמור. או באיטלקית: Nazional Vergoogna. בטוויסט אירוני של ההיסטוריה, הפכו אותן מערות ברבות השנים לתפארתה וייחודה של מאטרה והאזור כולו. למהפך הזה אחראי במידה רבה ספרו של הסופר והצייר היהודי קרלו לוי, \"ישו עצר באיבולי\" (\"ארץ שכוחת אל\", בגרסתו העברית), שיצא לאור לאחר מלחמת העולם השנייה והיכה גלים.\n\nלוי נולד ב-1902 למשפחה יהודית עשירה ומשכילה מהעיר טורינו. בנסיעה לפריז שעשה במהלך לימודי הרפואה שלו, הוא התוודע ליצירותיהם של חיים סוטין ואמדאו מודליאני ואלה השפיעו על חייו וגיבשו את תפיסתו האמנותית, הפוליטית והאנטי-פשיסטית. לוי חזר לצפון איטליה, השלים את התואר ברפואה והחל לשמש כעוזר מחקר במכון קליני. כעבור שנה, משיכתו לאמנות גברה והוא החליט להתמסר לציור. יצירותיו הראשונות, \"דיוקנו של האב\" ו-\"עירום מלוטש\", סידרו לו כרטיס כניסה לביאנלה בוונציה ב-1924. בהמשך הוא הצטרף לאסכולה של פיימונטה, מחוז בצפון-מערב איטליה, המכונה \"ששת הציירים של טורינו\". הודות לתנועה זו, לוי הציג את יצירותיו ברחבי איטליה ובמדינות אחרות.\n\nעברו לתצוגת גלריה מערת מגורים במאטרה. מחסור באוויר, זוהמה ומחלות צילום: Dominique grassigli / ויקיפדיה\n\nהאמנות היתה עבור לוי וחבריו חלק אינהרנטי מתנועת ההתנגדות האקטיבית לעליית הפשיזם באיטליה ולפוליטיקה התרבותית שייצגה. זאת הואיל ולתפיסתם, אמנות ופוליטיקה קשורות קשר בל יינתק. לוי ניצל את ביקוריו התכופים בפריז (שהוצדקו כחלק מפעילותו כצייר) כדי לטפח קשרים בין תא טורינו של התנועה האנטי-פשיסטית לבין הגולים הפוליטיים האיטלקים. במקביל, הוא הצטרף לתנועה האנטי-פשיסטית האיטלקית \"צדק וחירות\" בשאיפה להביא למרד נגד הדיכוי וההסתה.\n\nב-1934 נעצר לוי לראשונה ושנה לאחר שהוכתר כאויב המשטר, הוגלה לכפר אליאנו במחוז מאטרה. אזור זה היה כאמור מרוחק ונחשל, ועל כן - אידיאלי לסילוק דיסידנטים פוליטיים. כשהגיע לוי לאליאנו הוא נחרד לנוכח תנאי החיים המחפירים של המקומיים. רבים מהם חלו במלריה, והוא, כבוגר לימודי רפואה, העניק להם טיפול מציל חיים. למעשה, עצם היותו רופא אפשרה ללוי לנוע מכפר לכפר במחוז תחת מעקב צמוד של נציגי המשטר הפשיסטי.\n\nשלוש שנים שהה לוי בדרום איטליה. הוא מצא במאטרה מציאות הפוכה ואיומה לחיים בצפון העשיר – עוני נורא, זוהמה, נבערות ואוכלוסייה שחיה תחת עריצות שלטונית. מיד עם השלמת ריצוי עונשו ושחרורו, חזר לוי לטורינו והחל לכתוב ממואר יוצא דופן המתאר עולם כמעט פרה-היסטורי. החיים במטארה תוארו כחיזיון המשקף את קץ הציוויליזציה, מציאות חשוכה שהאנושות לא הכירה עד אז. הבחירה בשם \"ישו עצר באבולי\" נעשתה במטרה להדגיש כמה המקום (Eboli) נחשל ומוכה. אפילו ישו לא רצה להגיע אליו. מלבד התיאורים הפיזיים על תנאי החיים המחפירים, מתאר לוי בספר גם את ההבדלים הסוציולוגיים בין תושבי הצפון והדרום באיטליה: המנהגים, הטקסים, האמונות המכושפות ובעיקר את היעדר התקווה של תושבי האזור.\n\nעברו לתצוגת גלריה כריכת \"ישו עצר באבולי\" (הוצאה ראשונה) צילום: ויקיפדיה\n\n\"ישו עצר באבולי\" יצא לאור עם סיום מלחמת העולם השנייה ונפילת המשטר הפשיסטי ב-1945. הציבור האיטלקי לא היה מודע כלל למצב בדרום אחרי יותר מ-20 שנות שלטון דיקטטורי והאיסור לפרסם את המתחולל תחתיו, ולכן לספר היה הד אדיר. תוך זמן קצר עמדה מאטרה בליבו של דיון ציבורי ופוליטי סוער סביב קורבנות האדם החיים במערות הסאסי. התקשורת האיטלקית והעולמית בעקבותיה לא חדלו מלעסוק בחשיפות של לוי. למעשה, בזכות תיאוריו הקשים החלו השלטונות בהאצת פיתוח הדרום, נוסחו תכניות כלכליות לטיפול בבעיות הניקוז והביוב ולהעברת התושבים לשיכוני קבע.\n\nהשלמת התהליך לחיסול החיים במערות ארך אמנם כמה שנים, אך מאטרה החלה לשנות את תדמיתה ומהבושה של איטליה הפכה סמל לצמיחה והתחדשות. עם השנים האזור כולו הפך לפנינה. את המערות המטונפות החליפו מלונות בוטיק קטנים והאזור הוגדר כאתר מורשת עולמית של אונסק\"ו. ב-2019 אף הוכרזה העיר כבירת התרבות של אירופה לאותה שנה. היא מארחת פסטיבלים ואירועי תרבות, ויש בה גם אתר צילומי סרטים מבוקש. \"הפסיון של ישו\" לדוגמה צולם באזור כתחליף לירושלים.\n\nעברו לתצוגת גלריה חדר קרלו לוי במוזיאון האמנות של מאטרה צילום: ויקיפדיה\n\n\"ישו נעצר באבולי\" נחשב ליצירת מופת ואף עובד לסרט קולנוע. לאחריו כתב לוי עוד מספר ספרים שזכו לביקורות אוהדות. לפרנסתו הוא שימש כעורך כתב העת \"איטליה ליברה\" וכתב בעיתונים ארציים משפיעים ובהם \"לה סטאמפה\". לאחר שהצטרף למפלגה הקומוניסטית האיטלקית, הפך לסנאטור ב-1963 וכיהן בתפקיד במשך שתי קדנציות. ב-4 בינואר 1975 הוא מת ברומא. על-פי צוואתו הוא נקבר בטקס אשכבה יהודי בבית הקברות של אליאנו, כפי שהבטיח לתושביו – לחזור אליהם, אם לא בחייו אז במותו.\n\nהאיטלקים לא שכחו את קרלו לוי ואת תרומתו האדירה לדרום איטליה. מוסדות חינוך ותרבות רבים ברחבי המדינה מנציחים את שמו. הבית שבו התגורר במאטרה הפך למוזיאון ובו מוצגות יצירותיו המקוריות, כמו גם מכתבים, ציורים וליטוגרפיות, ובאתרים רבים במאטרה המוזכרים בספר מוצבים שלטי הסבר יחד עם ציטוטים ותיאורים פרי עטו של לוי.",
    "ראש ממשלת איטליה לשעבר: פוטין \"אולץ\" לצאת למלחמה באוקראינה": "ראש ממשלת איטליה לשעבר, סילביו ברלוסקוני, אמר בריאיון לטלוויזיה האיטלקית אמש כי נשיא רוסיה ולדימיר פוטין \"אולץ\" לצאת לפלישה באוקראינה, אותה כינה ברלוסקוני \"מבצע צבאי\", תוך כדי שהוא משתמש בטרמינולוגיה הרוסית למלחמה.\n\nברלוסקוני הוסיף כי ההחלטה הסופית של מוסקבה לפלוש לאוקראינה הגיעה בעקבות פנייה של המנהיגים הבדלנים הפרו-רוסים, שטענו בקרמלין כי הם זקוקים להגנה, אחרת אינם יודעים \"כיצד ימשיכו מכאן והלאה\".\n\n\"התוכנית הרוסית הייתה לכבוש את קייב בתוך כשבוע, להחליף את הנשיא ולדימיר זלנסקי בממשלה עם אנשים הגונים, ולצאת מאוקראינה אחרי שבוע נוסף\", הוסיף ואמר ראש הממשלה לשעבר. \"אינני מבין מדוע החיילים הרוסים התפשטו בכל רחבי אוקראינה, כאשר לפי דעתי, הם היו צריכים להתמקד בעיקר בקייב\".\n\nדבריו של ברלוסקוני מגיעים ברקע ההכרזה של פוטין השבוע על גיוס חלקי לצרכי המלחמה באוקראינה, ומתקפת הנגד המוצלחת של האוקראינים שהצליחה לשחרר לפחות 40 יישובים עד כה מידי הכיבוש הרוסי.\n\nממשלת איטליה תחת מריו דראגי שהתפטר מתפקידו בחודש יולי האחרון, תמכה באופן מובהק בהטלת הסנקציות הכלכליות של המערב על רוסיה. מנגד, ברלוסקוני, אשר משתייך לקואליציה ימנית הצפויה לצבור ניצחון בבחירות הכלליות ביום ראשון הקרוב, הביע לא אחת את תמיכתו בפעולותיו של פוטין במלחמה, התבטאויות שהדגישו את השבר והפילוג בתוך הממשל האיטלקי.",
    "קרקע פוליטית רעועה באיטליה: לקראת אי־שקט רחב באירופה?": "■ אינפלציה: 8.4%\n\n■ תחזית: הכלכלה האיטלקית תיכנס למיתון שישפיע על הזירה הפוליטית\n\nבעיר רימיני שלחופי הים האדריאטי, שבדרך כלל בקיץ עמוסה בתיירים מקומיים, התקיימה בתחילת השבוע \"יריית הפתיחה\" של הקמפיין לבחירות הכלליות האיטלקיות שיתקיימו בעוד חודש. על במה אחת ישבו מנהיגי המפלגות היריבות, כולל ג'ורג'ה מלוני שצפויה לעמוד בראש המדינה לפי הסקרים האחרונים.\n\nעוד בסדרהלכל הכתבות האינפלציה בבריטניה: הממשלה מחלקת מאות ליש\"ט לתושבים\n\nמשבר אנרגיה בגרמניה: הציבור מסתער על תנורי חימום חשמליים\n\nהיערות הנשרפים והנהרות המתחממים מאיימים על הכלכלה הצרפתית\n\nהתחזית המדאיגה של הכלכלן שמכיר את גוש האירו מקרוב הצג עוד לכל הכתבות\n\nאלו בחירות יוצאות דופן: הן מתקיימות בקיץ, בפעם הראשונה מאז מלחמת העולם השנייה, ומלוני, שעומדת בראש גוש ימין פופוליסטי, התחילה את דרכה בנוער הניאו־פשיסטי ועומדת כעת בראש מה שנחשבה עד לפני כשנתיים כמפלגת שוליים מהימין הרדיקלי - \"אחיי איטליה\".\n\nכעת מלוני היא המועמדת המובילה, ואחד הנושאים המרכזיים עליהם מתנצחים הפוליטיקאים האיטלקיים הוא המצב הכלכלי. מלוני, שהרחיקה את מפלגתה ממורשתה הרדיקלית ושואפת לצייר אותה כמפלגה שמרנית, נמנעת מלתמוך בהצבת מחיר גג לחשמל ולחימום במדינה. במקום זאת, היא אומרת כי יש להשתמש בכוח של האיחוד האירופי כדי להציב \"מחיר גג\" לגז טבעי בכלל, שיחייב את הספקים להוריד מחיר.\n\nהכלכלה המסוכנת ביותר ליציבות גוש האירו\n\nאיטליה היא סנונית פוליטית במובנים רבים באירופה. בעבר היה זה הפשיזם שהחל לצבור בה תאוצה בה כבר בשנות ה־20. עשרות שנים אחכ יגיע עידן הפוליטיקה הבידורית של סילביו ברלוסקוני. כעת, היא גם המדינה הראשונה באירופה שהולכת לבחירות על רקע סוגיות כלכליות ומשבר יוקר המחייה. ממשלתו של מריו דראגי, נגיד הבנק המרכזי האירופי לשעבר שנקרא לדגל לפני כשנתיים והקים ממשלת חירום, נפלה אחרי שאחת מחברות הקואליציה התנגדה לצעדים נגד האינפלציה שהציע. הם לא היו נדיבים מספיק, לטעמה. מפלגות אחרות הצטרפו ותמכו באי־אמון, ואיטליה כעת בדרך לבחירות־בזק.\n\nשיעור האינפלציה באיטליה עומד על 7.9%. גם היא, כמו גרמניה, תלויה בגז הרוסי אך בניגוד אליה, איטליה היא הכלכלה \"המסוכנת ביותר\" ליציבות גוש האירו, עם יחס חוב־תוצר שרק עלה מאז משבר החוב של 2010, ועומד כעת על קרוב ל־150%. היא \"גדולה מכדי ליפול\", מבלי להפיל יחד עמה את כל גוש האירו.\n\nבימים אלה הסנטימנט האיטלקי אינו כה אנטי־אירופי, בעיקר משום שהאיחוד האירופי התחייב להעביר למדינה כ־200 מיליארד אירו בשנים הבאות כחלק מקרן השיקום שלו להשפעות מגפת הקורונה. אפילו מלוני וסלביני מיתנו את קריאותיהם לפרוש ממנו, ומעדיפים \"לפעול מבפנים\" כדי לשנות את דינמיקת העבודה שלו.\n\nאיטליה הפתיעה עם צמיחה של 1% ברבעון האחרון, אבל רוב האנליסטים סבורים כי מדובר בחריגה. \"המצב הכלכלי הכללי עגום, והתחזית הכלכלית אינה טובה\" נכתב בסקריה של RaboBank, שמצפה כי הכלכלה האיטלקית תיכנס למיתון עוד השנה, שיימשך על פני כל השנה הבאה. החזון של מלוני הוא להוריד מסים באיטליה, ועל ידי כך לעודד צמיחה.\n\nכמו בצרפת השכנה, שבה הציבור לא העניק רוב בפרלמנט למפלגתו של הנשיא מקרון, מה שמאיים לעצור לחלוטין את עבודת הממשלה, איטליה היא דוגמא לאי־שקט הפוליטי לו גורמים המשברים התוקפים את אירופה בימים אלה.\n\nאירופה למודת־לקחים מההשלכות של משברים כלכליים על פוליטיקה ועל מלחמות ביבשת. יציבות מחירים אינה רק יעד מוניטרי, אלא תורמת לסדר הציבורי. לכן, השאלה הגדולה כעת על סדר־יומן של ממשלות אירופה הוא מה לעשות כדי למתן את ההשפעות של המשברים הנוכחיים.. נראה כי הכלים המוניטריים מוגבלים, ההשפעות החיצוניות על צד ההיצע הן דרסטיות, והמנדט נמצא בידיהן.\n\nהגישה השלטת נכון לעכשיו היא הוצאות תקציביות נכבדות במטרה להגן על השכבות החלשות, אך גם על מעמד הביניים, במטרה למנוע קריסה כלכלית. לפני שממשלתה נפלה, איטליה הבטיחה כ־50 מיליארד אירו למאבק באינפלציה. צרפת הבטיחה עד כה 25 מיליארד אירו. גם מדינות אחרות משיקות תוכניות רחבות־היקף.\n\nהמטרה היא אולי להגן על הציבור, אבל מטרת המשנה היא למנוע חוסר שקט וצמיחה של כוחות פוליטיים המתנגדים לממסד. באיטליה, נראה כי זו כבר המציאות.",
    "לא נשברת: צרפת גברה על איטליה ועלתה לחצי": "עולם הספורט מספק מפעם לפעם ניסים, אבל על מנת לתאר את המקרה של נבחרת צרפת באליפות אירופה 2022 צריך למצוא הגדרה חדשה. הטריקולור היו הערב (רביעי) פעם נוספת בקבר בשניות הסיום של הרבע הרביעי נגד איטליה, אך החטאות עונשין של סימונה פונטקיו ותצוגת קלאץ' אדירה של תומאס הרטל הובילו להארכה, שם הרכז הצרפתי להט והעניק 85:93 מטורף בדרך לחצי הגמר.\n\nקלעו לצרפת: תומאס הרטל 20 נקודות (8 אסיסטים), רודי גובר 19 (14 ריבאונדים), אבן פורנייה 17, גרשון יאבוסלה 15 (7 ריבאונדים), טימותי לואוו-קאברו 13, טרי טראפיי 8 ומוסטפה פאל 1\n\nקלעו לאיטליה: מרקו ספיסו וסימונה פונטקיו 21 נקודות כ\"א, לואיג'י דאטומה 12, ניקולו מלי 10 (7 אסיסטים), אקילה פולונארה 9, סטפנו טונוט, ג'יאמפאולו ריצ'י וניקו מאניון 4 כ\"א\n\nהתרחיש הערב היה כמעט זהה לזה שצרפת סיפקה נגד טורקיה - הטריקולור פתחו טוב יותר ועלו ליתרון דו ספרתי, אותו פעם נוספת איבדו אל מול ההתלהבות המדבקת של האיטלקים. בדקות הסיום החבורה מארץ המגף השתלטה על הקצב, הייתה במומנטום אדיר וגם הייתה יכולה לסגור סיפור בעזרת שתי זריקות עונשין של פונטקיו מהקו כשנותרו עוד 15 שניות ובעודם מוליכים 75:77. אלא שהכוכב, שעמד על כ-90% מהקו עד כה באליפות, החטיא את שתי הזריקות, כשבצד השני הרטל עם חדירה גדולה כפה הארכה, שם המשיך לככב בדרך לניצחון דרמטי.\n\nמה לא נאמר על הרכז הצרפתי המושמץ? טענו שהוא לא רכז שיכול להוביל למדליה, קבעו שהוא החוליה החלשה וכבר שנתיים שהוא מסומן כשחקן בעייתי לאחר שנזרק גם מברצלונה וגם מריאל מדריד. אבל עבור הווטרן, כל אלה פשוט לא משנים. הרטל הוציא את קולה במו ידיו מהקבר בעודו קולע 14 נקודות ומחלק 4 אסיסטים ברבע האחרון ובהארכה, ועם מהלכים אדירים קרוב לוודאי הבטיח לעצמו חוזה ראוי לקראת העונה הבאה, היכן שלא יחליט לחתום בסופו של דבר.\n\nצרפת שוב לא הרשימה, אבל דבר אחד כבר ברור - המסע האדיר שלה מתחיל להיראות ככזה מסוג אחר, כזה שמרוב צירופי מקרים, ניסים ועלילות משונות עוד עשוי להסתיים על ראש הפודיום. צרפת נהנתה מ\"נס\" נוסף על הפרקט בברלין הערב, כעת היא נמצאת שני משחקים מהזהב ובזמן שסרביה ויוון בחוץ, הטריקולור כבר לא נראים עד כדי כך רחוקים ממנו.\n\nמנגד, איטליה נותרה עם ידיים ריקות לאחר קמפיין חלומי, בו הייתה קרובה לשוב לארבע האחרונות לאחר לא פחות מ-18 שנה. הכחולים הדהימו את סרביה בשמינית הגמר, אך הפעם לא הצליחו לשרוד משחק שכבר היה להם בידיים. דווקא הגיבור האיטלקי של הטורניר, סימונה פונטקיו, היה אחראי על הרגע הטרגי של היום עם שתי ההחטאות מהקו בשניות הסיום. בכל אופן, גם עבור איטליה וגם עבור פונטקיו יש לא מעט סיבות להאמין שהעתיד יהיה טוב יותר, אך בינתיים הם ישובו למילאנו מאוכזבים.",
    "סערה באיטליה: איך מבשלים פסטה בלי גז": "החורף המתקרב מכניס את איטליה לדריכות בכל הנוגע לשימוש העתידי בגז ובחשמל. מחירי האנרגיה יותר מהכפילו את עצמם בשנה האחרונה והמלחמה באוקראינה רק החמירה את המצב. הקיץ, על אף החום הכבד ששרר בו, לא נתפס באירופה כתקופה בה צורכים חשמל ובטח לא גז כמו בחורף. חימום הבתים, שבמקומות מסוימים לא ניתן להתקיים בלעדיו, גוזל תועפות של אנרגיה. הממשל האיטלקי ניסה בדרכים שונות לעודד את האזרחים להחליף חלונות לכאלה מבודדים יותר או לשדרג את הדירוג האנרגטי של הבית ולקבל הטבות מס בתמורה. רבים אכן ניצלו את ההזדמנות, אך כמות הבתים שתשודרג וכמות האנרגיה שתיחסך בטלות בשישים לעומת הדרישה העצומה הצפויה בחורף הקרוב.\n\nדוד שושן | אוכל דוד שושן הוא שף ומנחה סדנאות אודות המטבח האיטלקי, שיוצא למסע קולינרי במחוזות השונים של ארץ המגף במסגרת מדור האוכל של \"הארץ\". באינסטגרם: https://www.instagram.com/chefshushan/",
    "הפתעה גדולה ביורובאסקט: איטליה הדיחה את סרביה בשמינית הגמר": "לאחר שצרפת, סלובניה, גרמניה וספרד עלו לרבע גמר היורובאסקט אתמול (שבת), יום נוסף של משחקי שמינית גמר היורובאסקט בעיצומו, והוא כבר סיפק שלל הפתעות (ותוצאות זהות). סרביה של ניקולה יוקיץ', אחת הפייבוריטיות לזכייה, הפסידה 86:94 לאיטליה; פולין היממה 86:94 את אוקראינה; פינלנד הדיחה את קרואטיה 86:94 בזכות 43 נקודות של לאורי מרקאנן. במשחק שסגר את הערב, יוון ניצחה 88:94 את צ'כיה. שלושה משחקים הסתיימו באותה תוצאה, וכל המנצחות הערב קלעו 94 נקודות. די מדהים.\n\nלאחר שצרפת, סלובניה, גרמניה וספרד עלו לרבע גמר היורובאסקט אתמול (שבת), יום נוסף של משחקי שמינית גמר היורובאסקט בעיצומו, והוא כבר סיפק שלל הפתעות (ותוצאות זהות). סרביה של ניקולה יוקיץ', אחת הפייבוריטיות לזכייה, הפסידה 86:94 לאיטליה; פולין היממה 86:94 את אוקראינה; פינלנד הדיחה את קרואטיה 86:94 בזכות 43 נקודות של לאורי מרקאנן. במשחק שסגר את הערב, יוון ניצחה 88:94 את צ'כיה. שלושה משחקים הסתיימו באותה תוצאה, וכל המנצחות הערב קלעו 94 נקודות. די מדהים.\n\nלאחר שצרפת, סלובניה, גרמניה וספרד עלו לרבע גמר היורובאסקט אתמול (שבת), יום נוסף של משחקי שמינית גמר היורובאסקט בעיצומו, והוא כבר סיפק שלל הפתעות (ותוצאות זהות). סרביה של ניקולה יוקיץ', אחת הפייבוריטיות לזכייה, הפסידה 86:94 לאיטליה; פולין היממה 86:94 את אוקראינה; פינלנד הדיחה את קרואטיה 86:94 בזכות 43 נקודות של לאורי מרקאנן. במשחק שסגר את הערב, יוון ניצחה 88:94 את צ'כיה. שלושה משחקים הסתיימו באותה תוצאה, וכל המנצחות הערב קלעו 94 נקודות. די מדהים.",
    "תומכת ישראל ו\"מזדהה עם ערכי הליכוד\"; איטליה בדרך ליציבות פוליטית?": "ניצחנו. באמת. כל הכבוד לישראל. הצלחנו לנצח את ארץ המגף והפכנו למדינה עם מערכת פוליטית - פחות יציבה ממנה.\n\nלמגזין המלא >> הקליקו כאן <<\n\nבזמן שהאולפנים, הפרלמנטים ושולחנות ה'שוּלֶם זוּכֶר' עסוקים בשאלה למי והאם יהיו 61 בבחירות הקרובות, באיטליה, שנאלצת שוב ושוב להקים ממשלות עם אינספור מפלגות שנופלות במהירות - נראה כי איטליה קרובה מתמיד להכרעה פוליטית בבחירות שייערכו בעוד קצת יותר משבועיים.\n\nאיך השיטה עובדת באיטליה? מי המועמדים? ואיך כל זה אמור להשפיע עלינו? יצאנו לבדוק ולעשות סדר.\n\nחוקי הפורמט\n\nתחילה אולי כדאי להבין את שיטת הבחירות של האיטלקים ונשתדל שלא לגרום לכם לקחת ריטלין בשביל להבין אותה.\n\nנתחיל מהדומה - באיטליה בונים קואליציות שמרכיבות ממשלה מהפרלמנט. השונה - כמעט הכל. בכדי להשיג רוב ולהרכיב ממשלה יש צורך להשיג רוב בשני בתי הפרלמנט, לשכת הצירים (400 חברים) והסנאט (200 חברים).\n\n36 אחוזים מחברי הפרלמנט נשלחים ממחוזות מרחבי ארץ המגף והשאר באמצעות רשימות לפרלמנט - בדומה למתרחש בישראל. לצד זאת, משוריינים מספר מקומות לחברי פרלמנט מטעם אזרחי איטליה שעזבו את המדינה.\n\nבאיטליה כנראה יותר רכים עם המפלגות ואחוז החסימה עומד על 3 אחוזים.\n\nמי נגד מי\n\nאז בואו נדבר ביזנס. גוש השמאל? גוש הימין? שוב ממשלת אחדות לאומית?! אם כבר צרות ותיסבוכים, אני תמיד ממליץ להסתכל על הצרות של האחרים.\n\nבעוד ב'גוש הימין' האיטלקי מיהרו ליצור קואליציות ואיחודים בין מפלגות, 'גוש השמאל' נשאר מקוטב ועם שורה ארוכה של שערוריות שמגיש לימין על מגש של כסף את הניצחון.\n\nאפילו ברית בשמאל שהוכרזה בחגיגיות פורקה תוך פחות משבוע והמפלגות הודיעו על ריצה בנפרד.\n\nהשם החם בימים אלו למילוי תפקיד ראש הממשלה באיטליה היא דווקא אישה - ג'ורג'יה מלוני, חברת מפלגה ימנית קיצונית עם שורשים המגיעים עד לדיקטטור מוסולוני.\n\nמאלוני, דוחה טענות כי היא או מפלגתה פאשיסטים ואף אמרה במהלך קמפיין הבחירות כי היא מזדהה עם שורה של מפלגות ימין ברחבי העולם בהן - המפלגה הרפובליקנית בארצות הברית ו... הליכוד בהנהגת נתניהו.\n\nבמהלך ימי הקורונה, הוכרז על הקמת ממשלה בראשות מריו דראגי, שאיחד ימין ושמאל לתוך קואליציה אחת, אך לפני מספר חודשים, הממשלה התפרקה והשמאל האיטלקי לא מצליח למצוא את עצמו.\n\nחוץ ממלאני, שמפלגתה כנראה תהיה הגדולה ביותר בפרלמנט האיטלקי, ישנן שתי מפלגות ימין נוספות המעוניינות בכתר ראש הממשלה - אך כנראה יאלצו להסתפק בחברות בממשלה תחת מלאני.\n\nהראשון הוא סילביו ברלוסקוני בן ה-85. לא, לא חזרתם עשור לאחור - האיש הורחק מהחיים הציבוריים לאחר פרשת שוחד אבל הוא חוזר.\n\nלצידו, ניתן למנות את מתאו סלביני, איש ימין מתון יותר הנחשב לתומך ישראל גדול. במהלך הקמפיין הכריז כי אם ייבחר לראשות הממשלה יעביר את שגרירות איטליה לירושלים.\n\nראשי הקואליציה החדשה? מתאו סלביני, ברלוסקוני ומלאני [מימין לשמאל] (צילום: שאטרסטוק)\n\nהמשותף לברלוסקוני וסלביני - שניהם לקחו חלק בממשלת האחדות האחרונה, זאת לעומת מאלוני שנשארה בחוץ - וקוצרת את הפירות.\n\nמאלוני נחשבת לקרובה לפופוליסטים רבים בהם ראש ממשלת הונגריה אורבן - אך בניגוד אליו, מאלוני אמרה כי אם תבחר לראשות הממשלה תציב קו נוקשה נגד רוסיה ותביא תמיכה נרחבת לאוקראינה.\n\nמפלגות נוספות\n\nבמרכז-שמאל ניתן למצוא את מפלגת חמשת הכוכבים שזכתה בבחירות 2018 בכמעט שליש מקולות הבוחרים.\n\nמנהיג המפלגה, ג'וזפה קונטה, עשה טעות גדולה שכעת מרסקת את מפלגתו בסקרים והיא זוכה בכ-10 אחוזים בלבד. לאחר פלישת פוטין לאוקראינה, כשהודיע כי הוא מתנגד לשליחת נשק לאוקראינה ואף הצליח למנוע חלק מהעברת הנשק. המצב גרר לפיצול במפלגה שכעת, כאמור, נשארת קרועה.\n\nלצד זאת, ניתן למנות גם את ראש הממשלה לשעבר מתאו רנצי שאיחד כוחות עם מפלגת מרכז נוספת במטרה לפנות את מצביעי 'הימין הרך', אם תרצו.\n\nראש הממשלה לשעבר רנצי עם שותפו החדש (שאטרסטוק)\n\nהשניים מבטיחים כי יביאו להקמת ממשלת אחדות אם ישיגו מספיק מושבים בבחירות שיערכו בארץ המגף בעוד שבועיים וחצי.\n\nמה יקרה?\n\nטוב.. נבואה ניתנה לשוטים אז נשתטה...\n\nקיים סיכוי סביר מאוד כי תקום ממשלת ימין צרה בהנהגת מאלוני הקיצונית. יחד עם זאת, במקרה של חוסר הכרעה, אולי איטליה תמצא את עצמה מקימה שוב ממשלת אחדות - כשמפלגות מרכז שונות אומרות כי יבקשו מראש הממשלה הנוכחי דראגי להישאר בתפקידו. דראגי הבהיר עם זאת, כי ייתכן ולא ירצה להמשיך בתפקיד.\n\nוכמובן, אנחנו כישראלים יכולים ללמד כי תמיד יש אפשרות לעוד סבב בחירות...",
    "מסע אל שני גמרים בלתי נשכחים | תוכן גולשים": "* אם בכוונתכם לכתוב על משחק או אירוע מסוים שעומד להתקיים, אנא שלחו את הטקסט מספר ימים לפני כן.",
    "מלחמות הגז: איטליה תוציא פי 2 על יבוא אנרגיה, בגרמניה עומדים ביעד החיסכון": "\n\n\n\n\n\n\n\nמשבר האנרגיה ממשיך להכביד על אירופה: שר הכלכלה האיטלקי, דניאל פרנקו, אמר בסוף השבוע כי ההוצאה של מדינת המגף על יבוא אנרגיה צפויה לזנק בלמעלה מפי שניים השנה ולהסתכם בכ-100 מיליארד אירו לעומת 43 מיליארד אירו אשתקד.\n\n>> לסיפורים החשובים והמעניינים בכלכלה ובצרכנות - הצטרפו לערוץ הטלגרם שלנו\n\nהשר הזהיר כי המדינה, אשר נמצאת בגירעון תקציבי משמעותי וש-75% מצריכת החשמל והגז שלה מתבססת על יבוא, לא תוכל לרכך את המכה הקשה שנחתה על הכלכלה האיטלקית לאורך זמן.\n\n2 צפייה בגלריה כיריים גז ( צילום: shutterstock )\n\nיחד עם זאת, פרנקו אמר כי בשבוע הבא הממשלה צפויה לאשר הקלות נוספות על צרכנים ועל עסקים בצל משבר האנרגיה, לאחר שזו כבר הכריזה על שש חבילות סיוע דומות עד כה, בעלות של 52 מיליארד אירו. \"המאמצים למתן על עליות המחירים, לפחות בחלקן, באמצעים תקציביים היא פעולה מאוד יקרה ואנחנו אף פעם לא יכולים לעשות מספיק\", טען פרנקו.\n\nעל אף המשבר, מתקני האיחסון בגרמניה הגיעו ליעד\n\nבתוך כך, על אף ההפסקה הממושכת של פעילות צינור הגז הראשי מרוסיה, מתקני אחסון הגז של גרמניה הגיעו ליעד שהציבו לחודש אוקטובר של 85%, מה שמצביע על כך שהחברות והאזרחים בכלכלה הגדולה באירופה נענים לבקשת החיסכון של הממשלה.\n\n2 צפייה בגלריה האספקה נעצרה לצורך \"תחזוקה\". צינור גז נורד סטרים 1 ( צילום: AFP )\n\nהודעת גרמניה מגיעה לאחר שבסוף השבוע האחרון, בהסלמה נוספת ב\"מלחמת האנרגיה\" מול המערב, עצרה חברת הגז הרוסית הממשלתית \"גזפרום\" את הזרמת הגז למדינה דרך הצינור \"נורד סטרים 1\", לכאורה לצורך \"תחזוקה\" ולמשך שלושה ימים בלבד.\n\nבשבוע שעבר אמר שר הכלכלה הגרמני, רוברט האבק, כי התעשייה המקומית עבדה קשה כדי להפחית את צריכת הגז שלה בחודשים האחרונים, בין השאר על ידי מעבר לדלקים חלופיים כמו נפט וייעול תהליכים כדי להפחית את הצריכה. \"אולם\", אמר האבק, \"חברות מסוימות גם הפסיקו את הייצור לחלוטין - התפתחות מדאיגה\".\n\n\"לא מדובר בחדשות טובות\", הסביר האבק, \"כי זה יכול להעיד שתעשיות מסוימות לא רק מתייעלות בהתאם למצב, אלא חוות משבר מבני של ממש\".\n\nבמקביל, בכירים בתעשייה הגרמנית טוענים כי העלייה במחירי האנרגיה פוגעת בהם במיוחד על רקע העלאות הריבית האחרונות בארה\"ב וההאטה בצמיחה בסין, אחד משווקי היצוא הגדולים של גרמניה.\n\nבשבוע שעבר הייתה ציפייה שהקנצלר אולף שולץ יחשוף מספר צעדים חדשים להתמודדות עם המצב, אולם שולץ אמר במסיבת העיתונאים האחרונה שהחבילה עדיין לא מוכנה.",
    "צ'או איטליה: החיבור הרגשי מוביל אנשי עסקים אמריקאים לכדורגל האיטלקי": "\"ב-1949 הייתי בן 8 כשדודה ג'וזפין קיבלה את מכשיר הטלוויזיה הראשון במשפחה האיטלקית שלנו. בכל יום ראשון, אחרי המיסה בכנסייה, הלכנו כולנו לדודה ג'ו לארוחה גדולה ואז לצפות בניו יורק יאנקיז משחקים בייסבול בטלוויזיה עם המסך העגול, בשחור לבן. הדודים שלי, אבי וסבתא דימנה - שקראנו לה ׳הגנרלית׳, אבל אף פעם לא בפניה - צפו במשחק בסלון. אמא שלי והדודות בישלו במטבח. הסתובבתי בין המטבח לסלון. עדיין לא הייתי ממש אוהד של היאנקיז. אני זוכר את דודה ג'ו מרימה נקניקייה ענקית לפני שזרקה אותה לסיר. היא העיפה בי מבט ואמרה, באיטלקית, שהנקניקייה הזכירה לה את ג'ו דימאג'יו. הדודות שלי צחקו. אמי אמרה, 'ג‘ו-די נושא מחבט גדול'. כולם צחקו חזק יותר. כולם במשפחה שלי אהבו את היאנקיז, אפילו 'הגנרלית' שלא ידעה דבר על בייסבול עד הפעם הראשונה שראתה את היאנקיז בטלוויזיה של דודה ג‘ו. אהבנו את היאנקיז בגלל שהם היו הקבוצה הכי טובה בבייסבול, אבל בעיקר בגלל שהיו להם כל כך הרבה שחקנים איטלקים. דימאג׳יו, ריזוטו, קרוסטי, יוגי ברה. דימאג׳יו היה הגדול ביותר מבחינתנו. ג‘ו-די הגדיר מחדש את הצורה בה אמריקאים הסתכלו על איטלקים. כבר לא היינו מהגרים נמוכים, רועשים, אפלים, שמנוניים וחסרי פנים שהשתייכו למאפיה. ג‘ו-די וחבריו האיטלקים לקבוצה היו אלגנטיים, רכי דיבור, חינניים, צנועים ומנצחים\".",
    "גלגלי ההיסטוריה: גדול רוכבי איטליה בכל הזמנים פאוסטו קופי - ריצה, אופניים, טריאתלון, שחייה": "בדרכו לזכייה בקטע ה-20 של הג'ירו ד'איטליה השנה, אלסנדרו קובי חצה ראשון את מעבר פורדוי וזכה ב\"סימה קופי\" – התואר שניתן בכל שנה לפסגה הגבוהה ביותר במרוץ. אבל הפורדוי הוא לא פסגה רגילה, אלא חלק חשוב באגדה שהיא ה\"קמפיוניסימו\" (אלוף האלופים), גדול רוכבי איטליה בכל הזמנים, פאוסטו קופי (Fausto Coppi).\n\nקופי החל לרכוב כנער ובגיל 15 ניצח בתחרות וזכה ב-20 לירות וכריך סלאמי. ב-1940 הפך למקצוען והצטרף לקבוצת Legnano של ג'ינו ברטלי, בכיר הרוכבים האיטלקים של התקופה. מאותו הרגע הקריירה של השניים תהיה כרוכה יחד לנצח.\n\nקופי נבחר לסייע לאלילו בג'ירו, אבל לאחר שברטלי נפצע התפקידים ביניהם התחלפו. בקטע ה-17 הג'ירו הגיע לראשונה בהיסטוריה לפורדוי. קופי, שכנראה סבל מקלקול קיבה, התקשה בעלייה. ברטלי חיכה לו, עודד אותו, ולבסוף זרק עליו שלג כדי שיישאר על האופניים. זה הצליח וקופי סיים את הקטע והבטיח לעצמו את החולצה הוורודה. בגיל 20 ושמונה חודשים, הוא היה ונותר הזוכה הצעיר ביותר בג'ירו.\n\nצ פ ו | האופניים של פאוסטו קופי\n\n﻿\n\nעוד כתבות אופניים בשוונג\n\nאדי מרקס, ה\"קניבל\" שהשאיר חותם על ההיסטוריה\n\n\"השטן בשמלה\" שעשתה היסטוריה על אופניים\n\nכבישון VS טריאתלון: כל מה שמעניין באופניים\n\nיום לאחר שהסתיים הג'ירו בעלות הברית הכריזו מלחמה על איטליה. בתחילת שנות ה-40 עוד התקיימו תחרויות באיטליה וקופי שבר את שיא הרכיבה בשעה, אולם ב-1943 גויס לצבא ונשלח לטוניסיה, שם נפל בשבי הצבא הבריטי. לאחר המלחמה חזר להתחרות – כעת במדי קבוצת ביאנקי המזוהה אתו – וליריבות הגדולה עם ברטלי, שפילגה את איטליה. קופי סימל את צפון איטליה המודרנית והתעשייתית, בעוד ברטלי את הדרום הכפרי והמסורתי. קופי היה חילוני, שהקפיד על דיאטה מקצועית, התלבש באלגנטיות, השתמש בסמים ממריצים (\"לה בומבה\") והיה אהוב על חבריו. ברטלי היה דתי אדוק, שעישן כמו קטר ושתה בלי הפסקה, היה אליל באיטליה אבל שנוא על הדבוקה.\n\nלאחר ההפסד ב-1940 ברטלי נשבע לנקום. בג'ירו של שנת 1946, המאבק בין השניים ריתק את איטליה הפצועה. קופי היה המועמד המוביל. הוא היה הטוב בעולם נגד השעון, מטפס שאין שני לו וצעיר מברטלי בחמש שנים. אבל הוא שבר צלע בקטע החמישי וברטלי ניצח.\n\nשנה לאחר מכן הג'ירו חזר לפורדוי, והפעם קופי לא נזקק לעזרה מאף אחד. כ-150 ק\"מ לסוף הקטע הוא יצא לאחת מהמתקפות הארוכות שלו, שיהפכו לסימן היכר וזכה בקטע ובמרוץ. ב-1949 קופי כבר הפך לאגדה. בקטע ה-17 של הג'ירו הוא ברח לכל המתחרים 192 ק\"מ לסוף. \"יש מוביל אחד בודד, חולצתו לבנה וכחולה, ושמו פאוסטו קופי\", תיאר זאת שדר רדיו איטלקי. מלים שממשיכות ללוות את קופי 60 שנה לאחר מותו. מאותו הרגע הוא היה ה\"קמפיוניסימו\" – אלוף האלופים. ברטאלי ההמום סיים 12 דקות אחריו.\n\n\"לא צריך שעון עצר למדוד את ההפרש בינו לבין מתחריו\", תיאר אחד מחבריו את גדולתו של קופי, \"שעוני הכנסייה יכולים לעשות את העבודה\". מעריכים שבין 1949-1952 רכב 3,000 ק\"מ לבדו בראש מרוצים.\n\nבאותה שנה זכה בטור דה פראנס לראשונה והפך לרוכב הראשון שזוכה בדאבל, הישג שישחזר כעבור שלוש שנים. במהלך הקריירה שלו קופי ישווה את שיא הזכיות בג'ירו (5 פעמים) ויזכה פעמיים בטור. הוא מחזיק בשיא הזכיות בג'ירו דה לומברדיה (5 פעמים), זכה 3 פעמים במילאן – סן רמו ובאליפות העולם ב-1953.\n\nבסוף ימיו הפך לצל חיוור של האלוף הגדול שהיה. מותו של אחיו סרסה בתאונת רכיבה ב-1951 פגעה בו קשות. בהמשך הועמד למשפט בגין ניאוף לאחר שהתגלה שהוא חי עם מאהבת בשם ג'וליה אוצ'יני – \"האישה בלבן\". האפיפיור סירב לברך את הג'ירו בגלל השתתפותו של קופי.\n\nבשיאו, מארגני הטור הגדילו את סכום הפרס הניתן למקומות הנמוכים יותר כדי שמתחריו של קופי לא יפרשו, אבל לקראת סוף שנות החמישים מארגני מרוצים באולמות הגבילו אותם ל-45 ק\"מ כדי לוודא שקופי יוכל לסיים. ב-1959 נסע עם קבוצת רוכבים בכירים לבורקינה פאסו, שם נדבק במלריה. בינואר 1960 הלך לעולמו בבית חולים באיטליה והוא בגיל 40 בלבד. עד היום הוא המוביל הבודד בליבם של האוהדים האיטלקים.",
    "סתיו על החוף? גם עכשיו זה זמן טוב לנסוע לחופשה באי": "ספטמבר הישראלי עוד מספק ימים חמים עם רוח סתווית קלושה של ערב, וחורף עדיין נשמע כמו משהו נשכח ורחוק. אבל ביעדי תיירות שונים בעולם, החודש הזה מסמן קצב איטי יותר, לאחר שלושה חודשי קיץ לוהטים ועמוסים בתיירים.\n\n\"בסתיו הזה אנחנו לא רואים את המספרים העצומים שראינו בקיץ\", אומר מרטין ראפ, סגן נשיא בכיר לנסיעות פנאי בחברת הנסיעות אלטור, ל\"וול סטריט ג'ורנל\". ובכל זאת, הוא ממליץ לתכנן מראש: מעבורות וטיסות יפסיקו את שירות הקיץ הרגיל, מזכיר ראפ, ומלונות עלולים להיסגר עד סוף אוקטובר. הנה מיטב מרשימה של איים מומלצים לחופשת סתיו על החוף\n\nקאפרי, איטליה\n\nהאי קאפרי הוא בין האיים המפורסמים של איטליה, וידוע בתור יעד מועדף על הסלבריטאים. האי, המתפרש על פני 10 קמ\"ר, שוכן במפרץ נאפולי, דרומית מערבית לעיר נאפולי, ובסמוך לחופי עיירת הנופש סורנטו.\n\nקאפרי הוא אולי האי הזוהר ביותר של איטליה, ובחודש אוקטובר, כאשר היאכטות עוזבות, הוא נכנס כולו להילוך נמוך. למשל, הרבה יותר קל להשיג מקומות במסעדות לעומת חודשי הקיץ - אז נדרש להזמין מקומות חודשים מראש. הופעות רחוב מאולתרות או happy hours בבתי הקפה שמסביב לפיאצה ישלימו את החוויה הסתווית. כמובן שקניות, טבע ואוכל איטלקי גם לא חסרים כאן.\n\nאי הנסיך אדוארד, קנדה\n\nאי הנסיך אדוארד השוכן במפרץ סאן לורן הוא הפרובינציה הקנדית הקטנה ביותר, ונפרש על פני כ-5,700 קמ\"ר, כרבע שטחה של ישראל. האי שטוח ברובו, הודות לשטחים חקלאים נרחבים, וחופיו מסולעים, אדומים ומקושטים במגדלורים.\n\nאי הנסיך אדוארד, קנדה / צילום: Shutterstock, Vadim.Petrov\n\nספטמבר היא עונת הלובסטרים בימי הים הקנדיים. באי הוא מבשר גם על פסטיבל מאכלי הים הבינלאומי (15-18 בספטמבר) בו אפשר למצוא אטרקציות שונות בנושא. האי מפורסם גם בזכות היותו מקום ההתרחשות של סדרת הספרים המפורסמת \"האסופית\", מאת הסופרת לוסי מוד מונטגומרי, והחווה המתוארת בספרים הפכה מזמן לאתר תיירותי המושך אליו מבקרים רבים.\n\nאיסלה בסטימנטוס, פנמה\n\nמזג האוויר המתון של ספטמבר מוריד את המחירים ואת הקצב באי הקריבי. ארכיפלג בוקאס דל טורו, הממוקם מול החוף הצפון מערבי של פנמה, כולל חמישה איים גדולים והמון איים קטנים - איסלה בסטימנטוס הוא אחד מהם. השקט על האי, שנשמר בזכות זה שאין בו כבישים, והנוף עוצר הנשימה מספיקים כדי לחופשה מושלמת. בחופים המיוחדים - שרובם מוכרזים כשמורות טבע - אפשר לראות מגוון רחב של בעלי חיים, כמו צפרדעים אדומות וצבות ים שמגיעות להטיל את ביציהן.\n\nצפרדה אדומה באיסלה בסטימנטוס, פנמה / צילום: Shutterstock, Curioso.Photography\n\nקורצ'ולה, קרואטיה\n\nהאי קורצ'ולה שוכן על החוף הדלמטי בים האדריאטי. אורכו הוא 47 קילומטרים, ורוחבו הוא 5.3 קילומטרים באזור הצר ביותר וכ-8 קילומטרים באזור הרחב ביותר. וונדה ראדי, ילידת קרואטיה ומתכננת טיולים, מספרת ל\"וול סטריט ג'ורנל\" על התענוג שבקצב האיטי של הסתיו ביעדים הצפופים בדרך כלל לאורך החוף הדלמטי: \"הימים רגועים יותר, המסעדות עדיין פתוחות והים עדיין חם\".\n\nקורצ'ולה, קרואטיה / צילום: Shutterstock, xbrchx\n\nהאי המפורץ מציע מחד חופי רחצה כמו בגלויות וגם חופים נחבאים ומוקפים במצוקים. מרבית שטחו מכוסה צמחייה שמושכת מינים רבים של ציפורים. בטיול של סתיו מומלץ לבקר בעיר העתיקה קורצ'ולה המוקפת חומה, שרחובותיה בנויים במעין תבנית דמויית אידרה של דג. בסיור רגלי מיד אפשר לחוש באווירת ימי הביניים, לחזות בארמונות ונציאנים, כנסיות ומבנים עתיקים.\n\nמנהטן, ניו יורק\n\nמנהטן היא מנהטן, ויש אינספור אופציות לבילויים וחוויות בכל עונות השנה שכבר רבות דובר בהן. גם הסתיו של מנהטן עמוס בהתרחשויות - תמיד יהיה אפשר למצוא נציגות של התערוכות, ההופעות, המחזות והמסעדות הטובות בעולם, וגם תרבות שוליים על כל גווניה למי שמחפש את הטרנד הבא שעוד לא פרץ. כמובן שאסור לפספס את סנטרל פארק המפורסם, המשתרע על טווח של כ-3.2 קמ\"ר ויש בו מעל 25 אלף עצים שבעונת הסתיו לובשים עלים בשלל צבעי השלכת ויוצרים מראה עוצר נשימה.",
    "על הקשר בין מרקו רוסי ורוברטו מאנצ'יני": "האם הייתם משקרים כדי לעזור לחבר לקבל עבודה? רוברטו מאנצ'יני עשה את זה לפני כעשור למען מרקו רוסי, וכך הציל למעשה את הקריירה של האיש שמשתוקק לגבור עליו הערב (שני, 21:45, ספורט2). רוסי זקוק לתיקו בלבד בבודפשט כדי שנבחרת הונגריה תקדים את איטליה בפסגת הבית בליגת האומות ותעפיל לחצי הגמר. כל האוהדים המקומיים מעריצים אותו כבר מזמן, אבל ב-2012 הוא היה מאמן אלמוני לחלוטין, ושקל לפרוש מהמקצוע לפני שידידו הטוב הסכים לעשות לו ג'סטה.\n\n\n\nהחברות הזו החלה ב-1993, כאשר הבלם מרקו רוסי חתם בסמפדוריה בזכות קדנציה מוצלחת יחסית בברשיה. הוא לא היה שחקן מבריק במיוחד, ובסגל הכוכבים בגנואה יועד לו בעיקר מקום על הספסל – בכל זאת, קשה קשה להתחרות עם פייטרו ויירקובוד, ריקארדו פרי וסינישה מיכאילוביץ'. מבחינה חברתית, השחקן החדש היה מקובל, והקשר עם מאנצ'יני פרח. הפליימייקר הדומיננטי היה הראשון לברך את רוסי כאשר כבש את שערו היחיד בקבוצה, בנגיחה אופיינית אחרי קרן בניצחון 0:3 על רומא. רוד חוליט, אגב, הבקיע באותו משחק פעמיים, ויחד איתו נתנו הצגות אטיליו לומבארדו, ולאדימיר יוגוביץ' ודייויד פלאט. מבחינת רוסי, היה זה כבוד לא מבוטל להשתייך לחבורה כזו.\n\n\n\nבתום שנתיים, יצא הבלם להמשך המסע הייחודי – הוא היה האיטלקי הראשון שחתם בליגה המקסיקנית, ואז גם אחד האיטלקים הראשונים בבונדסליגה במדי איינטרכט פרנקפורט. באותה תקופה, לקראת סוף דרכו על הדשא, הוא כבר החל לתכנן את עתידו המקצועי כמאמן, אולם עם הזמן למד על בשרו כי דרך למעלה עלולה להיות אפילו יותר בעייתית מאשר כשחקן. מספר המשרות מוגבל, התחרות קשה, והקידום לעתים בלתי אפשרי ללא קשרים וללא הסכמים אפלים מתחת לשולחן.\n\n\n\nאולי מצבו של רוסי היה שונה, לו החוק היה מאפשר לו לשתף נער בשם מריו באלוטלי כאשר עבד בלומצאנה מהליגה השלישית. \"הכרתי אותו מאז היה בן 8, והיה ברור עד כמה הוא מוכשר. כשאימנתי את לומצאנה, הוא שיחק במחלקת הנוער בגיל 15, ובלט מעל כולם בכוחו הפיזי וביכולותיו הטכניות. הוא היה מדהים. רציתי להעביר אותו לבוגרים, אבל זה לא היה אפשרי לפני שיחגוג יום הולדת 16. באלוטלי קיבל, אם כך, אישור להצטרף לסגל הבכיר באוגוסט 2006, וזמן קצר לאחר מכן כבר עבר לאינטר. לעומת זאת, רוסי פוטר כבר במרץ 2006, ולכן לא זכה להדריך אותו.\n\nהקשר התחיל לפני שנים רבות. רוסי, מאנצ'יני וסמפדוריה של 1993 | אימג'בנק GettyImages, Alessandro Sabattini\n\nבהמשך, נדד המאמן בין קבוצות שונות בליגות הנמוכות, ולא תקע יתד בשום מקום. בדרך כלל, הסתיימה ההעסקה שלו תוך מספר חודשים, כפי נהוג במועדונים כאלה, והמוטיבציה שלו הלכה ופחתה עם הזמן. ב-2012, כאשר נותר מובטל במשך יותר משנה, שקל רוסי להפסיק עם הפארסה המתמשכת ולעשות הסבה למקצוע שפוי יותר. \"היו לי כמה הצעות, אבל הייתי אמור להעביר להנהלה את שכרי מראש כדי לקבל את התפקיד. בפועל, היה צורך לשלם כדי לעבוד. זה הגעיל אותי, ולא רציתי להיות חלק מזה. אלה החיים בליגה האיטלקית השלישית\", סיפר לימים רוסי. ואז, ממש לפני שנטש את הכדורגל לאלתר, הוא נסע לבקר חבר בבודפשט.\n\n\n\nלחבר היתה מסעדה במרכז העיר, והוא הכיר לא רע את נוף הכדורגל בהונגריה. הוא שמע כי הונבד, קבוצת הפאר לשעבר שהתדרדרה למשברים, מינתה מנהל ספורטיבי מאיטליה. \"למה שלא תיצור איתו קשר?\", הוא תהה. רוסי הזמין את פאביו קורדלה למסעדה, החבר תרם את הארוחה לצורך השכנוע, והחיבור היה חיובי. נותר רק לשכנע את הבעלים האמריקאים לתת לאיטלקי שאיש לא שמע עליו את התפקיד. איך מתמנים למועדון שמחשיב את עצמו למכובד אם יש בעברך רק כשלונות בליגה השלישית באיטליה? כאן נכנס לתמונה רוברטו מאנצ'יני.\n\n\n\n\"הכרתי את רוברטו אישית, והתברר שגם מרקו חבר שלו. ייצרנו איתו קשר וביקשנו שימליץ עליו. מאנצ'יני היה אמור להעיד שרוסי עבד במשך שלוש שנים עבור מנצ'סטר סיטי באופן לא רשמי. הוא הסכים – וכך קיבלו האמריקאים את הבטחונות שרצו\", סיפר קורדלה. רוסי מונה למאמן הונבד בקיץ 2012, וכך החלה לפני עשור הנסיקה שלו. במסגרת הקשר החברי שנוצר מחדש עם מאנצ'יני, חתם בהונבד ב-2013 גם בנו אנדראה, שלמד עד אז באקדמיות של אינטר ומנצ'סטר סיטי בהן עבד אביו. \"הגעתי להונגריה כי יש כאן מאמן איטלקי ששיחק עם אבא שלי, ושמעתי עליו הרבה דברים טובים\", אמר אז אנדראה מאנצ'יני, שהיה קשר התקפי כמו רוברטו. לרוע המזל, הוא לא הצליח מעבר למספר משחקים חיוביים בבודפשט, ותלה את הנעליים כבר ב-2017 כבר בגיל 24.\n\nזכר חסד נעורים. מאנצ'יני עם רוסי | GettyImages, Claudio Villa\n\nדרכו של רוסי בהונבד לא היתה חלקה, וב-2014 הוא התפטר אחרי ריב מתוקשר עם ההנהלה, אבל הוחזר לתפקיד כבר בפברואר 2015 והצעיד את הקבוצה לאליפות סנסציונית כנגד כל הסיכויים ב-2017 – התואר הראשון שלה מזה 24 שנה, וגם האחרון עד היום. בתום החגיגה המרגשת, עזב האיטלקי לטובת ג'וב מכניס יותר בדונייסקה סטרדה הסלובקית, אבל ב-2018 כבר שב לבירת הונגריה כדי לקבל את המינוי היוקרתי למאמן הנבחרת. ההערכה כלפיו היתה עצומה בזכות ההישגים בהונבד, ולכן הוא זכה לגיבוי נרחב גם בתקשורת. גם במשרה זו ידע רוסי לא מעט משברים, ורב עם גורמים לא מבוטלים, אבל בסופו של דבר היציבות השתלמה, כי ההתאמה שלו למנטליות ההונגרית קרובה לשלמות.\n\n\n\nכמאמן איטלקי שלמד מהטובים ביותר בשנות ה-90', שם רוסי דגש מיוחד על המשמעת הטקטית, ומצליח להתמודד היטב במיוחד כאשר נבחרתו מוגדרת כאנדרדוג. הוא הינדס את הקאמבק המפואר מול איסלנד בפלייאוף ההעפלה ליורו 2020, ושם – בבית המוות עם גרמניה, אנגליה ופורטוגל נתנה החבורה הצנועה שלו פייט מצוין לכל הגדולות. היא היתה קרובה לנצח את הפורטוגלים לפני שספגה 3 שערים מאוחרים מאוד והפסידה בתוצאה לא הוגנת 3:0. היא היתה קרובה לנצח את צרפת והובילה בהפסקה, עד שאנטואן גריזמן הישווה ל-1:1. היא היתה קרובה לנצח גם את גרמניה, אבל ליאון גורצקה הישווה ל-2:2 בדקה ה-84 ואיפשר לנבחרת של יואכים לב להעפיל לשמינית הגמר על חשבונה. בטבלה הסופית דורגו ההונגרים במקום האחרון עם שתי נקודות, אבל התקבלו כגיבורים במולדת – ובצדק.\n\n\n\nהתנופה הזו המשיכה ביתר שאת גם אחרי ההגרלה הבלתי אפשרית בליגת האומות. מי היה מאמין שהונגריה תנצח פעמיים את אנגליה, 0:1 בבודפשט ו-0:4 בחוץ – תוצאה מדהימה שהזכירה את ה-3:6 המיתולוגי עם פרנץ פושקאש ב-1953? מי היה מאמין שהיא לא תפסיד לגרמניה, ואף תנצח אותה 0:1 בלייפציג ביום שישי האחרון? רק איטליה גברה על הונגריה 1:2 ביוני, אבל למפגש החדש מול חברו הטוב מאנצ'יני מגיע רוסי כשהוא מעליו בטבלה. נקודה נוספת – וההונגרים יעפילו לחצי הגמר, בעוד האיטלקים יישאר עם הפצעים שלהם אחרי כשלון ההעפלה לגביע העולם.\n\nטורניר מופלא בליגת האומות. רוסי | אימג'בנק GettyImages, Alexander Hassenstein\n\nכל זה לא היה קורה ללא העזרה ההיא של מאנצ'יני לפני עשור, אבל רוסי ממש לא מתכוון להחזיר לו טובה סתם כך, בזכות החברות מהימים העליזים בסמפדוריה. הוא רוצה לנצח, ויש לו סיכוי לא רע לעשות זאת.",
    "תשקיף עולמי: על מה ידברו בשווקים בשבוע הראשון של שנת תשפ\"ג? מאת Investing.com": "© Reuters\n\nEUR/USD +0.01% הוסף ל/הסר מתיק ההשקעות USDIL... +0.43% הוסף ל/הסר מתיק ההשקעות NQZ2 -0.54% הוסף ל/הסר מתיק ההשקעות USD/CNH +0.02% הוסף ל/הסר מתיק ההשקעות DXY +0.82% הוסף ל/הסר מתיק ההשקעות IT10Y... +3.96% הוסף ל/הסר מתיק ההשקעות US10Y... +6.26% הוסף ל/הסר מתיק ההשקעות DE10Y... +0.02% הוסף ל/הסר מתיק ההשקעות KRW/USD -0.56% הוסף ל/הסר מתיק ההשקעות CNY/USD -0.30% הוסף ל/הסר מתיק ההשקעות 1YMZ2 -1.12% הוסף ל/הסר מתיק ההשקעות ESZ2 -1.13% הוסף ל/הסר מתיק ההשקעות DX +1.02% הוסף ל/הסר מתיק ההשקעות USD/RUB +0.82% הוסף ל/הסר מתיק ההשקעות USD/EUR +0.04% הוסף ל/הסר מתיק ההשקעות USD/CNY +0.30% הוסף ל/הסר מתיק ההשקעות JPY/USD +0.05% הוסף ל/הסר מתיק ההשקעות USD/KRW +0.00% הוסף ל/הסר מתיק ההשקעות USD/JPY -0.04% הוסף ל/הסר מתיק ההשקעות\n\nהין היפני נע על גבי ההתפחויות החמות בשוק, כאשר הבנק המרכזי של יפן התערב בשוק איגרות החוב ורכש ין לראשונה מאז 1998. זאת, בשעה ששוקי ההון ממשיכים להמתין בדריכות לכל סימן שהוא להסלמה במתיחות בין רוסיה למדינות המערב.\n\nתוצאות הבחירות באיטליה, דוח האינפלציה בשוק האירופי, וגם דוחות כלכליים שיתפרסמו בארה\"ב ובסין - כל אלה יספקו למשקיעים הרבה חומר למחשבה השבוע. וישראל חוגגת שנה עברית חדשה.\n\nהנה מבט לשבוע שלפנינו בשווקים העולמיים.\n\n1/ דולר מתי?\n\nלרשויות ביפן סוף-סוף נמאס מה החלש, עד כדי שהתערבו כדי לבלום את ירידתו החדה של המטבע מול הדולר האמריקאי. אבל האם זה יעבוד?\n\nהדולר רק מתחזק והולך, אחרי שכבר השלים עלייה של יותר מ-20% מול הין היפני השנה, ויש המטילים ספק אם נותר למטבע היפני עוד הרבה דלק במכל. ואולם, בעוד אנו עדים להעלאת ריביות בארה\"ב, ביפן הריביות תקועות על מתחת ל-0%, ולא צפויות לזוז בזמן הקרוב.\n\nלפיכך, הבסיס לדולר חזק מול הין נותר בעינו. יפן, לצד שכנותיה סין וקוריאה הדרומית, שגם הן מנסות לחזק את המטבע שלהן מול הדולר, עשויה למצוא עצמה נלחמת ביסודות הכלכלה, בשוק ובפדרל ריזרב.\n\nסוחרים בקוריאה הדרומית חושדים כי הרשויות כבר מצויות בתהליך של מכירת דולרים, אבל הוון הקוריאני ממשיך ליפול. בדומה לכך, ה הסיני הגיע לשפל חדש, וזאת אף שהבנק המרכזי של סין מנסה להיאבק בכך. אם דוח של סין, שיפורסם ביום שישי הקרוב, יציג נתונים מאכזבים, הדבר עשוי לחזק את השוק הדובי.\n\nתרשים: היסטוריית התמיכה בין היפני\n\n\n\n\n\n2/ לא בלוף\n\nפקודת גיוס המילואים, האיומים להשתמש בנשק גרעיני והמהלך לסיפוח שטחים נרחבים באוקראינה מצד נשיא רוסיה, ולדימיר פוטין, מסמנים שלב חדש בעימות הצבאי בן שבעת החודשים.\n\nההכרזות - שהגיעו במקביל לשיא הדיפלומטי העולמי של השנה, התכנסות העצרת הכללית של האו\"ם - זכו לקריאות גנאי ברחבי העולם והציתו מחאות חדשות נגד רוסיה, היכן שאזרחים בגיל גיוס יוצאים את גבולות המדינה בניסיון לברוח מגיוס המילואים הגדול ביותר שביצעה מוסקבה מאז מלחמת העולם השנייה.\n\nההסלמה האחרונה עוררה הדים ברחבי השווקים: מחיר הנפט עלה באופן חד, ובכך עלה גם החשש להשלכות כואבות נוספות בחזית האנרגיה עבור אירופה. בינתיים, שרי החוץ של האיחוד האירופי מכינים חבילת סנקציות נוספת - השמינית שלהם - שעשויה להפוך לרשמית באמצע אוקטובר.\n\nמפות: מתקפת הנגד המהירה של אוקראינה\n\n3/ אדום רותח\n\nהתחזית הראשונית של באיחוד האירופי לספטמבר תתפרסם ביום שישי, וצפויה להראות שהאינפלציה באירופה הגיעה לשיא חדש של מעל 9%.\n\nמשקיעים כבר העלו את התחזיות להעלאת נוספת בת 75 נקודות בסיס מצד הבנק המרכזי האירופי (ECB) באוקטובר, כך שהדוח לא אמור להביא לשינוי משמעותי בתחזית הריביות לטווח הקרוב.\n\nואולם, כל סימן שלחצי המחירים הבסיסיים באירופה מתרחבים החוצה, עשוי להביא לדחיפה נוספת מעלה של הציפיות בנוגע לרמה שאליה יגיעו הריביות באיחוד, בסופו של דבר. הבנק המרכזי האירופי נעשה ניצי יותר ויותר ברטוריקה שלו, וכלכלנים שעוקבים אחרי מהלכי הבנק המרכזי האירופי אומרים כי אין לפסול מגה-העלאת ריביות בת 100 נקודות בסיס בחודשים הקרובים. ואכן, זה בדיוק מה שעשה באחרונה הבנק המרכזי ה , וכך גם הבנק המרכזי של ביולי.\n\nתרשים: הבנק המרכזי האירופי מעלה הילוך בקרב נגד האינפלציה\n\n4/ שעת מבחן\n\nהאם הצרכן האמריקאי מסוגל להתגבר על האינפלציה והזינוק בעלויות ההלוואות? מדד אמון הצרכנים שיפורסם ביום שישי הקרוב, יספק אינדיקציה בנוגע למידה שבה עמוד התווך הזה של הכלכלה האמריקאית מחזיק מעמד.\n\nבחודש שעבר, הצרכנים הרחב של חברת הדירוג The Conference Board התאושש עד לרמה של 103.2 נקודות, ובכך סיים שלושה חודשים רצופים של ירידות. המדד של החודש הנוכחי צפוי להצביע על רמה של 104 נקודות, לפי סקר של רויטרס.\n\nסימן אחד חיובי מהווה דוח שהתפרסם מוקדם יותר החודש, והראה כי ה הקמעוניות בארה\"ב התאוששו באופן מפתיע באוגוסט, כאשר אמריקאים הגבירו את קצב רכישת כלי הרכב הממונעים, ויצאו יותר לאכול מחוץ לבית הודות למחירי דלק נמוכים יותר.\n\nואולם, כאשר שוקי המניות מדשדשים והתשואות על האג\"ח עולות, השאלה אם צרכנים יישארו במצב רוח חיובי נותרת פתוחה - בפרט לאור העובדה שהפד מתכוון להוריד את האינפלציה גם במחיר של האטה חדה בצמיחה.\n\nתרשים: שעת מבחן עבור הצרכן האמריקאי\n\n5/ אין כאן דרמה?\n\nכשאיטליה הלכה לקלפי בפעם האחרונה ב-2018, השווקים עברו טלטלה בעקבות השיח נגד האירו מצד המפלגות הפופוליסטיות האיטלקיות. ואולם כעת קיים מעט מתח מוחשי בשווקים, כאשר גוש הימין של ג'ורג'יה מלוני צפוי לזכות ברוב בשני בתי הפרלמנט של איטליה במהלך הבחירות ביום ראשון.\n\nשורשי מפלגתה של מלוני, \"האחים של איטליה\", נטועים בתנועה פוסט-פאשיסטית איטלקית. ואולם מלוני, הפייבוריטית להחליף את מריו דראגי ולהפוך לאישה הראשונה שתכהן כראשת ממשלת איטליה, אימצה ארשת פנים ידידותית כלפי אירופה - וחיזקה בכך את ביטחון המשקיעים.\n\nמרווח התשואות על אג\"ח ממשלת ל-10 שנים מול התרחב לעומת רמות השפל של אחרי מגפת הקורונה, אבל מדובר בנתון שעדיין רחוק מהרמות שנראו ב-2018. ועדיין, מידת אחיזתה של מלוני בפרלמנט האיטלקי תזכה למעקב צמוד. משקיעים עשויים לקבל בברכה רוב יציב, שלא מגיע עד לשני שליש ממושבי הפרלמנט - הרוב הדרוש לשינוי החוקה באיטליה, העלול לגרום לאי-יציבות פוליטית. האופן שבו הממשלה החדשה תתמודד עם משבר אנרגיה במדינה, שמצויה בחובות עמוקים וחוששת לשקוע למיתון, יהיה גם הוא תחת זכוכית מגדלת.\n\nגרף: מרווח התשואות על אג\"ח ממשלת איטליה ל-10 שנים לעומת גרמניה\n\n- רויטרס תרמה תוכן לכתבה זו. מקור כל התרשימים: Reuters Graphics",
    "קלאסיקה אירופית: אנגליה וגרמניה נפרדו ב-3:3": "קלאסיקה אירופית בוומבלי. זו התצוגת כדורגל שהייתה הערב (שני) בלונדון כאשר נבחרת אנגליה אירחה את גרמניה בביתה והשתיים נפרדו בחלוקת נקודות אחרי 3:3 משוגע במסגרת המחזור השישי והאחרון בליגת האומות, דבר שהותיר את המארחים לקמפיין ללא ניצחון אחד אפילו. בנוסף, איטליה גברה בקלות על הונגריה עם 0:2 משערים של רספאדורי ודימארקו.\n\nאנגליה – גרמניה 3:3\n\nהחניכים של גארת’ סאות’גייט פתחו את המשחק בצורה מבוהלת בשל הלחץ המצוין של האורחים, דבר שהוביל לפאניקה בהגנת המארחים ולטעויות. יותר מאוחר האנגלים השתלטו על המשחק וראחים סטרלינג רשם שתי החמצות גדולות, אלא שבדקה ה-52 אילקאי גונדואן ניגש אל הנקודה הלבנה ודייק פנימה כשגם קאי האברץ כבש שער נהדר בבעיטה מסובבת לקורה ופנימה בדקה ה-65.\n\nהמשחק קיבל תפנית גדולה כאשר נבחרת שלושת האריות לא ויתרה ולוק שואו צימק את התוצאה בדקה ה-71, המומנטום המשיך לבליץ ביתי כאשר מייסון מאונט איזן ל-2:2 בבעיטה חדה לחיבורים והארי קיין הפך את התוצאה בדקה ה-83 אחרי שהשופט מצא לנכון לשרוק לפנדל אחרי בדיקת VAR. חשבתם שנגמר? ממש לא, ארבע דקות לאחר מכן קאי האברץ השלים צמד כשעט על ריבאונד בתוך הרחבה וקבע 3:3 בסיום.\n\nבסיום, גרמניה בתום שישה משחקים עם שבע נקודות במקום השלישי בבית (ניצחון בודד, ארבע תוצאות תיקו והפסד אחד) כשאת הטבלה נועלת אנגליה עם שלוש נקודות בלבד, ללא ניצחון והקמפיין שלה כולל שלושה הפסדים ושלוש תוצאות תיקו בסך הכל.\n\nמחצית ראשונה\n\nדקה 1: השופט דני מקאלה הוציא לדרך את ההתמודדות!\n\nגארת' סאות'גייט (רויטרס)\n\nדקה 10: ניקולאס פופ השתהה עם הכדור בצורה מסוכנת וגרמניה חטפה את הכדור קרוב לשערה של אנגליה, ג’מאל מוסיאלה העביר את הכדור לאילקאי גונדואן שעל סף הרחבה בעט מעל השער.\n\nאילקאי גונדואן וג'ושוע קימיך (רויטרס)\n\nדקה 21: שוב הלחץ של האורחים זורע פאניקה בהגנת המארחים. ג’ון סטונס השתהה עם הכדור ולבסוף החזיר אותו עד לפופ, שברגע האחרון הרחיק ועל הדרך התנגש עם האברץ.\n\nפיל פודן ואילקאי גונדואן נאבקים על הכדור (רויטרס)\n\nדקה 24: כדור עומק נפלא של פודן עבר ארבעה גרמנים בדרך לראחים סטרלינג, שהעביר מימין לרגל שמאל ובסוף בעט בצורה חלשה לפינה שטר שטגן הדף.\n\nדקה 27: כדור קרן מצד שמאל של פודן הגיע לראשו של קיין, הנגיחה של החלוץ נבלמה אך הכדור חזר אליו ומהריבאונד האחרון שחרר בעיטה חדה ומסוכנת לפינה הרחוקה סמוך לקורה והחוצה.\n\nהארי מגווייר (רויטרס)\n\nדקה 43: שוב חטיפת כדור הגיעה אל ראחים סטרלינג שהוביל את התקפת המעבר קדימה, שחרר להארי קיין שבהמשך חיפש אותו בריצה לשטח ובסופו של דבר גם סיפק את כדור העומק, חלוץ צ’לסי שוב בעט רע לגופו של טר שטגן שהדף ללא בעיה.\n\nדקה 45: התקפה מסודרת שבה גרמניה השתחררה מהלחץ הגבוה של המארחים הובילו למשחקי צירופי שהובילו בסופו של דבר את ג’ושוע קימיך לבעוט מ-22 מטרים לכיוון הפינה השמאלית בצורה חדה, אך זו חמקה החוצה ליד הקורה.\n\nראחים סטרלינג מחמיץ (רויטרס)\n\nמחצית שנייה\n\nדקה 48: עוד התקפת מעבר של אנגליה מצאה את ראחים סטרלינג במרכז ומ-18 מטרים החלוץ בעט לפינה הימנית של טר שטגן, שגם את הבעיטה הזאת הדף.\n\nדקה 52, שער! גרמניה עלתה ליתרון 0:1: ג’מאל מוסיאלה הוכשל בתוך הרחבה של המארחים, השופט הורה להמשיך תחילה אך מאוחר יותר נקרא אל ה-VAR ושם החליט שהיה פנדל. אילקאי גונדואן ניגש אל הנקודה הלבנה ומשיים דייק אל הפינה הימנית.\n\nדקה 61: ג’מאל מוסיאלה הכניס כדור עומק נפלא לטימו ורנר שעם המהירות שלו הגיע ראשון אל הכדור, החלוץ הגרמני בעט ברגל שמאל לפינה הרחוקה אך פספס את המסגרת.\n\nדקה 65, שער! גרמניה עלתה ליתרון 0:2: טימו ורנר שוב קיבל את הכדור בצד שמאל של המתפרצת אך הפעם בחר למסור ימינה לקאי האברץ שהצטרף מקו שני, קשר צ’לסי הכין לעצמו את הכדור בצורה טובה וסובב את הכדור ישר לקורה הרחוקה ופנימה.\n\nקאי האברץ חוגג (רויטרס)\n\nדקה 71, שער! אנגליה צימקה ל-2:1: לוק שואו הצטרף לרחבה מצד שמאל ומצא את עצמו פנוי לחלוטין, מגן מנצ’סטר יונייטד בעט בצורה חדה שחדרה פנימה למרות הרחקה של הגנת גרמניה וטכנולוגיית עין הנץ קבעה שהכדור עבר את הקו במלואו.\n\nשחקני נבחרת אנגליה חוגגים (רויטרס)\n\nדקה 75, שער! אנגליה השוותה ל-2:2: מייסון מאונט ביצע תנועה נהדרת משמאל למרכז רחבת ה-16 ובסיבוב בעט בצורה מצוינת לחיבורים הקרובים. דרמה גדולה ושער נהדר.\n\nמייסון מאונט ואריק דאייר חוגגים (רויטרס)\n\nדקה 83, שער! אנגליה הפכה ל-2:3: שלוטרבאק תיקל בחריפות בתוך הרחבה ושלח את השופט להסתכל שוב ב-VAR, במה שהוביל את הארי קיין לנקודה הלבנה וגם הוא דייק לפינה. מהפך ענק.\n\nהארי קיין חוגג (רויטרס)\n\nדקה 87, שער! גרמניה השוותה ל-3:3: חשבת שנגמר? ניקולאס פופ הדף רע מאוד בעיטה מרחוק וקאי האברץ היה שם במקום הנכון כדי לגלגל את שער השוויון היחסית מהיר.\n\nקאי האברץ חוגג את השער השני שלו (רויטרס)\n\nשחקני נבחרת אנגליה מאוכזבים (רויטרס)\n\nהרכב נבחרת אנגליה: ניקולאס פופ; ריס ג’יימס, ג’ון סטונס (קייל ווקר, 37’), אריק דאייר, הארי מגווייר, לוק שואו, דקלן רייס, ג’וד בלינגהאם (בראיין הנדרסון 91’), פיל פודן (בוקאיו סאקה, 65’), ראחים סטרלינג (מייסון מאונט, 65’) והארי קיין.\n\nהרכב נבחרת גרמניה: מארק אנדרה טר שטגן; טילו קהרר, ניקולאס זולה, ניקו שלוטרבאק, דויד ראום (רובין אבררדוס, 68’), ג’ושוע קימיך, אילקאי גונדואן, ג’מאל מוסיאלה (תומאס מולר 79’), יונאס הופמן (טימו ורנר, 45’), לירוי סאנה (סרג’ גנאברי 68’) וקאי האברץ (ארמל בלה קוטצ’אפ, 91’).\n\nהונגריה – איטליה 2:0\n\nרוברטו מנצ’יני יכול להיות מרוצה מהקמפיין הזה של הכחולים, אחרי שסיים בבית הכי קשה במקום הראשון עם 11 נקודות, שלוש ניצחונות, שתי תוצאות תיקו והפסד בודד. מי שעזרו לאזורי לקנח בניצחון די פשוט היו ג’אמוקו רספאדורי שכבש ראשון ודחק בדקה ה-27 את הראשון, כשפדריקו דימארקו הכפיל את היתרון בדקה ה-52. מנגד, ההונגרים יכולים להיות מאוד מרוצים אחרי שסיימו את הקמפיין בהפתעה גדולה במקום השני עם עשר נקודות, שלושה ניצחונות, תוצאת תיקו ושני הפסדים.\n\nדקה 27, שער! איטליה עלתה ל-0:1: חלוץ נאפולי, ג’אקומו רספאדורי, היה במקום הנכון ובזמן הנכון כדי לדחוק את שער היתרון לאורחים אחרי ריבאונד.\n\nדקה 52, שער! איטליה מכפילה ל-0:2: פדריקו דימארקו מצא את הכדור במרכז הרחבה ונגח לרשת נהדר.\n\nג'אקומו רספאדורי חוגג את השער (רויטרס)\n\nתוצאות נוספות\n\nגיברלטר – גאורגיה 2:1\n\nצפון מקדוניה – בולגריה 1:0\n\nרומניה – בוסניה 1:4\n\nסן מרינו – אסטוניה 4:0\n\nמונטנגרו – פינלנד 2:0",
    "יאכטת ענק באורך 40 מטר טבעה מול חופי איטליה": "יאכטה ענקית באורך 40 מטר טבעה בשבת מול חופי איטליה. משמר החופים האיטלקי ציין בהודעה כי היאכטה טבעה כ-9 קילומטרים מחוף קטנזארו של איטליה, וכי כל תשעת האנשים שהיו על הסיפון חולצו. סיבת הטביעה נחקרת.\n\nהתקשורת האיטלקית זיהתה את היאכטה כ-MY Saga. היאכטה שקעה ככל הנראה לאחר שמים החלו לחדור לספינה החל מיום שישי. ארבעה נוסעים ואיש צוות אחד הורדו ביום שישי על ידי ספינת סיור רומנית הפועלת עם סוכנות ביקורת הגבולות באירופה, Frontex. ארבעת הצוות הנותרים נטשו את היאכטה בשבת. ניסיון שנעשה לגרור את היאכטה לא צלח בשל תנאי מזג אוויר ירודים.\n\nהאתר Superyachttimes.com מדווח כי ה-MY Saga נבנתה בשנת 2007 ב-Monaco Yachting & Technologies באיטליה. לפי הפרסום, היאכטה נמכרה לאחרונה ב-2022 אך מחיר המכירה שלה לא נמסר.\n\nהנה סרטון של הטביעה שפורסם על ידי משמר החופים האיטלקי:",
    "עוגת כוסמת ותפוחים מצפון איטליה": "מחממים תנור ל-180 מעלות על מצב טורבו.\n\nקולפים את התפוחים, חותכים לשמיניות ומניחים בקערה עם מים ומיץ הלימון.\n\nבקערה שנייה, מערבבים את קמח הכוסמת, הקורנפלור ואבקת האפייה.\n\nבקערה שלישית, מקציפים את הביצים עם הסוכר עד לקבלת קצף בהיר וסמיך.\n\nמוסיפים לקציפת הביצים את השמן והחלב ומערבבים היטב בעזרת מטרפה.\n\nבהדרגה, מוסיפים את תערובת הקמחים ומקפלים פנימה בעדינות. מוודאים שכל הקמח נטמע היטב ואין גושים.\n\nמשמנים ומקמחים תבנית אפייה קפיצית בקוטר 24 ס\"מ ויוצקים פנימה את התערובת.\n\nמסננים את התפוחים ומניחים מעל הבלילה.\n\nאופים כ-40 דקות בחום של 180 מעלות.\n\nבודקים שמרכז העוגה נאפה היטב באמצעות קיסם.\n\nמוציאים מהתנור ומניחים להצטנן.\n\nבוזקים מעט אבקת סוכר ומגישים.",
    "לא רק ניסוי כלים לקראת המונדיאל: ליגת האומות מתקרבת לשלבי ההכרעה": "\"אני לא קובעת פגישות בזמן השקיעה, גם אם אפסיד מזה עשרות אלפי שקלים\"\n\n\"אני לא קובעת פגישות בשקיעה, גם אם אפסיד מזה עשרות אלפי שקלים\"",
    "איטליה: מילאן ניצחה, נאפולי שרדה מותחן וגם אינטר": "כמו נאפולי, גם הנראזורי נאלצו לחכות עד לדקה ה-89 כדי לאסוף שלוש נקודות. סמיר הנדנוביץ' חזר אל בין הקורות ועשה את שלו עם שמירה על רשת נקייה אחרי ההפסדים למילאן ולבאיירן מינכן, אבל ההתקפה שוב קרטעה ללא רומלו לוקאקו הפצוע. טורינו חשבה שתצא עם נקודה אחרי שלושה הפסדים רצופים בסן סירו בשנים הקודמות, אלא שדקה לסיום הכין ניקולו בארלה באומנות למרצלו ברוזוביץ' שהמשיך מהאוויר פנימה.",
    "פולין הדיחה את סלובניה ברבע הגמר, לוקה דונצ'יץ' הורחק": "שלב רבע הגמר של היורובאסקט הגיע הערב (רביעי) לסיומו עם שני משחקים. בראשון רשמה צרפת 85:93 דרמטי על איטליה אחרי הארכה, ולאחר מכן נקבע כי יריבתה הבאה תהיה דווקא פולין, שהיממה את אלופת אירופה היוצאת סלובניה עם 87:90 בלתי נתפס.\n\nעשו זאת. הצרפתים חוגגים | אימג'בנק GettyImages, OLIVER BEHRENDT/AFP\n\nצרפת – איטליה 85:93 (אחרי הארכה)\n\nעוד דרמה בטורניר שסיפק אינספור דרמות עד כה, ובסיומה חזרו הטריקולור לארבע האחרונות של היורובאסקט לאחר האכזבה הגדולה ב-2017. איטליה תישאר עם המחמאות בלבד, לאחר ששוב חזרה מפיגור דו-ספרתי, אך הפעם בעטה בדלי ברגעי ההכרעה ופספסה צ'אנס לשוב לחצי הגמר לראשונה מאז 2003.\n\n\n\nאוון פורנייה פתח בסערה ועם 9 נקודות ב-4 דקות העלה את הטריקולור ל-3:11 ואז ל-4:13. סימונה פונטקיו הוריד ל-18:15, צרפת ברחה חזרה ל-17:27, וסיימה את הרבע הראשון ביתרון 20:27. טימותי לואאו קבארו שצלף שלוש שלשות במחצית הראשונה קבע יתרון שיא של 22:33, מנגד שוב צימק פונטקיו ובמחצית עמד היתרון הצרפתי על 31:38. הרבע השלישי היה כל כולו איטלקי: ניקולו מלי וג'יג'י דאטומה צלפו מחוץ לקשת, ניקו מאניון השלים מהפך, ולרבע המכריע עלתה נבחרתו של פוצקו ביתרון 56:62, כשהיא בריצת 3:19. רודי גובר הוריד ל-70:68, שלוש דקות לסיום, פונטקיו ענה בשלשה ענקית וקבע 68:75, אך לאחר מכן החטיא שתי זריקות גורליות מהקו, מרקו ספיסו ביצע עבירה טכנית ובצד השני השווה תומא הרטל ל-77:77, חמש שניות לבאזר. איטליה שוב הלכה לכוכב שלו, פונטקיו שוב החטיא והנבחרות הלכו להארכה – הארכה שנייה ברציפות עבור הצרפתים לאחר המותחן מול טורקיה בשמינית.\n\n\n\nהרטל המשיך במומנטום וקבע 80:83, ולאחר מכן 82:85, שתי דקות לסיום. בפיגור 87:85 החטיא מלי שלשה גורלית, גובר האימתני העניש בצד השני וסגר עניין. הרטל המצוין סיים עם 20 נקודות ו-8 אסיסטים, גובר הוסיף 19 ו-14 ריבאונדים ופורנייה תרם 17. מנגד הובילו פונטקיו ומרקו ספיסו עם 21 כל אחד.\n\nלא ייאמן | רויטרס\n\nסלובניה – פולין 90:87\n\nאחת מאליפויות אירופה המפתיעות שידענו מספקת אולי את הסנסציה הגדולה ביותר שלה עד כה – אלופת אירופה הולכת הביתה, דווקא מול מי שהיתה אמורה להיות היריבה הנוחה ביותר בשלב רבע הגמר. עדות לגודל הסנסציה ניתן לקבל לפי הפעם שעברה שפולין הגיעה לארבע האחרונות בטורניר – אי שם ב-1971. לא ייאמן.\n\n\n\nהפולנים הפתיעו בפתיחה וברחו ל-29:45 באמצע הרבע השני, בזכות ריצת 3:15, עם הגנה מצוינת על דונצ'יץ' ויכולת גבוהה של מתאוש פוניטקה. זה לא נעצר שם: הריצה המטורפת המשיכה (5:25) והיתרון צמח עד 31:54 (!), כשגם מיכל סוקולובסקי הצטרף לחגיגה. עם תום המחצית הראה לוח התוצאות על 39:58, כשפוניטקה סיים עם 16 נקודות, 7 ריבאונדים ו-7 אסיסטים. גמור? עוד לא: דונצ'יץ' התעורר ברבע השלישי וצימק ל-61:60 בלבד, לאחר שנבחרתו פתחה את הרבע השלישי בריצת 3:21. המהפך הושלם עם פתיחת הרבע האחרון, בעיקר בזכות ולטקו קנצ'אר, אך פולין עלתה בחזרה ל-76:80, ארבע דקות לסיום. דונצ'יץ' העצבני החטיא, איבד, ביצע עבירה ואז הורחק, ובפיגור 90:87 קיבלה אלופת אירופה הזדמנות אחרונה לשלוח את המשחק להארכה. לצערה, קלמן פרפליץ' החטיא מחוץ לקשת – ושם זה נגמר.\n\n\n\nפוניטקה הנפלא סיפק את הטריפל דאבל הרביעי בתולדות היורובאסקט – 26 נקודות, 16 ריבאונדים ו-10 אסיסטים, בעוד איי ג'יי סלוטר הוסיף 16. קנצ'אר קלע 21 למפסידה, דונצ'יץ' סיים ערב עגום של 14 נקודות (5 מ-15 מהשדה), 11 ריבאונדים, 7 אסיסטים ו-6 איבודים. וואו!",
    "הירקן הולך יחף: למה אין סלטים במסעדות איטלקיות?": "לפני כמה שבועות פנה אלי חבר שטייל באיטליה ושאל האם האיטלקים אוכלים ירקות. עניתי שבוודאי שכן הרי איטליה עמוסה מכל טוב פרי וירק. אותו חבר אמר לי שכבר שבוע וחצי שהוא ומשפחתו מסתובבים בתחושה שאין כמעט מנות ירק ועל סלט טרי אין בכלל על מה לדבר. האמת היא שהבנתי לחלוטין מה הוא אומר. ביקור חוזר ונשנה במסעדות איטלקיות, בעיקר בעונת התיירות יכול לגרום לתחושת מחנק פחמימתי, כי כמה בצק כבר אפשר לאכול? התהיות עולות וצפות במיוחד כשחולפים על פני ירקן איטלקי טיפוסי. תחושת דיסוננס חריפה בין השפע והמבחר בחנות הירקות לבין הדלות הכמעט נפשעת של סלטים וירק במסעדות האיטלקיות. נשאלת השאלה היכן מוצאים את אותן מנות הירק באיטליה?\n\nדוד שושן | אוכל דוד שושן הוא שף ומנחה סדנאות אודות המטבח האיטלקי, שיוצא למסע קולינרי במחוזות השונים של ארץ המגף במסגרת מדור האוכל של \"הארץ\". באינסטגרם: https://www.instagram.com/chefshushan/",
    "": "",
    "גרנד פרי איטליה: וורסטפן בלתי ניתן לעצירה": "צילום: F1\n\nצילום: F1\n\nצילום: F1\n\nצילום: פרארי\n\nצילום: מרצדס\n\nצילום: F1\n\nמקס וורסטפן זכה בגרנד פרי האיטלקי עם ניצחונו החמישי ברציפות וה-11 העונה כאשר הוא דוהר עם רד בול לתואר אליפות שני ברציפות. למרות שזינק מהמקום השביעי, וורסטפן שלט במרוץ שהסתיים מאחורי מכונית קוצבת, כאשר במקום השני סיים חביב הקהל האיטלקי שארל לקלר בפרארי.למסלול ההיסטורי של מונזה שציין 100 מרוצים הגיע קהל איטלקי רב שרצה לראות את פרארי מנצחת. ואכן, בהקפות הדירוג היה לקלר המהיר ביותר, כאשר הוא מקדים את וורסטפן שנאלץ לזנק מהמקום השביעי בגלל עונשין על החלפת חלקי מנוע. ובכלל, על המסלול המהיר במונזה רבים מהנהגים בחרו לקבל הורדות עונשין במיקום על החלפת חלקי מנוע – ההורדה במיקום לפי מספר החלקים שהוחלפו – וכך, קרלוס סיינז בפרארי השנייה פתח מהמקום ה-18 בעוד לואיס המילטון במרצדס מהמקום ה-19. עם הזינוק, ניצבו בשורה הראשונה לקלר בפרארי וג'ורג' ראסל במרצדס.לקלר נטל את ההובלה בקלות, אבל כאשר סבסטיאן פטל באסטון מרטין פרש בהקפה ה-12 והוכרזה מכונית קוצבת וירטואלית, פרארי ניצלה זאת והכניסה את לקלר להחלפת צמיגים מוקדמת. התכנית הייתה לבצע החלפה נוספת לקראת סיום המרוץ ואז לעבור לצמיגים מהירים, כאשר וורסטפן, עם עצירה אחת, כבר יהיה עם צמיגים שחוקים.בפועל אחרי ההחלפה השנייה של פרארי נוצר פער גדול ונראה שלקלר לא מצליח לצמק אותו באופן משמעותי. ואז, חמש הקפות לסיום נעצרה המקלארן של דניאל ריקרדו על המסלול. מכונית קוצבת יצאה וזו שירתה את מקס וורסטפן שצלל פנימה להחליף צמיגים. פרארי עקבה אחרי רד בול, אך בסופו של דבר המרוץ לא הוזנק מחדש ולא ניתנה לה אפשרות להתמודד מחדש על הניצחון.תהליך הפינוי של המקלארן ואופן ההתארגנות מאחורי המכונית הקוצבת היה מסורבל ואיטי מדי וייבדק בהמשך. הקהל ללא ספק היה מאוכזב מכך שהמרוץ הסתיים מאחורי מכונית קוצבת ללא הזדמנות לפרארי לאתגר את רד בול.שלישי סיים ג'ורג' ראסל שניהל מרוץ סולידי ללא מאבקים רבים, סיינז סיים רביעי לפני המילטון, ושניהם הצליחו להתקדם מסוף הטור. פרז, שזינק מהמקום ה-13 וסבל מבעיות בבלמים בתחילת המרוץ ואף ירד למקום האחרון הצליח להביא את הרד בול שלו למקום השישי. שביעי סיים לנדו נוריס במקלארן לפני פייר גאסלי באלפא טאורי.ניק דה ווריז בוויליאמס, שסיים תשיעי, היה הפתעת המרוץ; ההולנדי הצעיר שהוא נהג מבחן של מרצדס נקרא להחליף בשבת, יום לפני המרוץ, את אלכסנדר אלבון לאחר שזה אושפז לניתוח תוספתן. בהופעה הראשונה שלו בזירה עם קבוצה שאינו מכיר הוא נהג היטב והרשים את כולם – הן במקצה הדירוג והן במרוץ. עשירי סיים גואניו זוהו באלפא רומיאו.עם פער של 116 נקודות לאחר המרוץ הזה, וורסטפן יכול להבטיח לעצמו את האליפות הבאה אם ינצח במרוץ הקרוב, הגרנד פרי של סינגפור שייערך ב-2 לאוקטובר.1. מקס וורסטפן – רד בול2. שארל לקלר – פרארי3. ג'ורג' ראסל – מרצדס4. קרלוס סיינז – פרארי5 .לואיס המילטון – מרצדס6. סרג'יו פרז – רד בול7. לנדו נוריס - מקלארן8. פייר גאסלי – אלפא טאורי9. ניק דה ווריז – וויליאמס10. גואניו זוהו – אלפא רומיאו1 מקס וורסטפן – 335 נק'2. שארל לקלר – 219 נק'3. סרג'יו פרז – 210 נק'4. קרלוס סיינז – 187 נק'5. ג'ורג' ראסל – 203 נק'1. רד בול – 545 נק'2. פרארי – 406 נק'3. מרצדס – 371 נק'4. אלפין – 125 נק'5. מקלארן – 107 נק'",
    "יוקיץ' גבר על גינזבורג, 24 ליאניס מול איטליה": "שלב הבתים של יורובאסקט 2022 המשיך היום (שבת), כשחוץ מהניצחון 67:74 של נבחרת ישראל על הולנד קיבלנו עוד 11 משחקים שהתקיימו ברחבי אירופה במסגרת שלב הבתים של התחרות.\n\nצ’כיה – סרביה 81:68\n\nבבית ד’, סרביה של ניקולה יוקיץ’ גברה על צ’כיה וננו גינזבורג בפראג. יוקיץ’ בלט בשורות הנבחרת הסרבית עם דאבל דאבל של 18 נקודות ו-15 ריבאונדים אליהם הוסיף 5 אסיסטים. גם וסיליה מיצ'יץ' סייע לסרבים עם 13 נקודות.\n\nננו גינזבורג (רויטרס)\n\nיוון – איטליה 81:85\n\nאחת הפייבוריטיות הגדולות לזכות בתואר השלימה ניצחון שני בזכות יכולת מעולה של הכוכב הכי גדולה של, יאניס אנטטוקומפו, שסיים עם דאבל דאבל של 25 נקודות ו-11 ריבאונדים. דם אקס מכבי תל אביב, טיילר דורסי, שוב להט עם 23 נקודות בעוד שתצוגה אישית נהדרת של סימונה פונטקיו מיוטה (26 נקודות) לא הספיקה לאזורי.\n\nהונגריה – סלובניה 88:103\n\nהסלובנים עם שתי ניצחונות משני המשחקים הראשונים בבית ב’. הכוכב של דאלאס, לוקה דונצ’יץ’, שוב היה האיש המרכזי עם 20 נקודות, 7 ריבאונדים ו-7 אסיסטים, כאשר 18 נקודות של זולטאן פרל מן העבר השני לא הספיקו להונגרים שהובסו ורשמו הפסד שני.\n\nלוקה דונצ'יץ' (רויטרס)\n\nליטא – צרפת 77:73\n\nלאחר ההפסד לגרמניה, הצרפתים רשמו ניצחון בכורה בטורניר בעיקר בזכות יכולת מעולה של איבן פורנייה שסיים עם 27 נקודות. גם גרשון יאבוסלה (9) ורודי גובר (8) סייעו בדרל לניצחון הקריטי.\n\nאיבן פורנייה (רויטרס)\n\nגאורגיה – ספרד 90:64\n\nלה רוחה היו גדולים בכמה מידות על הגאורגים ונהנו מיכולת טובה של ווילי הרננגומס שהיה לקלעי המצטיין עם 14 נקודות, אליהן הוסיף 7 ריבאונדים. חואנצ’ו הרננגומס סיים עם 9 נקודות ו-7 ריבאונדים.\n\nפינלנד – פולין 59:89\n\nבבית של ישראל פינלנד פתחה את היום מול פולין, התאוששה מההפסד לנבחרת של גודס במשחק הפתיחה, וטיילה מול פולין בדרך ל-59:89 בסיום. לאורי מרקאנן וסאסו סאלין בלטו עם 17 ו-18 נקודות בהתאמה.\n\nלאורי מרקאנן (FIBA.COM)\n\nתוצאות נוספות:\n\nמונטנגרו – בלגיה 70:76\n\nקרואטיה – בריטניה 65:86\n\nגרמניה – בוסניה 82:92\n\nטורקיה – בולגריה 87:101\n\nאסטוניה – אוקראינה 73:74",
    "צפו בתמונה שריגשה את איטליה: הנשיקה של דיבאלה למוריניו": "קשה היה שלא להבחין בשביעות רצונו של ז'וזה מוריניו בסיום. \"בעונה שעברה כשיובנטוס שיחקה כאן באולימפיאקו ודיבאלה הוחלף, החמאתי לו - 'אתה ממש טוב, ילד', היום אמרתי לו אותו דבר\".\n\nקשה היה שלא להבחין בשביעות רצונו של ז'וזה מוריניו בסיום. \"בעונה שעברה כשיובנטוס שיחקה כאן באולימפיאקו ודיבאלה הוחלף, החמאתי לו - 'אתה ממש טוב, ילד', היום אמרתי לו אותו דבר\".\n\nקשה היה שלא להבחין בשביעות רצונו של ז'וזה מוריניו בסיום. \"בעונה שעברה כשיובנטוס שיחקה כאן באולימפיאקו ודיבאלה הוחלף, החמאתי לו - 'אתה ממש טוב, ילד', היום אמרתי לו אותו דבר\".\n\nהתמונה שכל איטליה דיברה עליה נרשמה בדקה ה-65, כשדיבאלה הוחלף על-ידי סטפן אל-שעראווי, ניגש למוריניו ונישק את ידו. \"לפאולו יש כישרון מיוחד ואני חושב שזה סימן לבאות לקראת המונדיאל בקטאר\", המשיך 'המיוחד'. \"אולי בארגנטינה צריכים לשלוח לו כמה בקבוקי יין\".\n\nהתמונה שכל איטליה דיברה עליה נרשמה בדקה ה-65, כשדיבאלה הוחלף על-ידי סטפן אל-שעראווי, ניגש למוריניו ונישק את ידו. \"לפאולו יש כישרון מיוחד ואני חושב שזה סימן לבאות לקראת המונדיאל בקטאר\", המשיך 'המיוחד'. \"אולי בארגנטינה צריכים לשלוח לו כמה בקבוקי יין\".\n\nהתמונה שכל איטליה דיברה עליה נרשמה בדקה ה-65, כשדיבאלה הוחלף על-ידי סטפן אל-שעראווי, ניגש למוריניו ונישק את ידו. \"לפאולו יש כישרון מיוחד ואני חושב שזה סימן לבאות לקראת המונדיאל בקטאר\", המשיך 'המיוחד'. \"אולי בארגנטינה צריכים לשלוח לו כמה בקבוקי יין\".\n\nדיבאלה, שכבש צמד שערי בכורה במדי רומא וציין 100 כיבושים בליגה האיטלקית, אמר: \"הייתי להוט להבקיע שערים, למרבה המזל הם הגיעו כאן מול האוהדים שלנו. אני מאוד שמח על הניצחון, אנחנו חייבים להמשיך ולצמוח\".\n\nדיבאלה, שכבש צמד שערי בכורה במדי רומא וציין 100 כיבושים בליגה האיטלקית, אמר: \"הייתי להוט להבקיע שערים, למרבה המזל הם הגיעו כאן מול האוהדים שלנו. אני מאוד שמח על הניצחון, אנחנו חייבים להמשיך ולצמוח\".\n\nדיבאלה, שכבש צמד שערי בכורה במדי רומא וציין 100 כיבושים בליגה האיטלקית, אמר: \"הייתי להוט להבקיע שערים, למרבה המזל הם הגיעו כאן מול האוהדים שלנו. אני מאוד שמח על הניצחון, אנחנו חייבים להמשיך ולצמוח\".\n\nטוכל אחרי ההפסד של צ'לסי: \"לא היו לנו תשובות\"\n\nטוכל אחרי ההפסד של צ'לסי: \"לא היו לנו תשובות\"\n\nטוכל אחרי ההפסד של צ'לסי: \"לא היו לנו תשובות\"",
    "\"בלגיה כבר לא אחת הנבחרות הטובות בעולם\"": "מונדיאל 2022 מתקרב, וחודשיים לפניו בלגיה הפסידה 1:0 להולנד במשחק בליגת האומות אמש (ראשון). לראשונה מזה 50 משחקים, ואולי בהשפעת העדרו של רומלו לוקאקו, הבלגים סיימו משחק בלי שער.\n\nמדובר, למעשה, בהפסד החמישי ברציפות של בלגיה נגד נבחרת מהטופ העולמי. הבלגים הפסידו פעמיים להולנד השנה בליגת האומות, בשנה שעברה מעדו מול איטליה וצרפת ולפני כן הפסידו לאיטליה ברבע גמר היורו.\n\nבתווך, בלגיה ניצחה נבחרות קטנות יותר כמו פולין, וויילס וצ'כיה. היכולת הרעה נגד הנבחרות מהצמרת העולמית גרמה ליאן מולדר, שחקן העבר האגדי של אייאקס ואנדרלכט, לתקוף חזיתית את הבלגים על הפסדם ב\"דרבי המדינות הנמוכות\" מול הולנד.\n\n\"בלגיה כבר לא אחת הנבחרות הטובות בעולם. הם חייבים להישאר אופטימיים, אבל זה אומר משהו. בלגיה אולי הייתה בפסגת דירוג הנבחרות של פיפ\"א, אבל ביכולת הנוכחית הם לא אחת הטובות בעולם. אדן הזאר כבר לא השחקן שהיה, והמשחק נראה רע מאוד במחצית הראשונה\".",
    "זה איטלקי, זה חריף, זה מטוגן": "אוהבים לזניה? פסטה בולונז? פיצה? נו מה, כאילו שאנחנו צריכים לשאול. המטבח האיטלקי הוא מהפופולריים ברחבי ישראל והעולם, ועל כך אין ויכוח. אלא שמי שמכיר את המציאות מקרוב יודע שמבחינת קולינריה, איטליה אינה מקשה אחת, ושבצפון המדינה מבשלים ומשתמשים בחומרי גלם שונים מאשר בדרום. המסעדה החדשה של שף בנצי ארבל (\"כפרה מיו\") מתמקדת באופן מובחן ומוצהר במרחב שמתחיל ברומא ונגמר בשפיץ ובעקב המגף. היכונו לבוא החריף, המטוגן וכל הטעים הדרומי הזה.\n\nקלבריה ממוקמת בחלקו הדרומי של רחוב קינג ג'ורג', מרחק הליכה מכפרה מיו – האיטלקיה הראשונה של ארבל, שהוקמה על חורבות פלאפל האושר. שולחנות מכוסי מפות משובצות גולשים אל הרחוב ומשקיפים אל ההמולה האנושית והתחבורתית. ארבל עומד במטבח הקטן וזורח מאושר. \"אני מרגיש שחזרתי הביתה\", הוא אומר. \"גרתי בדרום שנתיים ובקלבריה אני מביא את המטבח היותר שורשי והיסטורי של איטליה – קוצ'ינה פוברה, 'מטבח עני' מחומרי גלם פשוטים, המון חריף והמון מטוגן. ביום טוב רואים מסיציליה את תוניסיה\".\n\nגבולות הגזרה של קלבריה מוגדרים מרומא ודרומה. \"שם נמצאת איטליה האמיתית – האוכל, השתיה והמשפחה, וכל השאר לא חשוב\", כך לשון הטקסט שבראש התפריט שעושה חשק להזמין את כולו כבר ממבט ראשון. על השולחן מונחת כהצהרת כוונות צלחת חריפים ובה אצ'טו פפרונצ'ינו (מטבל חומץ ופלפל חריף), שמן פפרונצ'ינו ואבקת פפרונצ'ינו טחון. כל חריף מיועד למטרה אחרת, וכולם מבעירים את החך באופן מפתיע.\n\nהפמיליאריות נוסח איטליה נמשכת בניסוח המנות. תחת הכותרת \"היום נטגן כמה דברים\" נמצאים למשל פיצה מונטנרה מטוגנת ואפויה עם רוטב עגבניות, מוצרלה, סלמי וארוגולה (49 ש\"ח), סופלי קלברזי (ממחוז קלבריה) מריזוטו לבן, עשבי תיבול וגבינה נמתחת (50 ש\"ח) וטבעות קלמארי פריכות עם אבקת פפרונצ'ינו (52 ש\"ח). באגף \"ויש דברים טעימים אחרים כמו\" מציע גבינת סטרצ'יאטלה ועגבניות צלויות עם זמן זית, זיתים קצוצים ופוקאצ'ה (60 ש\"ח) קרפצ'ו וייסבראטן עם ארוגולה ברוטב אליצ'י (אנשובי) וגרנה פדאנו (65 ש\"ח) ועוד.\n\nגם פסטות טריות בעבודת יד מוגשות כאן, דוגמת ראגו מבושל שש שעות (74 ש\"ח), ניוקי נפוליטנה מבצק רבוך (71 ש\"ח), \"ארביאטה חריפה אש מפפרונצ'ינו\" עם רוטב עגבניות קלאסי (68 ש\"ח) ועוד. הקינוחים אינם מפורטים, אך דרום איטליה הוא מכרה זהב למתוקים, וארבל חוגג על כך: ג'לי אמרנה, מרק וניל קר ואגוזי לוז מסוכרים, טורטה קפרזה – מעין סופלה אלוהי משקדים טחונים, שוקולד, ביצים וחמאה שמקורו באי קאפרי, ומוגש עם קצפת לא מומתקת ועוד.\n\nקלבריה נמצאת כרגע בשלבים אחרונים של הרצה פנימית, והיא צפויה להיפתח אחרי ראש השנה. ארבל לא מוכן להתחייב על יום ואומר רק ש\"בוקר אחד נקום ונפתח. אימצתי את ההתייחסות של האיטלקים בדרום למושג הזמן. הם לא ממש חיים את העבר והעתיד, רק את הווה שבו כל יום דומה לאתמול ולמחר\". עצה לחיים שנראית נכונה כל כך, במיוחד על בטן מלאה מטוגנים וחריפים.\n\nקינג ג'ורג' 29 (פינת רש\"י 17), תל אביב",
    "תתחילו לשנן: טריאסטה היא האלטרנטיבה המושלמת לוונציה": "ונציה נחשבת לא פעם לדובדבן שעל הקצפת האיטלקית. נכון, חוף אמלפי עשוי להיות יפה, פוזיטנו עשויה להיות פוטוגנית, וברומא אולי נמצאים חלק מהאתרים החשובים באיטליה. אבל ונציה היא אייקונית. מסיבה זו, היא כנראה האויב הגרוע ביותר של עצמה, עם כוח משיכה שהופך את החופשה בה להמונית בעונת השיא.\n\nיש הטוענים שוונציה היא לגמרי אוברייטד, עם דמי הכניסה החדשים שהיא מציגה, יש לה בעיות עם תיירות הקרוזים, היא (עדיין) שוקעת, ומדי קיץ היא צפופה להחריד.\n\nלאור זאת, משתמשת הטיק טוק whatviceats (איטלקייה המתגוררת בלונדון) פרסמה סרטון המציע חלופה לוונציה. היא אומרת שטריאסטה (Trieste) הרבה יותר שווה, ומסבירה: \"כולנו מכירים ואוהבים את ונציה וכולנו יודעים כמה חם וצפוף זה נעשה בקיץ\".\n\nפחות משעתיים נסיעה מוונציה, יש עוד עיר יפהפייה שיושבת על קו המים והיא טריאסטה\", היא ממשיכה ומוסיפה \"טריאסטה יושבת באיטליה אבל היא גם קרובה לקרואטיה, סלובניה והיא נכבשה על ידי האימפריה האוסטרית-הונגרית. מסיבה זו הארכיטקטורה היא בעיקר ניאו-קלאסית. זו גם בירת הקפה של איטליה. אומרים שתושבי טריאסטה שותים פי שניים קפה מהאיטלקי הממוצע, וזה הרבה קפה. טריאסטה היא עיר כל כך ייחודית ויש לה כל כך הרבה מוזיאונים, טירות היסטוריות ותרבות להציע, ואני ממליצה בחום לבקר”.\n\nצילום: xbrchx, shutterstock\n\nהחיים החדשים של טריאסטה\n\nממוקמת בפינה הצפון-מזרחית של הים האדריאטי, בירת אזור פריולי ונציה ג'וליה (Friuli Venezia Giulia), טריאסטה יושבת בין הים לרקע הסלעי הגובל בסלובניה. זהו כור היתוך במובן האמיתי של המילה – לאורך ההיסטוריה, הרומאים, הוונציאנים, האוסטרים, הגרמנים, הבריטים והיוגוסלבים לשעבר השאירו את עקבותיהם על העיר, והפכו אותה למפגש של תרבויות.\n\nשמות הארמונות שלה, כמו גם המנות שלה, מסגירים רמזים לעבר הרב-לאומי שלה. המיקום וההיסטוריה העשירה של טריאסטה מספקים שילוב מפתה של הפאר ההבסבורגי ואורח החיים האיטלקי.\n\nהעיר שנהגה לקבל בעיקר את זרמי המבקרים שהגיעו מהבלקן מאז סוף שנות ה-60, חוותה ירידה בתיירות בעקבות התפרקות יוגוסלביה והמלחמות שלאחר מכן. אך לאחרונה היא חווה התחדשות: חזיתות המבנים משופצות, נעשה סדר בתנועה, סצנת האוכל שלה משגשגת, הרחובות רוחשים חיים – בדרך האיטלקית המיוחדת.\n\nהעיר עברה ועדיין עוברת שיפוץ נרחב ושיחזור | צילום: Francesca Sciarra, shutterstock\n\nטריאסטה הייתה הנמל הראשי של האימפריה האוסטרו-הונגרית במשך יותר מ-500 שנים, והמונרכיה הותירה את חותמה על הפיתוח העירוני, הארכיטקטורה, האוכל ותרבות הקפה של העיר. ביקור בטריאסטה באיטליה מרגיש כמו ביקור בווינה, לובליאנה ואיטליה, הכל בו-זמנית.\n\nכיכר העיר המרכזית היא גם אחת האטרקציות הראשיות של טריאסטה: מוקפת משלושה צדדים בבניינים הבסבורגיים מפוארים, ופתוחה אל הים האדריאטי ברביעי, פיאצה אוניטה (Piazza Unità) נחשבת לאחת הכיכרות הגדולות ביותר ליד הים באירופה.\n\nכיכר העיר המרכזית היא גם אחת האטרקציות הראשיות | צילום: Mauro Carli, shutterstock\n\nהכיכר היא ביתם של בניין העירייה המרשים עם מגדל שעון, פאלאצו דל לויד טרייסטינו (Palazzo del Lloyd Triestino) היפהפה, פאלאצו דלה פרפטורה (Palazzo della Prefettura) מעוטר הפסיפסים המוזהבים, ומזרקת ארבע היבשות, שנבנתה בשנת אמצע המאה ה-18 כסמל לתפקידה של טריאסטה כנמל מסחר.\n\nפאלאצו דלה פרפטורה מעוטר הפסיפסים המוזהבים | צילום: Mazerath, shutterstock\n\nכמה דקות הליכה מפיאצה אוניטה, הממוקמת באמצע העיר, נמצא התיאטרון הרומי מהמאה ה-1 וה-2 לספירה. הוא הוסתר במשך מאות שנים ונחפר רק בשנת 1938 במהלך הריסת חלק מהמבנים מימי הביניים של העיר העתיקה. שוחזר ונבנה מחדש בחלקו, היום תיאטרון זה בן ה-2,000 שנה עדיין משמש לקונצרטים בחודשי הקיץ. מעניין שבזמן בנייתו, התיאטרון ישב ישירות על שפת הים – כיום, קו המים נמצא כמעט 400 מטרים משם, בצד השני של פיאצה יוניטה.\n\nנבנה על המים והיום מרוחק. התיאטרון הרומי העתיק | צילום: Suratwadee Rattanajarupak, shutterstock\n\nאחד האתרים היפים ביותר לביקור בטריאסטה הוא תעלת גראנדה (Canal Grande) האייקונית, עם סירות ציוריות והארמונות שמסביב שמשתקפים במים (כמו פאלאצו גופצ'ביץ' הנפלא, המעוטר בצורות גיאומטריות). התעלה נבנתה באמצע המאה ה-18 במקום ביצות המלח שהיו כאן, כך שהספינות יוכלו לשוט ולפרוק את סחורותיהן ישירות בעיר.\n\nנבנתה באמצע המאה ה-18 במקום ביצות המלח. תעלת גראנדה | צילום: ivanmiladinovic, shutterstock\n\nטיילת חוף הים של טריאסטה, או \"הריבה\" (Rive) באיטלקית, ולצדה המחסנים והארמונות מהמאה ה-19, היא מקום נפלא לספוג את הנוף של המפרץ ואלומות האור הזוהרות בערב ממגדלור פארו דלה ויטוריה (Faro della Vittoria). אל תחמיצו את השקיעה משביל ההליכה של מולו אודצ'ה (Molo Audace), המשתרע 246 מטרים אל תוך הים, מקום שאותו פוקדים בקביעות המקומיים.\n\nלצד הטיילת תמצאו מחסנים וארמונות מהמאה ה-19 | צילום: Boerescu, shutterstock\n\nהמקומיים מגיעים לכאן בשעות הערב. שביל מולו אודצ'ה | צילום: Paolo Certo, shutterstock\n\nיוצאים לסיבוב בטירה\n\nקסטלו די מירמארה (Castello di Miramare), הטירה ההבסבורגית הנהדרת, שוכנת על סלע מעל הים במרחק של 8 ק\"מ ממרכז העיר, והיא אחד מאתרי התיירות של טריאסטה שאסור להחמיץ. הטירה והפארק שמסביב הוזמנו להקמה על ידי הארכידוכס מקסימיליאן מהבסבורג באמצע המאה ה-19. על פי המקומיים, הדוכס הבחין לראשונה בצוק היפה בזמן הפלגה בחוף הסמוך לטריאסטה, והתאהב במקום ממבט ראשון.\n\nהארדידוכס התאהב במקום ממבט ראשון | צילום: Butterfly media, shutterstock\n\nהטירה היא שילוב אקלקטי של סגנונות ניאו גותיים ורנסנס, מוקפת בפארק פנטסטי בן 220 דונם נטוע במיני עצים נדירים ואקזוטיים, שהופכים את הנוף, שפעם היה עקר ונטול צמחייה, לירוק ומזמין.\n\nפעם אזור עקר, היום מלא בצמחים אקזוטיים | צילום: 80-20, shutterstock\n\nאפשר לשוטט בשטח הטירה ולחנות ללא תשלום, או לקנות כרטיס רגיל ולחקור את פנים הטירה המפוארת תמורת 10 אירו. החדרים עדיין כוללים את הריהוט המקורי מהמאה ה-19. הים המקיף את הטירה הוא אזור מוגן ימי – נווה מדבר של מגוון ביולוגי ימי ממש ליד אחד הנמלים הגדולים באיטליה.\n\nאפשר לשוטט בחוץ או להיכנס לתוך הטירה | צילום: meunierd, shutterstock\n\nניתן להגיע לטירה בקלות ממרכז העיר באוטובוס מס' 36 מפיאצה דלה ליברטה (תחנת הרכבת המרכזית). או להזמין סיור יום מטריאסטה.\n\nאוהבים קפה? כאן עשר כוסות ביום זו לא בעיה\n\nבטריאסטה יש מוזיאון קפה, יריד קפה ובית ספר לקפה. וכמה בתי קפה ופטיסרי עתיקים. הקפה שייך לעיר כמו שהקיסרית סיסי שייכת להבסבורגים. לא נשאר הרבה מהמעצמה לשעבר, אבל מתעשיית הקפה המשגשת דווקא כן.\n\nעד היום נשמרים כ-40,000 מ\"ר של שטח לחומר הגלם בנמל טריאסטה. קפה בכמות כזאת ניתן למצוא באיטליה רק בנמל גנואה. אומרים שבטריאסטה שותים 1,500 כוסות לנפש בשנה, הרבה יותר מאשר בשאר המדינה.\n\nAntico Caffè Torinese, ליד פיאצה דלה בורסה, הוא אחד מחמישה בתי קפה בעיר שנכללו ברשימת ה\"locali storici\" של המדינה, מה שהופך אותו לאחד העתיקים באיטליה. דלפק השיש והנברשת שמעל הם מקורים משנת הפתיחה 1919. מאחוריו מכינים לא רק קפה, גם קוקטיילים מעורבבים.\n\nView this post on Instagram A post shared by ANTICO CAFFÈ TORINESE (@anticocaffetorinese)\n\nבפיאצה אוניטה נמצא Caffè degli Specchi, בית הקפה הגדול ביותר בטריאסטה. נפתח בשנת 1839, זה היה פעם מקום המפגש של האירדנטים, תומכי האחדות האיטלקית, ולאחר מכן, לאחר מלחמת העולם השנייה, הרובע של הצי הבריטי. לדברי ההנהלה, מוגשות כאן 900,000 כוסות קפה מדי שנה.\n\nView this post on Instagram A post shared by Caffe degli Specchi (@caffe_degli_specchi)\n\nאיפה אוכלים בטריאסטה?\n\nבטריאסטה תוכלו למצוא מורשת קולינרית עשירה: שילוב של השפעות אוסטריות, סלובניות ואיטלקיות. זהו מקום בו תוכלו להזמין עוגת זאכר (Sacher) וינאית, כמו גם ג'וטה (Jota) - המאכל הלאומי הסלובני של כרוב כבוש ושעועית, ופריטו מיסטו (fritto misto) פריך – צלחת דגים מטוגנים.\n\nאת מעדני הדגים הטובים ביותר בעיר אפשר למצוא Trattoria Nerodiseppia (וכמה קינוחים טובים). לאווירה ביתית ומתכונים פריוליאניים מסורתיים, כדאי להגיע אל Trattoria Mara, והזמינו קלסונס – רביולי עבה במילוי עשבי תיבול, מכוסה בחמאה ופירורי לחם.\n\nView this post on Instagram A post shared by Trattoria Nerodiseppia Trieste (@nerodiseppiatrieste)",
    "פרסום: עסקת מטוסי הביון של תעשייה אווירית מיולי האחרון - עם איטליה": "שני אירועים התרחשו ביולי האחרון. אמיר אשל ומשלחת של משרד הביטחון פגשה נציגים של משרד הביטחון האיטלקי. התעשייה האווירית מכרה מטוסי ביון למדינה אירופאית ב-200 מליוני דולרים.\n\nשם המדינה נשאר חשאי, עד היום, כאשר פרסום של עודד ירון (הארץ) חשף כי מדובר באיטליה.\n\n״העסקה נחתמה במארס 2022 ופורסמה במרשם משרד הביטחון האיטלקי (הזמנת רכש 2639) בסכום כולל של 209 מיליון יורו (230 מיליון דולר). תע\"א חיכתה עד לפתיחת הסלון האווירי בפארנבורו בבריטניה, בחודש יולי, אז דיווחה על העסקה - ללא אזכור איטליה״, כותב ירון.\n\n״צמד המטוסים החדשים יצטרף לשני מטוסי התראה מוקדמת שישראל כבר סיפקה לאיטליה בעשור הקודם במסגרת עסקת ענק הדדית שנחתמה ב-2011 וכללה גם מכירת לוויין צילום לצבא איטליה. מנגד חיל האוויר הישראלי רכש עשרות מטוסי אימון של חברת לאונרדו, שזכו בחיל לכינוי \"לביא\".״",
    "יובנטוס הפסידה במונצה, אודינזה גברה על אינטר": "הקבוצה של מסימיליאנו אלגרי עם הפסד ראשון העונה בליגה, והוא עלול להיות זה שיכריע את עתידו של המאמן האיטלקי. הגברת הזקנה עומדת רק על שני ניצחונות, 10 נקודות ותקועה במקום השמיני כשהיא מציגה כדורגל פשוט לא מספיק טוב. בנוסף לכל המאזן הרע בליגה, גם בליגת האלופות היא עם שני הפסדים בפתיחת שלב הבתים. גם הערב, יובנטוס לא הצליחה להכריע את המשחק, כשאנחל די מריה קיבל אדום בדקה ה-40 לאחר ששלח מרפק לחזהו של ארמנדו איצו. מול עשרה שחקנים של יובנטוס, מונצה הצליחה להבקיע בדקה ה-74 משער של כריסטיאן גיטקייר. התוצאה נשמרה עד שריקת הסיום, וזהו ניצחון היסטורי של מונצה - הראשון שלה אי פעם בליגה הבכירה באיטליה!",
    "תערוכה חדשה על יהדות איטליה: מעגל השנה של עמנואלה לוצאטי": "תערוכה חדשה שתיפתח השבוע במוזיאון יהדות איטליה בירושלים תציג את עבודותיו של האמן שם למד לוצאטי בבית הספר לאומנות בלוזאן. לוצאטי היה אומן רב-תחומי: צייר, פסל קרמיקה, מעצב תפאורה ותלבושות, מאייר ספרים, תסריטאי של סרטי אנימציה ועוד.\n\nהוא השתמש בטכניקות שונות כגון ציור בצבעי פסטל ומים, רישום, הדפסי משי, ליטוגרפיות וקולאז'ים בעלי מרקמים מגוונים. ביצירותיו, ניכרות השפעות של אומנים כמו מרק שאגאל, ז'אן מירו וסול סטיינברג. לוצאטי נפטר בשנת 2007 ולאחרונה יצירותיו עברו לחזקת אוסף מוזיאון יהדות איטליה בירושלים.\n\nמתוך התערוכה צילום: באדיבות מוזיאון יהדות איטליה\n\nבתערוכה החדשה, שנקראת \"מעגל השנה של עמנואלה לוצאטי\", מוצגות ליטוגרפיות בנושא חגי ישראל, דרכן הוא מספק הצצה לעולם היהודי-מסורתי מנקודת המבט שלו.\n\nבאמצעות יצירות אלו, לוצאטי מצליח להעביר בצורה אינטליגנטית את מהות החגים עבור רובנו: אחדות, זמן איכות עם המשפחה, חגיגיות, שמחה, תחושת שייכות וקשר ליהדות. בבחירתו לתאר את חגי ישראל, לוצאטי למעשה נותן מקום מרכזי למעגל השנה היהודי ומכיר בחשיבותו כמרכיב מהותי של הזהות היהודית.",
    "דיווח באיטליה: חסרה רק הודעה רשמית על כהן": "דיווח באיטליה: חזרתו של יונתן כהן למכבי ת”א הושלמה וחסרה רק ההודעה הרשמית על כך. לפי הדיווח פיזה תקבל עבורו 1.7 מיליון אירו, מתוכם 1.1 מיליון שהיו צריכים לעבור לצהובים זכר המכירה בעונה שעברה, בתוספת 600 אלף נוספים ובונוסים עתידיים.\n\nכתבנו רז אמיר מוסר כי העסקה אכן צפויה להיות בסיכומה 1.7 מיליון אירו, רק שהסכום נטו שפיזה תקבל יהיה נמוך יותר מ-600,000 והשאר יהיה בבונוסים. הצדדים מחכים לאישור סופי של ג’ק אנגלידיס ושל נשיא פיזה למתווה האחרון שהוצע, כדי להוציא לדרך את העסקה.\n\nבסביבתו של יונתן כהן טוענים שהם עדיין לא עודכנו על סגירה בין הקבוצות והם ממתינים שהמו”מ יושלם כדי לסגור את תנאיו במכבי ת”א. פיזה אכן דורשת לקבל 600,000 אירו אך הצהובים הציעו מעט פחות ומנסים ללחוץ את נשיא פיזה לאשר את המכירה שכן לכולם ברור שהוא לא מתכוון לשלם 1.1 מיליון אירו למכבי ת״א בעוד שבועיים וחצי.\n\nיונתן כהן חוגג (רדאד ג'בארה)\n\nכזכור, כהן נמכר בקיץ שעבר לקבוצה מהליגה השנייה באיטליה, אחרי שהוביל את הצהובים לעונה בה זכו בשלושה תארים (גביע המדינה, גביע הטוטו ואלוף האלופים) וגם העפילו לשלב 32 האחרונות בליגה האירופית, אך איבדו את האליפות למכבי חיפה. עם חזרתו הוא יהפוך ללגיונר הרביעי שנוחת הקיץ בקריית שלום, אחרי ערן זהבי, ניר ביטון ודור פרץ.\n\nכזכור, כהן יצא ממכבי תל אביב אחרי עונה נהדרת בה כבש 14 שערים בכלל המסגרות כשהוסיף חמישה בישולים ב-33 הופעות וצבר 2,071 דקות משחק. שחקן כנף בן ה-26 מתנשא לגובה 186 ס\"מ ומתאפיין בעיקר בתנועות עומק ללא הכדור לאורך האגף ולתוך הרחבה, קרוסים ויכולת האצה בריצה שביססו את מעמדו בעבר אצל איביץ' כקיצוני \"רגל על הקו\" - בין אם זה ככנף שמאל ב-4:3:3 ובין אם זה כווינג באק שמאלי ב-3:5:2. בנוסף, יונתן כהן יכול לשחק גם בעמדת החלוץ השני (\"סקנד סטרייקר\") במה שמוסיף עוד שחקן לרשימה מקדימה יחד עם ערן זהבי וג'ורג'ה יובאנוביץ'.",
    "סערה באיטליה: \"ה-VAR גנב ליובה ניצחון\"": "המשחק בין יובנטוס לסלרניטנה אתמול (ראשון) הסתיים ב-2:2 דרמטי במיוחד. הגברת הזקנה נכנסה לתוספת הזמן בפיגור 2:1, ראתה את לאונרדו בונוצ'י מחטיא פנדל ומבקיע את הריבאונד בדקה ה-93. שתי דקות לאחר מכן ארקדיוש מיליק הבקיע בדקה ה-95, הורחק בצהוב שני בעקבות החגיגות וראה את השער נפסל לאחר שהמשחק הסתיים ב-2:2.\n\nהדרמה המשיכה לאחר מכן. נטען כי ה-VAR, שפסל את השער של יובנטוס, שגה. מערכת השיפוט האוטומטית קבעה כי בונוצ'י היה בעמדת נבדל ולכן השער נפסל בצדק, אך מצלמות הטלוויזיה של סקיי ספורט איטליה מצאו כי בונוצ'י היה במרחק 3.42 מטרים מהשער, בעוד אנטוניו קאנדרבה הסלרנטיני היה במרחק 2.9 מטרים. בעקבות זאת, בונוצ'י היה רחוק מנבדל.\n\nהליגה האיטלקית טוענת כי למצלמות ה-VAR שברשותה יש כלים טכנולוגיים שמאפשרים לה למדוד את מקום השחקנים על המגרש בצורה מדויקת יותר וכי בדקו גם את קנדרווה שהיה בעמדת נבדל לפי המצלמות הפרוסות באצטדיון. המהלך הוביל לתגובות זועמות באיטליה: \"סקנדל, גנבו ליובנטוס ניצחון! בשביל זה יש VAR?\", נכתב.\n\nיובנטוס, שתפגוש בתחילת אוקטובר את מכבי חיפה בליגת האלופות, עם 10 נקודות מ-6 משחקי ליגה. סלרניטנה עם 7 נקודות ו-3 תוצאות תיקו רצופות.\n\nTonight in Turin, Serie A officials took “Instagram v reality” to an incredible level.\n\n\n\nDisallowing this Milik goal AFTER USING VAR TECHNOLOGY is an absolute scandal! pic.twitter.com/AR7aNAn7Kz — Adam Digby (@Adz77) September 11, 2022\n\nHere's Sky Italy's evidence than Juve's winner was incorrectly ruled out by the VAR, who missed a Salernitana defender. https://t.co/azpYRTOhpH — Dale Johnson (@DaleJohnsonESPN) September 11, 2022",
    "שכחו ממחיר למשתכן: סרדיניה מציעה 15 אלף אירו למי שמוכן להציל אותה מזקנתה": "בזמן שדור שלם של ישראלים מוותר על חלום הדירה שלו, במקומות הולכים ומתרבים באירופה מציעים בתים כמעט בחינם. לאחר פרויקט \"בית באירו\" של ממשלת איטליה, שהציע אלפי בתים בעשרות עיירות ברחבי המדינה, הצטרפו גם קרואטיה (מציעה בתים ב-16 סנט) וצרפת לפרויקט המסקרן. הצלחת הפרויקט האיטלקי הקים ערים נטושות רבות לתחיה ואף יצר את \"אמריקה הקטנה\" בכמה עיירות, לאור ההיענות הגבוה של אמריקאים רבים שאכן רכשו בתים ושטחים במסגרת הפרויקט. כעת מגיע השלב הבא בפרויקט – ניסיון החייאה של האי השני בגודלו בים התיכון, סרדיניה.",
    "נתניהו על הסכם הגרעין: \"לפיד וגנץ נרדמו בשמירה, בנט נופש באיטליה באזור בלי קליטה\"": "לקראת חתימת הסכם הגרעין: לשכת ראש הממשלה לשעבר בנימין נתניהו פנתה ללשכת ראש הממשלה לפיד כדי לתאם ביניהם עדכון ביטחוני. פגישת העדכון תתקיים מחר (שני) בשעה 17:00 בלשכת ראש הממשלה בירושלים.\n\nבינתיים, נתניהו תוקף בחריפות את התנהלות לפיד ושר הביטחון בני גנץ, וטוען כי זנחו לחלוטין את המאבק הציבורי נגד הסכם הגרעין עם איראן.\n\n''במשך 12 שנה נאבקנו בנחישות בהסכם הזה ואף הבאנו את ארה\"ב לסגת ממנו'', אמר נתניהו. ''אבל בשנה היחידה שלהם בשלטון, לפיד וגנץ נרדמו בשמירה ואיפשרו לארה\"ב ואיראן להגיע להסכם גרעין שמסכן את עתידנו.\n\n''הם פשוט לא עשו כלום כדי ללחוץ על הממשל האמריקני לא לחתום על ההסכם הזה. בניגוד לנו - הם לא הלכו לקונגרס, לא הלכו לאו\"ם, לא ניהלו מסע הסברה תקיף בתקשורת העולמית''.\n\nלטענת נתניהו, ''אחרי שארה\"ב כבר סיכמה עם איראן את עיקרי ההסכם, רק אז לפיד וגנץ נזכרו להתעורר. מאוחר מדיי, מעט מדיי. אוזלת היד של לפיד וגנץ תיזכר בהיסטוריה כמחדל הגרעין האיראני.\n\n''אין דוגמה טובה יותר לאוזלת יד זו, מאשר העובדה שבנט 'השר לענייני איראן' שלפיד מינה, נופש כעת באיטליה, ערב חתימת ההסכם, ועוד באיזור בלי קליטה. ככה לא נלחמים בסכנה קיומית. ככה לא שומרים על ישראל''.\n\nראש הממשלה לשעבר התחייב: ''לאחר שננצח בבחירות, נפעל בכל דרך נגד ההסכם הזה. לעולם לא אתן לאיראן להשיג נשק גרעיני\".\n\nראש הממשלה לפיד הגיב לביקורת של ראש האופוזיציה נתניהו על הסכם הגרעין. ''כשנתניהו היה ראש ממשלה כל מה שהוא עשה בעניין האיראני היה מסיבות עיתונאים ומצגות. הנזק שגרם במהלך כהונתו לשתי הסוגיות האסטרטגיות החשובות ביותר לישראל - המאבק בגרעין האיראני והיחסים עם ארה\"ב - הוא חמור ועמוק ואנחנו עדיין מתקנים אותו'', אמר לפיד.\n\nלפיד הוסיף: ''אנחנו פועלים כל יום לחזק את יכולותיה של המדיניות והביטחוניות של ישראל שהוזנחו במשך שנים ארוכות. לכן זימנתי מחר את ראש האופוזיציה לתדרוך בטחוני להתעדכן בפרטים, שלפחות יהיה לו מושג על מה הוא מדבר בסרטים שהוא עושה''.\n\nלפיד על האיום האיראני: נהיה מוכנים לפעול וידאו: איתי בית און/ לע\"מ, סאונד: ניר שרף/ לע\"מ\n\nראש הממשלה יאיר לפיד קיים היום (א') תדרוך לכתבים מדיניים שבו סיפר על המאמצים למניעת הסכם הגרעין בין איראן למעצמות.\n\nלפיד אמר: \"ההסכם הזה הוא הסכם לא טוב. הוא היה לא טוב כבר כשהוא נחתם ב-2015. היום הסכנות שגלומות בו גדולות עוד יותר. הוא קרוב יותר לתאריך הסיום שלו, ואיראן נמצאת במקום אחר מבחינה טכנולוגית\".\n\n\"הדירקטיבה המדינית שלנו, מהיום הראשון, היא להיאבק נגד ההסכם בכל הכוח, אבל בלי לפגוע ביחסים האיסטרטגיים עם ארה\"ב, ובלי לפגוע בקשב שלהם לטיעונים שלנו\".\n\nראש הממשלה טען כי \"אסור לנו להגיע למצב שבו היינו ב-2015. אנחנו משלמים עד היום על הנזקים שגרם הנאום של נתניהו בקונגרס, שבעקבותיו הממשל האמריקאי הפסיק את הדיאלוג איתנו ולא איפשר לישראל להכניס תיקונים להסכם\".\n\nלפיד סיפר על היערכות מערכת הביטחון למניעת התחמשות איראן בנשק גרעיני: \"צה\"ל והמוסד קיבלו מאיתנו הנחיה להכין את עצמם לכל תרחיש. נהיה מוכנים לפעול כדי לשמור על ביטחון ישראל. האמריקאים מבינים את זה, העולם מבין את זה, גם החברה הישראלית צריכה לדעת את זה\".\n\nגורם מדיני בכיר אמר כי במסגרת המאמצים למנוע את הסכם הגרעין, ראש המוסד יטוס בשבוע הבא לוושינגטון לסדרת פגישות.\n\nעל מה שנראה בסוף השבוע כפער במסרים בין רה\"מ לראש המוסד אמר הגורם הבכיר כי \"לפיד וראש המוסד שוחחו פעמיים בטלפון – ובשלב מסויים שעשעו אותם האמירות כי יש חילוקי דעות ביניהם\".\n\nבנוגע למרחב ההשפעה של ישראל, בישראל מסמנים מספר הישגים בשינוי תשובת האמריקנים, בין היתר דחיית הסרת הסנקציות לשלב השלישי בהסכם (אם ייחתם) והתחייבות בנושא התיקים הפתוחים של איראן בסוכנות לאנרגיה אטומית שלא לסגור אותם \"בהחלטה פוליטית\".\n\nהגורם הבכיר אמר כי הנוסח המלא של כל הניירות לא פורסם מעולם, \"אבל ישבנו עם האמריקנים לשיחות אינטנסיביות – על סדרה של סעיפים שלא כולם פורסמו\".\n\nנציין כי ראש הממשלה לפיד ייפגש מחר עם יו\"ר האופוזיציה נתניהו, ועל פי גורם מדיני בכיר הוא גם משוחח באופן קבוע על נושא הגרעין האיראני עם בנט וגנץ.\n\nסוכנות הידיעות רויטרס דיווחה בסוף השבוע כי בתקיפה שיוחסה לישראל בסוריה הושמד מחסן טילים של משמרות המהפכה של איראן באזור מסיאף שבמערב המדינה. \"ארבעה מטוסי קרב שיגרו ארבעה טילי שיוט ו-16 פצצות. במתקפה הושמד מחסן הטילים האיראני\", נאמר בדיווח.\n\nערוץ אל-ערביה הסעודי דיווח כי התקיפה המיוחסת לישראל בטרטוס פגעה במשלוח נשק שיועד לחיזבאללה וכי התקיפות במסיאף כוונו נגד המרכז למחקרים מדעיים באזור. בתחילת השבוע שעבר גורמים רשמיים באיראן דיווחו כי בכיר במשמרות המהפכה, אבו אל-פדל עליג'אני, ששימש כיועץ צבאי בצבא סוריה נהרג באותו יום בעיר חלב שבמדינה.",
    "אליפות אירופה: צרפת ניצחה את ליטא, סרביה את צ'כיה": "גרמניה - בוסניה 82:92\n\n\n\nהמארחת המשיכה להרשים כפי שעשתה בניצחון על צרפת במשחק הפתיחה, ושמרה על מאזן נקי מהפסדים למרות שנקלעה לפיגור בן 11 נקודות במהלך המחצית הראשונה. גרמניה רצה 2:18 בין הרבע השני לשלישי, עלתה ליתרון דו ספרתי בעצמה וסגרה עניין. דניס שרודר להט עם 18 נקודות ותשעה אסיסטים, כאשר פרנץ ואגנר קלע גם הוא 18 ויוהאנס תימן הוסיף 14. 30 נקודות של דז'נאן מוסא, לצד 21 ושבעה ריבאונדים של יוסוף נורקיץ', לא הספיקו לבוסניה שנחלה הפסד ראשון בטורניר.\n\n\n\nהמאנשאפט הרשימו מאוד במחזור הראשון, עם 63:76 יוקרתי על צרפת שהגדיל את רף הציפיות. גרמניה לא הגיעה לפודיום ביורובאסקט מאז 2005, ואולי השנה זה אפשרי. בוסניה, שניצחה את הונגריה 85:95 במחזור הראשון, מציגה לא מעט כוח אש בסגל וגם כוכב אחד גדול בדמות יוסוף נורקיץ', ותנסה להפתיע.\n\n\n\nליטא - צרפת 77:73\n\n\n\nזה היה נראה כמו המשך ישיר למחזור הראשון מבחינת צרפת, כאשר ליטא ברחה מהר מאוד ליתרון 8:21. הטריקולור נצמדו, אבל הליטאים שמרו על ההובלה עד אמצע הרבע הרביעי, אבל אז איבדו את הראש וסגנית האלופה האולימפית יצאה לריצת 4:17 שהעלתה אותה לפלוס שבע, בדרך לניצחון. 27 נקודות של אוון פורנייה היוו סיבה עיקרית לניצחון הצרפתי, בעוד 15 נקודות ושמונה ריבאונדים של יונאס ולנצ'יונאס לא הספיקו לליטא, בין השאר כי דומנטאס סאבוניס נעלם וקלע 6 נקודות בלבד.\n\n\n\nהונגריה - סלובניה 103:88\n\n\n\nאלופת אירופה ממשיכה להרשים בפתיחת היורובאסקט, הפעם עם ניצחון על הונגריה החלשה. הסלובניים פתחו חזק והובילו בשלב מוקדם 2:18 כשבסיום הרבע הראשון הובילו ב-13 נקודות. ההונגרים הצליחו לצמצם את הפער הגדול רק ברבע הרביעי, אבל זה לא הספיק להם בדרך להפסד נוסף באליפות אירופה. אצל סלובניה בלט מעל כולם לוקה דונצ'יץ' עם 20 נקודות, 7 ריבאונדים ו-7 אסיסטים. בצד ההונגרי זולטן פרל קלע 18, קטף 7 ריבאונדים וחילק 6 אסיסטים.",
    "נעילה שלילית בוול סטריט; מדד דאו ג'ונס ירד ב-1%": "סקירת המסחר: דיווחים שוטפים, מגמות, מדדים, שערי מניות, אג\"ח, מט\"ח וסחורות והמלצות אנליסטים\n\n23:00\n\nנעילה אדומה בניו יורק לאחר יום מסחר מעורב. מדד הדאו ג'ונס נפל ב-1.1%, מדד ה-S&P 500 ירד ב-1%, ומדד הנאסד\"ק איבד 0.5%.\n\n21:10\n\nמדד הפחד עולה ב-7.7% בזמן שהמגמה השלילית בוול סטריט ממשיכה.\n\nבניגוד למגמה הכללית, מניית לאס וגאס סנדס מזנקת בכ-12%, לאחר שזינקה כבר במסחר המוקדם. העליה מגיעה על רקע דיווחים כי מקאו תאפשר לקבוצות מאורגנות מסין להגיע לבתי הקזינו שבתחומה, החל מנובמבר.\n\n19:55\n\nמגמת הירידה ממשיכה בוול סטריט, מדד הדאו ג'ונס נופל ב-0.8%, מדד ה-S&P 500 יורד ב-0.7%, ומדד הנאסד\"ק מאבד 0.2%.\n\n18:50\n\nבניו יורק מתחזקות הירידות; מדד הדאו ג'ונס נופל ב-0.6%, מדד ה-S&P 500 יורד ב-0.5%, ומדד הנאסד\"ק נותר ללא שינוי משמעותי.\n\n18:35\n\nנעילה שלילית באירופה. מדד דאקס הגרמני ננעל בירידה של 0.4%, מדד פוטסי ננעל ללא שינוי משמעותי, ומדד קאק הצרפתי איבד 0.2% בנעילה.\n\n18:15\n\nמסחר מעורב בוול סטריט, הדאו ג'ונס יורד ב-0.4%, S&P 500 מאבד 0.1% והנאסד\"ק עולה ב-0.4%.\n\n17:20\n\nאחרי פתיחה מעורבת, מעבר למגמה חיובית בוול סטריט; מדד ה-S&P 500 עולה ב-0.5%, נאסד\"ק מתקדם ב-1.4%, ומדד הדאו ג'ונס נשאר ללא שינוי משמעותי.\n\nמניית אמזון עולה ב-3%, ומניית טסלה מוסיפה 2.5%, אפל קופצת ב-2%, ומניית מייקרוסופט עולה ב-1.2%.\n\n16:40\n\nוול סטריט נפתחה במגמה מעורבת, דאו ג'ונס יורד ב-0.2%, מדד S&P 500 עולה ב-0.1%, ומדד נאסד\"ק מתקדם ב-0.7% עם פתיחת המסחר.\n\n16:05\n\nמגמה מעורבת בבורסות אירופה, פוטסי מאבד 0.9%, דאקס הגרמני עולה ב-0.1% ומדד קאק עולה ב-0.1.\n\nהחוזים העתידיים על וול סטריט מתנהלים במגמה שלילית, עם ירידה של עד 0.25%.\n\n14:05\n\nמגמה שלילית באירופה, מדדי המניות יורדים בשיעורים של עד 0.8%. במסחר בחוזים על מדדי בורסות ארה\"ב נרשמות ירידות של 0.5%-0.6%.\n\nהליש\"ט נחלש ב-1.2% מול הדולר סביב 1.073 דולרים לליש\"ט והאירו נחלש בכ-0.5% ונסחר סביב 0.964 דולר לאירו.\n\nמניית לאס וגאס סנדס מזנקת בכ-7% במסחר המוקדם בניו יורק על רקע דיווחים כי מקאו תאפשר לקבוצות מאורגנות מסין להגיע לבתי הקזינו שבתחומה, החל מנובמבר.\n\nמניות נטפליקס , טסלה , אנבידיה , אפל ואמזון רושמות ירידות קלות.\n\n12:10\n\nמגמה מעורבת נרשת בבורסות אירופה. גם במסחר בחוזים על מדדי בורסות ארה\"ב המגמה מעורבת כעת.\n\nהחוזים על הנפט הגולמי רושמים ירידות קלות. חוזה על נפט מסוג ברנט נסחר ברמה של 86 דולר לחבית.\n\nמטבע הליש\"ט רושם כעת ירידה של 0.6% מול הדולר ונסחר סביב 1.078 דולרים לליש\"ט. זאת לאחר שמוקדם יותר צנח הליש\"ט הליש\"ט בכ-5% לרמה של 1.039 דולרים לליש\"ט.\n\nהתשואות על אג\"ח הממשל האמריקאי ממשיכות לטפס - התשואה על האג\"ח לשנתיים עולה ב-8 נקודות בסיס ל-4.29%, שיא חדש של 15 שנים, והתשואה על האג\"ח ל-10 שנים עולה ל-3.78%.\n\nבאיטליה מסתמן שינוי דרמטי. לפי מדגמים שפורסמו הלילה באיטליה, מפלגות הימין והימין הקיצוני ניצחו, כצפוי, ויקימו את הממשלה הבאה במדינה. לפי המדגמים, מפלגת \"אחיי איטליה\" בהובלת ג'ורג'ה מלוני קיבלה 22.5%-26.5% מהקולות, ה\"לגה\" בהובלת מתיאו סלביני זכתה ב-8.5%-12.5% ו\"פורצה איטליה\" בראשות סילביו ברלוסקוני קיבלה 5%-9% מהקולות. \"המפלגה הדמוקרטית\" מהצד השמאלי של המפה, זכתה ב-17%-21% מהקולות.\n\n10:20\n\nמגמה מעורבת נרשת בפתיחת שבוע המסחר באירופה. במסחר בחוזים על מדדי בורסות ארה\"ב נרשמות ירידות קלות, בהמשך למגמה השלילית שנרשמה בשבוע שעבר.\n\nהחוזים על הנפט הגולמי רושמים ירידות של 1.1%. חוזה על נפט מסוג ברנט נסחר ברמה של 85.2 דולר לחבית. הזהב יורד בכ-0.3%.\n\nמטבע הליש\"ט צונח כעת בכ-1.6% לשפל כל הזמנים מול הדולר - 1.066 דולרים לליש\"ט.\n\nבטוקיו ננעל המסחר בירידה של כ-2.7% במדד הניקיי.\n\n09:15\n\nמטבע הליש\"ט צונח כעת ב-2.5% לשפל כל הזמנים מול הדולר - 1.059 דולרים לליש\"ט. מוקדם יותר צנח הליש\"ט בכ-5% לרמה של 1.039 דולרים לליש\"ט. האירו נחלש בכ-0.6% לרמה של 0.963 דולר לאירו.\n\nאחת הסיבות העיקריות לצניחת הליש\"ט היא התוכנית הכלכלית החדשה של ממשלת בריטניה, שהוצגה ביום שישי. התוכנית צפויה לכלול הטבות מס גדולות ותמריצים לעידוד הצמיחה בממלכה, מהלך שצפוי להגדיל את הגירעון בתקציב. זאת, בתקופה שבה האינפלציה מזנקת ונרשמת האטה משמעותית בקצב הצמיחה.\n\n07:10\n\nמרבית הבורסות המרכזיות באסיה נסחרות בירידות שערים, בפתיחת שבוע המסחר העולמי. בטוקיו צונח מדד הניקיי ב-2.4%, הקוספי צונח ב-2.3% בסיאול ואילו בורסת הונג קונג נסחרת כעת במגמה מעורבת.\n\nבמסחר בחוזים על מדדי בורסות ארה\"ב נרשמות ירידות קלות, בהמשך למגמה השלילית שנרשמה בשבוע שעבר.\n\nבשוק הפורקס העולמי נמשכת הטלטלה כשמטבע הליש\"ט צונח בעוד 3.4% לשפל חדש מול הדולר - 1.05 דולרים לליש\"ט. מוקדם יותר צנח הליש\"ט בכ-5% לרמה של 1.039 דולרים לליש\"ט. האירו נחלש בכ-0.6% לרמה של 0.963 דולר לאירו.\n\nבשוק הסחורות, החוזים על הנפט הגולמי רושמים ירידות של 0.5%-0.6% והזהב יורד בכ-0.6%.\n\nבזירת הקריפטו, הביטקוין יורד קלות ונסחר סביב 18,880 דולר והאת'ריום עולה בשיעור קל לרמה של 1,303 דולר.",
    "אריאל אלקין זכה באליפות איטליה": "צילום: ספורט 5\n\nנהג הקארטינג הישראלי אריאל אלקין (15) מסיים את עונת 2022 כאלוף איטליה בסבב הקארטינג במסגרת תחרות ה- IAME האירופאית. הישראלי ניצח בסיבוב השמיני שנערך במסלול Laghi Kart International בעיר פאוויה (בין מילאנו לג'נובה) בקטגוריית סניור בה משתתף בחודשים האחרונים.\n\nלדברי האמרגנים, קטגוריית ה-X30 Senior הרשימה מאוד עם קרב טעון בין שלושת המתמודדים המובילים על התואר: מנואל סקונימיליו מקבוצת T Motorsport / Tony Kart-Iame, אריאל אלקין מקבוצת TB Kart / TB Kart-Iame, ודיוויד לוקאטלי מקבוצת Zanchi Motorsport / Kosmic-Iame , כאשר ביניהם הפרידו נקודות בודדות בדירוג הכללי.\n\nאחרי לא מעט תהפוכות, אריאל אלקין הוכתר לאלוף, מנצח את מירוץ הגמר בתום קאמבק נהדר לאחר בעיה טכנית שהתרחשה במהלך מקצה האימונים. למרות הבעיות, אלקין סגר פערים עד שהגיע למקום החמישי ועד לנצחון במירוץ - שמבטיח לו את המקום הראשון בליגה. סקונמיליו, לעומת זאת, על אף שזינק ראשון, ספג הרחקה ובגמר הוא נאלץ להסתפק במיקום השני.",
    "לא על היאניס לבדו: בית ג' באליפות אירופה": "בעוד יומיים זה קורה. אליפות אירופה בכדורסל 2022 עוד רגע יוצאת לדרך, במה שלדעת רבים עשוי להיות אירועי הכדורסל היבשתי הגדול בכל הזמנים, זאת עם ריכוז כוכבים בסדר גודל עולמי שלמעשה מאז ומעולם לא היה. לכבוד פתיחת הטורניר החלטנו באתר ערוץ הספורט לעשות לכם הכנה על כל בית ובית באליפות רגע לפני הג'אמפ בול הראשון. לאחר שכבר הכרנו את בית א' ובית ב', כעת זה הזמן להיכנס אל תוך בית ג', זה שיצטלב עם הבית הישראלי.\n\nשש הנבחרות בבית ג' הן איטליה, קרואטיה, יוון, בריטניה, אוקראינה ואסטוניה, מהן ארבע יקבלו את הכרטיס לשמינית הגמר, שם הן כאמור יצטלבו עם בית ד', שכולל את ישראל, סרביה, פינלנד, צ'כיה, פולין והולנד. אז מי נמצא בסגל של כל נבחרת, מי הכוכבים, אלו שיעשו את ההבדל ואיפה אנחנו חושבים שהן יסיימו? בואו נצא לדרך!\n\nאיטליה (מאמן - ג'יאנמרקו פוצקו)\n\nעל אף שחזרה לטורניר האולימפי לאחר 17 שנה וסיימה במקום החמישי אשתקד, הנבחרת שכעת בידיו של ג'יאנמרקו פוצקו הצבעוני מגיעה לאליפות אירופה במצב דומה למה שהכירה בעשור וחצי האחרונים. פעם נוספת היא מחזיקה בסגל עם לא מעט שחקנים טובים אך ללא \"קילר\" אמיתי. דנילו גאלינרי המוכר והאהוב הוא זה שאמור היה לנסות להוביל את ארץ המגף לקמפיין מפתיע ולשלבים המאוחרים, אך לאחר הפציעה שלו התקוות של איטליה להיות הסוס השחור ספגו מכה לא פשוטה.\n\nהכוכב - סימונה פונטקיו\n\nבהיעדרו של גאלינרי, אפשר להכתיר כוכב חדש בנבחרת האיטלקית, זה שהפך מנער פוסטר במילאנו לפני ארבע שנים לשחקן עם חוזה NBA ראשון על סך 6.25 מיליון דולר לשנתיים ביוטה ג'אז. פונטקיו השתלט לחלוטין על הנבחרת גם במהלך משחקי ההכנה שגלינארי עוד שותף בהם, מה שבוודאי עורר לו את התאבון לקראת אליפות אירופה. על הבמה הגדולה ביותר של היבשת, זה הזמן של הפורוורד בן ה-26 להוכיח שהוא ראוי לשחק בליגה הטובה בעולם.\n\nהאקס פקטור - ניקו מאניון\n\nהקמפיין האולימפי של מאניון היה אדיר, ועם 12.5 נקודות ו-4.5 אסיסטים הוא הוכיח שבכל זאת יש לאיטליה ספק התקפי בקו האחורי, אלא שמעט אחרי אותו טורניר גדול שלו הוא סבל מזיהום חמור שהוביל אותו לירידה חדה במשקל ולהיעדרות ממושכת מהמגרשים. בעונה החולפת מאניון לא הצליח לחזור לקצב שציפו ממנו בווירטוס בולוניה וגם בהכנה הוא היה שקט יחסית, אך אם יצליח להזכיר את שעשה על אדמת יפן ויעניק תרומה יציבה מהקו האחורי זה בוודאי יעניק לאיטליה תקווה להצליח להאפיל על התחזיות."
}