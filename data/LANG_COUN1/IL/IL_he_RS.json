{
    "סופרסטאר על הפרקט, אגדה על הקווים: סרביה מחכה לישראל": "כושר לאחרונה: נבחרת סרביה הגיעה לאליפות אחרי הכנה טובה מאוד וניצחונות חשובים במוקדמות אליפות העולם שהשאירו אותם בחיים במאבק על הכניסה לאליפות שתיערך בשנה הבאה באסיה. הסרבים הצליחו באליפויות הגדולות האחרונות אליהם העפילו, אליפות העולם ב-2019 ואליפות אירופה ב-2017, כשהם מגיעים די רחוק ועומדים ביעדים שלהם, אבל אחרי אכזבה גדולה של אי העפלה למשחקים האולימפים בקיץ 2021. כל דבר שפחות מעמידה על הפודיום בברלין בשבוע הבא, ייחשב לאכזבה עבור הנבחרת הסרבית.\n\n\n\nהכוכב הגדול: ניקולה יוקיץ'. אחד משלושת הסופרסטארים של אליפות אירופה, ביחד עם לוקה דונצ'יץ' ויאניס אנטטקומפו. יוקיץ' בן ה-27 לא הופיע שנים רבות בנבחרות השונות של סרביה כמו לא מעט שחקנים שמשחקים סביבו, ולמעשה ההופעה הקודמת שלו בנבחרת הייתה באליפות העולם בשנת 2019. הסנטר מרכז סביבו את כל משחק ההתקפה של הנבחרת שלו, ועד כה באליפות אירופה הוא נראה כבלתי ניתן לעצירה.\n\n\n\nהמאמן: בגיל 73 סבטיסלב פשיץ' הוא המאמן המבוגר ביותר באליפות אירופה וממשיך מסורת של מאמנים מבוגרים שעומדים על הקווים בנבחרת סרביה אחרי שלפניו עשה זאת גם דודה איבקוביץ' המנוח. פשיץ', שעבד בברצלונה עד קיץ 2020, הוביל את נבחרת יוגוסלביה לזכיה באליפות אירופה בשנת 2001, ושנה לאחר מכן לזכייה באליפות העולם. ב-1993 הוביל את נבחרת גרמניה לזכייה באליפות אירופה שנערכה במדינה. כמאמן קבוצות פשיץ' זכה ביורוליג, בגביע קורץ' וביורוקאפ, ב-5 אליפויות גרמניה, בשתי אליפויות ספר ובאליפות יוגוסלביה אחת.",
    "איטליה הדיחה את סרביה, יוון עלתה לרבע גמר היורובאסקט": "ההפתעה הגדולה של הערב ושל הטורניר עד כה הגיעה מהמשחק בין הנבחרת של יוקיץ' לאיטלקים, כשהסרבים הודחו לאחר הפסד 94:86 עם רבע אחרון מזעזע של אחת הפייבוריטיות לזכייה ביורובאסקט. הסרבים דווקא פתחו טוב את המשחק עם יתרון 8 בסוף הרבע הראשון, אך מאז האיטלקים נראו טוב יותר וברחו ברבע האחרון עם ריצה של 2:16 בשש הדקות הראשונות של הרבע. סרביה ניסתה לחזור עם 32 נקודות ו-13 ריבאונדים של יוקיץ', אך גם יכולת טובה של הסנטר של דנבר נאגטס לא הספיקה והאיטלקים מהממים את סגנית אלופת אירופה ושולחים אותה הביתה. בצד האיטלקי בלטו מרקו ספיסו עם 22 נקודות (4 ריבאונדים ו-6 אסיסטים) וניקולו מלי שקלע 21 והוסיף 6 ריבאונדים. איטליה מעפילה לרבע הגמר שם תפגוש את נבחרת צרפת.",
    "דניאל סונדגרן נראה \"אבוד ופאסיבי\" בבכורה בהרכב שבדיה": "מכבי חיפה תקווה שדניאל סונדגרן ישכח כמה שיותר מהר מהופעת הבכורה שלו בהרכב נבחרת שבדיה. המגן קיבל לראשונה בקריירה את חולצת ההרכב במשחק מול סרביה, אבל הציג יכולת פושרת וראה את אלכסנדר מיטרוביץ' הלוהט כובש שלושער ומנחיל לשבדים הפסד 4:1.\n\n\n\nסונדגרן הוצב בעמדה מעט שונה מהרגיל, כמעט על תקן בלם, אבל כל ניסיונותיו להצר את צעדיו של החלוץ המצטיין של פולהאם עלו בתוהו. בתקשורת קטלו אותו בסיום. באחד האתרים הוא קיבל ציון נכשל. \"סונדגרן נראה אבוד לחלוטין בהופעת הבכורה שלו בהרכב. לא היה לו מה להציע בקרבות האוויריים מול מיטרוביץ', והוא לא הצליח להשיג אותו גם על הקרקע\", נכתב.\n\nלא מצא את עצמו מול החלוץ האימתני שעמד מנגד. סונדגרן אמש | GettyImages, Srdjan Stevanovic\n\nאחד הפרשנים כתב באתר אחר: \"מיטרוביץ' ניצח את סונדגרן הפאסיבי 0:100. בכל קרב ביניהם, שחקן מכבי חיפה יצא מופסד. אבל אי אפשר להאשים את דניאל סונדגרן על היותו דניאל סונדגרן\".\n\n\n\nכזכור, סונדגרן מועמד לקבל אזרחות ישראלית בקרוב. בסוף השבוע הוא התייחס לאפשרות הזו בריאיון בשבדיה ואמר: \"זה יהיה כמו כרטיס זהב עבור הקבוצה שלי, כי אז הם יוכלו להביא עוד זר, ואם זה יעבוד, אהפוך לחשוב מאוד. ואז גם תעלה לי המשכורת\", אמר וצחק. לדבריו, \"עוד לא החלטתי אם אתאזרח, אבל קיימת אפשרות. למען האמת, לא ממש אכפת לי. זה בעיקר לטובת המועדון… הם דוחפים שזה יקרה לקראת החלון הבא\".",
    "לפני ישראל: סרביה פירקה 70:100 את פינלנד": "אליפות אירופה בכדורסל נמשכת והיום (שני) משוחק המחזור השלישי בבית 3 ו-4. קרואטיה התקשתה מול אסטוניה החלשה, אבל בסופו של דבר ניצחה אותה 70:73. בבית הישראלי, צ'כיה ניצחה בקלות 80:88 את הולנד, יוון הביסה 77:93 את בריטניה. סרביה חגגה 70:100 מול פינלנד בקלילות. אוקראינה ניצחה את איטליה.\n\nבית 4 (הבית הישראלי)\n\nסרביה - פינלנד 70:100\n\n24 שעות לפני שהיא פוגשת את ישראל, היכתה הנבחרת של סבטיסלב פשיץ' בפינים האומללים ללא רחם. שישה שחקני סרביה סיימו את המשחק בספרות כפולות כשאת השורה הסטטיסטית המרשימה ביותר רשם כמובן ניקולה יוקיץ' עם 13 נקודות, 14 ריבאונדים ו-7 אסיסטים. וסילי מיציץ' (7 אסיסטים) ונמניה נדוביץ' תרמו 14 נקודות כל אחד, ניקולה קאליניץ' קלע 13 והוסיף 5 אסיסטים, ולדימיר לוצ'יץ' קלע 12 ומרקו גודוריץ' סיים עם 11 נקודות. את פינלנד הוביל כמובן לאורי מרקאנן עם 18 נקודות, 7 ריבאונדים ו-5 אסיסטים, אבל זה היה רחוק מאוד מלהספיק מול נבחרת איכותית בהרבה.\n\n\n\n\n\n3 צפייה בגלריה סבטיסלב פשיץ' מאמן נבחרת סרביה עם ניקולה יוקיץ' ( צילום: EPA )\n\nצ'כיה - הולנד 80:88\n\nהנבחרת של ננו גינזבורג לא ממש התקשתה מול נמושת הבית והובילה במחצית כבר ב-23 הפרש בדרך לניצחון ראשון באליפות. תומאס סטורנסקי לא שיחק, אז יאן וסלי הוביל את הצ'כים עם 24 נקודות ו-7 ריבאונדים, מרטין פטרקה קלע 20 וקלט 5 ריבאונדים, תומאש קיזלינק סיים עם 12, 6 ריבאונדים ו-9 ריבאונדים, דויד ילינק קלע 10. את המפסידה הוביל יאניק פרנק עם 22 נקודות ו-5 אסיסטי\n\n3 צפייה בגלריה נמנעו ממבוכה. שאריץ' ( צילום: AP )\n\nבית 3\n\nקרואטיה - אסטוניה 70:73\n\nעל הנייר זה אמור היה להיות משחק חד צדדי, אבל הקרואטים הסתבכו ואפילו פיגרו כבר ב-7 הפרש מול הנבחרת שנחשבת לאחת החלשות באליפות כולה. 4 שניות לסיום ב-70:72 דריו שאריץ' קיבל הזדמנות לגמור את המשחק עם שתי זריקות עונשין, אבל החטיא את השנייה וכריסטיאן קולאמה קיבל הזדמנות לזרוק לשלוש, אבל החטיא וקרואטיה ניצחה ושיפרה את מאזנה ל-1:2 בעוד האסטונים על 3:0. קרלו מטקוביץ' הוביל את קרואטיה עם 17 נקודות ב-8 מ-8 מהשדה, דריו שאריץ' תרם 15 נקודות ו-12 ריבאונדים, ג'יילין סמית' שוב היה יעיל עם 13 נקודות ו-7 אסיסטים. את האסטונים הוביל סים סנדר ונה עם 18 נקודות, מייק קאלב קוסטר קלע 17 והוסיף 5 ריבאונדים.\n\n3 צפייה בגלריה נהנה מהיציע. אנטטוקומפו ( צילום: AP )\n\nבריטניה - יוון 93:77\n\nיאניס אנטטוקומפו נח, אבל גם כך חבריו ניצחו בקלילות את בריטניה החלשה והבטיחו את המקום בשמינית הגמר. קוסטאס סלוקאס הוותיק והטוב בלט עם 21 נקודות ו-5 אסיסטים, יורגוס פפאיאניס קלע 17 וקלט 6 ריבאונדים.\n\nאוקראינה - איטליה 73:84",
    "אליפות אירופה: צרפת ניצחה את ליטא, סרביה את צ'כיה": "גרמניה - בוסניה 82:92\n\n\n\nהמארחת המשיכה להרשים כפי שעשתה בניצחון על צרפת במשחק הפתיחה, ושמרה על מאזן נקי מהפסדים למרות שנקלעה לפיגור בן 11 נקודות במהלך המחצית הראשונה. גרמניה רצה 2:18 בין הרבע השני לשלישי, עלתה ליתרון דו ספרתי בעצמה וסגרה עניין. דניס שרודר להט עם 18 נקודות ותשעה אסיסטים, כאשר פרנץ ואגנר קלע גם הוא 18 ויוהאנס תימן הוסיף 14. 30 נקודות של דז'נאן מוסא, לצד 21 ושבעה ריבאונדים של יוסוף נורקיץ', לא הספיקו לבוסניה שנחלה הפסד ראשון בטורניר.\n\n\n\nהמאנשאפט הרשימו מאוד במחזור הראשון, עם 63:76 יוקרתי על צרפת שהגדיל את רף הציפיות. גרמניה לא הגיעה לפודיום ביורובאסקט מאז 2005, ואולי השנה זה אפשרי. בוסניה, שניצחה את הונגריה 85:95 במחזור הראשון, מציגה לא מעט כוח אש בסגל וגם כוכב אחד גדול בדמות יוסוף נורקיץ', ותנסה להפתיע.\n\n\n\nליטא - צרפת 77:73\n\n\n\nזה היה נראה כמו המשך ישיר למחזור הראשון מבחינת צרפת, כאשר ליטא ברחה מהר מאוד ליתרון 8:21. הטריקולור נצמדו, אבל הליטאים שמרו על ההובלה עד אמצע הרבע הרביעי, אבל אז איבדו את הראש וסגנית האלופה האולימפית יצאה לריצת 4:17 שהעלתה אותה לפלוס שבע, בדרך לניצחון. 27 נקודות של אוון פורנייה היוו סיבה עיקרית לניצחון הצרפתי, בעוד 15 נקודות ושמונה ריבאונדים של יונאס ולנצ'יונאס לא הספיקו לליטא, בין השאר כי דומנטאס סאבוניס נעלם וקלע 6 נקודות בלבד.\n\n\n\nהונגריה - סלובניה 103:88\n\n\n\nאלופת אירופה ממשיכה להרשים בפתיחת היורובאסקט, הפעם עם ניצחון על הונגריה החלשה. הסלובניים פתחו חזק והובילו בשלב מוקדם 2:18 כשבסיום הרבע הראשון הובילו ב-13 נקודות. ההונגרים הצליחו לצמצם את הפער הגדול רק ברבע הרביעי, אבל זה לא הספיק להם בדרך להפסד נוסף באליפות אירופה. אצל סלובניה בלט מעל כולם לוקה דונצ'יץ' עם 20 נקודות, 7 ריבאונדים ו-7 אסיסטים. בצד ההונגרי זולטן פרל קלע 18, קטף 7 ריבאונדים וחילק 6 אסיסטים.",
    "בהופעת הבכורה באליפות אירופה: נבחרת הכדורמים הובסה מול סרביה": "ישראל התחילה את המשחק טוב מבחינה הגנתית והצליחה לעצור את הסרבים בדקות הראשונות, בעזרת יכולת טובה של השוער מקס סמירנוב. בהמשך הנבחרת הסרבית הצליחה לחדור את ההגנה הישראלית ועד לסיום הרבע הראשון עלתה ליתרון 0:3. הרבע השני התנהל גם הוא בשליטה סרבית, בדרך ל-1:11 בהפסקה. את השער ההיסטורי עבור ישראל, הראשון בתולדותיה באליפות אירופה, כבש אור שליין.\n\nישראל התחילה את המשחק טוב מבחינה הגנתית והצליחה לעצור את הסרבים בדקות הראשונות, בעזרת יכולת טובה של השוער מקס סמירנוב. בהמשך הנבחרת הסרבית הצליחה לחדור את ההגנה הישראלית ועד לסיום הרבע הראשון עלתה ליתרון 0:3. הרבע השני התנהל גם הוא בשליטה סרבית, בדרך ל-1:11 בהפסקה. את השער ההיסטורי עבור ישראל, הראשון בתולדותיה באליפות אירופה, כבש אור שליין.\n\nישראל התחילה את המשחק טוב מבחינה הגנתית והצליחה לעצור את הסרבים בדקות הראשונות, בעזרת יכולת טובה של השוער מקס סמירנוב. בהמשך הנבחרת הסרבית הצליחה לחדור את ההגנה הישראלית ועד לסיום הרבע הראשון עלתה ליתרון 0:3. הרבע השני התנהל גם הוא בשליטה סרבית, בדרך ל-1:11 בהפסקה. את השער ההיסטורי עבור ישראל, הראשון בתולדותיה באליפות אירופה, כבש אור שליין.\n\nהרבע השלישי היה צמוד יותר, כאשר הסרבים הבקיעו שלושה שערים, הרבה בזכות יכולת טובה של יהב פייר בשער. ניר גרוס סחט פנדל שניות לסיום הרבע, שאותו ניצל הקפטן עידו גולדשמידט כדי לקבוע 14:2. הרבע האחרון נפתח בפנדל נוסף עבור ישראל שלא נוצל, ובהמשך הגיע שער סרבי. מיד לאחר מכן כבש רוני גרוס את השער השלישי עבור הכחולים לבנים.\n\nהרבע השלישי היה צמוד יותר, כאשר הסרבים הבקיעו שלושה שערים, הרבה בזכות יכולת טובה של יהב פייר בשער. ניר גרוס סחט פנדל שניות לסיום הרבע, שאותו ניצל הקפטן עידו גולדשמידט כדי לקבוע 14:2. הרבע האחרון נפתח בפנדל נוסף עבור ישראל שלא נוצל, ובהמשך הגיע שער סרבי. מיד לאחר מכן כבש רוני גרוס את השער השלישי עבור הכחולים לבנים.\n\nהרבע השלישי היה צמוד יותר, כאשר הסרבים הבקיעו שלושה שערים, הרבה בזכות יכולת טובה של יהב פייר בשער. ניר גרוס סחט פנדל שניות לסיום הרבע, שאותו ניצל הקפטן עידו גולדשמידט כדי לקבוע 14:2. הרבע האחרון נפתח בפנדל נוסף עבור ישראל שלא נוצל, ובהמשך הגיע שער סרבי. מיד לאחר מכן כבש רוני גרוס את השער השלישי עבור הכחולים לבנים.",
    "צ'כיה השיגה ניצחון ראשון, סרביה מחצה את פינלנד": "המשחק שפתח את המחזור השלישי ביורובאסקט היה ההפסד הראשון של ישראל בטורניר, כשהחבורה של גיא גודס נכנעה היום (שני) 85:76 לפולין, ופספסה הזדמנות להבטיח את ההעפלה לשלב הבא כבר היום. במשחק השני בבית הישראלי ניצחה צ’כיה 80:88 את הולנד והשאירה את החלום לעלות לשלב הבא בחיים. במשחק שחתם את משחקי הבית נבחרת סרביה הביסה את נבחרת פינלנד 70:100 בקלות והראתה לכל מי שמתחרה על התואר שמדובר פה בקבוצה שצריך לחשוש ממנה.\n\nהניצחון הצ’כי היום השאיר למארחת סיכוי לעלות לשלב הבא כשמחר ישחקו נגד פינלנד ויקוו להשיג ניצחון נוסף. מנגד, ההפסד של ישראל היום והעובדה כי מחר החבורה של גודס תשחק מול סרביה החזקה, מגדילים את הלחץ על הנבחרת הישראלית שעלולה לסיים באותו מאזן כמו הצ’כים שעלול לגרור את הקבוצה בכחול-לבן למשחק אחרון ומכריע בפראג.\n\nסרביה – פינלנד 70:100\n\nלא נעים. כך אפשר לתאר את המשחק בבית הישראלי בין נבחרת סרביה האימתנית מול פינלנד של לאורי מרקאנן. מהרגע הראשון של המשחק הסרבים לחצו על הדוושה ולמעשה עד לדקה האחרונה של המשחק לא הורידה את הקצב והגיעו בפעם השנייה בטורניר עד כה ל-100 נקודות. וסיליה מיצ’י’ץ’ הוביל יחד עם נמניה נדוביץ’ את רשימת הקלעים הסרבים שכללה לא פחות משישה שחקנים בספרות כפולות עם 14 נקודות כל אחד, כאשר ניקולה יוקיץ’ סיים עם דאבל דאבל של 13 נקודות ו-14 ריבאונדים.\n\nהפינים כאמור סבלו בעיקר מהבדלי הרמות, ואת הקלעים של הנבחרת בכחול הוביל לאורי מרקאנן עם 18 נקודות. במידה ופינלנד תפסיד מחר לצ’כים, נבחרת ישראל תעלה לשלב הבא עוד לפני המשחק מול סרביה.\n\nניקולה יוקיץ' (קרדיט: FIBA.CO.M)\n\nצ’כיה – הולנד 80:88\n\nלעיני הקהל הביתי בפראג השיגו ננו גינזבורג ושחקניו ניצחון בכורה ביורובאסקט אחרי קרב ענק מול האריות הכתומים, שמעשית איבדו את סיכוייהם להמשיך לשלב הבא. המשחק היה אמור להיות קל יותר עבור הנבחרת המארחת, אך קאמבק אדיר של הכתומים, שהורידו פער של 23 נקודות לפיגור חד ספרתי, כמעט והרס את התוכניות של צ’כיה להמשך הטורניר. יאן וסלי סחב את הצ’כים על הגב והוביל את רשימת הקלעים עם 24 נקודות וסלים חשובים במאני טיים. בצד ההולנדי, יאניק פרנקה הוביל את הנבחרת עם 22 נקודות משלו.",
    "פרל לקראת סרביה: השמיים הם הגבול עבורנו": "נבחרת הנשים של ישראל בכדורגל תפגוש מחר (שלישי, 19:30) באצטדיון בנס ציונה את נבחרת סרביה במסגרת המשחק האחרון במוקדמות המונדיאל, כאשר הכניסה לקהל תהיה בחינם.\n\nשחקנית הנבחרת, שי פרל אמרה לקראת המשחק: “אין ספק שהתקדמנו כנבחרת, רואים את זה בשלושת המשחקים האחרונים אותם ניצחנו. מאוד חשובה לנו ההמשכיות לאורך הדרך, להעלות את הרמה שלנו ולשם אנחנו מכוונות”.\n\nעל העוצמה של היריבה, הוסיפה פרל: “סרביה היא נבחרת ברמה אחרת מפורטוגל. אנחנו צריכות להישאר קומפקטיות בחלק ההגנתי שלנו, להיות מאוחדות, לדבר אחת עם השנייה ואנחנו לגמרי מסוגלות לזה. יש מעל 15 לגיונריות בנבחרת שלנו, הרמה פה עלתה ועבורנו השמיים הם הגבול”.\n\nשי פרל עם הכדור (שחר גרוס)",
    "מי צריך VAR? צפו ברגע הויראלי מסרביה": "בעולם הכדורגל יש מגוון רחב של ליגות, חלקן גדולות ומוכרות, חלקן נמוכות ועלומות וחלקן מספק רגעים ויראליים בלתי נשכחים. רגע כזה מגיע אלינו מהליגות הנמוכות של סרביה, שם אולי אין VAR, אבל עדיין מסתדרים עם \"עזרים טכנולוגיים\" נוספים.\n\nבמשחק בליגה סרבית נמוכה נכבש שער במשחק, אך מיד לאחר מכן שופט המשחק פסל את השער וביטל את החגיגות של שחקני הקבוצה. עם זאת, רגע דרמטי הגיע כשאוהד (כן, אוהד) שנכח במגרש וצילם את השער, הראה לשופט המשחק את \"ההילוך החוזר\".\n\nלאחר שצפה בשער בטלפון של האוהד, השופט הפך את החלטתו, אישר את השער ושלח את השחקנים לחגיגות מיוחדות במיוחד. עוד רגע ויראלי מליגה אירופית נמוכה שמשפר לנו מעט את היום. צפו ברגע הוויראלי בנגן הווידאו למעלה.",
    "רונאלדו נפגע בפניו, פורטוגל ניצחה בצ'כיה 0:4 ועקפה את ספרד": "פורטוגל חלפה הערב (שבת) על פני ספרד ועלתה לראש בית 2 בדרג א' של ליגת האומות. פורטוגל הביסה את צ'כיה 0:4 בחוץ, בעוד ספרד ספגה הפסד ביתי מפתיע 2:1 לשווייץ.\n\nצ'כיה - פורטוגל 4:0\n\nכבשו לפורטוגל: דיוגו דאלוט (33, 52), ברונו פרננדש (2+45), דיוגו ז'וטה (82)\n\nבישול של רפאל לאאו לדיוגו דאלוט (33) פתח את החגיגה הפורטוגלית, ובתוספת הזמן של המחצית הראשונה בישל מריו רוי לברונו פרננדש את השני. עוד לפני השריקה להפסקה קיבלה צ'כיה פנדל אחרי נגיעת יד ברחבה של כריסטיאנו רונאלדו, אך פטריק שיק בעט מעל למשקוף. במהלך המשחק רונאלדו גם נפגע בפניו וקיבל טיפול בעקבות דימום מאפו. ברונו בישל שוב, את השער השני של דאלוט בתחילת המחצית השנייה, וכריסטיאנו הכין לדיוגו ז'וטה את הרביעי.\n\nעברו לתצוגת גלריה רונאלדו, הערב. נזקק לטיפול בפניו צילום: Petr David Josek/אי־פי\n\nספרד - שווייץ 2:1\n\nכבש לספרד: ג'ורדי אלבה (55); כבשו לשווייץ: מנואל אקנג'י (21), בריל אמבולו (58)\n\nספרד, תחת ביקורת על מי שלא זומן על ידי לואיס אנריקה, ספגה מראשו של מנואל אקאנג'י בדקה ה-21 אחרי קרן של רובן ורגאס. היא השוותה מרגלי ג'ורדי אלבה (55) אחרי בישול של אסנסיו רק כדי לראות שלוש דקות אחר כך את בריל אמבולו מחזיר את שווייץ ליתרון מבישול של אקאנג'י.\n\nעברו לתצוגת גלריה אקאנג'י (5), נוגח את השער הראשון של שווייץ הערב צילום: JUAN MEDINA/רויטרס\n\nבדרג ב', מלבד העלייה של נבחרת ישראל, הכל פתוח בבתים האחרים, שמתוכם תצא היריבה של ישראל בחצי גמר פלייאוף העלייה ליורו. נורווגיה הפסידה במפתיע לסלובניה 2:1 בבית 4, למרות שער יתרון של ארלינג הולאנד. יחד עם הניצחון של סרביה 1:4 על שוודיה (שלושער של אלכסנדר מיטרוביץ'), השתיים צמודות בפסגה. נורווגיה מובילה רק בגלל התוצאה ביניהן במשחק הראשון, 0:1 בחוץ, והיא תארח את סרביה בשלישי בידיעה שתיקו יספיק לה.\n\nבבית 2 הביסה אוקראינה 0:5 את ארמניה, אך סקוטלנד שניצחה 1:2 את אירלנד ראשונה. ביום שלישי יספיק לה תיקו במשחק נגד אוקראינה כדי לזכות בבית, ואילו אוקראינה צריכה ניצחון.",
    "\"ברוב המדינה שלנו, ההומופוביה נותרה כפי שהיתה מאז ומעולם\"": "\"ברוב המדינה שלנו, ההומופוביה נותרה כפי שהיתה מאז ומעולם\"\n\nתגובת הנגד של הימין הקיצוני בסרביה נגד קיום אירועי EuroPride בבלגרד הצליחה להפחיד את הנשיא הפופוליסטי, שהודיע על ביטול אירועי הגאווה מחשש להתנגשויות אלימות. מה שאמור היה לסמן שינוי עבור קהילת הלהטב\"ק הפך לקרב עם מנצחים ברורים, אך חבריה משוכנעים שמדובר בהישג: \"חשפנו את האמת על מי ששולטים במדינה\"",
    "סירב להצעה מהיורוליג כדי להיות נהג הקרוואן של להקתו האהובה": "סיפור ביזארי נחשף לאחרונה באתר הסרבי \"מונדו\" אודות הכדורסלן מירוסלב ראדוליצה. מתברר כי לסנטר בן ה-34 הייתה הזדמנות לחזור לשחק ביורוליג אחרי חמש עונות באסיה, אלא שהוא סירב לכך מסיבה לא שגרתית כלל, כדי להגשים חלום ילדות.\n\n\n\nראדוליצה, לשעבר שחקן פנאתינייקוס ואולימפיה מילאנו, שזכה במהלך הקריירה במדליות כסף עם נבחרת סרביה ביורובאסקט, באליפות העולם ובמשחקים האולימפיים, סירב להצעה מהכוכב האדום בלגרד כדי ללוות את להקת הגרופ הסרבית Yu Grupa, שתצא בחודשים הקרובים לסיבוב הופעות בארצות הברית.\n\n\n\nלמען הדיוק, ראדוליצה לא יהיה חלק מהרכב הנגנים, אלא ישמש כנהג הוואן של הלהקה, שתסע משיקגו ועד לוס אנג'לס על כביש 66 המפורסם. הגיטריסט סיפר לתקשורת בסרביה: \"נסע בסוף ספטמבר עם עוד כמה חברים, ביניהם הכדורסלן מירוסלב ראדוליצה, שיישא באחריות המיוחדת של נהיגה בקרוואן גדול. כילד הוא חלם לנהוג על משאית, אז החלום שלו יוגשם חלקית\".",
    "אנגליה בדרג השני, שבדיה ב-3: תמונת מצב": "לאחר ההפסד של נבחרת אנגליה אתמול (שישי) לאיטליה, האנגלים ירדו באופן רשמי לדרג ב' של ליגת האומות בעוד בוסניה הבטיחה את עלייתה. בהתחשב בכך, ובהתפתחויות השונות ברחבי אירופה, מתעצבת תמונת הדרגים של מוקדמות יורו 2024.\n\nישראל תבטיח את הדרג השני אם תהיה ראש בית בליגת האומות, בעוד אנגליה ירדה לדרג השני. במקביל אליה וויילס, פולין, צ'כיה, שווייץ, אוסטריה ואף צרפת בסכנת ירידת דרג, בעוד נורבגיה, סרביה, אלבניה, איסלנד וכאמור הנבחרת שלנו יכולות לעלות לדרג א'.\n\nאנגליה בדרג השני, בעוד בדרג השלישי מחכה שבדיה ובדרך הרביעי נוכל לפגוש את טורקיה, גיאורגיה או לוקסמבורג. אנגליה, לראשונה מאז 2004, לא תהיה ראש בית.",
    "השכונה חוגגת: הרגעים המביכים של השנה בספורט הישראלי": "אוהדי מכבי חיפה חיכו למשחק הזה כל העונה, לרגע הזה בו הקבוצה תוכל לפתוח רשמית שמפניות ולחגוג אליפות. אלפים עשו את דרכם למשחק מול בני סכנין שהועבר לאצטדיון בפתח תקווה. החגיגה הייתה אמורה להיות שלמה וירוקה, ההתרגשות הייתה באוויר כל היום והכל היה מוכן למסיבה הגדולה. משחקי הכתרה זאת חוויה בלתי נשכחת, משהו שאתה לוקח איתך לכל החיים. אבל בכדורגל הישראלי אף פעם אי אפשר להיות בטוחים:\n\nשעתיים לפני המשחק המשטרה הודיעה על ביטולו בגלל מחסור במאבטחים",
    "שלוש מדליות לישראלים באליפות אירופה בסמבו": "הסמביסטים הצעירים של ישראל זכו בשתי מדליות כסף ומדליית ארד באליפות אירופה לנוער ולבוגרים בסמבו ספורטיבי המתקיימת בנוביסאד, סרביה ומשתתפים בה כ-400 ספורטאים מ-25 מדינות. נבחרות רוסיה ובלארוס הופיע בתחרות תחת ההתאחדות הבינלאומית בסמבו ה- FIAS.\n\n\n\nנהורה שבתאי (17, עוצמה סמוראידו ראשל\"צ), זכתה היום במדליית הכסף אחרי שנוצחה בגמר בידי יריבה מרוסיה. שבתאי, המתחרה במשקל 50 ק\"ג, חניכתה של אליס שלזינגר-הג'ודאית האולימפית של ישראל (לונדון 2012), ניצחה בדרך למדליה יריבות מסרביה ויוון ובקרב הגמר\n\n\n\nאליזבט קובליוב (18, 72 ק\"ג) חברתה של שבתאי לנבחרת ישראל ולמועדון עוצמה סמוראידו ראשל\"צ זכתה גם היא במדליית כסף. קובליוב, חניכתו של פבל מוסין החלה את התחרות היישר בסיבוב השני בו ניצחה יריבה מסרביה ובגמר נוצחה בידי יריבה מרוסיה. אשתקד זכתה קובליוב במדליית הזהב באליפות העולם לנוער עד גיל 21 לשנת 2021 ולסגנית אלופת אירופה עד גיל 21, הסמביסט הצעיר ינאי קדוש (17, הפועל בת ים) זכה במדליית ארד.\n\n\n\nקדוש חניכו של שי גייזינגר המתחרה במשקל 71 ניצח ב-3 קרבות ונוצח באחד. הוא ניצח יריבים מבלארוס, ספרד וקרואטיה והפסיד ליריב ממולדביה. ניקאיל שבייב (18, עוצמה סמוראידו ראשל\"צ) חניכו של פבל מוסין, המתחרה ב-64 ק\"ג נוצח בחצי הגמר וסיים את התחרות במקום החמישי עם 2 ניצחונות ו-2 הפסדים. ולאדי פולוטסקי (16, הפועל בת ים) המתחרה במשקל של 80+ ק\"ג ושלו הראל (16, עוצמה סמוראידו ראשל\"צ) המתחרה במשקל 53 ק\"ג סיימו גם הם במקום החמישי.\n\n\n\nנבחרת הבנות של ישראל דורגה במקום השני בתחרות הקבוצתית אחרי רוסיה שסיימה ראשונה ומולדובה שסיימה במקום השלישי.\n\n\n\n",
    "26 ליאניס, יוון הביסה 68:85 את בלגיה": "אליפות אירופה בכדורסל תצא לדרך ביום חמישי הקרוב והיום (ראשון) חלק מהנבחרות שיתחרו בטורניר שיחקו את משחקן האחרון במוקדמות אליפות העולם. במוקד, מלבד למשחקה של נבחרת ישראל, נבחרת גרמניה הביסה 71:90 את נבחרת סלובניה והתקרבה מאוד להבטחת המקום במונדובאסקט 2023. בנוסף, סרביה ניצחה 72:79 את טורקיה.\n\nהאזינו לפרק החדש של יורוסטפ על הבית הישראלי ביורובאסקט 2022>>> האזינו לפרק (ולפרק נוסף על שאר הבתים ביורובאסקט) בשאר הפלטפורמות>>>\n\nFollow @Eurostepod\n\nגרמניה - סלובניה 71:90 (יפגשו בבית ב' של אליפות אירופה)\n\nההפסד הסלובני העניק תקווה מסויימת לישראל - מכיוון שהסלובנים, שנמצאים במקום השלישי, עומדים על מאזן 3:5, אבל הנבחרת בעצמה הפסידה 95:83 על שבדיה ולכן הפערים נותרו כשהיו בדרך לאליפות העולם.\n\n\n\nכעת נשארו לכל נבחרת ארבעה משחקים, כאשר שניים מהם בין ישראל לסלובניה, שתשחק ללא לוקה דונצ'יץ', וישראל תהיה ללא אבדיה (החלונות הבאים בנובמבר ופברואר). הגרמנים מנגד עלו למאזן 1:7 והם יוכלו להבטיח את המקום באליפות העולם במשחק הבא מול פינלנד.\n\nלמרות התוצאה המרשימה בסיום הסלובנים דווקא התחילו טוב יותר עם רבע ראשון גדול של לוקה ובמחצית המשחק עוד היה צמוד מאוד. ברבע השלישי המארחים הגבירו את הקצב ועם 15:28 סיימו את הסיפור. דניס שרודר הוביל את המנצחים עם 17 נקודות ו-10 אסיסטים, פרנץ ווגנר סיים עם 16 משלו, אנדראס אובסט קלע 13 ויוהאנס פויכטמן קלע 11 נקודות וקטף 14 ריבאונדים. מנגד דונצ'יץ', שנפצע במהלך המחצית השנייה אך חזר למשחק, סיים עם 23 נקודות, 6 ריבאונדים ו-5 אסיסטים. מייק טובי הוסיף 12 משלו.\n\nטורקיה - סרביה 79:72\n\nהטורקים כבר חזרה מפיגור 21 נקודות במחצית השנייה, אך בסופו של דבר סרביה הצליחה לנצח במשחק שהיה קריטי לשתי הקבוצות לקראת המשך שלב המוקדמות. ניקולה יוקיץ' הוביל את הסרבים עם 24 נקודות ו-9 ריבאונדים, מרקו גודוריץ' וניקולה קאליניץ הוסיפו 14 נקודות כל אחד. אצל הטורקים צ'די אוסמן רשם 22 נקודות ואלפרן שנגון הוסיף 17 נקדות ו-13 ריבאונדים. הצמד של אנדולו ששיחקו אחד נגד השני הערב, שיין לארקין ו-ואסיליה מיציץ', קלעו 9 נקודות משותפות בלבד.\n\n\n\nיוון - בלגיה 68:85\n\nהנבחרת של דימיטריס איטודיס רשמה צעד נוסף לעבר אליפות העולם, וגם הכנה נהדרת לפני המשחק מול קרואטיה ביום שישי הקרוב. בראש הרשימה עמד, כצפוי, יאניס אנטטקומפו עם 26 נקודות ו-7 כדורים חוזרים, טיילר דורסי הוסיף 22 עם 3 מ-6 מחוץ לקשת, ניק קלאת'ס קלע 12 משלו. רטין אובסוהאן, אקס הפועל ירושלים, קלע 14 משלו למפסידים.",
    "הצ'אנס האחרון": "המלצת ווינר למשחק בין סרביה לשבדיה במסגרת המחזור ה-5 בליגת האומות דרג ב'. המשחק ניתן להימור סינגל. (שעת סגירה 21:45)סרביה במקום ה-2 בבית עם 7 נק' ויחס שערים 4:7 חיובי. היא מגיעה למשחק הזה לאחר תיקו 2:2 בחוץ מול סלובניה זאת אלחר שני ניצחונות רצופים על אותה סלובניה 1:4 ועל שבדיה בחוץ 0:1. היא רחוקה כרגע 3 נק' מנורבגיה המוליכה אותה תפגוש במחזור הסיום באמצע השבוע.יריבתה תהיה שבדיה אשר נמצאת במקום ה-3 עם 3 נק' ויחס שערים 6:5. היא מגיעה למשחק הזה לאחר 3 הפסדים רצופים, כולם על חודו של שער אחד. האחרון היה 3:2 בחוץ לנורבגיה כאשר יש לה ניצחון בודד בשמונת המשחקים האחרונים שלה בכל המסגרות. הפסד עשוי להוריד אותה למקום האחרון בבית זאת בתנאי שסלובניה תפתיע את נורבגיה.אז ביוני ניצחה סרביה בשבדיה 0:1 כאשר קודם לכן הן נפגשו רק ב-2012 למשחק ידידו שהתסיים ב-1:2 שבדי. לדעתנו הסרבים ישלימו דאבל ויקחו 3 נקודות יקרות בקרב על ראשות הבית.ההימור שלנו 1 ביחס של 1.75.",
    "סיימה בקלאס: 69:96 לסרביה על פולין": "היום האחרון של שלב הבתים נערך היום (חמישי) ובבית הישראלי פינלנד פתחה את היום עם ניצחון 67:88 קליל מול הולנד, שהעלה אותה למקום השני בטבלה. בהמשך, סרביה נפרדה משלב הבתים עם ניצחון קליל על פולין.\n\n\n\nסרביה - פולין 69:96\n\nהנבחרת החזקה ב\"בית הישראלי\" סיימה אותו עם מאזן מושלם, וניצחון קליל במיוחד. השחקנים של פשיץ' עלו ליתרון של 14 נקודות כבר ברבע הראשון, ולא התקשו להביס ב-27 נקודות הפרש.\n\n\n\nניקולה יוקיץ' נפרד משלב הבתים עם 19 נקודות וחמישה ריבאונדים, ניקולה מילוטינוב קלע 16, מרקו גודוריץ' תרם 15 ו-ואסילייה מיציץ' \"הסתפק\" ב-12 ו-9 ריבאונדים, בדרך למפגש עם איטליה בשמינית הגמר. מיכאל מיכאלאק בלט עבור הפולנים עם 17.\n\n! Serbia win their last game in Prague before heading to Berlin! #EuroBasket — #EuroBasket 2022 (@EuroBasket) September 8, 2022\n\nפינלנד - הולנד 67:88\n\nהפינים אמנם הבטיחו את המקום בשמינית הגמר כבר אתמול, אך הניצחון היום הביא אותם אל המקום השני בבית, וסידר להם מפגש עם קרואטיה. מהרגע הראשון במשחק היה ניתן לראות את הבדלי הרמות כשלאורי מרקאנן המשיך ביכולת האדירה שלו בדרך לניצחון קליל. ההולנדים מנגד סיימו טורניר ללא ניצחון.\n\nלאורי מרקאנן סיים את המשחק עם 22 נקודות ב-18 דקות בלבד ושון האף הוסיף 14 משלו. אצל המפסידים וורטי דה יונג קלע 21 וקיי ואן דר וורסט סיים עם 9.",
    "\"אנחנו אוהבים אותך\": מכבי חיפה תמכה בעומר אצילי": "שלושה שחקני מכבי חיפה פתחו אתמול (שבת), בהרכב נבחרת ישראל בניצחון הדרמטי נגד אלבניה. שון גולדברג, נטע לביא, ודולב חזיזה קיבלו את המקום ב-11 של אלון חזן, אבל בסיום, כולם דיברו בעיקר על השחקן שנכנס כמחליף, עומר אצילי.\n\nשחקן הכנף ספג קריאות בוז צורמות מחלק מהקהל שהיה באצטדיון. במועדון התייחסו לאירוע: \"עומר מצטער מאד על המקרה. אנחנו יודעים עד כמה. לעומר ממתין בית חם, במכבי חיפה, אנחנו נמשיך לשמור עליו ולהנות מהשחקן הטוב בישראל. עומר עבר דרך ונמצא במקום אחר\".\n\nבכרמל מפנים אצבע מאשימה כלפי אוהדי קבוצה ספציפית: \"אמרו שהאוהדים שלנו שרקו בוז לערן זהבי בסמי עופר לפני שהשליך את סרט הקפטן, מעניין מי שרק בוז לאצילי\". בנוסף, חשבון האינסטגרם של הקבוצה פרסם סטורי עם תמונתו של הקשר והכיתוב \"אנחנו אוהבים אותך\".\n\nמלבד האירוע הספציפי, במועדון היו מרוצים מההופעה של הנציגים ועוד יותר מרוצים מכך שהם עברו את המשחק ללא פציעות, כאשר בשבת יתקיים משחק העונה נגד מכבי ת\"א. אצילי, נטע לביא ושון גולדברג שהשלימו אמש 90 דקות, שוחררו ממשחק ההכנה נגד נבחרת מלטה בשלישי, ולאחר מנוחה ישובו לאימוני מכבי חיפה.\n\nהמגן השבדי, דניאל סונדגרן השלים 90 דקות בתבוסה של נבחרתו נגד סרביה (4:1). בשלישי מצפה לשבדיה משחק נגד סלובניה. זה היה משחק הבכורה של השבדי בהרכב הנבחרת, בגיל 31.",
    "קיבוצניק, 6 חיילים ונבחרת מגובשת אחת: \"יש כדורמים בישראל\"": "כדורמים הוא כנראה ענף הכדור היחידי בו נבחרת הנשים של ישראל מוכרת ועם הישגים רבים יותר בזירה הבינ\"ל מאשר המקבילה הגברית. בכל זאת, בהופעתן השלישי ברציפות באליפות אירופה, הכחולות-לבנות כבר במאזן 0:2 בבית המוקדם ואתמול רמסו 7:18 את סלובקיה כדי לשמור על 100 אחוזי הצלחה ביורו הנוכחי.\n\nנבחרת הגברים של ישראל, לעומת זאת, חדשה בתחום. היום (שני, 13:00) בבריכה בספליט היא בכלל תרשום היסטוריה פרטית עם הופעה ראשונה אי פעם בטורניר הגמר. על הספתח: לא אחרת מאשר האלופה האולימפית, סרביה. ועדיין, זה לא מה שיפחיד את הקיבוצניק מרמת יוחנן טל גרודמן.\n\n3 צפייה בגלריה היסטוריה הם כבר עשו. שחקני נבחרת ישראל ( צילום: גלעד קוולרצ'יק, באדיבות איגוד הכדורמים )\n\n\"אנחנו לא מתרגשים מאף יריבה\", מסביר מאמן הנבחרת והפועל גוש זבולון. \"המטרה היא בעצם לעשות את הכי טוב שלנו, להראות שיש כדורמים בישראל. ברור שאנחנו לא מתכוננים רק למשחק הזה. הבדלי הרמות ברורים, אבל יודעים שעם עבודה קשה - הכל אפשרי\".\n\nוזו הייתה חתיכת עבודה. שנתיים שלמות הנבחרת הזו מתאמנת, מחוץ לאור הזרקורים ובתנאים שנבחרת הכדורגל שלנו הייתה מבקשת אפטר, אבל לבסוף הגשימה את החלום. זה קרה בפברואר האחרון, בבית המוקדמות שנערך במכון וינגייט, ובו עברו השחקנים של גרודמן את אוקראינה וטורקיה וסיימו במקום השני בבית, מתחת להולנד החזקה, כדי להבטיח את הכרטיס לטורניר בקרואטיה.\n\n3 צפייה בגלריה \"לא הולך קל, אבל אנחנו באים מלאי אנרגיות\". שחקני נבחרת ישראל חוגגים בפברואר האחרון את העלייה לאליפות אירופה ( צילום: גלעד קוולרצ'יק, איגוד הכדורמים )\n\n\"לא מדובר רק בחומר אנושי מוצלח, אלא בתלכיד שעובד תקופה ארוכה יחד\", מתמוגג גרודמן. \"הרצון להאמין, לגדול ולהתפתח ביחד עשה את שלו. דברים לא קורים מהר, אלא בסבלנות. צריך לזכור שאנחנו רק בתחילת הדרך. הרצון הוא להסתפק רק בעלייה לאליפות אירופה אחת, אלא לגרום שזה יהיה משהו טבעי\".\n\nישראל שובצה לבית רצחני של ממש. מלבד סרביה, נמצאת שם גם הונגריה, אלופת אירופה המכהנת, וסלובניה. הראשונה עולה אוטומטית לרבע הגמר, השנייה והשלישית יאבקו על מקום ב-8 האחרונות דרך משחקי ההצלבה. \"זה משהו אחר, עוצמתי\", מתרגש גרודמן. \"לא הולך להיות קל, אבל באים מלאי אנרגיות. סרביה והונגריה זו אופרה אחרת, מול סלובניה אנחנו אמורים להתמודד שווה בשווה\".\n\n3 צפייה בגלריה פוגשים את אריות היבשת. שחקני נבחרת ישראל ( צילום: גלעד קוולרצ'יק, איגוד הכדורמים )\n\nלגרודמן יש ביד חומר אנושי איכותי במיוחד - ובעיקר צעיר. שישה שחקנים מהסגל הם בכלל עוד ספורטאים מצטיינים וחיילים במשרה מלאה. קפטן הנבחרת, עידו גולדשמיט, מאמן במקביל קבוצות צעירות והתקבל לאחרונה ללימודי רפואה אחרי שסיים תואר במדעי המוח בקליפורניה. הכוכב הגדול, אם אפשר לקרוא לזה ככה, של הנבחרת הוא דווקא השוער יהב פייר, שמשחק בליגת המכללות בארה\"ב במדי סן חוזה ונבחר למצטיין טורניר המוקדמות.\n\nההכנה לאליפות נמשכה שלושה חודשים, וכללה, תקשיבו טוב, 21 משחקי אימון, אבל לא תמיד בסגל מלא. בכל זאת, החיילים והסטודנטים היו צריכים להיות גם קצת בארץ. \"וזה לא רק זה\", מסביר גרודמן. \"לא היה פשוט למצוא יריבות אימון. בכל זאת, אנחנו לא שם גדול עדיין באירופה. היינו במקומות שהיריבות שלנו באליפות לא היו מתקרבות לשם\".",
    "מכאן תצא זוכה: אלו הפייבוריטיות ביורובאסקט": "רגע השיא של הכדורסל האירופי יצא היום (חמישי) לדרך ואנחנו מגיעים לחלק השני של סקירת הנבחרות ביורובאסקט. הפעם, אנחנו נדבר על אלו שיכולות להסתכל על התואר הנחשק ולהצהיר: “אני מגיעה כדי לקחת אותו”. בכתבה הקודמת דיברנו על הנבחרות שרק משתתפות בטורניר, כעת נדבר על אלו שגם יכולות לקחת אותו.\n\nאבל לא נזכיר רק את הפייבוריטיות. יש עוד נבחרות שהן נחשבות לסוס השחור הקלאסי, כאלו שיכולות להיעצר במפתיע בשלב הבתים או בשמינית הגמר, אבל גם מסוגלות לעשות חצי גמר ואפילו מעבר לכך. 99% מהאנשים באירופה יגידו לכם שאחת הנבחרות הבאות תהיה הזוכה הגדולה של יורובאסקט 2022.\n\nבית א’: ספרד, מונטנגרו ( במקום רוסיה), טורקיה, גאורגיה, בלגיה ובולגריה.\n\nבית ב’: סלובניה, ליטא, גרמניה, צרפת, בוסניה והונגריה.\n\nבית ג’: יוון, איטליה, קרואטיה, אסטוניה, אוקראינה ובריטניה.\n\nבית ד’: סרביה, צ’כיה, פולין, פינלנד, ישראל והולנד.\n\nשחקני נבחרת סלובניה חוגגים את הזכייה ביורובאסקט 2017 (רויטרס)\n\nהסוס השחור\n\nאיטליה: סימונה פונטקיו, לואיג’י דאטומה, ג’אמפאולו ריצ’י, פול בילייה, אלסנדרו פאג’ולה, טומאסו בלדסו, סטפנו טונוט, מרקו ספיסו, אקילה פולונארה, ניקולו מלי, ניקו מאניון, אמאדאו טסיטורי.\n\nהכדורסל האיטלקי מאז ומעולם היה שרוי בסוג של בינוניות. מעבר לשנתיים לפני שלושה וארבעה עשורים, האזורי תמיד היו על הסקאלה של “טובים, אבל לא מספיק”. גם לטורניר הזה הם הגיעו באותו ראש, כאשר רוב הסגל מגיע מקבוצות בארץ המגף, אבל פציעה של דנילו גלינארי יום אחרי פרסום הסגל הסופי טרפה את הקלפים וכעת היא הפכה למישהי שבגג שלה תגיע לרבע הגמר. אין לאיטלקים הרבה מקום לאופטימיות, למרות הסגל המנוסה, אבל זה יהיה מאוד הגיוני לראות את השם שלה בחצי הגמר, למרות שקשה לראות את זה קורה לאור החוזקה של שאר הנבחרות.\n\nשחקני נבחרת איטליה חוגגים (רויטרס)\n\nליטא: ארנאס בוטקיאוויצ’יוס, אייגירדאס זוקאוסקאס, איגנאס ברזדייקיס, כריסטופאס ז’מאייטיס, מריוס גריגוניס, לוקאס לקאביצ’יוס, מרטינאס אקודאס, מינדאוגס קוזמינסקאס, יונאס ולנצ’יונאס, דומנטאס סאבוניס, רוקאס יוקובייטיס, רוקאס גידרייטיס.\n\nאחד הסגלים היותר מרשימים ביורובאסקט הקרוב והשם שהכי היה קרוב להיכנס לקטגוריה הבכירה. בהורדת שחקן אחד מכל אחת מהמועמדות לזכייה, הליטאים, עם כוכבי NBA מהשורה הראשונה כמו ולנצ’יונאס מניו אורלינס וסאבוניס מסקרמנטו, היו יכולים לטייל לכיוון אליפות אירופה מספר ארבע בהיסטוריה. אבל מחשבות לחוד ומציאות לחוד.\n\nהבית הקשה שקיבלה ליטא ככל הנראה יגרום לה לדרך קשה יותר ממה שקיוותה, כאשר היא צפויה לפגוש את סרביה או יוון כבר בשלב רבע הגמר, או אפילו את ספרד בשמינית הגמר. הדרך שלה לגמר צפויה להיות הקשה מכולן, אבל היא יכולה לעשות את זה בזכות הסגל החזק מאוד שלה, לפחות על הנייר. מה עם זכייה? נראה אם יישאר לה אוויר להתמודד שוב עם אחת הקבוצות שאיתה בבית המוות, כנראה שהן ייפגשו שוב במהלך הנוקאאוט.\n\nשחקני ליטא (רויטרס)\n\nטורקיה: שיין לארקין, סרטאץ’ שאנלי, שמוס האזר, מליח מהמטוגלו, יגיטקאן סייביר, סאדיק אמרי קבאקה, צ’די אוסמן, אלפרן שנגון, אונוראלפ ביטים, בוג’ראהאן טונכר, פורקן קורקמאז, ארצ’אן אוסמאני.\n\nנבחרת טורקיה נחשבת לאחת החזקות בדרג השני במפעל, מתחת ה’פייבוריטיות’. הכדורסל הטורקי הוא אחד הבולטים ביבשת ובשנתיים האחרונות אנדולו אפס זכתה ביורוליג. פורקאן קורקמז, צ’די אוסמן ואלפרן שנגון יביאו את הכישרון והניסיון מה-NBA, בעוד שיין לארקין אמור להוסיף את יכולת הקליעה הפנומנלית מעבר לקשת. מאז הישג השיא שלה באליפות ב-2002, אז סיימה כסגנית האלופה, טורקיה די אכזבה בטורנירים האחרונים אבל הפעם היא תנסה להפתיע ולהפיק יותר מהסגל רב הפוטנציאל שלה.\n\nצ'די אוסמן (רויטרס)\n\nגרמניה: נילס גיפאי, יוסטוס הולץ, דויד קרמר, מאודו לו, אנדראס אובסט, דניס שרודר, כריסטיאן שנגפלדר, דניאל ת’ייס, יוהאנס טימן, יונאס פויטמן, פרנץ ואגנר, ניק ויילר באב.\n\nמאז האיחוד בין המזרח למערב הפכה נבחרת גרמניה לאימפריית כדורסל. ב-1993 סבטיסלב פשיץ’ הוביל את המנשאפט לזכייה היסטורית באליפות אירופה ובהמשך, יחד עם דירק נוביצקי מגדולי שחקני ה-NBA בכל הזמנים, היא ביססה את מעמדה בטופ. גרמניה רוצה להיות זו שתזנב במועמדות לתואר ואולי תצליח להשתחל לטופ 4 בטורניר. מקומות 5-6 יהיו הישג מצוין מבחינתה.\n\nהנבחרת, כמו רבות אחרות, ספגה מכה לפני הטורניר כשמוריץ ואגנר נפצע וייעדר, היא תתנחם בנוכחות אחיו וחברו לאורלנדו, פרנץ, שהיה מועמד לזכות בתואר רוקי העונה בשנה האחרונה. בשורה התחתונה הנבחרת תקום ותיפול על מצב הרוח של דניס שרודר, שעדיין לא החליט היכן ישחק בעונה הבאה, אבל אין ספק כי מדובר באחד הרכזים הטובים ביבשת.\n\nשחקני נבחרת גרמניה חוגגים (רויטרס)\n\nקרואטיה: בויאן בוגדנוביץ’, לוברו גניידיץ’, מריו הזוניה, קרלו מאטקוביץ’, דומיניק מברה, טוני פרקוביץ’, רוקו פרקצ’ין, איבן רמליאק, דריו שאריץ’, קרונוסלב סימון, איביצה זובאץ’, ג’יילן סמית’.\n\nללא מיודעינו דראגן בנדר ואנטה ז’יז’יץ’ שנופו מן הסגל, קרואטיה מעמידה, כמו כל חברותיה היוגוסלביות, סגל שכולל שמות גדולים מה-NBA – בוגדנוביץ’ וזובאץ. המסורת המפוארת של הקרואטים כוללת כמובן את מדליית הכסף מהמשחקים האולימפיים בברצלונה 1992, אז טוני קוקוץ’ וחבריו נעצרו רק על ידי נבחרת החלומות ההיסטורית של ארה”ב. קרואטיה, שנפרדה מנבחרת יוגוסלביה ב-1991, השתתפה בכל טורנירי האליפות מאז.\n\nבויאן בוגדנוביץ' (טוויטר)\n\nהמועמדות לזכייה\n\nספרד: דריו בריזואלה, לורנזו בראון, חיימה פרננדס, רודי פרננדס, אוסמן גארובה, אלברטו דיאס, חואנצ’ו הרננגומס, ווילי הרננגומס, חאבייר לופס-ארוסטגי, סבאס סאיס, ג’ואל פארה לופס, חיימה פראדיה.\n\nלמה היא כאן? כי היא תמיד תהיה כאן. למרות הפרישה של הגאסולים בקיץ שעבר והפציעה של סרחיו יויי, ‘לה רוחה’ תמיד מגיעה כדי לקחת את כל הקופה, גם אם הסגל לא נוצץ כמו בעבר. גם הכוכב הגדול ריקי רוביו מתאושש מפציעה ארוכה ולא היה יכול להגיע, אז הספרדים ביצעו מהלך וגרמו ללורנזו בראון לוותר על האזרחות האמריקאית שלו כדי למלא את החסר.\n\nבינתיים, זה נראה מהלך משתלם מאוד, כאשר שחקן מכבי ת”א השתלט על עמדת הרכז ומנהל את המשחק של הספרדים, שרוצים להחזיר אליהם את התואר בו זכו ב-2015. מאז 1999 יש נציגות ספרדית על הפודיום באליפות אירופה והם רוצים להמשיך את הרצף הזה. וגם, בו קרוז (חואנצ’ו הרננגומס, “האסל”) משחק שם. אחלה חומר לסרט המשך.\n\nשחקני נבחרת ספרד חוגגים את הזכייה באליפות אירופה ב-2105 (רויטרס)\n\nסרביה: ניקולה יוקיץ’, ניקולה קאליניץ’, וסיליה מיצ’יץ’, דז’אן דוידובאץ, מרקו גודוריץ’, מרקו יגודיץ’-קוריג’ה, אוגניין ירמאז’, ולדימיר לוצ’יץ’, וניה מרינקוביץ’, ניקולה מילוטינוב, נמניה נדוביץ’, דושאן ריסטיץ’.\n\nהאימפריה מכה שנית. אחרי ששלטה באירופה בשנות ה-90, סרביה הגיעה לאליפות אירופה הקודמת כפייבוריטית הברורה לקחת את כל הקופה, אבל נעצרה על ידי סיפור הסינדרלה המרגש של סלובניה. הפעם, בסגל חצי מלא, היא יכולה לחשוב על לקחת את הגביע הנחשק לראשונה מזה 21 שנה. עם השחקן הטוב ביותר ב-NBA בשנתיים האחרונות (יוקיץ’) והשחקן הטוב ביותר באירופה בשנתיים האחרונות (מיצ’יץ’), אין משהו שהסרבים לא יכולים לעשות בטורניר.\n\nעד רבע הגמר לא צפויה להיות קבוצה שתקשה עליה מאוד, כאשר זה יכול לבוא לרעתה מול הקבוצה החזקה, כנראה מבית ב’, שתפגוש אותה בשמונה הגדולות. בכל מקרה, זכיה של יוקיץ’ בתואר האירופי תחשיב את השנה שלו לאחת המוצלחות ביותר של כדורסלן אירופי אי פעם ותותיר לו רק משימה אחת – אליפות עם דנבר בליגה הטובה בעולם.\n\nשחקני נבחרת סרביה באליפות אירופה הקודמת (רויטרס)\n\nצרפת: אנדרו אלביסי, מוסטפה פאל, איבן פורנייה, רודי גובר, תומא הרטל, טימותי לואו-קבארו, תאו מלדון, אמאת’ אמבאייה, אלי אוקובו, וינסנט פורייה, טרי טארפיי, גרשון יאבוסלה.\n\nאלופת אירופה משנת 2013 איבדה את הקו האחורי החזק מאוד שלה בהובלת טוני פארקר, אבל קיבלה קו קדמי מרשים בהובלתו של רודי גובר. עם הסגל הכי חזק על הנייר וארבעה שחקנים מה-NBA היא אמורה לשלוט בכל משחק בו תשחק, אבל העניינים יכולים לחרוק כמו שראינו נגד בוסניה ובמחצית הראשונה נגד צ’כיה במוקדמות המונדובאסקט.\n\nזאת אמורה להיות קבוצת ביניים לקראת הגעתו של הכוכב הגדול הבא בכדורסל העולמי, ויקטור וומבניאמה, שצפוי להצעיד את הנבחרת הבוגרת בעשור וחצי הקרובים. בכל מקרה, סיום מחוץ לפודיום, או אפילו אי העפלה לגמר, ייחשבו ככישלון חרוץ עבור הטריקולור, שרוצים מדליית זהב נוספת.\n\nשחקני נבחרת צרפת חוגגים באולימפיאדת טוקיו (רויטרס)\n\nסלובניה: גוראן דראגיץ’, זיגה סמר, לוקה רופניק, אלכסיי ניקוליץ’, קלמן פרפליץ’, אדו מוריץ’, מייק טוביי, יאקה בלאז’יץ’, לוקה דונצ’יץ’, זיגה דימק, זוראן דראגיץ’, ולאטקו צ’נצ’אר.\n\nאלופת אירופה, עם אחד השחקנים הטובים בעולם, מסתערת על טורניר נוסף ורוצה לשמור על התואר. אין ספק שמשהו מיוחד עובר על הנבחרת הצנועה בשנים האחרונות. בהובלת לוקה דונצ’יץ’, גוראן דראגיץ’ ו-ולאטקו צ’נצ’אר, שחקני ה-NBA שלה, היא הניפה את הגביע ב-2017 וסיימה רביעית במשחקים האולימפיים בטוקיו, תוך שהיא רושמת הופעות נהדרת במיוחד של לוקה.\n\nעל הנייר גם הפעם סלובניה אמורה להתמודד בין ארבע הגדולות של הטורניר ואף מעבר לכך. ההפסדים בשלבים המוקדמים אינם מעידים כלל על היכולת של הסלובנים, שכן להוציא את השחקנים מהליגה הטובה בעולם לא מדובר בנבחרת חזקה מדי. בשורה התחתונה: מישהו מוכן להמר נגד דונצ’יץ’?\n\nלוקה דונצ'יץ' חוגג (רויטרס)\n\nיוון: קוסטאס פאפאניקולאו, קוסטאס סלוקאס, ניק קלת’ס, יאניס אנטטוקומפו, ת’נאסיס אנטטוקומפו, קוסטאס אנטטוקומפו, דימיטריוס אגווארניס, יאנוליס לרנצאקיס, טיילר דורסי, מיכאליס לונטזיס, ג’ורג’יוס פאפאיאניס, יואניס פאפאפטרו.\n\nאולי הנבחרת המרתקת ביותר לקראת הטורניר. עם השחקן הטוב בעולם לדעת רבים, יאניס אנטטוקומפו, היוונים מצהירים דבר אחד – אליפות. יוון זכתה בתואר פעמיים בעבר, ב-1987 וב-2005, אך סביר להניח כי כעת מדובר בכוח החזק ביותר שהיה לה. מאז האליפות ב-1987, בה כאמור זכתה, יוון משתתפת באורך קבע בכל טורניר ולרוב היא חלק מהנבחרות הבולטות.\n\nמבט על הסגל המפלצתי מלמד דבר אחד: מישהי מגיעה לדרוס. לצד יאניס, יגיע מה-NBA גם טיילר דורסי, אקס מכבי תל אביב, שבעונה שעברה שיחק באולימפיאקוס. לצדם אפשר למצוא שמות מהטופ של היורוליג כמו סלוקאס, קלת’ס ופאפאניקולאו. אם לא יהיו פציעות חריגות יוון לא תסתפק בפחות מגמר.",
    "יורובאסקט 2022 | דני ענק: ישראל פתחה את אליפות אירופה עם 87:89 בהארכה על פינלנד, אבדיה הצטיין": "נבחרת ישראל פתחה הערב (שישי) את טורניר היורובאסקט בפראג עם ניצחון על פינלנד 87:89 לאחר הארכה. ישראל חזרה מפיגור של 14 נקודות בתחילת הרבע השני למשחק צמוד, בו הוליכה ביותר ממחצית מהזמן - אולם הפינים לא ויתרו, וחזרו פעם אחר פעם. במצב של 79:79, יכול היה גל מקל לנצח את המשחק עם ליי-אפ בשניית הסיום, אך החטיא, ובהארכה גילו הישראלים עליונות בדרך לניצחון. דני אבדיה הצטיין עם 23 נקודות ו-15 ריבאונדים.\n\nאבדיה, בטורניר הראשון שלו במדי הנבחרת הבוגרת, נתן פייט אדיר ללאורי מרקאנן (33 נקודות) שרק אתמול עבר מקליבלנד ליוטה ב-NBA, וסיים עם מדד 30. תומר גינת ונמרוד לוי השלימו אחד את השני היטב באזור הצבע. גיא פניני בן ה-39 בקרוב ממש, ביורובאסקט השישי שלו, עלה נהדר מהספסל ושינה לגמרי את המשחק. המאמן גיא גודס ניהל את המשחק מצוין, קיצר את הרוטציה, ויתר מהר מאוד על ים מדר ועל רומן סורקין שלא היו טובים - והריץ חמישיות לאורך זמן רב. התמהיל הזה הביא בסופו של דבר לניצחון במשחק דרמטי והפכפך, ולפתיחת מושלמת של הטורניר.\n\nבטורניר הכדורסל המשמעותי הקודם שלה, הפיינל-פור ב-2006, כל פראג נצבעה בצהוב. ביורובאסקט, הכחול-לבן הוא זה ששולט - אבל לא של ישראל. בכל ברחבי העיר רואים את הפינים, אפילו באזור היהודי ברובע 1, ו-4,000 אוהדים בארנה ייצרו אווירה נהדרת עבור הנבחרת שלהם. אבל גם מישראל הגיעה כמות מכובדת של 2,000 איש, שנתנו להם תשובה הולמת.\n\nגודס העלה לראשונה אי פעם בחמישייה את נמרוד לוי כדי שישמור על מרקאנן, ביחד עם תמיר בלאט, יובל זוסמן, אבדיה וג'ייק כהן. לוי היה גם זה שהתכבד בנקודות הראשונות של ישראל אחרי שתי דקות, אבל הנבחרת שמרה לא טוב, ונקלעה לפיגור 13:8. בשלב הזה לקח גודס פסק זמן, והכניס את רפי מנקו ותומר גינת, אלא שהחמישייה השנייה של ישראל נראתה עוד פחות טוב מהראשונה, מרקאנן חגג על סורקין, ומדר לקח שתי זריקות גרועות משלוש שעלו בסלים מתפרצות. הרבע הראשון הסתיים בפיגור ישראלי 27:16, ובפתיחת הרבע השני פינלנד כבר הובילה 16:30.\n\nעברו לתצוגת גלריה תומר גינת (מימין) מול פינלנד, היום צילום: fiba.basketball\n\nבשלב הזה פינלנד נעצרה, בזכות הגנה טובה יותר של ישראל, וגם בגלל החטאת הטבעה והחטאות של זריקות פנויות מחוץ לקשת. אבדיה חזר מהספסל אקטיבי יותר, גיא פניני - שנכנס לראשונה בדקה ה-16 - קלע 5 נקודות רצופות, וישראל התחילה לקזז את הפער. חטיפה של גינת ושלשה של אבדיה בשנייה האחרונה של הרבע השני קבעו 40:40 בסיום המחצית הראשונה.\n\nגודס העלה לפתיחת הרבע השלישי הרכב מעניין עם בלאט וארבעה פורוורדים – אבדיה, פניני, לוי וגינת. ישראל השלימה את הקאמבק ועלתה ל-42:47, אבל שתי שלשות רצופות של אלכסנדר מדסן הפכו את התוצאה באופן זמני. פסק זמן של גודס בתזמון מדויק הוביל למהפך מחודש, ושילוב טוב בין גינת ללוי הוביל ליתרון ישראלי 48:55 - אולם הפינים סיימו טוב את הרבע, ובסיומו הוליכה ישראל 58:61.\n\nהמשחקים הבאים של ישראל ביורובאסקט (שעון ישראל) 1. ישראל - פינלנד 87:89 (בהארכה)\n\n2. ישראל - הולנד: 3 בספטמבר (22:00)\n\n3. ישראל - פולין: 5 בספטמבר (15:00)\n\n4. ישראל - סרביה: 6 בספטמבר (22:00)\n\n5. ישראל - צ'כיה: 8 בספטמבר (18:30)\n\nאת הרבע האחרון פתחה פינלנד חזק, מרקאנן הופעל בצבע ושבר בצורת של 13 דקות ללא נקודות - מה שהוביל למהפך מחודש ו-64:70 לפינים בדקה ה-34. גודס נזעק לפסק זמן שני במחצית השנייה, ישראל שיפרה את ההגנה, וסל של גינת הפך ל-72:73. 5 נקודות של מרקאנן החזירו את היתרון לפינלנד, אבל שלשה של אבדיה, 37.6 שניות לסיום, קבעה 79:79. בהתקפה הבאה קופונן החטיא משלוש ונתן לישראל כדור אחרון, מקל חיפש את אבדיה אבל הוא נשמר חזק. הוא חדר בעצמו לסל אבל החטיא והמשחק הלך להארכה.\n\nבהארכה, שלשה של מנקו ושתי קליעות עונשין של אבדיה העלו את ישראל ל-79:84 - אבל מרקאנן קלע 5 נקודות רצופות והשווה את התוצאה. אבדיה השיג סל ועבירה אבל החטיא את העונשין, וישראל הובילה בשתי נקודות. במהלך הבא סחט מנקו עבירת תוקף, אבל אבדיה לא ניצל זאת והחטיא שלשה, אלא שגם מרקאנן החטיא בצד השני מחצי מרחק - ו-13.9 שניות לסיום העלה מקל, בשתי קליעות עונשין, את ישראל ל-84:88. בהתקפה הבאה יאנטונן איבד כדור נוסף, אבדיה הוסיף קליעת עונשין, והמשחק הוכרע לזכות ישראל, כששלשה של הנרי קאנטונן שנייה לסיום הורידה את ההפרש לשתיים, ואולי תשפיע בהמשך המאבקים בבית.\n\nעברו לתצוגת גלריה לאורי מרקאנן נלכד בהגנה הישראלית, הערב. 33 הנקודות שלו לא עזרו לפינלנד צילום: fiba.basketball\n\n\"חלמתי להיות על הבמה הזאת, אני מתרגש מאוד מאוד\", אמר אבדיה בסיום המשחק, שהיה גם הניצחון הראשון שלו אי פעם עם ישראל ביורובאסקט, \"הבאתי את כל כולי למשחק, בלי כל אחד ואחת מהנבחרת לא הייתי מגיע לכאן. כולם הופיעו היום, אנחנו יכולים לעשות דבר נפלא בטורניר הזה\".\n\nאבדיה הוסיף: \"שיחקתי ביורוליג וב-NBA, אבל יש משהו באווירה הזו ובנבחרת הזו שאומר הכל בשבילי. לא נכנסתי טוב למשחק היום, לא כמו שרציתי - אבל החברים עודדו אותי. אני בחור אמוציונלי, אבל ממשיך להיות חזק בראש, וזה היה הרבה יותר מרגש. לקחתי אישית את המאצ'-אפ מול מרקאנן, שמרתי על שחקנים מאוד גדולים לאורך הקריירה ועוד אשמור\".\n\nעברו לתצוגת גלריה רפי מנקו בפעולה, הערב צילום: fiba.basketball\n\nגודס: \"היה קאמבק גדול שלנו לפני ההפסקה, וזה נתן לנו הרבה כוח למחצית השנייה. החבר'ה שלנו שיחקו יחד והיו אגרסיביים. כל מהלך היה חשוב לשתי הקבוצות, אבל הצלחנו למצוא את השחקנים הנכונים. הגענו לכאן אחרי שני הפסדים והיה חשוב לנו לפתוח את הטורניר בדרך חיובית. אנחנו מחבקים את הניצחון הזה\".\n\nקלעו לישראל: אבדיה 23 (15 ריבאונדים, 3 אסיסטים, 2 חסימות), גינת 13 (3 חטיפות), פניני 10, לוי 10 (4 חטיפות), כהן 9, בלאט 8 (10 אסיסטים), מנקו 8, מקל 6, זוסמן 2, מדר וסורקין שיחקו ולא קלעו.\n\nהרבו לקלוע לפינלנד: מרקאנן 33 (14 מ-15 מהעונשין, 12 ריבאונדים), מאדסן 13, מקסוני 11, קופונן 7, סלין 6.\n\nשאר המשחקים בבית הישראלי: יוקיץ' הביס את הולנד, פולין ניצחה את צ'כיה\n\nאיש לא ציפה שנבחרת סרביה תתקשה מול הולנד החלשה, אך הקלות בה ניקולה יוקיץ' וחבריו ניצחו הערב היתה הצהרת כוונות להמשך האליפות. בלי לברוח או לפתוח פער אסטרונומי, סרביה הסתפקה ביתרון דו-ספרתי שהשיגה ברבע הראשון, הורידה רגל מהגז בשאר המשחק, ושייטה ל-76:100 קליל.\n\nגם בהילוך שני הראה יוקיץ' מה הופך אותו ל-MVP המכהן של ה-NBA. סנטר סרביה קלע 19 נקודות, קלט שישה ריבאונדים ומסר ארבעה אסיסטים לפני שירד לספסל בסוף הרבע השלישי. בהיעדרו, וללא ואסילי מיציץ' שירד גם הוא לנוח עם 12 נקודות ו-11 אסיסטים, הצליחה הולנד להשמיע קולות של קאמבק. אולם השבתו של מיציץ' לפרקט הספיקה כדי לקטוע את המומנטום ההולנדי, מבלי להטריח את יוקיץ' לקום מהספסל.\n\nעד לסיום עמד מיציץ' על 15 נקודות, והיה לקלע השלישי בטיבו של סרביה – אחרי וניה מרינקוביץ' שקלע 18. וורת'י דה יונג היה היחיד אצל הולנד שהותיר חותם על לוח הקלעים עם 28 נקודות, כולל 6 מ-8 מעבר לקשת.\n\nעברו לתצוגת גלריה ניקולה יוקיץ' מוקף בשחקנים הולנדים, הערב צילום: DAVID W CERNY/רויטרס\n\nנבחרת צ'כיה, המארחת את משחקי בית 4 הישראלי, נכנעה לפולין 99:84 לעיני הקהל הביתי בפראג. המארחים, שנקלעו לפיגור דו-ספרתי כבר ברבע הראשון, הצליחו לרדת להפסקה בשוויון 46:46, אך התעלות של איי.ג'יי סלוטר הפולני בדקות הסיום הכריעה את ההתמודדות.\n\nלמרות התוצאה הצמודה, עד חמש הדקות האחרונות של המשחק הצליחו ננו גינזבורג וחניכיו להישאר במרחק נגיעה מהניצחון. אולם ריצת 5:13 של הפולנים העלתה אותם ליתרון דו-ספרתי עם דקה וחצי על השעון, ולמעשה סגרה את סיפור המשחק. מתיאוס פוניטקה הוביל את קלעי פולין עם 26 נקודות, כשסלוטר מוסיף 23 משלו – כולל מספר סלים חשובים בדקות הסיום. בצד השני, יאן וסלי סיים כקלע המוביל של צ'כיה עם 17 נקודות.\n\nטבלת בית 4 לאחר המחזור הראשון:\n\n1. סרביה (76:100) 2 נקודות\n\n2. פולין (84:99) 2 נקודות\n\n3. ישראל (87:89) 2 נקודות\n\n4. פינלנד (89:87) נקודה אחת\n\n5. צ'כיה (99:84) נקודה אחת\n\n6. הולנד (100:76) נקודה אחת",
    "נובאק דג'וקוביץ' נחת בישראל: \"שמח ונרגש לחזור לכאן\"": "הטניסאי הסרבי נובאק דג'וקוביץ' נחת הערב (שני) בישראל לקראת השתתפותו בטורניר ה-ATP בתל אביב. אחד הטניסאים הגדולים בהיסטוריה עבר דרך הטרמינל הפרטי פתאל טרמינל, שם ביקש חדר פרטי כדי לנוח לפני שהמשיך לתל אביב. בחדר התפנה לחתום בספר האורחים וכתב: \"שלום ישראל. אני שמח ונרגש להיות שוב בישראל ומצפה לחוויה נהדרת\".\n\n\n\nדג'וקוביץ' יחל את דרכו בטורניר ווטרג'ן (סך פרסים מעל מיליון דולר) הנערך במתחם אקספו בתל אביב בשלב שמינית הגמר, שם הוא מחכה למנצח בין טיאגו מונטיירו הברזילאי (62 בעולם) לפאבלו אנדוחאר אלבה הספרדי (115). בטורניר הזוגות ישתף פעולה עם יוני ארליך הישראלי, איתו זכה בתואר היחיד שלו בזוגות, בקווינס 2010. השניים יתחילו את דרכם מול הצמד ההולנדי סנדר ארנדס ובארט סטיבנס.\n\nנובאק דג'וקוביץ' טניסאי סרבי בישראל | פתאל טרמינל\n\n\"שלום ישראל\" | יח\"צ – חד פעמי, פתאל טרמינל\n\nדג'וקוביץ' כבר ביקר בישראל בעבר, בתחילת דרכו, כשהוביל את נבחרת סרביה לניצחון על ישראל בגביע דייויס (עם ניצחונות על דודי סלע ונועם אוקון ב-2006), כאשר חובבי טניס רבים זוכרים היטב כיצד זכו לצפות במגרש ברמת השרון בכישרון העולה בתחילת דרכו. מאז נולה זכה ב-21 טורנירי גראנד סלאם, מה שמציב אותו במקום השני ברשימת הזוכים בכל הזמנים (אחרי רפאל נדאל).\n\n\n\nהסרבי, שפספס השנה שני טורנירי גראנד סלאם (אוסטרליה, ארה\"ב) בגלל סירובו להתחסן נגד קורונה, השתתף לפני ימים בודדים בגביע לייבר בלונדון, שם היה חלק מאירועי הפרישה של רוג'ר פדרר, ניצח בשבת את פרנסיס טיאפו והפסיד אתמול לפליקס אוז'ה עליאסים.",
    "\"בסרביה יזכרו את השער שלי, הפחדתי אותם\"": "\"לא שכחו את זה\" (ברני ארדוב) | צילום: ספורט 5\n\nדניאל סונדגרן הפך במהירות לחתיכה חשובה בפאזל של מכבי חיפה. היום (שבת) רגע לפני שהוא פוגש עם נבחרת שבדיה את נבחרת סרביה, המגן מהכרמל סיפק ראיון לכלי התקשורת בשבדיה ודיבר על הפעם האחרונה בה ביקר בסרביה, במפגש הדרמטי של החיפאים נגד הכוכב האדום בלגרד.\n\n\"השער שלי נגד הכוכב היה בבעיטה עם הרבה מזל שהצלחתי לשחרר\", נזכר, \"השער השפיע מאוד על ההעפלה שלנו לשלב הבתים. הסרבים כנראה לא שכחו את זה, אני חושב שהפחדתי אותם. הם בטח ציפו לעבור אותנו אבל הוכחנו להם שאנחנו חזקים יותר, זה כיף שזוכרים אותך בסרביה\".\n\nעל דפיקות הלב המואצות נגד פ.ס.ז', נשאל וענה: \"הרגשתי קצת חולה בשבוע שקדם למשחק אבל הייתי טיפש מספיק כדי לשחק בכל זאת. הלב שלי דפק מאוד מהר גם אחרי המשחק ובחרתי לרדת לספסל ולא לקחת סיכונים. זה היה מפחיד, יש לי ילדה והיא גרמה לי לחשוב עוד קצת על מה שאני עושה. אם זה היה לפני שש שנים ככל הנראה הייתי ממשיך לשחק, אבל נהייתי חכם יותר\".",
    "שתי יריבות בירידה וניקולה יוקיץ' אחד: הבית הישראלי ביורובאסקט 2022": "במה שנראה כמו בית המוות של אליפות אירופה שתצא לדרך היום (חמישי), בבית 2 משובצות יחדיו צרפת, סלובניה, ליטא והמארחת גרמניה, לצד בוסניה והונגריה. לעומת זאת, בית 4 אליו הוגרלה ישראל כולל אמנם את סרביה, אבל גם את פינלנד, פולין, צ'כיה והולנד, ועושה רושם שמדובר בבית הקל.",
    "קרלוס אלקראס נחת בספרד לקראת גביע דייויס: \"גאה מאוד להיות מקום 1 בעולם\"": "הספרדי בן ה-19, שהפך לצעיר ביותר בהיסטוריה שעולה אל פסגת הדירוג, התקבל בשדה התעופה בוולנסיה על ידי עשרות צוותי תקשורת ואמר: \"אני גאה מאוד להגיע כמדורג מספר 1 בעולם ולעזור לנבחרת. לשחק בגביע דייויס זה תמיד מיוחד. זו אווירה מיוחדת ואני מצפה להיות עם הנבחרת כבר\". אלקראס נשאל האם ישמח לשחק מתישהו מול רוג'ר פדרר וענה: \"אשמח מאוד. לא רק מולו, אלא מול כל אחד משלושת הגדולים בטורניר גרנד סלאם\".",
    "יוקיץ' גבר על גינזבורג, 24 ליאניס מול איטליה": "שלב הבתים של יורובאסקט 2022 המשיך היום (שבת), כשחוץ מהניצחון 67:74 של נבחרת ישראל על הולנד קיבלנו עוד 11 משחקים שהתקיימו ברחבי אירופה במסגרת שלב הבתים של התחרות.\n\nצ’כיה – סרביה 81:68\n\nבבית ד’, סרביה של ניקולה יוקיץ’ גברה על צ’כיה וננו גינזבורג בפראג. יוקיץ’ בלט בשורות הנבחרת הסרבית עם דאבל דאבל של 18 נקודות ו-15 ריבאונדים אליהם הוסיף 5 אסיסטים. גם וסיליה מיצ'יץ' סייע לסרבים עם 13 נקודות.\n\nננו גינזבורג (רויטרס)\n\nיוון – איטליה 81:85\n\nאחת הפייבוריטיות הגדולות לזכות בתואר השלימה ניצחון שני בזכות יכולת מעולה של הכוכב הכי גדולה של, יאניס אנטטוקומפו, שסיים עם דאבל דאבל של 25 נקודות ו-11 ריבאונדים. דם אקס מכבי תל אביב, טיילר דורסי, שוב להט עם 23 נקודות בעוד שתצוגה אישית נהדרת של סימונה פונטקיו מיוטה (26 נקודות) לא הספיקה לאזורי.\n\nהונגריה – סלובניה 88:103\n\nהסלובנים עם שתי ניצחונות משני המשחקים הראשונים בבית ב’. הכוכב של דאלאס, לוקה דונצ’יץ’, שוב היה האיש המרכזי עם 20 נקודות, 7 ריבאונדים ו-7 אסיסטים, כאשר 18 נקודות של זולטאן פרל מן העבר השני לא הספיקו להונגרים שהובסו ורשמו הפסד שני.\n\nלוקה דונצ'יץ' (רויטרס)\n\nליטא – צרפת 77:73\n\nלאחר ההפסד לגרמניה, הצרפתים רשמו ניצחון בכורה בטורניר בעיקר בזכות יכולת מעולה של איבן פורנייה שסיים עם 27 נקודות. גם גרשון יאבוסלה (9) ורודי גובר (8) סייעו בדרל לניצחון הקריטי.\n\nאיבן פורנייה (רויטרס)\n\nגאורגיה – ספרד 90:64\n\nלה רוחה היו גדולים בכמה מידות על הגאורגים ונהנו מיכולת טובה של ווילי הרננגומס שהיה לקלעי המצטיין עם 14 נקודות, אליהן הוסיף 7 ריבאונדים. חואנצ’ו הרננגומס סיים עם 9 נקודות ו-7 ריבאונדים.\n\nפינלנד – פולין 59:89\n\nבבית של ישראל פינלנד פתחה את היום מול פולין, התאוששה מההפסד לנבחרת של גודס במשחק הפתיחה, וטיילה מול פולין בדרך ל-59:89 בסיום. לאורי מרקאנן וסאסו סאלין בלטו עם 17 ו-18 נקודות בהתאמה.\n\nלאורי מרקאנן (FIBA.COM)\n\nתוצאות נוספות:\n\nמונטנגרו – בלגיה 70:76\n\nקרואטיה – בריטניה 65:86\n\nגרמניה – בוסניה 82:92\n\nטורקיה – בולגריה 87:101\n\nאסטוניה – אוקראינה 73:74",
    "עם הפנים מזרחה: הזרים הגדולים מכל מדינה, חלק ב'": "בשנים האחרונות לא רק הגיעו לישראל לא מעט זרים ששידרגו את הכדורגל הישראלי, אלא גם הפכו לחלק משלנו - לישראלים. צ'ארון שרי, מיגל ויטור, אנריק סבוריט, עלי מוחמד, יוג'ן אנסה ואחרים הפכו את המדינה לבית השני שלהם, אם לא הראשון. אז לכבוד ראש השנה, אנחנו מעלים על נס כמה מהזרים הגדולים ביותר ששיחקו בארץ, ובוחרים את שחקן החיזוק הטוב ביותר מכל מדינה. ממשיכים עם המזרח אירופאים - חלק 2 מתוך 4. הזרים הגדולים מכל מדינה, חלק 1 - פולין, קרואטיה והונגריה רוסיה\n\nדימיטרי אוליאנוב - הקשר שהחזיק את מרכז השדה הגיע בקיץ 1997 להפועל חיפה, והיה שותף לזכייה באליפות ההיסטורית ב-1999. הוא המשיך שם חמש שנים, לפני שסגר את הקריירה בבית\"ר ירושלים ומכבי אחי נצרת, שהיתה הקבוצה האחרונה בקריירה שלו.\n\nמוראד מגמאדוב - אמנם נולד בדגאסטן, אבל הפך לסמל פתח תקוואי לא פחות מבית החולים בילינסון. שיחק 18 שנה במכבי פתח תקווה, עם לא פחות מ-481 הופעות (!). בהמשך שיחק בליגות הנמוכות, התאזרח בישראל והיום הוא חלק מהצוות המקצועי של מכבי פ\"ת. נכס.\n\nאלכסנדר פולוקארוב - בקיץ 1991, אברהם גרנט הביא את הבלם הרוסי לישראל כחיזוק להגנה, ואחרי 13 שנה של דשדוש הוא הצליח להחזיר למכבי ת\"א את תואר האליפות. בהמשך, הוא זכה גם בגביע המדינה (1993/94) ובגביע הטוטו (1992/93). המשיך ושיחק גם במכבי הרצליה, הפועל ירושלים ועירוני אשדוד.\n\nאלכסנדר (שורה) אובארוב - ייתכן ומדובר בגדול השוערים שנחת כאן. נחת בארץ ב-1991, ונשאר כאן מאז. תשע שנים הוא עמד בין הקורות של מכבי תל אביב עד שפרש, והיה שותף לשלוש אליפויות ושני גביעים במדים הצהובים. במשך שנים הפך גם לישראלי לכל דבר, מי שנשאר בארץ יותר משלושים שנה, ולמאמן שוערים במכבי תל אביב ונבחרת ישראל. נכס בין הקורות, ונכס גם לכדורגל הישראלי.\n\nולדימיר גרשנייב - \"גרשון\" היה לאחד הקשרים היצירתיים הטובים, שלא יישכח במהרה בטדי. בקיץ 1992, אחרי שבית\"ר ירושלים חזרה לליגה הבכירה, הוא חתם בעיר הבירה - וכבר בעונה שעברה, יחד עם רונן חרזי ואלי אוחנה, הוביל את בית\"ר לאליפות השנייה בתולדותיה (1992/93). הוא המשיך עוד שנתיים, עד שחזר לרוסיה וב-1996 שב לארץ לסיבוב שני במדי עירוני ראשון לציון. הצביעו בסקר למטה >>\n\nסרביה\n\nג'ורג'ה יובאנוביץ' - סיפור בהתהוות. הילד שהגיע לישראל רק כשהיה בן 22, וחתם במכבי תל אביב בזכותו של המאמן מלאדן קרסטאיץ', הפך מאז לאחד החלוצים הבכירים בליגה - וכבר העונה יש לו שישה שערים ב-10 הופעות בלבד. חלק מרכזי בהתקפה המוחצת של הצהובים.\n\nבוגדן פלאניץ' - היה פה רק שנתיים, אבל הותיר חותם: הבלם הסרבי שהגיע למכבי חיפה בשנת 2020 הספיק לזכות בשתי אליפויות עם הירוקים (כולל אחת ששברה רצף של עשר שנים ללא אליפות), ושותף גם לקמפיין ההעפלה לשלב הבתים עם ברק בכר והקבוצה שלו. לטענת רבים, אחד הבלמים הכי טובים שהיו כאן.\n\nפרדראג ראיקוביץ' - \"הטוב בעולם לגילו\". בשנת 2015, כשהיה בן 20, נחת במכבי תל אביב בתור חיזוק לליגת האלופות - הוא נשאר כאן ארבע שנים, וגם הספיק לזכות באליפות הראשונה של מכבי עם ולדימיר איביץ'. משם נמכר לריימס הצרפתית תמורת 4.5 מיליון יורו, והיום משחק במאיורקה בליגה הבכירה של ספרד.\n\nולדימיר סטויקוביץ' - השוער הסרבי שחתם במכבי חיפה זכור בשל הכוח שלו, ובשל היכולת האדירה. שיחק שנתיים בישראל, במהלכן זכה עם הירוקים בגביע המדינה בעונת 2015/16.\n\nניקולה מיטרוביץ' - הקשר ההתקפי, שנודע בשל המסירות העמוקות שלו. שיחק שלוש שנים במדיה של מכבי תל אביב, והיה שותף לשתי זכיות באליפות (2014 ו-2015), גביע (2015), גביע הטוטו (באותה השנה) והיה שותף גם להעפלה לליגת האלופות ב-2016. חזר לסיבוב נוסף בבני יהודה באוגוסט 2016. הצביעו בסקר למטה >>\n\nאוקראינה\n\nאנדריי באל - מי ששיחק לא פחות מתשע שנים בדינמו קייב ואפילו כבש שער במונדיאל נגד נבחרת ברזיל (!), הגיע גם למכבי תל אביב בקיץ 1990, שיחק בשורותיה עונה אחת ואז עוד שתיים במדי בני יהודה. בהמשך, גם הפך למאמן - עוזרו של גיורא שפיגל במכבי חיפה הגדולה של 1993/94, עוזר מאמן במכבי הרצליה ומאמן ראשי בהכח רמת גן.\n\nויקטור צ'אנוב - מתחרה טוב על תואר השוער הזר של כל הזמנים. אחרי רזומה שכלל שלוש הופעות בגביע העולם במדי נבחרת ברית המועצות, הוא הגיע למכבי חיפה ב-1990 אחרי התבוסה הקשה של הירוקים בנתניה. בסוף אותה עונה, בעזרתו הרבה של השוער הקשוח והאגרסיבי, חיפה זכתה בדאבל. המשיך בחיפה ארבע שנים בסך הכל, כשבעונה האחרונה גם הושאל לבני יהודה.\n\nסרגיי קנדאורוב - אחד הקשרים הזכורים של מכבי חיפה. הגיע לארץ בשנת 1993, יחד עם רומן פץ, והיה אחד משחקני המפתח בשורות הירוקים - שזכו באליפות הגדולה של 1993/94. היה כאן חמש שנים, עד שעזב ב-1998 לטובת בנפיקה תמורת לא פחות ממיליון דולר. כבש 40 שערים ב-118 הופעות, וחזר לסיבוב נוסף בעונת 2002/03, במדיה של מ.ס. אשדוד.\n\nניקולאי קודריצקי - יש אוהדים של בני יהודה שתמיד יישבעו שהוא היה הגדול מכולם, האיש שהונצח על קיר בשכונת התקווה - ונכנס ללבבות של הקהל הכתום. ב-1991, כשהיה בן 29, הגיע לבני יהודה, ואמנם לא זכה באליפות - אבל היה אחד הכובשים המצטיינים בליגה שלנו, עם 51 שערים ב-85 הופעות. זה נגמר בצורה מצערת, כאשר בגיל 32 בלבד הוא נהרג בתאונת דרכים. \"ניקו\" לא יישכח לעולם.\n\nסרגיי טרטיאק - עוד אחד שהגיע לארץ, ונשאר עד היום. הבלם הגיע יחד עם גרשנייב לבית\"ר ירושלים בקיץ 1992, והיה שותף עם בית\"ר לשלוש אליפויות וזכייה אחת בגביע הטוטו. שיחק שמונה שנים, עד שפרש במדיה של הכח רמת גן. לאחר מכן שימש כמאמן קבוצת הנוער וכעוזר מאמן בבית\"ר, ואפילו כמאמן הראשי של קבוצת האוהדים בית\"ר נורדיה ירושלים.",
    "ליגת האומות: פורטוגל וספרד נאבקות על ראש הבית": "פורטוגל - ספרד (21:45, ספורט1)\n\n\n\nגם תיקו יספיק לכריסטיאנו רונאלדו וחבריו כדי לסיים בראש הבית, לאור תוצאות המחזור הקודם (ה-0:4 המדהד על צ'כיה, לצד הפסד לה רוחה 2:1 לשוויץ). הספרדים, מצידם, חייבים ניצחון כדי לכבוש מחדש את הפסגה. כל חמשת המפגשים האחרונים בין שתי הנבחרות הסתיימו בתיקו, כולל 1:1 כשהן נפגשו בליגת האומות לפני שנה. רונאלדו שנפגע מול צ'כיה יהיה כשיר, ז'ואאו קאנסלו שהחמיץ את המשחק בשל הרחקה ישוב ל-11. מנגד, אמור דני קרבחאל לחזור להרכב של לואיס אנריקה לאחר שנח מול שוויץ, פדרי וגאבי עשויים לרדת לספסל. \"יהיה קשה לנצח שם, אבל עוד תיקו לא ישרת אותנו. נבוא כדי להשיג שלוש נקודות\", אמר מאמן האורחת.\n\n\n\nשוויץ - צ'כיה (21:45)\n\n\n\nבעוד פורטוגל וספרד נלחמות על ראש הבית, שוויץ וצ'כיה ייאבקו כדי להימנע מסיום במקום האחרון בבית, המוביל לירידת דרג בליגת האומות. תיקו יספיק למארחת, בעוד הצ'כים חייבים ניצחון. לרוע מזלם, הם מגיעים במומנטום רע מאוד עם שלושה הפסדים רצופים במפעל - כולם על האפס: 2:0 מול פורטוגל, 2:0 מול ספרד ו-4:0 מול פורטוגל. עם זאת, ניצחונם היחיד במפעל היה על אותה שוויץ - 1:2 בשנה שעברה. אחד נוסף כזה יספיק. השוויצרים לעומת זאת מגיעים מעודדים, לאחר שהפתיעו בשני המשחקים האחרונים את פורטוגל (0:1) וספרד (1:2). מנואל אקאנג'י המוצהב ייעדר.",
    "עושים סדר: הדרגים המסתמנים בהגרלת מוקדמות יורו 2024": "רבות דובר בשבוע האחרון על חשיבות המשחק של נבחרת ישראל מול אלבניה, ובמקרה הזה השחקנים ידעו להתעלות ולספק את הסחורה ברגע האמת. הניצחון הדרמטי 1:2 הבטיח לנבחרת את המקום הראשון בבית 2 של דרג ב' בליגת האומות, ממנו נגרעה כזכור רוסיה בעקבות הלחימה באוקראינה, והביאו עמו בשורה משולשת לקראת המשך הקדנציה של אלון חזן. אט אט תמונת הגרלת מוקדמות יורו 2024 מתבהרת, ואנחנו כאן כדי לעשות סדר.\n\n1. כרטיס לפלייאוף העלייה ליורו\n\nקודם כל, הזכייה בראשות הבית הבטיחה לישראל הזדמנות שנייה להגיע ליורו. בהנחה שהנבחרת לא תהיה בין שתי הראשונות בבית שלה במוקדמות היורו, היא תקבל בזכות ליגת האומות את האפשרות להתמודד בפלייאוף (חצי גמר וגמר). כזכור, בפעם הקודמת ישראל לא הצליחה להעפיל דרך מוקדמות היורו וקיבלה מקום בפלייאוף, אבל הפסידה בפנדלים בסקוטלנד בשלב חצי הגמר ולא הגיעה למשחק ההכרעה על הכרטיס ליורו. הפעם היא תוכל לפגוש את אחת ממנצחות הבתים בדרג ב' ולא תשובץ אקראית כממלאת מקום כפי שהיה ב-2020.\n\nבפעם הקודמת זה נגמר עם אכזבה בפנדלים. אלי דסה מול אולי מקברני בחצי גמר הפלייאוף ב-2020 | רויטרס\n\n2. מקום מובטח בדרג השני בהגרלת מוקדמות היורו\n\nישראל נמצאת במקום ה-18 בליגת האומות, על פיה נקבעים גם הדרגים לקראת הגרלת מוקדמות היורו שתיערך ב-9 באוקטובר בפרנקפורט. כל דרג כולל 10 נבחרות: במוקדמות יורו 2020 הייתה הנבחרת בתחתית הדרג השלישי (מקום 30) והפעם בזכות היותה ראש בית היא בעשירייה השנייה, יחד עם אנגליה, פולין ושוויץ. המשמעות היא הימנעות ממפגש עם נבחרת מהדרג השני ועל הנייר סיכוי טוב יותר לסיים באחד משני המקומות הראשונים במוקדמות – מקומות המעניקים כרטיס אוטומטי ליורו.\n\n\n\nכמובן שגם במקרה כזה, הכול תלוי בהגרלה, בה יהיו שבעה בתים בני חמש נבחרות ועוד שלושה בתים עם שש נבחרות. הדרגים יהיו רשמיים רק בתום משחקי ליגת האומות, אבל יש הבדל אם מקבלים מדרג ג' את אלבניה, איסלנד או ארמניה, לעומת אוקראינה או שבדיה.\n\n\n\nהדרגים למוקדמות היורו כרגע (לא סופי):\n\n\n\nדרג א': הולנד, פורטוגל, הונגריה, קרואטיה, בלגיה, דנמרק, ספרד, איטליה, פולין\n\n\n\nדרג ב': אוסטריה, בוסניה, אנגליה, צרפת, ישראל , ויילס\n\n\n\nדרג ג': ארמניה, אירלנד, רומניה, סלובניה, שבדיה\n\n\n\nדרג ד': אזרבייג'ן, איי פארו, גאורגיה, יוון, קזחסטן, לוקסמבורג, טורקיה\n\n\n\nדרג ה': בלארוס, אסטוניה, גיברלטר, לטביה, ליטא, מלטה, מולדובה\n\n\n\nדרג ו': אנדורה, סן מרינו, ליכטנשטיין\n\n\n\n*** גרמניה עלתה אוטומטית כמארחת היורו, רוסיה פסולה מהשתתפות.\n\nאפשרות להגרלה נוחה יותר. אלון חזן עם יוסי בניון | ברני ארדוב\n\n3. עלייה לדרג א' בליגת האומות\n\nהמקום הראשון בליגת האומות 2022/23 מקנה לנבחרת גם \"עליית ליגה\" לקראת קמפיין 2024/25 במפעל. זה אומר שבפעם הבאה, ישראל תהיה אחת מ-16 הנבחרות הבכירות של ליגת האומות ותוגרל בדרג הראשון שכולל את אריות אירופה. באופן אבסורדי, אנגליה ירדה ליגה וישראל היא זו שתפסה את מקומה.\n\n\n\nמעבר לשיבוץ היוקרתי ולמפגשים המלהיבים שדרג א' עשוי לזמן, מדובר בשיפור המצב לקראת קמפיינים עתידיים והבטחת הדרג השני גם במוקדמות הבאים.",
    "מכובד: דניאל סונדגרן זומן לסגל נבחרת שבדיה": "דניאל סונדגרן הוא ללא ספק אחד משחקני הרכש הבולטים ביותר שהגיעו למכבי חיפה בקיץ האחרון, ואחד הגורמים המשמעותיים בהעפלת אלופת ישראל לשלב הבתים של ליגת האלופות. מתברר שהיכולת הנהדרת של המגן לא נעלמה מעיניו של מאמן נבחרת שבדיה, יאן אנדרסון, שזימן אותו לסגל לצמד המשחקים מול סרביה וסלובניה בליגת האומות.\n\nסונדגרן (31), כבר רשם בעבר הופעה אחת בנבחרת שבדיה, כששיחק 28 דקות מול אוזבקיסטן במשחק ידידות. אם אכן ישחק, תהיה זו ההופעה הרשמית הראשונה של המגן במסגרת רשמית במדי הנבחרת הסקנדינבית. כזכור, נבחרת שבדיה לא העפילה למונדיאל שייערך בקטאר בחודש נובמבר הקרוב.\n\n❗ ❗\n\nHär är spelarna som ska representera herrlandslaget kommande matcher mot ! pic.twitter.com/69KRIfrURK — Svensk Fotboll (@svenskfotboll) September 14, 2022\n\nסונדגרן, שהגיע למכבי חיפה מאריס סלוניקי היוונית, רשם עד כה 11 דקות במכבי חיפה בכל המסגרות וכבש שער אחד, אותו שער שהחזיר את הירוקים למשחק במשחק הגומלין בבלגרד בפלייאוף מוקדמות ליגת האלופות מול הכוכב האדום.",
    "מילאן נרכשה תמורת 1.2 מיליארד יורו; עלי מוחמד יירשם כשחקן ישראלי": "נאפולי איבדה נקודות ב-1:1 ביתי נגד לצ'ה ובכך לא תחזור למקום הראשון. אלפיס אלמס העלה את נאפולי ליתרון, אך לורנצו קלמבו - שמוקדם יותר במשחק החמיץ פנדל - השווה לאורחת.\n\nיובנטוס עשתה את שלה עם ניצחון על ספציה 0:2. היא לא הרשימה, אבל שער של דושאן ולאחוביץ' בדקה התשיעית ושער ראשון של ארק מיליק בתוספת הזמן נתנו לה שלוש נקודות.\n\nגביע גרמני. באיירן מינכן לא התקשתה מול ויקטוריה קלן מהליגה השלישית והביסה אותה 0:5 בהרכב משני.\n\nצרפת. לאו מסי בישל פעמיים לניימאר וקיליאן אמבפה, וחואן ברנאט כבש בזמן פציעות - פריז סן ז'רמן לא התקשתה לשמור על המקום הראשון ולנצח את טולוז 0:3 בחוץ.\n\nהעברות. סרג'יניו דסט יושאל מברצלונה למילאן לשנה אחת, אבל עם אופציה לעבור בתום העונה למילאן תמורת 20 מיליון יורו ולחתום בה לארבע שנים נוספות.\n\nלפי דיווחים נוספים, ברסה נמצאת במגעים להשאלת ג'ורדי אלבה לאינטר שאמורה לשלם 60 אחוז משכרו.\n\n",
    "אסור לנבחרת להגיע עם עודף ביטחון מול הצ'כים": "ישראל הגיעה הערב (שלישי) למשחק נגד סרביה במצב מיוחד. מצד אחד, סרביה היא הראשונה בבית ואחת הנבחרות המועמדות להגיע לפודיום, היא מונהגת על ידי ה-MVP של ה-NBA, ניקולה יוקיץ’, שחקן אדיר שאין מישהו באליפות הזו שיוכל להתמודד איתו בשני חלקי המגרש. לצידו משחק גם וסיליה מיצ’יץ’ ה-MVP של פיינל פור היורוליג, הגארד הטוב באליפות.\n\nישראל הגיעה אחרי ההפסד אתמול לפולין שיצר כמובן אווירה קשה כמו כל הפסד באליפות הזו. נכון, רצינו לנצח, אבל אנחנו רחוקים מלהיות פייבוריטים ובאליפות אירופה צריך לצאת מהמשחק עם הרגשה טובה, כי כמו שכולם ידעו כבר לפני המשחק שהמשחק נגד צ’כיה של ננו גינזבורג ביום חמישי הוא הקובע על העלייה לשלב שמינית הגמר.\n\nכשאתה משחק נגד קבוצה כזו, כולם באים יותר מרוכזים, כולם יודעים שעל המגרש יש שחקנים ברמה גבוהה וכל אחד רוצה להציג מולם יכולת טובה ככל האפשר. גודס החליט בצדק להתחיל עם הרכב יותר פיזי וגבוה, עם תמיר בלאט בעמדת הרכז ורומן סורקין כסנטר ובסך הכול הרכב יותר גבוה ופיזי.\n\nדני אבדיה בדרך לסל (קרדיט: FIBA.COM)\n\nבכל מקרה, כשיוקיץ’ ומיצ’יץ’ היו על המגרש, הסרבים הובילו בקלות וכשפסיץ’, המאמן הסרבי, הלך לספסל, חזרנו למשחק ואפילו הובלנו במחצית הראשונה. שחקני הספסל של סרביה נתנו 0 נקודות, עד לחזרתם של מיצ’יץ’ ויוקיץ’, בעוד הספסל של ישראל תרם 19 נקודות. רפי מנקו וים מדר נכנסו ועשו פעולות התקפיות טובות והכניסו התלהבות לנבחרת. הגנת השלשות שלנו לא הייתה טובה, אבל קשה מול אחוזי הקליעה של הסרבים.\n\nחשוב שכולם יצאו מרוצים ועם הרגשה טובה יותר לקראת המשחק ביום חמישי. המשחק של היום נתן יותר בטחון לרפי מנקו, לרומן סורקין ולג’ייק כהן. ים מדר הופך לגארד היעיל ביותר בנבחרת, גם התקפית וגם הגנתית, עשינו היום יותר התקפות מתפרצות מהרגיל. כמובן שלא הייתה לנו תשובה ליוקיץ’, אבל זו לא הייתה בעיה רק של ישראל.\n\nכל המבטים מופנים ליום חמישי. צריכים להבין שיהיה משחק מסוג אחר וסגנון אחר, מי שראה את האגרסיביות על סף הלא ספורטיבית שהפגינו היום הצ’כים נגד פינלנד, יכול להבין שזה מה שצפוי ביום חמישי. לצ’כיה יש שחקני פנים גדולים וחזקים, שייכנסו חזק פנימה. הם הולכים הרבה לקו ועשו הכול כדי להכשיר את תומאס סטורנסקי.\n\nדני אבדיה בפעולה (קרדיט: FIBA.COM)\n\nים מדר צריך לשמור וללחוץ את סטורנסקי. בנוסף, הנבחרת תהיה צריכה לעשות מאמץ לסגור ולהילחם על הריבאונד מול הגבוהים הצ’כים, שמתקשים בחזרה להגנה. כמובן שכדי לנצח היא תהיה צריכה להיכנס למשחק מתחילתו. במהלך המשחק הערב היו לנו תקוות לניצחון, אבל הסרבים גדולים עלינו וכשהם היו עם יוקיץ’ על המגרש, יותר דקות מכל משחק אחר, לא יכולנו לנצח אותם.\n\nעם כל ההופעה הטובה שלנו היום ועם קיצור הרוטציה, אסור לבוא עם עודף ביטחון. כל אחד צריך להבין שהצ’כים באים להלחם על כבודם וגם אנחנו צריכים להלחם על כבודנו. דרושה הרבה סבלנות בביצוע תכנית המשחק. נצטרך להניע את הכדור נכון וכמובן לשמור עם ההגנה הכי טובה שביכולתנו להציג. בהצלחה ביום חמישי, אל אל ישראל.",
    "7 נקודות ו-6 אסיסטים לים מדר בהפסד פרטיזן": "כחלק מההכנה לעונה הקרובה, בה גם ייקח חלק לראשונה ביורוליג, ים מדר של פרטיזן בלגרד השתתף עם קבוצתו בטורניר סופר קאפ ה-VTB, אותו הוא סיים הערב (ראשון). כוכב הנבחרת קלע שבע נקודות והוסיף שישה אסיסטים בהפסד 83:77 של הקבוצה מבירת סרביה לאוניקס קאזאן.\n\nכשהחל טורניר ההכנה ביום חמישי, גברו השחורים-לבנים על לוקומוטיב קובן בתוצאה 70:92, לאחר מכן נכנעו 81:65 לזניט, ועם ההפסד לקאזאן נקבעה כי קבוצתו של אקס הפועל ת”א סיימה את הטורניר במקום הרביעי מתוך שש הקבוצות שהשתתפו.\n\nביום ראשון הבא יחלו מדר וקבוצתו את העונה באופן רשמי כשיתארחו אצל ציבונה זאגרב במסגרת הליגה האדריאטית, כשחמישה ימים אחר כך ישתתף הגארד הישראלי לראשונה ביורוליג מול אלבה ברלין של יובל זוסמן ותמיר בלאט.",
    "יורובאסקט 2022 | בלי יוקיץ', דונצ'יץ' או יאניס, בחצי גמר היורובאסקט תככב הקבוצתיות": "לפני כמה ימים דיווח העיתונאי הליטאי דומנטאס אורבונאס בחדשות הכדורסל האירופי על ההתעלמות של שלושת כוכבי ה-NBA מהתקשורת ביורובאסקט 2022. לפי הדיווח, ניקולה יוקיץ' נתן במשך קיץ שלם רק שתי דקות, בתחילת ההכנה של סרביה. על יאניס אנטטקומפו סיפר שהופיע במדיה דיי היווני לפני חודש, ובמהלך הטורניר דיבר עם הכתבים רק אחרי שקלע 41 נקודות נגד אוקראינה.",
    "כוכבי הטורניר: גרמניה ניצחה את יוון ועלתה לחצי הגמר, יאניס אנטטוקומפו הורחק": "בטורניר רווי הפתעות, התרחשה הערב (שלישי) עוד אחת גדולה במיוחד. המארחת גרמניה הדיחה את יוון, המועמדת הבכירה לזכייה בתואר, בוודאי לאחר ההדחה של סרביה בשמינית הגמר. גרמניה פתחה פער דו-ספרתי ברבע השלישי, לפני שיאניס אנטטוקומפו ביצע עבירה בלתי ספורטיבית שנייה וסיים את המשחק עם 31 נקודות. יוון תשחק בחצי הגמר בשישי נגד ספרד שגברה על פינלנד 90:100.\n\nגרמניה - יוון 96:107\n\nהחלום למפגש ביורובאסקט 2022 בין שניים משלושת השחקנים שמשתייכים לטופ של ה-NBA נגוז. אחרי שניקולה יוקיץ' וסרביה הודחו בשמינית הגמר, הגיע תורם של יאניס אנטטוקומפו ויוון להיות מודחים ברבע הגמר. אנטטוקומפו קלע 31 נקודות, מסר 8 אסיסטים והוריד 7 ריבאונדים, אבל הורחק בעבירה בלתי ספורטיבית שנייה חמש דקות לסיום. בלעדיו - וגם לפני כן איתו - יוון לא נתנה פייט לגרמניה והפסידה 107:96.\n\nהמחצית הראשונה היתה ההתקפית ביותר בטורניר הנוכחי והסתיימה ב-57:61 ליוון אחרי סל של קוסטאס סלוקאס מחצי מגרש. גרמניה פתחה את המשחק במטווח מדהים של שמונה שלשות מ-10 ניסיונות ב-5:40 הדקות הראשונות. כל החמישייה הראשונה - דניס שרודר, אנדי אובסט, פרנץ וגנר, דניאל תייס ויוהנס פויטמן - עלו על הלוח. מנגד, אנטטוקומפו החזיר את יוון מפיגור 25:11 ליתרון ראשון ארבע דקות להפסקה, 44:46. שרודר במשחק אדיר הוביל למהפך קטן, אבל יוון הגיבה בסל של טיילר דורסי בחדירה ובקליעה של סלוקאס.\n\nעברו לתצוגת גלריה שרודר, הערב מעל דורסי. גרמניה יצאה עם ידה על העליונה צילום: OLIVER BEHRENDT - AFP\n\nהמומנטום שצברה בסוף המחצית הראשונה לא נתן ליוון את הביטחון שהיתה זקוקה לו כדי להתגבר על הקהל הביתי בברלין. גרמניה הראתה בפתיחת המחצית השנייה שהיא מסוגלת גם לשמור. היא גרמה ליוון להחטיא את 12 הזריקות הראשונות שלה. יוון נשברה בצד השני וגם שני פסקי זמן של דימיטריוס איטודיס לא עצרו ריצת 1:20 של גרמניה. בשלב הזה אנטטוקומפו התעורר, ובכל זאת גרמניה סיימה רבע שלישי של 10:26 ביתרון 71:83.\n\nיוון לא הצליחה לחזור מזה. ניק קלאת'ס נתן משחק חלש להחריד של שתי נקודות, שלושה אסיסטים ושלושה איבודים. עם כל הדברים היפים שהשיג בקריירה שלו, בעידן המודרני קשה מאוד להצליח בלי קליעה. יוון דייקה בתשע שלשות מ-29 ניסיונות וראתה את גרמניה קולעת 17 מ-30 (57%). בטורניר הראשון שלו בנבחרת נכנע איטודיס, ממאמני הצמרת ביורוליג, לגורדון הרברט שצמח בנבחרות הצעירות בפינלנד.\n\nעברו לתצוגת גלריה תימאן (מימין) ותייס. הפילו חומות בברלין צילום: OLIVER BEHRENDT - AFP\n\nכמו סרביה, גם יוון ספגה את ההפסד הראשון שלה בטורניר בתזמון הגרוע מכל. גרמניה תפגוש בחצי הגמר את ספרד. לוקה דונצ'יץ' שישחק מחר עם סלובניה נותר כנציג של השחקנים המובילים ביבשת. בניגוד ליוקיץ' ואנטטוקומפו כבר יש לו תואר בנבחרת, ביורובאסקט הקודם.\n\nקלעו לגרמניה: דניס שרודר 26 נקודות, פרנץ וגנר 19, אנדי אובסט 19, דניאל תייס 13 ו-16 ריבאונדים, יוהנס תימאן 10, יוהנס פויטמן 8, ניק וילר-באב 6, נילס גיפי 3, מאודו לו 3.\n\nקלעו ליוון: יאניס אנטטוקומפו 31, יאנוליס לרנצקיס 18, טיילר דורסי 13, קוסטאס סלוקאס 8, קוסטאס פפאניקולאו 7, דימיטריוס אגרבאניס 7, יורגיוס פפאיאניס 6, תנאסיס אנטטוקומפו 4, ניק קלאת'ס 2.\n\nספרד - פינלנד 90:100\n\nמוקדם יותר, המסורת והניסיון גברו על הרעב והרעננות במשחק הראשון ברבע גמר היורובאסקט בברלין. ספרד חזרה מפיגור 15 הפרש מול פינלנד לניצחון 90:100.\n\nזו היתה ההופעה השנייה בלבד של פינלנד במעמד הזה - הקודמת ב-1967 אז אירחה את הטורניר. בפתיחת המשחק מאמנה לאסי טובי בן ה-35, המאמן הצעיר בטורניר, המשיך את העבודה הנהדרת. ספרד התרכזה בהגנה על לאורי מרקאנן, שקלע 35 נקודות בשמינית הגמר, אבל הוא השיג רק 10 נקודות במחצית הראשונה. למרות זאת, פינלנד שיחקה בדקות האלה כדורסל סופר-קבוצתי ולא היתה זקוקה להתעלות של הכוכב שלה. היא מסרה עד להפסקה 16 אסיסטים מול 8 של ספרד ודייקה ב-63% מהשדה לעומת 43%. בתחילת הרבע השני ברחה ל-22:37, ודקה וחצי לסיום המחצית הובילה 38:52. חמש נקודות רצופות של ספרד החלו את הקאמבק.\n\nבמחצית השנייה ספרד הענישה את פינלנד על השמירות הכפולות שלה. היא הניעה כדור היטב והגיעה לזריקות פנויות. ריצת 5:22 הביאה את ספרד ליתרון 57:60. פינלנד שבה להישען על מרקאנן וקיבלה ממנו ארבע נקודות בהתקפה אחת שהפכו את התוצאה. אבל סרג'יו סקאריולו המנוסה והמצליח ניהל את המחצית השנייה בצורה נפלאה. הוא השתמש בצורה נכונה בספסל שלו. אלברטו דיאס נכנס, לחץ על הכדור וחטף מספר פעמים. דריו בריסואלה עשה מהלכים יפים בהתקפה. רודי פרננדס בן ה-35 הפגין חוכמת משחק אדירה, חטף חמישה כדורים והוביל את ספרד ליתרון 65:73. פרננדס עצמו קבר שתי שלשות שהכריעו סופית את המשחק. למרות חיסורים רבים, ספרד קלעה 57 נקודות במחצית השנייה ב-62% והעפילה לחצי הגמר בפעם ה-11 ברציפות. פינלנד שנעצרה במחצית הזו על 12 סלי שדה בלבד, תנסה לעשות דברים יפים גם בגביע העולם בשנה הבאה.\n\nעברו לתצוגת גלריה לאורי מרקאנן, הערב. נתקע מול חואנצ'ו הרננגומס צילום: ANNEGRET HILSE/רויטרס\n\nקלעו לספרד: ווילי הרננגומס 27, חואנצ'ו הרננגומס 15, דריו בריסואלה 14, רודי פרננדס 11, לורנזו בראון 10 (11 אסיסטים), אוסמן גארובה 7, אלברטו דיאס 6, ג'ואל פארה 5, חיימה פראדייה 3, צ'אבי לופס-ארוסטגי 2.\n\nקלעו לפינלנד: מרקאנן 28 (11 ריבאונדים), מיקאל ינטונן 18, אלכסנדר מדסן 13, סאסו סאלין 11, מירו ליטל 6, שון האף 5, אליאס ולטונן 4, פטרי קופונן 3, אידון מקסהוני 2.",
    "בכדורגל, במרתון ובהתעמלות: באמת שנה טובה": "שנת תשפ\"ב מגיעה לסיומה ואין ספק שזו הייתה שנה מדהימה לספורט הישראלי. ההעפלה של מכבי חיפה לליגת האלופות, הכדורגל שפרח כפי שלא קרה כבר הרבה שנים עם הישגים מרשימים ואפילו חסרי תקדים, גם המדליות הרבות בספורט האולימפי והספורטאים הצעירים שפרצו קדימה - כל אלה הפכו את השנה הזאת לאחת מהטובות ביותר.\n\nאמנם מדובר בשנה פוסט אולימפית, אבל מדליות זהב באליפויות אירופה באתלטיקה, בשחייה ובהתעמלות - שלושת ענפי הליבה של הספורט האולימפי - הן בהחלט לא משהו שכיח במחוזותינו. בשנה זו, כך נדמה, נפרצו כל המחסומים ואפשר להתלהב מהספורטאים הישראלים שעולים על הפודיום פעם אחר פעם ומגיעים לגמרים באירופה אפילו בכדורגל. כעת ONE מסכם את האירועים הגדולים שאי אפשר לשכוח.\n\nהפריחה של הכדורגל הישראלי\n\nהכדורגל ישראלי נמצא בתנופה גדולה ובפריחה שלא הייתה כבר הרבה שנים, עם קהל רב שמגיע ליציעים. עבור מכבי חיפה זו הייתה שנה אדירה, היא זכתה באליפות בפעם ה-14 בתולדותיה, הרבה בזכות עומר אצילי שסיים את עונת 2021/22 כמלך השערים ומלך הבישולים של הליגה, לאחר שהבקיע 20 שערים ובישל עוד 10.\n\nאיזו שנה. שחקני מכבי חיפה (עמרי שטיין)\n\nבכך למעשה חיפה עלתה למקום השני בטבלת האליפויות בכל הזמנים, אחרי מכבי תל אביב שיש לה 23 אליפויות. הפועל תל אביב, עם 13 אליפויות, ירדה רשמית למקום השלישי בטבלה. אגב, לייצר רצף של אליפויות זה לא דבר פשוט ומכבי חיפה עושה זאת בפעם הרביעית בהיסטוריה, בדיוק כמו כמות הפעמים של מכבי ת\"א - מה שהופך אותן לשתי הקבוצות הגדולות ביותר בכדורגל הישראלי באופן רשמי.\n\nאלא שהירוקים לא עצרו. בקיץ הם עבדו קשה, התחזקו והצליחו להעפיל לליגת האלופות במסע הירואי ומרשים, במהלכו גברו על אלופת יוון, אולימפיאקוס, אלופת קפריסין, אפולון לימסול, ועל אלופת סרביה, הכוכב האדום בלגרד. זוהי ההעפלה השלישית של המועדון למפעל היוקרתי לאורך ההיסטוריה.\n\nבזירה המקומית מכבי חיפה הסתערה על כל התארים וזכתה בשלושה מתוך ארבעה אפשריים, לאחר שהפסידה בגמר גביע המדינה להפועל ב\"ש בפנדלים. ההצלחה הירוקה גם הייתה הטריגר לחזרתם לישראל של דור פרץ, ערן זהבי ותומר חמד במטרה שהמאבק על התארים יהיה מעניין יותר.\n\nבליגה של הגדולים. בכר עם גאלטייה (עמרי שטיין)\n\nבמקביל, נבחרת הנוער של אופיר חיים הצליחה להעפיל לגמר היורו עד גיל 19 לאחר שגברה על צרפת בחצי הגמר, אך הפסידה לאנגליה החזקה וסיימה עם תואר סגנית אלופת אירופה. זה היה הישג חסר תקדים שנעשה הרבה בזכות שחקנים כמו אוסקר גלוך, אל ים קנצפולסקי, תאי עבד, אריאל לוגסי, רוי רביבו, סתיו למקין ואיליי מדמון.\n\nגם הנבחרת הבוגרת רשמה הצלחה תחת מאמנה החדש אלון חזן, לאחר שסיימה בראש הבית בליגת האומות בהיעדרה של רוסיה ותתמודד על העלייה ליורו, בין אם זה דרך המוקדמות ובין אם דרך הפלייאוף. בפתחה של השנה החדשה, הנבחרת הצעירה עוד יכולה להעפיל גם כן ליורו עד גיל 21 ולהמשיך בגרף ההתקדמות המרשים של הענף.\n\nחולון חגגה ואבדיה לא פספס אף משחק\n\nבכדורסל, הפועל חולון זכתה באליפות המדינה לראשונה מאז 2008 עם 0:2 על בני הרצליה בסדרת הגמר. המאמן גיא גודס שהתחיל את העונה עם אכזבה גדולה במכבי ראשון לציון, סיים עם טעם השמפניה ונכנס לרשימה מצומצמת של ישראלים שהפכו לאלופי ישראל גם כשחקנים וגם כמאמנים. מי שהובילו את הקבוצה לזכייה בתואר היו בעיקר ג'ו רגלנד וטיירוס מגי, כאשר גם המנהיגות של גיא פניני תרמה והפורוורד הוותיק קטף תואר נוסף.\n\nחולון זכתה באליפות ראשונה מאז 2008 (רדאד ג'בארה)\n\nעבור מכבי תל אביב זו הייתה עונה לא מוצלחת, בלשון המעטה. היא חוותה משבר, פיטורי מאמן, אירועים פוליטיים ברוסיה ורצף ניצחונות מרשים בסיום העונה הסדירה שהביאו אותה לפלייאוף, אך שם הקבוצה של אבי אבן הפסידה לריאל מדריד בסוויפ והודחה. בנשים, אליצור רמלה זכתה באליפות.\n\nדני אבדיה סיים את עונתו השנייה בוושינגטון, בה הוא הופיע בכל 82 המשחקים בעונה סבירה, בה הוא כיכב בניצחון על דטרויט עם שיא קריירה של 21 נקודות, 10 ריבאונדים ו-4 אסיסטים. בממוצע למשחק, אבדיה רשם ב-NBA בעונה שעברה 24.2 דקות, 8.4 נקודות, 5.2 ריבאונדים ו-2 אסיסטים, כאשר האחוזים שלו מהשדה עמדו על 43.2% והם צריכים להשתפר.\n\nאת הנבחרת אבדיה לא הצליח להוביל להצלחה ביורובאסקט והיא הודחה בשלב הבתים עם שני ניצחונות ושלושה הפסדים. גם במוקדמות המונדובאסקט הנבחרת של גיא גודס לא הבריקה בלשון המעטה.\n\nשותף בכל משחקי העונה הסדירה. אבדיה מול דוראנט (רויטרס)\n\nהמדליות והתקווה במינכן 50 שנה אחרי הטבח\n\nלפני הכול, זו הייתה השנה של האתלטיקה הישראלית שנמצאת בפריחה מחודשת. המשלחת הישראלית לאליפות אירופה במינכן רשמה את הופעתה הטובה ביותר בתחרות והכפילה את כמות המדליות בה זכתה לאורך ההיסטוריה, הרי שלפניה היו לאתלטיקה הישראלית חמש מדליות ולאחריה עשר.\n\nרצי המרתון זכו במדליית הזהב הקבוצתית בריצה משוגעת, בסיומה לא פחות מארבעה רצים סיימו בטופ 9 כאשר הבולטים שביניהם היו מארו טפרי שזכה במדליית הכסף וגשאו איילה שזכה במדליית הארד. החבורה הזו השמיעה את המנון התקווה ברחובות מינכן, 50 שנה לאחר הטבח בי\"א חברי המשלחת הישראלית שיצאה למשחקים האולימפיים שנערכו בגרמניה ב-1972.\n\nבנוסף להישג הזה, לונה סלפטר עלתה לראשונה על הפודיום באליפות העולם, שם זכתה במדליית הארד בריצה ל-42.2 ק\"מ. אמנם זו הייתה רק התוצאה השישית בטיבה מבין התוצאות שרשמה בכל הזמנים לאורך הקריירה שלה במרתון, אבל אין ספק שהיא זכתה להישג היוקרתי ביותר שלה מאז שהחלה להתחרות והפכה למועמדת לזכייה במדליה אולימפית, שנתיים לפני פאריס 2024. סלפטר המשיכה ביכולת האדירה שלה גם באליפות אירופה שהתקיימה חודש לאחר מכן, שם זכתה בענף משני יחסית במדליה נוספת, אחרי שסיימה את ריצת ה-10,000 מטר עם מדליית הארד.\n\nההישג הכי גדול. לונה צ'מטאי סלפטר (רויטרס)\n\nגם חנה קנייזבה מיננקו הוכיחה שהיא עדיין שייכת לרמות הגבוהות, לאחר שזכתה במדליית הארד בקפיצה המשולשת במינכן. בעקבות ההישגים הללו, למעשה, גם מיננקו וגם סלפטר הצטרפו למועדון מצומצם ויוקרתי של ישראלים שזכו בשתי מדליות באליפויות אירופה, לצידו של הקופץ במוט אלכס אברבוך.\n\nבשוליים, אגב, יש כבר דור המשך איכותי: יונתן קפיטולניק שזכה בעבר באליפות העולם עד גיל 20, זכה למחמאות לאחר שעלה לגמר אליפות העולם. בלסינג אפריפה הצטרף אליו וזכה גם הוא באליפות העולם עד גיל 20 שנערכה בקולומביה, תוך שסיים בתוצאה של 19.96 שניות, שהפכה לשיא אירופי לנוער. אפריפה הפך בריצה זו לאצן הרביעי בכל הזמנים שהתחרה בקטגוריית הגיל הזו וירד מתחת ל-20 שניות, ביחד עם יוסיין בולט האגדי, אריון ניוטון האמריקאי ולטסיל טבוגו האפריקאי שהתחרה ביחד איתו. וזה לא הכול, הרי שנועם ממו הפך לסגן אלוף אירופה עד גיל 18 בריצת 800 מטר שנערכה בירושלים.\n\nשנת פריצה. אפריפה (איגוד האתלטיקה)\n\nדולגופיאט מעל כולם\n\nבענף התעמלות המכשירים, האלוף האולימפי, ארטיום דולגופיאט, המשיך את השליטה שלו בתרגיל הקרקע לאחר ששוב היה אלוף אירופה - בפעם השנייה בקריירה שלו. הוא סבל מפציעה, אך לא נתן לה להשפיע עליו במהלך התחרות. זוהי המדליה השביעית שלו בקרקע מהתחרויות הגדולות, כולל באליפויות העולם ואירופה, ובשנה הבאה הוא עוד מסוגל להפוך לישראלי הראשון שיזכה בטרבל מוזהב והיסטורי, אם הוא יצליח לסיים גם עם מדליית הזהב באליפות העולם, הרי שמעולם אף ישראלי לא זכה בשלושת המקומות הראשונים בשלוש התחרויות הגדולות מכולן.\n\nבתחילת השנה העברית, אגב, בלט לטובה אנדריי מדבדב שזכה במדליית הארד באליפות העולם בתרגיל הקפיצות. המתעמל שפספס את הכרטיס לאולימפיאדת פאריס, בחר להמשיך להתחרות ובגיל 31 זכה במדליה היוקרתית ביותר שלו. כדאי לשים לב גם לדור הבא בענף, דימה דוצנקו, שזכה באליפות אירופה לנוער בתרגיל המתח והפך גם לאלוף המשחקים האירופאים לנוער השנה.\n\nשנה בלתי נשכחת. דולגופיאט (באדיבות איגוד ההתעמלות בישראל)\n\nבהתעמלות האמנותית, דריה אטמנוב הפכה לאלופת אירופה בקרב רב בתחרות שנערכה בישראל. בנוסף, גם נבחרת ההתעמלות האמנותית זכתה במדליית הזהב בקרב רב של אירופה ולאחר מכן אפילו במדליית הכסף באליפות העולם. אחרי פרישתה של האלופה האולימפית, לינוי אשרם, נדמה כי יש מי שימשיכו את דרכה, כאשר הענף כולו עבר לשליטתה של המאמנת המצליחה איילת זוסמן, שממשיכה להביא הישגים, אם כי צריך לשים אותם בכוכבית משום שמתעמלות מרוסיה ובלארוס לא הורשו להתחרות בסבב העולמי בגלל המלחמה באוקראינה. מה יקרה כשהן יחזרו? זה סימן השאלה הגדול בענף הזה. בינתיים, נחגוג.\n\nהרשקו, גורבנקו ומדליות גם בשייט\n\nבג'ודו, זו הייתה השנה של נבחרת הנשים של שני הרשקו, כאשר רז הרשקו ותמנע נלסון לוי בלטו מאוד ולא הפסיקו לזכות במדליות. רז שמתחרה במשקלים הגבוהים, זכתה בתואר סגנית אלופת אירופה, בעוד שנלסון לוי זכתה בזהב, כך שלראשונה מאז המדליה של יעל ארד ב-1993 יש אלופת אירופה ישראלית חדשה בענף.\n\nבשחייה, אנסטסיה גורבנקו הפכה שוב לאלופת אירופה וסיימה במקום החמישי באליפות העולם ב-200 מטר מעורב אישי, כך שקבעה את הישג השיא של שחיין ישראלי בכל הזמנים בגמר העולמי ושוב שמרה על מקומה בטופ האירופי במשחה זה. גורבנקו זכתה בזהב גם באליפות אירופה בבריכות קצרות, לראשונה בהיסטוריה של השחייה הישראלית. כמו כן, היא זכתה פעמיים בזהב באליפות העולם בבריכות קצרות, ב-50 מטר חזה וב-100 מטר מעורב.\n\nשוב אלופת אירופה. גורבנקו (רויטרס)\n\nמתן רודיטי הראה יכולת גבוהה כאשר סיים במקום הרביעי באליפות אירופה במים פתוחים, אחרי שקודם לכן החמיץ את אליפות העולם בגלל שנדבק בווירוס הקורונה. בשחייה האמנותית, הנבחרת רשמה באליפות העולם שתי העפלות בכורה לגמרים. באליפות אירופה הדואט האמנותי של שלי בובריצקי ואריאל נשיא רשם את המיקום הגבוה ביותר של ישראל בענף לאחר שהן סיימו במקום השישי, כאשר גם הנבחרת כיכבה בתחרות עם המקום החמישי בשיאה.\n\nבשייט, שחר רשף זכתה במדליית הארד באליפות אירופה בגלישת רוח ויואב עומר סיים במקום הרביעי באירופה. ההישגים הגדולים הגיעו בנוער, שם בין היתר רשף הוכתרה לאלופת אירופה עד גיל 21 בדגם ה-IQ פויל, גל צוקרמן זכתה באליפות העולם בקייט פויל, תמר שטיינברג זכתה במדליית הזהב באליפות העולם לנוער בגלישת רוח, שי קקון זכתה באליפות אירופה בלייזר עד גיל 21 ועוד.\n\nמקום רביעי באליפות העולם. רודיטי (יניב כהן, באדיבות איגוד השחייה)\n\nוהיו עוד כמה הישגים קטנים מענפים קטנים. נבחרת הסייף זכתה במדליית הכסף באליפות אירופה בדקר עם יובל פרייליך, עידו הרפר, גרגורי בסקין ויונתן כהן. בטאקוונדו לא היו הישגים גדולים, מלבד באליפות אירופה, שם המדליסטית האולימפית, אבישג סמברג, זכתה במדליית הכסף, כאשר נמרוד קרביצקי ורבקה באייך הסתפקו בארד. כמו כן, נבחרת הנשים בכדורמים עלתה לאליפות העולם והגברים התחרו לראשונה באליפות אירופה.\n\nבספורט הפראלימפי גם הייתה שורה של הישגים בשנה האחרונה. מעל הכול, השחייה הפראלימפית שוב כיכבה, כאשר מאליפות העולם שנערכה בפורטוגל הישראלים שבו עם חמש מדליות - שלוש מזהב לעמי דדאון, אחת מכסף לוורוניקה גירנקו ועוד מדליית ארד למארק מליאר. בנוסף, הזכייה של לוחם הטאקוונדו, אסף יסעור, באליפות העולם ריגשה גם היא את המדינה.\n\nריגש. יסעור (באדיבות הוועד הפראלימפי)\n\nבכדוריד, הפועל אשדוד זכתה בטרבל בגברים ומכבי ראשון לציון זכתה בטרבל בנשים. נבחרת העתודה זכתה באליפות אירופה דרג ב' עד גיל 20 בבולגריה, נבחרת הנוער סיימה בדרג ב' במקום השני עד גיל 18 כשהפסידה על שער אחד בגמר לצ'כיה, ויונתן דיין ויהב שמיר עברו לבונדסליגה, כאשר יואב לומברוזו חתם בסגנית אלופת אירופה מפולין.\n\nבכדורעף, מכבי תל אביב זכתה באליפות המדינה ובנשים מכבי חיפה זכתה בדאבל. נבחרת הגברים הבטיחה השתתפותה באליפות אירופה לאחר שישראל נבחרה לארח את הטורניר במקומה של אוקראינה, נבחרת העתודה לנשים עד 21 העפילה לטופ 8 באליפות אירופה, והצמד נתי אוחנה ואיילון אלעזר העפילו לראשונה לאליפות אירופה בכדורעף חופים.\n\nבטניס לא היו הישגים גדולים, כאשר אירוע השיא היה הניצחון של נבחרת הדייויס על דרום אפריקה. אחד מהטניסאים הוותיקים, יוני ארליך, הודיע על פרישה והדור הגדול של הענף יחלוף רשמית. לצד זאת, אירוע טניס גדול הגיע לישראל והאוהדים יוכלו לצפות בכוכבים מהעולם קרוב לבית.",
    "אבדיה ובראון בפנים: 30 המצטיינים באליפות": "אליפות אירופה בכדורסל מתקרבת לשמינית הגמר, ובינתיים כששלב הבתים נכנס אל רגעי ההכרעה, באתר 'הופס הייפ' האמריקאי דירגו את 30 השחקנים הבולטים עד כה בטורניר היוקרתי. באתר עשו שימוש בכלי סטטיסטי מתקדם שפותח על ידם הנקרא \"Global Rating\", שמעניק ציון לכל שחקן על בסיס שילוב בין הסטטיסטיקה האישית שלו וההצלחות הקבוצתיות של הנבחרת בה הוא משחק.\n\nבתוך הדירוג אפשר למצוא את כוכב נבחרת ישראל, דני אבדיה, שעם ציון של 17.16 הגיע למקום ה-28, זאת כשבמקום ה-25 נמצא רכז מכבי תל אביב, לורנזו בראון, עם ציון של 17.51. על המקומות הראשון והשני השתלטו ניקולה יוקיץ' (39.85) ויאניס אנטטוקומפו (39.15), כשכוכב הענק השלישי מה-NBA, לוקה דונצ'יץ' הגיע רק למקום השביעי עם ציון של 24.90.\n\nמי שמשלים את השלישיה הוא לאורי מארקנן שנמצא בעיצומו של טורניר מטורף וזכה לציון 27.17, מיד אחריו נמצא שחקן אולימפיאקוס וכוכב בולגריה, סאשה וזנקוב (27.02) ואת החמישייה משלים ה-MVP של היורוליג ורכז סרביה, וסיליה מיציץ' (26.99).\n\nהדירוג המלא\n\n1. יוקיץ' (סרביה) - 39.85\n\n2. אנטטוקומפו (יוון) - 39.15\n\n3. מארקנן (פינלנד) - 27.17\n\n4. וזנקוב (בולגריה) - 27.02\n\n5. מיציץ' (סרביה) - 26.99\n\n6. שנגון (טורקיה) - 26.21\n\n7. דונצ'יץ' (סלובניה) - 24.90\n\n8. מיכאליוק (אוקראינה) - 23.68\n\n9. ווילי הרננגומס (ספרד) - 23.48\n\n10. קאליניץ' (סרביה) - 23.26\n\n11. מוסא (בוסניה) - 23.09\n\n12. לארקין (טורקיה) - 21.68\n\n13. דורסי (יוון) - 21.50\n\n14. בלצ'רובסקי (פולין) - 20.00\n\n15. סלוטר (פולין) - 19.75\n\n16. סאלין (פינלנד) - 19.74\n\n17. פולונארה (איטליה) - 19.69\n\n18. פונטקיו (איטליה) - 19.54\n\n19. דובלביץ' (מונטנגרו) - 19.41\n\n20. פוניטקה (פולין) - 19.04\n\n21. סוקולובסקי (פולין) - 18.37\n\n22. פרי (מונטנגרו) - 18.35\n\n23. ולנצ'ונאס (ליטא) - 17.84\n\n24. ואגנר (גרמניה) - 17.84\n\n25. בראון (ספרד) - 17.51\n\n26. פורנייה (צרפת) - 17.46\n\n27. פראדייה (ספרד) - 17.38\n\n28. אבדיה (ישראל) - 17.16\n\n29. בוסט (בולגריה) - 16.70\n\n30. גוראן דראגיץ' (סלובניה) - 16.45\n\nהאזינו לפרק החדש: יורוסטפ על הפתיחה הסוערת של אליפות אירופה 2022 >>",
    "ברזיל: המערך ההתקפי שטיטה מתכנן לגביע העולמי": "עשרים שנה עברו מאז הפעם האחרונה שבה קפטן ברזילאי הניף את הגביע העולמי. ב-30 ביוני, 2002, קאפו היה האחרון שהניף את הפסל המוזהב מול הקהל המתלהב - ומאז עברו שני עשורים של אכזבות. חלומות גבוהים, ציפיות בשמיים, אבל מעט מאוד קרה על הדשא. ועכשיו, הסלסאו מתכוננים לעוד גביע עולמי - הפעם בקטאר, ומחר (שישי, 21:30) הם יפגשו את גאנה בלה האבר, צרפת, למשחק ההכנה הלפני אחרון שלהם עד לרגע האמת.\n\nכידוע, ברזיל מזוהה עם המשחק ההתקפי (\"ז'וגו בוניטו, בשפתם, \"המשחק היפה\") - וההרכב שהמאמן טיטה אמור להעמיד למשחק הידידות, אמור לשקף בדיוק את המגמה הזו: לפי ה\"מארקה\" בספרד, טיטה צפוי לפתוח במערך של 4-2-3-1, כאשר אליסון מליברפול יעמוד בין הקורות, ההגנה תכלול את אדר מיליטאו, תיאגו סילבה, מרקיניוס ואלכס טלס; לפניהם בקישור ישחקו קאסמירו ולוקאס פאקטה; ומעליהם ארבעה שחקנים קדמיים - ראפיניה, ניימאר, ויניסיוס ג'וניור והחלוץ רישארליסון.\n\nהטוויסט מגיע בכל הקשור למשחק ההתקפה: על פי התכנון של טיטה, כאשר ברזיל תהיה עם הכדור - המערך צפוי להשתנות. שלושה בלמים יישארו מאחור (מיליטאו, סילבה ומרקיניוס), אלכס טלס יוסט לקישור לצד קאסמירו - ובחלק הקדמי יהיו לא פחות מחמישה (!) שחקנים: ראפיניה, פאקטה, ניימאר, ויניסיוס ורישארליסון. זה המערך שהוא צפוי לבחון מול הגנאים, ואולי גם מול טוניסיה - במשחק ההכנה האחרון לקראת המונדיאל, שיתקיים ביום שלישי הקרוב.\n\nהסלסאו הוגרלו לבית ז' של גביע העולם בקטאר - בית נוח יחסית, שכולל את סרביה, שווייץ וקמרון. במשחק הפתיחה ב-24.11 הם יפגשו את הסרבים, לאחר מכן (28.11) את שווייץ ושלב הבתים יסתיים עם משחק מול הקמרונים ב-2.12. חשוב לציין כי בארבעת המונדיאלים הקודמים, מאז אותה זכייה, ברזיל הגיעה רק פעם אחת לחצי הגמר - זה קרה במונדיאל שאותו אירחה, ב-2014, ואז היא הודחה בצורה כואבת עם אותו 7:1 מפורסם. בכל שאר הפעמים, רבע הגמר היה תקרת הזכוכית שלה. האם הפעם היא תישבר? לא ברור, אבל דבר אחד בטוח - גולים יהיו. והרבה. עכשיו רק צריך לראות באיזה צד.",
    "סגירת מעגל: כשג'וקוביץ' היה בישראל בגיל 19": "בעוד פחות משלושה שבועות זה יקרה: נובאק ג'וקוביץ' יגיע לישראל ולא בפעם הראשונה. אחד הטניסאים הגדולים בהיסטוריה שישתתף בטורניר ווטרג'ן בת\"א החל מ-25 בספטמבר, היה כאן גם בתחילת דרכו כמדורג במקום ה-70 בעולם.\n\nזה היה ב-2006, אז ג'וקוביץ' בן ה-19 שיחק עם נבחרת סרביה מול ישראל באצטדיון קנדה במסגרת גביע דייויס. הוא נחשב אז לכישרון עולה והוביל את סרביה לניצחון 1:4 כשהשיג את שתי הנקודות שלו במשחקי היחידים כשגבר על דודי סלע ונועם אוקון.\n\nמאז עבר הרבה זמן וכעת ג'וקוביץ' בן ה-35 כבר בשלהי הקריירה. המדורג שישי בעולם זכה ב-21 גראנד סלאמים (תשע פעמים באליפות אוסטרליה, שבע בווימבלדון, שלוש באליפות ארה\"ב ופעמיים ברולאן גארוס), אחד יותר מרוג'ר פדרר ואחד פחות מרפאל נדאל.\n\nנובאק ג'וקוביץ' ונבחרת סרביה ב-2006 (מרכז הטניס)\n\nבטורניר בת\"א ג'וקוביץ' עתיד לשתף פעולה עם יוני ארליך בטורניר הזוגות שאחריו הטניסאי הישראלי הוותיק יפרוש באופן סופי. אגב, הם כבר שיתפו פעולה כשזכו בטורניר קווינס ב-2010.",
    "קשה לקבוע כמה טובה ישראל, אבל שאלה מטרידה אחת הפכה אמש לסימן קריאה": "היה רגע לקראת סוף המשחק אתמול (שבת) מול הולנד בו דני אבדיה נראה כמי שמגרד את רזרבות האוויר האחרונות בריאותיו רק כדי לעבור את החצי. זה היה רגע קריטי עבור הנבחרת, ואולי גם רגע מכונן עבור אבדיה עצמו; מה שבא לאחר מכן היה קומבו פוטוגני של שלשה קשה באחד על אחד ושאגת קרב חייתית, שכנראה תככב בקדימונים של ערוץ הספורט בשבוע הקרוב. אחרי שני משחקים תוך קצת יותר מ-24 שעות, עדיין קשה לקבוע כמה טובה באמת נבחרת ישראל, אבל נדמה שלפחות באנקר אחד יש לה – וזה לא מעט. אם ערב פתיחת הטורניר שאלת שילובו של אבדיה בהיררכיה של גודס היתה מטרידה – תוצאה של הכנה קטועה מבחינה אישית וחלשה מבחינה קבוצתית – הרי שכעת אבדיה הוא סימן קריאה עם דופק 200.\n\nלחצו על הפעמון לעדכונים בנושא: יורובאסקט 2022\n\nדני אבדיה",
    "\" דני אבדיה השחקן הצעיר השלישי בטיבו ביורובאסקט\"": "יורובאסקט 2022 ייצא לדרך ביום חמישי הקרוב ומאיים להיות מסקרן מתמיד, עם שלל כוכבי NBA ולא מעט נבחרות שמאמינות ביכולתן ללכת עד הסוף.\n\n\n\nאז מי תעשה זאת בסופו של דבר? לפי סקר שפורסם באתר פיב\"א, ובו לקחו חלק המוני העיתונאים שיסקרו את הטורניר, הפייבוריטיות לזכייה עם צרפת וסלובניה, שקיבלו 30.4 אחוז מהקולות כל אחת. לאחר מכן הגיעו יוון (15.2), סרביה (12.7), ליטא (3.8) וספרד (3.8). לוקה דונצ'יץ' וחבריו קיבלו את הסיכוי הגבוה ביותר להגיע לפודיום (74.7), תוך שהם מקדימים את צרפת (62), סרביה (55.7), יוון (48.1), ספרד (26.6), ליטא (12.7), גרמניה (6.3) וטורקיה (5.1).\n\n\n\nנבחרת ישראל, כפי שבוודאי הבחנתם, לא ממש נספרת. הנציגות הישראלית הבולטת מגיעה מכיוונו של דני אבדיה, שהגיע למקום השלישי בשאלה \"מי השחקן הצעיר הטוב ביותר בטורניר\". הישראלי זכה ל-7.6 אחוז מהקולות - כמו אלפרן שנגון הטורקי - ולפניו נמצאים רוקאס יוקבאיטיס הליטאי (8.9) ופרנק ווגנר הגרמני (14). במקום השישי, אגב, נמצא ים מדר (3.8 אחוז). תמיר בלאט התברג למקום השמיני בשאלה מי יסיים כמלך האסיסטים, עם 3.8 אחוז מהקולות. דונצ'יץ' ראשון עם 35.4.",
    "נזרק למים: המספרים המרשימים של ים מדר": "נבחרת ישראל תגיע מחר (חמישי) לקרב ענק נגד צ'כיה כשהיא יודעת שניצחון יעניק לה את המקום בשלב שמינית הגמר, בעוד הפסד קרוב לוודאי יוביל להדחתה מוקדם משקיוותה. גיא גודס יקווה שבדומה למשחקים האחרונים, ים מדר ימשיך בכושר הטוב, זאת לאחר שאתמול הוא קלע 20 נקודות והוסיף 4 אסיסטים נגד נבחרת סרביה.\n\nמדר אמנם פתח את האליפות עם משחק לא טוב נגד פינלנד, אך מאז הסיפור השתנה לחלוטין - הדקות עלו, והמספרים השתפרו. ארבעת המשחקים של מדר עד עכשיו מולכם >>\n\nנגד פינלנד: 0 נקודות ו-0 אסיסטים ב-7 דקות\n\nנגד הולנד: 14 נקודות (4 מ-8 לשלוש), 3 אסיסטים ו-3 ריבאונדים ב-24 דקות\n\nנגד פולין: 17 נקודות (2 מ-3 לשלוש), 3 אסיסטים ו-2 ריבאונדים ב-21 דקות\n\nנגד סרביה: 20 נקודות (4 מ-6 לשלוש), 4 אסיסטים ו-2 חטיפות ב-29 דקות\n\nלמעשה, מדר נמצא כעת במקום השביעי באליפות כולה באחוזים לשלוש, זאת כשהוא לוהט עם 55.6% מעבר לקשת. בכלל, בארבעת משחקיו באליפות, הרכז של פרטיזן בלגרד יעיל בהרבה ממה שהיה עד כה במדי הנבחרת.\n\nלשם השוואה, מדר מציג בטורניר 58% מהשדה לעומת 38% בשמונת המשחקים עד כה במוקדמות אליפות העולם. מעבר לקשת הוא כאמור על 55.6% זאת לעומת 28% בקמפיין המונדובאסקט בזמן שהוא רושם 12.75 נקודות בממוצע למשחק באליפות אירופה לעומת 10.75 במוקדמות אליפות העולם.\n\n* לטובת איסוף הנתונים נעשה שימוש ב-InStat",
    "הכדורסל לא זוכה לאזכור בשום פינה בפראג": "אירופה לובשת חג עם פתיחתה של אליפות אירופה בכדורסל שתצא לדרך בפראג, צ’כיה, עם המשחק של ספרד נגד בולגריה. בית ד׳ בו תשחק נבחרת ישראל יחל מחר כאשר גיא גודס וחניכיו יפגשו את פינלנד (שישי, 15:00).\n\nמזג האוויר בפראג נחמד מאוד, ובשדה התעופה כבר מקבלים ניחוח נוסטלגי עם פינת היסטוריה בה מקרינים סרטונים היסטוריים על שדה התעופה בפראג, האווירה לעומת זאת נחמדה ככל שתהיה מעיר אירופאית יפה, נראית רחוקה כמזרח ממערב בכל הקשור לטורניר הכדורסל שישוחק כאן בתשעת הימים הקרובים.\n\nשני ענפי הספורט שזוכים לעניין רב כאן הם הכדורגל והוקי קרח ולא בהכרח בסדר הזה, הכדורסל לא זוכה כאן לאזכור בשום פינה עד כה, ונראה כי העיר לא יודעת עדין לפחות באזור המרכז שהיורובאסקט הגיע העירה.\n\nהשלב הראשון של אליפות אירופה ייערך בארבע ערים כזכור- פראג, טביליסי, קלן ומילאנו, והשלב המכריע אליו תעפלנה ארבע הראשונות מכל בית, ייערך בברלין. בימים הקרובים נבחרת ישראל תפגוש פינלנד, הולנד, פולין סרביה וכאמור גם את המארחת- צ׳כיה.",
    "עם הפנים קדימה: האופציות של ישראל במוקדמות": "נבחרת ישראל ניצחה 1:2 הערב (שבת) מול אלבניה ועשתה צעד משמעותי אל עבר יורו 2024, כאשר הבטיחה את מקומה בפלייאוף היורו שם תוגרל בדרג ב’ בהגרלה שתיערך ב-9 באוקטובר. משמעות הדבר הוא שהחבורה של אלון חזן תזכה להגרלה נוחה יותר על הנייר, שכן המיקום בליגת האומות הוא גורם משפיע וישיר על המיקום של הקבוצות בדרגים של ההגרלה.\n\nישראל תימנע מאנגליה שסיימה אחרונה בבית שלה, מוויילס שתסיים במקומות 3-4 בבית שלה, וגם מבוסניה שסיימה במקום הראשון שלה בבית 3 של דרג ב’. הדרגים עדיין לא נקבעו סופית, שכן נשאר עוד מחזור אחד עד לסיום המפעל, אבל ישנם מספר דברים שכבר הספיקו להיקבע עוד בטרם מחזור הסיום.\n\nעוד שתי נבחרות שישראל בוודאי תשמח שיוגרלו לצידה בדרג השני של ההגרלה הן פולין של רוברט לבנדובסקי ואלופת העולם צרפת, שמדורגות במקום השלישי בבית שלהן ותלויות בתוצאות של נבחרות אחרות כדי לדעת אם יהיו בתוך 10 הראשונות של היבשת. מי שנמצאת באותה סיטואציה היא גם אוסטריה מיודעינו, שעדיין יכולה להגיע לדרג הראשון.\n\nהארי מגווייר. לא יגיע לישראל בקרוב עם הנבחרת (רויטרס)\n\nהדרג השלישי יהיה המאתגר ביותר עבור ישראל ואליו ייכנסו הנבחרות שלא סיימו כראש הבתים בדרג ב’ של ליגת האומות, כמו אירלנד, סרביה, מונטנגרו, איסלנד, אלבניה, פינלנד, שבדיה, ארמניה, רומניה וסלובניה. בנוסף, יכולות להיות שם נבחרות כמו נורבגיה של ארלינג הולאנד, אוקראינה וסקוטלנד. יש לציין שהסגנית הטובה ביותר מהבתים בדרג ב’ תצטרף לדרג השני לצידן של ישראל ובוסניה.\n\nבכל מקרה, הנבחרת כבר יודעת ממי היא צריכה להיזהר בהגרלה, שצפויה להיות יותר נוחה. בדרג הרביעי מחכות גאורגיה, טורקיה ויוון לצד נבחרות כמו קזחסטן ולוקסמבורג, כאשר בדרג החמישי יכולות להיות מקדוניה הצפונית, קפריסין, צפון אירלנד וסלובקיה.\n\nשחקני נבחרת ישראל חוגגים (חגי מיכאלי)\n\nבכל מקרה, הנבחרות שהבטיחו את המקום בדרג הראשון ויהיו הפייבוריטיות במוקדמות הן ספרד, איטליה, הונגריה, קרואטיה, בלגיה, דנמרק, פורטוגל והולנד, כאשר נותרו בו עוד שלושה מקומות עליהם נלחמות שווייץ, צ’כיה ואוסטריה יחד עם פולין וצרפת. שלוש הנבחרות שלא יכנסו פנימה, יגיעו לדרג השני יחד עם ישראל.\n\nחלוקת הדרגים עד עתה\n\nדרג א’: ישראל, הולנד, הונגריה, גרמניה, קרואטיה, ספרד, בלגיה, דנמרק, איטליה, פורטוגל, צרפת ובוסניה.\n\nדרג ב’: פולין, אוסטריה, שווייץ, אנגליה, וויילס, נורבגיה, בוסניה, סקוטלנד ואוקראינה.\n\nדרג ג’: איסלנד, סרביה, מונטנגרו, אירלנד, פינלנד, אלבניה, שבדיה, רומניה, ארמניה וסלובניה.",
    "מלחמת הכוכבים: דירוג העוצמה של אליפות אירופה": "הרגע הגדול של הכדורסל האירופי הגיע. שבועיים וחצי עמוסים בכוכבים, מהפכים, דרמות וסערות יבשתיות יצאו לדרך היום (חמישי) במה שעשויה להפוך לאליפות אירופה הגדולה ביותר שנראתה בכל הזמנים. 24 נבחרות יעלו בזו אחר זו למשחקים בקלן, ברלין, טביליסי, פראג ומילאנו כשבסופו של דבר רק אחת תשאר לעמוד, אבל מי זו תהיה? הטירוף מתחיל, ואין זמן טוב יותר מזה לחשוף את דירוג העוצמה לקראת הטורניר העצום >> 24. הולנד\n\nלאוראנג' אין יותר מדי מה להציע באליפות הקרובה, אבל גם הם יודעים שלאחר ההעפלה לטורניר היוקרתי, הם כבר עשו את שלהם. אקס הפועל חולון, מאוריציו בוסקאליה, יעמוד על הקווים ויקווה להשיג ניצחון עבור הנבחרת החלשה שהגיעה לטורניר בפעם השנייה ב-33 השנים האחרונות. וורת'י דה יונג מתייצב למה שעשויה להיות ההזדמנות האחרונה שלו עם הנבחרת על במה גדולה, בזמן שקייה ואן דר וורסט בן ה-21 יקווה להבריק במעמד הגדול. 23. בריטניה\n\nלפני חמש שנים בריטניה נותרה מאופסת בעמודת הנצחונות, כעת היא תקווה שסנטר דרושאפקה, גבריאל אולאסני, יספיק לה על מנת להשיג נצחון חמישי בתולדותיה באליפויות אירופה לאורך השנים. לשם כך, המטרה של בריטניה צריכה להיות אסטוניה, שחולקת איתה את בית ג', אבל בכל מקרה יותר מזה אנחנו לא צפויים לקבל מהנבחרת הזו. 22. הונגריה\n\nזה לא סוד - אדם האנגה של היורוליג הוא לא אדם האנגה בגרסאת פיב\"א. הכוכב ההונגרי הוא תכלית הכל בנבחרת ויודע לייצר במסגרתה שורות סטטיסטיות שגם מעידות על כך. במצב מסוים האנגה היה יכול לחלום על סנסציה ולנסות לקחת על גבו את חבריו לשמינית הגמר, אלא שכשהוא נמצא בבית המוות לצד צרפת, ליטא, סלובניה, גרמניה ובוסניה, נראה שגם הוא יודע שמדובר במשימה כמעט בלתי אפשרית. 21. אסטוניה\n\nהחבורה האסטונית תציג לראווה במהלך הטורניר שלה את שחקן היורוליג הטרי, והיחיד בשורותיה, מאיק קוטסאר שישחק העונה בבאסקוניה. יהיה לה לא קל בכלל להגיע לשמינית הגמר, אבל אם תרצה לעשות זאת היא תהיה חייבת לגבור על בריטניה ואוקראינה, זאת כשיוון, איטליה וקרואטיה לא אמורות להסתבך בדרך לנעילת שלושת המקומות הראשונים בבית. 20. בולגריה\n\nלאחר היעדרות בת 11 שנים מטורניר גדול, החבורה הבולגרית שבה לעניינים. כוכב אולימפיאקוס, סאשה וזנקוב, ישתף פעולה עם המתאזרח, די בוסט, והשניים ינסו להפתיע בדרך לשמינית הגמר. בולגריה היא אמנם לא נבחרת חזקה, אבל היא זכתה בבית שיאפשר לה לעמוד במשימה, זאת כשהיא יכולה לכל הפחות לנסות לעשות צרות במשחקים מול גאורגיה, בלגיה ומונטנגרו. שני נצחונות מתוך שלושת המשחקים האלה עשויים להספיק.\n\nוזנקוב ובוסט. זה יהיה קשה (FIBA)\n\n19. אוקראינה\n\nבשעת מלחמה, נבחרת הכדורסל האוקראינית יכולה להרגיש בעמדה טובה להעניק לאומה גאווה. היא אמנם מדורגת במקום ה-19, אבל בזמן שאסטוניה (21) ובריטניה (23) נמצאות מאחוריה בדירוג, היא הפייבוריטית לתפוס את המקום הרביעי בבית ג'. סביאטוסלב מיכאליוק יהיה אחראי על אספקת הנקודות, אלכס לן וארטם פוסטובוי ישלטו בצבע ויוסוף סאנון הצעיר ינסה להעניק את הניצוץ בדרך לשמינית הגמר. 18. פולין\n\nאחרי הולנד, הנה מגיעה שותפה נוספת לבית הישראלי. פולין, שחלקה את הבית עם ישראל ב-2015 ואף העפילה לשמינית, לא מחזיקה בשחקנים שאמורים להספיק לעלייה מבית ד', זאת על אף מתאוש פוניטקה, המנהיג והכוכב הבלתי מעורער. מבחינת פולין המשימה ברורה - עליה להשיג נצחון על הולנד, ולקוות לשני נצחונות נוספים במשחקים נגד ישראל, פינלנד וצ'כיה. זה לא מופרך, אך גם לא צפוי לקרות. 17. מונטנגרו\n\nכשהיא חולקת את בית א' לצד גאורגיה ובלגיה, קשה לנחש עד לאן מונטנגרו תגיע. בכל אופן, היא תקווה לנצח את שתי יריבותיה הבלעדיות על מקומות 3-4, מה שאמור להספיק לה בהנחה שתסתדר גם מול בולגריה. מונטנגרו מכוונת לשמינית גמר, זאת כשהיא אמנם מגיעה לטורניר ללא הכוכב הענק שלה, ניקולה ווצ'ביץ', אבל עם בויאן דובלייביץ', הסמל של ולנסיה שישוב העונה ליורוליג, והמתאזרח, קנדריק פרי. בכל אופן, לא בטוח שזה יספיק לה. 16. גאורגיה\n\nהחבורה שלא הרשימה, בלשון המעטה, בשני משחקי ההכנה נגד ישראל ואיבדה מאז גם את טוקו שנגליה עדיין מגיעה לאליפות עם קו קדמי מרשים שכולל את גוגה ביטדזה (אינדיאנה פייסרס) סנדרו מאמוקלשווילי (קבוצת הפיתוח של מילווקי באקס) ואקס מכבי ת\"א, גאורגי שרמדיני (טנריפה). בכל אופן גאורגיה צפויה להיאבק על המקום בשלב הבא מול בלגיה ומונטנגרו במסגרת בית א'. 15. בלגיה\n\nבאליפות אירופה החמישית שלהם ברצף, הבלגים מקווים לעשות צעד קדימה ולעלות לשמינית. סם ואן רוסום האגדי כבר לא לובש את המדים, אבל רטין אובאסוהן, אקס הפועל ירושלים והרכש הטרי של וילרבאן ינסה ביחד עם סנטר וירטוס בולוניה, איסמעיל באקו, לעשות את העבודה. בלגיה היא אחת הנבחרות המסקרנות באליפות.\n\nאובסוהאן, יגיע לשמינית? (FIBA)\n\n14. ישראל\n\nזה הזמן של דני אבדיה לעשות את קפיצת המדרגה ולהתאושש מהתקופה הרעה האחרונה במדים הלאומיים. הנבחרת של גיא גודס מגיעה לטורניר במומנטום רע, רע מאוד. למעשה, לפחות לפי הכושר הנוכחי של החבורה בכחול-לבן המטרה הריאלית היא המקום הרביעי בבית, מה שצפוי \"לסדר\" מפגש נגד יאניס אנטטוקומפו הענק ויוון בשמינית גמר משונה במיוחד בה הגריק פריק יפגוש את הקו הקדמי הישראלי. ישראל תהיה חייבת להיראות טוב יותר בפראג מאשר נראתה במוקדמות אליפות העולם, זאת כשבשלושת המשחקים הראשונים היא פוגשת את פינלנד, הולנד ופולין - משחקים בהם היא חייבת לכוון לניצחון. אם ההתחלה תהיה רעה, גודס עלול להסתבך ולאפשר לפולין לחלוף על פניו בדרך לשמינית לצד סרביה, צ'כיה ופינלנד בתסריט איום במיוחד. בכל אופן ישראל עדיין אמורה לעשות את המינימום ולהגיע ל-16 האחרונות. 13. בוסניה\n\nקורבן נוסף של בית המוות. כמעט בכל בית אחר בוסניה הייתה יכולה לראות בעצמה כמועמדת ברורה להעפלה, אבל כעת היא תהיה חייבת לגבור על גרמניה, משימה לא פשוטה בכלל, או לקוות לקריסה מוחלטת של איטליה או קרואטיה. יוסוף נורקיץ' ודזנאן מוסא מובילים את הסגל ויצטרכו לספק תצוגות ענק כדי להפתיע ולקחת את הנבחרת שלהם לשלב הבא. 12. פינלנד\n\nהנבחרת הפינית הייתה אחד הלהיטים הגדולים ביותר ביורובאסקט האחרון. החבורה, שכבר אז הובלה על ידי לאורי מארקנן (בן ה-20 בזמנו) הדהימה את צרפת ויוון בשלב בתים מהפנט אותו סיימה ב-1:4 (הפסד צמוד לסלובניה) מול הקהל הביתי האדיר בהלסינקי. הפעם, כשמארקנן כבר הספיק לחוות חמש שנים מוצלחות ב-NBA הוא ינסה לקחת את הנבחרת שלו להפתעה גדולה ורבע גמר. זה לא יהיה פשוט עבור פינלנד אבל גם עבורה, כמו ישראל, שמינית גמר לא תחשב להצלחה, בעוד הדחה בשלב הבתים תהיה כישלון צורם. 11. צ'כיה\n\nהנבחרת של ננו גינזבורג היא ממש לא מהנוצצות בטורניר, אבל בשנים האחרונות היא ללא ספק הפכה לאחת הנבחרות הכי מאומנות וממושמעות באירופה. החיבור הצ'כי נובע משיטת המשחק שהושרשה בשנותיו הארוכות של גינזבורג בנימבורק, שם רבים מהשחקנים בסגל הלאומי שיחקו בעבר. שני הכוכבים, תומאש סטורנסקי ויאן וסלי מרכיבים צמד אדיר שהיה פותח בחמישייה של כמעט כל נבחרת באירופה, ואם הרכז יהיה בריא וכשיר לשחק בעצימות רגילה צ'כיה תוכל לראות בעצמה כמועמדת להשתחל, עם קצת מזל, אל שמונה האחרונות. 10. גרמניה\n\nאחת הנבחרות המסקרנות בטורניר מגיעה כשברשותה נשק חדש - פראנץ וגנר. הרוקי האדיר שכיכב באורלנדו עומד בראש סגל מוכשר, זאת כשלצידו דניס שרודר, שפעם אחר פעם מתעלל ביריביו במסגרת הלאומית. עד לחלון ההכנה ומוקדמות אליפות העולם האחרון ואגנר לא שיחק דקה במדי הנבחרת הבוגרת אבל הוא לא התקשה לתרגם את היכולות שלו לדומיננטיות מוחלטת שיכולה להעניק לגרמניה סיבות טובות לאופטימיות. גרמניה תקווה לא להסתבך בבית המוות, זאת כשהיא יודעת שיש סיכוי לא רע שתפגוש את ספרד בשמינית הגמר, מה שייצר קרב מרתק בין שתי נבחרות שונות בתכלית.\n\nואגנר, נוצץ בנבחרת (GETTY)\n\n9. איטליה\n\nהנבחרת מארץ המגף חטפה מכה עם פציעתו של הכוכב הגדול ביותר שלה, דנילו גאלינרי, אבל אם להגיד את האמת זה כנראה לא מה שיכריע את האליפות מבחינתה. לאיטלקים מצבת פורוורדים מרשימה שמתחילה בסימונה פונטקיו, שאמור להיות זה שיוביל את הנבחרת, וממשיכה בניקולו מלי, אקילה פולונארה וגם לואיג'י דאטומה הוותיק. בכל מקרה איטליה עדיין מחזיקה באותה בעיה שמאפיינת את שנותיה האחרונות ומתקשה למצוא את הרכז ואת הסנטר שיעשו את ההבדל מול אריות היבשת.\n\n\n\n8. קרואטיה\n\nבדומה לאיטליה, גם לנבחרת הזו לא היה את הרכז שיוביל אותה קדימה, אלא שהיא, בשונה מהאיטלקים מנסה לתקן את זה עם אזרוחו של שחקן אלבה ברלין ג'אלין סמית'. את הנבחרת מוביל הכוכב הגדול ביותר שלה, בויאן בוגדנוביץ', כשלצידו גם איביצה זובאץ', דריו סאריץ', מריו הזוניה וקרלו מטקוביץ' הצעיר, אלא שפרט להם קרואטיה מציגה סגל דליל יחסית. לא מעט סימני שאלה אופפים את הנבחרת הקרואטית - האם סמית' יעמוד בציפיות? האם חמישייה איכותית וספסל חלש יכולים להספיק כדי לרשום הישג? כנראה שלא. וכן, גם לתהייה \"מדוע אחד הסנטרים הטובים ביורוליג, אנטה ז'יז'יץ', לא זומן?\" יש מקום. 7. ספרד\n\nאחת האניגמות הגדולות ביותר באליפות מגיעה עם שם ענק ומורשת מפוארת בצורה יוצאת דופן, אך במצב לא מוכר ועם סגל אנונימי מאוד ביחס למה שהתרגלנו. ריקי רוביו כבר לא מוביל את לה רוחה ובמקומו לורנזו בראון השתלט על עמדת הרכז לאחר פולמוס פוליטי, האחים גאסול פינו את המקום לאחים הרננגומס וגם סרחיו יול ייעדר בעקבות פציעה מאכזבת. מי שלמשך שנים ארוכות נחשבה לשנייה רק לארצות הברית ומחזיקה בארון גביעים עמוס הכולל 6 מדליות רצופות באליפויות אירופה, תנסה להוכיח שלמורשת יש משמעות, אך זה יהיה מסובך, כשבעוד היא נמצאת במגמת ירידה ברורה, שאר ענקיות היבשת רק התעצמו. 6. טורקיה\n\nהנבחרת של ארגין עתמאן חרקה, בלשון המעטה, בהכנה ובחלון המוקדמות לאליפות העולם, אך תקווה להשכיח את זה בעזרת טורניר מוצלח. לטורקיה יש חמישייה אדירה שכוללת שלישייה אדירה בדמותם של אלפרן שנגון, פורקאן קורקמז וצ'די אוסמאן, כשלצידם שודך כוכב אנדולו אפס, שיין לארקין. עם זאת, על הספסל אין לטורקים הרבה כלים ועל אף השמות הגדולים שכן ברשותם, הם עלולים למצוא את עצמם מודחים כבר בשמינית הגמר, זאת כשהם מצטלבים עם בית המוות. במובן הזה, לטורקיה ולספרד יהיה קרב ראש בראש קשוח על ראשות בית א', במטרה להמנע מצרפת, סלובניה וליטא האימתניות. 5. ליטא\n\nאמרתם כדורסל אירופי, אמרתם ליטא. הפעם, הירוקים מגיעים לאליפות כשהם מחזיקים בבצורת הארוכה ביותר בתולדותיהם ללא מדליה באחד מהטורנירים הגדולים. מדליית הכסף באליפות אירופה 2015 הייתה האחרונה בה זכו, ועל אף שמדובר בפרק זמן לא ארוך כמעט עבור כל נבחרת באירופה, בשביל הליטאים מדובר כאמור במצב שלא קרה מעולם. הפעם ליטא תנסה לאיים על הארד, כשברשותה סגל אדיר - דומנטאס סאבוניס ויונאס ולנצ'ונאס ישליטו סדר מתחת לסלים, רוקאס יוקובאייטיס ינהל את ההתקפות ורוקאס גידרייטיס, מאריוס גריגוניס ואיגנאס ברזדייקיס ידאגו לצלוף שלשות. ליטא נבחרת מצוינת, אבל לפניה בדירוג ארבעה אריות מפחידים במיוחד.\n\nסאבוניס בראש סגל אדיר (FIBA)",
    "מכבי מככבת: התפלגות כל השחקנים ביורובאסקט": "אליפות אירופה בכדורסל יצאה לדרך ביום חמישי האחרון והמשמעות המיידית היא שהסגלים הסופיים הפכו סוף כל סוף לסופיים: תומאס סטוראנסקי חזר וכבר הספיק לשחק מול סרביה, ניקולה מילוטינוב הוא חלק מהסגל הסופי של סרביה אך במשחק הראשון הוא לא נכח, אבל עדיין כל השחקנים נקבעו. כך או כך, באליפות אירופה ישנם ארבע בתים עם שש נבחרות, כלומר 24 נבחרות ו-288 שחקנים בסך הכל. איזו ליגה מובילה באירופה מבחינת הכמות? מי הקבוצה הישראלית עם הכי הרבה נציגים ביורובאסקט? כל התשובות בפנים.\n\nכמות השחקנים שמגיעה מה-NBA עומדת על 32 (35 אם מחשיבים את סבי מיכאליוק ששוחרר מטורונטו ואת דניס שרודר וטימותי לואאו-קברו שסיימו את חוזיהם ביוסטון ואטלנטה בהתאמה). הליגה השנייה בטיבה בעולם, היורוליג, מככבת בענק באליפות אירופה כאשר לא פחות מ-71 שחקנים שישחקו בעונה הקרובה במפעל. ליגת האלופות של פיב\"א מדורגת במקום השני עם 45 שחקנים, היורוקאפ עם 33 נציגים, היורופקאפ של פיב\"א עם 18 והליגה המזרח אירופית עם 3 בלבד, זאת בעקבות ההרחקה של רוסיה מהמפעלים הבינלאומיים והנהירה של שחקנים לצאת משם. אגב, ביורובאסקט הנוכחי ישנם 13 שחקנים שעדין נמצאים ללא קבוצה, שלושה מהם כאמור הוזכרו מעלה ואחד מהם הוא גל מקל, הרכז הוותיק של נבחרת ישראל.\n\nליגות אירופאיות שמאחדות מספר ארצות זה נחמד, אך מה קורה כאשר מסתכלים ברזולוציות קטנות יותר, נאמר לפי ליגות של מדינה אחת? אם כך, המספרים מספרים כי ספרד הינה הליגה המובילה ומשחקים בה 42 שחקנים שמככבים ביורובאסקט הנוכחי. אחריה מגיעה ארצות הברית עם 35 נציגים (NBA, מכללות, ליגות פיתוח וכו’), לאחר מכן מגיע תורן של טורקיה וגרמניה עם לא פחות מ-17 נציגים לכל אחת.\n\nגרשון יאבוסלה מול יונאס ולצ'יונאס ודומנטאס סאבוניס. נציג מספרד מעל שני נציגים מארה\"ב (רויטרס)\n\nבמקום החמישי נמצאת איטליה עם 16 נציגים (רובם מנבחרת איטליה), לאחר מכן מגיעה הליגה היוונית עם 12 נציגים, מונטנגרו ובלגיה עם 11, צרפת וליטא עם 10 ובמקום ה-11 הליגה הישראלית בכחול לבן עם לא פחות מתשעה שחקנים באליפות אירופה. פולין והולנד עם שמונה נציגים, בריטניה ובולגריה עם שבעה, הונגריה עם שישה, אוקראינה, סרביה, פינלנד, יפן וסלובניה עם ארבעה שחקנים כל אחת. גיאורגיה, אסטוניה, לטביה וקרואטיה עם שלושה (הליגות הנמוכות בספרד הוציאו בסך הכל שלושה נציגים). אוסטריה, צ'כיה, והמכללות בארצות הברית עם שני נציגים. פורטוגל, עיראק טוניסיה, הרפובליקה הדומיניקנית, קנדה והליגות השניות ביוון, איטליה וצרפת כולן עם נציג אחד בלבד.\n\nהליגה האדריאטית עם 20 שחקנים וה-VTB, או בשמה העברי הליגה המזרח אירופאית, לא נכנסו לספירה היות ומדובר בתחרויות אירופאיות שמאגדות קבוצות ממספר ליגות, כך שאינן מייצגות מדינה אחת ספציפית, ומאידך קבוצות שמגיעות מחלק מהליגות הללו משתתפות גם במפעלים האירופאים הבכירים ובליגות המקומיות ולכן נכללו שם.\n\nאם שרדתם עד כה הגיע הזמן לצלול אפילו עמוק יותר, לרמת המועדונים וכצפוי ישנם דברים מפתיעים יותר וכאלו שמפתיעים פחות, הרבה פחות, במקום הראשון מילאנו ובודוצ'נוסט המונטנגרית עם לא פחות משבעה נציגים, במקום השני ריאל מדריד, ברצלונה ואולימפיאקוס עם 6 נציגים.\n\nהתפלגות השחקנים ביורובאסקט לפי קבוצה (ניסים ימין - גרפיקה)\n\nאת המקום השלישי חולקות מכבי תל אביב, אנדולו אפס, אלבה ברלין ודן בוס ההולנדית עם חמישה שחקנים. במקום הרביעי, עם ארבעה נציגים כל אחת באיירן מינכן, ולנסיה, ז'לגיריס קובנה, באסקוניה, צדביטה אולימפיה (לובליאנה), אוסטנד ומורסיה. במקום החמישי עם שלושה נציגים אפשר למצוא מספר רב יותר של קבוצות: יוטה ג’אז, מילווקי באקס, וירטוס בולוניה, פנרבחצ'ה, מלאגה, טנריפה באמברג, לימבורג, קאלב קרמו, בלקן, ולונדון ליונס. פנאתנייקוס וריטאס וילנה עם שני נציגים. ישנה כמובן גם רשימה ארוכה מאוד של מועדונים עם נציגות אחת בלבד.\n\nמדינות בדקנו, על קבוצות ובתים חלשנו, מה שאומר שנותרנו עם הליגה בישראל והנציגויות שלה פר מועדון, כזכור תשעה שחקנים באליפות אירופה הנוכחית מגיעים ממחוזותינו. מכבי תל אביב כאמור בראש עם חמישה שחקנים ביורובאסקט - גיא פניני, ג'ייק כהן, רפי מנקו, רומן סורקין ולורנזו בראון שמשחק בימים אלו עם נבחרת ספרד בבית בטביליסי, הפועל תל אביב במקום השני עם שני נציגים - עידן זלמנסון ותומר גינת, הפועל ירושלים עם אחד- סים סנדר ונה שמשחק בימים אלו עם נבחרת אסטוניה בבית במילאנו, והפועל גליל עליון עם שחקן אחד גם כן – נמרוד לוי.\n\nים מדר ותמיר בלאט. השמאלי הוא אחד מתוך חמישה באלבה, הימני הוא אחד מתוך שניים של פרטיזן (איציק בלניצקי)\n\nבנבחרת ישראל, מתוך 12 המובחרים של גיא גודס רק שבעה מגיעים מהליגה הישראלית, מכבי תל אביב עם כהן, מנקו פניני וסורקין, הפועל תל אביב עם זלמנסון וגינת והפועל גליל עליון עם לוי, ארבעה משחקים מחוץ למדינה – דני אבדיה בוושינגטון וויזארדס, ים מדר בפרטיזן בלגרד ותמיר בלאט ויובל זוסמן משחקים באלבה ברלין. מקל, כאמור, עדיין ללא קבוצה.",
    "נבחרת הנשים: ההתאחדות לא עומדת בהסכמים": "שחקניות נבחרת ישראל בכדורגל טוענות כי ההתאחדות לכדורגל לא עומדת איתן בהסכם עליו היא חתמה לגבי התנאים שהן צריכות לקבל, אשר אמורים להשוות את תנאיהן לאלו של נבחרת הגברים. לאחר סיום קמפיין מוקדמות גביע העולם, השחקניות מתכוונות לפעול לכך שההתאחדות לכדורגל תעניק להן את התנאים להן את ראויות על פי ההסכם שנחתם עם ההתאחדות לכדורגל.\n\nלטענת השחקניות כאמור, ההסכם לא מבוצע מלבד סעיף אחד, דמי האשל שניתנים להן במשחקי החוץ. השחקניות טוענות כי בצמד המשחקים האחרון שהנבחרת אירחה מול סרביה ובולגריה, השחקניות שוכנו בחדרים ישנים במלון שפיים. כמו כן, לגבי הביגוד השחקניות טוענות כי הוא לא הגיע כפי שהובטח, כאשר שוב קיבלו מכנסי גברים במקום מכנסי נשים.\n\nקרין סנדל, שחקנית הנבחרת שלעבר ויו”ר ארגון שחקני ושחקניו הכדורגל, אמרה ל-ONE כי היא מתכוונת לקבוע פגישה עם יוסי שרעבי מנכ”ל ההתאחדות ואורן חסון יו”ר ההתאחדות, לגבי כל המחלוקות, כי הם לא הורידו את ההוראות שלהם למטה והמצב נותר כפי שהיה. כמו כן ציינה סנדל: “אני מצפה שההתאחדות תעמוד בהבטחות שלה. בהסכמים צריך לעמוד ואנחנו לא נוותר על אף אחד מהסעיפים”.\n\nשחקניות נבחרת ישראלת (שחר גרוס)\n\nבתוך כך, שחקניות הנבחרת זועמות על שרת התחבורה מרב מיכאלי. השרה הגיעה למשחק הנבחרת (2:0 לנבחרת סרביה), השחקניות היו בטוחות שהיא תתעניין, תדאג להן, תרד לעומקן של הבעיות, ואז הן גילו שהיא באה עם צוות צילום, וידאו, סטילס, טיק טוק וכו’, ובסביבת הנבחרת אמרו: “השרה מיכאלי באה לעשות סיבוב בחירות”.",
    "לוחמה פסיכולוגית בספרד? \"צרפת טובה יותר\"": "שבועיים וחצי מפתיחת אליפות אירופה בכדורסל 2022, והערב (ראשון) נבחרת ספרד ונבחרת צרפת יעלו לקרב ראש בראש בגמר הענק. מעטים היו יכולים לנחש שהצמד הזה ייפגש בגמר, אך לאחר ההדחות של סרביה, יוון וסלובניה הקלפים התערבבו מחדש וזימנו לנו מפגש בין שתי נבחרות אגדיות.\n\n21:30 ישיר ב-5SPORT: צרפת וספרד בגמר אליפות אירופה\n\nלא רק אנשי הכדורסל, גם נבחרת ספרד לא ציפתה להגיע למעמד, זאת אגב בפעם שביעית מתוך 11 האליפויות האחרונות. \"המדליה שהבטחנו היא הכי פחות צפויה מבין כל אלה שזכינו בהן\", הודה סרג'יו סקאריולו, \"לפגוש את צרפת זה תמיד מרגש, זו נבחרת ענקית, אתלטית בצורה יוצאת דופן ומוכשרת מאוד. כמעט כל השחקנים שלהם הם שחקני נבא או יורוליג\".\n\nמאמן לה רוחה המשיך וטען: \"מבחינה פיזית הם נמצאים במימד אחר בהשוואה אלינו. יש לי הרבה כבוד אליהם, לנצח אותם יהיה כמו לטפס על האוורסט. זה משחק אחד בכל מקרה, אז הכל יכול לקרות\".\n\nבכלל, נראה שספרד עסוקה בלא מעט לוחמה פסיכולוגית לקראת המפגש. \"צרפת נבחרת טובה מאיתנו, היא גדולה יותר וקולעת טוב יותר\", אמר חואנצ'ו הרננגומס, \"אנחנו הולכים להילחם, אנחנו הולכם לתת את הכל על הפרקט. אף אחד לא ספר אותנו, אך אחד לא סמך עלינו לקראת הטורניר. אבל בתוך חדר ההלבשה אנחנו רואים אחד בשני כאלופים\"."
}