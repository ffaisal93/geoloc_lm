{
    "פורטוגל הביסה 0:4 את צ'כיה, ספרד נכנעה 2:1 לשוויץ": "בית 4:\n\n\n\nסלובניה - נורבגיה 1:2\n\n\n\nארלינג הולאנד הבקיע גם היום והעלה את מאזנו ל-15 שערים ב-10 משחקים העונה בכל המסגרות, אבל היתרון שהעניק לנורבגיה לא הספיק בסלובניה. כוכב מנצ'סטר סיטי העלה את נבחרתו ליתרון יקר בדקה ה-47, אבל אנדרז' שפוראר ובנימין ששקו בשער נפלא מחוץ לרחבה השלימו מהפך בדקות 69 ו-81 ושמרו עבור הסלובנים על סיכוי להימנע מירידה לדרג השלישי לקראת מחזור הסיום בו יפגשו את שבדיה. הקרב על הפסגה ייערך ביום שלישי בין נורבגיה לסרביה, כשהיתרון הוא של הסקנדינבים בזכות ניצחון החוץ שלהם במפגש האחרון בין הנבחרות.\n\n\n\nסרביה - שבדיה 1:4\n\n\n\nהשבדים איבדו כל סיכוי לעלות לדרג א' עוד לפני המשחק, אבל אחרי שדניאל סונדגרן (שעלה כבלם במערך של שלושה בלמים) וחבריו הובסו בבלגרד, הם חייבים לנצח בביתם את סלובניה כי אחרת הם יירדו לדרג ג'. השבדים עוד הוליכו בסרביה משער של ויקטור קלאסון (15), אבל אז החלוץ הלוהט אלכסנדר מיטרוביץ', שמככב גם עם פולהאם בפרמיירליג, השיב בשלושער בדקות 18, 45+1 ו-48 וגם ראה את סשה לוקיץ' קובע 1:4 בדקה ה-70. סרביה תארח את נורבגיה ביום שלישי ולמרות היתרון של הנורבגי במפגשים ביניהן, היא תלויה בעצמה - כי אם תנצח היא תסיים בראש הבית.",
    "ליגת האומות: פורטוגל וספרד נאבקות על ראש הבית": "פורטוגל - ספרד (21:45, ספורט1)\n\n\n\nגם תיקו יספיק לכריסטיאנו רונאלדו וחבריו כדי לסיים בראש הבית, לאור תוצאות המחזור הקודם (ה-0:4 המדהד על צ'כיה, לצד הפסד לה רוחה 2:1 לשוויץ). הספרדים, מצידם, חייבים ניצחון כדי לכבוש מחדש את הפסגה. כל חמשת המפגשים האחרונים בין שתי הנבחרות הסתיימו בתיקו, כולל 1:1 כשהן נפגשו בליגת האומות לפני שנה. רונאלדו שנפגע מול צ'כיה יהיה כשיר, ז'ואאו קאנסלו שהחמיץ את המשחק בשל הרחקה ישוב ל-11. מנגד, אמור דני קרבחאל לחזור להרכב של לואיס אנריקה לאחר שנח מול שוויץ, פדרי וגאבי עשויים לרדת לספסל. \"יהיה קשה לנצח שם, אבל עוד תיקו לא ישרת אותנו. נבוא כדי להשיג שלוש נקודות\", אמר מאמן האורחת.\n\n\n\nשוויץ - צ'כיה (21:45)\n\n\n\nבעוד פורטוגל וספרד נלחמות על ראש הבית, שוויץ וצ'כיה ייאבקו כדי להימנע מסיום במקום האחרון בבית, המוביל לירידת דרג בליגת האומות. תיקו יספיק למארחת, בעוד הצ'כים חייבים ניצחון. לרוע מזלם, הם מגיעים במומנטום רע מאוד עם שלושה הפסדים רצופים במפעל - כולם על האפס: 2:0 מול פורטוגל, 2:0 מול ספרד ו-4:0 מול פורטוגל. עם זאת, ניצחונם היחיד במפעל היה על אותה שוויץ - 1:2 בשנה שעברה. אחד נוסף כזה יספיק. השוויצרים לעומת זאת מגיעים מעודדים, לאחר שהפתיעו בשני המשחקים האחרונים את פורטוגל (0:1) וספרד (1:2). מנואל אקאנג'י המוצהב ייעדר.",
    "ספרד ופורטוגל לא התמכרו לגז הרוסי – האם הן יצילו את אירופה ממשבר אנרגיה?": "בפורטוגל אין מכרות פחם, בארות נפט או שדות גז; תפוקת החשמל שלה מאנרגיה הידרו־אלקטרית נפגעה השנה בגלל בצורת; ובשל הניתוק הממושך שלה משאר רשת האנרגיה באירופה היא כונתה \"אי אנרגיה\". ואולם עתה, כשרוסיה עוצרת את הזרמת הגז הטבעי שלה למדינות במערב אירופה שמתנגדות לפלישתה לאוקראינה, אומת החופים הזעירה של פורטוגל לפתע עשויה למלא תפקיד קריטי בניהול המשבר.\n\nלחצו על הפעמון לעדכונים בנושא: ספרד\n\nפורטוגל\n\nאנרגיה\n\nגז",
    "מיליארדר אחד מאיים לנפץ את החלום הפורטוגלי של עשרות אלפי ישראלים": "ענבל אסולין (33) משערי תקווה חלמה שנים רבות לגור במדינה אחרת. היא אפילו ניסתה לחיות בהוואי תקופה, אך גילתה שקשה להחזיק עבודה במקום זר ללא אזרחות מקומית. אסולין הסתכלה בקנאה על חברים בסביבתה, שהצליחו להוציא אזרחות פולנית או גרמנית בשל שורשים אירופיים, אך כבת להורים ממוצא מרוקאי — לא ראתה אפשרות לאזרחות זרה.",
    "הרעידו את ליסבון: צפו בחגיגה של אוהדי חיפה": "אוהדי חיפה במצב רוח טוב לפני המשחק מול בנפיקה ליסבון בליגת האלופות הערב (שלישי, 22:00). הקהל של האלופה הישראלית הרעיד את בירת פורטוגל וחגג אל תוך הלילה.\n\nכעת גם נשאלת השאלה האם האוהדים של הירוקים מהכרמל יחגגו גם בסיום הערב באצטדיון האור, שכן מולם ניצבת הקבוצה החזקה מפורטוגל שבעונה שעברה הגיעה עד לרבע גמר הצ’מפיונס ועלתה מבית שכלל את ברצלונה ובאיירן מינכן.",
    "ספרד איבדה את הפסגה, לואיס אנריקה בטוח: \"ננצח בליסבון\"": "ספרד איבדה אתמול (שבת) את המקום הראשון בבית 2 אחרי הפסד 2:1 לשוויץ והיא תגיע למשחק בשלישי מול פורטוגל בליסבון כשהיא חייבת לנצח על מנת לסיים בפסגה ולהעפיל לשלבי הגמר של ליגת האומות. ההפסד הזה הגיע אחרי כמעט ארבע שנים ו-22 משחקים רצופים ללא הפסד ביתי של אלופת העולם ואירופה לשעבר, כשהאחרון היה ב-2018 בליגת האומות עם 3:2 לנבחרת אנגליה.\n\n\n\nלואיס אנריקה כעס בסיום המשחק: \"אני לא זוכר כל כך הרבה טעויות שנעשו על ידי כל כך הרבה שחקנים ברמה הטכנית בנבחרת מזה הרבה זמן. להוסיף את זה ששני השערים של שוויץ היו ממצבים נייחים וההגנה יכלה לעשות עבודה טובה יותר, אז זה פשוט לא הגיע לנו. בחצי השני היינו הרבה יותר טובים, ועדיין מאוד לא מדויקים, זה לא הספיק\".\n\n\n\nמאמן הנבחרת הספרדית הראה גם צד אופטימי לקראת מחזור הסיום בליסבון: \"נבוא מוכנים למפגש המכריע מול פורטוגל, יש לי אמונה בסגל השחקנים הזה. זה משחק שהוא ההכנה הטובה ביותר עבורנו לקראת המונדיאל בקטאר. נעלה בהרכב האידאלי עבורנו מול אחת הנבחרות הטובות בעולם עם שחקנים נהדרים. בכל ארבעת המפגשים האחרונים שלנו עם פורטוגל זה הסתיים בתיקו, אנחנו נגיע לליסבון במטרה אך ורק לנצח, ואנחנו ננצח\".",
    "ספרד הפסידה 2:1 לשווייץ, 0:4 לפורטוגל": "",
    "פותחים אפשרויות ליקרים שלנו: כל מה שצריך לדעת על אזרחות פורטוגלית לילדים": "מדי שנה, לא מעט ישראלים פונים לשגרירויות של מדינות המשתייכות לאיחוד האירופי בניסיון לקבל זכאות לדרכון זר, וזאת מפני שלדרכון הזר יש משמעויות הנוגעות לכל תחומי החיים\n\nלא מעט אנשים בישראל מבקשים להגשים את חלומם לדרכון זר, זאת במטרה לפתוח עבור עצמם ועבור משפחתם אפשרויות נוספות שיוכלו להבטיח את עתידם. בשנת 2015 נכנס לתוקפו חוק היסטורי שבמסגרתו יהודים יכולים לקבל אזרחות פורטוגלית בתנאי שיצליחו להוכיח כי הם צאצאים של אנוסי ספרד ופורטוגל. עד כה, לא מעט ישראלים כבר מימשו זכות זו וקיבלו את הדרכון האירופאי הנחשק – אך נכון להיום, רק ילדיהם יוכלו ליהנות מהליך הוצאת הדרכון. אם כן, מהם היתרונות השמורים לאפשרות הזאת, ומדוע כדאי להוציא אזרחות פורטוגלית בעבור ילדים?\n\nאזרחות פורטוגלית\n\nכאמור, צאצאיהם של מגורשי ספרד ופורטוגל היו זכאים להגיש בקשה לקבלת דרכון פורטוגלי, כמובן בתנאי שהם עמדו בקריטריונים מסוימים שנקבעו מראש. המחזיקים בדרכון פורטוגלי יכולים ליהנות מיתרונות רבים, בין היתר בעקבות העובדה כי פורטוגל היא מדינה החברה באיחוד האירופי כך שדרכון פורטוגלי יכול להקנות למחזיקים בו את כל הזכויות המוענקות לחברי מדינות האיחוד. מידע מלא על אזרחות פורטוגלית לילדים, יתרונות הדרכון הפורטוגלי ועל התהליך הכרוך בקבלתו תוכלו למצוא באתר של דרור חייק, עורך דין לאזרחות פורטוגלית.\n\nיתרונות הדרכון הפורטוגלי\n\nמדי שנה, לא מעט ישראלים פונים לשגרירויות של מדינות המשתייכות לאיחוד האירופי בניסיון לקבל זכאות לדרכון זר, וזאת מפני שלדרכון הזר יש משמעויות הנוגעות לכל תחומי החיים, בין אם מדובר בהשכלה, עבודה, חיי משפחה, מעבר בין מדינות וכדומה. בין היתר, מדובר במוצר כה מבוקש מאחר שישראלים רבים מאמינים כי הוא יכול לשמש עבורם מעין \"תעודת ביטוח\" על כל צרה שלא תבוא, שתאפשר להם אלטרנטיבה במקרה הצורך. היתרון הבולט של דרכון פורטוגלי הוא שהוא היה נגיש עד לא מזמן עבור ציבור גדול בישראל, וכיום הליך ההנפקה אפשרי בעבור ילדיהם.\n\nאז מהן האפשרויות העומדות בפני מי שמחזיק בדרכון פורטוגלי? הראשונה היא כמובן לימודים. מחזיקי דרכון אירופאי יכולים להירשם ללימודים אקדמיים בכל מדינות האיחוד וליהנות מכל הזכויות וההטבות הניתנות לסטודנטים כפי שנהוג בכל מדינה (בחלק מהמדינות, הלימודים הם בחינם או מסובסדים). כמו כן, דרכון אירופאי מאפשר לעבוד במדינות באיחוד ללא הגבלת זמן, כך שתוכלו לפתח את עצמכם מבחינה עסקית ואף לקבל את כל התנאים הסוציאליים של המדינה בה תבחרו לעבוד. נוסף לכך, הגישה שלכם למדינות אחרות יכולה להיות קלה יותר, כמו לארצות הברית לדוגמה – כאזרחי פורטוגל לא תזדקקו לאשרה מיוחד כדי להיכנס לארצות הברית ותוכלו להיכנס עם הדרכון בלבד.\n\nאזרחות פורטוגלית – זה מגיע גם לילדים שלכם\n\nקיימים שני יתרונות משמעותיים בהוצאת דרכון פורטוגלי לילדים. ראשית, הוצאת דרכון פורטוגלי אינה רק עבור הילד אלא גם עבור הצאצאים העתידיים שלו, מאחר שהחוק הפורטוגלי קובע שכל צאצא שנולד לאזרח פורטוגל, זכאי לאזרחות באופן אוטומטי. מדובר בתהליך מהיר יחסית של רישום בשגרירות ולכן זוהי יכולה להיות השקעה מצוינת עבור הדורות הבאים במשפחה. כמו כן, ילד בעל אזרחות אירופית יוכל ליהנות בעתיד מכל היתרונות להם זוכים אזרחי מדינות האיחוד האירופי, כמו לעבוד במדינות אלה, ללמוד בהן ולטייל כמעט בכל מקום בעולם ללא צורך באשרות מיוחדות.\n\nאיך תוכלו להוציא דרכון פורטוגלי לילדכם? קטינים עד גיל 16 יוכלו להגיש בקשה לדרכון פורטוגלי על סמך האזרחות של ההורה, כלומר, על ההורים להתחיל בתהליך קבלת הדרכון ולאחר שיקבלו אותו, יוכלו הילדים להגיש בקשה במסלול של חוק האזרחות הרגיל. עבור קטינים מגיל 16 ומעלה מומלץ להמתין עד גיל 18 ולהגיש את הבקשה באופן עצמאי.\n\nבשורה התחתונה, אזרחות פורטוגלית יכולה להעניק יתרונות משמעותיים למחזיקים בה, ואין כל ספק שאזרחות פורטוגלית עבור קטינים הינה השקעה חכמה בעתידו של הילד.",
    "ליסבון מציעה את כל הטוב של מערב אירופה, רק בזול ועם מזג אוויר מצוין": "ליסבון מציעה את כל הטוב של מערב אירופה, רק בזול ועם מזג אוויר מצוין\n\nבין אם אתם חובבי אמנות עתיקה או היפסטרים שרוצים לאכול באוטובוס קומתיים, בבירת פורטוגל יש הכול. היא משלבת באופן מרהיב בין ישן וחדש, אתרים היסטוריים יפהפיים לצד חיי לילה סוערים, והחופשה בה זולה באופן מפתיע. יצאנו לשלושה ימים בעיר, נהנינו מכל רגע - ושילמנו מעט",
    "25 מטר אורך: שרידי דינוזאור ענק התגלו בפורטוגל": "שרידי דינוזאור, שהתגלו בפומבל שבפורטוגל, הוערכו כגדולים ביותר שנמצאו אי פעם באירופה. צוות הפליאונטולוגים שחשף את השלד המאובן, מעריך כי מדובר בזאורופוד, דינוזאור אוכל עשב, שגובהו כ-12 מטר ואורכו כ-25 מטר, אשר התהלך בכדור הארץ לפני כ-150 מיליון שנה. כך הודיעו חוקרים מאוניברסיטת ליסבון.\n\n4 צפייה בגלריה החפירות באתר הפליאונטולוגי בפומבל שבפורטוגל, שם התגלו שרידי השלד המאובן של דינוזאור זאורופוד ברכיוזאורוס ( צילום: Instituto Dom Luiz (Faculty of Sciences of the University of Lisbon) )\n\nהכל התחיל בשנת 2017, בעת ביצוע עבודות בנייה. אז הבחין בעל הנכס בעיר הפורטוגלית פומבל (Pombal) במספר שברי עצמות מאובנות בתוך שטח חצר ביתו, ויצר קשר עם צוות המחקר, שהחל מיד בחפירות באותה שנה.\n\nבתחילת החודש, לאחר העבודה הממושכת, פליאונטולוגים פורטוגלים וספרדים שעבדו באתר, חשפו את מה שעשויים להיות שרידי הדינוזאור, ממין זאורופוד ברכיוזאורוס, הגדול ביותר שנמצא באירופה. סוג דינוזאור זה נודע בעיקר בשל העובדה כי הינו ניזון מן הצומח, הולך על ארבע רגליים ובעל צוואר וזנב ארוכים מאוד.\n\n4 צפייה בגלריה המחקר באתר הפליאונטולוגי בפומבל שבפורטוגל ( צילום: Instituto Dom Luiz (Faculty of Sciences of the University of Lisbon) )\n\n\"באתר נמצאו בין היתר שרידי צלעות באורך של 3 מטר - מדובר על ממצא נדיר, משום שאין זה עניין של מה בכך למצוא צלעותיו של דינוזאור זה, שלא לדבר על המיקום שבהן הן התגלו. האופן שבו נשתמרו הצלעות גם הוא נדיר יחסית בתיעוד המאובנים של דינוזאורים, בפרט זאורופודים מתקופת היורה העליונה\", אמרה אליזבת מלאפאיה, חוקרת פוסט-דוקטורט בפקולטה למדעים של אוניברסיטת ליסבון.\n\nעד כה נאספו מהאתר קבוצה חשובה של עצמות של השלד הצירי, שכוללות חוליות וצלעות של דינוזאור זאורופוד ברכיוזאורוס, שמשתייך למשפחת הברכיוזאוריים השייכת לאינפרא-סדרה זאורופודים, אשר חי בתקופה שבין היורה העליון ועד הקרטיקון התחתון, לפני כ-160 עד 100 מיליון שנים.\n\n4 צפייה בגלריה צוות הפליאונטולוגים הפורטוגלים והספרדים, לצד שרידי הדינוזאור שמצאו ( צילום: Instituto Dom Luiz (Faculty of Sciences of the University of Lisbon) )\n\n4 צפייה בגלריה ברכיוזאורוס. כך נראה הדינוזאור ( צילום: Shutterstock )\n\nכמה ממיני הדינוזאורים הסמליים ביותר שייכים לקבוצה זו של זאורופודים, כמו למשל ג'ירפטיטאן וכן לוסוטיטן, ששרידיו נמצאו במערב פורטוגל ב-1957 ותוארו ב-2003 בידי החוקרים אוקטביו מתאוס ומיגל תאלס אנטונס. מאפייני השימור של המאובנים ומיקומם מצביעים על נוכחות אפשרית של חלקים נוספים בשלד של דינוזאור זה, השערה שתיבדק בחפירות עתידיות באתר. \"המחקר מאשר שבאזור פומבל יש תיעוד מאובנים חשוב של חולייתנים מתקופת היורה המאוחרת, אשר בעשורים האחרונים סיפקו שפע של חומרים בעלי משמעות רבה להכרת עולם החי היבשתי שאכלס את חצי האי האיברי לפני כ-145 מילון שנים\", הוסיפה מלאפאיה.",
    "\"בית בפורטוגל\" מאת יגאל סרנה: ביקורת ספר": "אם יש משהו ויטאלי באמת זאת הסקרנות ואהבת החיים של סרנה. ביחד עם זוגתו החדשה הוא משוטט בבתים נטושים, בארמונות ריקים, במרתפים אפלים. אוכל פירות שגדלים פרא. יום אחר יום הוא מתרגל לביתו החדש, מתאים אותו למידותיו. מקלף קירות, חושף אבן עתיקה, מזיז חפצים, מוסיף תנור, שטיח. כיסא ליד התנור. עיניהם של השכנים ממלאות אותו באהבה והבית החדש מגן עליו.\n\n\n\nובשורות היפות שהוא עורם בסבלנות על הדף, נובט גם במידה מסוימת החיסרון של הספר - הטקסט הזה הוא ברובו \"תיירותי\", כלומר מלטף רוב הזמן את פני המציאות ולא ממש נכתב מתוכה. נדמה לי שסרנה יהיה הראשון להודות שעיני האוהב החקרניות שבהן נכתב הספר העשיר והיפה הזה, לוקות גם בסוג ידוע של עיוורון.\n\n\n\nומכאן לנקודה הישראלית - דומה שהספר הזה מבטא במידה רבה, גם על פי התגובות שהוא מקבל ברשת החברתית, סוג של ייאוש מהחיים פה בארץ. עבורי, כמי שצעיר מסרנה רק בשנים בודדות, זאת בשורה עצובה מאוד.\n\n\n\nלפני קצת יותר מחודשיים הלך לעולמו הסופר א.ב יהושע, שמבחינות רבות, אם להתבטא בצורה קצת מחוספסת, היה הכהן הגדול של הציונות במובנה התמים והראשוני, ושל תפיסת הגלות כחולי אימננטי בתוך הקיום היהודי. נדמה שעם הסתלקותו הלך מאיתנו עוד אחד משומרי החומות שאיכשהו נזעקו להגן על קו המחשבה הזה. עוד ועוד אנשים, לפחות מהחוג החברתי שסובב את בני גילי, מביעים תחושת ניכור עמוקה לכל מה שצמח כאן, ולכן גם מפתחים סוג של היקסמות גדולה, כמעט חסרת מעצורים, מנופים אחרים, כמו אלה שמופיעים בספר הזה.\n\n\n\nובמישור אחר: לפני ארבעים שנה בדיוק יצא לאקרנים סרטו המצוין של הבמאי דני וקסמן \"חמסין\", שעוסק בין השאר ביחסים המתוחים בין ערבים ליהודים ובמאבק העיקש על הפקעת הקרקעות בגליל. הסרט מסתיים באירוע נורא ואלים, עקוב מדם ממש, ובכל זאת מקפיד דני וקסמן הבמאי, לסיים במעין \"שוט\" קצת יותר אופטימי - גשם יורד על פני השדה שבו התרחש האירוע האלים, ועץ זעיר צומח במקום שבו נשפך הדם.\n\n\n\nאם להתבטא בצורה מעט גסה ופשטנית, הייתי אומר שאצל סרנה המציאות לפעמים היא פשוטה: שם טוב ופה רע. נכון שהתיאור הזה חוטא לא מעט לאופיו של הספר, שיש בו כאמור חקירה מרתקת ממש של נופים ואנשים אחרים, אבל אני מודה שלאורך הקריאה לא ממש יכולתי להשתחרר מההרגשה המעיקה הזאת.\n\n\n\nומעבר לניתוח ספרותי כזה או אחר, דומה שאנחנו זקוקים פה מאוד למבט החומל של סרנה, כמו הגשם בסוף הסרט \"חמסין\". מבט סולח ורך, שיסלול גם מנהרה של תקווה. מי יודע - אולי בספר הבא.",
    "תעלומה בפורטוגל: מדוע כוכבה של בנפיקה פרש מהנבחרת?": "רפא סילבה, 29, שחקן הכנף של בנפיקה ליסבון, הוא אחד השחקנים הטובים בפורטוגל. בעונה הקודמת הוא כבש שמונה שערים ובישל 15 נוספים, ואת העונה הנוכחית הוא פתח בקצב דומה, כשכבש ארבעה שערים ובישל שניים נוספים בשבעה משחקים במסגרת הליגה. רפא מוביל את קבוצתו לפתיחת עונה מושלמת ולראשות הטבלה. בין היתר, הוא הצטיין גם בניצחון 0:2 של קבוצתו על מכבי חיפה בליגת האלופות.\n\nכעת, כשהוא בשיאו, זומן רפא לסגל הנבחרת הפורטוגלית לצמד המשחקים הקרובים מול צ'כיה וספרד במסגרת ליגת האמות – אלא שאתמול (שני) הודיע במפתיע על פרישה מהמדים הלאומיים. \"אני חושב שזאת הבחירה הכי נכונה וכנה בנקודה הזאת בקריירה שלי\", כתב רפא. \"הסיבות לפרישה הן אישיות ואני מבקש שיכובדו על ידי כולם\".\n\n2 צפייה בגלריה אחד השחקנים הטובים בליגה הפורטוגלית. סילבה מול ברמר בניצחון על יובנטוס ( צילום: גטי אימג'ס )\n\nבנובמבר 2021, זומן רפא לסגל הנבחרת לצמד המשחקים שלה מול אירלנד וסרביה במסגרת מוקדמות המונדיאל, אך נופה ברגע האחרון. מאמן המבחרת פרננדו סנטוס הסביר אז כי הסיבה לניפוי קשורה למצבו הפיזי. על פניו, לא הייתה סיבה לא להאמין לו, משום שאחרי שהשחקן השלים 90 דקות במשחק של קבוצתו מול בראגה, הודה מאמנה של בנפיקה שהכוכב שלו סיים את המשחק \"עם תלונות\".\n\nעם זאת, לפי “Record”, הסיבה האמיתית לניפוי של רפא קשורה הייתה בכך שסנטוס לא היה מרוצה ממידת ההשקעה שהראה השחקן באימונים. ההרגשה שהנבחרת לא חשובה מספיק עבור שחקני בנפיקה היא כבר מזמן קונצנזוס בקרב פרשני הספורט במדינה, ולאחרונה נראה שהיא חלחלה עמוק מספיק כדי לעורר אי נוחות גם בקרב מקבלי ההחלטות בכדורגל הפורטוגלי.\n\n2 צפייה בגלריה לא מתאמץ במדי הנבחרת? סילבה ( צילום: AP )\n\nלפי \"sports daily\", התאחדות הכדורגל בפורטוגל החשיבה את אופיו של השחקן כ\"בעייתי\". המקרה של סילבה עלול לגרום לתקדים בנוגע לזימונם של שחקני בנפיקה נוספים, דווח ב-“Record”, שמטיל ספק במחויבות הלאומית של שחקני מוליכת הטבלה.\n\nרפא היה בסגל הנבחרת שזכתה ביורו 2016 וגם בזאת של יורו 2020. יש לו 25 הופעות במדי הנבחרת, במהלכן לא כבש ולא בישל.\n\n\n\n\n\n\n\n",
    "TAP אייר פורטוגל: המטוס נחת והרג רוכבי אופנוע על המסלול": "\"חקירה שנערכה על ידי רשות התעופה האזרחית של גינאה (AGAC), בתמיכת משרד הביטחון וההגנה (SOGEAC), מתנהלת כדי לחקור את הסיבות והאחריות של הצדדים המעורבים\", צייץ נמל התעופה של קונאקרי בטוויטר. \"הנהג שזוהה היה סוכן אבטחה, עובד של חברה שאחראית על הגנה על מתקני שדה התעופה\", נכתב בציוץ המביע \"תנחומים כנים למשפחות השכולות\".\n\n\n\nבהודעה לעיתונות שפורסמה אתמול על ידי TAP, נכתב כי טיסה TP1492 עברה תאונה עם הנחיתה בנמל התעופה קונאקרי, כאשר אופנוע ניסה לחצות את המסלול. יושב הרכב איבד את חייו. מקור רשמי מטאפ אישר לסוכנות העיתונות הפורטוגלית \"לוסה\", כי היו שני קורבנות קטלניים מהתאונה.",
    "סנטוס: רונאלדו עשה את העבודה שלו, הוא שמח": "כריסטיאנו רונאלדו חווה אתמול (שבת) ערב מורכב בנבחרת פורטוגל, כאשר בתחילת ההתמודדות התנגשות שלו עם שוער צ’כיה תומאש ואצליק גרמה לו לדמם בצורה קשה מהאף. למרות הכול, הוא לא ויתר, חזר לשחק לאחר הטיפול ואף בישל בדרך ל-0:4.\n\nמאמן הפורטוגלים פרננדו סנטוס אמר לאחר המשחק: “זה הכדורגל, היו לו שלוש או ארבע הזדמנויות לכבוש. הוא עשה את העבודה שלו, הוא שיחק עבור החברים שלו והיה במקומות הנכונים. אם זה לא היה קורה, לא היינו כובשים את יתר השערים. הוא שמח כי ניצחנו”.\n\nהמאמן התייחס גם למפגש הבא מול ספרד, שהפסידה לשווייץ: “שתי הנבחרות תשחקנה כדי לנצח. אני לא חושב שאם הם היו צריכים רק תיקו הם היו משחקים על תיקו, אז גם אצלנו זה ככה”. רונאלדו עצמו צייץ בסיום: “משחק נהדר וניצחון חשוב. ממוקדים במטרה שלנו, תודה לאוהדים על התמיכה הפנטסטית”.",
    "מה משאיר את רפא סילבה בבנפיקה ומה הוא מכין למכבי חיפה?": "התופעה הזו הגיעה לשיאה במרץ האחרון, כאשר כבש סילבה את שערו היפה ביותר בקריירה, במשחק הביתי מול אשטוריל. הוא לקח את הכדור ליד הרחבה שלו, ודהר לאורך 80 מטרים, הותיר את שחקני ההגנה נופלים מרגליהם, וגילגל את הכדור לרשת. האוהדים ביציעי איצטדיון האור יצאו מגדרם מרוב אושר, אבל השחקן עצמו סירב לחגוג בגלל התפתחויות לא רצויות במועדון לטעמו, ואפילו סירב לדבר על הביצוע עם העיתונאים אחרי שריקת הסיום. \"גם כאשר הבקיע את שער הנצחון, מצא רפא את הדרך להיראות לוזר\", כתב אז העיתונאי לואיס אגילר.\n\n\n\nיורגן קלופ לא נכנס לדקויות האלה לקראת המפגש מול בנפיקה ברבע גמר ליגת האלופות. מאמן ליברפול התרשם מאוד מיכולותיו של סילבה בנצחון על איאקס בשמינית הגמר וטען: \"הוא מהיר מאוד ומסוכן מאוד. הוא שחקן מרגש\". עם זאת, הוא ממש לא היה היעד עליו הסתכלו האדומים ממרסיסייד במהלך ההתמודדות. הם התמקדו בדרווין נונייס, שנרכש תמורת 80 מיליון יורו. רפא סילבה נשאר בליסבון למרות העניין של וולבס, והמאמן החדש רוג'ר שמידט הבהיר עד כמה הוא חשוב במערך החדש שנבנה.\n\n\n\nבמערך הזה ממלא סילבה את תפקיד עושה המשחק הקלאסי ב-1-3-2-4. הוא נהנה מאוד לשחק גם באגף, אבל ייתכן שהמשבצת במרכז עדיפה כדי למצות את כל מגוון היכולות שלו. רפא מקבל מהבוס יד חופשית לנוע על פני כל המגרש וליצור מהלכים, והוא החלה באופן חיובי מבחינתו. הקבוצה מושלמת בכל המפעלים, סילבה מנהל את העניינים הקדמי, ואף התכבד לכבוש עד כה 3 שערים, כולל ניצול טעות בהגנת דינמו קייב במוקדמות ליגת האלופות. נגד מכבי חיפה, הוא מצפה להמשיך לנצח, והירוקים צריכים למצוא דרך למנוע ממנו לכדרר על מנת שיהיה סיכוי לחולל סנסציה בליסבון.",
    "רונאלדו הואשם באלימות ע\"י ההתאחדות באנגליה": "במרוצת השנים כולנו התרגלנו ששמו של כריסטיאנו רונאלדו מקושר עם שערים, אולם בחצי השנה האחרונה הפנומן לא מרבה לכבוש ונקשר עם פרשיות אחרות. אחת מהן הגיעה באפריל כאשר ניפץ טלפון לאוהד צעיר (שהתברר כנער אוטיסט) לאחר הפסד של מנצ’סטר יונייטד לאברטון.\n\nCR7 כבר כבר הספיק להתנצל על התקרית באינסטגרם, אבל בהתאחדות האנגלית פרסמו הודעה רשמית לפיה הוא מואשם בהתנהגות פסולה, לא נאותה ואלימה. במנצ’סטר יונייטד הגיבו לנושא: “קיבלנו את ההודעה מההתאחדות בהקשר לרונאלדו נתמוך בשחקן בתגובה שלו לטענות”.\n\nהחלוץ הוותיק הזמין בזמנו את האמא של אותו ילד למשחק באולד טראפורד, אבל ההצעה נדחתה. שום דבר לא מצביע על כך שיקבל איזשהו עונש בעקבות הנושא. הכוכב יתרכז במפגשים שמצפים לו מול צ’כיה וספרד במסגרת ליגת האומות בפגרה.\n\nCristiano Ronaldo has been charged by the FA over an incident at the end of last season. — GOAL News (@GoalNews) September 23, 2022\n\nBREAKING: Cristiano Ronaldo charged with improper conduct by the FA https://t.co/wIxBaKt76L — MailOnline Sport (@MailSport) September 23, 2022\n\nבינתיים, מאמן הסלסאו פרננדו סנטוס התייחס למצבו של CR7: “ההאשמות כלפיו? אני לא יודע מה קרה ומה קורה אז כרגע אין לי תגובה על כך. לא חושב שתהיה בעיה עם זה שישחק, בהתחשב בזה שהוא כשיר. לפני כמה ימים הוא פתח בהרכב נגד שריף טירספול ולכן לא חושב שתהיה בעיה – הוא ישחק”.\n\nעל כך שהפנומן מתכנן להשתתף גם ביורו 2024 אמר מאמנו: “שום דבר לא מפתיע אותי, ואני חושב שגם לא אף תושב פורטוגל. כולם יודעים, שוב ושוב מאז 2003 או 2004, שהוא אומר שהוא גאה מאוד לייצג את הנבחרת הלאומית שלנו”.",
    "18 אלף קרובים שלא הכרתי: מה פשר האובססיה היהודית לעצי משפחה": "הסיפור הזה מתחיל בערך במאה ה–11 בפורטוגל, אבל אני רוצה להתניע דווקא ב–23 ביולי 2021 בטוקיו. בדרך לטקס הפתיחה של המשחקים האולימפיים, שלושת נציגי \"הארץ\" — אמנון הררי, עוזי דן ואנוכי — עצרנו לסלפי שעלה לרשתות החברתיות. כמה שעות אחר כך, בקבוצת הפייסבוק \"צאצאי משפחת חרל\"פ\" שבה אני חבר כי אני חרל\"פ מצד אמי, משתמש בשם \"עופר סין\" העלה פוסט: \"שני נציגים יש למשפחה בטוקיו. אברהם ופייגה חרל\"פ הם הסבא והסבתא לפני שמונה דורות של שניהם. איתמר קציר ואמנון הררי הם בני דודים דרגה שביעית. רק על זה מגיע למשפחת חרל\"פ מדליה אולימפית\".",
    "היסטוריה: הקריפטו כובש גם את עולם הנדל\"ן": "פורטוגל, שאין לה מס רווחי הון עבור מטבעות קריפטוגרפיים, הייתה מקלט למשקיעי קריפטו. באמצע אפריל, משרדו של סילבה פרסם הנחיות כיצד נוטריונים צריכים לגשת לעסקאות קריפטו ללא צורך להמיר לאירו לפני הפיכתם לחוקי. סילבה אומר שהמהלך משקף רצון ברור מצד הקונים: \"קריפטו הוא מציאות\", הוא אומר, \"ועכשיו אתה יכול לעשות מכירות קריפטו בצורה חוקית עם שקיפות, לציית להכל\".",
    "חייבות ניצחון": "המלצת ווינר למשחק בין צ'כיה לפורטוגל במסגרת המחזור ה-5 בליגת האומות דרג א'. המשחק ניתן להימור סינגל. (שעת סגירה 21:45)צ'כיה במקום ה-3 בבית עם 4 נק' ויחס שערים 7:4 שלילי. היא מגיעה למשחק הזה לאחר תיקו ושני הפסדים בקמפיין הזה כשהאחרון היה בחוץ 2:0 לספרד. בסך הכול יש לה ניצחון בודד בששת משחקיה האחרונים בכל המסגרות.יריבתה תהיה פורטוגל אשר נמצאת במקום ה-2 עם 7 נק', מרחק נקודה מספרד המוליכה. היא מגיעה למשחק הזה גם כן לאחר הפסד וזה קרה לה בחוץ מול שוויץ בתוצאה 1:0. לפני כן רשמה 4 ניצחונות ב-5 משחקים בהם ספגה רק שני שערים.בסיבוב הראשון ניצחה פורטוגל בביתה 0:2 את הצ'כים. לפני כן הן נפגשו רק בטורנירים גדולים כאשר ב-2012 פורטוגל ניצחה 0:1 ברבע גמר היורו וב-2008 עשתה זאת עם 1:3 בשלב הבתים של היורו. לדעתנו המארחת לא נופלת מפורטוגל והיא תיקח לפחות נקודה.ההימור שלנו 1, צ'כיה לא מפסידה (+1), ביחס של 1.80.",
    "\"כשנזדקן ונשמין נהיה גאים\": הנאום של כריסטיאנו רונאלדו": "כריסטיאנו רונאלדו מטפח תדמית ששום דבר לא נוגע בו, אבל רגע אחד הוציא ממנו את כל הרגש. הזכייה ביורו ב-2016 עם פורטוגל. חזרנו לתיעוד מיוחד מחדר ההלבשה של הסלסאו רגע אחרי הניצחון הדרמטי על צרפת, שם CR7 נאם בפני השחקנים, ולא יכול היה לעצור את ההתרגשות.\n\n\"קודם כל אני רוצה להודות לאדם הזה פה (פרננדו סנטוס), לכל השחקנים, לכל הצוות וכל מי שמעורב בניצחון הזה. אף אחד לא האין בפורטוגל, והאמת שעשינו את זה נגד כל הסיכויים. זה הרגע הכי מאושר בחיים שלי, לא תארים אישיים, לא ליגת האלופות. זה הרגע הכי משמח. אני מאושר. בכיתי כבר 4 פעמם. אני כל כך שמח, תודה לכולם\".\n\n\"השחקנים הצוות והמאמן, שעם האמונה שלו באמת נגע בי\", רונאלדו המשיך, \"אנחנו ראויים לזה, עשינו היסטוריה עבור פורטוגל. אנחנו הראשונים. כולנו נמות שמנים, נשב בבר ונגיד שזכינו עם פורטוגל ביורו 2016. כולנו נגיד את זה, אני בטוח\".",
    "אלפים חגגו בפורטוגל את יום התרבות היהודית": "כ-5,000 איש ביקרו אתמול (ראשון) במוסדות הקהילה היהודית בעיר פורטו שבצפון פורטוגל במסגרת יום התרבות היהודית של האיחוד האירופי.\n\nבין המבקרים היו שגרירים משבדיה, גרמניה, אנגלית, אורוגוואי ומדינות נוספות. האירועים אורגנו על ידי המחלקה לשימור המורשת היהודית באיחוד האירופי, ארגון בני ברית אירופה, איחוד הקהילות היהודיות באירופה (EJA) והספרייה הלאומית בישראל.\n\nלרגל היום החגיגי, פתחה הקהילה היהודית בפורטו את שערי מוסדות הקהילה לקהל הרחב, בהם המוזיאון היהודי ומוזיאון השואה בעיר. המבקרים הוזמנו לצפות בסרט \"ספרד\" – סרט באורך מלא המספר את סיפור הקהילה היהודית המודרנית שיוסדה בשנת 1923 על ידי יהודים ממוצא אשכנזי ואיש צבא אחד, קפטן בארוס באסטו, שהפך בעל כורחו להיות \"דרייפוס הפורטוגלי\".\n\nמקהלת בית הכנסת מקור חיים הפעיל בעיר, בית כנסת מפואר המתמלא בחגים באלפי מבקרים מכל רחבי היבשת, שרה למבקרים ממיטב השירים המסורתיים של העיר והמבקרים אף הוזמנו לתערוכת ציורים ולארוחה יהודית כשרה במסעדת איבריה המקומית.\n\n\"סבא שלי היה שמח מאוד להיות פה היום\", הוסיפה איזבל בארוס, נכדתו של מי שנחשב לאחד ממייסדי הקהילה היהודית בעיר, קפטן בארוס באסטוס, שהפך לדרייפוס הפורטוגלי כשנרדף על ידי הרשויות על פעילותו ואף הורחק משירות צבאי בשל כך. \"סבי היה לא רק מנהיג קהילתי אלא גם תלמיד, כותב וחסיד של התרבות היהודית. היום, לא רק שבית הכנסת שבנה הומה אדם וחיים, לקהילה יש גם מוזיאון המספר את סיפור הקהילה היהודית פה ומחנך דורות חדשים של תלמידים, גלריה ומוזיאון שואה – כולם משמשים תזכורת יומיומית לכך שליהודים אסור להפקיר את ביטחונם לאף גורם מלבד עצמם\", הוסיפה בארוס, המשמשת כיום בתפקיד סגנית נשיא הקהילה היהודית בפורטו.\n\nהקהילה היהודית בפורטו כוללת כ-700 איש ומאות סטודנטים ממדינות אחרות המהווים חלק בלתי נפרד ממנה.\n\n\"זוהי גאווה גדולה לראות את החיים היהודיים המלאים המתקיימים בעיר ותחושה של שליחות חשובה המשיגה את מטרתה. בני נוער מגיעים לכאן מכל אירופה, כדי להכיר ולחזות בפלא של ההתחדשות היהודית דווקא בעיר שבה הרדיפה של היהודים הייתה גדולה ונוראה ואנו שמחים לתקן ולחדש את ימי הקהילה כבעבר\", אמר יעקב לוי, חבר ארגון בני ברית בפורטוגל.\n\nבגלריה שבחצר בית הכנסת \"מקור חיים\" מוצגת לקהל הרחב תערוכה המתעדת אלף שנות יהדות בפורטו.\n\n\"כספרדייה שנולדה בוונצואלה וחלמה כל חייה כיצד יכלו להיראות החיים היהודיים של הספרדים פה, אני גאה לראות את העיר פורטו ותושביה המעריכים תערוכה של ציורים שנאספו במשך שנים ארוכות בניסיון להתחקות אחר ההיסטוריה של העם היהודי פה במשך אלף שנה. סיפור של ניצחון, שגשוג אבל גם של רדיפה, גירוש וחזרה ועכשיו שום חזרה בקולות האנטישמיים הנשמעים\", אמרה פלור מזרחי, ממפיקות האירוע וחברת הקהילה היהודית המקומית.",
    "בקרוב נצטרך אישור כניסה לאירופה. מה עושים?": "1 צפייה בגלריה ( צילום: רויטרס )\n\nבמאי 2023 ישתנו כללי הכניסה לאירופה: ישראלים, בדומה לאזרחים של עשרות מדינות אחרות, יידרשו לקבל אישורETIAS (European Travel Information and Autorization System) על מנת להיכנס לאחת מ-26 המדינות החתומות על אמנת שנגן. המהלך נועד להדק את הבקרה על הגבולות של אותן מדינות במטרה לשלוט בהגירה ובכניסות ויציאות בלתי חוקיות.\n\nבעלי אזרחות אירופאית יוכלו להירשם מראש למערכת ה-ETIAS ולהזין בה את פרטי הדרכון שלהם על מנת לקבל אישור למעבר חופשי בין כל מדינות האיחוד. כך, לדוגמה, מי שמחזיק בדרכון פורטוגלי או צרפתי יוכל להירשם מראש למערכת, ולא יצטרך להוציא ויזה עבור כל כניסה לאחת ממדינות האיחוד.\n\nלעומת זאת, מי שלא מחזיק בדרכון של אחת מהמדינות באזור שנגן יצטרך להגיש בקשת ויזה מראש בעלות של כ-10 יורו כדי להיכנס לאירופה. במקרה שתכננתם חופשה משפחתית, חשוב לשים לב שהאישור נדרש עבור כל אחד מבני המשפחה. אזרחות של הורה לא מקנה פטור לילדים או לבן הזוג אם אינם בעלי דרכון אירופאי בעצמם.\n\nתם עידן הדרכון פורטוגלי\n\nהחלטה זו של המועצה האירופאית, שהתקבלה ואושרה כבר ב-2016, הובילה לגל חסר תקדים של מימוש זכאות לאזרחות. בעבר, דרכון פורטוגלי היה האפשרות הרווחת עבור ישראלים ממוצא ספרדי, אלא שהזדמנות זו פגה לאחר שממשלת פורטוגל החליטה לתקן את החוק ולדרוש הוכחת קשר תרבותי ושפתי עם פורטוגל לצורך מימוש הזכאות.\n\nנכון להיום, הרבה ישראלים עדיין זכאים לדרכון צרפתי ואזרחות צרפתית, שמלבד האפשרות להיכנס לאירופה ללא צורך באישור ETIAS, מעניקים גם את האפשרות לעבוד וללמוד באירופה, וליהנות מכל ההטבות המיועדות לתושבי אירופה.\n\nמקור הזכאות לאזרחות צרפתית\n\nהישראלים שהוריהם או הורי הוריהם הינם ילידי צרפת או אלג'יר דור שני ברציפות או שהתאזרחו לצרפתים (כמו רוב ילידי טוניס או מרוקו), זכאים לאזרחות צרפתית.\n\nעל פי רוב, ההורים שעלו מאלג'יר או מצרפת בשנות ה-60 וה-70 לא המשיכו להחזיק באזרחותם הצרפתית מפני שלא נרשמו כצרפתים בקונסוליה הצרפתית בישראל, לא חידשו את הדרכון הצרפתי שלהם, לא עדכנו את נישואיהם ולא רשמו את ילדיהם מול הקונסוליה כדי להעביר לצאצאים את הזכאות.\n\nככלל, ניתן לחדש את הזכאות עבור ההורים או הסבים מול הקונסוליה הכללית של צרפת בישראל, עם הצגת מסמכים המעידים על מקור הזכאות, ולאחר מכן להעבירה לצאצאים.\n\nיש להבהיר שכאשר ההורה או הסבים לא ביצעו פעולה בנוגע לאזרחותם הצרפתית זמן רב, ברוב המקרים יש להגיש עבור הצאצאים תביעת אזרחות צרפתית בבית המשפט בצרפת על מנת לממש את הזכאות בהורשה.\n\nבמידה ואתם זכאים לדרכון אירופאי ובפרט לדרכון צרפתי, זה הזמן לממש את זכאותכם לקבלת הדרכון המיוחל.",
    "רק זה חסר להם: ההזדמנות האחרונה של מסי ורונאלדו | תוכן גולשים": "אם יש דבר אחד שאין עליו ויכוח הוא שלאו מסי וכריסטיאנו רונאלדו הם שניים מהכדורגלנים הטובים ביותר בדור שלנו. לכל אוהד יש את הצד שלו בוויכוח הנצחי - מי יותר טוב? אלו ויכוחים שיכולים להימשך יום שלם ללא הכרעה. אך אם יש דבר אחד בטוח לגבי שני הכישרונות האדירים האלו הוא שאף אחד מהם עוד לא זכה במונדיאל.\n\nנתחיל עם מסי. הופעת הבכורה שלו במונדיאל במדי נבחרת ארגנטינה הייתה במונדיאל 2006, במחזור השני של בית ג'. לאחר שבמחזור הראשון הוא ישב על הספסל, במחזור השני עלה כמחליף בדקה ה־76, וגם הבקיע 12 דקות לאחר מכן את שער הבכורה שלו במונדיאל, נגד סרביה ומונטנגרו (כן, 2 מדינות בנבחרת אחת). באותו טורניר ארגנטינה הגיעה עד רבע הגמר, שם הודחה ע\"י גרמניה. במונדיאל של 2010 מסי לא כבש בכלל, וארגנטינה הודחה שוב ברבע הגמר, שוב ע\"י גרמניה.\n\n1 צפייה בגלריה לאו מסי וכריסטיאנו רונאלדו ( צילום: getty images, AP )\n\nבמונדיאל 2014, כנראה אחד המונדיאלים הטובים של מסי, ארגנטינה הגיעה עד הגמר. מסי, שבאותה נקודה עדיין לא זכה בתואר עם הנבחרת, היה במרחק של 90 דקות מזכייה היסטורית עם ארגנטינה, אבל אז הם הפסידו. ניחשתם נכון, לנבחרת גרמניה.\n\nבמונדיאל 2018 ארגנטינה נעצרה כבר בשמינית הגמר, לאחר הפסד 4:3 לצרפת (שהלכה עד הסוף בטורניר), ומסי, שכבש רק שער אחד, שוב נכשל במשימה להביא את ארגנטינה לזכייה היסטורית בגביע העולם.\n\nכמו מסי, גם כריסטיאנו רונאלדו ערך את הופעת הבכורה שלו במונדיאל בשנת 2006, במחזור הראשון נגד אנגולה. ובדיוק כמו מסי, גם רונאלדו כבש את שער הבכורה שלו במונדיאל במחזור השני. זה קרה בניצחון 0:2 על איראן, בדקה ה־80.\n\nבאותו טורניר פורטוגל הגיעה עד חצי הגמר, שם הפסידה 1:0 לצרפת. במשחק על המקום השלישי פורטוגל הפסידה לגרמניה, מה שמיקם אותה במקום הרביעי במונדיאל 2006. במונדיאל 2010 פורטוגל ורונאלדו נעצרו בשמינית הגמר, לאחר הפסד 1:0 לספרד (שהלכה עד הסוף), כשרונאלדו כבש רק שער בטורניר.\n\nבמונדיאל 2014 פורטוגל ורונאלדו הודחו בבושת פנים כבר בשלב הבתים, כשרונאלדו שוב כבש רק שער אחד.\n\nבמונדיאל 2018 רונאלדו הבקיע 4 שערים (3 מהם נגד ספרד במחזור הראשון), אבל פורטוגל הודחה ע\"י אורוגוואי בשמינית הגמר (באותו יום שמסי וארגנטינה הודחו ע\"י צרפת).\n\nשני הכוכבים הגדולים של הדור הנוכחי לא מצליחים ללכת עד הסוף עם הנבחרת שלהם ולזכות בגביע העולם. כשמסי בן 35 ורונאלדו בן 37, כנראה שהמונדיאל הקרוב בקטאר יהיה האחרון שלהם, או אחד לפני האחרון. מסי ורונאלדו יודעים שהם חייבים זכייה במונדיאל כדי להוכיח מי יותר טוב. אחרי הכל, לא משנה בכמה אליפויות וגביעים הם יזכו, מונדיאל זה פעם בארבע שנים. מונדיאל זה התואר שכל שחקן חושק לזכות בו. האם מסי או רונאלדו יזכו במונדיאל בקטאר? התשובות בדצמבר.\n\nגם אתם רוצים להיות פרשנים? תתחילו לכתוב. איך זה עובד? פשוט מאוד:\n\n*כותבים ושולחים בגוף המייל או בקובץ וורד לכתובת הבאה: kick@ynet.co.il בצירוף שם מלא.\n\n*אורך הטקסט הרצוי הוא בין 250 ל־800 מילה.\n\n*נא לא לצרף תמונות, טבלאות, גרפים או עיבודי מחשב לקבצים.",
    "איך לעקוץ את הווינר בזכות נבחרת ישראל": "הליגות יוצאות לפגרת הנבחרות שמביאה עמה לא מעט משחקים מסקרנים, כולל כמובן משחקה הגורלי של נבחרת ישראל מול אלבניה בליגת האומות. שמוליק מזרחי, שייע פייגנבוים, ירון נוי התכנסו כדי לדבר על המשחקים והסיכויים בפודקאסט הווינרים של ONE.\n\nבין היתר, שייע פייגנבוים התייחס גם לפרשת החדר וערן זהבי ואמר: “אם היו רוצים את זהבי הוא היה בנבחרת”. בנוסף, מלך שערי הפועל תל אביב בכל הזמנים מאמין שההפסד של האדומים לנס ציונה היה הפתעה אדירה. וגם: שמוליק מזרחי עושה סדר עם כל מה שקורה בנבחרת פורטוגל.\n\n",
    "ישראל בדרג 2? ההזדמנות הגדולה של הנבחרת": "לאחר שהורחקה מהמונדיאל שיערך בעוד חודשיים בקטאר בגלל הלחימה עם אוקראינה, נבחרת הכדורגל של רוסיה לא תקח חלק גם במוקדמות יורו 2024, ובשל כך גם בטורניר עצמו. בעקבות כך, וגם בעקבות קמפיין ליגת האומות, ישראל תוכל להגיע לנקודה מאוד דרמטית לקראת יורו 24 הנבחרות שיתקים בגרמניה ב-2024.\n\nבמוקדמות יורו 2020 רוסיה הייתה בדרג השני, וכעת לא תשתתף כלל בטורניר. הנבחרת הכחולה-לבנה תוכל להבטיח את השתתפותה בדרג השני, אם תצליח לסיים את ליגת האומות בראש הבית, זאת אחרי שאופ\"א אישרה כי המיקום בליגת האומות יקבע את המיקום בדירוג. אם וכאשר נפסיד לאלבניה, אז ישראל עלולה לרדת לדרג השלישי (תלוי בתוצאות אחרות).\n\n53 נבחרות ישתתפו בהגרלת המוקדמות, שתערך בדצמבר בפרנקפורט. החלוקה: 7 בתים של 5 קבוצות ועוד 3 בתים של 6. שתי הראשונות מכל בית יעפילו ליורו ועוד 12 קבוצות יתברגו במשחקי הפלייאוף וילחמו על 3 מקומות. גרמניה תעלה כמובן אוטומטית, כמארחת היורו. אז מה הדרגים, נכון לעכשיו כשישראל היא מוליכת הבית מול אלבניה? נעשה לכם סדר.\n\n\n\n*הדרגים הם נכון לעכשיו, לפני תוצאות משחקי הנבחרות בהתכנסות הזו\n\nדרג 1: הולנד, דנמרק, ספרד, הונגריה, פורטוגל, בלגיה, קרואטיה, גרמניה (מארחת), איטליה, אוסטריה וצ'כיה\n\nדרג 2: פולין, שוויץ, צרפת, אנגליה, וויילס, נורבגיה, ישראל, בוסניה, אוקראינה ואיסלנד.\n\nדרג 3: סרביה, מונטנגרו, סקוטלנד, אירלנד, פינלנד, אלבניה, שבדיה, רומניה, ארמניה וסלובניה\n\nדרג 4: טורקיה, יוון, גיאורגיה, קזאחסטן, צפון מקדוניה, לוקסמבורג, קוסובו, סלובקיה, אזרבייג'ן ואיי פארו.\n\nדרג 5: בולגריה, צפון אירלנד, בלארוס, קפריסין, גיבלטר, ליטא, לטביה, אסטוניה, מלטה ומולדובה\n\nדרג 6: אנדורה, סן מרינו, ליכטנשטיין.",
    "הייבוב הישראלית רוכשת את באגל הפורטוגלית ומקימה שם מרכז מו\"פ": "חברת הייבוב (HiBob) הישראלית, שפיתחה פלטפורמה לניהול עובדים, רכשה את חברת באגל (Bugle) הפורטוגלית.\n\nהייבוב מקימה בימים אלו שלוחה בליסבון, שתצטרף לשלוחות החברה בתל אביב, ארצות הברית, אנגליה, הולנד, גרמניה, קרואטיה, אוקראינה, רומניה ואוסטרליה. השלוחה תכלול מרכז מחקר ופיתוח (מו\"פ), שצפוי להעסיק בשנה הקרובה כ-100 עובדים חדשים, כאשר הגיוס כבר בעיצומו. את השלוחה החדשה ומרכז הפיתוח ינהל ז'ואאו פֶרו רודריגס. לפי הערכות, שווי העסקה וההשקעה במרכז החדש עומד על כ-30 מיליון דולר.\n\nבאגל, שנוסדה בשנת 2014 ומעסיקה כיום כ-20 עובדים, פועלת בתחום ה-HR Tech. הייבוב, הרוכשת, הוקמה ב-2015, ובשנה שעברה הפכה ליוניקורן . החברה פיתחה את \"בוב\" - פלטפורמה חדשנית לניהול עובדים - והשיגה צמיחה תלת־ספרתית לאורך שש שנים ברציפות. לאחרונה היא גייסה 150 מיליון דולר , מה שהביא את סך הגיוסים שלה ל-424 מיליון דולר מאז הקמתה.\n\nלאחרונה פתחה הייבוב גם משרד בברלין, זאת במטרה לתת שירות לאזור DACH (גרמניה, אוסטריה, שווייץ). זאת לאחר שהתברגה כפלטפורמה מובילה בדו\"ח Grid® Report של חברת G2 לקיץ 2022 בנושא פתרונות משאבי אנוש לחברות בינוניות אירופיות.\n\n\"הכניסה לפורטוגל היא הזדמנות בעלת פוטנציאל רב מבחינת הייבוב, עובדיה ולקוחותיה\", אמר המנכ\"ל והמייסד של הייבוב, רוני זהבי. \"באמצעות ההשקעה המשמעותית הזאת בזירת הטכנולוגיה האירופית, אנו שואפים להפוך לא רק למגנט אמיתי לאנשי טכנולוגיה מצוינים, אלא גם לחלוצים בטכנולוגיית משאבי האנוש בזירה הגלובלית\".",
    "מכבי תל אביב מנסה לצרף את שחקן הכנף ברומה מפנרבחצ'ה": "האם מכבי תל אביב בדרך להחתמת זר חדש נוסף? לוואלה! ספורט נודע כי הצהובים מנסים לצרף את ברומה, שחקן הכנף הפורטוגלי של פנרבחצ'ה. בין הצדדים מתנהלים מגעים ומכבי תל אביב בוחנת את מצבו הסבוך של ברומה בטורקיה.\n\n\n\nהשחקן בן ה-27 היה אחד המוחתמים הראשונים של ז'ורז'ה ז'סוס בקיץ, אבל לא נרשם לאירופה והבוקר (שני) גם התבשר כי פנרבחצ'ה ויתרה על שירותיו כאחד הזרים לחלקה הראשון של העונה בליגה, בעקבות חוסר שביעות רצון מיכולתו. המשמעות היא שהוא יכול רק להתאמן בשורות הקבוצה עד ינואר.\n\n\n\nפנר שילמה מיליון יורו לפ.ס.וו איינדהובן עבור שאילתו לפני כחודשיים, העניקה לברומה שכר גבוה של 1.4 מיליון יורו והתחייבה לרכוש אותו ב-4 מיליון יורו בקיץ הבא. את כל הסכומים האלה היא תיאלץ לשלם בכל מקרה, ובטורקיה הגדירו את העניין כ\"סקנדל\" וגם \"אחת העסקאות השערורייתיות\" שהיו בכדורגל המקומי.",
    "37 מ-53 נקבעו: תמונת הדרגים להגרלת היורו": "התמונה לקראת הגרלת יורו 2024 מתחילה להתבהר. צרפת שהפסידה 2:0 לדנמרק אמנם לא ירדה לדרג ב’ בליגת האומות, אך בהגרלה של מוקדמות אליפות אירופה היא תהיה בדרג השני יחד עם נבחרות כמו ישראל, בוסניה ואנגליה.\n\nנכון לכרגע ישנן 37 נבחרות מתוך 53 שנקבע הדרג שלהן להגרלת יורו 2024 באופן סופי:\n\nדרג א’: ספרד, קרואטיה, פולין, הולנד, דנמרק, הונגריה, איטליה, פורטוגל ובלגיה.\n\nדרג ב’: ישראל, צרפת, וויילס, בוסניה, אוסטריה ואנגליה.\n\nדרג ג’: ארמניה, סלובניה, רומניה, אירלנד ושבדיה.\n\nדרג ד’: גיאורגיה, קזחסטן, טורקיה, יוון, איי פארו לוקסמבורג ואזרבייג’ן.\n\nדרג ה’: ליטא, גיברלטר, מלטה, בלארוס, לטביה, אסטוניה ומולדובה.\n\nדרג ו’: אנדורה, ליכטנשטיין וסן מרינו.\n\nישראל, שעלתה לדרג א’ בליגת האומות בזכות הניצחון הדרמטי על אלבניה, תפגוש כמה מהנבחרות הגדולות והחזקות ביותר בליגת האומות של 2024/25, משם גם ניתן להעפיל לחצי הגמר של הטורניר.\n\nבינתיים קרואטיה והולנד הן הנבחרות שהגיעו לשם והבטיחו את מקומן במהדורה הנוכחית, כאשר המשחקים יתקיימו ב-14 ו-15 ביוני 2023. כזכור, החבורה של אלון חזן עלתה לדרג השני בהגרלת מוקדמות היורו, כאמור יחד עם צרפת, והדובדבן שבקצפת הוא כמובן השתתפות בפלייאוף ההעפלה ליורו 2024.",
    "\"רונאלדו נותן לרשפורד טיפים, החברות השתפרה\"": "שלום בית? למרות הדיווחים הבלתי פוסקים מתחילת העונה על מערכת היחסים הלא יציבה במסדרונות האולד טראפורד בין כריסטיאנו רונאלדו למרקוס רשפורד, בעיקר על רקע התחרות על המקום בהרכב הראשון, נדמה כי דווקא חל שינוי בקשר בין השניים.\n\nתחילת העונה של השדים האדומים לא הייתה בדיוק מה שקיוו אריק טן האח והצוות המקצועי. יכולת רעה במשחקי קדם העונה, שני הפסדים בשני המחזורים הראשונים בפרמייר ליג, וביקורת חוזרת על רכש מפוצץ שלא מספק קבלות עשו הרבה כאב ראש לאדומים מצפון מערב אנגליה.\n\nלאותן בעיות, התווספו דיווחים רבים על מערכת יחסים עכורה בין חלוצה של נבחרת אנגליה לבין הפנומן הפורטוגלי, על רקע חוסר שביעות רצונו של האחרון מירידת מעמדו במועדון בעקבותיה הפך לשחקן מחליף, בזמן שרשפורד קיבל את הקרדיט מטן האח והפך לאופציה הראשונה של המאמן ההולנדי בהתקפה.\n\nכריסטיאנו רונאלדו ואריק טן האח (רויטרס)\n\nאך עם זאת, ובניגוד למה שחשבו באי הבריטי עד עתה, ב’סאן’ דיווח שהשניים דווקא שיקמו את מערכת היחסים ביניהם ונרקמה ביניהם חברות למרות המאבק על המקום בהרכב הפותח. קפטן נבחרת פורטוגל “מדריך ונותן הכוונה לרשפורד, נותן לו טיפים ומנסה ללמד אותו דברים שיעזרו לכוכב הצעיר להתפתח ולהשתפר כשחקן, וזאת לטובת הקבוצה”, כאשר בנוסף נכתב כי הכוכב הצעיר “אסיר תודה על העצה ועל העובדה שרונאלדו רוצה שהוא ישתפר ויצליח\".\n\nהשינוי לטובה במערכת היחסים בין הכדורגלנים החל מעט אחרי סגירת חלון העברות, כי מאז שחלון ההעברות נסגר, הגישה של רונאלדו השתפרה והוא עזר מאוד לאנגלי הצעיר, כך שניתן לשער כי חוסר הוודאות של CR7 בנוגע לעתידו טרם סגירת החלון הביאה למאבקי אגו שגלשו מעבר לפן המקצועי בין השניים.\n\nלמרות שמחוץ למגרש נראה שהדברים מתחילים להסתדר עבור האדומים מצפון מערב אנגליה, הצעד הבא יהיה להביא את החיבור הטוב גם לדשא באולד טראפורד משום שאם טן האח רוצה לקרוא תיגר על היריבה העירונית, הוא חייב את שני החלוצים שלו במצב רוח ובכושר הטוב ביותר.",
    "הם עשו עבודת שורשים יסודית ועכשיו קוצרים את הפירות. הערב זו תהיה הבעיה של ישראל": "שלא כהרגלו, במהלך הימים האחרונים מצא עצמו ג'יאני די ביאסי, מאמן נבחרת אזרבייג'אן, מעט מוטרד. האיטלקי בן ה-66 התכנס בשבוע האחרון בתוך עצמו, סינן שיחות טלפון והשתדל להתמקד במטרה הקרובה: הכנה טקטית לקראת משחק החוץ הגורלי של שחקניו מול סלובקיה, בחמישי בליגת האומות. את רגעי ההפוגה בהכנות למשחק החשוב הוא ניצל לתחביב אותו הוא מטפח בהתמדה ובהנאה מיוני 2017, אז פרש כגיבור לאומי מאימון נבחרת אלבניה: שיחות על הכדורגל האלבני.",
    "רונאלדו מכוון ליורו 2024: \"תקבלו עוד, אשבור כל שיא\"": "כריסטיאנו רונאלדו אמנם נמצא בירידה במנצ'סטר יונייטד, אבל בכל הקשור לנבחרת פורטוגל יש לו עדיין תוכניות גדולות. הכוכב בן ה-37 קיבל אמש (שלישי) את פרס הכובש המצטיין של הנבחרות הלאומיות של פורטוגל, וסיפק כמה אמירות חד משמעיות בנוגע לעתידו.\n\n\n\n\"הקריירה שלי אמנם ארוכה, אבל היא עדיין לא הסתיימה. אתם תקבלו עוד קצת ממני. אני מקווה להיות חלק מהנבחרת לעוד כמה שנים, יש לי עדיין מוטיבציה גבוהה. אהיה חלק מהמונדיאל הקרוב, וגם מיורו 2024. ביחד נמשיך לשבור כל שיא אפשרי\".",
    "לא רק ניסוי כלים לקראת המונדיאל: ליגת האומות מתקרבת לשלבי ההכרעה": "\"אני לא קובעת פגישות בזמן השקיעה, גם אם אפסיד מזה עשרות אלפי שקלים\"\n\n\"אני לא קובעת פגישות בשקיעה, גם אם אפסיד מזה עשרות אלפי שקלים\"",
    "5 יעדים מומלצים לחופשת סתיו קצרה": "מזג האוויר הים-תיכוני, האוכל המשובח, הנופים המשגעים והנונשלנטיות של המקומיים הופכים את סיציליה ליעד אידיאלי למיקרו-חופשה סתווית. בחלק המזרחי והמתויר יותר של האי תמצאו את העיר קטניה הידועה כמקום הולדתם של הגרניטה והקנלוני. בקטניה נמצא גם הר הגעש הפעיל אטנה, שהביקור בו ישאיר אתכם פעורי פה מול אחד מ-16 הלועות הפעילים בו. לא רחוק משם נמצאת סירקוזה האלגנטית, שיש בה רובע היסטורי מרהיב ושוק אוכל שהוא גן עדן לפודיז. אבל בראש הפירמידה ניצבת העיר הציורית והיפה בערי סיציליה, טאורמינה, שיושבת על צוק גבוה ומשקיפה אל הים הגדול. נופי העיר שימשו לצילומי סדרת סרטי \"הסנדק\" ורחובותיה מלאים במחוות לסרט. אם מיציתם את החלק האורבני סעו קצת דרומה מהעיר לשמורת הטבע הפראית באי איזולה בלה, ולעיירת הנופש המקסימה ג'יארדיני נקסוס שבקרבתה מצויים כמה ממסלולי ההליכה היפים באי.",
    "\"אל הילאל הציעה 242 מיליון יורו לשנתיים, רונאלדו סירב\"": "חלון ההעברות באירופה נסגר, וכריסטיאנו רונאלדו נותר במנצ'סטר יונייטד. חרף אינספור דיווחים ושמועות על עזיבה, השדים האדומים בחרו בסופו של דבר להשאיר את CR7 במועדון – בין אם מתוך רצון של אריק טן האח, או משום שלא מצאו הצעה שמספקת את שני הצדדים.\n\n\n\nכך או כך, רונאלדו נשאר ובינתיים מתקשה לספק את הסחורה על כר הדשא. הכוכב הפורטוגלי שותף בינתיים ל-297 דקות בכל המסגרות, ובמאזנו 0 שערים ו-0 בישולים. לפי התקשורת הבריטית, הישארותו היא עניין זמני בלבד – בחלון ההעברות של ינואר, ינסה שוב לעזוב. \"שחקני יונייטד עדיין מאמינים שהוא רוצה למצוא קבוצה אחרת\", נכתב בממלכה. \"הוא מתקשה להתאקלם בשיטה של טן האח\".\n\n\n\n\"כל השחקנים שמחו כשרונאלדו חזר למועדון בעונה שעברה, אבל היו מתוסכלים כשהחמיץ את טרום העונה\", אמר ל\"סאן\" מקור המקורב למועדון. \"רונאלדו לא בקצב של האחרים והוא סומך על האינסטינקטים שלו כשהוא משחק. זה לא מתאים לשיטה של טן האח. הרבה פעמים הוא דורש את הכדור מוקדם מדי בהתקפה ואז חוזר הרבה אחורה, ולכן אין אף אחד למסור לו באמצע\".\n\n\n\nאותו מקור הוסיף ואמר: \"טן האח והשחקנים מאוד מעריכים אותו, אבל זה ברור שההצלחה שהיתה העונה היא בזכות הוראות טקטיות, ולא בזכות יכולת אישית גבוהה שהוצגה בעונה שעברה. רונאלדו ככל הנראה ימצא את עצמו על הספסל בעתיד הקרוב, הוא הולך להבקיע הרבה פחות שערים ממה שהוא רגיל. הוא צריך להבין שזה יעבוד רק אם יתאקלם לשיטה של טן האח\".\n\nמה יהיה? רונאלדו | GettyImages, Michael Regan\n\nלפי דיווחים בבריטניה, ההצעה הרצינית היחידה שהונחה על השולחן של יונייטד הגיעה מערב הסעודית – אל-הילאל ואל-נאסר ניסו לצרף את CR7, וככל הנראה ינסו שוב. בדיווח נוסף של CNN פורטוגל, נטען כי רונאלדו דחה הצעה בסך 242 מיליון יורו לשתי עונות שהגישה אל הילאל. לפי ההצעה הזו, רונאלדו אמור היה להרוויח יותר משני מיליון יורו לשבוע.\n\n\n\n\"הלוואי שרונאלדו ישחק בערב הסעודית\", אמר נשיא ההתאחדות יאסר אל-מישהאל. \"זה יהיה דבר ענק עבור כולם, הוא מודל לחיקוי. למה לא? ברור שזו תהיה עסקה יקרה, אבל אני חושב שהקבוצות שלנו הולכות להכניס הרבה כסף בשנים הקרובות. ראינו כבר כמה שמות גדולים מגיעים לכאן מאנגליה. זו לא תהיה עסקה קלה, אבל אני אשמח מאוד אם הוא יגיע\".",
    "זלנסקי: \"איתרנו שני קברי אחים עם מאות גופות\"; גובר החשש מהסלמה רוסית": "בינתיים, גובר החשש שרוסיה עלולה להוביל הסלמה חדשה במלחמה, אחרי שתשלים את \"משאלי העם\" שהיא עורכת בשטחים שכבשה מאוקראינה ומהם נמלטו עשרות אלפי בני אדם. על רקע דברי פוטין ביום רביעי האחרון, שבהם אמר כי רוסיה תשתמש בכל האמצעים כדי להגן על שטחה, החשש במערב הוא שסיפוח השטחים יספק לרוסיה עילה להגן עליהם כשטח שלה, תחת המטרייה הגרעינית הרוסית. המשאלים מתקיימים במחוזות דונייצק, לוהנסק, חרסון וזפוריז'יה, ומטרתם לאשר את סיפוח אזורי השליטה הרוסיים במחוזות אלה לרוסיה.\n\nבינתיים, גובר החשש שרוסיה עלולה להוביל הסלמה חדשה במלחמה, אחרי שתשלים את \"משאלי העם\" שהיא עורכת בשטחים שכבשה מאוקראינה ומהם נמלטו עשרות אלפי בני אדם. על רקע דברי פוטין ביום רביעי האחרון, שבהם אמר כי רוסיה תשתמש בכל האמצעים כדי להגן על שטחה, החשש במערב הוא שסיפוח השטחים יספק לרוסיה עילה להגן עליהם כשטח שלה, תחת המטרייה הגרעינית הרוסית. המשאלים מתקיימים במחוזות דונייצק, לוהנסק, חרסון וזפוריז'יה, ומטרתם לאשר את סיפוח אזורי השליטה הרוסיים במחוזות אלה לרוסיה.\n\nבינתיים, גובר החשש שרוסיה עלולה להוביל הסלמה חדשה במלחמה, אחרי שתשלים את \"משאלי העם\" שהיא עורכת בשטחים שכבשה מאוקראינה ומהם נמלטו עשרות אלפי בני אדם. על רקע דברי פוטין ביום רביעי האחרון, שבהם אמר כי רוסיה תשתמש בכל האמצעים כדי להגן על שטחה, החשש במערב הוא שסיפוח השטחים יספק לרוסיה עילה להגן עליהם כשטח שלה, תחת המטרייה הגרעינית הרוסית. המשאלים מתקיימים במחוזות דונייצק, לוהנסק, חרסון וזפוריז'יה, ומטרתם לאשר את סיפוח אזורי השליטה הרוסיים במחוזות אלה לרוסיה.\n\nהצבא הרוסי, אגב, לא שולט בכל השטח באזורים שבהם מתקיים משאל העם, ועדיין משתוללים בהם קרבות עזים. ההצבעה, שתוצאותיה ידועות מראש, תסתיים מחר - ומושל לוהנסק טען כי עד אז החיילים הרוסים עוברים \"מדלת לדלת\" עם קלפיות, על אף שמדובר בהצבעה חשאית.\n\nהצבא הרוסי, אגב, לא שולט בכל השטח באזורים שבהם מתקיים משאל העם, ועדיין משתוללים בהם קרבות עזים. ההצבעה, שתוצאותיה ידועות מראש, תסתיים מחר - ומושל לוהנסק טען כי עד אז החיילים הרוסים עוברים \"מדלת לדלת\" עם קלפיות, על אף שמדובר בהצבעה חשאית.\n\nהצבא הרוסי, אגב, לא שולט בכל השטח באזורים שבהם מתקיים משאל העם, ועדיין משתוללים בהם קרבות עזים. ההצבעה, שתוצאותיה ידועות מראש, תסתיים מחר - ומושל לוהנסק טען כי עד אז החיילים הרוסים עוברים \"מדלת לדלת\" עם קלפיות, על אף שמדובר בהצבעה חשאית.\n\nבמערב כבר הבהירו שלא יכירו בסיפוח השטחים לרוסיה, וציינו כי ההצבעה היא ניסיון לא לגיטימי של מוסקבה לספח חלק גדול מאוקראינה (כ-15% משטח המדינה, בערך בגודל של פורטוגל כולה). משאל עם דומה התקיים בקרים ב-2014 לפני שמוסקבה סיפחה אותו. גם אז, ברוב העולם לא הכירו בסיפוח, וראו בו מהלך בלתי חוקי.\n\nבמערב כבר הבהירו שלא יכירו בסיפוח השטחים לרוסיה, וציינו כי ההצבעה היא ניסיון לא לגיטימי של מוסקבה לספח חלק גדול מאוקראינה (כ-15% משטח המדינה, בערך בגודל של פורטוגל כולה). משאל עם דומה התקיים בקרים ב-2014 לפני שמוסקבה סיפחה אותו. גם אז, ברוב העולם לא הכירו בסיפוח, וראו בו מהלך בלתי חוקי.\n\nבמערב כבר הבהירו שלא יכירו בסיפוח השטחים לרוסיה, וציינו כי ההצבעה היא ניסיון לא לגיטימי של מוסקבה לספח חלק גדול מאוקראינה (כ-15% משטח המדינה, בערך בגודל של פורטוגל כולה). משאל עם דומה התקיים בקרים ב-2014 לפני שמוסקבה סיפחה אותו. גם אז, ברוב העולם לא הכירו בסיפוח, וראו בו מהלך בלתי חוקי.",
    "נמשך משאל העם באוקראינה: \"צופים שחרסון תהפוך לחלק מרוסיה בקרוב\"": "ההצבעה במשאל העם באוקראינה שמטרתו לספח שטחים לרוסיה נכנסה היום (שני) ליומה הרביעי, לאחר שארצות הברית הזהירה מפני \"השלכות קטסטרופליות\" אם מוסקבה תשתמש בנשק גרעיני כדי להגן על אזורים שסופחו.\n\nנענתה בחיוב? זה הסיוע אותו ביקשה אוקראינה מישראל ברקע המלחמה\n\nלאחר שאיראן מכרה מל\"טים לצבא הרוסי: אוקראינה בצעד דיפלומטי דרמטי\n\n\n\nבעקבות המלחמה: משפחות שעלו מרוסיה ואוקראינה מספרות על ההחלטה לעזוב הכל\n\n\n\nבהצבעות בארבעה אזורים במזרח המדינה, פקידים הנתמכים על ידי רוסיה נשאו קלפיות מדלת לדלת בליווי גורמי ביטחון, כך טען המושל האזורי של לוהנסק. לדבריו, שמות התושבים הוסרו אם הם לא הצביעו נכון או סירבו להצביע.\n\nקיריל סטרמוסוב, אחד ממנהיגי הממשל שנכפה על ידי רוסיה באזור חרסון, טען כי הוא צופה שהעיר תהפוך לחלק מהפדרציה הרוסית בקרוב. \"לדעתי האישית, זה יקרה בעתיד הקרוב - כי ככל שנהיה מוקדם יותר חלק מרוסיה נוכל להקים חיים שלווים\", אמר.\n\nההצבעה במשאל העם באוקראינה (צילום: REUTERS/Alexander Ermochenko )\n\nהכוחות הרוסים שולטים בשטח המייצג כ-15% מאוקראינה, המשתווה בערך בגודלה של פורטוגל. זאת, בנוסף לחצי האי קרים שרוסיה טוענת כי סיפחה ב-2014. על ידי שילוב אזורי לוהנסק, דונייצק, חרסון וזפוריז'יה ברוסיה, תוכל מוסקבה להציג את המאמצים להשתלט עליהם מחדש כהתקפות על רוסיה עצמה, אזהרה לקייב ובעלות בריתה המערביות.\n\nבמקביל לכך, המודיעין הבריטי עדכן כי במסגרת הגיוס ברוסיה, כוחות ראשונים החלו להגיע לבסיסים צבאיים. וציין כי רוסיה תעמוד כעת בפני אתגר אדמיניסטרטיבי ולוגיסטי לספק אימונים לחיילים.\n\nעוד נטען כי בניגוד לרוב צבאות המערב, הצבא הרוסי מספק הכשרה ראשונית ברמה נמוכה לחיילים במסגרת היחידות המבצעיות המיועדות להם, ולא במפעלי אימונים ייעודיים. על כן, לרבים מהחיילים המגויסים לא יהיה כל ניסיון צבאי במשך כמה שנים.\n\nעל פי המודיעין הבריטי, היעדר מאמנים צבאיים, והחיפזון שבו החלה רוסיה בגיוס, מצביעים על כך שרבים מהחיילים המגויסים ייפרסו לקו החזית עם היערכות מינימלית רלוונטית, והם צפויים לסבול משיעור שחיקה גבוה.",
    "חידת השבוע 25-28 בספטמבר": "תחילת השבוע הגיעה ועמה גם החידה של ספורט1. סמנו את התשובה הנכונה, השאירו פרטים - ואולי גם תזכו בפרס מפנק.",
    "גיא ניב פורש בגיל 28: \"אין לי דרייב להמשיך\"": "סוף הדרך. גיא ניב, אחד מחלוצי הרכיבה המקצוענית בישראל, הודיע היום (שני) באופן מפתיע על פרישה מאופניים בגיל 28 בלבד. \"לא היה לי את הדרייב להמשיך\", סיפר הרוכב.\n\nניב פרסם הודעה בה כתב: \"אני יודע שזה כנראה יתפוס לא מעט אנשים בתור הפתעה מוחלטת, אבל האנשים הקרובים אליי יודעים שזה מתבשל אצלי כבר תקופה ארוכה. משהו נכבה בי בשנה האחרונה. אני לא נהנה כמו בעבר, ולא מרגיש מספיק מסופק ומאושר בחיים האלו. אין בי יותר את הדרייב והמוטיבציה הנחוצים כדי להגיע לשיאים הבאים שרציתי להשיג בקריירה\".\n\nסילבן אדמס סיפר: ״גיא התקשר וסיפר לי על החלטתו לפרוש, החלטה שקיבלתי בהבנה. הספורט הזה תובעני מאד, ודורש ממך הקרבה מוחלטת שלא לדבר על היעדרויות ארוכות מהבית. אני מוקיר מאד את גיא ואת מה שהעניק לקבוצה ואת החותם שהשאיר אחריו בענף האופניים הישראלי עם ההישג ההיסטורי שאף אחד לא יקח ממנו: הישראלי הראשון בטור דה פראנס. אני מאחל לגיא הצלחה גדולה גם בפרק הבא בחייו\".\n\nניב החל את דרכו כרוכב אופני הרים הצטרף לקבוצת ישראל סייקלינג אקדמי (היום פרמייר טק) לפני חמש שנים והתחרה יחד עם טובי הרוכבים בעולם בדרגים הפרוקונטיננטל והוורלד טור, כשהוא משלים במהלך הקריירה הקצרה על הכביש את שלושת הגרנד טורים: הטור דה פראנס, הג'ירו ד'איטליה והוואלטה אספניה.\n\nרוכב קבוצת פרמייר טק היה הישראלי הראשון שהשלים את הג'ירו ד'איטליה, כאשר סיים במקום ה-113 ב-2019, בעוד ששנה קודם לכן הופיע במרוץ שהוזנק מירושלים לראשונה יחד עם גיא שגיב. ניב גם הראשון שהופיע בטור דה פראנס והשלים אותו בשתי מהדורות שונות ב-2020 ו-2022, ורכב בוואלטה הספרדי ב-2021.\n\nעוד הישגים בולטים בקריירה של הרוכב: מקום שישי בטור של טאיוואן ומקום שביעי בטור של פורטוגל ב-2019. ניב גם סיים 12 בשלב בג'ירו ד'איטליה ב-2021 ומקום 14 במרוץ הר ונטו בשנה האחרונה. בישראל, זכה באליפות הארצית נגד השעון ב-2019 והשנה גם היה אלוף ישראל במרתון אופני הרים.",
    "השף הטוב בעולם לשנת 2022 הוא דאביז מוניוז ממסעדת DiverXO במדריד": "אולם פלאסה דה סיבלס במדריד רחש הערב ורגש. אחרי שלושה ימים בהם התכנסו מיטב צמרת הקולינריה בעולם לדון על עתיד האוכל ובתרומתם של השפים לשיח אודות משבר האקלים ובזבוז מזון מצד אחד ומאידך מקומם באזורי מלחמה הגיעו לשיאם בטקס בחירת מאה השפים הטובים בעולם. אחרי שבמשך יומיים דנו השפים בסוגיות בוערות הנוגעות במקומם של השפים במפה הפוליטית ויכולתם לשנות מציאות וכן בעתידו של האוכל, הסתיימו הערב בטקס בחירת מאה השפים הטובים בעולם.\n\nראשית, נפתח בהישג הישראלי – השף אייל שני היה לישראלי היחיד השנה שנכלל ברשימת המועמדים לתואר השף הטוב ביותר בזכות מסעדת הסלון ודוכני המזנון ברחבי העולם. שני נכלל ברשימת 200 השפים הטובים בעולם, כתף אל כתף עם שפים מיוון, פורטוגל, ספרד ואיטליה ועם שמות בעלי שם כמו מיצוהארו צומורה מפרו שמסעדתו מיידו מדורגת במקום 11 בעולם, אלן דארוז או האחים טורס מברצלונה בעלי שני כוכבי מישלן. אכזבה נרשמה בכך שלא הצליח להשתחל לרשימת המאה היוקרתית. תגובת אייל שני על ההתמודדות בתחרות: \"קשה להרוויח ולא לזכות. נורא מרתק מה היו הבחירות. הבחירות הן של אנשים שמרעישים את העולם ולאו דווקא באוכל. בכנות, על אף שבאתי ללא ציפיות, עכשיו כשאני כאן יש אכזבה\". על מסעו של אייל שני במדריד - בקרוב בגלריה.\n\nעברו לתצוגת גלריה \"קשה להרוויח ולא לזכות\", אייל שני בטקס השף הטוב בעולם לשנת 2022 צילום: רותם מימון\n\nכמו בשנה שעברה, גם השנה כבש את הבמה השף הספרדי דאביז מוניוז שזכה במהלך הערב בשלושה פרסים – פרס השף הטוב בעולם לשנת 2022 וכן בפרס בחירת השפים ובפרס המסעדה הטובה במדריד בעבור מסעדתו DiverXO. מוניוז חותם שנה מוצלחת למדי, כולל קפיצה מהותית מהמקום ה-20 למקום הרביעי בדירוג 50 המסעדות הטובות בעולם. לפני מספר שבועות הוא פתח את RavioXO - מסעדה חדשה, שלישית במספר במדריד שכמו שתי אחיותיה - לא קל להשיג בה מקום. סגנו הוא השף רנה רדזפי ממסעדת \"נומה\" בקופנהגן (המסעדה הטובה בעולם לשנת 2021) שכבר זכה לפני שנתיים במקום הראשון והסתפק בשנה שעברה \"רק\" במקום החמישי.\n\nבמקום השלישי זכה השף חואן רוקה ממסעדת דה סלר דה קאן רוקה. המקום הרביעי שייך לשף מאסימו בוטורה. השף אנדוניס לואיז אדוריץ ממוגריץ זכה במקום החמישי וכן בתואר שף המדע הטוב ביותר, בזכות מעבדתו המפורסמת וניסוייו הקולינריים.\n\nבמקום השישי זכה ביורן פרנזן ממסעדת פרנזן בשוודיה, אחריו ובמקום השביעי, הצוות של מסעדת דיספרוטר מברצלונה שעוטרו במקום השלישי ברשימת 50 המסעדות הטובות בעולם. אחריהם ברשימה, אלאן פסארד מפריז במקום השמיני. השפית אנה רוס זכתה במקום התשיעי והיתה לשפית בעלת הדירוג הגבוה ביותר. אנה רוס זכתה גם בפרס המקור והיצירה, אותו הקדישה לחקלאי החוות בסביבת מסעדתה בסלובניה שנאלצו להתמודד השנה עם בצורת קשה. השף אלכס אטאלה ממסעדת דום בברזיל זכה במקום העשירי והוא הקדיש את זכייתו ל\"מלחמה השקטה\", לדבריו, שמתרחשת בימים אלה באמזונס.\n\nעברו לתצוגת גלריה מימין, דאביז מוניז, במרכז השף קונדיטור הטוב של השנה - אנטוניו בז'ור ומשמאל, אנדוניס לואיז אדוריץ ממוגריץ, זוכה פרס מחקר ומדע צילום: רותם מימון\n\nבמהלך הערב חולקו פרסים נוספים – בהם פרס שף הפיצה הטוב בעולם שבו זכה פרנקו פפה מפפה אין גרני, כמו בשנה שעברה. בפרס השף קונדיטור הטוב בעולם זכה אנטוניו בז'ור מפורטו ריקו במקור, שפועל במיאמי. בפרס החדשנות זכה השף ג'וש ניילן מאוסטרליה ואף זו כניסתו לראשונה לדירוג אל המקום ה-74. בפרס פודארט זכתה השפית נסוקי שוג'י בעלת מסעדת אטה בשיבויה, טוקיו. בפרס מפעל חיים זכה השף פייר קופמן מצרפת. קופמן בן ה-74 הוא בעל מסעדת קופמנ'ס בלונדון ובעבר היה השף של המסעדה La Tante Claire ונודע כמי שהצמיח שפים כמו גורדון רמזי ותום קיצ'ין. בפרס \"כוכב עולה\" זכתה השפית ג'סיקה רוזוול, ממסעדת לואיג'י קאסה במודנה.\n\nגם הפעם מסמן הטקס שנה פנטסטית לקולינריה הספרדית, אחרי שכבשה את הדירוג המתחרה 50בסט עם שלוש מסעדות בטופ 10, כעת לעשירייה הפותחת נכנסו לא פחות מארבעה שפים. בסך הכל הכניסה ספרד לרשימה 16 שפים, יותר מכל מדינה אחרת, כשאחריה איטליה עם 15 שפים. צרפת עם 11 שפים ושפיות, בריטניה ויפן עם חמישה ואחריהן ברזיל ודנמרק. ארצות הברית הצליחו להכניס לרשימה בסך הכל ארבעה שפים, ופרו אחריה עם שלושה. בחריין הפתיעה עם כניסה חדשה של השפית טאלה בושמי. בסך הכל מופיעים בדירוג שפים מ-29 מדינות בעולם (לעומת 31 בשנה שעברה).\n\nמאחורי דירוג מאה השפים הטובים בעולם, עומדים חוקרת המוח הפולנית יואנה סלרוסצ'יק והגסטרונום האיטלקי כריסטיאן גדאו. השניים יצאו לדרך בשנת 2015, כשבתחילה, הרעיון שלהם היה לאגד את מיטב המוחות הקולינריים לחינוך הדורות הבאים, בעיקר להיות עידוד שפים צעירים למצוינות. בשנת 2017 התרחב טקס הסיום לכדי דירוג רשמי של מאה השפים הטובים ביותר.\n\nלצורך העניין הם ערכו זו השנה השישית כנס קולינרי בן שלושה ימים שבו מיטב אנשי האוכל בעולם מעבירים כיתות אמן, הרצאות וסדנאות לקולגות ולדורות הבאים. בשיאו של הכנס חולקו פרסים לשפים בולטים של השנה בתחומים שונים.\n\nהשנה, הדירוג נקבע ראשית על ידי ועדה מייעצת שקבעה את המועמדים, ממנה פורסמה באפריל רשימה מקוצרת של 100 שפים נבחרים, משפיעים וחשובים בעולם, בהם כאמור אייל שני, אלן דארוז, ג'וש ניילן, טאלה בושמי (השפית הטובה במזרח התיכון לשנת 2022) ולאחר ההצבעות שנעשו על ידי 350 אנשי מקצוע אנונימיים מתחום האוכל (בהם עיתונאים, בלוגרים, צלמי אוכל, מבקרי מסעדות, שפים ועוד) דורגו מאה השפים הטובים בעולם.",
    "כדי לעצור את ולאחוביץ' ואמבפה, מכבי חיפה הביאה \"רובוט\" ו\"מפלצת\"": "בדבר ימי ההיסטוריה של הכדורגל העולמי, המאמן הרומני לאסלו בולוני ייזכר, ככל הנראה, בזכות נתון טכני אחד שבדיעבד גם סייע לו למתג את שמו כאיש מקצוע מהוקצע. ברזומה שלו נרשמות זכיות כמאמן באליפויות פורטוגל ובלגיה, וכשחקן באליפות אירופה ב-1985/86 במדי סטיאווה בוקרשט. אבל יותר מכל, שמו ייצרב לנצח כמאמן הראשון שזימן את כריסטיאנו רונאלדו לאימוני הבוגרים של ספורטינג ליסבון. \"אני חושב שאף איש כדורגל עם הבנה בסיסית של המשחק לא היה מצליח לפספס את הכישרון של כריסטיאנו\", אומר בולוני בן ה-69, \"אבל מה לעשות, הגורל בחר דווקא בי לבצע את הפעולה ההיסטורית\".",
    "\"מערכות המזון שבורות\": משבר האקלים מתחיל בארוחת הצהריים שלנו": "משבר האקלים כבר כאן, והוא מכה בכל מקום בעולם: משריפות ענקיות בקליפורניה, פורטוגל ואוסטרליה, דרך הצפות ענק בפקיסטן, בצורות בממדים תנכ\"יים בצרפת, קליפורניה, איטליה וסין, המסת קרחונים בגרינלנד ואנטרקטיקה, האלפים וההימליה. לכל אירועי ענק אלה השלכות מרחיקות לכת על היכולת לגדל מזון ולהאכיל את אוכלוסיית העולם כיום, לא כל שכן כאשר נהיה 9 מיליארד.\n\nאנו נמצאים בעיצומם של מספר מגפות ומשברים חופפים, כולם קשורים למערכות מזון בקשרים הדדים עם לולאות משוב חיוביות – כלומר המחריפות אלה את אלה. ראשית, ישנו אי בטחון תזונתי, רעב סמוי ופשוט רעב, אשר נמצאים במגמת עלייה מתחילת מגפת הקורונה, הולכים ומחריפים באזורים שונים בעולם, במיוחד מתחילת המשבר הגאופוליטי באוקראינה, והחרפת משברי האקלים מאפריקה ועד המדינות העשירות. כאשר שליש ממדינת פקיסטן תחת מים, כמובן שלא ניתן לגדל על הקרקעות החקלאיות הללו. הבצורות החריפות מזה מאות שנים בקליפורניה, איטליה וסין מקטינות את יכולת גידול המזון ואיתו את עליית המחירים, יוקר המחיה ואף סיכונים למחסור במזון במדינות לא מעטות, כבר בעתיד הקרוב. במקביל, מגפות ההשמנה והסוכרת המתפשטות בכל העולם. לאלה השלכות כבדות על חוסנן של מערכות הבריאות וכמובן נטל כלכלי עצום.\n\nהמשבר השלישי הינו משבר האקלים והסביבה, שכפי שתואר, כולל גם פגיעה דרמטית ביכולת גידול המזון. לאקלים, סביבה ומערכות המזון קשרי גומלין, כאשר מערכות המזון אחראיות על כשליש מכלל פליטות גזי החממה – גידול וצריכת בקר פולטים כ-14% מכלל פליטות גזי החממה. מעבר לכך, גידול וצריכת בקר משפיעים באופן קיומית על יערות הגשם בדרום אמריקה אשר נשרפים כדי לגדל בקר ו/או מזון לגידול הבקר, עבור הדרישה העולמית ההולכת וגדלה. תהליכים אלה גוררים אחריהם שרשרת משברים ופגיעות סביבתיות, מהכחדת מינים ופגיעה אנושה במגוון הביולוגי, גוררים תהליכי מדבור באזורים שהיו יערות גשם ואלה רק דוגמאות ספורות.\n\nמערכות המזון כיום שבורות. הן מבוססות על גידולים אינטנסיביים וחקלאות אינטנסיבית לגידול בעלי חיים למזון ומזון כדי להזין אותם – וזה סך הכל תהליך מאוד לא יעיל. על כל 100 קלוריות שאנו מזינים את הבקר אנו מקבלי בסך הכול 3 קלוריות על הצלחת, ועל כל 100 גרם חלבון שאנו מזינים את הבקר במהלך גידולו, אנו מקבלים סך הכול 3 גרם חלבון בהתאמה. הרבה יותר יעיל ובריא להאכיל את בני האדם במזונות שלמים מהצומח, דוגמת קטניות ודגנים מלאים. באופן כזה יהיה הרבה יותר מזון להאכיל את אוכלוסיית העולם.\n\nוכמובן שאם בוחנים את ישראל, אנו שיאנים בצריכת עוף ובקר: במקום ראשון ורביעי בעולם, בהתאמה. רוב הבקר שאנו אוכלים מיובא מארגנטינה וברזיל – כלומר גם לנו תרומה לא מבוטלת לפליטות גזי החממה – רק שה\"תרומה\" הזאת לא נספרת בישראל, אלא במדינות הגידול. לב הבעיה היא שמערכות המזון מכוונות כיום לגידול מזון כמוצר ליצירת הון, לא לגידול מזון להזנה בריאה ובת קיימא של אוכלוסיית העולם.\n\nחלק גדול מהמזון המגודל מבוסס על מיעוט גידולים כדוגמת חיטה, תירס ואורז – מגוון מינים מצומצם אשר מהווה סכון לחוסנן של מערכות המזון והמהווים מנוע למגפות ההשמנה, הסוכרת ואפילו אי בטחון תזונתי. ב-2015 הכריז האו\"ם על 17 יעדי פיתוח ברי קיימא שהעולם חייב להשיג עד 2030 כדי להתמודד עם מכלול משברי האקלים והסביבה. מערכות המזון קשורות ביחסי גומלין עם כל אחד מהיעדים האלו, וללא שינוי משמעותי במערכות המזון שלנו, כפי שהצהיר האו\"ם בפסגת מערכות המזון ב-2021, לא ניתן יהיה להשיג את יעדי הפיתוח ברי הקיימה.\n\nהזמן אוזל, המשברים מחריפים וכולנו יכולים להתחיל מהצלחת, או אולי עדיף, מעגלת הסופר. אימוץ תזונה ים תיכונית – המבוססת ברובה על מזון לא מעובד מהצומח עם נגיעות של דגים, עוף, ביצים ומוצרי חלב ומוכחת כמסייעת במניעת מרבית המחלות הרווחות לאדם ושיכוך משבר האקלים והסביבה – תהייה צעד משמעותי לבריאות האדם והעולם.\n\nד\"ר דורית אדלר תשתתף ביום שלישי הקרוב (13.9) בפאנל מומחים בנושא \"ארוחת הצהרים שלנו ומשבר האקלים\" במסגרת מפגש הראשון של ״שיח מתורבת״. בשעה 20:00 באברהם הוסטל, לבונטין 21. להרשמה למפגש",
    "איש הברזל נפל: הרצף של וויליאמס יסתיים": "נסו לחשוב רגע על שחקן שבמשך עונה שלמה משחק כל משחק ליגה. באופן רצוף, ללא פספוס אחד בלו\"ז. עכשיו חשבו על שחקן שעושה את שנתיים ברציפות. ומה עם שש? זה בדיוק השיא בו מחזיק אינייקי וויליאמס, שחקנה של אתלטיק בילבאו. עם זאת, נראה כי הרצף הזה עומד לעצור בצורה כואבת.\n\nהמועדון הבאסקי הודיעה היום (שלישי) על כך שהשחקן המוערך שלה, שנפגע אתמול במהלך המשחק נגד קאדיס, עלול להיעדר לראשונה מאז 2016, כשנראה שהפציעה שלו בקרסול הימני קשה יותר משציפו. המשמעות של הפציעה הזו (הראשונה של וויליאמס מאז 2016): הרצף של וויליאמס, 236 משחקים רצופים על פני שש שנים, עלול להסתיים והשחקן בספק גדול למשחק הקרוב של הקבוצה נגד אספניול.\n\nבבילבאו עובדים קשה כרגע על פציעתו של וויליאמס, ולאחר ששמו קרח על הקרסול שלו מיד לאחר הפציעה, הטיפולים נמשכים עם קריותרפיה, תחבושות וקביים, שלא יפעיל לחץ על הרגל ולגרום לנזק יותר גדול לגיד הפגוע שלו.\n\nכזכור, לפני כמה חודשים הודיע וויליאמס כי ישחק במונדיאל הקרוב בקטאר עם נבחרת גאנה, אך כעת בעקבות הפציעה, לא ברור אם החלוץ יהיה כשיר כדי לשחק בגביע העולמי. נבחרת גאנה תשחק במונדיאל כחלק מבית ח', יחד עם פורטוגל, אורוגוואי ודרום קוריאה.",
    "קל בלעדיך: כך הפך כריסטיאנו רונאלדו לשחקן ספסל מתוסכל": "אין הרבה מחמאות מגניבות יותר בעולם מאשר לקבל השוואה לג'יימס בונד. סוכן העל שאף פעם לא מזדקן, תמיד יש לו משהו מבריק להגיד, הציוד והנשק המתוחכמים ביותר מגיעים לידיו וכל בנות הזוג המבוקשות נופלות לרגליו. קשה מאוד להפיל את זה על מישהו בתור עלבון – אבל כריסטיאנו רונאלדו דווקא מרגיש זאת היטב.\n\nCR7 הפך ביומיים האחרונים ברשתות החברתיות ל־CR007 כטרנד ויראלי שנועד ללעוג לו, כשהוא שתול בתוך דמותו של בונד. כאמור, לא מדובר במחמאה – הכוונה היא להדגיש שרונאלדו שותף בשבעה משחקים של מנצ'סטר יונייטד העונה, ותרם אפס שערים ואפס בישולים. אפס אפס שבע.\n\n3 צפייה בגלריה רונאלדו. באינטרנט קורעים אותו ( צילום: EPA )\n\n\n\n\n\nאחרי הקיץ בו עשה הכל כדי לעזוב את אולד טראפורד, רונאלדו מוצא את עצמו בסיטואציה הכי גרועה שיכול היה לדמיין. נכון, יונייטד התחילה את העונה נורא והידרדרה עד למקום האחרון, אבל מאז היא ניצחה בארבעה מחזורים ברציפות, כולל את ליברפול וארסנל. היא עושה את זה עם רונאלדו כשחקן ספסל, וכל השחקנים שהוא כיבה מאז שחזר למועדון נדלקו מחדש ברגע שהוא יצא מהמשוואה. אף קבוצה רצינית לא מעוניינת בו, בטח לא קבוצה בליגת האלופות כמו שהוא רצה, ובגיל 37 הוא הפך לסוג של בדיחה. אף אחד לא מפקפק במה שהפנומן הזה יכול עדיין לעשות, הרי הוא במצב פיזי מושלם, אבל רונאלדו הנוכחי נחשב לרעל בחדר ההלבשה ועל המגרש. המנג'ר אריק טן האח ניצח אותו.\n\nזה נשמע הזוי, אבל ההשפעה של רונאלדו עד כדי כך מזיקה שהוא אפילו יצר בלי שהתכוון תגובת שרשרת שתרמה בצורה ניכרת לפיטוריו של תומאס טוכל מצ'לסי. כזכור, הבעלים החדשים של המועדון מלונדון היו להוטים להביא את רונאלדו כהצהרה על כך שצ'לסי חזרה בגדול אחרי הצרות שעברה בגלל רומן אברמוביץ', אבל טוכל הוכרז כסמכות המקצועית והטיל וטו על הרעיון מאחר שהפורטוגלי לא מתאים לשיטה שלו. כאשר סיים את דרכו בקבוצה בשבוע שעבר, התקשורת הבריטית טענה שלצד התוצאות הרעות ואי שביעות הרצון של השחקנים מהסגנון, המחלוקת בנוגע לרונאלדו הייתה הצעד הראשון בקלקול היחסים בין המנג'ר הגרמני לבוסים.\n\n3 צפייה בגלריה תומאס טוכל. לא רצה את רונאלדו בצ'לסי ( צילום: גטי אימג'ס )\n\nאיש ההרס\n\nבואו נחזור לכוח ההרסני של רונאלדו כלפי הסביבה שלו. שלושת השחקנים הטובים ביותר של יונייטד העונה הם בדיוק השלושה שחטפו את הביקורות הקשות ביותר בשנה שעברה. במועדון לא מצאו איך לשלב אותם איתו. מאז שהוא ירד לספסל קורה שם משהו מיוחד. מרקוס רשפורד הפך לשחקן שולי אצל רלף רנגניק, וההערכה הרווחת הייתה שיימכר הקיץ אחרי שאיבד את מקומו. על נבחרת אנגליה במונדיאל לא היה מה לדבר. כעת הוא מפציץ שערים ובישולים ונראה כמו פעם; ג'יידון סאנצ'ו היה פלופ יקר מאוד בגלל הניסיון להריץ אותו בתפקיד שהוא לא מכיר (רונאלדו דחק אותו לצד ימין). העונה טן האח נותן לו יותר הזדמנויות באגף שמאל, וסאנצ'ו פשוט פנטסטי; וישנו ברונו פרננדש, סיפור כפול בפני עצמו.\n\nפרננדש היה אחד השחקנים הטובים בעולם לפני החתימה של רונאלדו, והשנה האחרונה הראתה עד כמה הכוכב הוותיק מנטרל את הכוכב הצעיר. באליפות אירופה בקיץ שעבר היכולת של פרננדש הייתה פשוט מחפירה, ונבחרת פורטוגל רואה לאורך זמן איך שניהם לא מצליחים לשתף פעולה. זה נמשך בעונה שלמה בקבוצה בה פרננדש לא הצליח לנהל את המשחק כמו שהוא מבין ולקבל את הכדור בעקביות, שוב בגלל אותו שחקן שמכוון את התנועה אליו גם בנבחרת.\n\n\n\n\n\n3 צפייה בגלריה ברונו פרננדש. פורח כשרונאלדו לא בסביבה ( צילום: גטי אימג'ס )\n\nמי שהטיל ספק בבעיה לא יוכל עוד להתעלם ממנה אחרי הניצחון האחרון על ארסנל. פרננדש היה מדהים בצורה שערורייתית, כולל שני בישולים לרשפורד שהשאירו את התותחנים המומים. ביונייטד מצאו דרך להפרדת כוחות, אבל לא מן הנמנע שהצרה הזו תחזור בעוד חודשיים במונדיאל, עוד טורניר גדול אליו מגיע דור פורטוגלי מוזהב.\n\nשחקן במלכודת\n\nגורם במועדון אמר אתמול ל\"סאן\": \"כל עוד רונאלדו על הספסל, השחקנים מרגישים בטוחים להביע את עצמם. כשהוא משחק כולם לחוצים. המנג'ר מאמין שרשפורד יכול להיות אחד החלוצים הטובים בעולם, ורוצה שהוא יהיה החלוץ המוביל. הקשר ביניהם מעולה\". אין פלא שבאנגליה מאמינים שגם בינואר רונאלדו ילחץ לעזוב – אבל זה מהלך שידרוש המון פשרות. השכר שלו עצום, 17 מיליון יורו לעונה, ומעט מאוד קבוצות מוכנות לשלם זאת. אלו שכן מוכנות, כמו המועדון הסעודי שהציע לו 3 מיליון יורו לשבוע, נמצאות בליגות שלרונאלדו אין שום עניין להגיע אליהן. גם ההעברה תהיה בעייתית, כי לא תמצאו מי שישלם הון עבור רונאלדו חצי שנה לפני שיהפוך לשחקן חופשי. אם עד לא מזמן נראה היה ששני הצדדים תקועים זה עם זה, כרגע מסתמן שרק רונאלדו בבעיה. הקבוצה מסתדרת גם כשהוא בסביבה, למרות שהחוזה כבד.\n\nלראשונה מאז הספסול והשנמוך למעמד מחליף, שהגיע בעקבות התבוסה 4:0 לברנטפורד במחזור השני, רונאלדו פתח בהרכב ביום חמישי. זו הייתה הפעם הראשונה בחייו בליגה האירופית, משחק ביתי מול סוסיאדד. זה נגמר בהפסד 1:0 שהרס את המומנטום והוסיף לא מעט לגל הביקורות נגד הפורטוגלי. הוא היה רע מאוד, ובעיקר החמיץ ללא הרף ממצבים שפעם היו מסתיימים בשער אם הוא רק היה מביט על הכדור.\n\nיכול להיות שאנחנו בדרך לשנה המבוזבזת והגרועה בקריירה של רונאלדו. הוא כבר לא יכול לחכות לפגרת המונדיאל, לפחות בנבחרת הוא יודע שאין מי שייגע בו.\n\n\n\n",
    "מי יכול לרכוש ומתי? מתווה הכרטיסים לצ'מפיונס": "מכבי חיפה ממשיכה להתכונן לקראת הקמפיין השלישי בתולדותיה בשלב הבתים של ליגת האלופות. לצד החתמתו של דילן בטובינסיקה, הירוקים הכריזו היום (שלישי) על מתווה מכירת הכרטיסים למשחקי הצ’מפיונס, שם כזכור, הם יתמודדו בבית ח’ נגד פאריס סן ז’רמן על שלל כוכביה, יובנטוס ובנפיקה ליסבון.\n\nבשלישי הבא (06.09, 23:00 ישראל, 21:00 פורטוגל) תתארח האלופה אצל הפורטוגלים למשחק הראשון בקמפיין, שייערך באצטדיון ‘האור’ בליסבון. תחילה תתקיים מכירה למנויי החוץ, לאחר מכן גם למנויים בעלי ‘גרין פלוס’ ובשעות אחר הצהריים גם לחברי גרין פלוס. אם יישארו כרטיסים, הם יצאו לקהל הרחב.\n\nכמו שכבר הזהירו בכרמל, מכבי חיפה רואה חשיבות עליונה במתן קדימות לרכישת מנוי ליגת האלופות לאוהדים בעלי מנויים לעונת המשחקים הנוכחית וקדימות בכרטיסים לחברי מועדון גרין פלוס. לכן הוחלט כי לא תהיה מכירת כרטיסים לקהל הרחב ורק בעלי גרין פלוס או מנוי יוכלו לרכוש.\n\nמחירי הכרטיסים לליגת האלופות (האתר הרשמי של מכבי חיפה)\n\nמחירי הכרטיסים לליגת האלופות (האתר הרשמי של מכבי חיפה)\n\nמועדי המשחקים בסמי עופר:\n\nפריז סן ז'רמן – 14.9, 22:00\n\nיובנטוס – 11.10, 19:45\n\nבנפיקה ליסבון – 2.11, 22:00\n\nשלבי המכירה\n\nשלב א' – מכירה למנויים בלבד: ביום חמישי, 1.9, בשעה 14:00 תיפתח מכירת המיני מנויים לשלושת משחקי הבית למנויים לעונת 22/23 בלבד, למעט מנויים אשר מקום הישיבה שלהם נלקח על ידי אופ\"א. המכירה למנויים תסתיים ביום שני, 5.9, בשעה 10:00.\n\nיש לציין כי אופ\"א, כגוף שאחראי על ניהול המשחקים, עושה שימוש בכ-1,300 כרטיסים ביציע המערבי. כמו כן, חיפה מחויבת להקצות 200 כרטיסים ביציע המערבי לאוהדי הקבוצה האורחת. בנוסף, מכירת מיני-מנויים לשלב הבתים תתאפשר אך ורק למנויי הבית לעונת 2022/23.\n\nאוהדי מכבי חיפה (רדאד ג'בארה)\n\nשלב ב' – מכירה למנויים אשר מקום מושבם נלקח ע''י אופ''א: ביום שני, 5.9, בשעה 10:00 תיפתח המכירה לכל המנויים שמקום מושבם הוקצה לאופ\"א. בשלב זה ניתן יהיה לרכוש מנוי על בסיס מקום פנוי עד יום רביעי, 7.9, בשעה 10:00.\n\nלהלן פירוט המקומות שנלקחו ע''י אופ''א:\n\nגוש 301 – כולו\n\nגוש 302 – שורות 1-7 כיסאות 30-36, שורות 8-21 כיסאות 30-37.\n\nגוש 303 – שורות 1-23 במלואן\n\nגוש 304 – שורות 1-7 במלואן, שורה 8 כיסאות 90-99, שורה 9 כיסאות 90-96\n\nגוש 309 – שורות 5-7 כיסאות 150-157\n\nכסף פרימיום – כולו\n\nגוש 402 – שורות 1-7 כיסאות 41-51\n\nגוש 403 – כולו\n\nגוש 409 – שורות 1-6 כיסאות 240-250, שורה 7 כיסאות 240-248\n\nאוהדי מכבי חיפה (עמרי שטיין)\n\nמכירת כרטיסים למשחקים בודדים\n\nבתוך כך, מכבי חיפה החליטה למכור את יתרת המקומות ככרטיסים בודדים ולא מנויים על מנת לאפשר לכמה שיותר אוהדים ליהנות מחוויית ליגת האלופות. חברי גרין פלוס אשר לא רכשו כרטיס או מנוי לשלב הבתים יהיו זכאים לרכוש כרטיס לפי הפירוט הבא:\n\nפאריס סן ז'רמן\n\nשלב א' – יום רביעי, 7.9, בשעה 12:00 – חברי גרין שרכשו כרטיס על שמם ל-10 משחקים או יותר בעונות 21/22 ו-22/23.\n\nשלב ב' – יום חמישי, 8.9, בשעה 12:00 – חברי גרין שרכשו כרטיס על שמם ל-3 משחקים או יותר בעונות 21/22 ו-22/23.\n\nניימאר וליאו מסי חוגגים (רדאד ג'בארה)\n\nיובנטוס\n\nשלב א' – מועד יפורסם בהמשך – חברי גרין שרכשו כרטיס על שמם ל-3 משחקים או יותר בעונות 21/22 ו-22/23.\n\nשלב ב' – מועד יפורסם בהמשך – חברי גרין שרכשו כרטיס על שמם למשחק אחד או יותר בעונות 21/22 ו-22/23.\n\nבנפיקה ליסבון\n\nמועד יפורסם בהמשך – מכירה לכלל חברי גרין פלוס.",
    "משרד הבריאות מתעלם מרפורמות הוזלת המזון": "במשרד הבריאות מבקשים לבטל 60 תקנים, להאריך את תוקפם של 30 תקנים נוספים בעד שלוש שנים וכן להותיר את 37 התקנים האחרים לצמיתות. כשצוללים לעומק ההנמקות של משרד הבריאות לגבי 37 התקנים הללו, מגלים כי במשרד לא הפנימו את מהותן של שתי הרפורמות החשובות שעברו בחוק ההסדרים האחרון –\n\nרפורמת היבוא\n\nו\n\nרפורמת הרגולציה",
    "מזל טוב לבר האהוב מלוינסקי על הולדת אח קטן ואלכוהוליסט": "בר יין חדש – כן, עוד אחד – נפתח בימים אלה ממש בשוק לוינסקי, והוא מחזיק בהורים מאוד אהובים ברחבי השוק התוסס – הקליפורניה בר, ששוכן ממש לצידו. שמו בישראל הוא קורק, ועל שום מה? על שום בקבוקי היין (Cork = שעם) שנמכרים בו, כמובן. מדובר למעשה בבר וחנות יין – שילוב בין בר שכונתי לבין פינה שמוקדש כולו לתרבות היין שהולכת ומתפתחת בארצנו.\n\nהמחירים של היינות בקורק נוחים ולא מתיימרים – כוס יין תעלה 40 ש\"ח, בקבוקים יעלו לכם בין 90 ל-250 ש\"ח, וגם יש 15% הנחה לבקבוקים שלוקחים הביתה. גם המגוון מופלא – צוות המקום בחר בקפידה יינות מצרפת, אוסטריה, פורטוגל וספרד, כמו גם מבחר יינות טבעיים. ומכיוון שכל דרינק דורש נשנוש, במהלך ימי השבוע מוגשים גם צלחת גבינות (47 ש\"ח), נקניקים ונשנושים נוספים. הקורק, כאמור, הוקם על ידי קבוצת קליפורניה בר (אלון וולמרק, בר סבח ואלעד בולי סלימן), אליהם הצטרף טל דנן, בוגר בית הספר WSET ללימודי יין שמגיע מעולמות המיקסולוגיה. באופן טבעי, החבורה מכירה את שוק לוינסקי והטון הייחודי שלו היטב, והרגישה שזה הזמן להרים את הכפפה ולפתוח מקום (נוסף) שמוקדש כולו למשקה הענבים האהוב בעולם.\n\nאבל החלק המעניין ביותר הוא מה שקורה בימי שישי – שפים מקומיים מתארחים, ומגישים ארוחות קטנות על טהרת פירות וירקות העונה, דגים נאים ופירות ים. עד כה התארחו בקורק דור בוסקילה, רותם וקנין, אסף דיי האהוב ממאסטר שף ועוד. ביום שישי הקרוב למשל, יהיה אירוע בניחוח השנה החדשה, כשסתיו פורגס מבוטיק שווארמה תתארח ותשזור פרחים לחג. יהיו גם בגדים יד שנייה ויין יד ראשונה, הישר מבקבוק. בהמשך חנות היין צפויה להיפתח גם בשעות הצהריים והקורק יתחדש במספר קוקטיילים.\n\nקורק, לוינסקי 39, א'-ה' 19:00-00:30, ו' 14:00-20:00",
    "רפאל נדאל התגבר על פתיחה חלשה ועלה לסיבוב השלישי בארה\"ב": "משחקי הסיבוב השני באליפות ארצות הברית הפתוחה נמשכו הבוקר (שישי) עם המדורג 2 בטורניר, רפאל נדאל, שניצח את פאביו פוניני במשחק מעט משונה. אצל הנשים, איגה שביונטק המדורגת ראשונה חלפה על פני האלופה בדימוס סלואן סבטיבנס בקרב על הכרטיס לסיבוב השלישי.\n\nפתיחה חלשה, המשך משופר. נדאל | GettyImages, Julian Finney\n\nגברים\n\nרפאל נדאל (2, ספרד), שזכה בפלאשינג מדו ארבע פעמים בעבר, רוצה לעשות זאת בפעם הראשונה מאז 2019 והבוקר עשה צעד נוסף בדרך לשם, כשגבר 6:2, 4:6, 2:6, 1:6 על פאביו פוניני ועלה לסיבוב השלישי. מפגש הוותיקים החל בעצלתיים, כשנדאל נראה רחוק מאוד משיאו, מרבה לבצע שגיאות לא מחוייבות ורואה את יריבו האיטלקי מנצח בסט הראשון ומוביל 2:4 במערכה השנייה, בפתיחה שהוגדרה גם על נדאל עצמו בסיום כ\"אחת הגרועות שאני זוכר בקריירה\".\n\n\n\nאלא שאז השור הספרדי התעשת, ניצח 10 משחקונים ברצף והמשיך לניצחון נאה בדרך למפגש עם רישאר גאסקה, לו הוא לא הפסיד מעולם. לקראת סיום נרשמה תקרית מעט משונה, כשנדאל פגע בעצמו עם המחבט, דימם וקיבל טיפול רפואי – מה שלא עצר אותו להמשיך לניצחון.\n\n\n\nקרלוס אלקראס (3) הדיח בסיבוב הראשון את סבסטיאן באס הארגנטינאי והיום גבר על יריב נוסף מדרום אמריקה, פדריקו קוריה. הספרדי בן ה-19 שבעונה שעברה נעצר רק ברבע הגמר, ניצח 2:6, 1:6, 5:7 תוך שעתיים ו-12 דקות ובסיבוב הבא מחכה לו ג'נסון ברוקסבי האמריקאי, שהפתיע את בורנה צ'וריץ' בשלוש מערכות.\n\n\n\nמשחקים נוספים:\n\n\n\nקמרון נורי (7, בריטניה) – ז'ואאו סוזה (פורטוגל) 4:6, 4:6, 6:7 (4)\n\nהוברט הורקאץ' (8, פולין) – איליה איבשקה (בלארוס) 6:4, 4:6, 7:6 (5), 6:3\n\nאנדריי רובלב (9, רוסיה) – סון-וו קוון (דרום קוריאה) 3:6, 0:6, 4:6\n\nדייגו שוורצמן (14, ארגנטינה) – אלכסיי פופירין (אוסטרליה) 6:7 (3), 5:7, 6:7 (6)\n\nמרין צ'יליץ' (15, קרואטיה) – אלברט ראמוס-ויניולאס (ספרד) 3:6, 6:7 (4), 3:6\n\nיאניק זינר (11, איטליה) – כריסטופר יובנקס (ארצות הברית) 4:6, 6:7 (8), 2:6\n\n\n\nגריגור דימיטרוב (17, בולגריה) – ברנדון נקאשימה (ארה\"ב) 7:6 (5), 7:5, 6:3\n\nדניס שפובאלוב (19, קנדה) – רוברטו קרבאייס באנה (ספרד) 4:6, 6:4, 3:6, 2:6\n\nדן אוואנס (20, בריטניה) – ג'יימס דאקוורת' (אוסטרליה) 3:6, 2:6, 6:4, 4:6\n\nפרננס טיאפו (22, ארה\"ב) – ג'ייסון קובלר (אוסטרליה) 6:7 (3), 5:7, 6:7 (2)\n\n\n\nבורנה צ'וריץ' (25, קרואטיה) – ג'נסון ברוקסבי (ארה\"ב) 6:4, 7:6 (10), 6:1\n\nלורנצו מוזטי (26, איטליה) – חייס ברוור (הולנד) 7:6 (1), 3:6, 4:6, 2:6\n\nמיומיר קצ'מאנוביץ' (32, סרביה) – רישאר גאסקה (צרפת) 6:2, 6:4, 4:6, 6:4\n\nשוב גברה על האלופה בדימוס. שביונטק | רויטרס\n\nנשים",
    "טיסת האלופות: מחזיקי כרטיס פליי קארד זכו להפתעה בטיסה": "למה טיסת אל על שיצאה אמש (יום א'), לפורטוגל הייתה באווירה כל כך שמחה? זמן קצר לפני כן מנכ''לית חברת אל על, דינה בן טל גננסיה, העניקה בהפתעה למחזיקי כרטיס ''פליי קארד'' של מועדון הנוסע המתמיד ובשיתוף ''מאסטרקארד'', נותנת החסות הרשמית של ליגת האלופות, כרטיסי כניסה למשחק הכדורגל של מכבי חיפה נגד ''הנשרים מליסבון'' השייכים ל''שלוש הגדולות'' של פורטוגל ושיאנית האליפויות – בנפיקה.",
    "עושים סדר: הדרגים המסתמנים בהגרלת מוקדמות יורו 2024": "רבות דובר בשבוע האחרון על חשיבות המשחק של נבחרת ישראל מול אלבניה, ובמקרה הזה השחקנים ידעו להתעלות ולספק את הסחורה ברגע האמת. הניצחון הדרמטי 1:2 הבטיח לנבחרת את המקום הראשון בבית 2 של דרג ב' בליגת האומות, ממנו נגרעה כזכור רוסיה בעקבות הלחימה באוקראינה, והביאו עמו בשורה משולשת לקראת המשך הקדנציה של אלון חזן. אט אט תמונת הגרלת מוקדמות יורו 2024 מתבהרת, ואנחנו כאן כדי לעשות סדר.\n\n1. כרטיס לפלייאוף העלייה ליורו\n\nקודם כל, הזכייה בראשות הבית הבטיחה לישראל הזדמנות שנייה להגיע ליורו. בהנחה שהנבחרת לא תהיה בין שתי הראשונות בבית שלה במוקדמות היורו, היא תקבל בזכות ליגת האומות את האפשרות להתמודד בפלייאוף (חצי גמר וגמר). כזכור, בפעם הקודמת ישראל לא הצליחה להעפיל דרך מוקדמות היורו וקיבלה מקום בפלייאוף, אבל הפסידה בפנדלים בסקוטלנד בשלב חצי הגמר ולא הגיעה למשחק ההכרעה על הכרטיס ליורו. הפעם היא תוכל לפגוש את אחת ממנצחות הבתים בדרג ב' ולא תשובץ אקראית כממלאת מקום כפי שהיה ב-2020.\n\nבפעם הקודמת זה נגמר עם אכזבה בפנדלים. אלי דסה מול אולי מקברני בחצי גמר הפלייאוף ב-2020 | רויטרס\n\n2. מקום מובטח בדרג השני בהגרלת מוקדמות היורו\n\nישראל נמצאת במקום ה-18 בליגת האומות, על פיה נקבעים גם הדרגים לקראת הגרלת מוקדמות היורו שתיערך ב-9 באוקטובר בפרנקפורט. כל דרג כולל 10 נבחרות: במוקדמות יורו 2020 הייתה הנבחרת בתחתית הדרג השלישי (מקום 30) והפעם בזכות היותה ראש בית היא בעשירייה השנייה, יחד עם אנגליה, פולין ושוויץ. המשמעות היא הימנעות ממפגש עם נבחרת מהדרג השני ועל הנייר סיכוי טוב יותר לסיים באחד משני המקומות הראשונים במוקדמות – מקומות המעניקים כרטיס אוטומטי ליורו.\n\n\n\nכמובן שגם במקרה כזה, הכול תלוי בהגרלה, בה יהיו שבעה בתים בני חמש נבחרות ועוד שלושה בתים עם שש נבחרות. הדרגים יהיו רשמיים רק בתום משחקי ליגת האומות, אבל יש הבדל אם מקבלים מדרג ג' את אלבניה, איסלנד או ארמניה, לעומת אוקראינה או שבדיה.\n\n\n\nהדרגים למוקדמות היורו כרגע (לא סופי):\n\n\n\nדרג א': הולנד, פורטוגל, הונגריה, קרואטיה, בלגיה, דנמרק, ספרד, איטליה, פולין\n\n\n\nדרג ב': אוסטריה, בוסניה, אנגליה, צרפת, ישראל , ויילס\n\n\n\nדרג ג': ארמניה, אירלנד, רומניה, סלובניה, שבדיה\n\n\n\nדרג ד': אזרבייג'ן, איי פארו, גאורגיה, יוון, קזחסטן, לוקסמבורג, טורקיה\n\n\n\nדרג ה': בלארוס, אסטוניה, גיברלטר, לטביה, ליטא, מלטה, מולדובה\n\n\n\nדרג ו': אנדורה, סן מרינו, ליכטנשטיין\n\n\n\n*** גרמניה עלתה אוטומטית כמארחת היורו, רוסיה פסולה מהשתתפות.\n\nאפשרות להגרלה נוחה יותר. אלון חזן עם יוסי בניון | ברני ארדוב\n\n3. עלייה לדרג א' בליגת האומות\n\nהמקום הראשון בליגת האומות 2022/23 מקנה לנבחרת גם \"עליית ליגה\" לקראת קמפיין 2024/25 במפעל. זה אומר שבפעם הבאה, ישראל תהיה אחת מ-16 הנבחרות הבכירות של ליגת האומות ותוגרל בדרג הראשון שכולל את אריות אירופה. באופן אבסורדי, אנגליה ירדה ליגה וישראל היא זו שתפסה את מקומה.\n\n\n\nמעבר לשיבוץ היוקרתי ולמפגשים המלהיבים שדרג א' עשוי לזמן, מדובר בשיפור המצב לקראת קמפיינים עתידיים והבטחת הדרג השני גם במוקדמות הבאים."
}