{
    "דיווח: בלם אנטוורפן קרוב לסיכום בחיפה": "אחרי עזיבתו של בוגדן פלאניץ', במכבי חיפה עובדים קשה על מציאת בלם במקומו של הסרבי, וע\"פ דיווחים זרים, היא מצאה אותו. בבלגיה מדווח כי עבדולאי סק, בלמה של אנטוורפן הבלגית, קרוב לסיכום תנאיו אצל אלופת המדינה.\n\nעל פי הדיווחים הבלגים, הבלם לא רצוי בקבוצתו ואנטוורפן לא צפויה לעמוד בדרכו של הבלם. אם אכן יגיע לסיכום ויעבור את הבדיקות הרפואיות שלו, סק עשוי להפוך בקרוב לבלמה החדש של חיפה.\n\nסק החל את הקריירה המקצועית שלו בסנגל וקפץ בין מספר קבוצות בהשאלות ועסקאות רכישה מ-2010 ועד 2014. ב-2015 עבר לשחק בנורווגיה וב-2018 חתם באנטוורפן תמורת 25 אלף יורו, במדיה הוא כאמור משחק גם בימים אלה.\n\nבעונה החולפת רשם 27 הופעות בכל המסגרות במדי הבלגים, במהלכן כבש שני שערים, שניהם בליגה הבלגית. בנוסף, יש לו חמש הופעות במדי נבחרת סנגל והוא אף ישב על הספסל במהלך ההעפלה של סנגל למונדיאל הקרוב בקטאר.",
    "כדי לעצור את ולאחוביץ' ואמבפה, מכבי חיפה הביאה \"רובוט\" ו\"מפלצת\"": "בדבר ימי ההיסטוריה של הכדורגל העולמי, המאמן הרומני לאסלו בולוני ייזכר, ככל הנראה, בזכות נתון טכני אחד שבדיעבד גם סייע לו למתג את שמו כאיש מקצוע מהוקצע. ברזומה שלו נרשמות זכיות כמאמן באליפויות פורטוגל ובלגיה, וכשחקן באליפות אירופה ב-1985/86 במדי סטיאווה בוקרשט. אבל יותר מכל, שמו ייצרב לנצח כמאמן הראשון שזימן את כריסטיאנו רונאלדו לאימוני הבוגרים של ספורטינג ליסבון. \"אני חושב שאף איש כדורגל עם הבנה בסיסית של המשחק לא היה מצליח לפספס את הכישרון של כריסטיאנו\", אומר בולוני בן ה-69, \"אבל מה לעשות, הגורל בחר דווקא בי לבצע את הפעולה ההיסטורית\".",
    "הכירו את ספר הילדים החדש שמסביר על סגנונות מנגינות בכדור הארץ": "קריאה ראשונה\n\nמיוון, דרך מצרים, סנגל, הוואי, ועד סין: “מוזיקה מסביב לעולם!\" הוא ספר קרטון, שמציע מפגשים עם 12 קטעי מוזיקה בסגנונות שונים, בהתאם לכל מדינה. האיורים הצבעוניים מלווים בתיאורים קצרצרים עם אפיון של כל מקום ובקטע מוזיקלי קצר: טיול בשלג ברוסיה לצלילי בללייקה, צלילי קירי טיקי בהוואי על רקע ריקוד על חוף הים וכך הלאה. הספר נפתח משמאל לימין מסיבות לא ברורות, והפעלתו כרוכה בשלוש סוללות. מתאים לגילאי שנה ומעלה ולהורים בשלב אבולוציוני שאינו חושש מצלילים בלופ ומהבקשה: “עוד פעם!\".\n\n“מוזיקה מסביב לעולם!\" מאת: מריון בילה. הוצאת מטר. 98 שקלים.\n\nהמלצתרבות\n\nמעמד המורה בארץ והיחסים הבית-ספריים הם נושאים כה מדוברים, עד שלפעמים כדאי להציץ לעולמות אחרים ולראות מה קורה גם בהם: “לונאנה: יש יאק בכיתה\" הוא סרט נפלא על מורה צעיר מבהוטן המודרנית, שחולם לעבור לאוסטרליה ולהגשים את חלומו להפוך לזמר.\n\nלממונים עליו יש תוכניות אחרות, והוא נשלח ללמד ילדים בבית הספר הנידח בעולם, בכפר על רכס ההימלאיה. האושר, הוא מגלה, נמצא במקום הכי פחות צפוי. לפני הסרט איילת אידלברג, אנתרופולוגית, חוקרת תרבויות ודתות של מזרח אסיה, תישא הרצאה על בהוטן, המקום שבו המלך רואה עצמו אחראי לאושרם של התושבים והחליף את מדד התל\"ג באל\"ג - מדד האושר הלאומי הגולמי.\n\n“לונאנה: יש יאק בכיתה\": הרצאה וסרט, סינמטק תל אביב, 1.10 בשעה 11:00. מחיר כרטיס: 55 שקלים.",
    "אימפריה בבעיה: המשבר של באיירן מינכן": "מהרבה בחינות, באיירן מינכן כדורגל דומה למכבי ת\"א כדורסל. ניצחון ביתי על ברצלונה ולבנדובסקי בליגת האלופות זה באמת הישג פנטסטי, אבל כשהוא מגיע בין ארבעה משחקים ללא ניצחון בליגה (שלוש תוצאות תיקו והפסד בשבת האחרונה לאוגסבורג), הוא לא ממש שווה משהו. באיירן נמצאת כרגע במקום החמישי, חמש נקודות מהפסגה, לא מקום רע כדי להסתער ממנו על עוד אליפות, אבל בבאיירן התוצאות האחרונות והמיקום בטבלה הם מקור לסיר לחץ, לשמועות וחוסר שקט.\n\nבכל קבוצה אחרת שבה היו מעבדים את הנתונים הסטטיסטיים של ארבעת המשחקים הללו ומחשבים את מספר ההחמצות העצום של באיירן (92 בעיטות לשער, ארבעה שערים), היו אומרים: סבלנות, תאמינו בתהליך. כובש השערים העיקרי שלנו עזב לברצלונה ולא מפסיק להבקיע שם. צריך קצת זמן. אבל בבאיירן של הליגה המקומית אין אף פעם זמן. בעיקר כשההנהלה אומרת שהיא לגמרי נותנת גב למאמן יוליאן נאגלסמן ותומכת בו במאה אחוז. ובעיקר אחרי שצ'לסי פיטרה את תומאס טוכל.\n\n6 צפייה בגלריה יוליאן נגלסמן. מקבל גב, בינתיים ( צילום: גטי אימג'ס )\n\nקשה בלי לבנדובסקי\n\nבשבת שבה לבנדובסקי הבקיע עוד שני שערים לברצלונה, ההזדמנות הטובה ביותר של באיירן באוגסבורג הייתה הנגיחה של מנואל נוייר. אבל הבור שהשאיר לבנדובסקי הוא כבר קלישאה שמיצתה את עצמה. מה שקורה לבאיירן השנה בליגה הוא דבר שלא קרה לה כבר עשור. האלופה נחשבה תמיד למניה הכי בטוחה בבונדסליגה, אי של יציבות, השנה היא מתפקדת כמו סירת משוטים בצונאמי.\n\nיתרה מכך, העיתונות והאוהדים בבוואריה מתלוננים על כך שההעברות המוצלחות בקיץ גרמו לקבוצה לסטות מתרבות הכדורגל ההיסטורית שלה: לבאיירן תמיד היה חלוץ מרכזי דומיננטי, מפחיד, סוגר עניין. ההתקפה של באיירן השנה היא יותר חבורה של אמנים יצירתיים, עם הרבה פחות תכלס.\n\n6 צפייה בגלריה רוברט לבנדובסקי. חסר מאוד לבאיירן ( צילום: רויטרס )\n\nההנהלה ממשיכה לומר שיוליאן נאגלסמן קיבל ומקבל כל מה שהוא צריך כדי להצליח, עובדה שמציבה לחץ רב על המאמן להביא הישגים ותוצאות. מה שאוליבר קאן וחבריו בהנהלה לא ממש מציינים היא העובדה שהם לא נתנו לנאגלסמן שום מחליף מנהיגותי אחרי לבנדובסקי ואחרי העזיבה של מנהיג ההגנה דייויד אלבה. הבעיה העיקרית של באיירן, כך זה נראה במשחקי הליגה האחרונים, היא היעדר הנהגה שתוליך את הקבוצה. יוזואה קימיש מאז פרשת הקורונה הוא לא אותו קימיש, לאון גורצקה יותר מדי פציע, תומאס מולר תמיד היה מנהיג מסוג אחר ויש גבול לכמה אפשר לדרוש מנוייר מקו השער.\n\nמדובר במשבר הראשון של נאגלסמן ב-15 החודשים שלו בתפקיד, אבל מדובר במשבר גדול. משבר זהותי-מנהיגותי, עם תוצאות רעות וקהל לא סבלן. בפעמיים הקודמות שזה קרה לאוטמר היצפלד ולואי ואן חאל, זה לא נגמר טוב עבור המאמן. אוליבר קאן ושאר חברי ההנהלה כבר הספיקו כמה וכמה פעמים להשמיע את הדבר האחרון שמאמן רוצה לשמוע: \"יש לנו ביטחון מלא ביוליאן\", משפט שנשמע שבעתיים לא טוב כשתומאס טוכל חותם בלשכת אבטלה.\n\n6 צפייה בגלריה תומאס טוכל. מתחמם על הקווים ( צילום: gettyimages )\n\nמאנה לא פוגע\n\nמי שהפגרה הזו הגיעה לו בזמן הוא ללא ספק סאדיו מאנה, הרכש הנוצץ ביותר של באיירן בקיץ. הסנגלי התחיל את העונה נפלא והרבה אוהדים חשבו שהוא כן יצליח למלא את הבור שהותיר לבנדובסקי, אבל מאנה לא כבש בחמישה משחקים רצופים ולמרות שנאגלסמן מתעקש לשחק איתו בכנף השמאלית, התפקיד שבו קנה את התהילה שלו בליברפול ובנבחרת סנגל, הרי גם שם מאנה מאבד כדורים, מתקשה לעבור שחקנים באחד על אחד ונראה כמו שחקן שלגמרי איבד את הביטחון העצמי. הפגרה הבינלאומית, עם משחקים נגד בוליביה ואיראן, אמורה להחזיר לו חלק מהביטחון שאבד לו.\n\nהמשבר הזה, ביחד עם המשבר הפסיכולוגי שעובר על נאגלסמן (איך אתה מכנה את המצב הזה? לא טוב. מה צריך לשנות? הרבה, הם חלק מהתשובות של המאמן במסיבת העיתונאים שלו לאחר המשחק האחרון), משדר שהמשבר הרבה יותר גדול, אחד שאותו היטיב לבטא תומאס מולר הוותיק: \"אין ספק שמדובר במשבר, יש לנו משבר קשה של תוצאות\". מולר היה פה יותר מכל שחקן אחר, הוא מכיר את הפרופורציות של באיירן מינכן ואת ההפרש בינה לבין כל קבוצה אחרת בבונדסליגה, אבל מולר, כאמור, הוא לא בדיוק שחקן שיצעק \"אחריי!\".\n\n6 צפייה בגלריה תומאס מולר. לא מנהיג ( צילום: EPA )\n\nבמסיבת העיתונאים שאחרי ההפסד לאוגסבורג נאגלסמן, כאשר סנטרו שקוע בתוך מעיל הספורט שלו, ענה כאמור תשובות של מילה אחת, הוא נראה אדיש, כנוע. לאחר מכן הוא אמר שאין לו מצב רוח ללכת לביקור המסורתי של הקבוצה באוקטוברפסט, פסטיבל הבירה במינכן, שזה כמו שמאמן יהודי יגיד שאין לו כוח ללכת לבית כנסת ביום כיפור בגלל הפסד. לא פלא שביום שני, העיתונים המקומיים כבר התחילו לעסוק ב\"כמה זה יעלה לבאיירן כדי להשתחרר מנאגלסמן\". זה יעלה הרבה מאוד: באיירן שילמה עליו סכום גדול כדי לשלוף אותו מר.ב. לייפציג והוא חתום על חוזה לחמש שנים.\n\nמצד שני, אפשר להשיג את תומאס טוכל.\n\n6 צפייה בגלריה בסוף הוא הגיע לאוקטוברפסט ( צילום: רויטרס )\n\nמתגעגעים לפליק\n\nהבעיה העיקרית של נאגלסמן דווקא לא טמונה בטוכל, אלא במאמן שאותו הוא החליף, האנזי פליק, כיום המאמן של נבחרת גרמניה. פליק היה אמן של יחסי אנוש. הוא בנה לעצמו בועות של מנהיגות והוא היה פסיכולוג עצום. שחקנים היו מוכנים למות בשבילו, בגלל שהוא מצא תעלה ללב שלהם.\n\nנאגלסמן הוא טיפוס יותר מרוחק. שומר על דיסטנס בינו לבין השחקנים. הבעיה של באיירן היא גם מקצועית, אבל הבעיה היא יותר אנושית. גורצקה לא היה מעמיד את הדרישה שלו לחזור להרכב בפומבי בעבר. לירוי סאנה לא היה זורק בקבוק בזעם לאחר שהוחלף. ריאן חרוונברך ומתייס דה ליכט לא מהססים להביע את אי שביעות רצונם מדקות המשחק המועטות שהם מקבלים.\n\n6 צפייה בגלריה האנזי פליק. בבאיירן מתגעגעים אליו ( צילום: EPA )\n\nבעיתונות המקומית מאשימים את נאגלסמן. אין לו את הטאץ', את התחושה מתי להוציא שחקן ומתי להשאיר אותו, מה המיקס הנכון של שחקנים שהוא צריך להעלות בהרכב לא רק מקצועית, אלא גם רגשית. מדובר בבעיות שיצרו אצל הרבה שחקנים סימני שאלה לגבי המנהיגות והאמפתיה של המאמן. נאגלסמן, ייאמר לזכותו, חדש בתפקיד ומעולם לא התנסה בהדרכה ובייצוב של סגל כל כך מוכשר וצריך לתת לו הזמן למצוא את הסטייל והאינסטינקט שלו, אבל השאלה היא כמה זמן יש לבאיירן לתת לו.",
    "בכל מחיר: כך אפל דוחפת את הצרכנים לאייפונים היקרים יותר": "שנים לפני שצעירי ישראל גדשו את המזרח: לאן נעלם בן גוריון במשך 8 ימים?\n\nשנים לפני שהצעירים הישראלים גדשו את המזרח: לאן נעלם בן גוריון במשך שמונה ימים?",
    "\"שני הבלמים החדשים יהיו טובים יותר מפלאניץ'\"": "מכבי חיפה עשתה קמפיין מדהים במוקדמות ליגת האלופות, עם ניצחונות גדולים על אולימפיאקוס והכוכב האדום בלגרד, אבל לשחק בליגת האלופות זה משהו אחר לחלוטין. הירוקים יפתחו את שלב הבתים הערב (שלישי) ב-22:00 מול בנפיקה במסגרת המחזור הראשון של בית 8 וינסו להפתיע בליסבון, כאשר לכולם ברור כי נקודת התורפה של הירוקים נמצאת במשחק ההגנה.\n\nהקבוצה של ברק בכר הוגרלה לבית בו לכל הקבוצות יש חלוצים אדירים - דושאן ולאחוביץ' מיובנטוס, השלישייה הקטלנית של פאריס סן ז'רמן עם קיליאן אמבפה, ניימאר וליאו מסי, ואפילו גונסאלו ראמוס מבנפיקה הוא שחקן מאיים וקטלני. אחרי שאיבדה את הבלם בוגדן פלאניץ', האתגר המשמעותי ביותר יהיה לעצור אותם עם חוליית ההגנה, אליה צורפו בשבוע שעבר צמד הבלמים דילן בטובינסיקה ועבדולאי סק במקומו של הסרבי שעזב.\n\n\"הבלמים החדשים נראים פיזיים ומהירים. אומנם פלאניץ' היה בלם די מהיר וגם שון יחסית מהיר, אבל חיפה מאוד השתדרגה בפיזיות, במהירות ובאתלטיות שנוספה להגנה\", אמר אריק בנאדו. \"שני הבלמים החדשים כנראה יהיו יותר טובים מפלאניץ', שהיה בלם מוכשר וטוב אבל היו לפעמים לו רגעים של חוסר ריכוז. בליגת האלופות יש עוצמות אחרות ומכבי חיפה השתדרגה בהתאם לזה. כשאני שיחקתי עם מכבי חיפה לפני 20 שנה בליגת האלופות שיחק לידי אריק אג'יפור, שאומנם לא היה גבוה במיוחד אבל היה פיזי יחסית, וצריך גם את זה\".\n\nאריק בנאדו (אחמד מוררה)\n\nהאם מכבי חיפה הייתה יכולה להשתדרג בבלמים טובים יותר לקראת המשחקים במפעל היוקרתי ביותר? קשה לדעת. לדבריו של בנאדו, הרכש הזה משדר עוצמה: \"במכבי חיפה הלכו על כל הקופה ולא השאירו מקום להפתעות. לא קל לצרף שחקנים חדשים להגנה רגע לפני פתיחת קמפיין בליגת האלופות. לכן הביאו שני בלמים, כך שאם הם יפלו עם אחד מהם אז השני יוכל לשחק. להביא שני זרים כאלה לעמדה של פלאניץ' בתוך זמן קצר זה משדר עוצמה ורצינות, ומראה שמכבי חיפה הולכת בכל הכוח קדימה ולא מוותרת על הקמפיין. היא רוצה לעשות היסטוריה\".\n\nבטובינסיקה וסק יעמדו למבחן במכבי חיפה, כאשר דווקא שון גולדברג - שהציג יכולת גבוהה בשנה האחרונה והיה שחקן היחיד שלא החמיץ דקה אחת בעשרה משחקים רצופים מפתיחת העונה עד להגעתם של השניים - ייכנס לרוטציה מסוימת ואולי אף יאבד את מקומו במשחקים הבאים בליגת האלופות, בגלל העוצמות של החלוצים איתם ההגנה של מכבי חיפה תיאלץ להתמודד.\n\nישלם את המחיר? גולדברג (עמרי שטיין)\n\nבטובינסיקה כבר שיחק נגד הפועל באר שבע ורשם הופעת בכורה טובה. היו לו 42 מסירות מדויקות מתוך 44, הוא ניצח ב-10 מתוך 14 המאבקים שהוא נכנס אליהם והיו לו 5 תיקולים מוצלחים מתוך 6 ניסיונות. בכר אמר לאחר הגעתו: \"דילן בטובינסיקה הגיע בכושר והגיע יחסית מוכן. סק התאמן אבל לא שיחק באופן מסודר וקבוע, אז יכול להיות שייקח קצת יותר זמן להכניס אותו לעניינים\".\n\nאריק בנאדו ניתח את הסיטואציה: \"ברק במסגרת האירופית נוטה לשחק עם שלושה בלמים, אז הוא הביא עוד שני בלמים זרים להגנה כדי לתת מענה לכל תרחיש. שון גולדברג עדיין יקבל קרדיט, שמגיע לו אגב, הוא יצטרך לתת את האקסטרה בליגת האלופות בגלל שהפעם הוא יתמודד מול חלוצים פיזיים וגבוהים, בעוד שהוא עצמו לא ממש גבוה אבל שיש לו משחק ראש טוב והרבה אינטליגנציה”.\n\n“המהלך הזה בעיקר דוחק את עופרי ארד לפינה, אחרי שדווקא נראה טוב לאחרונה, והולכת להיות מלחמה לא פשוטה על דקות משחק בין כל הבלמים בסגל כאשר גם דניאל סונדגרן יכול לשחק שם כבלם ימני בשלישייה אחורית. אין ספק שמכבי חיפה יצרה עומק גדול בסגל, אבל צריך לראות איך הבלמים החדשים יתאקלמו כי זה אלמנט שהוא לפעמים לא פשוט לשחקן זר חדש, במיוחד עם קבוצה שעובדת ומוכנה\".\n\nסימן השאלה הגדול הוא איך ייראו שחקני הרכש החדשים. הם גבוהים יותר כי הגובה שלהם הוא סביב 1.90 מטר, והם חזקים יותר פיזית ומהירים יותר מכל בלם אחר שנמצא בסגל של ברק בכר, כך שעל הנייר הם מביאים יכולות שאין למכבי חיפה בסגל הנוכחי שלה. בטובינסיקה גדל במחלקת הנוער של פאריס סן ז'רמן ואפילו שיחק במדיה בליגת האלופות לנוער, וסק הוא שחקן סגל בנבחרת סנגל שזכתה באליפות אפריקה - אבל הם לא בעלי ניסיון במעמדים הללו ולא שיחקו באופן קבוע מול חלוצים בכירים מהיבשת.\n\nדניאל סונדגרן (עמרי שטיין)\n\nשחקן העבר של מכבי חיפה ומאמן שחקני הגנה בהווה, אילון שווגר, ציין: \"ברמת היריבות שיש בליגת האלופות, כל מי שמכבי חיפה תביא לא בהכרח באמת יעזור לה. אם היא לא תביא את סרחיו ראמוס, שום דבר לא יעשה את ההבדל באמת, כי הקבוצה הזאת הולכת לשחק נגד החלוצים הטובים בעולם.\n\nהייתה לה הזדמנות לנצל את הסיטואציה כדי להביא בלמים בקנה מידה שלא היו באים לחיפה בדרך כלל וכאלה שיתנו עליונות על פני כל היריבות בליגה הישראלית, אבל קשה לעשות את זה בזמן קצר. למרות הכול, היא הביאה שני בלמים וצריך לראות איך הם ישתלבו\".\n\nלדבריו של שווגר, בנו של שעיה שווגר ז\"ל שהיה מגדולי הבלמים של מכבי חיפה בכל הזמנים: \"בוגדן פלאניץ' היה טוב, אבל זו לא אבידה גדולה, אלא יתרון. למה? כי הביאו שני שחקנים שהם מעל פלאניץ' ברמת המהירות והפיזיות. צריך לומר את האמת, פלאניץ' לא היה מספיק טוב לליגת האלופות. גם שון גולדברג בכושר מצוין, אבל בקנה מידה אירופאי יהיה לו קשה להתמודד עם המהירות והחדות של היריבים. הכי חשוב זה לעבוד עם בטובינסיקה וסק מהר על התיאום, כי לייצר חוליית הגנה חזקה זה תהליך. לוקח להם זמן לבנות תיאום בהגנה\".\n\n\"אם חיפה לא תביא את ראמוס, שום דבר לא יעשה את ההבדל\" (רדאד ג'בארה)\n\nבכר ציין כי אחת מהסיבות לכך שהקבוצה החתימה שני בלמים זרים טובים היא העומס שהיה על שון גולדברג, משום שהוא שיחק המון, אך גם הדגיש כי הישראלי עדיין ימצא את המקום שלו בהרכב וכי הוא לא יוותר עליו. לדבריו של המאמן, אין לבלמים החדשים קשיי הסתגלות כך שכל האופציות על השולחן.\n\nלמעשה, לבכר יש את האפשרות כעת להרכיב חוליית הגנה שכל כולה תהיה עם שחקנים שלא נולדו ולא גדלו בישראל - ג'וש כהן, דניאל סונדגרן, עבדולאי סק, דילן בטובינסיקה ופייר קורנו - מה שמצביע אולי על מחסור בשחקני הגנה מקומיים איכותיים בכדורגל הישראלי.\n\n\"הבלמים הישראלים הם טובים, אבל לא מספיק טובים בשביל ליגת האלופות והגיע הזמן שהכדורגל הישראלי יתחיל לייצר יותר שחקני הגנה איכותיים. זה שאלופת המדינה יכולה לשחק באירופה עם הגנה שמורכבת אך ורק משחקנים שלא גדלו פה, זה אומר הכל על המצב\", אמר אילון שווגר והוסיף לקראת המשחק: \"חשוב מאוד שנטע לביא טס עם הקבוצה לליסבון, כי משחק ההגנה מתחיל בקישור והקפטן משפיע מאוד על מרכז השדה ביחד עם עלי מוחמד. מבחינה התקפית מכבי חיפה שווה גול בכל משחק, אבל מבחינה הגנתית היא תעבוד קשה ולא יהיה פשוט לשמור על שער נקי\".\n\nעבדולאי סק ודילן בטובינסיקה (עמרי שטיין)\n\nבהופעות הקודמות של מכבי חיפה בליגת האלופות היו לה כמובן שחקנים ישראלים בהגנה, אבל הפעם מדובר במשהו אחר ולכן הקבוצה השתדרגה ברכש לעמדות בקו האחורי. בחדר ההלבשה, אגב, ציינו כי יש קשר ישיר בין כמה מהשחקנים בחלק האחורי, משום שסק הסנגלי, בטיבינסיקה הצרפתי-קונגולזי, קורנו הצרפתי, ואפילו עלי מוחמד הניז'רי, מאוויס צ'יבוטה הקוגולזי ופרנזי פיירו מהאיטי הגיעו ממדינות שבהן מדברים את השפה הצרפתית. לכן בחדר ההלבשה של הירוקים שומעים העונה יותר ויותר צרפתית, לצד עברית ואנגלית.\n\nהשחקן עבר במכבי חיפה ציין: \"המגנים הזרים מעולים וחיפה עושה הכל כדי להתחיל למקם את עצמה יותר חזק באירופה, אחרי עשור לא טוב, עם ניהול נכון בראשותו של המנהל המקצועי גל אלברמן. אם זה יצליח, אולי בהמשך תהיה אפשרות להביא שחקני הגנה זרים אפילו יותר טובים.\n\nזו המגמה של המועדון הזה, להשתפר ולהתקדם. ככל שמכבי חיפה תגיע שוב ושוב לליגת האלופות או לשלב הבתים במפעלים האחרים, גם הכסף הגדול יזרום ויהיה יותר קל להחתים שמות גדולים בעתיד. מכבי חיפה מתקדמת בקצב נכון, אבל רק הזמן יגיד האם שחקני הרכש החדשים שהביאה באמת ישדרגו את משחק ההגנה שלה ויצליחו לעזור לה לעשות היסטוריה\"."
}