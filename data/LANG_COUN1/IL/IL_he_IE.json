{
    "ההכרעה עוברת הביתה: 1:1 לצעירה באירלנד": "חלום היורו חי וקיים. נבחרת ישראל הצעירה הגיעה הערב (שישי) לרגע השיא שלה, כאשר התארחה בדבלין אצל אירלנד למשחק הראשון מבין שניים בפלייאוף העלייה לאליפות אירופה עד גיל 21, ועם 1:1 לא פשוט בכלל אך עם הרבה אופי וגם קצת מזל, העבירה את ההכרעה לגומלין שייערך ביום שלישי הקרוב באצטדיון בלומפילד.\n\nגיא לוזון וחבורתו צריכים להודות לא מעט לדניאל פרץ. מלבד מספר הצלות נפלאות, השוער היה מרוכז לאורך כל 90 הדקות, הפגין ביטחון ואחראי במידה רבה על התוצאה, שלמען האמת די עושה חסד עם ישראל. על התוצאה העיבה הרחקתו של בלם הפועל תל אביב סתיו למקין, שלא יעמוד לרשותו של לוזון בקרב הגורלי על המקום ביורו.\n\nצריך לומר את האמת, זה לא היה משחק טוב של נבחרת ישראל. הלבנים לא הצליחו לממש את היתרון הטכני לכדי שליטה במגרש ובמחצית הראשונה, האירים היו הרבה יותר מסוכנים. כאמור, יכולת פשוט פנטסטית של שוער מכבי תל אביב מנעה פיגור מוקדם, ואפשרה לנבחרת לעקוץ בטיימינג מושלם. על סף הירידה להפסקה, כדור קרן של אושר דוידה מצא את ראשו של עידן טוקלומטי, שנגח מקרוב לרשת. עוד לפני כן, מוחמד כנעאן היה היחיד שסיכן את השער בשורות ישראל עם שתי בעיטות שנהדפו ע”י השוער האירי. גלוך, למי שתהה, היה בערב די רגוע ביחס למה שהתרגלנו מילד הפלא של מכבי ת”א.\n\nהמחצית השנייה הייתה בשליטה מוחלטת של אירלנד. ישראל ניסתה לשמור על התוצאה והלכה לאחור, כשלא סיכנה כלל את השער האירי, ולבסוף גם היכולת הטובה של פרץ כבר לא הייתה יכולה להושיע. האירים, איך לא, חזרו בזכות נגיחה נהדרת של איבן פרגוסון, כשעד לסיום היו קרובים להכריע את המשחק כשהיו ביתרון מספרי אחרי הרחקתו של למקין. לשמחתה של הנבחרת, היא הצליחה לצלוח את הדקות הקשות בסיום וחוזרת הביתה עם תוצאה שמותירה לא מעט סיבות לאופטימיות.\n\nהכחולים-לבנים, שקיבלו למשימה את השחקנים שמצטיינים במדי מכבי תל אביב מפתיחת העונה, אוסקר גלוך ודניאל פרץ, למרות שהיו מחוזרים על ידי הנבחרת הבוגרת, יקוו להעביר את ההכרעה למשחק הגומלין שייערך ביום שלישי באצטדיון בלומפילד, ובו צפויים לעמוד לרשותו של גיא לוזון גם שחקני הנבחרת הבוגרת ליאל עבדה, דורון ליידנר ועדן קארצב.\n\nמחצית ראשונה\n\nעידו שחר, עידן טוקלומטי וסתיו למקין (ההתאחדות לכדורגל)\n\nגיל כהן, דניאל פרץ וזיו מורגן (ההתאחדות לכדורגל)\n\nשחקני הנבחרת הצעירה (ההתאחדות לכדורגל)\n\nדקה 15, ההזדמנות הראשונה הייתה של אירלנד: ארון קונולי קיבל את הכדור בצד שמאל של הרחבה ושחרר בעיטה חזקה שנהדפה מידיו של דניאל פרץ לקורה. מזל גדול לישראל.\n\nדקה 17, איום ראשון לישראל: בעיטה של מוחמד כנעאן הלכה מעל השער.\n\nדקה 19, עוד הזדמנות לאירלנד: שוב קונולי היה האיש המסוכן של המארחת, הפעם הוא הסתובב ברחבה ובעיטה שלו פספסה במעט את המסגרת.\n\nדקה 40, ישראל שוב ניצלה: הפעם הצלה גדולה של השוער מבעיטה של וויליאם סמלבון.\n\nדקה 42, איום ראשון של ישראל למסגרת: בעיטה חופשית של כנעאן נהדפה על ידי בראיין מאהר.\n\nדקה 45, שער! ישראל עלתה ל-0:1: איזה גול בטיימינג מושלם של הנבחרת! אושר דוידה סובב כדור קרן, השוער האירי יצא לא טוב ומי שהקדים אותו היה עידן טוקלומטי, שנגח מקרוב פנימה את שערו הראשון בנבחרת הצעירה.\n\nמחצית שנייה\n\nדקה 63, אירלנד לחצה: נגיחה של איירן קאשין הלכה לא רחוק מהמסגרת.\n\nדקה 64, שער! אירלנד השוותה ל-1:1: הפעם זה כבר נכנס לאירים, כשנגיחה של איבן פרגוסון הלכה לרשת.\n\nדקה 82, ישראל נותרה בעשרה שחקנים: כמה חבל. סתיו למקין עצר שחקן אירי בדרכו הבטוחה אל השער והורחק. בלם הפועל ת”א לא יעמוד לרשותו של גיא לוזון בגומלין.\n\nהרכב נבחרת ישראל: דניאל פרץ, רועי הרמן (כארם ג’אבר 61), סתיו למקין, זיו מורגן, גיל כהן, עידו שחר, אל ים קנצפולסקי (יואב הופמייסטר 79), מוחמד כנעאן (הישאם לאיוס 60), אוסקר גלוך, אושר דוידה (זוהר זסנו 79) ועידן טוקלומטי (נועם מלמוד 83).\n\nהרכב נבחרת אירלנד: בראיין מאהר, לי אוק’ונור, ג’ק אובריין, ג’וזף רדמונד, איירן קאשין, ג’ו הודג’, קונור קובנטרי, טרייק רייט, וויליאם סמלבון, ארון קונולי ואיבן פרגוסון.",
    "אירלנד: חופשה מדהימה בריאה הירוקה של אירופה": "במרחק נסיעה קצר מהצוקים נמצאת מערת דולין (Doolin Cave). המערה התגלתה במקרה בדיוק לפני 70 שנה על ידי צמד נערים שחיפשו מנהרות. במערה נמצא הסטלקטייט (נטיף) השלישי בגודלו בעולם והגדול ביותר באירופה. אורכו 7.3 מטרים. הוא תלוי מהתקרה ומדובר במראה מרשים ביותר.\n\n\n\nבשעות הערב הגענו לעיר גאלוויי (Galway). אחת משלוש הערים הגדולות באירלנד ואחת העתיקות שבהן - נוסדה ב-1124 לספירה. מה שמורגש מן הרגע הראשון הוא הווייב הייחודי של העיר - זוהי עיר אוניברסיטאית והרבה צעירים וצעירות בחרו בה כמקום מגוריהם. יש בעיר רובע בילויים שנקרא \"הרובע הלטיני\", שמלא בפאבים, ברים, מסעדות, כמו גם חנויות וגלריות. זהו בילוי חובה בערב אם אתם נשארים לישון בעיר.\n\n\n\nאטרקציות נוספות שוות ביקור הן הקתדרלה של העיר, כיכר איירה (Eyre Square), הטיילת של סאלטהיל (Salthill) המשתרעת לאורך חלקו הצפוני של מפרץ גאלוויי. דילגנו על הטירה (Galway Cathedral) שנמצאת בקרבת העיר, כי אנחנו יותר בעניין של טבע ונופים ופחות בהיסטוריה של טירות. יש לציין, שאירלנד מלאה בטירות, חלקן פתוחות לביקורים ובחלק אף אפשר להתארח כאורחים ללינת לילה.\n\n\n\nמשם נסענו לפארק הלאומי קונמרה (Connemara), שנהדר ליום טיול מגאלוויי. זהו פארק לאומי חשוב המשתרע על שטח של כ-2.000 דונמים בשטח הררי ירוק, המשמש בית לחיות בר רבות וצמחייה מגוונת. בפארק יש 50 פסגות של הרים, שהגבוה בהם הוא הר בנבאון (Benbaun) שמגיע לגובה 729 מטרים. בסיור בפארק, חוץ מהטבע היפה והנופים, ניתן לזהות עקבות של ישובים עתיקים וקברים בני כ-4,000 שנה.",
    "כשירותו של ליידנר תבחן לפני אירלנד": "רגע לפני גומלין פלייאוף העלייה ליורו מול אירלנד, מאמן הנבחרת הצעירה גיא לוזון אפשר לשחקנים ולצוות לסעוד את ארוחת ראש השנה עם בני משפחותיהם. היום (שני) הנבחרת תתכנס מחדש לפני הגומלין ותערוך את האימון המסכם באצטדיון בלומפילד, בו ייערך המשחק.\n\nבצוות המקצועי יבחנו את כשירותו של דורון ליידנר, המגן השמאלי שפתח במדי הבוגרת מול אלבניה ורשם את הופעתו הראשונה ב-2022/23. ליידנר שיחק 73 דקות בהתמודדות ורשם חמישה משחקי אימון במדי אולימפיאקוס, ההערכה היא שיפתח.\n\nשני השחקנים האחרים שהגיעו מהבוגרת, עדן קארצב וליאל עבדה, יעלו ב-11 של הנבחרת. לאורך הקריירה עבדה שיחק באגף הימני או כחלוץ חוד, כך שאושר דוידה ששיחק בעמדה זו עשוי לרדת לספסל. לוזון מתלבט בינו לבין עידן טוקלומטי, שפתח בחוד וגם כבש במשחק הקודם.",
    "סיפורו החריג של המנהיג האירי שמחכה לישראל": "פלייאוף העלייה לאליפות אירופה נגד ישראל חשוב ומרגש מבחינת כל שחקני נבחרת אירלנד הצעירה, אבל עבור וויל סמולבון הוא קריטי במיוחד. זו ההזדמנות שלו לחזור למסלול הנכון, למצוא מחדש את הביטחון העצמי ולהאמין מחדש שהוא עשוי להיות כוכב בכדורגל האנגלי.\n\nלפני שנתיים, הקריירה של סמולבון נראתה בדרך הבטוחה למעלה. הוא פרץ בסערה לסגל הראשון של סאות’המפטון, זכה לשבחים מהמאמן ראלף האזנהוטל, קיווה לתקוע יתד בהרכב בפרמייר ליג, וקרא דיווחים על כך שהוא עשוי לקבל זימון לנבחרת אירלנד הבוגרת. הגורל רצה אחרת, והוא הנחית על הכוכב הצעיר מספר מהלומות שחייבו אותו לגלות חוסן מנטלי משמעותי ביותר.\n\nלשם התחלה, מתח הקשר שריר בירך בפתיחת עונת 2020/21, בדיוק כאשר נדמה היה עשוי להפוך לשחקן קבוע במדי הקדושים. עם שובו לכשירות בינואר, הוא נשלח למערכה במשחק חוץ קשה בלסטר, והרשים בפריצותיו באגף השמאלי, עד שנפל קורבן להתנגשות שגרתית למדי עם טימותי קסטאן. המגן הבלגי ממש לא התכוון להרוס לסמולבון את הברך, אולם זה מה שקרה. האירי עצמו אפילו לא הבין מיד את חומרת הפגיעה, והמשיך לשחק עד שהכאבים החמירו. הוא ירד מהמגרש בכוחות עצמו, הלך לבדיקות רפואיות, הבשורה הייתה קטסטרופלית – קרע מלא ברצועה הצולבת.\n\nסבל מפציעה קשה. וויל סמולבון (רויטרס)\n\n\"אף פעם לא טוב לקרוע רצועות בברך, אבל העיתוי הזה היה טראומטי במיוחד. חזרתי מפציעה לא פשוטה, היה זה המשחק הראשון שלי בתום תהליך ההחלמה, התרגשתי מאוד – ואז הכל נקטע בבת אחת. במקום לחלום על משחקים בכל שבוע, ידעתי שאצטרך להיעדר לפחות חצי שנה. המצב הנפשי שלי היה קשה מאוד\", סיפר סמולבון בדיעבד.\n\nסביר כי הלחץ הפסיכולוגי השפיע על נשירת השיער שתקפה אותו ללא התרעה. היה זה תהליך הדרגתי, ובימים הראשונים הוא לא היה מודאג מכך, אבל העסק תפס תאוצה, ותוך מספר חודשים לא נשארה שערה אחת על ראשו הקירח. איך מתמודדים עם זה בגיל 21? סמולבון החל ללבוש כובעים, עד שהתגבר על הטראומה ובחר לוותר עליהם. הרופאים לא הצליחו להוכיח קשר סיבתי בין הפציעה הקשה להתקרחות, אבל הקשר מניח שהדבר נבע מהדיכאון בו שקע. \"נאלצתי להתגבר על כל הצורת בבת אחת, וזה לא היה אידיאלי. לא הייתי עושה את זה ללא עזרת המשפחה\", אמר סמולבון.\n\nהקאמבק החדש הגיע רק בנובמבר האחרון. סאות’המפטון קיבלה אותו בחזרה בזרועות פתוחות, והאזנהוטל הבטיח שיעניק לו הזדמנויות, אבל החזרה לא הייתה פשוטה כלל. יכולותיו הפיזיות טרם התאימו לקצב בפרמייר ליג. לכן בקיץ עלתה לדיון סוגיית הטיפול הנכון בקשר, והאוסטרי סבר שעדיף למצוא עבורו השאלה מתאימה. \"בכל אימון אנחנו רואים ש-וויל הוא כדורגלן מצוין, שמסוגל למלא מגוון עמדות במרכז המגרש. הוא יכול להיות פליימייקר, יכול לשחק באגף, יכול לרוץ מרחבה לרחבה, ואפשר להשתמש בו גם כקשר הגנתי. יש לו פוטנציאל, ואם יישאר בריא למשך פרק זמן ממושך הוא מסוגל לעשות צעדים גדולים קדימה, אבל זו הייתה הבעיה בתקופה האחרונה. אם יהיה חזק מספיק, הוא יקבל צ'אנס, אבל זה לא מובטח\".\n\nהקאמבק החדש הגיע רק בנובמבר האחרון. סמולבון (רויטרס)\n\nאם לקרוא בין השורות, הרמזים לא מעודדים במיוחד, ואפשר להבין כי סמולבון הגיע לשורות הנבחרת הצעירה במצב רוח לא מזהיר ביוני. הופעותיו במוקדמות אליפות אירופה החזירו את החיוך לפניו, כי המאמן ג'יימס קרופורד עשה את המקסימום כדי שירגיש נוח וייזכר שהוא אחד המנהיגים בסגל, ואולי השחקן האירי הכי מוכשר בדורו. סמולבון קיבל את החולצה מספר 10 ואת החופש ליצור במרכז המגרש. התוצאה הייתה מרשימה. הוא באמת היה בכל פינה במגרש בחלק ההתקפי, ושחקני היריב לא הצליחו לשמור עליו.\n\nאת הקרב מול בוסניה הכריע סמולבון עם צמד וחגג נצחון 0:3 – במחצית הראשונה הוא דהר לשער מימין, אחרי ההפסקה צץ לפתע משמאל כדי להגיע ללא הפרעה לכדור רוחב. במשחק מול מונטנגרו הבקיע הקשר את שער היתרון שסלל את הדרך ל-1:3. הפעם הייתה זו בעיטה חדה מחוץ לרחבה ברגלו השמאלית, המוגדרת כ\"חלשה\" על הנייר. \"פגרת הנבחרות באה בעיתוי מושלם עבורי כי קיבלתי אפשרות להשלים 90 דקות בכל משחק, וזה משהו שהיה חסר לי מאוד\", הוא העיד. הוא הודה במיוחד לעוזר המאמן ג'ון אושיי על ההדרכה והתמיכה, ועל הדרך נפתרה גם סוגיית העסקתו בעונה החדשה.\n\nג'ון אושיי (רויטרס)\n\nבמקביל לתפקידו בנבחרת הצעירה, מונה כוכב מנצ'סטר יונייטד לשעבר לעוזר מאמן סטוק סיטי בליגת המשנה, והוא המליץ בחום להביא את חניכו למועדון. באופן טבעי, סאות’המפטון הייתה מאושרת מהסידור, וההשאלה יצאה לדרך. המנג'ר הצפון אירי מייקל אוניל העניק לסמולבון מקום בהרכב וקבע: \"הוא שחקן יצירתי מלהיב שאוהב לסדר מצבי הבקעה. אין לי ספק שהאוהדים יאהבו ואתו\". אוניל עצמו אמנם פוטר כבר באוגוסט, אבל גם מחלפיו, אלכס ניל הסקוטי, ממשיך לתת ליהלום מסאות’המפטון את האשראי. נכון לעכשיו, הוא נמצא בכושר אישי טוב, אבל עדיין לא נכנס לקצת עד הסוף, וזקוק לזריקת עידוד נוספת כדי להתחיל לממש את הפוטנציאל באמת, לקראת חזרה אפשרית לפרמייר ליג בעונה הבאה.\n\nאת האמוציות החיוביות הוא יוכל לשאוב אם אירלנד תעבור את ישראל ותעפיל לאליפות אירופה עד גיל 21. סמולבון עשוי להמשיך לקבל חופש פעולה נרחב בקישור ההתקפי מקרופורד ואושיי, והוא מחכה כבר מזמן בקוצר רוח לאתגר הגדול. \"זה בדיוק סוג המשחקים שאנחנו אוהבים. חבל שלא עלינו אוטומטית, אבל אם אנחנו מאוכזבים מכך, סימן שיש לנו מנטליות נכונה\", הוא אמר.\n\n\"אין ספק שסמולבון הוא שחקן מוכשר ודומיננטי מאוד. הוא מבקש את הכדור כל הזמן, ואוהב שהמשחק זורם דרכו. יש לו ראיית משחק טובה, ובקיץ הוא גם הוכיח יכולת הבקעה מצוינת. ביום טוב, הוא מסוגל לסחוב את הנבחרת אחריו ולעזור לה להשיג את התוצאה הנכונה\", מספר העיתונאי האירי פיטר סטונטון. לא תהיה בעיה לזהות על המגרש את הקרחת הבוהקת של סמולבון – והוא עצמו כבר התרגל אליה. הרבה יותר קשה לשמור עליו ולמנוע ממנו לפתח את המשחק, וזוהי אחת המשימות החשובות ביותר של ישראל בצמד המפגשים נגד הירוקים.",
    "\"שמח שהעברנו את ההכרעה לבלומפילד, פחות מהיכולת\"": "הנבחרת הצעירה שואפת להעפיל ליורו 2023 ואחרי משחק החוץ שלה בדבלין אפשר להגיד שהיא בעמדה לא רעה לעשות זאת. ישראל סיימה ב-1:1 עם אירלנד אחרי שכבר הובילה 0:1 כך שבהחלט אפשר להגיד שהיא יוצאת מהמשחק בתחושת החמצה.\n\n\"אין ספק שאפשרי לעבור את אירלנד, בטח בבלומפילד. מקווה שנחזיר בארץ ונראה איך אנחנו יודעים לעודד ולתמוך, מקווה שבלומפילד יהיה מלא ותפקידנו הוא להשלים את העבודה\", הכריז גיא לוזון בסיום המשחק.\n\n\"כשאתה מגיע לדבלין ומשחק מול יריבה ביתית, אגרסיבית, ודינמית, זה לא קל\", הסביר בנוסף. אני שמח שהצלחנו להעביר את ההכרעה לבלומפילד. קצת פחות מהיכולת. היו דקות טובות במחצית הראשונה, בשנייה הייתה שליטה כמעט מוחלטת שלהם\".\n\n\"חמודי כנעאן היה אמור להיות קרוב לאוסקר גלוך, אוסקר היה ה-10 וחמודי היה אמור לעזור באגף. היה לו יותר קל בצד שמאל, נגמר לו הכוח ולכן הוא הוחלף. דורון ליידנר, עדן קארצב וליאל עבדה משמעותיים מאוד והיו חלק מאיתנו לאורך כל הקמפיין. ננסה להשלים את העבודה במשחק האחרון בבלומפילד. נצטרך את כולם בשביל לעלות\".\n\nעל האדום שספג למקין אמר לוזון: \"למיטב הבנתי לא הגיע לו להיות מורחק, אבל יש לנו סגל טוב שיכול להתמודד גם בלעדיו. נעלה עם ההרכב הכי טוב שלנו\".\n\nלוזון התייחס למשחק גם מהזווית הטקטית: \"אנחנו צריכים לשאוף לשליטה בכדור, בדקות בהן החזקנו בו נראינו טוב. לא היינו יכולים להתמודד איתם בפיזיות ובאגרסיביות, צריך לשחק מרגל לרגל ולא עשינו את זה מספיק היום. יש לנו מקום לשיפור, נעשה את זה לקראת המשחק הבא. דחיפת הקהל השפיעה בחצי השני, נצטרך את הקהל במיטבו. אני בטוח שהוא יגיע ויעזור לנו\".",
    "גלוך ופרץ בסגל הצעירה למשחקים נגד אירלנד": "הנבחרת הצעירה של ישראל תנסה להעפיל בפעם השלישית בתולדותיה לאליפות אירופה, כאשר תפגוש את נבחרת אירלנד בפלייאוף העליה לטורניר יורו 2023. המשחקים ישוחק ב-23.9 וב-27.9, כאשר המפגש הראשון יהיה בדבלין. היום (חמישי), הודיע המאמן גיא לוזון על הצמד שלו לצמד המפגשים.\n\nבין הזימונים המעניינים אפשר לציין כמובן את שוער מכבי תל אביב דניאל פרץ, וקשר הצהובים אוסקר גלוך, שיהיו בסופו של דבר חלק מהצעירה ולא זומנו לבוגרת. אל ים קנצפולסקי, תאי עבד ועידן טוקלומטי שכיכבו בנבחרת הנוער באליפות אירופה האחרונה, יהיו גם הם חלק מהסגל.\n\nזה מהפכה לעומת שלב הבתים, כאשר ארד בר, אור בלוריאן, מאור לוי, אביאל זרגרי, עוז בילו ועילאיי אלמקייס נשארו בחוץ.\n\nיש לציין כי אור דדיה, מארון גנטוס, גיא בדש ורותם חטואל ברשימת המתנה לסגל הנבחרת הבוגרת וחלקם יוזמנו למשחק מול מלטה. המשמעות היא שכל שחקני הצעירה שלוזון יבקש אחרי אלבניה - הוא יקבל. כלומר, שחקנים כמו ליאל עבדה ועדן קארצב יסייעו ולא יטוסו למלטה.\n\nהסגל המלא: דניאל פרץ, שריף כיוף, עומר ניראון, ג'אבר כארם, סתיו למקין, יובל שדה, גיל כהן, רועי הרמן, איתי בן שבת, זיו מורגן, עידו שחר, אדיר לוי, מוחמד כנעאן, בר כהן, יואב הופמייסטר, הישאם לאיוס, אל ים קנצופולסקי, איתן אזולאי, אמיר ברקוביץ', אוסקר גלוך, תאי עבד ואושר דוידה.",
    "פרגוסון, שכבש מול הצעירה, בספק לגומלין": "הנבחרת הצעירה של ישראל תעלה ביום שלישי למשחק מכריע מול אירלנד, שבסופו נדע אם היא תשחק ביורו הצעירות בקיץ הבא, לאחר שהמשחק הראשון הסתיים ב-1:1. הנבחרת האירית, תנסה לעמוד בדרכה של ישראל כשהיא יודעת שניצחון במשחק יעניק לה העפלה ראשונה אי פעם ליורו הצעירות. מאמן וקפטן הנבחרת דיברו לקראת המשחק.\n\nבינתיים, חלוץ נבחרת אירלנד הצעירה, אוון פרגוסון, בספק למשחק המכריע מחר בעקבות פציעה, כך על פי דיווחים בבריטניה.\n\nג'יימס קרופורד, מאמן הנבחרת, סיפר: \"הבחורים בטוחים בעצמם, אנחנו לא מפחדים. אני חושב שאנחנו יכולים לשחק טוב יותר ממה ששיחקנו בשישי, ואני בטוח שאם נעשה את זה בשלישי נצא מפה עם תוצאה טובה.\n\nהמאמן התייחס לחזרה של שחקני הבוגרת לנבחרת הישראלית: \"לא חושב שזה ישנה את הטקטיקה, אבל זה כן מחזק אותם. אלו השחקנים שציפינו להם, אנחנו יודעים הכל על קארצב, עבדה וליידנר. זו מחמאה גדולה שהמנג'ר מביא את השחקנים אחרי ששיחקו עם הבוגרת בשביל להתמודד איתנו\".\n\nקפטן הנבחרת, קונור קובנטרי: \"מתרגשים מאוד, קיבלנו טעימה בשישי ועכשיו אנחנו מוכנים למחר. בשישי הם התחילו טוב, ואז נכנסו למשחק והיינו טובים יותר במחצית השנייה, שלטנו במשחק ובקצב. תמיד חלמנו על ההעפלה, זה אומר הרבה לכולנו.\n\nלא מודאגים בגלל החום, אם זה יהיה קשה, זה יהיה קשה לשתי הקבוצות לא רק לנו\".\n\nגם הקשר ג'ו הודג' דיבר לקראת המשחק: \"הקשנו עליהם ברוב המחצית הראשונה, זה היה משחק מאוד אינטנסיבי ואנחנו לחצנו, לא נתנו להם להתחיל התקפות מסודרות. אין ספק שהם לא נהנו מההתחלה של המשחק. זה היה קמפיין ארוך, ואני הצטרפתי רק לאחרונה אבל זה משמעותי מאוד בשביל כולם, מעולם לא העפלנו ככה שזה יהיה מדהים אם נצליח לעשות זאת\".",
    "לוזון: אני לא העיקר, ההעפלה חשובה למדינה": "גיא לוזון לקח הצידה 11 שחקנים בפתיחת האימון: דניאל פרץ, נועם מלמוד, גיל כהן, כארם ג'אבאר, דורון ליידנר, עידו שחר, עדן קארצב, מוחמד כנעאן, אוסקר גלוך, ליאל עבדה ועידן טוקלומטי. רמז להרכב הפותח?\n\nלאחר ה-1:1 בדבלין במשחק הראשון, הנבחרת הצעירה של ישראל תארח מחר (שלישי, 20:15) באצטדיון בלומפילד את נבחרת אירלנד למשחק הגומלין הגורלי שיקבע מי מהנבחרות תעפיל לאליפות אירופה לנבחרות צעירות שתתקיים בגאורגיה ורומניה. מאמן נבחרת ישראל הצעירה, גיא לוזון דיבר לקראת התמודדות:\n\nמה יקרה מחר? 90 דקות ואי אפשר להגיד שהיינו טובים יותר במשחק הקודם?\n\n”אתה צודק, רצינו להעביר את ההכרעה לכאן ועברנו את המשימה, אירלנד נבחרת חזקה אבל גם לנו יש נבחרת מעולה. אנחנו נעבוד על הדברים כדי שנוכל לחגוג”.\n\nליידנר ועבדה חוזרים לנבחרת איך הם ישתלבו?\n\n”הם חברה משמעותיים מאוד והיו משמעותיים בקמפיין, אלון ויוסי לא ראו רק את עצמם ולא לקחו שחקנים מהצעירה אלא רק שחקנים שהם השתמשו בהם. השחקנים האלה איתנו וברור שהם יעזרו לנו. משחק קודם היינו נבחרת מאוד צעירה ואני בטוח שהם יעזרו לנו”\n\nעם כל הכישרון שיש בנבחרת מה צריך לעשות כדי שהצד ההתקפי יבוא לידי ביטוי?\n\n”אנחנו צריכים לעשות את השיפורים שלנו, להתפרס בצורה טובה יותר על המגרש ואז גם היכולת תשתפר”\n\nדיברו על הפער בין הנבחרת הצעירה ובין הבוגרת, וגלוך צריך להיות בבוגרת. עכשיו הפוקוס אצל הצעירה אתה מרגיש הבדל?\n\n”ברור שיש הבדל בין יורו למשחק הפעלה, כולם רוצים בהצלחת הנבחרת הצעירה ואני מקווה שיבואו לתמוך בנו”\n\nחווית תקופה לא כל כך פשוטה לפני הנבחרת, כמה ההישג הזה חשוב לך אישית?\n\n”אני לא העיקר, ההעפלה חשובה למדינה”\n\nגיא לוזון (רדאד ג'בארה)\n\nאיך מנהלים שחקנים צעירים בפן המנטלי?\n\n”כמאמן יש רגעים מלחיצים, יש לי ניסיון לנהל את זה ברמה המנטלית והטקטית, בשביל אני כאן”.\n\nגם קשרה של מכבי נתניה, עדן קארצב, דיבר לקראת המשחק הגורלי:\n\nלפני שלושה ימים היית כאן עם הבוגרת וזה הסתיים בחגיגה גדולה, מה צריך לעשות כדי לחגוג גם מחר?\n\n”כדי להגיע למעמד כזה, אין דבר כזה שחקן שלא מגיע באנרגיה ומוטיבציה למשחק הזה, יש פה חבר’ה צעירים ומוכשרים שיבואו להוכיח את עצמם, אני סומך על גיא והשחקנים שנדע לעשות את העבודה שלנו”\n\nראית את המשחק הקודם של הצעירה, יריבה מהירה ופיזית וגם במחצית השנייה שיחקה טוב יותר, מה צריך לעשות כדי שהנבחרת תשלוט?\n\n”יש פה נבחרת לא פחות טובה משום נבחרת באירופה, אנחנו משחקים מול נבחרת עוצמתית וחזקה, אבל אנחנו לא מתעסקים בהם, נתכונן כמו שצריך למשחק ואנחנו צריכים את הקהל איתנו וקוראים לעוד אוהדים להגיע ולתמוך בנו כמו בבוגרת, זה חשוב לנו מאוד”.\n\nאמנם זה פחות קשור לנבחרת אבל נשמח לשמוע איך אתה מסכם את החוויה עם רוסיה?\n\n”לא חוזר אחורה, הראש שלי במכבי נתניה והיום בנבחרת לא מסתכל אחורה”\n\nעדן קארצב (רדאד ג'בארה)\n\nכמה המעבר משפיע עלייך מהבוגרת לצעירה?\n\n”לא משפיע עליי, באתי לעזור לחבר’ה ולעצמי. אמרתי לדניאל פרץ שזאת ההזדמנות האחרונה שלנו בצעירה, לקחת אחריות על הנבחרת הזאת והוא הסכים איתי, אין מה ליפול כי לא תהיה הזדמנות נוספת”.\n\nזה אולי שלושת החודשים הכי מוצלחים של הנבחרות של ישראל, אולי מאז 1970, אתה מרגיש את העלייה של הכדורגל הישראלי?\n\n”כן, באירופה מתחילים לצאת הרבה שחקנים, חבר’ה צעירים, תמיד היו שחקנים מוכשרים שאולי לא הצליחו אבל פה יש דור שיכול לשנות את התפיסה של הכדורגל הישראלי. יש פה נבחרות ודרך חדשה ואנחנו יכולים לעשות דברים נהדרים”\n\nשחקני הנבחרת הצעירה באימון (רדאד ג'בארה)\n\nאוסקר גלוך באימון הנבחרת הצעירה (רדאד ג'בארה)\n\nעדן קארצב באימון הנבחרת הצעירה (רדאד ג'בארה)",
    "בר כהן צפוי לקבל זימון לצעירה לקראת אירלנד": "בר כהן, קשרה הצעיר של בית\"ר ירושלים, צפוי לקבל זימון לנבחרת הצעירה לקראת צמד משחקי הפלייאוף הפלייאוף שלה על עלייה לשלבי הגמר של היורו מול נבחרת אירלנד.\n\nאנשי אגף הנבחרות בראשות המנהל המקצועי יילה חוס, עוזרו בוני גינצבורג והסקאוט משה סיני עקבו לאחרונה במיוחד אחרי כהן, והתרשמו מהכישרון והיכולות שלו. כמו כן, שוחחו עם יוסי אבוקסיס מאמן בית\"ר ירושלים שגם המליץ על כהן.\n\nגיא לוזון, מאמן נבחרת הצעירה, שמע מאנשי המקצוע את ההמלצה שלהם לגבי כהן, והוא זה שבסופו של דבר מחליט על הזימונים. לוזון נראה גם שותף לכך שכהן יכול לעזור לנבחרת הצעירה במשחקיה החשובים ב-23.9 (אירלנד) ב-27.9 (גומלין בבלומפילד) ויקבל את ההמלצה לזמן אותו.\n\nגיא לוזון (ראובן שוורץ)\n\nכהן הושאל לבית\"ר ירושלים ממכבי ת\"א, וכבר הראה ניצוצות של שחקן מאוד כישרוני. לכהן יש עד היום סך הכול 17 הופעות בנבחרות הנוער והנערים של ישראל ולזכותו יש שלושה שערים.",
    "משחק גורלי? רק 9,300 כרטיסים נמכרו לצעירה": "רק כ-9,300 כרטיסים בלבד נמכרו עד כה למשחק הקובע של הנבחרת הצעירה מחר (שלישי , 20:15) באצטדיון בלומפילד מול נבחרת אירלנד, שמי שתנצח בו תעלה לאליפות אירופה עד גיל 21.\n\nכזכור, הנבחרת סיימה את המשחק הראשון באירלנד בתיקו 1:1, ומחר זה למעשה משחק חדש, כמו גמר גביע שחייבת להיות בו הכרעה. ההתאחדות לכדורגל יצאה עם מחיר אטרקטיבי של 20 שקלים בלבד, אך עליית הנבחרת הבוגרת לשלב הפלייאוף לא עוררה בשלב זה את קהל אוהדי הנבחרת.\n\nכמו כן, מתוך 15,000 הכרטיסים שהוצאו למכירה, 617 כרטיסים הוצאו ב-150 שקלים לתא הכסף במזרחי ולטענת ההתאחדות זה לא מהווה אפילו 10 אחוז מסך כלל הכרטיסים הנמכרים למשחק. לכולם ברור שבלומפילד, כמה שיותר מלא מחר, חשוב להצלחת הנבחרת. ההתאחדות הוציאה עשרות אוטובוסים בחינם ו-5,000 כרטיסים לארגונים וקבוצות מאורגנות מרחבי הארץ של אוכלוסיות מוחלשות, נוער בסיכון, פריפריה ומועדונים בית ספריים.\n\nעם זאת, מי שהחליט להרחיק את הנבחרת ולסגור אותה ככל האפשר מהתקשורת והקהל הוא המנהל המקצועי, יילה חוס. בעוד שכל שאר אנשי הנבחרת והגורמים השונים בהתאחדות היו בדעה שיש לפתוח את הנבחרת ולעורר עניין גדול סביבה, חוס חשב שזה יפגע בנבחרת ויפעיל לחץ על השחקנים. ברור לכל כי בגלל שזה חג צריך ליצור עניין סביב הנבחרת כדי להביא עוד קהל במשחק הכל כך חשוב הזה, אך ההולנדי החליט לסגור, במה שתלוי בו, את הנבחרת.",
    "גיא לוזון: \"הנבחרת היא לא הצגה של איש אחד\"": "נבחרת ישראל הצעירה תפגוש בפגרת הנבחרות הקרובה את אירלנד בפלייאוף העלייה ליורו. הנבחרות ישחקו ב-23 וב-27 בספטמבר, ורגע לפני ההתמודדות המאמן גיא לוזון מדבר על הסגל וההכנות.\n\nגיא לוזון אמר: \"אירלנד נבחרת חדשה שעברה הרבה שינויים, נבחרת שלא דומה לנבחרת שהייתה ברוב הקמפיין מסיבות כאלה ואחרות. נצטרך לנצל את הזמן שיש לנו כדי להכין את הנבחרת ברמה הטובה ביותר, הטקטית והמנטלית. אנחנו יוצאים למחצית הראשונה של הקרב הזה ונעשה הכל כדי להעביר את ההכרעה לכאן. נעשה הכל כדי למלא את בלומפילד, לעשות היסטוריה ולשוב לאליפות אירופה\".\n\nלוזון המשיך: \"מצב הסגל שלי הוא מצב נתון. גם סוף פודגוראנו וגם עומרי גנדלמן פצוע וגם אור בלוריאן לא בפעילות כרגע, יש שחקנים שעלו לבוגרת. אנחנו מתעסקים במי שנמצא והוא הטוב ביותר בעיניי, אלה שיהיו, חלקם בהופעת בכורה, יצטרכו להביא את המיטב כדי שנעשה את המשימה הזאת\".\n\n\"המשימה שלנו לא פשוטה. ההרכב שאמור לפתוח ביום שישי לא התאמן ביחד אפילו, יש לנו זמן קצר. נצטרך להיות ממוקדים ומרוכזים, את השחקנים במיטבם ובמלוא הריכוז. אני בטוח שהם יהיו שם כי לכולנו ברורה חשיבות המשימה. כאחד שחווה אליפות אירופה...זאת חוויה של פעם בחיים. כולנו רוצים לחוות את זה\".\n\n\"אירלנד נבחרת פיזית, רוב הסגל משחק באנגליה. הם משחקים כדורגל אנגלי טיפוסי, מאוד פיזי ודינמי עם הרבה מעברים ופיזיות מבחינה הגנתית. נצטרך להיות חכמים ולנצח אותם בדשא שלנו. ננצל את נקודות התורפה שלהם, אסור לזלזל ולהקל ראש. זאת נבחרת שעלתה לפלייאוף וגברה פעמיים על שבדיה החזקה. אני מאמין בשחקנים שלנו ובמה שיש לנו, נצטרך להיות במיטבנו בשביל זה\", הוסיף המאמן.",
    "אירלנד: מורה נשלח לכלא לאחר שסירב לקרוא לתלמיד טרנסג'נדר \"הם\"": "אנוך ברק, מורה בבית ספר Wilson’s Hospital School, נכלא לאחר שסירב לנקוב בשמו החדש של תלמיד טרנסג'נדר או להתייחס לתלמידים הטרנסג'נדרים במילה \"הם\".\n\nהתקרית החלה בחודש יוני באירלנד, כאשר ברק סירב להוראת מנהל בית הספר לפנות אל התלמיד בשמו החדש ולקרוא לתלמידים הטרנסג'נדרים \"הם\".\n\nמועצת בית הספר החליטה להשעות את ברק מלימודים בבית הספר, ולאחר מכן גם בית המשפט המקומי פסק כי עליו להפסיק להגיע לבית הספר.\n\nלמרות זאת, החליט ברק להמשיך ולהגיע מדי בוקר לבית הספר כרגיל, תוך שהוא מפר את צו בית המשפט. כתוצאה מכך, החליטו השופטים לכלוא אותו בבית הכלא מאונטג'וי על ביזוי החלטת בית המשפט.\n\nבמהלך הדיון אמר ברק כי ''גם אם אאלץ להישאר בכלא בכל שעה, בכל יום במשך 100 השנים הבאות, לא אתפשר על אמונתי ולא אסכים לציית לתנאי צו בית המשפט\".\n\nהשופטים גם גזרו עליו לשלם את הוצאות הטרחה של בית המשפט. ברק הוא נוצרי אוונגליסטי וטען בדיון כי הכרה בתלמיד טרנסג'נדר יהווה הכחשה של אמונותיו הנוצריות העמוקות. הוא טען כי השעייתו מבית הספר הייתה בלתי חוקית ומדובר בשלילה של זכויותיו החוקתיות בנושא דת.\n\nמועצת בית הספר טענה כי הבקשה לגזור עונש מאסר על ברק לא נבעה עקב אמונותיו הדתיות וסירובו להכיר בתלמיד הטרנסג'נדר, אלא עקב הפרה של צו בית המשפט שאסר עליו להגיע למוסד החינוכי עקב סירובו לנקוב בשמו החדש של התלמיד או להתייחס לתלמידים הטרנסג'נדרים במילה \"הם\".",
    "דניאל פרץ יעמוד בשער של הנבחרת הצעירה במשחק מול אירלנד": "שוער מכבי תל אביב דניאל פרץ ישחק בהמשך החודש במדי הנבחרת הצעירה בפלייאוף היורו מול אירלנד, ולא בנבחרת הבוגרת. ב-24 בספטמבר תשחק הנבחרת הבוגרת מול אלבניה בבלומפילד במשחק קובע על ראשות הבית בליגת האומות, אבל יום קודם תשחק הנבחרת הצעירה במשחק הראשון שלה מבין שניים מול אירלנד בפלייאוף יורו הנבחרות הצעירות.\n\n\n\nשני המשחקים חשובים מאוד לעתיד הכדורגל הישראלי, אבל בנבחרת בטוחים שיש להם שוערים מספיק טובים לנבחרת הלאומית ופרץ, טוב ככל שיהיה, עדיף בנבחרת הצעירה שם הוא דמות מפתח ושחקן חשוב מאוד בצמד המשחקים מול האירים.\n\nשני אתגרים, שוער אחד. דניאל פרץ | דני מרון\n\nמי שאמור להמשיך כשוער הראשון בנבחרת הבוגרת הוא אופיר מרציאנו וזאת למרות שהוא לא עומד בשער פיינורד. גם שוער המשנה עומרי גלזר נמצא בכושר טוב מאוד בהפועל באר שבע, כך שיש לאלון חזן וליוסי בניון שתי אופציות טובות ועדיף להם שפרץ, אולי השוער הישראלי הטוב בליגת העל, ישחק בנבחרת הצעירה.\n\n\n\nהפציעה של סוף פודגוראנו אמש בליסבון, התקבלה גם בנבחרת הצעירה בצורה קשה מאוד. שחקן מכבי חיפה היה מועמד ברור להרכב הנבחרת הצעירה מול אירלנד וכעת יצטרך גיא לוזון למצוא פתרונות אחרים.",
    "פרץ יעמוד בשער הנבחרת הצעירה. תסכול מהפציעה של פודגוראנו - וואלה! ספורט": "מי שאמור להמשיך כשוער הראשון בנבחרת הבוגרת הוא אופיר מרציאנו וזאת למרות שהוא לא עומד בשער פיינורד. גם שוער המשנה עומרי גלזר נמצא בכושר טוב מאוד בהפועל באר שבע, כך שיש לאלון חזן וליוסי בניון שתי אופציות טובות ועדיף להם שפרץ, אולי השוער הישראלי הטוב בליגת העל, ישחק בנבחרת הצעירה.\n\n\n\nהפציעה של סוף פודגוראנו אמש בליסבון, התקבלה גם בנבחרת הצעירה בצורה קשה מאוד. שחקן מכבי חיפה היה מועמד ברור להרכב הנבחרת הצעירה מול אירלנד וכעת יצטרך גיא לוזון למצוא פתרונות אחרים.",
    "מחמאות לליידנר ביוון: \"יש לו את זה\"": "דורון ליידנר אמנם טרם ערך משחק רשמי עם אולימפיאקוס, אך הפך לאחד השחקנים המרכזיים בפגרת הנבחרות. המגן השמאלי שיחק 73 דקות עם הבוגרת בשבת בניצחון מול אלבניה, ומחר (שלישי) עשוי לפתוח במשחק הנבחרת הצעירה מול אירלנד בו ניצחון יעלה את הישראלים ליורו.\n\nרגע לפני המשחק, \"Gazzatte\" היווני התייחס בהרחבה לליידנר. \"הוא לא שיחק כי הוא תופס משבצת של זר וכי הוא רק בן 20, לא רק בגלל סיבות מקצועיות. הוא נראה נהדר, בעיקר בהתקפה. מהיר, מדויק, אגרסיבי ותמיד מחפש את השער, גם בהרמות וגם בכדורי עומק. הנוכחות שלו בהתקפה מרשימה, יש לו את זה\".\n\n\"במקביל, היו סימני שאלה בהגנה. הוא חיפש את הכדור, אבל היו כניסות מגושמות או אדישות. הוא לא נתן לאלון חזן ביטחון בהגנה\", ציינו, אך סיימו בנימה חיובית: \"אפשר לצפות להרבה מליידנר, הוא יכול להפוך לקונסטנטינוס צימיקאס הבא, למשל. הוא צריך הרבה עבודה כדי להפוך לשחקן יעיל יותר וכדי לשפר את הקבוצה\". צימיקאס, שגדל באולימפיאקוס, נמכר מהקבוצה לליברפול.\n\n\"לכן הוא צריך לשחק, וזה לא קרה מספיק באולימפיאקוס. אני חושב שאולימפיאקוס תאהב את ליידנר כי הוא התקפי ומהנה, אבל הם צריכים להיות סבלניים לטעויות של שחקן הגנה בן 20\".",
    "עושים סדר: הדרגים המסתמנים בהגרלת מוקדמות יורו 2024": "רבות דובר בשבוע האחרון על חשיבות המשחק של נבחרת ישראל מול אלבניה, ובמקרה הזה השחקנים ידעו להתעלות ולספק את הסחורה ברגע האמת. הניצחון הדרמטי 1:2 הבטיח לנבחרת את המקום הראשון בבית 2 של דרג ב' בליגת האומות, ממנו נגרעה כזכור רוסיה בעקבות הלחימה באוקראינה, והביאו עמו בשורה משולשת לקראת המשך הקדנציה של אלון חזן. אט אט תמונת הגרלת מוקדמות יורו 2024 מתבהרת, ואנחנו כאן כדי לעשות סדר.\n\n1. כרטיס לפלייאוף העלייה ליורו\n\nקודם כל, הזכייה בראשות הבית הבטיחה לישראל הזדמנות שנייה להגיע ליורו. בהנחה שהנבחרת לא תהיה בין שתי הראשונות בבית שלה במוקדמות היורו, היא תקבל בזכות ליגת האומות את האפשרות להתמודד בפלייאוף (חצי גמר וגמר). כזכור, בפעם הקודמת ישראל לא הצליחה להעפיל דרך מוקדמות היורו וקיבלה מקום בפלייאוף, אבל הפסידה בפנדלים בסקוטלנד בשלב חצי הגמר ולא הגיעה למשחק ההכרעה על הכרטיס ליורו. הפעם היא תוכל לפגוש את אחת ממנצחות הבתים בדרג ב' ולא תשובץ אקראית כממלאת מקום כפי שהיה ב-2020.\n\nבפעם הקודמת זה נגמר עם אכזבה בפנדלים. אלי דסה מול אולי מקברני בחצי גמר הפלייאוף ב-2020 | רויטרס\n\n2. מקום מובטח בדרג השני בהגרלת מוקדמות היורו\n\nישראל נמצאת במקום ה-18 בליגת האומות, על פיה נקבעים גם הדרגים לקראת הגרלת מוקדמות היורו שתיערך ב-9 באוקטובר בפרנקפורט. כל דרג כולל 10 נבחרות: במוקדמות יורו 2020 הייתה הנבחרת בתחתית הדרג השלישי (מקום 30) והפעם בזכות היותה ראש בית היא בעשירייה השנייה, יחד עם אנגליה, פולין ושוויץ. המשמעות היא הימנעות ממפגש עם נבחרת מהדרג השני ועל הנייר סיכוי טוב יותר לסיים באחד משני המקומות הראשונים במוקדמות – מקומות המעניקים כרטיס אוטומטי ליורו.\n\n\n\nכמובן שגם במקרה כזה, הכול תלוי בהגרלה, בה יהיו שבעה בתים בני חמש נבחרות ועוד שלושה בתים עם שש נבחרות. הדרגים יהיו רשמיים רק בתום משחקי ליגת האומות, אבל יש הבדל אם מקבלים מדרג ג' את אלבניה, איסלנד או ארמניה, לעומת אוקראינה או שבדיה.\n\n\n\nהדרגים למוקדמות היורו כרגע (לא סופי):\n\n\n\nדרג א': הולנד, פורטוגל, הונגריה, קרואטיה, בלגיה, דנמרק, ספרד, איטליה, פולין\n\n\n\nדרג ב': אוסטריה, בוסניה, אנגליה, צרפת, ישראל , ויילס\n\n\n\nדרג ג': ארמניה, אירלנד, רומניה, סלובניה, שבדיה\n\n\n\nדרג ד': אזרבייג'ן, איי פארו, גאורגיה, יוון, קזחסטן, לוקסמבורג, טורקיה\n\n\n\nדרג ה': בלארוס, אסטוניה, גיברלטר, לטביה, ליטא, מלטה, מולדובה\n\n\n\nדרג ו': אנדורה, סן מרינו, ליכטנשטיין\n\n\n\n*** גרמניה עלתה אוטומטית כמארחת היורו, רוסיה פסולה מהשתתפות.\n\nאפשרות להגרלה נוחה יותר. אלון חזן עם יוסי בניון | ברני ארדוב\n\n3. עלייה לדרג א' בליגת האומות\n\nהמקום הראשון בליגת האומות 2022/23 מקנה לנבחרת גם \"עליית ליגה\" לקראת קמפיין 2024/25 במפעל. זה אומר שבפעם הבאה, ישראל תהיה אחת מ-16 הנבחרות הבכירות של ליגת האומות ותוגרל בדרג הראשון שכולל את אריות אירופה. באופן אבסורדי, אנגליה ירדה ליגה וישראל היא זו שתפסה את מקומה.\n\n\n\nמעבר לשיבוץ היוקרתי ולמפגשים המלהיבים שדרג א' עשוי לזמן, מדובר בשיפור המצב לקראת קמפיינים עתידיים והבטחת הדרג השני גם במוקדמות הבאים.",
    "אנגליה בדרג השני, שבדיה ב-3: תמונת מצב": "לאחר ההפסד של נבחרת אנגליה אתמול (שישי) לאיטליה, האנגלים ירדו באופן רשמי לדרג ב' של ליגת האומות בעוד בוסניה הבטיחה את עלייתה. בהתחשב בכך, ובהתפתחויות השונות ברחבי אירופה, מתעצבת תמונת הדרגים של מוקדמות יורו 2024.\n\nישראל תבטיח את הדרג השני אם תהיה ראש בית בליגת האומות, בעוד אנגליה ירדה לדרג השני. במקביל אליה וויילס, פולין, צ'כיה, שווייץ, אוסטריה ואף צרפת בסכנת ירידת דרג, בעוד נורבגיה, סרביה, אלבניה, איסלנד וכאמור הנבחרת שלנו יכולות לעלות לדרג א'.\n\nאנגליה בדרג השני, בעוד בדרג השלישי מחכה שבדיה ובדרך הרביעי נוכל לפגוש את טורקיה, גיאורגיה או לוקסמבורג. אנגליה, לראשונה מאז 2004, לא תהיה ראש בית.",
    "פורטוגל הביסה 0:4 את צ'כיה, ספרד נכנעה 2:1 לשוויץ": "המחזור החמישי בשלב הבתים של ליגת האומות הסתיים הערב (שבת) עם מהפך בפסגת הבית של פורטוגל וספרד והותיר לנו דרמות רבות למשחקי יום שלישי, אז יסתיים שלב הבתים במפעל. פורטוגל הביסה 0:4 את צ'כיה ועקפה את ספרד, שהופתעה בביתה כשנכנעה 2:1 לשוויץ.\n\n\n\nבדרג ב', אוקראינה חגגה 0:5 מרשים בארמניה, אבל סקוטלנד לאחר מכן גברה 1:2 על אירלנד והן ייאבקו לקרב ישיר ביניהן על הפסגה, כפי שיהיה גם עם ארלינג הולאנד ונורבגיה שהפסידו 2:1 בסלובניה ובאמצע השבוע יתארחו אצל סרביה שהביסה 1:4 את שבדיה ודניאל סונדגרן.\n\nהאיש של פורטוגל בפראג. דאלוט | רויטרס\n\nדרג א'\n\nבית 2:\n\n\n\nצ'כיה – פורטוגל 4:0\n\n\n\nמחזיקת גביע ליגת האומות הראשון עלתה לפסגת הבית בדיוק בזמן. שלושה ימים לפני שתארח את ספרד באצטדיון בבראגה, היא עשתה את המוטל עליה בפראג, ובגדול. זה התחיל עם שער בכורה במדים הלאומיים של דיוגו דאלוט, חברו למנצ'סטר יונייטד ברונו פרננדש הכפיל את היתרון בתוספת הזמן של המחצית הראשונה ועוד לפני השריקה למחצית צ'כיה החמיצה פנדל, אחרי ששיק בעט לשמיים כדור עונשין מ-11 מטר שנפסק כתוצאה נגיעת יד של כריסטיאנו רונאלדו. דאלוט המשיך בשלו כשהבקיע ברגל שמאל את שערו השני הערב ובמדים הלאומיים ואת המסמר האחרון נעץ דיוגו ז'וטה מבישול של רונאלדו. בעוד פורטוגל כרגע ראשונה ומצפה לה קרב מול ספרד, צ'כיה צריכה לנצח בשוויץ, אחרת תרד דרג.\n\nנפגע בפתיחה, גרם לפנדל שהוחמץ וסיים עם בישול. רונאלדו | אימג'בנק GettyImages, Thomas Eisenhuth\n\nמהלך משחק\n\n\n\nדקה 15: כריסטיאנו רונאלדו נפגע בפניו. הכוכב הפורטוגלי ספג מכה והחל לדמם, נאלץ לעזוב את המגרש לטיפול ולאחר מכן שב לכר הדשא.\n\n\n\nדקה 33: גול! רפאל לאאו פרץ על קו ימין, מסר כדור רוחב שאליו הגיע המגן דיוגו דאלוט שמקרוב דחק לרשת וחגג שער בכורה במדים הלאומיים.\n\n\n\nדקה 45+2: גול! הסלסאו הכפילו את יתרונם. הפעם היה זה מריו רוי שמסר רוחב למרכז הרחבה, ברונו פרננדש היה במקום הנכון כדי לגלגל פנימה. שני שחקני מנצ'סטר יונייטד עם השערים.\n\n\n\nדקה 45+6: צ'כיה החמיצה פנדל! ממש בשניות האחרונות של המחצית הראשונה, שופטי המסך זיהו שכריסטיאנו רונאלדו נגע בכדור עם ידו ברחבה בניסיון לבלום נגיחה. פטריק שיק ניגש לבעיטה ושלח את הכדור לשמיים.\n\n\n\nדקה 52: גול! דאלוט לא הסתפק בשער בכורה וכעת הוא עם צמד. המגן הניף את רגל שמאל מכ-20 מטר, ואצ'ליק לא הצליח להושיע.\n\n\n\nדקה 82: גול! גם דיוגו ז'וטה המחליף הצטרף לחגיגה. רונאלדו לא כבש היום, אבל לקרן שהרים ריקרדו הורטה הוא הגיע, הוריד לז'וטה ופורטוגל חגגה שער רביעי.\n\nלזה ספרד לא ציפתה. גאבי | אימג'בנק GettyImages, Alex Caparros\n\nספרד – שוויץ 2:1\n\n\n\nדווקא לאחר פתיחת קמפיין לא מרשים במיוחד, עם שתי תוצאות שתי בשני המחזורים הראשונים, ספרד עלתה על דרך המלך וניצחה פעמיים – 0:1 את שוויץ ו-0:2 את צ'כיה. הערב היא שבה לסורה כשבמגרש בסראגוסה נקלעה לפיגור משער של מנואל אקנג'י, וכשכבר השוותה משער של ג'ורדי אלבה בדקה ה-55, היא החזיקה מעמד ארבע דקות עד שאקנג'י, בלם מנצ'סטר סיטי, גם הוסיף למאזנו בישול לבריל אמבולו שקבע את תוצאת הסיום. ספרד כאמור תצא כעת לפורטוגל לקרב על המקום הראשון ששווה עליית שלב, שוויץ תארח את צ'כיה בתקווה להימנע מהפסד שיוריד אותה לדרג השני.\n\n\n\nמהלך משחק\n\n\n\nדקה 21: גול! הספרדים הופתעו בסראגוסה. קרן משמאל שהרים רובן וארגס מצאה את מנואל אקנג'י, הבלם החדש של מנצ'סטר סיטי נגח לפינה הרחוקה והכניע את אונאי סימון.\n\n\n\nדקה 55: גול! אסנסיו דהר לרחבה, הרים את הראש וזיהה בצד שמאל את ג'ורדי אלבה, הכניס לו כדור אלכסוני וכל שנותר למגן זה לבעוט חזק ומדויק את שער השוויון.\n\n\n\nדקה 59: גול! שוויץ שוב מובילה וגם הפעם אחרי כדור קרן. ג'אקה הרים לרחבה והכדור בשנית נחת על ראשו של אקנג'י, שהפעם הסיט אותו לעבר אמבולו ששלח את הרגל וכבש.\n\nאקנג'י והשוויצרים הפתיעו את הספרדים בגדול | אימג'בנק GettyImages, JAVIER SORIANO\n\nדרג ב'\n\nבית 1:\n\n\n\nארמניה – אוקראינה 5:0\n\n\n\nעל אף ההפסד 3:0 לסקוטלנד במשחק הקודם, האוקראינים הגיעו מלאי ביטחון ופירקו בירבאן.\n\nאולכסנדר זובקוב כיכב עם בישולים לאולכסנדר טימצ'יק (21) וארטיום דובביק (69) כשבתווך גם מצא את הרשת בעצמו (57). דובביק המחליף הכין את הרביעי לדנילו איגנטנקו (81) והשלים צמד אחרי שלוש דקות. ארמניה סופרת ארבעה הפסדים רצופים וכעת תאבק מול אירלנד על הישרדות בדרג השני.\n\n\n\nסקוטלנד – אירלנד 1:2\n\n\n\nאחרי הניצחון 0:3 המרשים על אורקאינה, הסקוטים עשו צעד נוסף במסעם לעבר דרג א'. דווקא האירים עלו ליתרון משער של ג'ון איגן בדקה ה-18, אבל המארחים השלימו מהפך דרמטי הודות לג'ק הנדרי (50) ופנדל מוצלח של ראיין כריסטי בדקה ה-81. כעת הסקוטים יוצאים למשחק חוץ בפולין נגד אוקראינה, וכל תוצאה פרט להפסד תבטיח לה את הפסגה.\n\nטיול בארמניה. שחקני אוקראינה חוגגים | רויטרס\n\nבית 4:\n\n\n\nסלובניה – נורבגיה 1:2\n\n\n\nארלינג הולאנד הבקיע גם היום והעלה את מאזנו ל-15 שערים ב-10 משחקים העונה בכל המסגרות, אבל היתרון שהעניק לנורבגיה לא הספיק בסלובניה. כוכב מנצ'סטר סיטי העלה את נבחרתו ליתרון יקר בדקה ה-47, אבל אנדרז' שפוראר ובנימין ששקו בשער נפלא מחוץ לרחבה השלימו מהפך בדקות 69 ו-81 ושמרו עבור הסלובנים על סיכוי להימנע מירידה לדרג השלישי לקראת מחזור הסיום בו יפגשו את שבדיה. הקרב על הפסגה ייערך ביום שלישי בין נורבגיה לסרביה, כשהיתרון הוא של הסקנדינבים בזכות ניצחון החוץ שלהם במפגש האחרון בין הנבחרות.\n\n\n\nסרביה – שבדיה 1:4\n\n\n\nהשבדים איבדו כל סיכוי לעלות לדרג א' עוד לפני המשחק, אבל אחרי שדניאל סונדגרן (שעלה כבלם במערך של שלושה בלמים) וחבריו הובסו בבלגרד, הם חייבים לנצח בביתם את סלובניה כי אחרת הם יירדו לדרג ג'. השבדים עוד הוליכו בסרביה משער של ויקטור קלאסון (15), אבל אז החלוץ הלוהט אלכסנדר מיטרוביץ', שמככב גם עם פולהאם בפרמיירליג, השיב בשלושער בדקות 18, 45+1 ו-48 וגם ראה את סשה לוקיץ' קובע 1:4 בדקה ה-70. סרביה תארח את נורבגיה ביום שלישי ולמרות היתרון של הנורבגי במפגשים ביניהן, היא תלויה בעצמה – כי אם תנצח היא תסיים בראש הבית.\n\nהמשיך ברצף גם בנבחרת, אבל זה לא הספיק. הולאנד | אימג'בנק GettyImages, JURE MAKOVEC\n\nדרג ג'\n\nצפון אירלנד – קוסובו 1:2\n\nלצפון אירלנד: גאבין ווייט (82), ג'וש מאגניס (90+3). לקוסובו: ודאט מוריץ' (58)\n\n\n\nקפריסין – יוון 0:1\n\nלקפריסין: מרינוס ציוניס (18)",
    "יומן מסע: 8 ימים, 5 מדינות וקרוז אחד מטורף": "למרות הפופולריות העולה של קרוזים בקרב הישראלים בשנים האחרונות, מעולם לא חשבתי שאצא לאחד. 5 שנים לא הייתי בחו\"ל. בן זוגי ואני עוד לא נסענו ביחד ותמיד שיערנו לעצמנו שהחו\"ל הראשון שלנו יהיה קטן וסולידי - כמה ימים באירופה הקלאסית כזה. אבל אז הגיעה ההצעה להצטרף להפלגת הבכורה של ה\"פרימה\" (Prima)' הספינה החדשה של NCL, והתגובה הראשונה שלי היתה – מה לי ולקרוז? אבל אז שמעתי על המסלול: השיט יוצא מאיסלנד דרך אירלנד, אנגליה וצרפת ומגיע עד הולנד. לעסקת חבילה של 5 באחד כבר קשה לסרב, ובכלל – מתי תקרה שוב בדרכי הזדמנות כזו?\n\n>> הגיע הזמן להודות - קרוז זו חופשה מושלמת\n\n>> חברת NCL מגיעה לנמל חיפה בעוד חודשיים\n\n>> איך נמל חיפה הפך למעצמת קרוזים בינלאומית?\n\nאחרי חודשים של ציפייה, סוף אוגוסט הגיעויצאנו לדרך. ולמרות שההתחלה היתה קצת קשה, וכללה איבוד מזוודה והרבה בירוקרטיה ועצבים, זו ללא ספק היתה חוויה שלא נשכח.\n\nיום 1 - היכרות עם הפרימה\n\nצילום: יחצ\n\nאחרי 9 שעות במטוסים ומינוס מזוודה כאמור, הגענו לספינה החדשה שעגנה ברייקיאוויק (Reykjavik), בירת איסלנד. לא משנה כמה ידענו שהיא גדולה (294 מטר אורך, עם תפוסה של 3,100 אורחים) – כשרואים אותה במציאות קשה להאמין, ממש עיר שטה. אחרי תהליך צ'ק אין מהיר ויעיל הגענו לחדרנו בקומה ה-11 (מתוך 18), חדר שלא נופל מאף חדר במלון יוקרתי וכולל כל מה שצריך – מיטה זוגית, טלויזיה, ספה, ארון, חדר רחצה גדול באופן מפתיע ומרפסת קטנה שעוד תעניק לנו נופים מרהיבים ומרגשים לאורך המסע ובכל שעות היום.\n\nאחרי התאקלמות קצרה והתרעננות מהטיסה, ירדנו לארוחת ערב חגיגית באחד משני חדרי האוכל הראשיים של הספינה, בה קיבלו את פנינו בשירות האדיב ביותר שנתקלתי בו בחיי, כולל הנחת מפית בד על בירכיו של כל סועד וריפיל לכוס המים וגביע היין בכל פעם שאלו מתחילים להתרוקן – שירות שילווה אותנו לכל אורך השהות ובכל הקשר. The Art of Iceland | צילום: רומי בן צבי ההתחלה היתה קשה, אך לאחר הנחיתה הדברים החלו להסתדר. רומי ובן זוגה | צילום: רומי בן צבי\n\nמהארוחה המשכנו לערב תרבות תחת הכותרת \"The Art of Iceland\", ירדנו מהספינה אל אוטובוסים שחיכו לנו ולקחו אותנו להיכל התרבות המקומי, שם התחיל המופע כבר ברגע שירדנו מההסעה, עם פסלי קרח מרשימים ומוארים ומופע אש; בכניסה חולקו משקאות נוספים וקיבלה את פנינו שירת מקהלה ובתוך האולם התרחש מופע שכלל נגינת תזמורת וריקוד מודרני ובסופו גולת הכותרת של הערב – הזמרת האיסלנדית ברייט, שהצליחה לעורר אותנו למרות היום הארוך והעובדה שלפי שעון ישראל השעה היתה כבר כמעט 2 בלילה. זו היתה התחלה טובה.\n\nיום 2 - איסלנד\n\nבמבט ראשון איסלנד נראית קצת כמו הנגב, המון אדמה, מעט עצים, נוף מדברי. אלא שמתברר שהאדמה הזו היא אדמת בזלת, שכן איסלנד מלאה הרי געש פעילים שמתפרצים מידי פעם. את המידע הזה גילינו במהלך סיור שעשינו ביום החופשי שלנו במדינה, עוד לפני שהרמנו עוגן.\n\n>> המדריך לאיסלנד: שלושה ימים בגן עדן\n\nכחלק מחוויית ההפלגה, NCL מציעה מגוון סיורים מודרכים בכל אחד מהיעדים בהם הספינה עוגנת. ההרשמה לסיורים אפשרית מראש דרך האפליקציה שלהם, או בדלפק שנמצא בספינה, והתפעול של הפקה בסדר גודל כזה – אלפיים אנשים שיוצאים לעשרות סיורים שונים – נעשה בארגון יוצא דופן. הכרטיסים לסיור מחכים ערב לפני בחדר, עם הנחיות מאיפה הוא יוצא, כל סיור מחולק לאוטובוסים ממוספרים שמחכים בנמל ומחזירים אותנו אליו.\n\nהסיור שבחרנו באיסלנד נקרא הגולדן סירקל (Golden Circle) והוא עובר בכמה נקודות תיירותיות בהן נקודת תצפית ממנה ניתן לראות את אדמת הבזלת הסדוקה בשל רעידות האדמה המרובות במדינה (מאות ביום אם להאמין למדריכה), גייזרים פעילים, ומפל הזהב - מפל עצום ויפהפה שהעוצמה שלו כה חזקה עד שטיפות ניתזו אלינו ממרחק. החלק המבאס בסיור היה הזמן המוגבל שהוקצה לנו - בערך חצי שעה בכל עצירה, אבל זו היתה בהחלט טעימה שהוכיחה לנו כמה עוד יש לראות ולחוות במדינה המדהימה הזו. הנופים המדהימים של איסלנד | צילום: רומי בן צבי הזרם כל כך חזק שניתזים עליך מים | צילום: רומי בן צבי\n\nאת הסיור סיימנו בארוחת צהריים בנקודה מיוחדת - חממת עגבניות שרי שהקימו זוג מקומיים ושפועלת באופן בר קיימא (מה שדיבר אליי באופן מיוחד), שם שמענו את סיפור הקמת החממה במדינה שבה חקלאות כמעט לא קיימת וטעמנו מרק עגבניות ועוד מטעמים המבוססים על גידולי החממה.\n\nאחר הצהריים חזרנו לספינה והתכוננו לטקס ההטבלה. לכל ספינה, כך מתברר, יש סנדק או סנדקית שלוקחים חלק בטקס היציאה לדרך ומברכים אותה. הסנדקית של הפרימה היא לא אחרת מקייטי פרי שהגיעה להופיע בטקס ונתנה הופעה מלאה באולם התיאטרון המרהיב שעל הספינה. גם בערב הזה, כמו בערב הקודם בחרו ב-NCL לעשות כבוד לתרבות המקומית של איסלנד כשלפניה הופיע הזמר האיסלנדי דאדי פרייר שגם ייצג את המדינה באירויזיון. הערב כלל גם רגע אחד מרגש שמעיד בעיני לא מעט, בו נקראו לקדמת הבמה נציגי העובדים של הספינה (הכוללת כ-1,500 אנשי צוות) וזכו למחיאות כפיים מהקהל שעמד לכבודם.\n\nימים 3-4 - מרימים עוגן\n\nאחרי יומיים עמוסים במיוחד, המסע שלנו באמת יצא לדרך כשהתעוררנו בלב הים לנוף שלא חוויתי כמותו מעולם. לפנינו היו יומיים בים עד שנגיע ליעד הבא, וכך היה לנו סוף סוף זמן לחקור את הספינה ולנסות להבין מה בעצם הולך כאן.\n\nהפרימה כוללת כאמור 18 קומות, מתוכן 6 קומות עם שטחים ציבוריים (6-8 ו-16-18) בהן פרוסים מעל ל-20 מסעדות, חדרי אוכל וברים; ביניהם עמדת סטארבקס וגם בר אימפרוב בו מתקיימות לאורך היום הופעות ופעילויות שונות (באחד הימים השתתפנו שם בחידון טריוויה קולנועי ואפילו ניצחנו!); לחובבי האקסטרים - על גג הקומה ה-18 יש מסלול קארטינג, וממנה יורדות גם שתי מגלשות שעושות את כל הדרך לקומה השמינית בה תמצאו גם שתי בריכות אינפינטי, בנוסף לבריכה מרכזית בקומה ה-17 ולבריכה מחוממת בספא. עיר על המים | צילום: רומי בן צבי הנוף המתחלף הוא מהפנט | צילום: רומי בן צבי\n\nבקומה ה-18 נמצא גם מתחם משחקים שכולל מיני גולף, שולחנות משחק ומשחק חיצים משוכלל וממוחשב עם מגוון אתגרים שבילינו בו זמן ארוך (קר שם למעלה - קחו מעיל). עוד בתחום המשחקים - בקומה ה-16 נמצא מתחם הגלקסי פביליון - מתחם שכולו משחקי וידאו ו-VR שילהיבו גם ילדים וגם ילדים בנפשם. לילדים קטנים אגב, ישנו מועדון משחקים נפרד שבו לא ביקרנו וגם מיני פארק מים.\n\nלאוהבי הפינוקים, בקומה ה-16 נמצא גם הספא שבו בילינו חלק נכבד מהיום השני בים. הספא המפואר כולל בריכה מחוממת מפנקת וגם בריכה רגילה, מגוון חדרי סאונה, כל סוג טיפול שאתם מעלים על הדעת ממסאג' ועד הלבנת שיניים (בתשלום כמובן) ולא מעט אזורי רביצה לנוח בהם מול הים, כולל מיטות שיזוף מחוממות שאף אחד מאיתנו לא רצה לקום מהן. באופן כללי, הספינה כוללת לא מעט מקומות שפשוט כיף לשבת בהם עם ספר ולהירגע מול הנוף המתחלף. יש גם מסלול מירוץ | צילום: יחצ בריכת אינפינטי בהייבן | צילום: רומי בן צבי ולא מעט מקומות לאכול ולשתות בהם | צילום: רומי בן צבי הבריכה במתחם הספא | צילום: רומי בן צבי\n\nבין לבין, בחנו את אופציות המזון השונות: חוץ משני חדרי אוכל (שמגישים תפריט זהה) ישנו בר שמגיש גם מזון חופשי בכל שעות היום, בופה מוגזם בקומה ה-17 והאופציה שהכי נהננו ממנה - האינדלג', מתחם אוכל בקומה השמינית שבו דוכני אוכל שונים (הודי, מקסיקני, סלטים, אסייתי ועוד) הקונספט המדהים הוא שאפשר לשבת איפה שרוצים ועל כל שולחן יש טאבלט שממנו אפשר להזמין מנות מהמסעדות השונות (הכל חופשי, כן?) ולקבל הכל לשולחן תוך פחות מ-5 דקות. הרבה ראמן וגוואקמולי היו בשבוע הזה.\n\nמלבד כל הפעילויות, על הספינה יש כאמור גם תיאטרון עצום, שבערבים מציע מופעים שונים. אחד המופעים שמוצע באופן קבוע על הספינה הוא 'סאמר' מחזמר על חייה של הזמרת דונה סאמר. למרות שסאמר היא לא בדיוק הקאפ אוף טי שלנו והגענו קצת חשדנים, נהנינו. הפקת המחזמר היתה מקצועית, השחקניות-זמרות היו מדהימות והתפאורה היתה מפתיעה וכללה דברים שעולים מתוך הבמה המשוכללת. אבל השוס הגיע בסוף המופע כשהמושבים בחלק התחתון של האולם התקפלו ופינו את מקומם לרחבת ריקודים לטובת מסיבה.\n\nבנוסף למחזמר, בתיאטרון נערכים גם ערבי שעשעון \"The Price is Right\" נושאי פרסים ובהפלגות הבאות יצטרף מופע נוסף קבוע, \"נויז בויז\", מופע ייחודי לפרימה שמשלב ראפ וסטפס.\n\nיום 5 - אירלנד\n\nביום החמישי להפלגה עגנה הפרימה בנמל קורק (Cork) שבאירלנד, מקום מוצאה של הטיטאניק כך מתברר. ולמרות שאירלנד היתה אחד היעדים שהכי ציפינו להגיע אליהם במסענו, יצאנו קצת מאוכזבים ולא באשמת המדינה היפיפייה אלא בשל הלו\"ז הצפוף שאיפשר לנו לבלות בה רק שעות ספורות. המדינה אמנם עתירת נופים ירוקים, אך זכינו לחזות בהם בעיקר מחלונות האוטובוס, בזמן ששמענו אינספור סיפורים מהמדריך החביב - שהתברר שהוא גם שחקן וזמר מוכשר, בסיור קצר שלקחנו לקינסייל (Kinsale), עיירה מתוקה וצבעונית שמספיקה שעה קלה כדי למצות אותה. בחזרה לקורק הספקנו עוד ללגום בירה בפאב מקומי לפני שהיינו צריכים לחזור לספינה ולהפליג ליעד הבא.\n\nנפרדנו מאירלנד ושבנו לביתנו שבים כדי למצוא בחדר הזמנה לארוחת ערב במסעדה הסושי \"נאמה\" אחת מתוך כ-10 מסעדות ספיישל דיינינג (מסעדות בתשלום נוסף) שמציעה הספינה וביניהן מסעדה איטלקית, מסעדת בשרים, מסעדה מקסיקנית, מסעדת גריל יפני, מסעדת פירות ים ועוד - מסעדה טבעונית אגב, עוד אין להם. אירלנד עתירת נופים ירוקים | צילום: רומי בן צבי עיירה מתוקה וצבעונית. קינסייל | צילום: רומי בן צבי\n\nארוחת הערב במסעדה המיוחדת בהחלט היוותה שינוי אווירה מאפשרויות הסעודה החופשית שעל הספינה, וגם בה באופן לא מפתיע זכינו לאוכל משובח ושירות משובח אפילו יותר.\n\nיום 6 - אנגליה\n\nאחד הדברים הכי מיוחדים בחופשה מהסוג הזה היא שדרך הים מגיעים לערי נמל ולא בהכרח לערים הכי מרכזיות ולאלו שאנחנו רגילים לתייר בהם. בבוקר היום השישי למסענו עגנו בפורטלנד (Portland) אנגליה, וכשהתברר לנו שיש עיכוב באוטובוסים החלטנו לוותר על הסיור שהזמנו מראש ולצאת לגלות באופן עצמאי את העיירה הקרובה. מהנמל יצאו שאטלים אל וויימות' (Weymouth) עיירת חוף קטנה ומתוקה, שבה מצאנו את עצמנו מסתובבים כמה שעות. חוץ מהמון דוכני פיש אנד צ'יפס, מצאנו בה גם שדרת חנויות שכללה להתלהבותי הרבה שורה של חנויות יד שנייה שהקנייה בכל אחת מהן היא למעשה תרומה המוקדשת למטרה אחרת - מהצלת חתולים ועד לחקר מחלת הסרטן.\n\nחוץ מבגדי יד שנייה, קנינו גם תה אנגלי וטעמנו מאפה מקומי שהוא למעשה סמבוסק, והמשכנו אל החוף. למרות שהיום לא היה חם במיוחד, ובחלקו אפילו הסתובבנו עם סווטשירט, החוף של וויימות' היה עמוס מתרחצים. אני התרשמתי במיוחד מארגז צעצועי חוף להשאלה ומהניקיון באזור כשלכל אורך הטיילת היו פרוסים פחים ומיכלי מחזור. מעל לכל, הצבעים הפסטליים של החוף נראו שונים כל כך מאלה של החופים בישראל ולרגעים השתלבו עם השמים ונראו כמו ציור. חוף הים היה יפה | צילום: רומי בן צבי לאורך השיט עוגנים ומגלים ערי נמל יפות | צילום: רומי בן צבי\n\nקינחנו בנשנוש צ'יפס ללא פיש וחזרנו בשאטל אל הספינה למנוחה קלה, כשבערב עוד חיכתה לנו בתאיטרון הספינה הופעה מפתיעה ומקפיצה של להקת Kool & The Gang.\n\nיום 7 - צרפת\n\nבלי ששמנו לב כבר הגיע יום חמישי, והעברנו על הספינה המטורפת הזו כבר 6 לילות. בבוקר היום השביעי למסע עגנו בצרפת, בה היה לנו יום שלם לבלות. עם סיור מוזמן שיוצא רק בצהריים, החלטנו לדלג על ארוחת הבוקר בספינה ולצאת בשאטל לחקור את העיר ולחפש נשנוש מקומי. נסיעה קצרה הובילה אותנו למרכז לה האבר (Le Havre), עיר בחבל נורמנדי, שדי מהר גילינו שאין בה הרבה לעשות - במיוחד אם אתם לא חובבי קניונים. אחרי שנשנשו קרואסון ובגט, הלכנו לחקור את העיר ובעיקר התפעלנו מכך שהיא מטופחת מאוד, עתירה בפרחים ובשדרות עצים שמצלים את הדרך ומקלים על החום. הגענו בהליכה עד החוף.\n\nשבנו אל הספינה לארוחת צהריים (סלט וגוואקמולי כמובן) ויצאנו שוב, הפעם בסיור מאורגן אל העיירה הסמוכה אונפלר (Honfleur), שמה שמייחד אותה הוא שרבים מהבתים בה שומרו עוד מתקופת ימי הביניים. את הסיור הקצר העביר מדריך תושב העיירה, והגשם שהחל לרדת רק הוסיף לאווירה והזכיר לנו שבכל זאת אנחנו באירופה אחרי בוקר שמשי למדי. הסיור עבר בין כנסיות למבנים עתיקים וסיפר את סיפורם של הוויקינגים שהגיעו לנורמדי ובסופו זכינו גם לזמן חופשי לחקור בעצמנו, לפני ששבנו אל האוטובוסים שלקחו אותנו לספינה. עיירה יפה ומטופחת. לה האבר | צילום: רומי בן צבי פחות מתאימה למי שלא אוהב קניות | צילום: רומי בן צבי\n\nימים 8-10 - אמסטרדם\n\nמצרפת הפלגנו אל היעד האחרון במסע שלנו, אך לפני שנגיע אליו ואחרי שלושה ימים רצופים של סיורים בערים שונות, זכינו לבוקר שישי רגוע ולעוד כמה שעות להסתובב בספינה, לנוח או לנסות אטרקציות שעוד לא הספקנו. את רוב היום העברנו בצפייה בים המשתנה ככל שאנחנו מתקרבים לאמסטרדם, בתחנות הרוח הרבות הנראות למרחקים ובעוברים ושבים שמבחינים בספינה העצומה ומנופפים מרחוק.\n\n>> המדריך המלא למטייל באמסטרדם\n\nלקראת הערב הגענו לאמסטרדם, כשעוד לילה על הספינה לפנינו. מראש, הזמנו לעצמנו עוד לילה באמסטרדם כדי להספיק לחוות את העיר, ובדיעבד יצא שבילינו בה יומיים וחצי כמעט, במקום 24 השעות המתוכננות. בערב ירדנו להסתובב וגילינו בעיקר עיר עמוסה מאוד ומלוכלכת מאוד, ולאחר סיבוב קצר החלטנו לחזור ולאכול ארוחת ערב אחרונה בספינה.\n\nבשבת מוקדם בבוקר ארזנו את מעט בגדינו בטרולי ונפרדנו מהספינה שהיתה לנו בית במשך יותר משבוע, מהעובדים המסורים ובמיוחד מרסלי - איש מתוק מהפיליפינים שעובד ב-NCL כבר 19 שנה והיה אחראי על ניקיון החדרים שלנו אבל עשה הרבה יותר מזה והכל באדיבות שיא.\n\nבניגוד לערים אחרות, הנמל באמסטרדם קרוב באופן מפתיע למרכז העיר, כך שמהספינה פשוט צעדנו ברגל אל המלון שלנו, ויצאנו לקצת יותר מ-24 שעות של הסתובבויות. מכיוון שקניות הן כאמור פחות הקטע שלנו, בילינו את רוב הזמן שלנו בהליכה, ביקרנו בפארקים שבפאתי העיר - הוונדל פארק (Vondelpark) וה-ווסט פארק (Westerpark), שבו נערך בכל יום ראשון הראשון בחודש, יריד עצום עם המון דוכנים. בין היתר, אכלנו צהריים ב-Vegan Junk Food Bar המדובר, ודגמנו מאפים טבעוניים מושלמים ב-Saint Jean.\n\nבאותו היום יצאה הפרימה בחזרה בכיוון ההפוך - מאמסטרדם לאיסלנד, ואם לסכם – זו היתה חוויה של פעם בחיים, ובדיעבד אין ספק שהיינו מעדיפים להוסיף יום או שניים באיסלנד.\n\nבשורה התחתונה: כמה זה עולה?\n\nהמחירים להפלגה על הפרימה משתנים על פי היעד וכמות הימים, התקופה בשנה וכן סוג החדר שבו תבחרו. בעוד אנחנו קיבלנו חדר עם מרפסת, ישנם בספינה גם חדרים זולים יותר - פנימיים, ללא נוף לים, או לחילופין סוויטות מפוארות יותר בחלק היוקרתי של הספינה - ההייבן, הכולל גם טרקלין, בריכה וחדר אוכל נפרדים ועוד אזורים ושירותים אקסקלוסיביים הפתוחים לדיירי ההייבן בלבד.\n\nבהפלגה הבאה שלה ב-10.10 תצא הפרימה ל-5 ימים ברמודה מ/אל ניו יורק:\n\nסוויטה בהייבן (Haven) (מחלקת הסוויטות היוקרתית ביותר) – 4,981 דולר לאדם.\n\nחדר עם מרפסת – 1,480 דולר לאדם.\n\nב-27 באוגוסט 2023, תצא הפרימה להפלגה דומה לזו שאנחנו עשינו -11 ימים באירופה מסאות'המפטון לרייקיאוויק, אז יהיו המחירים:\n\nסוויטה בהייבן (Haven) (מחלקת הסוויטות היוקרתית ביותר) – 8,886 דולר לאדם.\n\nחדר עם מרפסת – 3,963 דולר לאדם.\n\nכל המחירים כוללים את חבילת 'חינם בים' (Free at Sea) הכוללת בר פתוח, ארוחות גורמה, סיורים בחינם, Wi Fi בחינם ובנוסף, כוללת דמי שירות בתשלום מראש.\n\n* הכתבת היתה אורחת של חברת NCL",
    "תלוי באוויר: הצעירה סיימה ב-1:1 באירלנד": "טוקלומטי חגג ראשון (GETTY) אחרי דקות ארוכות של לחץ על השער של פרץ (GETTY) ובמחצית השנייה אחרי שהמשיכו לתקוף הם מצאו את הרשת מראשו של פרגוסון למקין סידר עשר דקות של לחץ בעשרה שחקנים (GETTY) אבל בסיום ישראל חוזרת מחויכת (GETTY) הציל את הנבחרת לא פעם. פרץ (GETTY) הקשה על ההגנה האירית. גלוך (GETTY)\n\n\n\n\n\n\n\n\n\n\n\n\n\n\n\n\n\nבמשחק לא פשוט, אבל בלחימה גדולה, הנבחרת הצעירה שלנו סיימה הערב (שישי) את משחק הפלייאוף הראשון שלה נגד אירלנד ב-1:1, שמעניק מקדמה טובה לקראת הגומלין בארץ. עידן טוקלומטי כבש ראשון, כשהמארחים איזנו במחצית השנייה מראשו של אוון פרגוסון. סתיו למקין הורחק באדום ישיר, אחרי עבירה על אארון קונולי, ששעט לשערו של דניאל פרץ.\n\nישראל לא נפלה הערב מול האירים, לפחות בפן ההגנתי. האירים תקפו לא מעט את השער של פרץ, אך פרט לשני מצבים אדירים של קונולי במחצית הראשונה, ההגנה הישראלית עמדה איתנה ולא איפשרה להתקפה של האירים להתקרב לשער של פרץ. כמובן שנרשמו מצבים, אך איפה שההגנה לא עבדה טוב, פרץ היה כקו ההגנה האחרון.\n\nעם זאת, בפן ההתקפי הדברים לא נראו טוב. שחקני ההתקפה הישראלים התקשו עם הפיזיות של האירים ולא הצליחו להתקרב לשער הרבה. במקום זאת, החבורה של לוזון נשענה בעיקר על מצבים נייחים ובעיטות מרחוק כדי לאיים על השער, כך גם היא השיגה את היתרון שלה, מראשו של טוקלומטי.\n\nמי שכן בלט בהתקפה של ישראל הערב היה כמובן אוסקר גלוך, שהיה בין היחידים על הדשא שהצליחו להניע את הכדור קדימה, לשלוח מסירות טובות ולפרוץ את קו ההגנה הירוק. גלוך אומנם לא כבש או בישל, אבל תרם את חלקו בדבלין הערב.\n\nאז כעת הנבחרת הצעירה עם הפנים לגומלין שיתרחש בבלומפילד ביום שלישי והיא מגיעה לשם עם תוצאה טובה מבחינתה. עם זאת, לוזון יצטרך לעשות חושבים לגבי ההתקפה שלו, שלא כל כך הסתדרה הערב, כמו גם ללמקין, שכמובן יחמיץ את המשחק הבא בעקבות האדום שספג. כך או כך, ישראל רחוקה משחק אחד מהעפלה ליורו 23.",
    "בנבחרת הצעירה מרוצים שההכרעה עברה לגומלין": "בנבחרת הצעירה יצאו אמש מרוצים מה-1:1 מול נבחרת אירלנד, במשחק הפלייאוף הראשון על העלייה ליורו 2023, כאשר כעת ההכרעה עברה לבלומפילד. בנבחרת של גיא לוזון יודעים שהם לא הבריקו אמש, ואף בחלק מהמשחק שיחקו חלש, אך מבחינתם במשחקי הפלייאוף חשובה פחות היכולת, אלא התוצאה הסופית.\n\nבנבחרת אמרו: \"כולם יודעים שזה לא היה משחק טוב, אבל כעת חשוב מה שנעשה ביום שלישי. עברנו רק מחצית, נצטרך להיות מרוכזים מאוד במשחק השני בישראל, התוצאה מאפשרת לנו להתכונן כמו שצריך למשחק הכל כך חשוב\".\n\nבנבחרת ציינו לטובה את המגן גילי כהן, שהפגין מבחינת הנבחרת יכולת לא רעה ביחס למשחק. מבחינת הנבחרת היא עברה מכשול, כאשר נבחרת שבדיה הפסידה בדבלין לנבחרת המקומית ולכן לא עלתה לפלייאוף. גיא לוזון והנבחרת יודעים שביום שלישי תהיה נבחרת שונה בתכלית, כאשר שחקני הנבחרת הבוגרת, ליאל עבדה, עדן קארצב ודורון ליידנר אמורים לרדת לצעירה ולחזק אותה. השלושה כבר היו שותפים לנבחרת הצעירה, ומבחינת הנבחרת זה חיזוק משמעותי מאוד.\n\nליאל עבדה (חגי מיכאלי)\n\nבהתאחדות לכדורגל גם מקווים שבמשחק ביום שלישי (20:15) אצטדיון בלומפילד יהיה מלא. עד כה כ-8,000 אוהדים הבטיחו את המקום שלהם במשחק שיכול לשלוח את ישראל למשחקי גמר יורו 2023. המחיר של כרטיס למשחק כ-20 שקל בלבד דרך אתר הכרטיסים לאן, ובהתאחדות רוצים שלנבחרת יהיה יתרון ביתיות מובהק שיכול להוות כמפתח לעלייה.\n\nלנבחרת ברור שהמשחק בשלישי יהיה שונה בסגנון, וגם מבחינת השחקנים. האירים אומנם שלטו במחצית השנייה והגיעו למספר הזדמנויות, כשיכולת נהדרת של השוער דניאל פרץ, שלחה את ישראל הביתה עם תקווה גדולה. מבחינת ההרחקה של סתיו למקין שלא ישחק ביום שלישי, לגיא לוזון יש את נועם מלמוד.\n\nגיא לוזון (שחר גרוס)\n\nמי שאמש פתח על הנבחרת היה סוכן השחקנים, דודו דהאן שבעבר ייצג את לוזון והיה קרוב אליו, כאשר צייץ בטיווטר: \"משחק רע. רמה נמוכה, ללא ברק, ללא תעוזה, הכול רוחב ושבלוני. מאכזב ובעיקר מדאיג\". גיא לוזון ביקש לא להגיב לדברים, ואמר לאנשי הנבחרת כי הוא מתרכז בעיקר ולא בטפל.\n\nבסביבת הנבחרת עקצו ואמרו כי: \"שחקן שלו לא שיחק\". את הנבחרת ליוו מקרוב, יו\"ר ההתאחדות לכדורגל, אורן חסון, המנהל המקצועי, יללה חוס ומשה סיני הסקאוט הראשי שצמוד לנבחרת כדי לעזור מהניסיון שלו.\n\n",
    "בצעירה רוצים להשלים \"שבוע היסטורי\"": "לאחר הטירוף אמש בבלומפילד, שהיה מלא עד אפס מקום בניצחון 1:2 של ישראל נגד אלבניה, בעוד קצת יותר מ-48 שעות תעלה על אותו הדשא הנבחרת הצעירה של ישראל שתארח את אירלנד לגומלין פלייאוף היורו.\n\nמעל לעשרת אלפים כרטיסים כבר נמכרו להתמודדות והצפי הוא לכ-20 אלף אוהדים בכחול-לבן שיתמכו בנבחרת של גיא לוזון אחרי ה-1:1 במשחק הראשון.\n\nליאל עבדה, עדן קארצב ודורון ליידנר שפתחו אמש במדי הבוגרת נגד אלבניה, יצטרפו הבוקר לאימון הנבחרת הצעירה ויפתחו בהרכב בשלישי.\n\nמלבד סתיו למקין, שני שחקנים ירדו לספסל על מנת לפנות מקום לשלושה. בקישור עידו שחר או אל ים קנצפולסקי יסופסלו ובהתקפה אושר דוידה או כובש השער עידן טוקלומטי יפנו את מקומם.\n\nהנבחרת נחתה הלילה בישראל והבוקר תערוך אימון באיצטדיון רמת גן, את האימון המסכם בשני היא תערוך בבלומפילד.\n\nבנבחרת אמרו: \"אנחנו רוצים להשלים שבוע היסטורי לכדורגל הישראלי ולהמשיך את ההצלחות של הנבחרות\".\n\nמוחמד כנעאן אמר לקראת המשחק הגורלי של הנבחרת הצעירה מול אירלנד: \"זה היה משחק לא קל מול קבוצה טובה ומאומנת, צריכים לתת את ה-100 אחוז שלנו, להחזיק בכדור, להעז ולבעוט יותר לשער. במשחק כזה חשוב, על עלייה ליורו, התמיכה של הקהל מאוד חשובה, זה השחקן ה-12 שלנו. זה ייתן לנו דחיפה חזקה\".",
    "לא רק ניסוי כלים לקראת המונדיאל: ליגת האומות מתקרבת לשלבי ההכרעה": "\"אני לא קובעת פגישות בזמן השקיעה, גם אם אפסיד מזה עשרות אלפי שקלים\"\n\n\"אני לא קובעת פגישות בשקיעה, גם אם אפסיד מזה עשרות אלפי שקלים\"",
    "דניאל פרץ, גלוך ונועם מלמוד בסגל של הצעירה": "הנבחרת הצעירה של ישראל תנסה להעפיל החודש ליורו 2023 וכדי לעשות זאת היא תצטרך לגבור על הנבחרת המקבילה של אירלנד בפלייאוף העלייה לטורניר. המשחקים ישוחקו ב-23.9 וב-27.9, כאשר המפגש הראשון יהיה בדבלין והשני באצטדיון בלומפילד. לקראת המשחקים המכריעים, היום (חמישי) הודיע המאמן גיא לוזון על הסגל שלו לצמד המפגשים.\n\nבין הזימונים הבולטים: שוער מכבי תל אביב, דניאל פרץ, וקשר מכבי ת”א, אוסקר גלוך. חבריו של הקשר לנבחרת הנוער שסיימה במקום השני באליפות אירופה לנוער בקיץ, אל ים קנצפולסקי, תאי עבד ועידן טוקלומטי קיבלו זימונים גם הם. זימון בכורה מרגש נרשם אצל נועם גיל מלמוד, שמקבל קרדיט העונה במדי הפועל רישולים במרכז ההגנה.\n\nיש לציין כי מבין השנתונים שעוד יכולים לשחק במדי הנבחרת הצעירה בשלב הזה של הפלייאוף, כמו עדן קארצב, ליאל עבדה ודורון ליידנר, הם נבחרו על ידי אלון חזן לסגל הנבחרת הבוגרת וישחקו איתה נגד אלבניה (24.9).",
    "נבחרת ישראל הצעירה מרוצה: \"השד האירי לא כזה נורא\"": "שביעות רצון בנבחרת ישראל הצעירה לאחר התיקו 1:1 אצל אירלנד אמש (שישי). הנבחרת התייצבה למשחק בדבלין במטרה להעביר את ההכרעה לגומלין באצטדיון בלומפילד ביום שלישי (20:15): \"רצינו שההכרעה תהיה אצלנו בבית, והצלחנו. השד האירי לא כזה נורא, אבל ראינו שזו קבוצה חזקה מאוד, גם מבחינה פיזית וגם מבחינה טכנית\".\n\n\n\nבנבחרת החמיאו מאוד לשוער דניאל פרץ, שהצטיין בין הקורות והציל את ישראל מספר פעמים. גורם בנבחרת אמר: \"דניאל שוער אדיר. טוב שלא התעקשו בנבחרת הבוגרת שהוא יהיה איתם, כי הוא בהחלט מהווה יתרון גדול עבורנו\".\n\nההכרעה עברה לישראל. גיא לוזון | אתר רשמי, באדיבות ההתאחדות לכדורגל\n\nכעת, כאשר הנבחרת רחוקה ניצחון אחד מהעפלה ליורו עד גיל 21, המאמן גיא לוזון יקבל תוספת כוח משמעותית לגומלין: דורון ליידנר, עדן קארצב וליאל עבדה יעברו מהנבחרת הבוגרת לצעירה, לאחר שיפגשו הערב את אלבניה במסגרת ליגת האומות. \"אין ספק שזה שדרוג משמעותי. המטרה היא אחת – לנצח ולהעפיל ליורו. נקווה שהאצטדיון יהיה מלא, כי זה רגע משמעותי בשביל הכדורגל שלנו\", אמר אחד השחקנים הבכירים בנבחרת.",
    "37 מ-53 נקבעו: תמונת הדרגים להגרלת היורו": "התמונה לקראת הגרלת יורו 2024 מתחילה להתבהר. צרפת שהפסידה 2:0 לדנמרק אמנם לא ירדה לדרג ב’ בליגת האומות, אך בהגרלה של מוקדמות אליפות אירופה היא תהיה בדרג השני יחד עם נבחרות כמו ישראל, בוסניה ואנגליה.\n\nנכון לכרגע ישנן 37 נבחרות מתוך 53 שנקבע הדרג שלהן להגרלת יורו 2024 באופן סופי:\n\nדרג א’: ספרד, קרואטיה, פולין, הולנד, דנמרק, הונגריה, איטליה, פורטוגל ובלגיה.\n\nדרג ב’: ישראל, צרפת, וויילס, בוסניה, אוסטריה ואנגליה.\n\nדרג ג’: ארמניה, סלובניה, רומניה, אירלנד ושבדיה.\n\nדרג ד’: גיאורגיה, קזחסטן, טורקיה, יוון, איי פארו לוקסמבורג ואזרבייג’ן.\n\nדרג ה’: ליטא, גיברלטר, מלטה, בלארוס, לטביה, אסטוניה ומולדובה.\n\nדרג ו’: אנדורה, ליכטנשטיין וסן מרינו.\n\nישראל, שעלתה לדרג א’ בליגת האומות בזכות הניצחון הדרמטי על אלבניה, תפגוש כמה מהנבחרות הגדולות והחזקות ביותר בליגת האומות של 2024/25, משם גם ניתן להעפיל לחצי הגמר של הטורניר.\n\nבינתיים קרואטיה והולנד הן הנבחרות שהגיעו לשם והבטיחו את מקומן במהדורה הנוכחית, כאשר המשחקים יתקיימו ב-14 ו-15 ביוני 2023. כזכור, החבורה של אלון חזן עלתה לדרג השני בהגרלת מוקדמות היורו, כאמור יחד עם צרפת, והדובדבן שבקצפת הוא כמובן השתתפות בפלייאוף ההעפלה ליורו 2024.",
    "תאומים בני 8 ואחותם בת ה-18 נרצחו בביתם בדבלין": "שני ילדים הוכו למוות במצ'טה אתמול בביתם, ולאחר מכן גופותיהם הושלכו מהחלון מהקומה העליונה של הבית. גם אחותם בת ה-18 נרצחה כשניסתה להגן על אחיה.\n\nהתאומים בני השמונה, כריסטי וצ'לסי קאולי, נמצאו מתים בביתם באחוזת רוספילד בשכונת טולהט, דבלין, אתמול בסביבות השעה 12:30. אחותם ליסה קאש, נהרגה בזמן הטבח הנוראי. אחיהם בן ה-14 הצליח לברוח ולהזעיק את המשטרה. הוא גם נפצע, וטופל בבית החולים.\n\nמקור סיפר לעיתון הסאן: \"זה היה מרחץ דמים, ולילדים המסכנים האלה לא היה סיכוי. הזירה הייתה מחרידה, וכל שלושת הקורבנות סבלו ממקרי מוות אלימים\".\n\nליסה קאש | צילום: facebook\n\nהבלשים מאמינים שליסה נהרגה ראשונה כשניסתה לעצור את הרוצח מלהגיע לתאומים. החשוד בן 25, שנעצר במקום, היה מוכר היטב לקורבנות. במשטרה חושדים שהוא הגיע לבית ללא הזמנה ואינו גר שם. שוטר לא חמוש הגיע למקום תוך חמש דקות מרגע שהמשטרה הוזעקה.\n\nכשהמשטרה הגיעה הם שמעו צרחות של ילדים מהבית. בלשים חמושים מיחידה מיוחדת של המשטרה האירית הגיעו למקום זמן קצר לאחר מכן, והסתערו על הבית. לאחר שנכנסו לבית, הם גילו את ליסה שוכבת בתחתית המדרגות.\n\nLocals have described their hearts being \"broken\" and are finding it difficult to believe three young lives have been lost following a \"violent incident\" in Tallaght in Dublin, in which a teenager and her younger brother and sister died | Read more: https://t.co/7bT40HMhjv pic.twitter.com/IOy38tF6Xa — RTÉ News (@rtenews) September 4, 2022\n\nבזמן שהשוטרים נלחמו כדי להציל את חייה, החשוד ברצח התבצר בעליית הגג. שוטרים מיחידת ASU, Active service unit, ירו כדורי גומי עם גז ורימוני הלם. החשוד נתפס כשהוא מאיים על השוטרים ונורה בטייזר. הוא נעצר והובא למשטרה לחקירה.\n\nאמם של הילדה לא הייתה בבית בזמן ההתקפה, אבל מיהרה הביתה כדי להציל את ילדיה. מותם של התאומים ושל אחותם הגדולה נקבע בבית חולים קרומלין. אחיהם הגיע עם פציעות חמורות, אך הוא לא בסכנת חיים.\n\nהדירה באחוזת רוספילד נותרה סגורה, וכרגע המשטרה ממשיכה לחקור את המניע לרציחות. יחד עם זאת, הבהיר דובר המשטרה המקומית: \"ההערכה היא שכל האנשים המעורבים באירוע הזה מוכרים זה לזה\".",
    "מי מספר 1? הקרב על אפודת השוער בנבחרת": "לראשונה מזה שנים, יכול להיות שיש לנו מאבק בין שני שוערים על אפודת השוער הראשון בנבחרת. אחרי תקופה מוצלחת של אופיר מרציאנו בשנים האחרונות ושל דודו אוואט לפניה, יש שני שוערים חדשים שמתדפקים על שער הנבחרת – דניאל פרץ ועומרי גלזר. הראשון יפתח היום (שישי) עבור הנבחרת הצעירה בפלייאוף העלייה ליורו מול אירלנד, בעוד חברו נמצא עם הבוגרת שתארח מחר את אלבניה. שניהם שוערים טובים מאוד, וכאלה שמשחקים באופן קבוע בקבוצותיהם. אמנם יש עוד מספר שנים טובות למרציאנו בן ה-32 והוא יכול למצוא את עצמו בשער גם במוקדמות היורו, אך כל עוד הוא משמש כשוער מחליף ולא משחק, הוא בנחיתות בהשוואה לפרץ וגלזר. אחד בן 22 ובשער של מכבי תל אביב, השני בן 26 ובשער של הפועל באר שבע. שניהם רשמו משחקים גדולים, שניהם עברו שלב בתים אירופי (פרץ בשנה שעברה, גלזר העונה) ולכל אחד מהם יש יתרונות. מעמדו של פרץ בין הנבחרת הבוגרת לצעירה כבר העסיק אותנו בהרחבה כשמאמן הנבחרת הזמני מרקו בלבול פוטר לפני שהעביר משחק אחד, ולפני פגרת הנבחרות הקרובה יש לנו הזדמנות להתעסק מחדש בשאלה שהעסיקה רבים: מי מספר 1? הצד של עומרי גלזר\n\nגלזר מבוגר יותר מפרץ, ואולי יציב יותר ממנו. אחד הטיעונים המרכזיים ביותר לטובתו מבוסס על הכימיה עם ההגנה, משהו שקשה לפתח בנבחרות לאורך זמן, בהתחשב בכך שהן משחקות לתקופות בודדות בהפרשים של חודשים. לגלזר ולבלם הפועל ב\"ש והנבחרת, מיגל ויטור, יש מעל 3,000 דקות משותפות ביחד. השילוב ביניהם יכול להיות מעין עוגן, משהו שלא היה בנבחרת בשנים בהן השוערים הגיעו מפיינורד והיברניאן (מרציאנו) או מהליגה הספרדית (אוואט).\n\nויטור. שיתוף פעולה טוב עם גלזר (אלן שיבר)\n\nמעבר לזה, העונה גלזר משחק באירופה. זה משפיע ויכול להיות יתרון מסוים על שוער שמשחק רק בליגה, בטח בהתחשב בלוח המשחקים שעבר עד כה על שתי הקבוצות. גם אם פרץ נראה טוב יותר השנה, ואני באופן אישי חושב שאין תשובה חד משמעית, אפשר להגיד שהוא שיחק מול יריבות קלות יותר (להוציא שני המשחקים בהם הרשים מאוד מול ניס). קשה עד בלתי אפשרי למדוד שוערים מבחינה סטטיסטית, אבל אם אתם רוצים, בעונה שעברה גלזר הרשים עם אחוזי הצלה של 81.8% מהבעיטות לעברו, לעומת 74.2% של פרץ. מדד טוב יותר הוא ההפרש בין כמות השערים שהם היו אמורים לספוג בפועל, xGA (Expected Goals Against), לבין השערים שהם ספגו. ב-2021/22 באר שבע ספגה פחות שערים ממה שהייתה אמורה לספוג בהפרש משמעותי של 0.27 למשחק. במקרה של מכבי ת\"א, היא ספגה 0.04 שערים יותר במשחק. זה קשור כמובן גם להגנה עצמה, וב\"ש הייתה קבוצת הגנה טובה משמעותית מהבלאגן שהלך במכבי של פטריק ואן לוון ומלאדן קרסטאיץ'. גלזר עצמו עשה בשנה שעברה פחות טעויות גדולות מפרץ, גם בהשפעת הניסיון העדיף, זכה בגביע ועלה לשלב בתים אירופי. שני ההישגים האלה הגיעו בזכות גלזר ונקודת החוזק שלו - הפנדלים. שוערה של ב\"ש עצר שני פנדלים מול קראיובה בקונפרנס ו-3 מול מכבי חיפה בגמר. נבחרת ישראל, נזכיר, הודחה בפנדלים מול סקוטלנד בפלייאוף העלייה ליורו בגביע האומות. הנוכחות של שוער שכל כך טוב בבעיטות הכרעה, ויציב באופן יחסי, יכולה להספיק בשביל מקום בהרכב.\n\nמצטיין בפנדלים (אלן שיבר)\n\nהצד של דניאל פרץ\n\nהצד של פרץ מתחיל במבחן הגדול ביותר שלו ושל מכבי ת\"א העונה - שני המשחקים מול ניס. בן ה-22 החזיק את הצהובים בבלומפילד במשחק בו קבוצת הכוכבים הצרפתית איימה ללא הפסקה על המסגרת ועמד בפרץ. הגיוון שהוא הראה באותו המשחק, בקו הגנה בו לא שיחק בלם טבעי, הראה שמעבר לפוטנציאל, הוא שוער טוב גם עכשיו. פרץ ייצא לאירופה מתישהו. זה יהיה פספוס גדול לו ולכל הכדורגל הישראלי אם זה לא יקרה, וסביר שגם הכתבה הזאת תראה בעוד כמה שנים כמו השוואה כמעט מגוחכת בין שוער ליגה טוב מאוד לבין שוער שפותח בצרפת או גרמניה. ובכל זאת, יש מקום לדיון בינו ובין גלזר. זה מתבסס כאמור על חוזקת היריבות – פרץ עוד לא נבחן בצורה משמעותית אחרי המשחק מול ניס. מכבי ת\"א שיחקה העונה בליגה מול בני ריינה, הפועל חדרה, עירוני קריית שמונה, מ.ס אשדוד ובית\"ר ירושלים. רק אחת מהן, אשדוד, כרגע במקום שמוביל לפלייאוף העליון. אף אחת לא הייתה בו בשנה שעברה. גלזר העונה כבר שיחק מול יריבות טובות יותר, ולכן יכול להיות שזה מצב עדיף על בכורה במשחק גדול כמו אלבניה, בו ניצחון יבטיח את הדרג השני במוקדמות היורו. זאת הדילמה. בשנה שעברה פרץ היה נקודת אור במכבי חלשה, שספגה הרבה שערים (38, יותר קרוב לנתניה או לבני סכנין מאשר לחיפה וב\"ש), והשנה נותן עונה טובה עד כה, אבל לא התמודד מול יריבות קשות באמת חוץ משני משחקים בודדים לפני חודש. בהתחשב בכך, אפשר להבין מדוע הוא בצעירה, שמתמודדת עם משחקים גדולים משלה, ולא עם הבוגרת בפגרה הנוכחית.\n\nבקרוב באירופה (אלן שיבר)",
    "\"עט-גייט\": הדיו נזל על אצבעותיו והמלך צ'רלס תועד ברגע של זעם": "\"אלוהים אני שונא את זה!\" |\n\n\"עט-גייט\": הדיו נזל על אצבעותיו והמלך צ'רלס תועד ברגע של זעם\n\nביום שבת זעם המלך הבריטי על עוזריו כאשר מתקן לעטים הפריע לו לחתום על מסמכים בעת טקס רשמי. אמש תועד פעם נוספת בזעמו - ושוב בגלל עט: \"אני לא יכול לסבול את הדבר המחורבן הזה\"",
    "כדור אש חצה את שמי בריטניה. האשם: אילון מאסק": "\"אני לא קובעת פגישות בזמן השקיעה, גם אם אפסיד מזה עשרות אלפי שקלים\"\n\n\"אני לא קובעת פגישות בשקיעה, גם אם אפסיד מזה עשרות אלפי שקלים\"",
    "אוסקר גלוך חתום רק עד אמצע העונה הבאה במכבי תל אביב": "הסיפור המרכזי במכבי תל אביב ממשיך להיות אוסקר גלוך. בניגוד להערכה כי חוזהו של הקשר הצעיר יסתיים בתום עונת 2023/24, גלוך יסיים את החוזה כבר ב-31 בדצמבר 2023. משמעות הדבר היא שבעוד שנה ושלושה חודשים, אוסקר גלוך יהיה שחקן חופשי למעבר לאירופה ואם מכבי תל אביב לא תמכור אותו קודם, היא תיהנה רק מדמי השבחה של כחצי מיליון יורו על פי תחשיב של 90 אלף יורו לכל עונה בה שיחק במחלקת הנוער.\n\n\n\nלא מדובר בטעות ניהולית של מכבי תל אביב או במהלך לא אחראי, אלא במציאות איתה היו צריכים להתמודד במועדון. כשגלוך חתם על חוזהו הנוכחי במכבי תל אביב הוא היה בן 16 וחצי בלבד ושיחק בקבוצת הנערים של המועדון. על פי תקנון פיפ\"א בגיל כזה, רשאי המועדון להחתים את השחקן רק לשלוש שנים, מקסימום. מאחר שגלוך היה בן 16 וכמה חודשים, החוזה עליו חתם יפקע כשהוא יהיה בן 19 וכמה חודשים - שזה, כאמור, ב-31 בדצמבר 2023.\n\n\n\nמכבי תל אביב שעדיין מנסה להחתים את גלוך על חוזה חדש וקרוב לוודאי שלא תצליח בכך, תהיה חייבת למכור את גלוך בסוף העונה, אחרת גם לא תעשה עליו כסף וגם לא תוכל ליהנות ממנו בעונה הבאה לאורך זמן מאחר שב-1 בינואר 2024 הוא כבר יוכל לחתום בקבוצה אחרת ללא תמורה ולעזוב את מכבי תל אביב באופן מיידי.",
    "לונדון: ארון המלכה אליזבת הגיע לארמון בקינגהאם - וואלה! חדשות": "מטוסים קיבלו הוראה לטוס מתחת לגובה מסוים מעל חלקים של לונדון ואדינבורו במהלך שיירת הארון. האיסור תקף ל\"כלי טיסה\" כולל מטוסים פרטיים, עפיפונים, מצנחים וכן הלאה, על פי רשות התעופה האזרחית. טיסות מסחריות לא יושפעו מהאיסור משום שהם טסים מעל הגובה המדובר. הטיסה נאסרה מתחת לגובה 760 מטר עד השעה 7 בבוקר ב-19 בספטמבר. הטיסה נאסרה גם מתחת לגובה של כ-1,800 מטר בין טירת בלמורל באברדין לארמון הולירוד באדינבורו עד צהריי יום רביעי.\n\n\n\nבוב ברודהרסט, המפקד לשעבר של חטיבת הסדר הציבורי במשטרה המטרופוליטנית, אמר ל\"גרדיאן\", כי הצגת הארון והלוויה של המלכה הם האתגר הביטחוני הגדול ביותר מסוגו שעמו התמודדה בריטניה אי פעם. ברודהרסט שירת כמפקד החטיבה בחתונה של הנסיך ויליאם עם קתרין ובאולימפיאדה בלונדון ב-2012. לדבריו, הרשויות מתמודדות כעת עם \"כאבי ראש עצומים\", מאיומי טרור להפגנות ומנוסות בהלה כתוצאה מההמון הרב שיגיע.",
    "ימי האבל על המלכה היו תקופת חסד פוליטית עבור ליז טראס – עכשיו מתחילה העבודה הקשה": "ראשת ממשלת בריטניה ליז טראס נכנסה לתפקיד לפני פחות משבועיים, כשהיא להוטה להטביע את חותמה על הממשלה. היא נערכה להתמודד עם שורת משברים: האינפלציה הדוהרת, ערך המטבע הצונח וחשבונות האנרגיה מרקיעי השחקים של תושבי הממלכה. אולם מותה של המלכה אליזבת השנייה הרס את התוכניות שרקמה טראס בקפדנות.",
    "ארבעה נציגים למ.ס אשדוד בנבחרת הצעירה": "ארבעה נציגים למ.ס אשדוד בסגל נבחרת ישראל עד גיל 21. מדובר על גיל כהן, זוהר זסנו וחמודי כנעאן וכן על אדיר לוי לו זה זימון ראשון.\n\nהנבחרת מגיעה לשבוע גורלי בצמד מפגשים מול אירלנד בפלייאוף העפלה לאליפות אירופה.\n\nאליפות אירופה תתקיים בקיץ הבא בגיאורגיה ורומניה. הנבחרת תתמודד בדבלין מול הנבחרת המקומית (23.9, 21:00 שעון ישראל) ולאחר מכן תארח בבלומפילד את האירים (27.9, 20:15). כרטיסים בעלות 20 שקלים באתר לאן.\n\nלקראת המשחקים זימן מאמן הנבחרת, גיא לוזון, סגל של 24 שחקנים:\n\nשוערים:\n\nדניאל פרץ, עומר ניראון, שריף כיוף\n\nהגנה:\n\nנועם מלמוד, זיו מורגן, גיל כהן, איתי בן שבת, כארם ג'אבר, סתיו למקין, רועי הרמן, זוהר זסנו, יובל שדה\n\nקישור:\n\nמוחמד כנעאן, בר כהן, הישאם לאיוס, אל ים קנצפולסקי, תאי עבד, יואב הופמייסטר, אדיר לוי, עידו שחר, אוסקר גלוך\n\nהתקפה:\n\nסתיו נחמני, עידן טוקלומטי, אושר דוידה.",
    "אינסטגרם חטפה קנס של 400 מיליון דולר על הפרת פרטיות ילדים": "אינסטגרם חטפה קנס של 400 מיליון דולר על הפרת פרטיות ילדים\n\nהנציבות להגנת הפרטיות באירלנד הטילה על מטא, החברה האם של אינסטגרם, את אחד הקנסות הגדולים ביותר על הפרת פרטיות עד כה ■ זהו הצעד האחרון במאמץ הנרחב של מחוקקים באירופה ובארה\"ב להגדיל את ההגנות על ילדים ובני נוער ברשת",
    "התמיכה בצ'רלס מזנקת: הבריטים בעד המלך, כל עוד ישמור את דעותיו לעצמו": "זה היה ביקורו ה-40 של צ'רלס בצפון אירלנד – והראשון כמלך. בשנים האחרונות הקשר בין צפון אירלנד לבריטניה הולך ונעשה רופף יותר ויותר – בין השאר בעקבות ה\"ברקזיט\" והתחזקותה של\n\nהמפלגה הלאומנית",
    "חזיזה: \"הבוז? בטוח שחלק אוהדי מכבי ת\"א מקנאים באצילי לפעמים\"": "משהו טוב עובר על הכדורגל הישראלי, והערב (שבת) קיבלנו עוד עדות לכך עם ניצחון 1:2 דרמטי של הנבחרת על אלבניה. יממה לפני ראש השנה, תאי בריבו סידר ניצחון יקר בדקה ה-92 ושימח מדינה שלמה. בסיום, כמה משחקני הנבחרת סיכמו את המשחק בבלומפילד.\n\n\"היה חשוב לכל אחד להוכיח\", הודה דולב חזיזה בסיום. \"אני שמח שהראינו שאנחנו חבורה של גברים, שיחקנו אחד בשביל השני. אני חושב שהגיע לנו לנצח ואולי בתוצאה גבוהה יותר. במחצית השנייה חלק התעייפו ולכן הלכנו מעט אחורה, זה ניצחון מתוק\".\n\nקשר מכבי חיפה התייחס לשער הניצחון בתוספת הזמן: \"השחקן של אלבניה כבש שער גדול, אבל לא ויתרנו גם ב-1:1 וידענו שהם ירצו לכבוש את השני ויצאו קדימה, האמנו. אני שמח שהצלחנו להכריע את המשחק, זו הייתה צמרמורת לפתוח פעם ראשונה בנבחרת פה מול 30,000 אוהדים, התרגשתי\".\n\nעל הבוז לעומר אצילי אמר: \"אני לא שופט, אני בטוח שחלק היו אוהדי מכבי תל אביב, ממקומות אחרים ומקבוצות אחרות. לא כולם אוהבים אותו, זה לא קשור למה שהיה או שלא היה, מקנאים בו לפעמים, זה קבוצות אחרות ואני מבין את זה. עומר היה מי שחטף את הכדור והוציא אותנו למתפרצת בשער השני. עומר לא צריך להגיד מה אני חושב עליו הוא כוכב כדורגל\".\n\n\n\n\"אני לא שמח ששחקנים נפצעים\", הבהיר חזיזה. \"אבל אני שמח שהגיעה ההזדמנות והוכחתי את עצמי. אני בתקשורת טובה עם המאמן, זה הביא לי תחושב חיובית וזה עזר לי שהוא תמך בי. אני חושב שהחזרתי על המגרש. יש פה המון שחקנים צעירים ורצינו להוכיח שמקומנו פה. נכון שהיו הרבה חיסורים, אבל בסופו של דבר כשיש חיסורים האחרים רוצים להוכיח. אני שמח שכולנו עשינו את זה, הכי חשוב שהנבחרת ניצחה ובעזרת השם במשחקי הנבחרת האיצטדיונים יהיו מלאים ויתמכו בכל השחקנים\".",
    "אליזבת לא שכחה לרגע שהיא מלכה של ממלכה דמוקרטית": "התצלום האחרון של מלכת בריטניה, אליזבת וינדזור, שהתפרסם במהלך חייה היה מפגישתה עם ליז טראס ביום שלישי, כשמינתה אותה לראשת ממשלת בריטניה במקומו של בוריס ג'ונסון. טראס, ראשת הממשלה ה-15 במספר שהכתירה המלכה במהלך שנות מלכותה, מושלת בממלכה המאוחדת מכוח בחירתה למנהיגת המפלגה השמרנית המחזיקה ברוב בפרלמנט. ואולם, על פי החוקה הבלתי כתובה של הממלכה המאוחדת של בריטניה הגדולה וצפון אירלנד, ראש הממשלה מושל רק מתוקף סמכותה של המלכה.\n\nלחצו על הפעמון לעדכונים בנושא: בריטניה",
    "\"השוער האירי נתן לישראל מתנה גדולה\"": "קונולי מאוכזב (Seb DalySportsfile via Getty Images) | צילום: ספורט 5\n\nנבחרת ישראל יצאה מאירלנד עם 1:1 רגע לפני הגומלין בבלומפילד. האירים חזרו למשחק משער של אוון פרגוסון, וכעת מתכוננים למשחק הבא. בתקשורת האירית ניתחו בהרחבה את ההמשך ואת המשחק של הכחולים-לבנים.\n\n\"הגומלין בישראל יראה אחרת\", נכתב ב-\"Irish Examiner\". \"בחום של 30 מעלות הם לא צריכים להגן על יתרון ומזג האוויר ישפיע, ארון קונולי צריך להמשיך בהרכב אבל יהיו שינויים. בצד של ישראל אוסקר גלוך, בן ה-19 המוכשר, התקשה מול מרכז השדה\".\n\n\"השוער האירי נתן לישראל מתנה גדולה אחרי ההרמה של אושר דוידה שהשאירה את עידן טוקלומטי מול שער ריק. ישראל הצליחה לעמוד בלחץ וראתה את סתיו למקין מורחק, אחרי שספג נגע בארון קונולי. הכל פתוח\".\n\nכלי תקשורת נוסף, \"The 42\", התייחס גם הוא. \"ישראל פתחה עם אוסקר גלוך ואל ים קנצפולסקי, מכוכבי יורו הנוער. אושר דוידה ומוחמד כנעאן סומנו גם הם, וכנעאן חיפש את השער. ישראל הייתה קרובה מספר פעמים\".\n\n\"טעות אסונית של השוער בריאן מאהר הובילה לשער של טוקלומטי\", נכתב ב-\"Balls\" האירי. \"אירלנד התאוששה והמשיכה ללחוץ, למרות שהיו הצלות טובות של דניאל פרץ. הגומלין יהיה מרתק\".\n\nארון קונולי, כוכב נבחרת אירלנד, תקף את ישראל: \"אני לא מבין איך לא ניצחנו, היינו יותר טובים במשך 90 דקות. הם הבקיעו ממצב נייח, אבל אנחנו צריכים להיות בטוחים בעצמנו\".",
    "נבחרת הדייוויס של ישראל הוגרלה נגד לטביה": "נבחרת הדייוויס של ישראל הוגרלה היום (שלישי) למפגש מול נבחרת לטביה בחוץ במסגרת משחקי פלייאוף ההישרדות של בית 1. המשחק יתקיים בתחילת חודש פברואר 2023 (3-4.2.2023). ניצחון ישאיר את הנבחרת בבית 1 והפסד יוריד אותה לבית 2.\n\nישראל הפסידה בסוף השבוע האחרון בהיכל שלמה בתל אביב לנבחרת צ׳כיה החזקה 3:1 ותנסה להשיג ניצחון חוץ נגד נבחרת לטביה המדורגת במקום ה-55 בעולם, כשישראל במקום ה-34. בשורות נבחרת לטביה משחקים: ארנסט גולביס המדורג 297, רוברט סטרומבאחס המדורג 563, קרלוס אוזולינס 1209 ודניאל טנס.\n\nישראל ולטביה לא נפגשו אי פעם בעבר ומיקום המשחק נקבע על פי הגרלה, בה ישראל הייתה מדורגת ויכלה לפגוש גם את סין, לבנון, ליטא, תאילנד, דנמרק, יוון, סלובניה, טאיוואן, פולין, בולגריה או אירלנד.",
    "יד גרמנית אחת מתנצלת, השנייה מממנת פעילים אנטי-ישראלים": "השבוע התקיים בגרמניה טקס האזכרה המרכזי לציון חמישה עשורים לטבח 11 הספורטאים הישראלים במינכן. הנשיא הגרמני פרנק שטיינמאייר פיזר בנאומו קורטוב התנצלויות בפני המשפחות השכולות, וגם הוסיף בין השורות רמיזה על כך שהאירוע המחריד, בו שוב יהודים חסרי אונים נרצחו על אדמת גרמניה, בעיקר הרס את הפקת הענק שמטרתה הייתה תיקון התדמית הלאומית:\n\nהמשחקים האולימפיים של מינכן היו אמורים להיות שונים בתכלית מהמשחקים הקודמים בגרמניה של 1936. כשהנאצים ערכו כמופע תעמולה בומבסטי, כשניצלו לרעה את הרעיון האולימפי למען למטרותיהם… מינכן 1972 הייתה אמורה להיות אנטיתזה לברלין 1936. הרפובליקה הפדרלית הצעירה רצתה להציג עצמה כחברה פתוחה לעולם, ליברלית, שזוכה להכרה וכבוד בקרב הדמוקרטיות…\"\n\nובכן, רצון לחוד ומעשים לחוד. במחקר שפרסמה לאחרונה קרן 'ברטסלמן' הגרמנית, התגלה כי 34% מהגרמנים מחזיקים בדעה גרועה מאד כלפי הישראלים. דעתם של שליש מהגרמנים מתבטאת בין היתר בהתעקשותם לממן ארגוני תעמולה אנטי-ציוניים, המבקשים לצבוע את ישראל בצבעים מפלצתיים.\n\nחלק מאותם \"ארגוני זכויות אדם\" קשורים לארגון הטרור 'החזית העממית לשחרור פלסטין', ושישה מהם הוכרזו בישראל כארגוני טרור בעצמם. על אף שאת המהלך גינו צרפת, ספרד, איטליה, הולנד, שבדיה, דנמרק, אירלנד ובלגיה, מי שהקדימה את כולן הייתה, כמובן, גרמניה.\n\nאחד מהארגונים אותם גרמניה מממנת, ולא רוצה שישראל תכריז עליו כארגון טרור, הוא 'אדאמיר'. רואה החשבון של הארגון, סאמר ערביד, עמד בראש חוליית המחבלים שבאוגוסט 2019 פוצצה מטען תופת במעיין דני, רצחה את רנה שנרב בת ה־17 ופצעה את אביה ואחיה. בראש תשתית הטרור שיזמה את הפיגוע עמדה חאלדה ג'ראר – חברת הפרלמנט הפלסטיני מטעם 'החזית העממית' ומראשי הארגון.\n\nארגון אחר הממומן בכסף גרמני נקרא 'אל-חק'. בראשו עומד שעואן ג'בארין, מחבל מורשע בגין מעורבותו בגיוס מחבלים לאימונים בחו\"ל במסגרת 'החזית העממית'. בפסק דין של בג\"ץ בעקבות בקשתו לטוס לכנס בצרפת נכתב עליו כך:\n\nהעותר דנא פועל ככל הנראה בבחינת ד\"ר ג'קיל ומיסטר הייד. בחלק משעות פעילותו הוא מנהל של ארגון זכויות אדם, ובחלק אחר הוא פעיל בארגון שידיו מגואלות בדם. הוא לא בוחל במעשי רצח ובניסיונות לרצח, אשר דבר אין להם עם זכויות, ואדרבה, שוללים הם את הזכות הבסיסית מכולן, זכות היסוד שביסוד, שבלעדיה אין זכויות אחרות – הזכות לחיים\"\n\nגרמניה לא מסתפקת במימון עתק לארגונים תומכי BDS, עמותות הפועלות להשתלטות על שטחי C או מוסדות שחבריהם מגייסים בלילות חוליות טרור. היא מממנת גם ארגונים ישראלים שעובדים קשה מאוד כדי לשכנע את העולם שישראל היא מדינת אפרטהייד המבצעת פשעי מלחמה על בסיס יומי.\n\nבעשור האחרון השקיעו מדינות זרות וגופים זרים שונים סכום של מעל 154 מיליון שקלים בארגוני תעמולה ומשפט ישראלים, כולם נמצאים על המנעד שבין שמאל לשמאל אנטי-ציוני רדיקלי. בין הארגונים הבולטים שגרמניה הרשמית מממנת בישראל נמצאים למשל 'המוקד להגנת הפרט' המגן משפטית על מחבלים ובני משפחותיהם, וארגון 'בצלם' המשתמש במשאביו לעידוד לחץ בינלאומי נגד ישראל, והאשמת חיילי צה\"ל בביצוע פשעי מלחמה.\n\nוהנה רק השבוע פרסמה יו\"ר הנהלת בצלם אורלי נוי, טור המסביר לנו כי פיגוע הירי על אוטובוס החיילים בבקעת הירדן בו נפצעו שבעה כלל אינו מעשה טרור, אלא \"מטרה לגיטימית להתנגדות\". זה מה שגרמניה מממנת. אלו הקולות שהיא מבקשת להגביר במדינת היהודים ובעולם. אל תתנו למפגני הצביעות הגרמנית להתל בכם. הם תמיד היו אלופי העולם בתעמולה.\n\nמתן פלג הוא יו\"ר תנועת 'אם תרצו'. ספרו החדש 'מדינה למכירה' ראה אור בהוצאת סלע מאיר.",
    "Kerry Group Plc (אירלנד), Döhler Group (גרמניה), SkyPeople Fruit Juice Inc. (סין), AGRANA Group (אוסטריה)": "דוח המחקר העולמי של \"שוק הנקטרים\" (2022-2028) מספק את רוב המידע התעשייה הקרוב על מצב השוק והתחזית העתידית. דוח זה מספק לך ניתוח של גודל שוק נקטר , נתח, צמיחה עתידית ומבנה עלויות, נתונים סטטיסטיים ומקיפים של השוק העולמי. הדוח מועיל עבור אסטרטגים ושחקנים בתעשייה כדי לתכנן את האסטרטגיות העסקיות העתידיות שלהם. זהו דוח שוק מעמיק, מספק את כל מה שאתה צריך לדעת על שוק הנקטרים. הוא כולל את חדשות השוק ועדכונים לגבי המצב הנוכחי בשוק, נתונים היסטוריים, מגמות שוק נוכחיות וגורם זה בעל ערך ותומך לעסק.\n\nעם טבלאות ונתונים שעוזרים לנתח מגמות שוק נקטר גלובליות ברחבי העולם, מחקר זה מספק נתונים סטטיסטיים מרכזיים על מצב התעשייה ומהווה מקור חשוב להכוונה והכוונה עבור חברות ויחידים המתעניינים בשוק.\n\nבמבט קדימה גודל השוק צפוי לגדול +7.1% CAGR במהלך 2022-2028\n\nקבל דוח לדוגמה @:\n\nhttps://www.marketintelligencedata.com/reports/5460861/global-and-united-states-nectars-market-report-forecast-2022-2028/inquiry?mode=jessie\n\nשחקנים בולטים מובילים המוזכרים בדוח זה:\n\nדו\"ח זה מציג את השחקנים בענף גם מנקודת מבט של נתח שוק, יחס ריכוז וכדומה, ומתאר בפירוט את החברות המובילות, איתן הקוראים יכולים לקבל מושג טוב יותר על המתחרים שלהם ולרכוש הבנה מעמיקה של המצב התחרותי. חברות מפתח המכוסות כחלק ממחקר זה כוללות: Kerry Group Plc (אירלנד), Döhler Group (גרמניה), SkyPeople Fruit Juice Inc. (סין), AGRANA Group (אוסטריה), Kanegrade Ltd. (בריטניה), China Haisheng Juice Holdings Co. Ltd (הונג קונג) ו- SunOpta, Inc. (קנדה) ואחרות.\n\nפילוח שוק הנקטר העולמי:\n\nפלח שוק לפי סוג :\n\n99% תכולת מיץ\n\n25-99% תכולת מיץ\n\n25% תכולת מיץ\n\nפלח שוק לפי אפליקציה:\n\nמַשׁקָאוֹת\n\nמַחלָבָה\n\nמזון\n\nמַאֲפִיָה\n\nקונדיטוריה\n\nאחרים\n\nתובנה אזורית:\n\nהמזרח התיכון ואפריקה (טורקיה, מדינות GCC, מצרים, דרום אפריקה)\n\nצפון אמריקה (ארצות הברית, מקסיקו וקנדה)\n\nדרום אמריקה (ברזיל וכו')\n\nאירופה (גרמניה, רוסיה, בריטניה, איטליה, צרפת וכו')\n\nאסיה-פסיפיק (סין, יפן, הפיליפינים, קוריאה, הודו, אינדונזיה ואוסטרליה)\n\nגש לדוח המלא:\n\nhttps://www.marketintelligencedata.com/reports/5460861/global-and-united-states-nectars-market-report-forecast-2022-2028?mode=jessie\n\nדו\"ח זה נועד לספק:\n\n– ניתוח איכותי וכמותי של המגמות הנוכחיות, הדינמיקה וההערכות מ-2022 עד 2028.\n\n– נעשה שימוש בכלי הניתוח כגון ניתוח SWOT וניתוח חמשת הכוחות של Porter, המסבירים את הכוח של הקונים והספקים לקבל החלטות מכוונות רווח ולחזק את העסק שלהם.\n\n– ניתוח פילוח השוק המעמיק עוזר לזהות את הזדמנויות השוק הרווחות.\n\n– בסופו של דבר, דוח Nectars זה עוזר לחסוך לך זמן וכסף על ידי אספקת מידע חסר פניות תחת קורת גג אחת.\n\nשאלה מרכזית נענתה בדוח זה\n\nמה יהיה גודל השוק ב-2028 ומה יהיה קצב הצמיחה? מהן המגמות המרכזיות בשוק? מה מניע את השוק הזה? מהם האתגרים לצמיחת השוק? מי הם הספקים המרכזיים בתחום השוק הזה? מהן ההזדמנויות והאיומים בשוק העומדים בפני הספקים המרכזיים? מהן החוזקות והחולשות של הספקים המרכזיים?\n\nקנה עכשיו@:\n\nhttps://www.marketintelligencedata.com/report/purchase/5460861?mode=su?mode=jessie\n\nתוכן עניינים: שוק הנקטרים\n\nחלק 1: סקירה כללית של שוק הנקטרים\n\nחלק 2: מצב ותחזית שוק הנקטר העולמי לפי אזורים\n\nחלק 3: מצב שוק גלובלי ותחזית לפי סוגים\n\nחלק 4: מצב שוק גלובלי ותחזית לפי תעשיה במורד הזרם\n\nחלק 5: ניתוח גורם מניע שוק\n\nחלק 6: סטטוס תחרות בשוק לפי יצרנים גדולים\n\nחלק 7: מבוא יצרנים עיקריים ונתוני שוק\n\nחלק 8: ניתוח שוק במעלה הזרם ובהמשך\n\nחלק 9: ניתוח עלות ומרווח גולמי\n\nחלק 10: ניתוח סטטוס שיווקי\n\nחלק 11: מסקנת דוח שוק\n\nחלק 12: נקטרים: מתודולוגיית מחקר והתייחסות\n\nלבסוף, דוח שוק הנקטרים ​​הוא המקור האמין להשגת מחקר שוק שיאיץ באופן אקספוננציאלי את העסק שלך.\n\n*אם אתה זקוק למידע ספציפי שאינו נמצא כעת בהיקף הדוח, אנו נספק לך אותו כחלק מההתאמה האישית.\n\nהתאמה אישית זמינה:\n\nאנו מעריכים שקראת את המאמר במלואו. אם תרצו לדעת יותר על השוק אריזות אספקה ​​לניהול מזומנים, מחפשים התאמה אישית, פנו אלינו. כדי להשיג טווח שוק מלא של אריזות אספקה ​​לניהול מזומנים, או לחקור עוד על הזדמנויות, פנה לאנליסט המחקר שלנו. הצוות שלנו זמין 24/7 כדי לסייע ולתמוך ללקוחותינו באמצעות מחקר אמין.\n\nעלינו:\n\nנתוני מודיעין שוק הם מובילים עולמיים בתעשיית המחקר, ומציעים שירותי מחקר קונטקסטואליים ומונחי נתונים ללקוחות. הלקוחות נתמכים ביצירת תוכניות עסקיות ובהשגת הצלחה ארוכת טווח במקומות השוק שלהם על ידי הארגון. התעשייה מספקת שירותי ייעוץ, מחקרי מחקר נתונים של Market Intelligence ודוחות מחקר מותאמים אישית.\n\nצור קשר: אירפן טמבולי (ראש מכירות) – MARKET INTELLIGENCE DATA\n\nטלפון: +1 (704) 266-3234\n\nדואר לכתובת: sales@marketintelligencedata.com",
    "ליגת האומות: פורטוגל וספרד נאבקות על ראש הבית": "פורטוגל - ספרד (21:45, ספורט1)\n\n\n\nגם תיקו יספיק לכריסטיאנו רונאלדו וחבריו כדי לסיים בראש הבית, לאור תוצאות המחזור הקודם (ה-0:4 המדהד על צ'כיה, לצד הפסד לה רוחה 2:1 לשוויץ). הספרדים, מצידם, חייבים ניצחון כדי לכבוש מחדש את הפסגה. כל חמשת המפגשים האחרונים בין שתי הנבחרות הסתיימו בתיקו, כולל 1:1 כשהן נפגשו בליגת האומות לפני שנה. רונאלדו שנפגע מול צ'כיה יהיה כשיר, ז'ואאו קאנסלו שהחמיץ את המשחק בשל הרחקה ישוב ל-11. מנגד, אמור דני קרבחאל לחזור להרכב של לואיס אנריקה לאחר שנח מול שוויץ, פדרי וגאבי עשויים לרדת לספסל. \"יהיה קשה לנצח שם, אבל עוד תיקו לא ישרת אותנו. נבוא כדי להשיג שלוש נקודות\", אמר מאמן האורחת.\n\n\n\nשוויץ - צ'כיה (21:45)\n\n\n\nבעוד פורטוגל וספרד נלחמות על ראש הבית, שוויץ וצ'כיה ייאבקו כדי להימנע מסיום במקום האחרון בבית, המוביל לירידת דרג בליגת האומות. תיקו יספיק למארחת, בעוד הצ'כים חייבים ניצחון. לרוע מזלם, הם מגיעים במומנטום רע מאוד עם שלושה הפסדים רצופים במפעל - כולם על האפס: 2:0 מול פורטוגל, 2:0 מול ספרד ו-4:0 מול פורטוגל. עם זאת, ניצחונם היחיד במפעל היה על אותה שוויץ - 1:2 בשנה שעברה. אחד נוסף כזה יספיק. השוויצרים לעומת זאת מגיעים מעודדים, לאחר שהפתיעו בשני המשחקים האחרונים את פורטוגל (0:1) וספרד (1:2). מנואל אקאנג'י המוצהב ייעדר.",
    "400 אלף שקל ויש לכם נכס להשקעה באנגליה. ואיזו תשואה תקבלו?": "\"בממלכה המאוחדת שכוללת את אנגליה, ווילס סקוטלנד וצפון אירלנד מתגוררים 68 מיליון תושבים. זו הכלכלה שמדורגת חמישית בעולם. אם בישראל הממוצע לרכישת דירה הוא 17 שנות עבודה, באנגליה הממוצע הוא שבע, ובצפון אנגליה חמש. ב־2022 אנגליה צפויה לחתום על הסכמי סחר רבים מול ארה\"ב, אוסטרליה ויפן\".\n\n■ מחירי הקרקעות ללוגיסטיקה זינקו בעשרות אחוזים. האם הם הגיעו לתקרה?\n\n■ איפה כדאי להשקיע כשהריבית עולה - ועוד 4 כתבות על המצב בשווקים\n\n■ חובות בשקלים, נכסים באירו: הנדל\"ן הישראלי שקוע בצרות של אירופה | פרויקט מיוחד\n\nלרשימת הסופרלטיבים לא אחראי שגריר בריטניה בישראל, אלא מעריץ מסוג אחר: אופיר הררי שמתגורר בעמק חפר, אבל העסק שלו נטוע עמוק באנגליה. מזה חמש שנים הוא ושותפו, מלווים משקיעי נדל\"ן ישראלים במדינה, וכחלק מפרק של \"כסף בקיר\" - פודקאסט השקעות הנדל\"ן של גלובס - שבו הוא התארח, הוא הציג מוטו לא שגרתי עבור מי שמשקיעים מעבר לים: תשואות סולידיות יותר ממרבית משווקי הנדל\"ן בחו\"ל. הוא לא חושש לדבר על המצב הכלכלי העכשווי בממלכה: אינפלציה גבוהה והחשש ממיתון גבוה, אך סבור כי היתרונות גדולים מהחסרונות.\n\n\"ההשקעה הראשונה שלי בנדל\"ן הייתה בחדרה, לפני 13 שנה. זו הייתה דירה שדי קרובה לבית שלנו, והכל היה די נוח לתפעול\", הוא אומר. הוא ואשתו היו מרוצים, ואחרי כמה שנים החליטו לרכוש נכס נוסף להשקעה, הפעם בצפון. אלא שהפעם החוויה הייתה אחרת. \"באקסל שעשיתי אפשר היה לכתוב הכל. בפועל החיים עובדים אחרת\", הוא אומר ומסביר כי תקלות במזגן, בדוד השמש וסתימות בביוב, גילחו לו חלק ניכר מההכנסות, ואף גזלו ממנו זמן רב. לאחר שנה מכר את הנכס, שרק בשל עליית המחירים בכל הארץ, נעשתה ברווח מסוים.\n\nגם בחו\"ל הוא ניסה, דרך השקעות בקרן הגשמה. בעוד שהשקעה אחת הניבה רווחים יפים, באחרת הוא הפסיד. \"התנסיתי בנדל\"ן בהחזקה ישירה קרוב לבית, ורחוק מהבית. התנסיתי בהשקעה כחלק מקבוצה בחו\"ל, כשאין לך ממש מושג לגבי מה שקורה מאחורי הקלעים של מי שמובילים את ההשקעה, למשל בנושא המינופים. מתוך זה החלטתי שהכי נכון וסולידי כדי לישון טוב בלילה זה החזקה ישירה של נכס\", הוא פורט את קו המחשבה שלו שהוביל אותו לפסים מעשיים באנגליה, הפעם כמשווק ומלווה משקיעים.\n\n\"לא רוצה מחיר גבוה, כמו המחירים בארץ\"\n\nבשיחה עמו מסביר הררי שהם מראש מחפשים נכסים חדשים בטווחי מחירים שיהוו אלטרנטיבה לקהל הישראלי. \"אחד הפרמטרים שלי זה המחיר. אני לא רוצה מחיר גבוה מדי, כמו המחירים פה בארץ. אני מחפש נכסים במחירים שבין ה־80 ל־120 אלף פאונד (כיום כ־310־460 אלף שקל - ג.ל) שזה מכוון לאוכלוסייה שרוצה לפזר את ההשקעות שלה גם לכיוון של אנגליה\", הוא מסביר. רף המחירים הזה, לדבריו מונע ממנו להתקרב למקומות שמרביתנו מכירים כמו לונדון ואפילו מנצ'סטר\".\n\n\"אני יכול למצוא במנצ'סטר ב־100 אלף פאונד, אבל אני לא כל כך בטוח שהייתי רוצה למכור משהו באזורים שבהם נכסים כאלה נמצאים\", הוא מבהיר, ומצביע על היעדים שלהם - ערי לוויין בצפון המדינה. כך למשל בניוקאסל שבצפון מזרח אנגליה הם שיווקו את העסקה הראשונה שלהם - יחידות בפרויקט לבניית מעונות סטודנטים, ובהמשך דירות בעיר האל, שבה מתגוררים 280 אלף תושבים.\n\n\"באופן כללי אני לא עובד על ערים של פחות מ־250 אלף תושבים. אני חושב שזה חלק מנטילת סיכון, שככל שאתה לוקח עיר קטנה יותר אתה בסיכון הרבה יותר גדול\", הוא מסביר את בחירת המיקום.\n\nמה מקבלים במחירים האלה שאתה מדבר עליהם?\n\n\"בצפון אנגליה, ובאנגליה בכלל, מרבית האנשים גרים בבתים צמודי קרקע, ויש גם בנייני רכבת ארוכים שיכולים להוות גם רחובות שלמים. אני לא עוסק בבתים שהם מאוד יקרים, או כאלה שהבלאי בהם גדול. אני מדבר על דירות חדשות במרכזי הערים שפונות לקהל יעד של סטודנטים, או משפחות או לילד ראשון, או לפנסיונרים\".\n\nלדבריו בפרויקט האחרון שהם שיווקו, שטח הדירות נע בין 37 ל־67 מ\"ר. \"באנגליה, דירה שמוגדרת כדירת חדר כוללת סלון וחדר שינה אחד\". ועוד משהו - אחד מסוגי הדירות שהם שיווקו כלל גם חדר ללא חלון. אם בישראל היו מי שמשווקים אותה כדירת 3 חדרים - באנגליה היא עדיין מכונה דירת חדר. \"אם אין חלון חיצוני, זה לא נחשב חדר\".\n\n\"תיקון אחד של גג יאפס את התשואה\"\n\nהררי מכוון לגישה שמרנית מבחינת התשואה השנתית. \"באחד מפרקי הפודקאסט שלכם נאמר שאם הולכים לחו\"ל אז שווה להשיג לפחות 8% ומעלה (תשואה שנתית - ג.ל). אני מתנגד מאוד לאמירה הזאת. אני חושב שצריך לבדוק כל פרויקט לגופו. מבדיקות שעשיתי באנגליה בפרויקטים לבנייה רגילה שמציעים 8%־9% תשואה - הם מאוד מסוכנים. או שמדובר בבתים יד שנייה שאתה יכול לקבל תשואה מאוד יפה במשך שנתיים־שלוש, אבל אחר כך תיקון של גג או משהו כזה יאפס את התשואה, או שמדובר בפרויקטים באזורים שאני לא הייתי רוצה להסתובב בהם לבד בלילה.\n\n\"בגלל זה יצא שם מאוד לא טוב להשקעות בחו\"ל. המון אנשים מפסידים כסף כי הם מחפשים תשואה של 12% ואז מתפלאים למה פתאום הפרויקט לא עבד טוב. אתה רצית לקחת סיכון גדול - אולי לא ידעת שזה סיכון גדול כי לא סיפרו לך הכל - אבל במקומות עם סיכון מוגבר צריך להבין את הסיכונים\", הוא אומר.\n\nהוא עצמו מכוון לתשואות של 5%־6%, ללא קשר לעליית ערך עתידית, שעליה הוא לא יכול להתחייב לדבריו. הוא מזכיר שמדובר בערכים שלא מביאים בחשבון מיסוי בישראל, אך הם הכי מדויקים שיכולים להיות. \"לא מזמן היה לנו דירות ששיווקנו, שהיזם טען שהן יושכרו ב־575 פאונד לחודש. אנחנו עשינו חשבון לפי 550. בפועל הלקוחות שלנו שהשכירו את הדירות עשו את זה במינימום של 600 פאונד. אני מעדיף להנמיך ציפיות ושמשקיעים יופתעו לטובה ולא ההפך\".\n\nאופיר הררי\n\nאישי: בן 47, נשוי פלוס 5\n\nמקצועי: מלווה משקיעי נדל\"ן באנגליה, בעל תואר ראשון במינהל עסקים\n\nעוד משהו: בעבר עסק בסחר בינלאומי\n\nחושבים כמו משקיעים מקומיים | אריק מירובסקי, פרשנות\n\nאתה משקיע, ואני נותן לך שתי אלטרנטיבות: הראשונה, נכס בניוקאסל, השנייה נכס בחולון, שניהם נושאי תשואה של 3%. באיזה נכס תבחר? חולון הרבה יותר קרובה אלי הביתה, אני יכול לקפוץ אם יש בעיה, אני דובר את השפה ויותר קל לי להבין את השוק ולנהל אותו. אתה עם יד על הדופק וקורא גלובס ועוקב אחר מה שקורה בשוק, ויודע שהנגיד העלה את הריבית.\n\nבחוץ לארץ אתה פחות בעניינים ואתה צריך להשקיע יותר זמן וכסף כדי להיות בעניינים, גם לפני שאתה קונה נכס וגם אחרי כן. או לחלופין אתה צריך להעסיק אנשים שינהלו את העסק, ולכן אתה צריך שהנכס בחו\"ל יניב לך תשואה גבוהה יותר כדי שיהיה שווה את זה.\n\nאופיר ורועי השותף שלו, כבר חצו את הגבול שבו הם היו משקיעים מחוץ לארץ שבאים לבריטניה לאתר נכסים. הם כבר חושבים כמו משקיעים מקומיים אנגלים. לכן מה שהוא אמר לגבי התשואה הוא נכון. מדובר בשני סוג נכסים שונים.\n\nבריטניה גדולה, ויש בה הרבה מקומות, כדאיים יותר ופחות. כל משקיע צריך לעשות את שיעורי הבית שלו. היו לפני כמה שנים הרבה קבוצות רכישה ישראליות שהשקיעו בלונדון בכל מיני פרויקטים והיא פופולרית ואטרקטיבית. לונדון היא עיר מספר שתיים בעולם אחרי ניו יורק, אבל יש הרבה אפשרויות גם ליפול וצריך לעקוב אחרי השוק. מחירי הדירות עלו מאז הסגר הראשון של הקורונה כמו בישראל בלמעלה מ־20% וזה אומר שהתשואות בירידה.",
    "אוהדי סלטיק שרקו בוז בדקה לזכרה של המלכה": "אי אפשר לומר שזה לא היה צפוי. יממה לפני הלוויתה של המלכה אליזבת השניה, אוהדי סלטיק לא כיבדו היום (ראשון) את זכרה בדקת מחיאות הכפיים שאירעה באצטדיון בסנט מירן לפני המפגש בין הקבוצות, בו הפסידו הבויז 2:0.\n\nחלק מהאוהדים שרקו בוז, והאחרים הניפו שלטים נגד השלטון המלוכני, רגע לפני פתיחת המשחק. ההחלטה היתה למחוא כפיים במקום דקת דומיה, אבל גם במהלכה היה אפשר לשמוע את הבוז של הקהל המזוהה עם הקתולים האירים המתנגדים לשלטון הבריטי בצפון אירלנד.\n\nעל אחד השלטים שהונפו ביציע נכתב: \"אם אתם שונאים את בית המלוכה, נא למחוא כפיים\". השדר של סקיי ספורטס בסקוטלנד הגיב לאירוע ואמר: \"אני מתנצל בפני כל מי שנפגע ממה שהיה כאן. חלק מהקהל הפגין כבוד, היתר לא\".",
    "בית\"ר ירושלים: במועדון מעוניינים להתחזק בחלוץ זר": "בית\"ר ירושלים נקלעה למצב לא פשוט: לצד הבעיות המקצועיות, והעובדה שהקבוצה בתום חמישה משחקים מדורגת אחרונה בטבלת ליגת העל עם שלוש נקודות בלבד, נוספה גם בעיית פציעות - וספציפית בעמדת הבלם: אוראל דגני, מי שנחשב לבלם הבכיר של הקבוצה, נפצע וצפוי להיעדר כחודשיים מהסגל.\n\nבעקבות הפציעה, בית\"ר מחפשת אלטרנטיבות בחלון ההעברות - ושמו של עידן נחמיאס, שחקנה של מכבי תל אביב (שלא נמצא בתכניות המקצועיות שלהם), עלה. אלא שבמקרה הזה, המכשול היה כלכלי - שכרו בשורות הצהובים גבוה יחסית, ובמכבי ת\"א לא היו מוכנים להשלים את שכרו, כך בשלב זה מעבר אינו על הפרק. בינתיים, ברמת החיזוק בית\"ר מתמקדת בהחתמתו של חלוץ זר, שישדרג את הקבוצה.\n\nבינתיים, גם פציעה של שחקן נוסף, הקשר טרזי תומא, מדאיגה את אנשי בית\"ר - ובמועדון מקווים שתומא יחזור למשחק נגד מכבי בני ריינה, במחזור שלאחר פגרת הנבחרות. ואפרופו הסגל הקצר, ליוסי אבוקסיס יהיה כאב ראש מיוחד לקראת יום חמישי - אז בית\"ר תפגוש את הפועל ירושלים בדרבי, במסגרת גביע הטוטו.\n\nלא פחות מתשעה שחקנים עלולים להיעדר מהמשחק הזה: אוראל דגני, דן עזריה וטרזי תומא פצועים; מקסים גרצ'קין וחגי גולדנברג עדיין בספק בשל פציעות; ז'וסוואה מחייאס (ונצואלה) ואדוארדו גררו (פנמה) יצאו לשחק במדי הנבחרות הלאומיות; ובר כהן וסתיו נחמני ייסעו עם הנבחרת הצעירה למשחק הפלייאוף מול אירלנד.\n\nואם כל זה לא מספיק, גם אופיר קריאף עובר בדיקות בשל תשישות, וגם הוא בספק למשחק. \"רצינו להקדים את המשחק, כדי לא ליצור עומס בהמשך\", אמרו בבית\"ר, \"אבל יש לנו חוסרים רבים מאוד, שיקשו על בחירת ההרכב\".",
    "איך הן הגיעו לשם? 55 סוללות נמצאו בבטנה של אישה בת 66": "בבטנה של אישה בעשור השישי לחייה, נמצאו עשרות סוללות במעי הגס, כשחמש מהן הוצאו באופן טבעי ו-46 נוספות \"נשאבו\" מהמעי שלה.\n\nאישה בת 66, הגיעה לבית החולים האוניברסיטאי סנט וינסנט בדבלין, בירת אירלנד, עם תלונות על התכווצויות בבטן. הצוותים הרפואיים שמיד הבחינו בבטנה של החולה שנפוחה מהרגיל, החליטו לבצע בדיקות רנטגן ואולטרסאונד. כבר בבדיקה הראשונה, הרופאים המזועזעים הופתעו לגלות כי בגופה של המטופלת ישנן 55 סוללות AAA, כן, קראתם נכון.\n\nחריג: איך הגיעו 55 סוללות לבטנה של אישה בת 66? (צילום: מתוך פייסבוק)\n\nלמרבה המזל, כך לפי הדו\"ח הרפואי, אף אחד מהעצמים הזרים לא חסם את מערכת העיכול של בת ה-66 והצוותים קיוו שהם יעשו את דרכם החוצה \"באופן טבעי וללא התערבות כירורגית\", כך דיווח Live Science. עוד נמסר כי בשבוע הראשון הצליחה האישה להיפתר מחמש מתוך 55 הסוללות שהיו בבטנה \"בדרך טבעית\", אך השאר נותרו תקועות.\n\nכשהחלה לסבול מכאבים עזים ובלתי נסבלים, צוות של מנתחים נאלץ לבצע פעולת \"שאיבה\" דרך פי הטבעת. הם הצליחו להוציא מגופה 46 סוללות נוספות אך ארבע נותרו לכודות במעי הגס של המטופלת, אותן הוציאו באמצעות ניתוח קצר ולא מסובך.\n\n5 יצאו ''באופן טבעי'', 46 נשאבו ו-4 הוצאו בניתוח (צילום: מתוך פייסבוק)\n\nמדובר בית החולים נמסר: \"למיטב ידיעתנו, במקרה הזה נתקלנו במספר הסוללות הגבוה ביותר שהיה אי פעם בבטנו של אדם\". למרות שהתקרית עוררה סקרנות רבה לגבי כיצד הגיעו הסוללת לבטנה של האישה, בית החולים התייחס לבליעת סוללות והסביר כי מדובר בשיטה קטלנית וחמורה לפגיעה עצמית. הצוותים סבורים כי בת ה-66 החדירה את העצמים דרך פי הטבעת והן עלו במעלה המעי.\n\n\"המטופלת ניצלה בנס. מקרים מסוג זה עלולים לגרום לפגיעות חמורות כגון חסימת המעי, ניקוב, פגיעה ברירית, ומקרי חירום כירורגים חריפים\". ובשורה התחתונה, לא לנסות את זה בבית.",
    "שביתת רעב? חבריי המתמחים, אנחנו עוד לא שם": "שביתת רעב? חבריי המתמחים, אנחנו עוד לא שם\n\nכבוגר טרי של התמחות ברפואה, אני יודע שהמאבק לקיצור התורנויות הוא מוצדק - אך ההיסטוריה והווה מלמדים ששביתות רעב הן אמצעי למצבי קיצון חמורים הרבה יותר מזה שבו אנחנו נמצאים"
}