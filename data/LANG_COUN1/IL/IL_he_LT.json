{
    "היהלום החבוי של אירופה: ליטא היא היעד שכדאי לשים אליו לב": "בליטא אפשר למצוא את השילוב הנכון בין היסטוריה ועכשוויות, קולינריה ששואבת השראה מקצוות שונים, בתי קפה רגועים מול חיי לילה סוערים שמפתיעים כל פעם מחדש. ואולי אחד היתרונות הבולטים בה, היא עדיין זולה בהרבה מיעדים אחרים ביבשת, והיא רק מחכה לרגע שכולם יגלו את הקסם שטמון בה.\n\nעיר הבירה וילנה\n\nוילנה (Vilnius) היא עיירה שלווה ועשירה, בכל המובנים. זוהי הבירה והעיר הגדולה ביותר במדינה, אבל עם חצי מיליון תושבים היא נותרה עיר בקנה מידה אנושי שניתן לגלות בקלות ברגל. זהו יעד אידיאלי לסוף שבוע או יותר, עם מספר טיסות ישירות מישראל שאורכות כארבע שעות.\n\nכשהיא מספקת את הרקע לחלק מהמיני-סדרה של HBO צ'רנוביל, וילנה נודעה לקהל בינלאומי בזכות הארכיטקטורה שלה מהתקופה הסובייטית. אבל בירת ליטא, למרות שהיא קומפקטית, עשירה בתרבות והיסטוריה. תוכלו למצוא כאן ארכיטקטורה אקלקטית, מסעדות חדשניות, אינסוף של ירוק וחיי לילה בוהמיינים.\n\nהבירה והעיר הגדולה ביותר במדינה. וילנה, ליטא | צילום: Irena Misevic, ShutterStock\n\nמה עושים בוילנה?\n\nהעיר העתיקה של וילנה, או רובע סנאמייסטיס בליטאית, שנרשמה כאתר מורשת עולמית על ידי אונסק\"ו, ניתנת לביקור בקלות ברגל, בכל עונה. באופן לא מפתיע, האזור שבו תמצאו את עיקר האתרים החשובים, עם שפע של סגנונות אדריכליים, שמדגימים את התפתחות העיר, כולל מבנים בסגנון רנסנס, בארוק וניאו-קלאסיים.\n\nמגדל גדימינאס (Gediminas) הוא ללא ספק הסמל המרכזי של העיר העתיקה בווילנה. המגדל יושב בראש גבעת גדימינאס, עליה ניתן לטפס עם פניקולר, ולצפות על העיר מלמעלה. קתדרלת וילנה, היא סמל חשוב נוסף של העיר, עם העמודים הלבנים, מגדל הפעמונים והכיכר.\n\nמגדל גדימינאס הוא ללא ספק הסמל המרכזי | צילום: דניאל ארזי\n\nקתדרלת וילנה היא סמל חשוב נוסף של העיר | צילום: דניאל ארזי\n\nהעיר העתיקה של וילנה היא גם ביתו של הארמון הנשיאותי, שאירח מפורסמים רבים בתקופתו, כולל המלך לואי ה-18, נפוליאון והצאר אלכסנדר הראשון. ממול נמצאת אוניברסיטת וילנה, שהיא מבוך של חצרות יפות וחללים עתיקים. בשטחה גם מגדל הפעמונים של האוניברסיטה, אליו ניתן להיכנס עונתית בתשלום נפרד, וממנו נשקף נוף מרהיב של העיר ממרכז העיר העתיקה.\n\nממגדל הפעמונים של האוניברסיטה נשקף נוף העיר | צילום: דניאל ארזי\n\nכיכר העירייה היא כיכר מרכזית בעיר העתיקה של וילנה עם מזרקה, חלל גדול שבו מתנהלים שווקים (כולל שוק חג המולד). מבנים היסטוריים בסגנונות אדריכליים שונים מקיפים את הכיכר, ובהם מסעדות וחנויות המוכרות ענבר בלטי, פשתן ליטאי, כלי חרס, בגדי מעצבים, תכשיטים, ספרים ועוד.\n\nכיכר העירייה היא כיכר מרכזית בעיר העתיקה | צילום: דניאל ארזי\n\nמבנים היסטוריים בסגנונות אדריכליים שונים | צילום: דניאל ארזי\n\nבעיר תמצאו לא מעט כנסיות מתקופות שונות ובסגנונות שונים | צילום: דניאל ארזי\n\nשכונת אוז'ופיס (Užupis) יושבת בצד השני של הנהר, מופרדת מהעיר העתיקה בגשר ומשם פירוש שמה - \"מעבר לנהר\". במהלך אמצע המאה ה-20 כשהאזור היה תחת השלטון סובייטי, השכונה הייתה אזור נטוש. אולם כיום, הרחובות המרוצפים המפותלים כוללים מיצבי אמנות ותחושת חיים מחודשת.\n\nמשכונה נטושה לתחושת חיים מחודשת | צילום: דניאל ארזי\n\nהשכונה הזו שהיא מעין אוטונומיה, יש שיגידו היפית, במרכז וילנה. במרכז הרפובליקה המזערית, הוקם בשנת 2002 פסלו של המלאך גבריאל, \"מלאך אוז'ופיס\" כסמל לצמיחה ולידה מחדש, כשהחצוצרה שלו מבשרת עידן חדש של חשיבה חופשית לאומה. בשכונה אפשר למצוא לא מעט מהמסעדות השוות ביותר בעיר, בתי קפה, ברים וחנויות.\n\nסמל לצמיחה ולידה מחדש. הפסל של המלאך גבריאל בלב אוז'ופיס | צילום: דניאל ארזי\n\nוילנה היא גם אחת הערים הבודדות באירופה שמאפשרות לכדורים פורחים לשוט ממש מעל גגות הבתים. מדובר בעסק שהליטאים לוקחים ברצינות המרבית, כשעל המטיסים לעבור קורס שלם בהפרחת כדורים פורחים, לרשום את כלי התעופה שלהם ולקבל לוחית רישוי, ולעבור בדיקות מקיפות מדי תקופה. למעשה, עסקי הבלונים הפורחים הם לרוב עסק משפחתי, שעובר מאב לבן ולפעמים אפילו שלושה דורות.\n\nהערים הבודדות באירופה שמאפשרות לכדורים פורחים לשוט ממש מעל הגגות | צילום: דניאל ארזי\n\nהריחוף האיטי מעל העיר מאפשר ליהנות מהמבנים של וילנה, להתפעל מקנה המידה של שני הנהרות, ולהתפלא מכמות הירוק מכל עבר. את האטרקציה צריך לקבוע מראש, ובדרך כלל החברה המפעילה אוספת את הנוסעים מבית המלון ישר לנקודת ההמראה. המחיר מתחיל מ-90 אירו לאדם ויכול לטפס גם למאות, תלוי בזמן הרחיפה וסוג הכדור הפורח.\n\nמלמעלה אפשר לראות את כל וילנה והסביבה | צילום: דניאל ארזי\n\nאם אתם מאלה שמבחינתם חופשה חייבת גם לשלב משהו קצת יותר אקטיבי, בווילנה תוכלו למצוא גם לא מעט אפשרויות לרכיבה על אופניים או שיט קיאקים, בייחוד באזור בלמונטס (Belmontas). האזור כולו ירוק, עם מרכז שבו תוכלו גם למצוא מסעדות ומבשלות בירה. האזור כולו הוא חלק מהפארק האזורי פבילניאי (Pavilniai Regional Park), שבו גם אפשר לצאת לטיולים רגליים ולהגיע לתצפית מעל היער.\n\nמוילנה אפשר להגיע בקלות למסלולי הליכה וטיולים בטבע | צילום: דניאל ארזי\n\n\"ירושלים של הצפון\": הרובע היהודי\n\nליטא זוכרת, מנציחה ומחנכת את אנשיה וגם את המבקרים בה, אודות הקהילה היהודית שכמעט נמחקה במהלך השואה. לפני מלחמת העולם השנייה חיו בבירה כ-100,000 מתוך 250,000 יהודי המדינה, שהיוו כמעט מחצית מאוכלוסיית העיר, ובזכותם ניתן לה הכינוי \"ירושלים של הצפון\". למרבה הצער, כמעט 90 אחוזים מאוכלוסייה זו נרצחו במהלך המלחמה.\n\nברובע היהודי שכן הגטו בזמן מלחמת העולם השניה | צילום: דניאל ארזי\n\nדואגים להזכיר את הקהילה היהודית שפעם חיה פה | צילום: דניאל ארזי\n\nליטא נאבקת בבירור בתפקידה בשיתוף הפעולה עם הנאצים, אך כיום אומנים, רופאים ופילוסופים יהודים מונצחים בפסלים ובלוחות ברחבי הרובע שהיה גם גטו בזמנו, ובתי כנסת נבנים מחדש ומשוחזרים. בפרויקט חדש שנקרא \"קירות זוכרים\", פוזרו ברחבי הרובע תמונות ופסלים ולידם קוד QR שאותו ניתן לסרוק, ולהקשיב להיסטוריה היהודית המקומי.\n\nניתן לסרוק את הקוד ולשמוע את ההסבר של תמונת היהודי | צילום: דניאל ארזי\n\nמציבים פסלים ותמונות של דמויות ואישים מהקהילה היהודית | צילום: דניאל ארזי\n\nהרחוב הראשי של הרובע היהודי בווילנה – רחוב היהודים – נהרס כמעט לגמרי במהלך מלחמת העולם השנייה. עם זאת, כמה אלמנטים היסטוריים של רחוב זה נותרו ללא פגע לאחר המלחמה, ומזכירים את העבר הצבעוני של הקהילה היהודית המקומית. ואפילו הבניינים ההם, שנהרסו, נותרו בסיפורים, מיתוסים ואגדות רבים כחלק מהסיפור היהודי של וילנה – על בית הכנסת הגדול, על הגאון מווילנה, או אפילו על אחד מהשירותים הציבוריים הראשונים בעיר.\n\nהיום אחד המרכזים התוססים של וילנה. הרובע היהודי | צילום: דניאל ארזי\n\nהרחובות עדיין מספרים את סיפור הקהילה | צילום: דניאל ארזי\n\nפסלו של הגאון מווילנה היכן ששכן פעם ביתו | צילום: דניאל ארזי\n\nאיפה אוכלים ומבלים בווילנה?\n\nליטא הופכת במהירות לילד המגניב של אירופה. עם עוגן תרבותי חזק, וילנה מלאה בבתי קפה ומסעדות עם קונספטים מעניינים של מנות, ובשילוב עם פסטיבלים מדי תקופה, האווירה כאן צעירה, תוססת וחיה. כשזה מגיע למסעדות, יש כמה מקומות שאי אפשר לפספס.\n\nאחת המסעדות המעניינות בוילנה היא Ertilo Namas, שנמצאת בעיר העתיקה. מדובר במסעדה ליטאית אותנטית, אבל בהחלט יוקרתית. התפריט שואב את רוחו מהעבר, עד המאה ה-14, עם מנות ליטאיות מסורתיות עם טוויסט מודרני. כאן תוכלו למצוא מאכלים מגוונים, חלקם קצת משונים לחיך הישראלי כמו כבד בונה, אבל גם לא מעט אפשרויות שאולי יעברו לכם קצת יותר חלק בגרון.\n\nתמצאו כאן מנות מוסרתיות עם טוויסט מודרני. מסעדת נמאס | צילום: דניאל ארזי\n\nאפשרות מעניינת אחרת, היא לצאת למסע קולינרי ברובע היהודי, שעובר בין מספר מסעדות שונות עם קונספטים שעוברים בין מטבח ליטאי, איטלקי, צרפתי, קינוחים ועוד. את הסיור מלווה הקלטה בעברית של ישראלית בשם עדי, שמספרת על המורשת של המשפחה שלה בליטא, ועוד סיפורים של הקהילה. הסיור מתחיל ב-Senatoriu pasazas, פסאז' פתוח עם מגוון מסעדות, שם נמצאת התחנה הראשונה Taures, ביסטרו עם יין מצויין. כאן תקבלו את המפה להמשך הסיור.\n\nגם בגזרת חיי הלילה, אולי תופתעו לגלות שווילנה מתעוררת לחיים בשעות המאוחרת, עם ברים, מועדונים, פאבים ולא מעט מקומות עם נרגילות. הרחוב שתרצו להגיע אליו הוא רחוב Vilnius, שמשעות הערב המוקדמות מתמלא במבלים שיושבים בפאבים לאורך הרחוב, שהופך למדרחוב בשעות הלילה.\n\nוילנה מתעוררת לחיים בשעות המאוחרת | צילום: דניאל ארזי\n\nכדאי גם להגיע לבר הרופטופ OPERA social house, שנמצא על גג מבנה גבוה שהיה בעבר בשימוש הסובייטים, והיום הוא אכסנייה לצעירים. מהבר הפתוח תראו את הנוף של וילנה, ובשעות השקיעה גם ירחפו מעליכם כדורים פורחים, שברקע מוזיקה חיה ובירה איכותית שזורמת.\n\nאיפה ישנים בווילנה?\n\nעדיין זול יחסית לשהות במרכז העיר, עם מחירי מלונות נמוכים מאלה של ערי בירה אחרות באירופה. אחד המלונות הטובים בעיר הוא מלון Pacai, שנמצא בלב העיר העתיקה, עם גישה נוחה ברגל לכל האתרים המרכזיים. המלון, בעל 5 הכוכבים, ממוקם בתוך מבנה עתיק שהיה שייך למשפחת אצולה, ויש לו ספא יוקרתי, בר-מסעדה עם אוכל משובח ושירות אדיב ברמה גבוהה. המחיר מתחיל מכ-250 אירו לחדר זוגי ללילה.\n\nמלון פסאי וילנה | צילום: דניאל ארזי\n\nשופינג בווילנה\n\nבכל רחבי וילנה תוכלו למצוא חנויות שמתחילות ממוצרים ומעצבים מקומיים ועד לרשתות הבינלאומיות הגדולות בעולם. באופן כללי, המחירים בליטא זולים, בהחלט עבור התייר הישראלי, והפערים בין הרשתות המוכרות לנו הם גדולים, אך עולים בהדרגה.\n\nרחוב השופינג המרכזי של העיר הוא שדרת גדמינס (Gediminas Avenue), וכאן אפשר למצוא את כל החנויות המוכרות. בנסיעה קצרה ממרכז העיר נמצא הקניון הגדול Akropolis, עם קרוב למאתיים חנויות, מוכרות יותר ופחות, במחירים טובים.\n\nהעיר כולה מלאה בחנויות מגדולות ועד קטנות | צילום: דניאל ארזי\n\nטרקאי\n\nטרקאי (Trakai) היא הבירה העתיקה של ליטא והמקום בו עמדה הטירה המזרח-אירופית היחידה שנבנתה על אי. האזור נמצא במרחק נסיעה קצר של כשעה מווילנה, ואפשר להגיע אליו לטיול יום, או להתארח באחד מהמלונות ובתי האירוח הרבים שנמצאים באזור.\n\nטירת סאלוס (Salos), שנמצאת על אי בלב אגם גאלווה (Galvė), היא האטרקציה המרכזית של טרקאי. מאמינים שבנייתה החלה בסוף המאה ה-14 על ידי הדוכס הגדול קסטוטיס, והסתיימה על ידי בנו ויטאוטס בתחילת המאה ה-15. בתחילת המאה ה-16, השימוש והמשמעות של הטירה הצטמצמו מאוד. כיום המקום הוא מוזיאון שבו ניתן לבקר ולהכיר את ההיסטוריה של ליטא, וללמוד על הדרך שבה הטירה ויושביה סיוע לבניית המדינה.\n\nטירת טרקאי | צילום: דניאל ארזי\n\nהאזור מפורסם גם בזכות קהילת הקראים שעדיין קיימת במקום (עם שפה שמקורה במשפחת השפות הטורקיות). על פי אנשי הקהילה, הדוכס הגדול ויטאוטס הביא את הקראים לליטא לפני כ-500 שנים כלוחמים ומשרתים נאמנים. הוא הציב אותם בין חצי האי לטירה, ובטח בהם כמגיניו. כיום, הרחוב הראשי המוביל לאגם - רחוב קאראימו - מלא בבתי עץ צבעוניים, האופייניים לקבוצה זו, כולל בית הכנסת הישן של הקהילה. לאורך הגדה ניתן לשבת במסעדות ולבקר בשוק המקומי, המוכר מזכרות מהאזור.\n\nבתי הקראים ברחוב הראשי הם צבעוניים ומיוחדים | צילום: דניאל ארזי\n\nלאורך הגדה יש מסעדות ושווקים | צילום: דניאל ארזי\n\nקובנה\n\nלעיר השנייה בגודלה בליטא יש אולי היסטוריה עשירה וסוערת, אבל היא עדיין עיר מודרנית ועשירה בתרבות. הפארקים הירוקים הרבים שלה, המונומנטים העתיקים והרחובות המקסימים להולכי הרגל, הופכים אותה לאחת הערים הנעימות ביותר לביקור במדינה. כאן תמצאו שילוב של מודרניות ומסורת שבו מרגישים במהירות מפתיעה בבית.\n\nהעיר העתיקה קובנה ליטא | צילום: דניאל ארזי\n\nמה עושים בקובנה?\n\nרכז אמיתי של ההיסטוריה הליטאית, קובנה היא ביתם של מבנים ארכיטקטוניים מפוארים כמו הארמון הנשיאותי שבו עדיין מוצגים רהיטים, ציורים וחפצים אחרים שהיו שייכים לנשיאים השונים. במרכז העיר, קשה ללכת יותר מ-100 מטר מבלי לעצור מול אנדרטה. העיר היא מבוך אמיתי של סמטאות היסטוריות ציוריות. בית העירייה והארכיטקטורה שלו המשלבת סגנונות קלאסיים, בארוק וגותיים, הקתדרלה של קובנה וטירת קובנה, כולם יגרמו לכם לטייל בעבר ובאגדות העיר.\n\nהאתרים בקובנה יחזירו אתכם בזמן. טירת קובנה | צילום: דניאל ארזי\n\nהפוניקולר של גבעת Žaliakalnis - כלי תחבורה ייחודי, נמצא בשימוש עד היום, כולל הקרון המקורי מלפני המלחמה, מושבי עץ ורציפי התחנה. גם היום הפוניקולר לוקח אנשים אל הגבעה, שממנה פתוחה לרווחה הפנורמה של מרכז העיר קובנה והעיר העתיקה.\n\nהקרון המקורי מלפני המלחמה עדיין עובד | צילום: דניאל ארזי\n\nמהגבעה אפשר לראות את הנוף של קובנה | צילום: דניאל ארזי\n\nהרחובות המרוצפים והמדרחובים להולכי הרגל והפארקים של קובנה מציעים הזדמנויות נהדרות לטיולים. במרכז העיר נמצא רחוב וילנה, עם החנויות הרבות שלו, המרפסות שטופות השמש והמוזיאונים. רחוב מרכזי נוסף הוא שדרת לייסווס (Laisvės), בתרגום לעברית שדרת החירות. בנוסף למבחר הגדול של החנויות והמסעדות במדרחוב המרכזי, ברחוב תוכלו לראות שילוב נהדר בין אדריכלות אירופית קלאסית, אדריכלות מודרנית מתחילת המאה ה-20 ובנייה סובייטית טיפוסית.\n\nרחוב וילנה בקובנה | צילום: דניאל ארזי\n\nהקהילה היהודית בקובנה\n\nעל פי ההערכות, ליטוואקים - יהודים ליטאים - הגיעו לאזור קובנה בתחילת המאה ה-15, והתיישבו במקור בעיירת סלובודקה הסמוכה (שכונת Vilijampolė של היום) ממש מעבר לנהר מהעיר העתיקה ומיקומו של גטו קובנה בזמן המלחמה. בזמן הפלישה הנאצית לליטא ב-22 ביוני 1941, מנתה האוכלוסייה היהודית בעיר למעלה מ-30,000 תושבים. כמות עצומה ולעיתים נשכחת מהאדריכלות של העיר בין המלחמות, נבנתה תוך שימוש במומחיות יהודית או כסף מאנשי הקהילה. בין הקהילות היהודיות המוכרות, ניתן למצוא את המשוררת לאה גולדברג, שהייתה ילידת העיר, ומונצחת על קיר גדול היכן שביתה היה בעבר.\n\nפעם חיה בקובנה קהילה יהודית גדולה. בית הכנסת בקובנה | צילום: דניאל ארזי\n\nילידת העיר קובנה. קיר ההנצחה לכבודה של לאה גולדברג | צילום: דניאל ארזי\n\nמה אוכלים בקובנה?\n\nחלק מרכזי במטבח הליטאי הוא לחם שיפון כהה, שזוכה לכבוד רב ואף נקרא \"קדוש\", כשהליטאים נותנים לו כבוד גדול. בביקור בקובנה תוכלו לזכות בהזדמנות לטעום מרק מסורתי מתוך קערת לחם.\n\nגם למשקאות המקומיים יש מסורות עתיקות מאוד, וכדי להכיר אותם טוב יותר תוכלו לבקר במוזיאון Stumbras, שמציע סיור מודרך בהיסטוריה וטעימות של משקאות חזקים. בין שלל הדברים שגורמים לכל ליטאי להתנפח מגאווה (היסטוריה עשירה, ענבר, טבע יפהפה, כדורסל וכו'), יש אחד שיש לו מקום מיוחד בלבו - הבירה הליטאית.\n\nאיפה ישנים בקובנה?\n\nמלון Kaunas יושב במרכז שדרת לייסווס, במיקום מרכזי בעיר בין המסעדות והחנויות הכי שוות בעיר. המלון הוא בעל 4 וחצי כוכבים, ויש לו שני חלקים, כאשר האחד ממוקם במבנה עתיק ומהודר ממש על השדרה, אך בשל כך החדרים לא גדולים. לעומת זאת, בחלק השני של המלון, שממוקמם במבנה מודרני אך עורפי, החדרים מרווחים וגדולים בהרבה. מחיר לינה במלון מתחיל ב-200 אירו לחדר זוגי ללילה.\n\nView this post on Instagram A post shared by HotelKaunas (@hotelkaunas)\n\n*הכתב היה אורח של משרד התיירות הליטאי",
    "שערוריית שיפוט ביורובאסקט: ליטא תערער על הפסדה לגרמניה": "\"אחרי שהמאמנים שלנו החלו להתלונן, המשקיף ישב שם כולו אדום ולא עשה דבר\", ביקר הפורוורד הליטאי מינדאוגאס קוזמינסקאס בסיום המשחק. \"זה קשה. הזריקה הזו שלא קיבלנו, עלתה לנו בהארכה. אולי התרכזנו בזה יותר מדי\". מריוס גריגוניס תקף בדרך יותר נחרצת: \"אם השופטים האלה ימשיכו לנהל משחקים ביורובאסקט, אני לא יודע מה לומר על פיב\"א. זה עלה לנו במשחק. עכשיו הם ילכו הביתה כרגיל\".\n\n\n\nולנצ'יונאס עצמו הוסיף: \"אני אפילו לא יודע מה להגיד כשהשופטים שוכחים להעניק זריקת עונשין. איך זה בכלל אפשרי? זה כמו כדורסל תיכונים\". המאמן קאזיס מאקסוויטיס טען כי השופטים רצו לתקן את הטעות כאשר זו הובאה לידיעתם, \"אבל הגרמנים התלוננו נגדנו והזהירו שהם יגישו ערעור בעצמם\".",
    "היחידה שנותרה: ספרד ניצחה את ליטא ועלתה לרבע": "שלב הנוקאאוט של היורובאסקט נפתח היום (שבת) עם ארבעה משחקים שסיפקו דרמות גדולות ושורדת אחת, ספרד, שהפכה ליחידה מבית א’ ששרדה את הנבחרות שהעפילו מבית המוות בתום דרמה אדירה מול ליטא, שנגמרה רק לאחר 94:102 בסיום הארכה והצגה של לורנזו בראון. מוקדם יותר, צרפת ניצלה רצף אירועים הזוי של הנבחרת הטורקית כדי לעלות לרבע הגמר עם ניצחון 86:87 בתום הארכה, סלובניה נהנתה מהצגה נוספת של דונצ’יץ’ בניצחון 72:88 על בלגיה וגרמניה תספק לקהל הביתי עוד משחק אחד לפחות אחרי ניצחון 79:85 על מונטנגרו.\n\nליטא – ספרד 102:94\n\nהמשחק נפתח עם שליטה ספרדית, שהחזיקה ביתרון לאורך 15 הדקות הראשונות, אלא שבדיוק אז העומק והאיכות של הליטאים התחילו לבוא לידי ביטוי עם סלים בתוך הצבע והליעות לקו העונשין. ברבע השלישי ההפרש גדל לדו ספרתי, אבל חואנצ’ו הרננגומז שמר על הספרדים קרובים. ברבע הרביעי לה רוחה בהובלת לורנזו בראון הצליחו לחזור ואפילו לעלות ליתרון דקה וחצי לסיום. ארנס ברזייקיס קלע שלשה גדולה, אבל אוסמן גארובה החזיר את היתרון 81:82 לספרד 16.7 שניות לסיום.\n\nדומנטאס סאבוניס ביצע עבירת תוקף, ווילי הרננגומז קלע רק נקודה מהעונשין וטיפ ענק של ברזייקיס בשנייה האחרונה שלח את המשחק להארכה בשוויון 83:83. בחמש הדקות הבאות היה שחקן אחד מעל כולם, והוא בכלל קיבל אזרחות במדינתו רק לפני חודשיים – לורנזו בראון עם הצגה של 8 נקודות העלה את הספרדים ליתרון 7, אבל הליטאים ידעו לחזור בזמן עם שלשות של לקאוויצ’יוס וברזייקיס. הפורוורד איבד וביצע עבירה בלתי ספורטיבית על בראון, ששם עוד שתי נקודות מהקו. סל ועבירה של ווילי הרננגומז סיימו את הסיפור והספרדים עלו לשלב הבא.\n\nבראון הוליך את קלעי לה רוחה עם 28 נקודות ושמונה אסיסטים, ווילי הרננגומז תרם לו עם 21 נקודות ושמונה ריבאונדים. בצד המפסיד, מינדאוגס קוזמינסקס הוביל עם 18 נקודות, יונאס ולצ’יונאס איכזב עם חמש נקודות ב-21 דקות בלבד.\n\nגרמניה – מונטנגרו 79:85\n\nהמארחת עלתה לרבע הגמר ותמתין לראות האם תקבל את יוון החזקה או את צ’כיה של ננו גינזבורג. המנשאפט נהנו ממחצית ראשונה מפלצתית בסיומה הובילו 24:48, אבל המונטנגרים סירבו להרים ידיים ובמחצית השנייה נגסו בפער. לקראת סיום הרבע הרביעי ההפרש ירד לחד ספרתי בלבד, אבל זה כל מה שעלה בידי האורחים ולבסוף גרמניה חגגה את עלייתה.\n\nדניס שרודר הוביל את הגרמנים עם 22 נקודות ו-8 אסיסטים, מאודו לו ופרנץ ואגנר תרמו 14 נקודות כ”א, בעוד דניאל ת’ייס, יוהאנס טימן ואנדראס אובסט קלעו 9 כ”א. אצל המפסידה קנדריק פרי בלט עם 25 נקודות והוליך את הקלעים במשחק, בויאן דובלייביץ’ סיפק 22 נק’ ומרקו סימונוביץ’ קלע 13.\n\nגורדון הרברט ושחקני נבחרת גרמניה (רויטרס)\n\nסלובניה – בלגיה 72:88\n\nסלובניה לא ציפתה להתקשות מול הבלגים החביבים, שהצליחו להפתיע לעלות לשלב הנוקאאוט מהמקום הרביעי בבית א’ ואפילו היו צמודים לאלופת אירופה המכהנת במשך 35 דקות, אבל הם לא יכלו לעוד הצגה של לוקה דונצ’יץ’, שקלע 35 נקודות, חמישה ריבאונדים וחמישה אסיסטים בנוסף לרבע רביעי קטלני של 12:25 שסגר את הסיפור. בצד השני, עמנואל לקומט הוביל עם 16 נקודות, אקס הפועל ירושלים רטין אובאסוהן קלע שלוש נקודות ומסר ארבעה אסיסטים.\n\nצרפת – טורקיה 86:87\n\nהמחצית הראשונה הייתה בשליטה מוחלטת של הטריקולור, שהגיעו במהלך הרבע השני ליתרון שיא של 16 נקודות. אולם ריצה טורקית הורידה את הקבוצות במינוס 8 בסיום הרבע.\n\nשחקני צרפת חוגגים (רויטרס)\n\nברבע השלישי הטורקים הצליחו להפוך את התוצאה, ולאחר רבע רביעי מותח בו התוצאה נעה מצד לצד, סל צרפתי בשניות האחרונות שלח את המשחק להארכה, שם איבן פורנייה ורודי גובר לקחו את העניינים לידיים וסגרו את הסיפור.הסנטר של מינסוטה הוביל את הטריקולור עם 20 נקודות ו-17 ריבאונדים.",
    "אליפות אירופה: צרפת ניצחה את ליטא, סרביה את צ'כיה": "גרמניה - בוסניה 82:92\n\n\n\nהמארחת המשיכה להרשים כפי שעשתה בניצחון על צרפת במשחק הפתיחה, ושמרה על מאזן נקי מהפסדים למרות שנקלעה לפיגור בן 11 נקודות במהלך המחצית הראשונה. גרמניה רצה 2:18 בין הרבע השני לשלישי, עלתה ליתרון דו ספרתי בעצמה וסגרה עניין. דניס שרודר להט עם 18 נקודות ותשעה אסיסטים, כאשר פרנץ ואגנר קלע גם הוא 18 ויוהאנס תימן הוסיף 14. 30 נקודות של דז'נאן מוסא, לצד 21 ושבעה ריבאונדים של יוסוף נורקיץ', לא הספיקו לבוסניה שנחלה הפסד ראשון בטורניר.\n\n\n\nהמאנשאפט הרשימו מאוד במחזור הראשון, עם 63:76 יוקרתי על צרפת שהגדיל את רף הציפיות. גרמניה לא הגיעה לפודיום ביורובאסקט מאז 2005, ואולי השנה זה אפשרי. בוסניה, שניצחה את הונגריה 85:95 במחזור הראשון, מציגה לא מעט כוח אש בסגל וגם כוכב אחד גדול בדמות יוסוף נורקיץ', ותנסה להפתיע.\n\n\n\nליטא - צרפת 77:73\n\n\n\nזה היה נראה כמו המשך ישיר למחזור הראשון מבחינת צרפת, כאשר ליטא ברחה מהר מאוד ליתרון 8:21. הטריקולור נצמדו, אבל הליטאים שמרו על ההובלה עד אמצע הרבע הרביעי, אבל אז איבדו את הראש וסגנית האלופה האולימפית יצאה לריצת 4:17 שהעלתה אותה לפלוס שבע, בדרך לניצחון. 27 נקודות של אוון פורנייה היוו סיבה עיקרית לניצחון הצרפתי, בעוד 15 נקודות ושמונה ריבאונדים של יונאס ולנצ'יונאס לא הספיקו לליטא, בין השאר כי דומנטאס סאבוניס נעלם וקלע 6 נקודות בלבד.\n\n\n\nהונגריה - סלובניה 103:88\n\n\n\nאלופת אירופה ממשיכה להרשים בפתיחת היורובאסקט, הפעם עם ניצחון על הונגריה החלשה. הסלובניים פתחו חזק והובילו בשלב מוקדם 2:18 כשבסיום הרבע הראשון הובילו ב-13 נקודות. ההונגרים הצליחו לצמצם את הפער הגדול רק ברבע הרביעי, אבל זה לא הספיק להם בדרך להפסד נוסף באליפות אירופה. אצל סלובניה בלט מעל כולם לוקה דונצ'יץ' עם 20 נקודות, 7 ריבאונדים ו-7 אסיסטים. בצד ההונגרי זולטן פרל קלע 18, קטף 7 ריבאונדים וחילק 6 אסיסטים.",
    "\"שנה טובה ומתוקה\": מנהיגים ופוליטיקאים מרחבי העולם מברכים לרגל החג": "ראש השנה 2022: השנה העברית החדשה כבר כאן, ולרגל החג, מנהיגים, פוליטיקאים ומובילי דעת קהל מכל רחבי העולם צייצו ופרסמו ברכות לרגל השנה החדשה. בין המברכים, ניתן למצוא את מזכיר המדינה של ארה\"ב, אנתוני בלינקן, וגם את ראש ממשלת ליטא, אינגרידה שימוניטה.\n\nמזכיר המדינה של ארה\"ב צייץ בחשבון הטוויטר שלו וכתב: \"שנה טובה! איחולים חמים לחברי היהודים מבית ומחוץ. שהשנה הזו תהיה מלאה בבריאות, שמחה והתקדמות\".\n\nShanah Tovah! Warmest greetings to my Jewish friends at home and abroad. May the New Year be filled with health, happiness, and progress. pic.twitter.com/O3RBWnCnq7 — Secretary Antony Blinken (@SecBlinken) September 25, 2022\n\nראש ממשלת ליטא, אינגרידה שימוניטה, צייצה גם היא בחשבון הטוויטר, אך הגדילה ופרסמה סרטון שבו בירכה לכבוד השנה החדשה. שימוניטה אמרה כי \"בשם כל הממשלה, אני רוצה לברך את היהודים בליטא ובכל העולם לרגל השנה החדשה, ראש השנה. אני שולחת איחולים מהעיר וילנה, שלה יש מקום מיוחד בעולם היהודי. תנו לי לאחל לכם בריאות, שמחה ושלום. שלום ברגע זה, הוא הדבר השברירי והחשוב ביותר. שלום בלב שלנו ובמדינות שלנו, שנה טובה ומתוקה!\".\n\nWishing a happy and sweet New Year to all Jews celebrating #RoshHashanah!\n\nShanah tovah u’metuka! pic.twitter.com/7AO68ExD6r — Ingrida Šimonytė (@IngridaSimonyte) September 25, 2022\n\nגם שר הפיתוח וההשקעות של יוון, אנטוניס גאורגיאדיס, שלח ברכות חמים וכתב: \"ברכות חמים לחברי היהודים ביוון וברחבי העולם, מאחל שמחה ושמחה לשנה החדשה, שנה מלאה בבריאות ותקווה לשלום עתידי\".\n\nL’Shanah Tovah U’Metukah!\n\n\n\nWarm wishes to Jewish friends in Greece and across the world for a happy and joyful New Year, full of good health and hope for a peaceful future. — Άδωνις Γεωργιάδης (@AdonisGeorgiadi) September 25, 2022\n\nאנדרו קואמו, מושל מדינת ניו יורק לשעבר וחבר המפלגה דמוקרטית צייץ בחשבון הטוויטר שלו: \"לכל מי שחוגג את ראש השנה, אני מאחל לו למשפחתו שנה מתוקה ובטוחה\".\n\nTo all who celebrate #RoshHashanah, I wish you and your family a sweet, happy and safe New Year.#ShanahTovah! — Andrew Cuomo (@andrewcuomo) September 25, 2022\n\nראש עיריית לונדון, סאדיק קאן, פרסם סרטון ואמר: \"לרגל ראש השנה, אני רוצה לשלוח איחולים חמים ביותר לתושבי לונדון היהודים ולכל שאר החוגגים ברחבי העולם. תודה על התרומה העצומה שאתם תורמים לרוח ולמרקם החברתי של העיר שלנו. מהמשפחה שלי לשלכם, שנה טובה\".",
    "ישראלים בעלי אזרחות רוסית שניסו לצאת מרוסיה לאסטוניה נתקלו בסירוב כניסה": "ישראלים בעלי אזרחות רוסית שניסו לצאת מרוסיה דרך מעברי הגבול עם אסטוניה נתקלו בימים האחרונים בקשיים, ולחלקם אף לא הותר להיכנס לשטח המדינה. ל\"הארץ\" נודע על שלושה מקרים שונים שבהם אסטוניה סירבה להכניס לשטחה ישראלים שניסו לחצות את הגבול מרוסיה. במשרד החוץ אישרו כי קיבלו פניות מאזרחים ישראלים שנתקלו בסירוב במעבר הגבול עם אסטוניה, ומסרו כי הם פועלים כדי לפתור את הסוגיה.",
    "ספרד תפגוש את ליטא, סרביה תשחק מול איטליה": "זהו זה. שלב הבתים של יורובאסקט 2022 הסתיים היום (חמישי) באופן רשמי כשההצלבה בין הבתים הפכה מסקרנת במיוחד, אך לצערנו הרב לא תכלול את נבחרת ישראל, שהפסידה מוקדם יותר היום 88:77 לצ’כיה והודחה מהטורניר.\n\nבשמינית הגמר הנציג הישראלי שנשאר בטורניר, ננו גינזבורג, יפגוש את יוון שלא הפסידה בשלב הבתים ואת הכוכב הענק שלה יאניס אנטטוקומפו, בניסיון לחולל סנסציה ולעלות שלב למפגש אפשרי מול גרמניה ומונטנגרו שייפגשו גם כן בשלב הראשון של הנוק-אאוט.\n\nבנוסף, ספרד וליטא ייפגשו ביניהן למשחק מסקרן במיוחד עם שמות מעניינים בשני הצדדים, זאת לאחר שליטא הייתה קרובה להדחה במהלך שלב הבתים והצליחה להתאושש. במשחק המקביל, פינלנד, שעלתה מהבית של ישראל, תשחק מול קרואטיה ששיפרה את מיקומה ברגע האחרון ונמנעה מהמפגש מול הספרדים.\n\nלבלגיה מצפה אולי המשימה הקשה מכולן, כשתתמודד מול אלופת אירופה המכהנת סלובניה ואת הכוכב הגדול של הטורניר, לוקה דונצ’יץ’, שרק אתמול נתן את אחת התצוגות המרשימות אי פעם במפעל עם 47 נקודות בניצחון על צרפת. מי שתנצח בין סלובניה לבלגיה תפגוש את פולין או את אוקראינה שעלו בתזמון מאוחר לשמינית הגמר.\n\nסרביה ואיטליה ששיחקו את שני המשחקים האחרונים של שלב הבתים, יפגשו אחת את השנייה למשחק בו האיטלקים מגיעים כאנדרדוג מובהק, עמדה אליה הם לא רגילים. מי מהן שתנצח, תפגוש את המנצחת בין טורקיה לצרפת, כשגם שם צפויה התמודדות מסקרנת במיוחד למרות שהצרפתים באים כפייבוריטים.",
    "ליטא: גיוס המונים לרכש מל״טים מתאבדים עבור אוקראינה": "שר ההגנה של ליטא, Arvydas Anušauskas, אמר כי ארצו תשתמש בכספים שגויסו בקמפיין מימון המונים כדי לקנות 37 מל\"טי Warmate עבור הצבא האוקראיני.\n\n\"חלק מהכספים שנאספו על ידי Legion Of Boom, כמליון אירו, יועברו למשרד ההגנה הלאומי של ליטא וישמשו לרכישת 37 מל\"טי קמיקזה מפולין ולאחר מכן יישלחו לאוקראינה. תודה לכולם, שתרמו תרומות!\", אמר Arvydas Anušauskas.\n\nסגן ראש ממשלת אוקראינה, מיכאילו פדורוב, אמר בחודש שעבר כי מל\"טים מתוצרת פולין הם \"תמיכה עוצמתית\" לכוחות המגינים על ארצו מפני התקפות רוסיות בקו החזית.\n\nבכירים באוקראינה שיבחו שוב ושוב את הביצועים של כלי טיס פולניים בלתי מאוישים במלחמה נגד רוסיה, לפי כלי חדשות פולניים.\n\nWarmate היא מערכת בלתי מאוישת קטנה, עם כנף מרכזית וזנב V, ששוקלת, לכל היותר, קצת פחות מחמישה ק״ג. לכלי הטיס יש מהירות מרבית של קצת יותר מ-90 מייל לשעה והוא יכול להישאר במעוף כ-70 דקות בממוצע.\n\nתכנון המערכת מאפשר התקנתה על כלי רכב (מכוניות, נגמ\"שים) ושילוב של תחנת הבקרה הקרקעית ומסוף הנתונים הקרקעיים עם מערכות הרכב.\n\nה-Warmmate מהווה אלטרנטיבה טובה לטילים מונחים נגד טנקים עם יכולתו לפעול ברדיוס גדול משמעותית, המאפשר זיהוי ותצפית נוחים על המטרה הפוטנציאלית בטווח זמן גדול יחסית.",
    "36 לדונצ'יץ', 80:88 לסלובניה על גרמניה": "ברוכים הבאים לעוד יום של משחקים מטורפים בבית המוות. במשחק שפתח את היום בבית ב' צרפת רשמה ניצחון שלישי ברציפות בעזרת בריחה מאוחרת ו-68:81 על חשבון בוסניה והרצגובינה, מה שהשאיר את ליטא, שניצחה 64:87 את הונגריה. במשחק המאוחר של היום, לוקה דונצ'יץ' קלע 36 נקודות בדרך לניצחון 80:88 של סלובניה על גרמניה.\n\nגרמניה - סלובניה 88:80\n\nלגרמנים הייתה אפשרות להבטיח את המקום הראשון בבית אחרי הפתיחה האדירה שלהם, אך ללוקה דונצ'יץ' היו תוכניות אחרות לגמרי. הכוכב הענק סיפק משחק אדיר של 36 נקודות, 10 ריבאונדים וארבעה אסיסטים שהשאיר את הקרב על ראשות הבית חי. כעת לגרמניה נותר משחק מול הונגריה שאותו היא צפויה לנצח והיא תקווה לניצחון של צרפת מול סלובניה שיתן לה את הפסגה.\n\nאם הסלובנים ינצחו אז הם יסיימו בראשות הבית בשל הניצחון במאזן הפנימי. הסיכוי היחיד של הצרפתים לסיים ראשונים הוא אם ינצחו את הסלובנים והגרמנים יפסידו להונגרים. הפתיחה של הסלובנים הייתה טובה יותר אך מארחי הבית לא נתנו להם לברוח ונשארו קרובים, אך בריחה שהגיעה ברבע הרביעי עשתה את העבודה. מעבר לדונצ'יץ', גוראן דראגיץ' קלע 18 נקודות. בצד השני שרודר תרם 19 נקודות.\n\nצרפת - בוסניה 68:81\n\nהטריקולור ירדו להפסקת המחצית ביתרון דו ספרתי, אך אפשרו לדזנאן מוסא (14 נקודות) וחבריו לחזור לעניינים במהלך הרבע השלישי, בו הצרפתים קלעו 8 נקודות בלבד. עם זאת, החבורה של וינסנט קולה פתחה מבערים בדקות הסיום ובעזרת 18:29 ב-10 הדקות האחרונות השיגה את הניצחון, עלתה ל-1:3, בזמן שבוסניה ירדה ל-2:2.\n\nמעבר לנצחון, קולה הצליח להכניס את תומאס הרטל לעניינים. הרכז קלע 14 נקודות, מסר 8 אסיסטים וקטף 7 ריבאונדים, זאת בזמן כשגרשון יאבוסלה מוביל את רשימת הקלעים עם 15 נקודות וכשמתחת לסלים רודי גובר עושה כל שברצונו עם 11 נקודות ו-12 ריבאונדים.\n\nהנצחון הזה חשוב לא רק לצרפת, אלא גם לליטא שהייתה עלולה להיות מודחת עוד היום. בכל אופן כעת הירוקים יודעים שהם תלויים בעצמם, ושני נצחונות (כולל במחזור הסיום נגד בוסניה עצמה) יסדרו להם העפלה.",
    "תצוגה הרואית של לוקה דונצ'יץ' סידרה לסלובניה ניצחון מול צרפת": "בתים 1 ו-2 ביורובאסקט יינעלו היום (רביעי) ונקבל שם תמונה מלאה של העולות ושל המיקומים הסופיים לפני שעובר לברלין ואל הדבר האמיתי.\n\nשמינית הגמר:\n\nספרד - ליטא\n\nטורקיה - צרפת\n\nמונטנגרו - גרמניה\n\nבלגיה - סלובניה\n\n2 צפייה בגלריה קונצרט. דונצ'יץ' ( צילום: גטי אימג'ס )\n\nבית 1\n\nטורקיה - ספרד 72:69\n\nהנבחרת של סרג'יו סקאריולו, אלופת העולם להזכירכם, הבטיחה את המקום הראשון בבית בזכות ניצחון במשחק צמוד מול טורקיה, שסיימה את השלב במאזן 2:3 ותהיה במקום השני. את ספרד הוביל ווילי הרננגומס עם 15 נקודות ו-7 ריבאונדים, לורנזו בראון קלע 11 והוסיף 7 אסיסטים. רודי פרננדס לא שותף בכלל. את הנבחרת של ארגין עתמאן הוביל ג'די עוסמאן עם 20 נקודות ו-5 ריבאונדים, פורקאן קורקמאז קלע 16 ואלפרן שנגון קלע 14 והוסיף 12 כדורים חוזרים. שיין לארקין קלע רק 3 ומסר 6 אסיסטים.\n\nבולגריה - בלגיה 89:80\n\nהנבחרת הבלגית השיגה ניצחון שהשאיר לה תקווה לסיים את הבית במקום השלישי, אבל התקווה הזו התנפצה כשמונטנגרו ניצחה 73:81 את גאורגיה. בלגיה סיימה במקום הרביעי ותפגוש את סלובניה, שיהיה בהצלחה. אקס הפועל ירושלים רטין אובסוהאן הוביל את קלעי בלגיה עם 25 נקודות ו-7 ריבאונדים, עמנואל לקומט קלע 20 ומקסים דה זאו, אקס חולון, תרם 13. את בולגריה הוביל שוב אלכסנדר וזנקוב המצוין מאולימפיאקוס עם 26 נקודות ו-13 ריבאונדים, די בוסט קלע 18 והוסיף 6 ריבאונדים, זה לא הספיק לבולגרים שסיימו את חלקם בטורניר.\n\nגאורגיה - מונטנגרו 81:73\n\nהמונטנגרים רצו לנצח כדי להימנע ממפגש עם סלובניה ולוקה דונצ'יץ' בשמינית הגמר, וגם הצליחו לעשות את זה. איגור דרובניאק בלט עם 22 נקודות.\n\n2 צפייה בגלריה שוב הצטיין. ולאנצ'יונאס ( צילום: EPA )\n\nבית 2\n\nצרפת - סלובניה 88:82\n\nלוקה דונצ'יץ', לוקה דונצ'יץ', לוקה דונצ'ץ'. ואלה המספרים: הכוכב הענק של נבחרת סלובניה ודאלאס שיחק הערב 38:44 דקות וסיים את המשחק עם 47 נקודות (15 מ-23 מהשדה, 9 מ-12 ל-2 ו-6 מ-11 לשלוש), לכך הוא הוסיף 7 ריבאונדים ו-5 אסיסטים, מה שהביא אותו למדד של 47. לשם השוואה, שאר חבריו בנבחרת העמידו ביחד מדד 45. מי שעוד סיפק משחק טוב, אם אפשר לקרוא לזה כך לעומת דונצ'יץ', הוא גורדן דראגיץ' עם 14 נקודות. דונצ'יץ' עקף את ניקוס גאליס האגדי, שקלע ב-1983 46 נקודות במשחק אחד בנבחרת יוון באליפות אירופה. רק אדי טראס הבלגי קלע יותר במשחק אחד באליפות אירופה, זה קרה ב-1957 והוא קלע אז 63 נקודות. את צרפת הוביל רודי גובר עם 19 נקודות ו-8 ריבאונדים, תומא הרטל עשה דאבל-דאבל של 10 נקודות ו-10 אסיסטים, אבל זה ממש לא הספיק.\n\nליטא - בוסניה 70:87\n\nיונאס ולאנצ'יונאס וחבריו פתחו את הקמפיין עם שלושה הפסדים, אבל היום השיגו ניצחון שני ואת הכרטיס אל שמינית הגמר דרך המקום הרביעי, מה שמסדר להם מפגש עם ספרד בשלב הבא. הבוסנים סיימו את דרכם באליפות. ולאנצ'יונאס שוב הצטיין עם 13 נקודות, 15 ריבאונדים ו-5 אסיסטים, מאריוס גריגוניס קלע 16 והוסיף 6 ריבאונדים, ארנס בוטקביוס ואיגנס ברזדייקיס תרמו 13 כל אחד ודומנטאס סבוניס סיים עם 12 ו-6 ריבאונדים. את בוסניה שוב הוביל ג'נאן מוסא עם 22 נקודות, יוסוף נורקיץ' קלע 15 והוסיף 5 ריבאונדים.\n\nהונגריה - גרמניה 106:71",
    "\"מניעים נסתרים\": סערות השיפוט ביורובאסקט": "אליפות אירופה בכדורסל כבר הגיעה לשלבי הנוקאאוט הדרמטיים, ובין ההדחות המפתיעות, התצוגות המטורפות והמתח שרק הולך ונבנה, יש גם לא מעט אירועי שיפוט מעוררי מחלוקת שהשפיעו בצורה ישירה על תמונת העולות.\n\nנתחיל ממשחק שמינית הגמר המטורף בין צרפת לטורקיה, בסיומו הטריקולור ניצחו בהארכה, נמנעו מהפתעה ועלו לרבע הגמר. עם זאת, הדרך לשם הייתה מסובכת במיוחד - 12 שניות לסיום, במצב של 75:77 לזכות טורקיה השופטים החליטו לשרוק לעבירה בלתי ספורטיבית לחובתו של טימותי לואאוו-קברו, זאת לאחר שניסה לעצור את המשחק ולשלוח את צ'די אוסמאן לקו על מנת להשאיר לצרפת סיכוי לנצח. אוסמאן אגב החטיא את שתי הזריקות, בורהאן טונצ'ר איבד כדור, רודי גובר קבע הארכה והטריקולור כאמור עלו, אך עם לא מעט מזל. צפו באירוע >>\n\nבמהלך ההארכה, שריקה בלתי ספורטיבית נוספת נשרקה כש-1:34 לסיום חמש הדקות ובמצב של 82:86 לזכות צרפת טונצ'ר ספק עשה עבירה בלתי ספורטיבית על גובר, מה שעזר לטריקולור לסגור את הסיפור על אף דרמה בשניות הסיום. צפו באירוע >>\n\nנמשיך הלאה למשחק המשוגע בין ליטא לספרד בשמינית הגמר. 29 שניות לסיום ההארכה במצב של 94:95 לספרד איגנאס ברזדייקיס נשען על לורנזו בראון לאחר שהכדור החוזר הוסט אל מחוץ לקשת השלוש, והשופטים מצידם החליטו לשרוק לעבירה בלתי ספורטיבית. מדובר היה בהחלטה שנויה במחלוקת, שהעניקה לספרד את הדחיפה בדרך לריצת 0:8 שהעניקה את הכרטיס לשלב הבא. צפו באירוע >>\n\nטעות נוספת כזכור אירעה עוד קודם, בשלב הבתים, במפגש בין ליטא לגרמניה. המשחק נגמר בנצחון גרמני לאחר הארכה כפולה זאת כשעוד קודם החבורה הליטאית קופחה. לקראת סיומו של הרבע השלישי, מאודו לו עשה עבירה על יונאס ולנצ'ונאס, מה ששלח את הסנטר הענק לשתי זריקות מקו העונשין. בנוסף לשתיים האלה, ליטא הייתה אמורה לקבל זריקה נוספת מהקו זאת בעקבות העבירה הטכנית שקיבל מאמן גרמניה, גורדון הרברט, אך השופטים שכחו זאת ואף שחקן ליטאי לא הוזמן לקו על מנת לקחת את הזריקה השלישית.\n\nבעקבות כל אותן החלטות, לא מעט טענות עלו, כשהבולטת מבינהן הייתה של מאמן נבחרת טורקיה, ארגין עתמאן. \"אני לא רוצה לחזור על עצמי כל הזמן אבל פיב\"א עושה טעויות\", תקף, \"זה קרה במשחק שלנו, זה גם קרה במשחק של ליטא וגרמניה. יש הרבה טעויות שהשופטים עושים. זה מאוד מוזר שאלו החוקים שהם כותבים. כל השופטים שאיתם התייעצתי מחזיקים באותה דעה לגבי הגישה שנוקטים נגדינו. לא מדובר בטעויות, אלא במניעים נסתרים\".\n\nגם בליטא כעסו לאחר המקרה נגד גרמניה. \"אם השופטים האלה ימשיכו לקבל עבודה באליפות יגמרו לי המילים על פיב\"א\", תקף גם מריוס גריגוניס, כשוונלצ'ונאס הגיב גם כן ואמר: \"אני לא יודע מה להגיד על השופטים האלה בכלל, איך זה אפשרי?! זו רמת שיפוט של תיכון\".",
    "ככה יעשה לראש ישיבה שלא התקדם לשיטה הליטאית": "פרק כ\"ה: על שיטת לימודו של הגר\"ח מבריסק, ישנם רבים שמתארים כ'תורת הגר\"ח מבריסק', והיו שהתבטאו על כך (כנראה בלשון מליצית), כ'מתן תורה מחדש'.\n\nע\"פ השמועה, הגר\"ש אוירבך התבטא ואמר שעם ישראל זכה לתורת הגר\"ח מבריסק כי עמדנו בניסיון כנגד הרפורמים. בדבריו הקדים לטעון שזכינו בתורת הקבלה והזוהר הקדוש כי עם ישראל עמד בניסיון של הפילוסופיה. לתורה שבע\"פ זכינו, סיים הגר\"ש אוירבך, כי חז\"ל עמדו בניסיון ולא נהיו צדוקים.\n\nהפרקים האחרונים בסדרה על גאוני ליטא >>\n\nעל החשיבות הגדולה של שיטת הפלפול של גאוני ליטא הגר\"ח מבריסק, הגר\"ש שקופ שכונתה: 'דרך הסברא', 'דרך ההיגיון', או 'ירידה לעומקה של הלכה', התייחסו רבים בחרדת קודש.\n\nהמשגיח הגה\"צ רבי אליהו אליעזר דסלר כתב על 'בחינת קבלת התורה בדורינו' בימינו, וכך דבריו:\n\n\"בדורנו, דור עקבות משיחא, נתגלה לנו על ידי גדולי הדור, 'דרך ההבנה' בהלכה ובאגדה, שמאירה אפילו לפחותי מדרגה ולקטני ערך. וזוהי בחינת קבלת התורה שבדורנו\" (מכתב מאליהו, ג, בני ברק תשכ\"ד, עמ' 55)\n\nגדול העמקנים הגאון רבי אריה ליב מאלין מכנה את הגר\"ח מבריסק \"כמלאך הנגלה לעם ישראל\", וכך דבריו:\n\n\"בתקופתנו זאת האחרונה זכינו לאור גדול רבנו הגר\"ח ז\"ל מבריסק אשר כמלאך ממרום שולח לגלות את עומק הבנת התורה, הוא ז\"ל גילה את דרכי הלימוד של דקות ועומק הלכה על-פי פשוטם, ופתח שערים רחבים, שערי אורה, ונתגלו אורות עומק פנימיות התורה\".\n\nנשיא קהילת פרושים הגאון רבי מרדכי צוקרמן, חניך ישיבת ראדין התבטא:\n\n\"כנראה שההשגחה העליונה חשה כי למען המשך עלייתו של הדור, נצרך הוא לטעימת מתיקותה של התורה בדרכו של רבי חיים – דבר שלא הוצרכו לו בדורות שלפני זה\".\n\nשיטתו של הגר\"ח מבריסק עוררה הדים רבים, עד כדי כך שרוב רובם של הלומדים נטשו את שיטות הלימוד שהיו עד אז, לטובת השיטה החדשה, וראש ישיבה שנשאר עם השיטה הישנה, ננטש על ידי תלמידיו.\n\nהגאון רבי משה לונדיסקי (מתוך הספר \"מי כמוך\" מאת יעקב קהאן, נחלת הכלל)\n\nהגאון ששיעורו ננטש כפי שהובא בספר 'יחיד ודורו', תולדות הגה\"צ מרדכי צוקרמן (יו\"ל ע\"י הרב אהרון וגשל בעריכות הרב שלמה הופמן ירושלים תשע\"א), הוא הגאון רבי משה לנדינסקי ראש ישיבת ראדין ששיעוריו התרוקנו. (וכך גם מצטט הרב שמעון מלר בספרו 'רבן של כל בני הגולה' א הערה 12)\n\nהחפץ חיים הביא את הגאון רבי נפתלי טרופ שהחזיק משיטת הפלפול של הגר\"ח מבריסק לכהן בראשות הישיבה, אולם כדי למנוע את הפגיעה ברבי משה לנדיסקי, בכל עת שהחפץ חיים היה פוגשו, היה מעודדו ואומר לו \"איהר וועט נאך זען רבי משה, איהר וועט אונז אלעמען איברלעבן\" שפרושו \"עוד תראו כי תאריכו ימים אחרי כולנו\", ואכן כך היה ורבי משה נפטר בשנת תרח\"צ (1938).\n\nלקריאה נוספת:\n\n- 'דרכי הלימוד בישיבות ליטא במאה התשע-עשרה'. עבודת מחקר לשם קבלת תואר מוסמך מגיש: שלמה טיקוצינסקי החוג להיסטוריה של עם ישראל האוניברסיטה העברית בירושלים תשס\"ד. (נפוץ להורדה באופן חינמי בגוגל).\n\n- שי עקביא ווזנר, חשיבה משפטית בישיבות ליטא - עיונים במשנתו של הרב שמעון שקופ, הוצאת מאגנס, ירושלים, 2016",
    "שתי יריבות בירידה וניקולה יוקיץ' אחד: הבית הישראלי ביורובאסקט 2022": "במה שנראה כמו בית המוות של אליפות אירופה שתצא לדרך היום (חמישי), בבית 2 משובצות יחדיו צרפת, סלובניה, ליטא והמארחת גרמניה, לצד בוסניה והונגריה. לעומת זאת, בית 4 אליו הוגרלה ישראל כולל אמנם את סרביה, אבל גם את פינלנד, פולין, צ'כיה והולנד, ועושה רושם שמדובר בבית הקל.",
    "37 מ-53 נקבעו: תמונת הדרגים להגרלת היורו": "התמונה לקראת הגרלת יורו 2024 מתחילה להתבהר. צרפת שהפסידה 2:0 לדנמרק אמנם לא ירדה לדרג ב’ בליגת האומות, אך בהגרלה של מוקדמות אליפות אירופה היא תהיה בדרג השני יחד עם נבחרות כמו ישראל, בוסניה ואנגליה.\n\nנכון לכרגע ישנן 37 נבחרות מתוך 53 שנקבע הדרג שלהן להגרלת יורו 2024 באופן סופי:\n\nדרג א’: ספרד, קרואטיה, פולין, הולנד, דנמרק, הונגריה, איטליה, פורטוגל ובלגיה.\n\nדרג ב’: ישראל, צרפת, וויילס, בוסניה, אוסטריה ואנגליה.\n\nדרג ג’: ארמניה, סלובניה, רומניה, אירלנד ושבדיה.\n\nדרג ד’: גיאורגיה, קזחסטן, טורקיה, יוון, איי פארו לוקסמבורג ואזרבייג’ן.\n\nדרג ה’: ליטא, גיברלטר, מלטה, בלארוס, לטביה, אסטוניה ומולדובה.\n\nדרג ו’: אנדורה, ליכטנשטיין וסן מרינו.\n\nישראל, שעלתה לדרג א’ בליגת האומות בזכות הניצחון הדרמטי על אלבניה, תפגוש כמה מהנבחרות הגדולות והחזקות ביותר בליגת האומות של 2024/25, משם גם ניתן להעפיל לחצי הגמר של הטורניר.\n\nבינתיים קרואטיה והולנד הן הנבחרות שהגיעו לשם והבטיחו את מקומן במהדורה הנוכחית, כאשר המשחקים יתקיימו ב-14 ו-15 ביוני 2023. כזכור, החבורה של אלון חזן עלתה לדרג השני בהגרלת מוקדמות היורו, כאמור יחד עם צרפת, והדובדבן שבקצפת הוא כמובן השתתפות בפלייאוף ההעפלה ליורו 2024.",
    "עושים סדר: הדרגים המסתמנים בהגרלת מוקדמות יורו 2024": "רבות דובר בשבוע האחרון על חשיבות המשחק של נבחרת ישראל מול אלבניה, ובמקרה הזה השחקנים ידעו להתעלות ולספק את הסחורה ברגע האמת. הניצחון הדרמטי 1:2 הבטיח לנבחרת את המקום הראשון בבית 2 של דרג ב' בליגת האומות, ממנו נגרעה כזכור רוסיה בעקבות הלחימה באוקראינה, והביאו עמו בשורה משולשת לקראת המשך הקדנציה של אלון חזן. אט אט תמונת הגרלת מוקדמות יורו 2024 מתבהרת, ואנחנו כאן כדי לעשות סדר.\n\n1. כרטיס לפלייאוף העלייה ליורו\n\nקודם כל, הזכייה בראשות הבית הבטיחה לישראל הזדמנות שנייה להגיע ליורו. בהנחה שהנבחרת לא תהיה בין שתי הראשונות בבית שלה במוקדמות היורו, היא תקבל בזכות ליגת האומות את האפשרות להתמודד בפלייאוף (חצי גמר וגמר). כזכור, בפעם הקודמת ישראל לא הצליחה להעפיל דרך מוקדמות היורו וקיבלה מקום בפלייאוף, אבל הפסידה בפנדלים בסקוטלנד בשלב חצי הגמר ולא הגיעה למשחק ההכרעה על הכרטיס ליורו. הפעם היא תוכל לפגוש את אחת ממנצחות הבתים בדרג ב' ולא תשובץ אקראית כממלאת מקום כפי שהיה ב-2020.\n\nבפעם הקודמת זה נגמר עם אכזבה בפנדלים. אלי דסה מול אולי מקברני בחצי גמר הפלייאוף ב-2020 | רויטרס\n\n2. מקום מובטח בדרג השני בהגרלת מוקדמות היורו\n\nישראל נמצאת במקום ה-18 בליגת האומות, על פיה נקבעים גם הדרגים לקראת הגרלת מוקדמות היורו שתיערך ב-9 באוקטובר בפרנקפורט. כל דרג כולל 10 נבחרות: במוקדמות יורו 2020 הייתה הנבחרת בתחתית הדרג השלישי (מקום 30) והפעם בזכות היותה ראש בית היא בעשירייה השנייה, יחד עם אנגליה, פולין ושוויץ. המשמעות היא הימנעות ממפגש עם נבחרת מהדרג השני ועל הנייר סיכוי טוב יותר לסיים באחד משני המקומות הראשונים במוקדמות – מקומות המעניקים כרטיס אוטומטי ליורו.\n\n\n\nכמובן שגם במקרה כזה, הכול תלוי בהגרלה, בה יהיו שבעה בתים בני חמש נבחרות ועוד שלושה בתים עם שש נבחרות. הדרגים יהיו רשמיים רק בתום משחקי ליגת האומות, אבל יש הבדל אם מקבלים מדרג ג' את אלבניה, איסלנד או ארמניה, לעומת אוקראינה או שבדיה.\n\n\n\nהדרגים למוקדמות היורו כרגע (לא סופי):\n\n\n\nדרג א': הולנד, פורטוגל, הונגריה, קרואטיה, בלגיה, דנמרק, ספרד, איטליה, פולין\n\n\n\nדרג ב': אוסטריה, בוסניה, אנגליה, צרפת, ישראל , ויילס\n\n\n\nדרג ג': ארמניה, אירלנד, רומניה, סלובניה, שבדיה\n\n\n\nדרג ד': אזרבייג'ן, איי פארו, גאורגיה, יוון, קזחסטן, לוקסמבורג, טורקיה\n\n\n\nדרג ה': בלארוס, אסטוניה, גיברלטר, לטביה, ליטא, מלטה, מולדובה\n\n\n\nדרג ו': אנדורה, סן מרינו, ליכטנשטיין\n\n\n\n*** גרמניה עלתה אוטומטית כמארחת היורו, רוסיה פסולה מהשתתפות.\n\nאפשרות להגרלה נוחה יותר. אלון חזן עם יוסי בניון | ברני ארדוב\n\n3. עלייה לדרג א' בליגת האומות\n\nהמקום הראשון בליגת האומות 2022/23 מקנה לנבחרת גם \"עליית ליגה\" לקראת קמפיין 2024/25 במפעל. זה אומר שבפעם הבאה, ישראל תהיה אחת מ-16 הנבחרות הבכירות של ליגת האומות ותוגרל בדרג הראשון שכולל את אריות אירופה. באופן אבסורדי, אנגליה ירדה ליגה וישראל היא זו שתפסה את מקומה.\n\n\n\nמעבר לשיבוץ היוקרתי ולמפגשים המלהיבים שדרג א' עשוי לזמן, מדובר בשיפור המצב לקראת קמפיינים עתידיים והבטחת הדרג השני גם במוקדמות הבאים.",
    "המדינות הבלטיות הגיעו להסכם להגבלת כניסת אזרחים רוסים": "המדינות הבלטיות, לטביה, ליטא ואסטוניה, הגיעו להסכם עקרוני להגבלת הכניסה של אזרחים רוסים שמגיעים מרוסיה, כך הודיע היום (רביעי) משרד החוץ של לטביה.",
    "במלאת 70 שנה ליחסים הדיפלומטיים עם יפן: תערוכה יוצאת דופן מוצגת בישראל": "במסגרת החגיגות לציון 70 שנה ליחסים הדיפלומטיים בין יפן וישראל, תוצג במוזיאון טיקוטין לאמנות יפנית בחיפה - החל מהיום ולמשך ארבעה חודשים - התערוכה \"מנהרת הזמן – יפן והיהודים\", מיזם תרבותי אמנותי ראשון מסוגו בישראל ובעולם, בהשתתפות אמנים יפנים שמגיעים ארצה במיוחד לרגל האירוע.\n\nגולת הכותרת של התערוכה היא מיצב בשם \"ים של זמן\", יצירתו של האמן היפני המפורסם טאצואו מיאג'ימה שנבנתה במיוחד לתערוכה. את היצירה יזמה אוצרת מוזיאון טיקוטין, ד\"ר אתי גלס גיסיס, ביחד עם טאצואו מיאג'ימה, והיא מתבססת על סיפור ההצלה של יהודי ליטא ופולין בתקופת השואה על ידי סגן הקונסול היפני צ'יאונה סוגיהארה, שהנפיק בקיץ 1940 יותר מ־2,000 ויזות מעבר ליפן, ובדרך זו הציל למעלה מ־6,000 יהודים שנמלטו מזוועות המלחמה באירופה.\n\nציאונו סוגיהרה (צילום: ויקיפדיה)\n\nבמיצב \"ים של זמן\" לקחו חלק 300 איש, רובם ניצוליו של סוגיהארה או בני משפחותיהם. כל אחד מהם התבקש לבחור מספר המייצג עבורו זיכרון אישי. מספרים אלה נשלחו לאמן בתוספת ציון שם המשתתף, גילו ומשמעות המספר עבורו. בסופו של התהליך, מיאג'ימה יצר מיצב המתפרש על פני שטח של 50 מ\"ר ובו שזורים יחד מספרים וזיכרונות. המספרים השונים במיצב מייצגים בין היתר את מספר הנכדים שזכו סבים ניצולי שואה להכיר טרם פטירתם; מספר האשרה שהונפקה בידי סוגיהארה לפליט יהודי, שהגיע ארצה והקים משפחה בישראל; ועוד.\n\n\"מעטים כל כך נשארו בחיים מניצולי סוגיהארה, לדעתי 20 אם לא פחות\", אומרת גלס גיסיס. \"ידענו שזו ההזדמנות האחרונה, וזה מה שליווה אותנו כל הזמן. להשיג את התמיכה הכספית לתערוכה היה מאוד קשה, זה לא היה פשוט. בציון חגיגות 70 שנה ליחסים הדיפלומטיים, שיתוף הפעולה היה מתבקש\".\n\nכמה זמן עבדתם על היצירה?\n\n\"שנה שלמה מרגע הרעיון, לקח זמן גם לגייס אנשים. אנשים בדרך כלל לא מתגייסים למשהו שהם לא יכולים לראות, שהם לא יודעים איך הוא ייראה, כולם אמרו לי בזמנו: 'תראי לנו', אבל היצירה לא נולדה. בסופו של דבר, הצלחנו\".\n\nאיך נוצר החיבור עם מיאג'ימה?\n\n\"מדובר באמן מאוד חשוב ביפן, שאני עוקבת אחרי הקריירה האמנותית שלו שנים רבות. יש לי מספר קטלוגים שלו, ונתקלתי ביצירה מעניינת שבה הוא העניק משמעות מקומית. מכאן הגיח הרעיון לתת משמעות מקומית ליצירה שנבנית כאן. ברגע שהוא הסכים, ידעתי שזה יהיה ההיי לייט של התערוכה\".\n\nזו לא יצירתו הראשונה של מיאג'ימה העוסקת בשואה; גם היצירה \"רכבת לשואה\", שתוצג בתערוכה הנוכחית, עוסקת בנרטיב הזיכרון. החיבור של מיאג'ימה לשואה החל מביקור באושוויץ כשהיה נער שהותיר בו את חותמו לאורך השנים. \"זו חוויה שנחקקה בי חזק מאוד\", הוא מסביר, \"העולם בנוי מכל כך הרבה דתות, אמונות ושוני, ולצערי הרב השוני שלנו מחדד את הקונפליקטים במקום לאחד אותנו עם האנושיות שיש בכולנו. לי היה חשוב להראות את ההפך, אני מאמין שלאמנות יש את הכוח להתגבר על מחלוקות ושונות ולחבר את האנשים יחדיו. אמנות מחברת אנשים יחדיו, ואני ראיתי איך זה קורה בכל העולם כולו\".\n\nברל שור הוא אחד מניצולי סוגיהארה שלקח חלק במיצב. \"יש הרבה הוכחות למעשה שסוגיהארה נשלח על ידי משרד החוץ היפני במכוון, כדי לבדוק מה קורה בגרמניה הנאצית וברוסיה של סטלין\", הוא אומר. \"עד כמה שידוע לי לא היה קונסול יפני לפני שהוא הגיע. ובימים ההם היה ברור שמשהו יקרה. אזור וילנה היה אזור מסוכן, ואני מאמין שסוגיהארה ידע קצת יותר ממה שאנחנו ידענו על המצב. הוא עשה המון בזמן שאחרים רק הביטו לכיוון ההפוך ולא עשו דבר. וגם אחרי שהוא הוציא את הוויזות והציל כל כך הרבה נפשות, הוא המשיך לחיות בצניעות מבלי שהעולם ידע על חשיבות מעשיו. הוא היה האיש הנכון, בזמן הנכון ובמקום הנכון, שעשה את הדבר הנכון ביותר שאדם צריך לעשות\".\n\nברל שור והאמן מיאגימה (צילום: ענת חרמוני)\n\nהבהוב של כולם\n\n\"זו התרגשות וגאווה עצומה להשיק את היצירה ואת התערוכה כולה. זהו אירוע אמנותי אדיר וגם ערכו החינוכי עצום\", מוסיף מנכ\"ל מוזיאוני חיפה יותם יקיר. \"השואה, כאירוע הדרמטי בתולדות האנושות, מחברת בין תרבויות וארצות, והחיבור המיוחד בין ישראל ויפן מוצג כאן באופן שלא הוצג בעבר. אני מבקש להודות מעומק הלב לתורמים הרבים שאם לא הם, לא היינו יכולים להקים מקבץ תערוכות בהיקף כזה, וכמובן השותפים שלנו בשגרירות יפן לקחו חלק בפרויקט הזה מראשיתו\".\n\nיקיר בעצמו לקח חלק בתערוכה. \"גם אני בחרתי ספרה שמשתתפת ביצירה לזכר הוריי, ניצולי גירוש טרנסניסטריה\", הוא מספר. \"הם כבר לא בין החיים, אבל אני יודע שכך הם היו רוצים. זה מרגש, זה נכון וזה חשוב עבורי ועבורם\". גם יושי היגוצ׳י, נספח תרבות שגרירות יפן בישראל, סיפר שלקח חלק במיצב ובחר את הספרה 4.\n\n\"המספרים עבורי מייצגים את החיים\", אומר מיאג'ימה עצמו. \"המחזוריות שלהם, העוצמה שלהם, והבהוב של כולם יחד מייצגים את השוני והדמיון, והאנרגיה שמחברת בין כולנו\".",
    "שלושת החרמות של המתנגדים נגד החסידים - שלא הצליחו": "המחלוקת בין רבותינו הגאונים והקדושים, פרצה בשנת תקל\"ב (1772), כשתנועת החסידות התפשטה בפולין ועד ליטא. חבורות של חסידים נוסדו במינסק, קארלין ושקאלוב. אפילו בווילנה עירו של הגר\"א נמצאו חבורות סתר מטובי הרבנים שנתפסו לחסידות.\n\nבית הדין בווילנא הכריז על חרם שקולו הגיע עד קהילת בראדי שבגליציה מרכז החסידות וגם שם יצאו בכרוזים כנגד החסידות.\n\nלאחר תשע שנים בשנת תקמ\"א (1781) יצאו המתנגדים למלחמה שנית, כיון שבזמן הזה נתרבו החסידים בקהילות ליטא ורייסן. באותה השנה הגיע לליטא הספר החסידי הראשון 'תולדות יעקב יוסף' שהובאו בו פתגמים בשם הבעש\"ט עם ביאורים מתובלים בעקיצות חריפות כנגד הרבנים המתנגדים.\n\nהמתנגדים עשו כל שביכולתם לעצור את מה שהם הגדירו כ\"מינים\". גדולי קהילות מינסק, פינסק, בריסק, הורדנא וסלוצק התוועדו לאסיפה בעיר זעלוי בימי השוק והכריזו חרם קשה מאד על החסידים. הללו אסרו להתחבר אליהם, להתחתן אתם, לבא במשא ומתן אתם, ואף לקבור את מתיהם, וכמעט שהוציאו אותם מכלל ישראל.\n\nבשנים אלו פרצה מריבה עזה בין הצדדים בקהילות ליטא ורייסן, שהוכפלה והושלשה לאחר חמש עשרה שנים.\n\nהמלחמה השלישית פרצה בשנת תקנ\"ו (1796), בשנה זו התפרסם ספרו של הרה\"ק רבי שניאור זלמן מלאדי \"תניא\", או אז הקנאים הסיתו את הגר\"א הזקן לצאת בכרוז חדש נגד מה שכינה \"כת\" הכובשת את הקהילות. בחרם הנורא הגר\"א אישר לכל פרנסי הקהילות הגדולות בליטא, לרדוף את החסידים עד כמה שידם מגעת.\n\nבמלחמה זו שני הצדדים השתמשו בתכסיסים מגונים, בקראם לעזרתם של בעלי השלטון הרוסי. לאחר פטירת הגר\"א בשנת תקנ\"ח (1798) הגיע הריב לשיא, ואלמונים (שכל צד מאשים שהם שליחים של הצד השני), הלשינו על הצדיק 'בעל התניא' לפני הממשלה בפטרבורג, וע\"פ הוראה של הקיסר נתפס הרבי וישב כשנה עד שנחקר ויצא לחופשי. כעבור שנה נתפס שוב הרבי והשתחרר רק בשנת תקס\"א.\n\nבהאשמות רבות הואשמו החסידים, וטענות רבות הושמעו כנגדם. רבות מהן האשמות שווא וטענות סרק שטפלו עליהם המתנגדים בעיצומו של הפולמוס. מקצת האשמות היו מוגזמות ומבוססות על עדויות מפוקפקות, ואף האשמות נקודתיות כגון קביעת מניינים מיוחדים, שינויים בסדר התפילה וזמניה, בשחיטה, אין בהם להסביר את ההתפרצות הבלתי מרוסנת נגד החסידים שלא נרתעה גם מרדיפות אישיות, כלכליות וחברתיות. האשמה בשבתאות הייתה חמורה מאד, למרות שטענה זו נשמעה רק בחדרי חדרים וברמזים בלבד.\n\nטענה אחת חזרה על עצמה, והיא הזנחת לימוד התורה וזלזול בלומדי התורה.\n\nהטענה על שינויים בסדרי השחיטה החסידית לא הוזכרה כלל בכתבי הגר\"א ובפרנסי ווילנה, גם הלוחמים הקנאים ביותר בחסידות, הגאונים ר' ישראל לבל ור' דוד ממאקוב נמנעו בכל כתביהם מלהעלות טענה זו. כך גם הטענה על מעשה הוללות כגון \"התהפכות\" שהיו מעשי חוגים מצומצמים בתנועה החסידית, ומעשים מוזרים אלו אף גונו בחריפות גונו על ידי מנהיגי התנועה החסידית.\n\nהחשש היחיד האמיתי של הגר\"א וסיעתו היה \"ומבטלין תלמוד תורה ברבים ופורקים עול תור מעל צווארם – מבזים לומדי התורה הקדושים\". כך כותב לדוגמה הרב קצינלנבויגן מבריסק לרה\"ק לוי יצחק מברדיטוב: \"אשר מאסו בתורה שבע\"פ ומפרשי הש\"ס כאפס ותוהו נחשבים להם\".\n\nהמתנגדים האמינו באמונה שלמה שתנועת החסידות רוצה להכניס שינויים בסולם הערכים שהיה מקובל ביהדות בקרב יהודי ליטא שהשלב העליון בו הוא לימוד תורה, והערצה הכי גדולה היה ללמדן המתמיד בלימוד התורה.\n\nראשי החסידות התאמצו להפריך טענה זו, והרה\"ק רבי שמלקי מניקלשבורג כתב: \"שתו מימיהם של תורה שבכתב ובשע\"פ, ולהם יד בגפ\"ת\".\n\n'בעל התניא' כותב לקהל מוהילב: \"ומה יקרו מאד בעינינו דברי חז\"ל וערבים עלינו דברי סופרים יותר מיינה של תורה – ואם ימצאו בין החסידים איזו יחידים אשר הטיחו דברים שלא כהוגן, יבואו על עונשם, אבל אסור לדון ממי שיצא מן הכלל על הכלל כולו, כך נוהגים פושעי אומות העולם\".\n\nטענות אלו של ראשי החסידות לא ענו על טענות המתנגדים מתוך כתבי ראשוני החסידות כגאון הרה\"ק יעקב יוסף הכהן: \"לא ירגיל להיות מתמיד בלימודו רק יתערב עם בני אדם ג\"כ\", (תולדות יעקב יוסף פרשת ויצא).\n\nעוד זעמו המתנגדים על הדברים הידועים בצוואת הריב\"ש המיוחסים לבעש\"ט הק': \"הנשמה אמרה להרב שבא למעלת דברי עליונים, לא מחמת שלמד תורה הרבה מש\"ס ופוסקים, כי אם מחמת שהתפלל בכוונה\".\n\nמקורות:\n\nחסידים ומתנגדים, מרדכי וילנסקי\n\nשמעון דובנוב, העבר, דביר",
    "אנגליה בדרג השני, שבדיה ב-3: תמונת מצב": "לאחר ההפסד של נבחרת אנגליה אתמול (שישי) לאיטליה, האנגלים ירדו באופן רשמי לדרג ב' של ליגת האומות בעוד בוסניה הבטיחה את עלייתה. בהתחשב בכך, ובהתפתחויות השונות ברחבי אירופה, מתעצבת תמונת הדרגים של מוקדמות יורו 2024.\n\nישראל תבטיח את הדרג השני אם תהיה ראש בית בליגת האומות, בעוד אנגליה ירדה לדרג השני. במקביל אליה וויילס, פולין, צ'כיה, שווייץ, אוסטריה ואף צרפת בסכנת ירידת דרג, בעוד נורבגיה, סרביה, אלבניה, איסלנד וכאמור הנבחרת שלנו יכולות לעלות לדרג א'.\n\nאנגליה בדרג השני, בעוד בדרג השלישי מחכה שבדיה ובדרך הרביעי נוכל לפגוש את טורקיה, גיאורגיה או לוקסמבורג. אנגליה, לראשונה מאז 2004, לא תהיה ראש בית.",
    "החיים של תושבי מסאפר יטא בצל אימוני צה\"ל הפכו לבלתי נסבלים": "פחות מחצי שנה אחרי פסק הדין שאישר את גירושם של תושבי מסאפר יטא מבתיהם — החיים באזור השתנו ללא היכר. בשמונת הכפרים הקטנים הפזורים בשטח שישראל הכריזה עליו שטח אש החיים תמיד היו קשים והתשתיות לא קיימות, אך בחודשים האחרונים הצטרף לכל אלה מכשול אימתני חדש: נוכחותו המתמדת של הצבא באזור ואימונים באש חיה. בין הכפרים מוצבים מחסומים צבאיים שמעכבים את התושבים — בהם תלמידי בית ספר והמורים שמגיעים ללמדם. מכוניות מוחרמות, ודרכים נחסמות בפני מי שאינם רשומים כתושבי הכפרים. כתוצאה מכך הפסיקו רבים מתושבי הכפרים לנסוע במכוניות. כמו בתקופות קדומות יותר הם מתניידים באחת משתי דרכים: רכיבה על גבו של חמור או הליכה ברגל.",
    "הבלטיות הבאות בתור? האיום הצבאי של רוסיה שצריך להדאיג את המערב": "מלחמת רוסיה-אוקראינה: דוח מודיעין של חברת אימג'סאט אינטרנשיונל (ImageSat International - ISI) חברת הלוויינים ופתרונות המודיעין, חשף היום (שני) כי שלושה מטוסי קרב רוסיים מסוג מיג-31, המסוגלים לשאת טילים היפרסונים גרעיניים נפרסו במחוז קלינינגרד כנגד המדינות הבלטיות ומדינות המערב.\n\nהאזהרה הדרמטית של המודיעין הבריטי: זהו המהלך הבא של הצבא הרוסי\n\nהמלחמה במזרח אירופה תתפשט? פוטין מאיים על ליטא: \"תהיה תגובה ראויה\"\n\n\n\nצפו בתמונת הלווין:\n\nמטוסי מיג-31 שנפרסו בקלינינגרד (צילום: ImageSat International (ISI))\n\nכזכור, רוסיה הזהירה בתקופה האחרונה מפני תגובה חריפה נגד ליטא לאחר שהרשויות בווילנה חסמו מעבר של סחורות למובלעת קלינינגרד שלחוף הים הבלטי. זאת, לאחר שליטא הודיעה כי תעצור מעבר בשטחה של סחורות מסוימות ברכבות לקלינינגרד.",
    "לא רק ניסוי כלים לקראת המונדיאל: ליגת האומות מתקרבת לשלבי ההכרעה": "\"אני לא קובעת פגישות בזמן השקיעה, גם אם אפסיד מזה עשרות אלפי שקלים\"\n\n\"אני לא קובעת פגישות בשקיעה, גם אם אפסיד מזה עשרות אלפי שקלים\"",
    "\"סיפור אגדה\": ספרד וצרפת מוכנות לקרב ענקיות בגמר היורובאסקט": "האמת, אף אחת מהן לא סומנה בתחילת החודש - כשיורובאסקט 2022 יצא לדרך - כמועמדות הראשיות לזכות בטורניר. נבחרות ספרד וצרפת הן כמובן מהאיכותיות שיש ביבשת, אבל מעטים האמינו שדווקא המפגש הזה יהיה הערב (ראשון, 21:30) הקרב על התואר הגדול של היבשת.\n\nבכל זאת, שלושה מהסופרסטארים הכי גדולים ב-NBA הגיעו לאליפות אירופה: ניקולה יוקיץ' הוביל את סוללת הכוכבים של סרביה, יאניס אנדטוקומבו ייצג את יוון וכמובן לוקה דונצ'יץ' רצה לזכות עם סלובניה ביורובאסקט שני ברצף. שלושת הסטארים הללו כבר ארזו את המזוודות ופינו את הדרך לשתי נבחרות מוכרות במעמדים הללו.\n\n5 צפייה בגלריה מי יחגוג בסיום הערב? גובר והרננגומס ( צילום: FIBA PHOTOS )\n\nספרד של סרג'יו סקאריולו תנסה לזכות בתואר הרביעי שלה בשש אליפויות אירופה האחרונות לאחר שעשתה זאת גם ב-2009, 2011 ו-2015. בכלל, העלייה שלה לגמר אליפות אירופה הבטיחה לה מדליה שביעית ברציפות בטורניר, השלל עד כה: שלוש זהב, אחת מכסף (2007) ושתיים מארד (2013 ו-2017). למעשה מאז 2007 היא עמדה תמיד על הפודיום וההישג מתעצם עוד יותר כשמתחשבים בכך שה'לה רוחה' לא סיימה אליפות יבשתית בפחות ממקום שלישי ב-10 מ-11 טורנירי הגמר האחרונים.\n\nאבל זה לא רק הניצחונות שהשיגה לאורך הטורניר, אלא הדרך. מי שנאלצה להגיע לטורניר ללא שמות כמו סרחיו יוי, סרחיו רודריגס וריקי רוביו - ואיזרחה ברגע האחרון את לורנזו בראון, שחקנה החדש של מכבי ת\"א - מחקה פיגור דו ספרתי בכל אחד משלבי הנוקאאוט, והדיחה את ליטא, פינלנד וגרמניה המארחת.\n\n5 צפייה בגלריה הכל בזכות סקאריולו. בראון ( צילום: FIBA PHOTOS )\n\n\"האמת, מדובר בסיפור אגדה\", הודה סקאריולו, האיש שהוליך את הספרדים למדליה שמינית ב-10 טורנירים בהם עמד על הקווים. \"השחקנים שלי באליפות עלו מעל לכל הציפיות. המדליה הזו היא כנראה הכי פחות צפויה, אבל מבחינתי הכי משביעת רצון\".\n\n\"אנחנו בגמר, אבל יש עוד עבודה\", הוסיף ווילי הרננגומס. \"זה הולך להיות משחק קשה, מאוד קשה, אבל מה חדש בזה? ככה היו כל המשחקים שלנו עד כה. זה רק מוכיח שוב ושוב איזה לוחמים אנחנו. ניתן הכל בכל שנייה על הפרקט\".\n\n5 צפייה בגלריה עוד מדליית זהב לאוסף? שחקני נבחרת ספרד ( צילום: AP )\n\nואם יש מישהו שסקאריולו והרננגומס חייבים לו את העלייה לגמר זה כנראה בראון. רק לפני חודשיים הגארד האמריקאי נחשב לאויב האומה הספרדית. הינקי שבכלל לא צריך ללבוש את המדים האדומים-צהובים. האיש שקיבל אזרחות בהליך מקוצר אף שהזיקה שלו למדינה קלושה לכל היותר, והוא מעולם לא שיחק בה.\n\nבראון רושם עד כה בטורניר 15.4 נקודות, 7.1 אסיסטים ו-1.1 חטיפות לערב, אבל אי אפשר להתעלם מהמספרים שלו בשניים משלושה משחקי ההכרעה האחרונים. מול ליטא הפציץ 28 נקודות, 11 מתוכם בהארכה, בחצי הגמר רשם 29 נקודות על הראש של המארחת. \"אני בסך הכל עושה את העבודה שלי\", הצטנע בראון. התקשורת הספרדית הייתה זו שפיארה אותו בצדק: \"המחמאות בנבחרת ספרד מגיעות בעיקר לאדם אחד והוא לורנזו בראון, מעכשיו אמרו - 'דון לורנזו'\".\n\n\"יש לי יותר מדי מדליות מכסף וארד\"\n\nטוב, אסור לשכוח שיש יריבה ממול. הטריקולור יחפשו מדליית זהב שנייה בהיסטוריה, לאחר שהקודמת הושגה ב-2013, אז עם טוני פארקר האגדי. גם הפעם לא חסרים לצרפתים שחקני NBA, כולל אחד מרשים במיוחד - הסנטר רודי גובר.\n\n5 צפייה בגלריה ממוצע של דאבל-דאבל באליפות. גובר ( צילום: רויטרס )\n\n\"זה מרגיש נהדר להיות בגמר, חלום עבורנו\", הודה גובר, שמעמיד עד כה באליפות ממוצעים של דאבל-דאבל - 18.9 נקודות ו-10.3 ריבאונדים. \"מעולם לא זכיתי במדליית זהב בטורניר גדול. יש לי הרבה מדליות מכסף והרבה מארד. אני צריך סוף כל סוף לענוד מדליה בצבע אחר. האמת, זו הייתה המטרה כשהתחלנו בהכנה. עכשיו יש לנו עוד משחק אחד לעבור\".\n\nועדיין, צריך לעשות סדר ולהודות: צרפת לא נראתה טוב בפתיחת הטורניר. היא החלה אותו עם הפסד לגרמניה, במשחק בו קלעה 63 נקודות בלבד. לאחר מכן הגיעו ניצחונות דחוקים על ליטא והונגריה והפסד, יש שיגידו צפוי, לסלובניה. בנוקאאוט היא נזקקה להרבה מאוד מזל: איבוד עשתונות בלתי מוסבר של טורקיה בדקות ההכרעה בשמינית וניצחון בהארכה על איטליה ברבע. בחצי הגמר הם כבר סיפקו את משחקם הטוב באליפות - 54:95 על פולין - הפתעת הטורניר.\n\n5 צפייה בגלריה \"דרך ארוכה\". יאבסולה ( צילום: רויטרס )",
    "נבחרת הדייוויס של ישראל הוגרלה נגד לטביה": "נבחרת הדייוויס של ישראל הוגרלה היום (שלישי) למפגש מול נבחרת לטביה בחוץ במסגרת משחקי פלייאוף ההישרדות של בית 1. המשחק יתקיים בתחילת חודש פברואר 2023 (3-4.2.2023). ניצחון ישאיר את הנבחרת בבית 1 והפסד יוריד אותה לבית 2.\n\nישראל הפסידה בסוף השבוע האחרון בהיכל שלמה בתל אביב לנבחרת צ׳כיה החזקה 3:1 ותנסה להשיג ניצחון חוץ נגד נבחרת לטביה המדורגת במקום ה-55 בעולם, כשישראל במקום ה-34. בשורות נבחרת לטביה משחקים: ארנסט גולביס המדורג 297, רוברט סטרומבאחס המדורג 563, קרלוס אוזולינס 1209 ודניאל טנס.\n\nישראל ולטביה לא נפגשו אי פעם בעבר ומיקום המשחק נקבע על פי הגרלה, בה ישראל הייתה מדורגת ויכלה לפגוש גם את סין, לבנון, ליטא, תאילנד, דנמרק, יוון, סלובניה, טאיוואן, פולין, בולגריה או אירלנד.",
    "\" דני אבדיה השחקן הצעיר השלישי בטיבו ביורובאסקט\"": "יורובאסקט 2022 ייצא לדרך ביום חמישי הקרוב ומאיים להיות מסקרן מתמיד, עם שלל כוכבי NBA ולא מעט נבחרות שמאמינות ביכולתן ללכת עד הסוף.\n\n\n\nאז מי תעשה זאת בסופו של דבר? לפי סקר שפורסם באתר פיב\"א, ובו לקחו חלק המוני העיתונאים שיסקרו את הטורניר, הפייבוריטיות לזכייה עם צרפת וסלובניה, שקיבלו 30.4 אחוז מהקולות כל אחת. לאחר מכן הגיעו יוון (15.2), סרביה (12.7), ליטא (3.8) וספרד (3.8). לוקה דונצ'יץ' וחבריו קיבלו את הסיכוי הגבוה ביותר להגיע לפודיום (74.7), תוך שהם מקדימים את צרפת (62), סרביה (55.7), יוון (48.1), ספרד (26.6), ליטא (12.7), גרמניה (6.3) וטורקיה (5.1).\n\n\n\nנבחרת ישראל, כפי שבוודאי הבחנתם, לא ממש נספרת. הנציגות הישראלית הבולטת מגיעה מכיוונו של דני אבדיה, שהגיע למקום השלישי בשאלה \"מי השחקן הצעיר הטוב ביותר בטורניר\". הישראלי זכה ל-7.6 אחוז מהקולות - כמו אלפרן שנגון הטורקי - ולפניו נמצאים רוקאס יוקבאיטיס הליטאי (8.9) ופרנק ווגנר הגרמני (14). במקום השישי, אגב, נמצא ים מדר (3.8 אחוז). תמיר בלאט התברג למקום השמיני בשאלה מי יסיים כמלך האסיסטים, עם 3.8 אחוז מהקולות. דונצ'יץ' ראשון עם 35.4.",
    "דעתו החריפה של מרן הגר\"ע יוסף נגד הפלפול הליטאי": "פרק כ\"ו: מפורסמים דבריו החריפים של מרן הגר\"ע יוסף זצוק\"ל כפי שהתבטא בשיעוריו ובספריו הרבים כנגד צורת הלימוד של הישיבות הליטאיות בימינו.\n\nהפרקים האחרונים בסדרה על גאוני ליטא >>\n\nבדברי הספד שנשא הגר\"ע יוסף לזכרו של הגאון רבי יעקב עדס זצ\"ל אמר:\n\n\"המנוח הדגול שהיה מורנו ורבנו בישיבת פורת יוסף בעיר העתיקה לימדנו להועיל לעסוק בתורה לאסוקי שמעתא אליבא דהלכתא, ולא בפלפולי סרק אשר תזרם ורוח תישאם\".\n\nהמשיך הגר\"ע יוסף והדגיש: \"לצערנו ישנן ישיבות (פוניבז' ועוד) שהלומד ביורה דעה צריך להתחבא בחדרי חדרים פן ירגישו בו ויקראוהו 'בטלן' שלמד 'פסק' הלכה, וכבושת גנב כי ימצא וכדי בזיון וקצף\".\n\nגם הגאון רבי מאיר מזוז ראש ישיבת 'כסא רחמים' כשהספיד את רבותיו שלמד אצלם עיון; התבטא ואמר שאם לא למד אצלם, לא היה לומד עיון כמו שצריך. כיון שאם היה לו רב \"כזה שמפלפל\" היה מפסיד את הרבה מהעיון לדבריו.\n\nוהביא דוגמה לדבריו הגר\"מ מזוז באי לישנא:\n\n\"יש רבנים היום שבסוגיה אחת אומרים תשעה פירושים. (אופנים קוראים להם, \"אופן ראשון\". \"אופן שני\", \"אופן שלישי\" \"אופן תשיעי\", \"האופנים וחיות הקודש\"). בכל אופן יש קושיות ותירוצים. מה שהרשינו באופן השלישי מיושב באופן הרביעי. אבל עכשיו יש קושיא חדשה. ובשביל הקושיה החדשה עושים אופן חמישי. ובאופן החמישי באו שתי קושיות חדשות. ככה האופן השביעי... היה חכם אחד שלומד ככה, כשהאבא שלו שיהיה בריא אמר לו מה למדת? אמר לו ככה. אומר לו כל רגע, כל התשעה אופנים כולם שטויות. אני אגיד לך את האופן האמיתי – \"העשירי יהיה קודש\" (ויקרא, כ\"ז, ל\"ב) אתה רואה את האופן הזה? כל הקושיות פרחו באוויר, נעקרו לגמרי[1].\n\nנצטט מעט מדברי מרן הגר\"ע יוסף זצוק\"ל (ראה לדוגמה: שו\"ת יביע אומר חלק א - אורח חיים דברי פתיחה, ובעוד מקומות).\n\n\"ומה מאד יש להצטער בראותנו כמה מבחירי בחורי ישראל המבלים את כל זמנם רק בפלפולים של הבל, מבלי להבחין אם יכונו דבריהם על פי ההלכה והסברה הישרה, וחבל מאד על כישרונותיהם המזהירים, שהיה אפשר לנצלם לידיעת וליבון הלכות ובעיות אקטואליות, ותחת זאת משקיעים את כל מרצם בפלפולי סרק...\".\n\nעוד כותב הגר\"ע יוסף ומביא מקורות לטענתו כנגד שיטת הפלפול האשכנזית:\n\n\"וחזינן לקמאי דצווחי טובא על החילוקים שהיו נוהגים בדורותיהם, ומפיהם לפידים יהלוכו, ומתוכם כעין החשמל גדול האחרונים מהר\"ל מפראג בדרך החיים (פרק ו' דאבות דקי\"ז ע\"ד), שהפליג לומר שהם כמגלים פנים בתורה שלא כהלכה, ושראוי מאד לקרוע על זה כמו על ספר תורה שנשרף וכו'. ע\"ש\".\n\n\"גם השאגת אריה בחדשות (קונטרס חובת קרקע סי' ג') כתב וז\"ל: ואני אינני מכניס ראשי בפלפולים ודקדוקים כאלו שאין זה דרכה של תורה, ולא דרכו בהן רבותינו הגדולים הקדמונים, ורק דקדוקים קלושים שלימדו את עצמם בדורות האחרונים לחדד את התלמידים משנתמעטו הלבבות וננעלו שערי בינה, והרגילו עצמם בזה עד שהרגל נעשה טבע ומשתמשים בזה הדרך גם בפסקים ודינים, ומעתה בטל כבוד התורה, וכל איש חכם בעיניו מחבר חיבורים בתשובות ודינים, ובודאי שראוי לקרוע על זה כמו על ספר תורה שנשרף, והתורה חוגרת שק עליהם. וההי\"ב. ע\"כ\".\n\n\"וכיוצא בזה כתב השל\"ה ובנו הגאון בעל ווי העמודים. ע\"ש. וכן בשו\"ת חות יאיר (סימן קכג) כתב, ואל יבלה זמנו בחילוקים וחריפות של הבל שנתפשט בעונות הרבים, כי אוי ואבוי על מבחר הזמן שמבלים לפעמים רוב היום על זה ובמקום זה היו יכולים ללמוד כמה דפים בש\"ס ופוסקים. ועש\"ב. ועיין בבבא מציעא (צו:) לפום חורפא שבשתא\".\n\n\"ובתוספות סנהדרין (יז) מה לנו בחריפות של הבל. ובפרש\"י (חולין פא) ד\"ה התראת ספק, ופירוש משובש הוא מאדם חריף ומפולפל. ע\"כ. הרי שהיו תולין הקלקלה במקולקל שהחריפות מטה לב האדם ושובה אותו ביופי החידוש. ועל פי קושיא מכריח את פסק ההלכה, והרי ידוע מ\"ש הרא\"ש (פרק אלו מגלחין סימן כח) שאין להוציא דין על פי קושיא, שאם יש תירוץ אחר לקושיא נתרועע היסוד ונפל הבנין. ע\"ש. ועיין בכנסת הגדולה א\"ח (סימן קמו הגה\"ט) שאין לקרוא תגר על מנהג העולם ופי' המפרשים הראשונים והאחרונים, ואף על פי שנראה לנו קושי בדבריהם, יש לנו לתלות החסרון בנו, ולומר שדעתם רחבה מדעתינו, ואין אנו משיגים עומק כוונתם. ע\"ש\".\n\n\"וע' בשו\"ת דגל ראובן חלק ג' (סימן לו) בשם הגר\"ח מוולוזין, כאשר בא לפניו רב אחד והציע לו פסק דין להתיר עגונה על פי יסוד קושיתו בתוספות יבמות ועל זה ענהו הגאון: מקושיא לא מתים ע\"ש... והרי לפנינו תשובות מרבותינו הראשונים והאחרונים\"\n\nיש לציין שהמחלוקת על הפלפול היא עתיקה ביותר, מאות שנים. בדורות הקודמים, בישיבות של פולין בשנות ש' ת' היה את שיטת החילוקים שהתנגדו אליהם גדולי ישראל כגון הכלי יקר והמהר\"ל שכתבו בחריפות כפי שציטט הגר\"ע יוסף. הפלפול של ליטא זה דבר מחודש. זה היה סוג אחר של פלפול. על הפלפול של ליטא התבטאו רבים שהוא פלפול ישר כהגר\"ח מבריסק והגר\"ש שקופ. מטרתם הייתה שגם בינונים יכולים לדעת ש\"ס מבלי לסיים אותו, ופחות התנגדו אליו.\n\nלקריאה נוספת:\n\n- 'דרכי הלימוד בישיבות ליטא במאה התשע-עשרה'. עבודת מחקר לשם קבלת תואר מוסמך מגיש: שלמה טיקוצינסקי החוג להיסטוריה של עם ישראל האוניברסיטה העברית בירושלים תשס\"ד. (נפוץ להורדה באופן חינמי בגוגל).\n\n- שי עקביא ווזנר, חשיבה משפטית בישיבות ליטא - עיונים במשנתו של הרב שמעון שקופ, הוצאת מאגנס, ירושלים, 2016",
    "אירופה לא רוצה תיירים רוסים – ונפטרת מסמלים סובייטיים": "שרי החוץ של האיחוד האירופי צפויים להצביע השבוע בעד השעייתו של הסכם הקלות ויזה בין האיחוד לבין רוסיה – בצעד נוסף שנועד לבודד את ארצו של\n\nולדימיר פוטין",
    "צרפת נכנעה 2:0 לדנמרק, 0:1 להולנד על בלגיה": "המחזור השישי והאחרון של ליגת האומות נפתח הערב (ראשון) עם לא מעט קרבות מסקרנים. במוקד, צרפת התארחה אצל דנמרק במטרה להימנע ממבוכה ולרדת לדרג ב’ של המפעל. אלופת העולם אמנם המשיכה את הקמפיין המזעזע שלה ונכנעה 2:0 למארחת, אך הצליחה לשרוד בדרג הבכיר בזכות 1:3 של קרואטיה של אוסטריה, שירדה במקום הטריקולור.\n\nבנוסף, הולנד ובלגיה נפגשו לקרב ענקיות על ראשות הבית והמקום בחצי הגמר של המפעל, כשווירג’יל ואן דייק העניק לאורנג’ 0:1 קטן-גדול על חשבון השכנה והעלה אותם לארבע האחרונות.\n\nדנמרק – צרפת 0:2\n\nאחרי שהשיגה את ניצחונה הראשון במפעל במחזור שעבר עם 0:2 על אוסטריה, אלופת העולם רצתה לסיים בטעם מתוק את הקמפיין, אך עוד יותר קיוותה להימנע ממבוכה ולרדת לדרג ב’. למרות יכולת חלשה של הטריקולור שנתנו לדנים לנצח 0:2 בקלות, הם נשארו כאמור בדרג הבכיר הודות לניצחון של קרואטיה על אוסטריה.\n\nפרלאן מנדי במאבק (רויטרס)\n\nדקה 34, שער! דנמרק עלתה ל-0:1: כריסטיאן אריקסן מצא את מייקל דמסגארד בצד שמאל והקיצוני של ברנטפורד שלח רוחב שפגש את קאספר דולברג שגלש נהדר והמשיך את זה לרשת.\n\nשחקני דנמרק חוגגים עם קאספר דולברג (רויטרס)\n\nדקה 39, שער! דנמרק עלתה ל-0:2: מה קורה לאלופת העולם? קרן של המארחת הגיעה עד לאנדרס סקוב אולסן ושחקנה של קלאב ברוז’ שלח טיל אדיר שנעצמר רק ברשת של מייק מנאן.\n\nשחקני דנמרק חוגגים עם אנדרס סקוב אולסן (רויטרס)\n\nאוסטריה – קרואטיה 3:1\n\nסגנית אלופת העולם ידעה שהיא תלויה בעצמה וניצחון יבטיח לה את ראשות הבית ואת המקום בחצי הגמר. המארחת קיוותה לקלקל לכחולים את התכניות ולהימנע מירידת דרג, אך לוקה מודריץ’ והחברים לא התקשו בדרך לארבע האחרונות של המפעל.\n\nאיבן פרישיץ' (רויטרס)\n\nדקה 6, שער! קרואטיה עלתה ל-0:1: מי אם לא הוא? לוקה מודריץ’ קיבל את הכדור על סף הרחבה ובנגיעה אחת שלח את עצמו לפני השומר שלו בדרך לזוויות נוחה מול השוער ולכבוש את הראשון בקלילות.\n\nדקה 9, שער! אוסטריה איזנה ל-1:1: הקרואטים איבדו כדור בצד שמאל ומרסל סביצר ניצל זאת כדי להגביה היישר לראשו של כריסטוף בומגארטנר שמחק את היתרון של האורחת.\n\nדקה 69, שער! קרואטיה עלתה ל-1:2: איבן פרישיץ’ קיבל את הכדור בצד שמאל והגביה ברכות היישר לראשו של מרקו ליבאיה שנגח לפינה הקרובה והשיב לאורחת את היתרון.\n\nמרקו ליבאיה חוגג עם לוקה מודריץ' (רויטרס)\n\nדקה 72, שער! קרואטיה עלתה ל-1:3: תרגיל קרן של הקרואטים הסתיים עם נגיחה מדויקת של דיאן לוברן שלא היה מכוסה ונגח לפינה הקרובה.\n\nדיאן לוברן חוגג עם שחקני נבחרת קרואטיה (רויטרס)\n\nהולנד – בלגיה 0:1\n\nהאורנג’ שסיימו את הקמפיין הראשון במקום השני אחרי שהפסידו לפורטוגל בגמר נמצאים בדרך הנכונה לגמר נוסף וניסיון לזכות בגביע. החבורה של לואי ואן חאל הייתה טובה יותר ואיימה פעם אחר פעם על השער של טיבו קורטואה, עד שלבסוף, זה השתלם לה והיא תפסה את הפסגה והתברגה בחצי הגמר.\n\nקווין דה בראונה (רויטרס)\n\nדקה 74, שער! הולנד עלתה ל-0:1: קודי גאקפו הגביה קרן ו-וירג’יל ואן דייק עלה גבוה מעל כולם כדי לנעוץ את הראשון של המארחת.\n\nוירג'יל ואן דייק חוגג (רויטרס)\n\nתוצאות נוספות:\n\nוויילס – פולין 1:0\n\nאיי פארו – טורקיה 1:2\n\nלוקסנבורג – ליטא 0:1\n\nאזרבייז’ן – קזחסטאן 0:3\n\nסלובקיה – בלארוס 1:1\n\nאנדורה – לטביה 1:1\n\nמולדובה – ליכטנשטיין -0:2",
    "\"מרקאנן הוא היריב שהכי קשה להתכונן אליו\"": "אליפות אירופה בכדורסל נכנסת לשלבים המותחים ביותר והיום (שלישי) שני משחקי רבע הגמר ייערכו כשבראשון ספרד תפגוש את פינלנד המפתיעה (18:05, ישיר ב-5PLUS) , ולאחר מכן גרמניה תארח באולם הביתי בברלין את יוון (21:20, ישיר ב-5GOLD) .\n\nהאזינו לפרק החדש של יורוסטפ - פודקאסט הכדורסל האירופי, בו סיכמו את אכזבת הנבחרת ומשחקי שמינית הגמר >>\n\nלהאזנה ב-5RADIO\n\nלהאזנה בספוטיפיי\n\nלהאזנה באפל פודקאסט\n\nלהאזנה בגוגל פודקאסט\n\nספרד - פינלנד\n\nלאחר תצוגה משוגעת על חשבון ליטא, רכז מכבי תל אביב, לורנזו בראון, ינסה להמשיך במסע הנהדר של 'לה רוחה' כשמנגד הוא יפגוש את אחד השחקנים הטובים באליפות כולה - לאורי מארקנן.\n\n\"הרעש החיצוני פשוט לא מפריע לי\", אמר בראון לקראת המשחק הקרוב, \"אכפת לי רק ממה שחבריי לחדר ההלבשה מרגישים לגביי. הם אוהבים אותי ואני אוהב אותם, אני עכשיו חלק מהמשפחה. אני לומד הרבה בכל יום ויום, זה פשוט מדהים איך הנבחרת קיבלה אותי\".\n\nנבחרת ספרד תנסה לשמור על הרצף המדהים שלה, במהלכו לא פספסה ולו פעם אחת את ההעפלה לחצי הגמר מאז שנת 1997. \"זה מפתיע שהגענו לרבע הגמר\", הודה מאמן הנבחרת סרג'יו סקאריולו, \"אנחנו חלק משמונה הגדולות באליפות ברמה גבוה בצורה שלא תיאמן. השחקנים שלי לעולם לא מוותרים\".\n\nבצד השני פינלנד העפילה לשלב רבע הגמר לראשונה מזה 55 שנים, וכשיש לה את מארקנן האימתני היא בהחלט יכולה לחלום על העפלה ראשונה בהיסטוריה לחצי הגמר. הגבוה האדיר נמצא במקום השלישי בנקודות בטורניר עם 27.8 למשחק, זאת כשבמקביל הוא מוריד 7.7 ריבאונדים.\n\nמאמן הספרדים התייחס למרקאנן: \"בגלל הדרך שבה הוא משחק, הוא היריב הכי קשה שהייתי צריך להתכונן אליו. קשה מאוד ברמה הטקטית לפרש יריבה שמשחקת בצורה מקורית, לא טיפוסית, יעילה מאוד עם חמישה קלעים פתוחים, עם כוכב ברמה עולמית, ועם עוד קלעים מצוינים. קבוצה שצולפת שלשות יותר ויותר טוב\".",
    "אחרי ההוראה של פוטין לגיוס 300 אלף חיילים: המוני רוסים נמלטים מהמדינה": "שעות ספורות (רביעי) אחרי ההחלטה של הנשיא פוטין לגיוס חלקי של 300 אלף לוחמים חדשים שיסייעו במלחמה בחזית האוקראינית, כרטיסי הטיסה לימים הקרובים למדינות אליהן קל להימלט מגיוס - אזלו.\n\nכך למשל כרטיסים לטורקיה, אזרבייג'ן וארמניה אזלו במהירות אחרי שנמכרו במחירים מופקעים בידיעה שרוכשי הכרטיסים מעוניינים להימלט מגיוס לשורות הצבא הרוסי.\n\nשר ההגנה סרגי שויגו אמר היום בצהריים (רביעי) כי חתם על הצו של חוק הגיוס החדש, והורה לאנשי הצבא לפעול כבר מעכשיו לגיוסם של הציבור אותו פוטין רוצה לגייס.\n\nבחיפושים במנועי חיפוש ברוסיה החלו להיות פופלארים גם מונחי חיפוש כמו \"איך לשבור לעצמי את היד\". הפרשנית קסניה סבטלובה פרסמה בחשבון הטוויטר שלה כי ברוסיה אף עלו הצעות למי שמיועד לגיוס לשדוד חנויות: \"לכו תגנבו משהו במכולת. כך תקבלו שנה-שנתיים בכלא. על השתמטות תקבלו 10 שנים\".\n\nבמקביל, בשל ההחלטה הרוסית, במערב נערכים להטלת סנקציות נוספות על רוסיה ואף נשקלת ניתוק מוחלט של כלל הבנקים ממערכת התשלומים העולמית 'סוויפט'.\n\nשר ההגנה הליטאי אמר כי הצבא הליטאי מתכוון להיכנס לכוננות בעקבות ההחלטה של נשיא רוסיה פוטין על גיוס של 300 אלף חיילים.\n\n\"מכיוון שהגיוס הצבאי של רוסיה יתקיים גם בסמוך לגבולותינו, (אזור קלינינגרד), כוח התגובה המהירה של ליטא מוכנס למצב כוננות גבוהה על מנת למנוע כל פרובוקציה מצדה של רוסיה.\" כתב השר.\n\nבנאומו הבוקר, אמר נשיא רוסיה פוטין כי \"כדי להגן על המדינה והעם, נשתמש בכל האמצעים העומדים לרשותנו\".\n\nעוד אמר פוטין: \"המערב רוצה להחליש, לפלג ולהרוס את רוסיה. הוא אומר את זה בגלוי שהם פירקו את ברית המועצות ב-1991, ועכשיו הגיע הזמן לעשות את אותו הדבר לרוסיה\".\n\n\"אם שלמותנו הטריטוריאלית תאוים, רוסיה תשתמש בכל האמצעים העומדים לרשותה. זהו לא בלוף\" איים הנשיא הרוסי.",
    "החלופות המפתיעות שבודק משרד החינוך למסעות פולין": "על רקע המשבר עם הממשל הפולני, במשרד החינוך בודקים אפשרויות שונות לפיהן יוחלפו מסעות בני הנוער לפולין במסעות למדינות אחרות כגון ליטא, גרמניה, מקדוניה ויוון. עד חודש דצמבר יצטרך רכז שמונה על ידי מנכלי\"ת משרד החינוך להציג בפניה תוכנית עבודה עם החלופות השונות\n\nלפי כחודש הודיעו משרדי החינוך והחוץ כי המו\"מ בין ישראל לפולין לא צלח, וכי משלחות הסתיו האמורות לצאת לפולין בין ספטמבר לנובמבר לא יצאו. הרקע לכך הוא העימות המתמשך בין ישראל לפולין על התכנים שיוצגו בסיורים במחנות השונים בפולין. לפי רה\"מ לפיד, המסעות לפולין בוטלו בשל דרישת הממשל הפולני להתערב בתוכן שיוצג. עוד אמר כי: \"הפולנים רצו להגיד מה מותר ומה אסור להגיד לילדים ישראלים שנוסעים לפולין. לא נסכים לזה\".\n\nהמסעות לפולין מתקיימים מדי שנה לבני נוער בגילאי התיכון, מאז שנת 1965, לסירוגין. היום אנו מפרסמים, שיעד המסעות עשוי להשתנות לראשונה.\n\nלפי כשבוע מינתה מנכ\"לית משרד החינוך דלית שטראובר את אלי שיש, מנהל אגף של\"ח וידיעת הארץ במשרד החינוך, לתפקיד רכז עבודת משרד החינוך לגיבוש מסעות חלופיים לפולין. \"מאחר שאני רואה חשיבות עליונה בהנצחת וזכרון השואה וחובה להמשיך ולפעול לשימור המפעל החשוב הזה, עלינו לגבש פתרונות חלופיים לנושא זה, אבקשך להציג בפניי את תוכנית העבודה כמפורט לעיל וזאת עד לחודש דצמבר\", כתבה שטאובר בכתב המינוי.\n\nמהם אותם פתרונות חלופיים עליהם חושבים במשרד החינוך?\n\nהמשרד בודק לאחרונה ברצינות אפשרות למסלול עוקף-פולין, בו ייערכו מסעות בני הנוער למדינות אחרות כגון ליטא, גרמניה, מקדוניה ויוון. כפי שנראה כרגע, האפשרות בה נוטים לבחור במשרד החינוך היא גרמניה, זאת בשל שיקולי בטחון ורלוונטיות ישירה לזכרון השואה הכולל. בזמן האחרון אף נבדק פיילוט של סיור משולב - ארבעה ימים בברלין וארבעה בארץ, בו יעסקו בהנצחת השואה ובזכרה.\n\nעם פרוץ מלחמת העולם השנייה התגוררו במקדוניה כ-7,800 אנשים. תוך ארבע שנים נשלחו 98% מהם למחנה ההשמדה טרבלינקה, שם נרצחו כ-7,100 מיהודי מקדוניה. בכך בא הקץ על קהילה בת כאלפיים שנים.\n\nערב מלחמת העולם השנייה התגוררו כ-80 אלף יהודים ביוון. במהלך השואה נרצחו כ-60 אלף מהם.\n\nיהדות ליטא מנתה כ-220 אלף יהודים ערב המלחמה הגדולה. שנתיים לאחר מכן נכבשה המדינה בידי הנאצים, ובהמשך הם חיסלו כ-96% מהקהילה היהודית.\n\nלעומת זאת, פולין היא היעד העדיף למטרת לימוד על השואה, בעיקר משום שבתחומה פעלו כל חמשת מחנות ההשמדה, ואיתם גם רוב מחנות הריכוז, אליהם הועברו יהודים מכל רחבי אירופה.\n\nמסעות הסתיו של השנה הזו כבר בוטלו, אך יכול להיות שהפתרון שיגבש משרד החינוך עד חודש דצמבר יחזיר אותם לפעילות, ולאו דווקא ביעד שתוכנן מראש - פולין.\n\nממשרד החינוך נמסר בתגובה: \"בעקבות ביטול המסעות לפולין המשרד קבע חלופה של מסעות בתוך הארץ: \"משואה לתקומה\", כפי שעשה המשרד גם בשנת הלימודים הקודמת (תשפ\"ב)\".",
    "הערצת המשכילים של וולוז'ין - לרבי חיים מבריסק": "פרק כ\"ד: בפרקים הקודמים ציטטנו את הרב הראשי הגרא\"י אונטרמן תלמיד מובהק לגר\"ש שקופ שטען ששיטת הפלפול השתרשה בקרב הלומדים כי היא הציעה אתגר אינטלקטואלי שיוכל להתחרות בהשפעות חיצוניות, והיא שימשה נקודת מגן נגד כח המושך של ההשכלה החילונית.\n\nהפרקים האחרונים בסדרה על גאוני ליטא >>\n\nיש לציין שישיבת וולוז'ין המפורסמת, שם שיטת הפלפול חודשה על ידי ראש הישיבה רשכבה\"ג הגר\"ח מבריסק, הייתה בגישה מתונה ל\"השכלה\", וכך כותב הרב ד\"ר שלמה טיקוצ'ינסקי במאמרו \"דרכי הלימוד בישיבות ליטא במאה ה-19\".\n\nלדברי טיקוצ'ינסקי יחיד[1] בישיבת וולוז'ין היה יכול לעסוק בהשכלה, ותרם לכך דימויו של מרנא הנצי\"ב מוולוזין \"כחוקר ובעל גישה מתונה להשכלה, כבעל לשון צחה ויכולת כתיבה בעברית, ובעיקר תומך בתנועת 'חיבת ציון'\".\n\nתחת כהונתו של מרן הגר\"ח מבריסק גברה הפעילות הציונית בישיבה, והוקמו אגודות הסתר \"נצח ישראל\", ו\"נס ציונה\", וכן נכנסו לישיבה עיתוני השכלה וספרות עברית. המשורר המפורסם ביאליק למד בישיבה ועמו מספר חברים משכילים.\n\nהרב מבריסק - רבי חיים הלוי סולובייצ'יק זצ\"ל (צילום: ויקיפדיה, מאת לא ידוע - הספרייה הלאומית, אוסף שבדרון, נחלת הכלל)\n\nייחודי ביותר טענתו של המשכיל המפורסם אַבָּא בָּלוֹשֶׁר שייחס את פריחת ההשכלה למדיניותה המתונה של ההנהלה, וכך דבריו:\n\n\"ישיבת וולוז'ין, אף על פי שלא היתה בה השכלה ממש, רוח של השכלה וריח של השכלה היו מורגשים בה במקצת. דברים שהקפידו עליהם בשאר ישיבות, לא הקפידו עליהם הרבה בוולוז'ין, ועבירות שהיו גוזרים עליהן עונשים וקנסים בכל הישיבות כולן, נעשו בוולוז'ין כהיתר... בכל הישיבות כולן גזרו אפילו על ידיעה של חכמות חיצוניות, ובוולוז'ין לא גזרו אלא על למודן בלבד בישיבה גופא, משום ביטול תורה, ולא גזרו כלל על ידיעתן, ומי שבא לשם וידיעות חיצוניות בידו, לא היו מוחים בו. ומכיוון שניתנה בה רשות של ידיעה, שוב לא הבחינו בה בין מי שידיעתו קדמה לכניסתו, ובין מי שכניסתו קדמה לידיעתו. ובפתח צר כנקב של מחט זה, די היה לזריזים לדחוק את עצמם בו\".\n\nמשכיל מפורסם אחר הוא מיכה יוסף בֶּרְדִיצֵ'בְסְקִי, ממנו נותר לנו תיאור פלאי אודות גאונותו האדירה של הגר\"ח מבריסק. לא מפיהו אנו חיים, אולם תאורו פותח לנו צוהר להבין את היחס לגר\"ח מבריסק גם מבחור שבסופו של דבר שנה ופירש, וגם בשעת כתיבת מאמר זה, נחשב למשכיל, וכך דבריו:\n\n\"המשנה לראש הישיבה ר' חיים סאלאווייציק... מיום הכרתי אותו ראיתיו כאחד מבני העליה המצוינים שעמד הקב\"ה ושתלן בכל דור ודור. האיש הזה הוא בעל שכל חד ועמוק מאד, נוקב ויורד עד תהומו של כל ענין וענין. בלי הפרזה אומר לך כי אני, שכבר הסכנתי לצלול במים אדירים וללון בעומקם של מושגים דקים מן הדקים, עד שגם העיונים הדקים של שפינוזה וקאנט לא הביאוני לידי ערבוביא, בכל עת שאני שומע אותו מדבר ומנתח את ענינו בדעתו החריפה והחדה, כמעט קשה לי לתפוס את דבריו ולעמוד על יסודו של ענין לרוב דקותו.\n\n\"רבנו זה לא עסק מעולם בספרי ההיגיון, ובכל זאת כאשר יעמיק לחקור בהלכתא רבתי יגלה בה פנים כהלכת ההיקש בכח הגיון טבעי גדול מאד. ותמה אני אם יש בדור הזה שכל גאוני כמותו. ונוסף על שכלו הזך והחד הוא איש טוב ומטיב, נדבן גדול, דובר שלום לכל אדם ודן את כולם לכף זכות, ומעולם לא שמעתי שיהיה אחד מן התלמידים ומשאר בני אדם מרנן אחרי\".\n\nמיכה יוסף בֶּרְדִיצֵ'בְסְקִי\n\nלדברי הרב ד\"ר שלמה טיקוצ'ינסקי דברי הערצה אלו של משכילי הישיבה כלפי הגר\"ח מבריסק, תרמו וסללו את הדרך לפרסומה של דרכו הלמדנית החדשה.\n\nלקריאה נוספת:\n\n-'דרכי הלימוד בישיבות ליטא במאה התשע-עשרה'. עבודת מחקר לשם קבלת תואר מוסמך מגיש: שלמה טיקוצינסקי החוג להיסטוריה של עם ישראל האוניברסיטה העברית בירושלים תשס\"ד. (נפוץ להורדה באופן חינמי בגוגל).\n\n- שי עקביא ווזנר, חשיבה משפטית בישיבות ליטא - עיונים במשנתו של הרב שמעון שקופ, הוצאת מאגנס, ירושלים, 2016",
    "בליטא העלו את רמת הכוננות מחשש לפרובוקציות רוסיות": "לאחר הודעת פוטין על גיוס נרחב של 300,000 אנשי מילואים והאיומים על המערב, לא רק אוקראינה בכוננות ספיגה.\n\nשר ההגנה של ליטא הודיע היום (רביעי) כי צבא ארצו העלה את רמת הכוננות מחשש לפרובוקציות מצד צבא רוסיה.",
    "צרפת שרדה מותחן והשיגה ניצחון בכורה ביורובאסקט, ניצחונות לפינלנד וסרביה": "המחזור השני ביורובאסקט החל היום (שבת) וכלל 11 משחקים מלבד ההתמודדות בין נבחרת ישראל לבין הולנד. במשחק שהסתיים מבית 4 \"הישראלי\" נבחרת פינלנד הביסה את פולין ורשמה את ניצחונה הראשון בטורניר לאחר ההפסד הדרמטי לישראל ביום שישי . סרביה לא התקשתה בדרך ל-68:81 על צ'כיה והיא כבר עם 2 מ-2, כמו ישראל.\n\nבבית 2 נבחרת גרמניה שמרה על מאזן מושלם כאשר התגברה על מחצית ראשונה פחות טובה וניצחה את נבחרת בוסניה. בבית 1 מונטנגרו השיגה ניצחון בכורה לאחר 70:76 על בלגיה. יוון ניצחה 81:85 את איטליה.\n\n9 צפייה בגלריה הפינים התאוששו מההפסד הכואב לישראל. לאורי מרקאנן ( צילום: AP )\n\nבית 4\n\nפינלנד - פולין 59:89\n\nלאחר ההפסד הכואב לנבחרת של גיא גודס במשחק הפתיחה של האליפות, הפינים הצליחו להתאושש והביסו בקלילות את הפולנים, שמצדם קיבלו סטירה מצלצלת לאחר הניצחון המרשים על צ'כיה. הסקנדינבים השתלטו על העניינים מהפתיחה וסיימו את הרבע הראשון ביתרון דו ספרתי (16:26). היתרון של הפינים הלך וגדל ככל שהתקדם המשחק. לאורי מרקאנן שלהט בשני המפגשים עם ישראל במוקדמות המונדובאסקט וגם משחק הקודם הסתפק ב-17 נקודות, כאשר את קלעי המנצחת הוליך סאסו סאלין עם 18. כל שחקני נבחרת פולין סבלו מיום רע כאשר הקלע המוביל שלה היה מתאוש פוניטיקה, שסיים עם 8 נקודות.\n\n9 צפייה בגלריה לא התקשה מול ננו גינזבורג ושחקניו. ניקולה יוקיץ' ( צילום: AP )\n\nצ'כיה - סרביה 81:68\n\nהחבורה של סבטיסלב פשיץ' עם ניצחון שני באליפות והיא עשתה זאת בצורה משכנעת, למרות שהורידה הילוך במחצית השנייה. ברבע הראשון השחקנים של ננו גינזבורג עוד הצליחו לשמור על מרחק סביר מהסרבים, אך ברבע השני ברחו הבלקנים ליתרון דו ספרתי, שחצה את רף ה-20 הפרש עוד במחצית הראשונה, ומאז לא הביטו לאחור. צ'כיה ניסתה לעשות קולות של חזרה, אך בכל פעם שנראה היה שמתקרבת ניקולה יוקיץ' וחבריו לחצו שוב על דוושת הגז וברחו. סנטר דנבר נאגטס רשם דאבל-דאבל שכלל 18 נקודות ו-11 ריבאונדים להם הוסיף 5 אסיסטים. ואסיליה מיציץ' הוסיף 13 נקודות ו-8 אסיסטים, כאשר כאשר בצד השני יאן וסלי סיים משחק רע מאוד עם 2 נקודות בלבד ב-0 מ-6 מהשדה, ואחת ממארחות הטורניר עם הפסד נוסף.\n\n9 צפייה בגלריה ניהל נהדר את המשחק של גרמניה. דניס שרודר ( צילום: רויטרס )\n\nבית 1\n\nגאורגיה - ספרד 90:64\n\nלאחר ההפסד הכואב על הבאזר לבלגיה אחת המארחות חוטפת עוד סטירה כואבת, הפעם בדמות תבוסה קשה. ברבע הראשון הגיאורגים עוד נותרו צמודים, אך ברבע השני הספרדים לחצו על הגז ופתחו פער ביטחון מהיריבה. ווילי הרננגומס הוליך את לה-רוחה עם 14 נקודות ו-7 ריבאונדים והפער הספרדי הלך וצמח בדרך לניצחון שני ולמקום הראשון בבית 1.\n\n9 צפייה בגלריה ספרד חגגה. חיימה פרדייה ( צילום: רויטרס )\n\nטורקיה - בולגריה 87:101\n\nלאחר הניצחון הקשה על מונטנגרו הטורקים הצליחו להתגבר על מוקש נוסף ונותרו מושלמים בתום המחזור השני בבית 1. סאשה וזנקוב שוב היה נפלא וגרם לא מעט בעיות לנבחרת של ארגין עתמאן. די בוסט (12 נקודות ו-13 אסיסטים) ניהל נהדר את המשחק של הבולגרים, שהובילו במהלך הרבע השני ולא נתנו לטורקים לברוח במשך כל הרבע השלישי. ברבע הרביעי העליונות הטורקית כבר נתנה אותותיה, כאשר צ'די אוסמאן (25 ו-8 ריבאונדים) ניצח על המקהלה בדרך לניצחון שני באליפות. וזנקוב סיים עם 28 נקודות, אך זה לא עזר לבולגריה.\n\n9 צפייה בגלריה טורקיה עם 2 מ-2. שיין לארקין ( צילום: רויטרס )\n\nמונטנגרו - בלגיה 70:76\n\nהבלקנים שכמעט הצליחו להפתיע את הטורקים במחזור הפתיחה רושמים ניצחון בכורה באליפות ועשו זאת בצורה משכנעת, למרות רבע אחרון לא טוב שכמעט עלה להם בקאמבק של היריבה. הבלגים שניצחו 76:79 בהארכה את אחת המארחות גאורגיה במחזור הפתיחה שוב הציגו משחק התקפי לא טוב. במחצית הראשונה זה עוד הספיק להם כדי להישאר קרובים, אך ברבע השלישי מונטנגרו ברחה ליתרון דו ספרתי בהובלת בויאן דובלייביץ', שהיה בלתי עציר וסיים עם 21 נקודות ו-11 ריבאונדים. המונטנגרים, שנכנסו לרבע המכריע ביתרון 50:68 נרדמו, ואיפשרו לבלגים לקזז עוד ועוד בהפרש, אך בכל זאת הצליחו לצאת עם הניצחון.\n\n9 צפייה בגלריה מונטנגרו עם ניצחון בכורה באליפות. קנדריק פרי ( צילום: רויטרס )\n\nבית 2\n\nצרפת - ליטא 73:77\n\nעמוק בתוך הרבע הרביעי היו הטריקולור בפיגור ונראו אובדי עצות מול הליטאים בקרב בו המפסידה הייתה מסיימת את המחזור השני עם שני הפסדים וללא ניצחונות. הבלטים שלטו בריבאונד בהובלת יונאס וליצ'יונאס המצוין, בעוד הצרפתים נראו מתוסכלים ככל שהתקדם המשחק. למזלה של צרפת היה לה את אוון פורנייה, שהיה חלש מול גרמניה במחזור הפתיחה, אך הערב היה בלתי ניתן לעצירה, במיוחד במחצית השנייה, וסיים עם 27 נקודות ו-5 ריבאונדים. מלבדו אף שחקן בנבחרת צרפת לא קלע בספרות כפולות, אך גרשון יאבוסלה (9 ו-5 ריבאונדים) וטרי וטאפיי (8 ו-4 חטיפות) תרמו המון בהגנה וסייעו לחבריהם לגרד ניצחון בכורה. הליטאים בצרות.\n\n9 צפייה בגלריה הצרפתים גירדו ניצחון בכורה. רודי גובר מול יונאס ולאנצ'יונאס ( צילום: רויטרס )\n\nגרמניה - בוסניה 82:92\n\nלאחר התצוגה המרשימה והניצחון על צרפת הגרמנים החלו באופן מעט מגומגם את המשחק מול הבלקנים, שהגיעו מעודדים לאחר הניצחון על הונגריה במחזור הפתיחה. דז'נאו מוסה ויוסוף נורקיץ' היו נפלאים והוליכו את הבוסנים ליתרון 42:47 במחצית, אך לקראת סיום ההפסקה החלו הגרמנים בריצה שנעצרה רק באמצע הרבע השלישי על 0:18. מכאן המומנטום החליף צד, אך הבוסנים ממש לא ויתרו. נורקיץ' ומוסה המשיכו לסחוב את חבריהם על הגב (51 נקודות משותפות) והפער הגרמני שכבר עלה לדו ספרתי ירד עד מינוס 6, אך חסימה גדולה וקריטית של פרנץ ואגנר על נורקיץ' הוציאה לחבורה של עזיז בקיר את האוויר מהמפרשים. ואגנר הוסיף את שלשה מכריעה לאחר אסיסט של דניס שרודר (המצטיין של גרמניה עם 18 נקודות ו-9 אסיסטים) סגרה סופית את ניצחונם של החבורה של גורדון הרברט בדרך למאזן מושלם בתום המחזור השני.\n\n9 צפייה בגלריה הצטיין והוביל את גרמניה לניצחון נוסף. דניס שרודר ( צילום: EPA )\n\nהונגריה - סלובניה 103:88\n\nלוקה דונצ'יץ' וחבריו נותרו מושלמים גם אחרי המשחק השני. כוכב דאלאס שיחק רק 19:16 דקות, אבל בכל זאת תרם 20 נקודות, 7 ריבאונדים ו-7 אסיסטים והוביל את חבריו לניצחון קליל. קלמן פרפליץ' קלע 14. זולטן פרל הוביל את המפסידה עם 18 נקודות, 7 ריבאונדים ו-6 אסיסטים.\n\n9 צפייה בגלריה לא שיחק הרבה, אבל תרם הרבה. דונצ'יץ' ( צילום: רויטרס )\n\nבית 3\n\nיוון - איטליה 81:85\n\nיאניס אנטטוקומפו וחבריו עדיין מושלמים ושוב זה הלך קשה כמו בניצחון מול קרואטיה. כוכב מילווקי הוביל את יוון עם 25 נקודות ו-11 ריבאונדים וטיילר דורסי שוב היה מצוין עם 23. את איטליה הוביל סימונה פונטקיו עם 26 נקודות, אקילס פולונארה תרם 14 ו-10 כדורים חוזרים.\n\nקרואטיה - בריטניה 65:86\n\nלאחר ההפסד ליוון במחזור הפתיחה, הקרואטים התפוצצו על הבריטים בעיקר בזכות רבע שלישי מפלצתי אותו ניצחו 9:35. המחצית הראשונה הייתה דווקא צמודה כאשר החבורה של ניית'ן ריינקינג ירדו בפיגור מינמילי (37:31). ברבע השלישי כאמור הקרואטים עשו ככל העולה על רוחם על הפרקט וסגרו עניין. בריטניה הצליחה לקזז מעט את הפער ברבע רביעי שהיה כולו גארבג' טיים אחד ארוך. בויאן בוגדנוביץ', דריו סאריץ' (8 ריבאונדים ו-5 אסיסטים) ואיביצה זובאץ הובילו את קלעי המנצחת עם 15 נקודות כל אחד. מיילס הסון הוליך את הבריטים עם 18.\n\nאוקראינה - אסטוניה 73:74",
    "האם מדינת ישראל היא שיאנית בפער בין ימי עבודה לימי לימודים": "המאבק בין האוצר להסתדרות המורים שאיים להוביל לכך ששנת הלימודים לא תפתח במועדה, העלה שוב לדיון מספר סוגיות יסוד הקשורות למערכת החינוך בארץ. ח\"כ אלכס קושניר התראיין בנושא בכאן ב' וציין, בין היתר, את נושא החופשות מהלימודים. \"אנחנו רוצים סוף־סוף לסנכרן את ימי החופשה (של בתי הספר) לימי החופשה של המשק, כי זה לא הגיוני שמדינת ישראל היא שיאנית העולם באי־סנכרון של ימים כאלה\".\n\nזאת קביעה מעניינת, שיש בוודאי לא מעט הורים שמזדהים איתה על רקע העובדה שבישראל אכן אין התאמה אידיאלית בין ימי החופשה של הילדים וההורים. יחד עם זאת, אנחנו נאלצים לאכזב כבר בשלב זה ולהבהיר כי הבדיקה שלנו לא העלתה ממצא גורף בסוגיה הזאת. נתחיל עם מה שיש. בדיקה של מרכז המחקר והמידע של הכנסת (ממ\"מ) מ־2012 אכן הגיעה למסקנה שדומה לזו שהעלה קושניר. הבדיקה בחנה את המצב בישראל ובעולם בשנה\"ל 2010/11 וקבעה כי בישראל הפער בין ימי החופשה של ההורים לימי החופשה של התלמידים עמד על 66 ימים - נתון שמציב אותנו במקום השני אחרי ליטא. ממוצע ה־OECD בבדיקה עומד על 50 יום. האם זה הנתון שעליו הסתמך הח\"כ? אין לדעת מכיוון שהוא לא השיב לפניותינו החוזרות.\n\nאבל כך או כך, לבדיקה ההיא צריך להוסיף כמה סייגים (מעבר לכך שהיא נוגעת רק לשנה ספציפית מלפני כעשור). ראשית, אחת הסיבות לפערים הגדולים בישראל שהציגה הבדיקה קשורה לחישוב שנערך בה לפיו הורה בישראל מקבל עשרה ימי חופשה בשנה בלבד (המינימום החוקי באותה תקופה). זאת הנחה בעייתית מכמה סיבות, חלקן מוזכרות במסמך חדש שפרסם הממ\"מ ב־2021, ובכל מקרה מאז שונה גם המינימום החוקי (שעומד כעת על 12 יום). עניין נוסף שצריך לקחת בחשבון הוא תוכנית \"בית הספר של החופש הגדול\", שהחלה לפעול ב־2014 (כלומר, לאחר הבדיקה הקודמת), ומספקת מסגרת חינוכית מסובסדת במהלך שלושה שבועות ביולי לתלמידים בכיתות א' עד ג'.\n\nב־2018 החל לפעול במתכונת דומה גם \"בית הספר של החגים\". בעקבות השינויים הללו ואחרים בממ\"מ מעריכים כעת כי לפחות עבור הורים לילדים בגילים הללו מספר הימים הלא מסונכרנים עומד כעת על 39 בלבד. איפה כל זה מעמיד אותנו ביחס לעולם? ובכן, זאת הבעיה. במסמך החדש של הממ\"מ לא נערכה השוואה כזאת, ואנחנו לא הצלחנו למצוא מחקר אחר שבו בוצעה העבודה הסיזיפית של חישוב ימי חופשה בשנה נתונה במדינות שונות בעולם. אבל יש עוד עובדה חשובה שנשמטת לעיתים מהדיון הזה. כפי שהזכירה לנו ד\"ר איריס בן דוד הדר מהפקולטה לחינוך באוניברסיטת בר־אילן, בישראל יש דווקא הרבה ימי לימוד ביחס ל־OECD, בשל העובדה שהלימודים כאן מתקיימים שישה ימים בשבוע ולא חמישה. כלומר, חלק מאי־הסנכרון עליו מדברים קושניר ואחרים נובע גם מכך שכשההורים בחופש הילדים לומדים, ולא להפך.\n\nלסיכום: השוואה מ־2012 שנערכה על ידי הממ\"מ אכן קבעה כי ישראל נמצאת בצמרת מבחינת חוסר ההתאמה בין חופשות הילדים וההורים. יחד עם זאת, ההשוואה כללה הנחות בעייתיות, ובנוסף מאז חלו שינויים שהביאו לשיפור של המצב בישראל, בעיקר בכל הנוגע לילדים בכיתות נמוכות. אין בנמצא נתונים שמשווים את המצב העדכני בישראל למצב העדכני במדינות מקבילות בעולם.\n\nתחקיר: אוריה בר־מאיר",
    "מתווה בעלז והדאגה לגוש הימין: המשבר ביהדות התורה רק מעמיק": "\"הלב אומר משהו אחד, השכל אומר משהו הפוך\", אמר לי השבוע אחד מוותיקי מפלגת דגל התורה, כששאלתי אותו האם נראה פיצול ברשימת יהדות התורה לכנסת. \"הלב שלנו עם נתניהו ועם הליכוד, הלב אומר גם לא ללכת למחלוקת ולהסתדר בסופו של דבר כמו תמיד, אבל השכל אומר לדגל התורה לקום וללכת. אף אחד מאיתנו לא שש אלי קרב. חסידים וליטאים לא רבים, והמטרה משותפת. אבל הפעם אנחנו מרגישים שאין לנו ברירה\".\n\nחודשיים לפני הבחירות, המשבר הפוליטי המשמעותי בגוש הימין־חרדים מתרחש דווקא במפלגה החרדית־אשכנזית. מאז תחילת שנות התשעים רצה יהדות התורה כאיחוד של שתי המפלגות הגדולות שמרכיבות אותה: אגודת ישראל החסידית, ודגל התורה הליטאית. ליטא, במובן הזה, היא שם קוד לכל אשכנזי שאינו חסידי. בעקבות תוצאות הבחירות ב־1988, שבהן זכתה אגודת ישראל (בסיוע חב\"ד) לחמישה מנדטים ואילו דגל התורה לשניים, הסכם האיחוד נקבע על 60:40 לטובת החסידים. עם השנים ההסכם השתנה וכיום הוא שוויוני למדי, עם יתרון קל לליטאים. ההסכם האחרון שנחתם, לקראת הבחירות לכנסת ה־24, קובע כי בבחירות הקרובות יעמוד בראש הרשימה איש אגודת ישראל, מיקום שגם יקנה לה מספר גדול יותר של חברי כנסת וכן את בחירת התפקיד הראשון. ולמרות ההסכם, ניצבת היום יהדות התורה במשבר החריף ביותר זה שלושים שנה.שתי סיבות משמעותיות גורמות לכך שבסופו של דבר שתי המפלגות העוינות ייאלצו כנראה לרוץ יחד. אחת מהן היא גורלו של גוש הימין־חרדים במקרה שאחת מהמפלגות לא עוברת את אחוז החסימה. והשנייה היא שאף אחד ממנהיגי דגל התורה, הרבניים והפוליטיים, לא מוכן לקחת על עצמו את סכנת חיסולה של אגודת ישראל – המפלגה החרדית הוותיקה ביותר, שסיכוייה לעבור את אחוז החסימה בגפה קלושים.\n\nשתי הסיבות הללו הכניסו את נתניהו ואנשיו לשאננות. יועציו החרדים של נתניהו הרגיעו אותו כי העניין ייפתר בסופו של דבר, אבל זו הייתה טעות. המשבר הלך והחריף. בסוף השבוע שעבר הבין נתניהו שבקצה החרדי־אשכנזי מתרחש אירוע פוליטי משמעותי. עוד בטרם תמה סאגת \"הציונות הדתית\" שחרר נתניהו הקלטות וציטוטים שפונים לחרדים ומדברים בעד השלום. המסרים הללו התקבלו ברוח צוננת במפלגות החרדיות, בתקשורת המגזרית ואפילו בטוויטר. נתניהו נועד עם ראשי אגודת ישראל, וביקש להיפגש גם עם ראשי דגל התורה. בדגל סירבו. ח\"כ אורי מקלב הוכרח על ידי ראשי המפלגה לבטל את הפגישה עם יו\"ר הליכוד. המסר לראש הממשלה לשעבר היה ברור: אל תתעסק בעניינים הפנימיים שלנו.\n\nאבל בינתיים נראה שאף אחד לא מסתדר לבד. משה גפני הוותיק ויצחק גודלקנופף החדש צריכים בכל זאת עזרת חבר. \"בנקודת הזמן הנוכחית גם אצלנו מבינים שצריך למצוא דרך להתפשר\", אומר לי אותו בכיר דגלאי, \"אבל אין על מה. אנחנו מוכנים לוותר ברמת הנציגות, אף שאנחנו מחנה הרוב. אבל בנושאים אידיאולוגיים אין שום פשרה – זו החלטתו של ראש מועצת גדולי התורה הרב גרשון אדלשטיין. מהותו של הפלונטר היא אידיאולוגית\". הכוונה היא למשבר החינוך של בעלז: החלטת האדמו\"ר מבעלז לשתף פעולה עם משרדי החינוך והאוצר, במה שמכונה \"מתווה בעלז\", התקבלה בדגל התורה בתחושות קשות. בחינוך העצמאי ובקרב חברי מועצת גדולי התורה של דגל רואים אותה בחומרה רבה. כעת הם תולים את הרצון לפיצול במהלך העצמאי של בעלז.\n\nאם דגל התורה רצה לבד היא יכולה, אם כי לא בלי מאמץ, לעבור את אחוז החסימה. לאגודת ישראל אין סיכוי. ולמרות זאת, אומרים בדגל התורה, היינו מוכנים לשמור על המפלגה מאוחדת אם היה שיתוף פעולה פוליטי ומגזרי. המציאות הפוכה: דגל משתפת פעולה באופן מלא ורציף עם ש\"ס, אבל דווקא עם אגודת ישראל, שאותה אנחנו \"נושאים על גבינו\" – אמירה שחוזרת על עצמה בקרב אנשי דגל – שיתוף הפעולה מקרטע.\n\nבדגל מציינים את המשא ומתן על חוק הגיוס שבו התנהלה אגודת ישראל באופן עצמאי, את התמונות המשותפות של \"שר הדתות בממשלת השמד מתן כהנא\", כפי שמכנים אותו היומונים המפלגתיים, עם בכירי אגודת ישראל, ואת הניסיונות של ח\"כים באגודה \"לסגור דיל\" עם ממשלת בנט־לפיד נגד הגוש כולו. \"הם מתנהלים באופן עצמאי, מנותק מהאינטרס המגזרי ואפילו במנותק מהגוש, בשעה שכל קיומם בכנסת תלוי בנו. זה בלתי אפשרי\", אומר הבכיר הדגלאי.\n\nבאגודת ישראל מצביעים בתגובה על הסרטון שבו נראית שרת התחבורה מרב מיכאלי רוקדת בחתונת נכדתו של יו\"ר דגל התורה משה גפני, ידידה הקרוב, כדי להוכיח שגם בדגל מתנהלים באותו אופן. חלק מהדוברים החסידיים מזכירים גם את נאום הברכה החם שנשא ראש הממשלה לפיד (אז רה\"מ החלופי) ביום ההולדת של גפני בכנסת. כולם עושים מה שטוב להם, אומרים החסידים, ורק אלינו באים בטענות.\n\nתומכי הפיצול בדגל התורה אינם חוששים ממצב שבו אגודת ישראל תישאר בחוץ. \"אם הם יעברו את אחוז החסימה בזכות חבירה לאנשי נועם והפלג הירושלמי ובזכות קולות של חב\"ד, מה טוב. ואם לא, לפחות לא נקבל ח\"כים שחותרים נגד הגוש ונגד האינטרס החרדי, והתפקידים יהיו כולם בידי דגל התורה\". כשהם נשאלים על גורל הגוש, הם מפקפקים ביכולתו של נתניהו להקים ממשלה בלי עזרת גנץ, ואומרים כי דגל צריכה להציב את האינטרס החרדי מעל האינטרס הימני. בשיחות אחרות מתמרמרים בדגל התורה על יו\"ר אגודת ישראל החדש יצחק גולדקנופף, שתפקידו כמנהל רשת הגנים \"בית יעקב\" הפך אותו לדמות לא אהובה ברחוב החרדי. \"הנחיתו עלינו אותו משום מקום, ועכשיו אנחנו צריכים לחזור לבנות ולאחיות שלנו, הגננות והמורות, ולהסביר להן למה להצביע לאיש הזה\", אומר הבכיר הדגלאי. כשצריך, הנשים החרדיות, הנוכח הנפקד הגדול של הפוליטיקה החרדית, נשלפות בתור טיעון מנצח.\n\nבאגודת ישראל רואים בשפה הזו חוצפה. \"את מי הם מבקרים בדגל? את האדמו\"רים שלנו? איך מפלגה חרדית מעזה למתוח ביקורת על החלטות של גדולי תורה?\". הטענות הללו נכונות, אך הן נשלפות תמיד על ידי כל צד.\n\nומה חושבים הרבנים? אני שואל את אותו בכיר דגלאי. \"הרבנים לא ששים לרוץ בנפרד. הם דואגים לאגודת ישראל, ודואגים ל־61 של הימין. בלי 61 אין ערך למנדטים של המפלגות החרדיות. אבל ישנו העניין עם בעלז. הבחירה של בעלז לצאת למהלך כזה מול משרד החינוך בלי תיאום, מרתיחה את מנהלי המוסדות והרבנים. זה הטיעון שבו משתמשים תומכי הפיצול כדי לגייס את הרבנים. הרבנים רוצים לדעת שהם לא רצים יחד עם ח\"כים שיום אחרי הבחירות ישתמשו בכוח הפוליטי שלהם להכניס לימודי ליבה לבנים במגזר החרדי\". השאלה עד כמה המהלך העצמאי של בעלז אכן משנה את אופי החינוך החרדי עדיין פתוחה, אבל בדגל משוכנעים שזו פרצה חמורה שתכשיר את הזרם הממלכתי־חרדי ותאפשר לעשרות מוסדות לבחור מה ללמד ואיך.\n\nביום חמישי שעבר הייתה אמורה להתקיים פגישת תיאום בין הצדדים, בניסיון להביא לפשרה. מעשה שטן, מקרי או מכוון, ובצהרי אותו יום פרסם משרד החינוך \"קול קורא\" להצטרפות לתוכנית החדשה, שזכתה לכינוי מתווה בעלז. בדגל התורה פוצצו את הסיכומים, והודיעו על ביטול הפגישה. מאז חלף שבוע ובין הצדדים שורר נתק מלא, כל הצעות הפשרה נתקלו בחומה בצורה. בגור, החסידות החזקה באגודת ישראל, מתעקשים לא לשנות את ההסכם שקובע את סדר הרשימה, בבעלז לא מתכוונים לסגת מהמהלך העצמאי בחינוך, ובדגל מתעקשים שזהו הקו האדום.\n\nבמהלך השבועיים האחרונים עלו הצעות שונות, ובהן להקים \"ועדת הסכמות\" בנושאים אידיאולוגיים (שלמעשה תעניק לליטאים זכות וטו), לצרף את בעלז לרשת החינוך של ש\"ס, ואפילו לפשר בין בעלז למוסדות החינוך העצמאי. כשהתברר לראשי החינוך העצמאי שבבעלז מתעקשים כי במסגרת הפשרה כל מוסד חסידי וחרדי יוכל להצטרף לרשת, הם נסוגו מההסכמות. נתניהו ביקש מבעלז להמתין שנה עם ההצטרפות לתוכנית החדשה, ונענה גם הוא בשלילה. משבר.\n\nדבר אחד ברור לראשי דגל התורה. המשבר הזה מתנהל בעיקר בין הפוליטיקאים החרדים. בציבור הרחב אין מחלוקת ואין משבר. הבוחר החרדי מאוחד סביב האינטרס של הגוש, ובטח לא רואה במתווה בעלז סיבה לפרק אותו. הזעם של הנציגים הפוליטיים, שהבחירות המקומיות בעוד שנה נושפות בעורפם, אינו נוכח בסדר היום של הציבור עצמו. כשמדברים על פילוג ועל הבאת הבוחר לקלפי, זהו שיקול שצריך להביא בחשבון. נכון להיום רוב רבני דגל התורה אינם מעוניינים בפיצול, למרות הזעם על בעלז. לכל היותר הם יתעקשו על שינוי סדר הרשימה, כך שח\"כ ישראל אייכלר, נציג בעלז, ישלם את המחיר. ברקע עומדות הפופולריות הגוברת של איתמר בן־גביר בקרב הצעירים החרדים, והבחירות האחרונות שבהן יהדות התורה המאוחדת הפסידה קרוב ל־30 אלף בוחרים שנשארו בבית. השאלה היא אם פיצול יגביר את הסיאוב שחש הבוחר החרדי מהפוליטיקה, או שמא להפך: רק מלחמת חסידים וליטאים מחודשת תצית מחדש את הרחוב החרדי, והתחרות תשתלם לכולם בקלפי.",
    "נבחרת הנערים תפגוש את בלגיה, אורוגוואי וגרמניה": "נבחרת הנערים א' של ישראל תחל היום (חמישי) את טורניר 4 האומות היוקרתי, כאשר כל המשחקים יתקיימו בדואיסבורג שבגרמניה. הנבחרת, בהדרכתו של גדי ברומר, תפתח את הטורניר היום במפגש מול בלגיה, בשבת תפגוש את נבחרת אורוגוואי ובשני תסיים מול מארחת הטורניר, נבחרת גרמניה.\n\nהטורניר היוקרתי יהווה הכנה לקראת מוקדמות אליפות אירופה לנוער, כאשר נבחרת הנערים של ישראל הוגרלה עם: אנגליה, ליטא וגיאורגיה, ולהלן הסגל שזומן לטורניר הידידות בגרמניה:\n\nשוערים: איתי חמי (מכבי פ\"ת), לירן דיין (מ.ס. אשדוד). הגנה: עמית בנאי (מכבי פ\"ת), ירין יצחק (מכבי פ\"ת), עמית קרדי (מכבי ת\"א), איתי מלמה (מכבי ת\"א), מורן ווהב (מכבי חיפה), תומר לנס (מכבי חיפה), עופר גלברד (הפועל ת\"א), יובל טונדובסקי (הפועל ת\"א).\n\nקישור: אנס סרסור (מכבי פ\"ת), ליאם עצמי (מכבי פ\"ת), יהונתן אביב (מכבי פ\"ת), לירן חזן (מכבי פ\"ת), יהודה ניסו בלאי (מכבי ת\"א), עידו עולי (מכבי ת\"א), יובל כפיר (מכבי ת\"א), איתי זעירה (מכבי חיפה), אבישי צוריאל (הפועל ירושלים), אור מונסנגו (הפועל ירושלים). התקפה: סייד אבו פרח (מכבי ת\"א), כארם זועבי (הפועל ירושלים), יובל רנון (ורדר ברמן).",
    "מי שבר לרב מפוניבז' את האגודל - באמצע השטייגען?": "פרק כ\"ג: שיטת לימודו של החזו\"א הייתה שונה לגמרי משיטת הגר\"ח מבריסק. החזון איש שלל המצאת גדרים חדשים כפי שהגדיר הגר\"ח מבריסק.\n\nהפרקים האחרונים בסדרה על גאוני ליטא >>\n\nהחזון איש שלל המצאת גדרים חדשים ביסוד הדין כשיטה. הוא דגל בחישוב כל פרטי הסוגיה עם כל דברי הראשונים, והסבר כל סוגיה בצורת ההיגיון המתאימה לה, פעמים רבות על ידי הסברת טעם הדין או על ידי הסברים חדשניים, לעיתים אף במחיר דחיקת לשונות הגמרא והראשונים (ראה הרב יהושע ענבל, יסודות ועקרונות פרשנות התלמוד, ירחון האוצר ו, עמ' רנו ואילך).\n\nהחזו\"א העריץ ביותר את הגר\"א, וכתב עליו שהוא כרבי יהודה הנשיא, הרמב\"ם, ורב אשי של דורו. מכתב מפורסם הוא ביקורתו של החזו\"א על זניחת הלומדים את פירוש המהרש\"א.\n\nביקורתו של החזון איש לא באה לחינם. פרופ' ברויאר בספרו 'אוהלי תורה' מזכיר עדויות שבישיבת וולוז'ין היו חידושי מהרש\"א \"סגורים על מסגר\".\n\nהחזו''א סבר שיהודי צריך לדעת ללמוד ארבעים יום דף אחד וארבעים דף ליום אחד.\n\n• • •\n\nיש לציין שבימינו בחורים מחפשים יותר ויותר סגנונות כמו הגאון ר\"י שרייבר וסייעתו מחד, ומאידך ישנה נהירה לכיוון בית מדרש הגר\"א והסגנונות הפשוטים יותר.\n\nמעשה מבהיל הובא בספר \"ראש הישיבה\" על הגאון רבי שמואל רוזובסקי ראש ישיבת פוניבז'. אירע והגאון רבי חזקיהו יוסף שרייבר ראש ישיבת 'אבן ישראל' הגיע לביקור אצל הגאון רבי שמואל רוזובסקי ראש ישיבת פוניבז' ושאלו קושיה בהבנת תוס' במסכת סוכה דף ט', והרצה לפניו 'שטיקל תורה' בעניין, והאזין הגר\"ש רוזבסקי בקשב רב, אולם הגר\"י שרייבר הבחין שהגר\"ש רוזובסקי ממתין כדי שהוא יסיים את דבריו... איך שסיים המפלפל את דבריו, אמר הגר\"ש רוזובסקי שהשאלה אותה שאל השואל, היא בפשט, מסוג הקושיות שהמהרש\"א מדבר עליהם, והתירוץ גם צריך להיות בסגנון זה. אבל לא \"שטיקל תורה!\", (הסימן קריאה המקור). המשיך וסיפר הגר\"י שרייבר שאכן לבסוף הוא מצא במהרש\"א בהמשך סוכה י\"א שמתוך דבריו בפירוש הסוגיה שם, יש תירוץ בפשט לקושיה זו.\n\n• • •\n\nיש להזכיר את הגר\"א גורדון ראש ישיבת טלז שחינך את תלמידיו לחשיבה עצמאית וביקורתיות. הוא עודד אותם להתווכח עמו בשעת השיעור, תלמידו ר' שמחה אסף שמע ממנו את המשפט הבא: \"אתם מדמים את טלז לסלבודקה? בחורים יש בסלבודקה? בולי עץ יש שם! אם יאמר להם ר' הירש (הסבא מסלבודקא) תקפצו לתוך המים – יקפצו לתוך המים. ואילו לבחורי טלז יש לכל אחד דעה משלו\", (הובא בישיבות ליטא עמ' 240).\n\nגם הגר\"ש שקופ עודד את תלמידיו לביקורות וחשיבה עצמית, ולא העריך את מי שמקבל את דבריו ללא ויכוח.\n\nמעשה מבהיל הובא על גאונותו ועמקנותו של הגר\"א גורדון שסיפר הגאון רבי בצלאל ראקוב בשיחה עם הסופר רבי דב אליאך.\n\nאירע ופגש הרב ראקוב את את הרב מפוניבז' ושאלו: \"הרב הוא תלמידו של הגאון רבי אליעזר גורדון?\". ענה לו הרב מפוניבז': \"בוודאי! תמשש פה\" – והצביע לעבר הבוהן שלו. הגר\"ב ראקוב נגע ומישש, וגילה שהעצם נקעה ממקומה, וגדלה שלא כשורה.\n\nסיפר הרב מפוניבז' שהדבר אירע בשיעור של רבי אליעזר גורדון, שנמשך ארבע עד חמש שעות מתוך 'ריתחא דאוריתא' נוראה ממש, בבחינת 'כל עצמותי תאמרנה'. הרב מפוניבז' ישב בסמוך לו, ופעם אחת תוך שביאר את הסוגיה לדרכו, אחז באצבע הבוהן של הרב מפוניבז', וסובב אותה שוב ושוב, תוך שכולו שקוע בסערת הדברים.\n\nלא רק הוא לא שם לב, אלא גם הרב מפוניבז' בשקיעתו בלימוד לא שם לב לכאב (!) רק בשעת לילה הבחין הרב מפוניבז' בכאבים העזים באצבע השבורה והייסורים היו נוראים!\n\nלקריאה נוספת:\n\n- 'דרכי הלימוד בישיבות ליטא במאה התשע-עשרה'. עבודת מחקר לשם קבלת תואר מוסמך מגיש: שלמה טיקוצינסקי החוג להיסטוריה של עם ישראל האוניברסיטה העברית בירושלים תשס\"ד. (נפוץ להורדה באופן חינמי בגוגל).\n\n- שי עקביא ווזנר, חשיבה משפטית בישיבות ליטא - עיונים במשנתו של הרב שמעון שקופ, הוצאת מאגנס, ירושלים, 2016\n\n- 'בסוד שיח', הרב דב אליאך, מכון מורשת הישיבות ירושלים, עמוד 267",
    "שרון דרוקר: \"אני רוצה שיהיה כיף לראות את הפועל חיפה\"": "הפועל חיפה פותחת עונה. אחרי שלוש שנים וחצי תחת הדרכתו של אלעד חסין, שרון דרוקר החליף אותו הקיץ ויאמן את האדומים מהכרמל בעונה הקרובה. היום (שלישי) המאמן החדש דיבר במסיבת עיתונאים לקראת פתיחת העונה כשלצידו יו\"ר הקבוצה יובל רוסמן ושחקן הקבוצה אופק אביטל. \"אנחנו שמחים להיות פה\", פתח שרון דרוקר את דבריו. \"אני אישית מתרגש להיות פה. אני חושב שהגעתי למועדון מאוד משפחתי, מאוד חם, מועדון שהביא משב רוח רענן בשנתיים האחרונות לליגת העל\".\n\n\n\n\"כשהסתכלתי קדימה ונפגשתי עם כל חברי ההנהלה והיו\"ר הסתכלתי ואמרתי להם שפה יש פוטנציאל למועדון שיכול לרוץ ולהיות אבן דרך רצינית בכדורסל הישראלי. יש פה מתקן עם המון מקום לקהל, זה מועדון שידוע שיש לו קהל גדול והמטרה שלנו היא להביא אותו\".\n\n\n\n\"אני מאמין בישראלים ולכן בחרתי להישאר עם ארבעה זרים\", אמר המאמן החדש של הפועל חיפה. \"אנחנו מנסים לגבש צוות שיוכל לעבוד קשה, לתת את הלב והנשמה על המגרש, להילחם ובתקווה גם להפוך לקבוצה שיהיה כיף לבוא לראות אותה. אני רוצה שאנשים יפתחו את הטלוויזיה ויראו את הפועל חיפה כקבוצה. קבוצה שאכפת לה, שמוסרת, שמשחקת כדורסל קשוח. זה משהו שתמיד איפיין קבוצות שלי\".\n\n\"בחרתי להישאר עם ארבעה זרים\". דרוקר\n\n\"המועדון מתרגש ודרוך מאוד לקראת מוקדמות היורופקאפ\", הוסיף דרוקר. אנחנו יוצאים כדי לנסות להשלים משימה קשה. ציפינו וחשבנו שנהיה בשלב הבתים אבל בהגרלה קיבלנו מוקדמות אז ננסה לעבור דרך המוקדמות ולהביא את אירופה לחיפה. זה לא רק אני כמובן, כל המערכת רתומה למשימה הזאת. שבוע לאחר מכן תתחיל הליגה אז אנחנו מלאים באתגרים ונרגשים\".\n\n\n\n\"גור לביא הוא פרוספקט עבורנו, לא סתם החתמנו אותו לכמה שנים. הוא נתן עונה טובה בקריית אתא אבל ההכנה שלו השנה הייתה בעייתית, הוא השתתף הרבה ב-3X3 וזה פגע בנו. קבוצה רוצה לעבוד ולהסתנכרן והוא לא היה. אבל ברגע שהוא סיים והגיע ישבתי איתו לשיחה והוא אמר לי שהוא במאה אחוז כאן.\n\n\n\nשחקן הקבוצה אופק אביטל אמר: \"הפועל חיפה היא קודם כל קבוצת אוהדים. אני מחובר לגרעין המאוד חזק של הקהל ואני מרגיש תמיד את הרוח הגבית שיש לנו מלמעלה. אני מרגיש ששרון והצוות בנו קבוצה נהדרת, אנחנו מתחברים מיום ליום והוייב ששרון הביא לקבוצה וייב מאוד רגוע. מצופה ממני להילחם ולהביא את הנשמה שלי, להנהיג כמה שאני יכול ולדאוג שהקבוצה תהיה מחוברת\".\n\n\"קודם כל קבוצת אוהדים\". אביטל\n\nיו\"ר הפועל חיפה יובל רוסמן אמר: \"כסף הוא לא הדבר המרכזי בשביל לבנות קבוצה. ה-DNA של הפועל חיפה מתחיל להיות מאוד ייחודי לליגה. הכוח שלנו הוא בהמשכיות של השחקנים, רובם נשארו לעונה נוספת. נוצר לנו בסיס מצוין, אני מאמין בשחקן הישראלי ואני חושב שהשחקן הישראלי הוא האקס פקטור. הפועל חיפה נבנתה כמשפחה, אנחנו מועדון שונה מכל המועדונים במדינה\".\n\n\n\n\"יש כאן אוהדים שבאו לבד לבנות מועדון ולהחזיר את הקבוצה הזאת להיות הגדולה בעיר ובמדינה\", המשיך רוסמן. \"אני מאמין שבדרך הזו נגיע להישגים שאנחנו רוצים ואם וכאשר נגיע לסיטואציה שנחשוב לחזק במקומות כאלה או אחרים - קודם כל נחשוב על הישראלים. יש כאן שחקנים שמקריבים מעצמם ומתכוננים ברצינות לנסיעה הקרובה לחו\"ל עם מטרה ברורה - להביא את שלב הבתים לחיפה\"\n\n\"רוצים להביא את שלב הבתים של היורופקאפ לחיפה\". רוסמן\n\n\n\n\n\nבמהלך הקיץ עזבו את הקבוצה ג'יימס דיקי, ג'יימס אניס, סקוטי ג'יימס, גרגורי ורגאס ואיגור נסטרנקו. מי שהצטרפו להפועל חיפה, שהודחה ברבע גמר הפלייאוף מול בני הרצליה, הם ג'יילן ג'ונס, אנתוני היקי, גור לביא, דבונטה אפסון, מוריאל לוטאטי וטום נאור.\n\n\n\nבזמן שחלק מקבוצות ליגת העל בכדורסל כבר החלו לשחק בגביע ווינר וקבוצות נוספות יצטרפו בדרך, הפועל חיפה לא תיקח חלק במפעל משום שהיא נערכת למוקדמות היורופקאפ. האדומים דילגו אוטומטית (בהגרלה) על הסיבוב הראשון ויחלו מסיבוב המוקדמות השני בסוף ספטמבר במשחק מול קטאייה יואנסו מפינלנד.\n\n\n\nאם הפועל חיפה תנצח, היא תפגוש בקרב על מקום בשלב הבתים את המנצחת בין וולבס (ליטא) לאריס סלוניקי (יוון)/רילסקי ספורטיסט (בולגריה) (נפגשות בסיבוב הראשון). מי שבוודאות תשחק בשלב הבתים של היורופקאפ היא הפועל גליל עליון שהעפילה אוטומטית לשלב הבתים.",
    "אופטימיות במכבי תל אביב: \"יש עם מה לעבוד\"": "״תמיד עדיף לפתוח ברגל ימין אבל יש עם מה לעבוד״ אמרו במכבי תל אביב לאחר ההפסד אתמול (שבת) 86:82 לווילרבאן הצרפתית במשחק ההכנה הראשון של הקבוצה בגרסתה החדשה. הצהובים כחולים שעברו מהפיכה של ממש בסגל השחקנים עדין חסרו חמישה שחקנים בסגל מול וילרבאן. הערב פריז מחכה לקבוצתו של קטש, שעדין תחסר את שחקני נבחרת ישראל שהיו ביורובאסקט ואת לורנזו בראון שישחק מחר מול ליטא.\n\nהצהובים כחולים מבחינתם רצו שהשחקנים יקבלו תחושה ראשונה בסך הכל ובסביבת המועדון הודו שהמשחק יכול היה ללכת לכיוונים אחרים לחלוטין, ״ברור שכאשר יהיה חיבור ומשחקים חשובים יותר לא נאפשר 86 נקודות״ הוסיפו בקבוצה על ההגנה במשחק שממנו לוקחים את העבודה ששיחקו מול קבוצת יורוליג שהגיעה בסגל מלא למשחק.\n\nאלכס פוית'רס בפעולה (קרדיט: האינטסגרם של מכבי תל אביב)\n\n״זו עדין קבוצה שלמה שצריך לחבר מאפס צריך אפילו יותר משני טורנירים כדי לקבל חיבור טוב״ סיכמו במועדון שם הודו כי ישנם מספר דברים שדווקא אהבו לראות, העבודה כמובן עדיין מרובה וישנם שחקנים שצריכים עוד להיכנס לשיטה של עודד קטש, הרי במשחק היו רגעים טובים יותר וכאלו שהיו טובים פחות ובמועדון מסבירים שהיעד מבחינתם הוא להיות מוכנים לפתיחת העונה, רק שעוד לפני שהעונה תצא לדרך באופן רשמי, הן בליגת העל והן ביורוליג יש גביע ווינר על הפרק.\n\nטורניר ההכנה בצרפת יגיע מחר לסיומו והקבוצה תשוב ארצה לאחריו, רמת היריבות בטורניר הבא כבר תהיה קשה הרבה יותר כאשר עודד קטש וחניכיו ישחקו מול מילאנו של אטורה מסינה שמכת פציעות מנעה ממנה להיות תחרותית הרבה יותר מול אנאדולו אפס בפלייאוף ומול אולימפיאקוס כשכזכור הגיעה לפיינל פור בבלגרד בעונה שעברה, במכבי תל אביב אופטימיים לקראת העונה הקרובה ואומרים ״אנחנו הולכים להיות הרבה יותר טובים מהמשחק היום, הוא לא קנה מידה לכלום״.",
    "וולה כדורגל ילדים ונוער!": "מאת: אתר ההתאחדות לכדורגל\n\n\n\nנבחרת נערים א' של ישראל תחל מחר (חמישי) את טורניר ארבע האומות היוקרתי בגרמניה. כל המשחקים יתקיימו בדואיסבורג שבגרמניה. הנבחרת בהדרכתו של גדי ברומר תפתח את הטורניר מחר במפגש מול בלגיה, בשבת תפגוש את נבחרת אורוגוואי ובשני תסיים מול מארחת הטורניר, נבחרת גרמניה.\n\n\n\nזוהי הכנה לקראת מוק' אליפות אירופה כאשר נבחרת הנערים של ישראל הוגרלה עם: אנגליה, ליטא וגיאורגיה.\n\n\n\nלהלן הסגל שזומן לטורניר הידידות בגרמניה:\n\n\n\nשוערים: איתי חמי (מכבי פ\"ת), לירן דיין (מ.ס. אשדוד).\n\n\n\nהגנה: עמית בנאי (מכבי פ\"ת), ירין יצחק (מכבי פ\"ת), עמית קרדי (מכבי ת\"א), איתי מלמה (מכבי ת\"א), מורן ווהב (מכבי חיפה), תומר לנס (מכבי חיפה), עופר גלברד (הפועל ת\"א), יובל טונדובסקי (הפועל ת\"א).\n\n\n\nקישור: אנאס סרסור (מכבי פ\"ת), ליאם עצמי (מכבי פ\"ת), יהונתן אביב (מכבי פ\"ת), לירן חזן (מכבי פ\"ת), יהודה ניסו בלאי (מכבי ת\"א), עידו עולי (מכבי ת\"א), יובל כפיר (מכבי ת\"א), איתי זעירה (מכבי חיפה), אבישי צוריאל (הפועל ירושלים), אור מונסנגו (הפועל ירושלים).\n\n\n\nהתקפה: סייד אבו פרחי (מכבי ת\"א), כארם זועבי (הפועל ירושלים), יובל רנון (ורדר ברמן).",
    "מלחמת הכוכבים: דירוג העוצמה של אליפות אירופה": "הרגע הגדול של הכדורסל האירופי הגיע. שבועיים וחצי עמוסים בכוכבים, מהפכים, דרמות וסערות יבשתיות יצאו לדרך היום (חמישי) במה שעשויה להפוך לאליפות אירופה הגדולה ביותר שנראתה בכל הזמנים. 24 נבחרות יעלו בזו אחר זו למשחקים בקלן, ברלין, טביליסי, פראג ומילאנו כשבסופו של דבר רק אחת תשאר לעמוד, אבל מי זו תהיה? הטירוף מתחיל, ואין זמן טוב יותר מזה לחשוף את דירוג העוצמה לקראת הטורניר העצום >> 24. הולנד\n\nלאוראנג' אין יותר מדי מה להציע באליפות הקרובה, אבל גם הם יודעים שלאחר ההעפלה לטורניר היוקרתי, הם כבר עשו את שלהם. אקס הפועל חולון, מאוריציו בוסקאליה, יעמוד על הקווים ויקווה להשיג ניצחון עבור הנבחרת החלשה שהגיעה לטורניר בפעם השנייה ב-33 השנים האחרונות. וורת'י דה יונג מתייצב למה שעשויה להיות ההזדמנות האחרונה שלו עם הנבחרת על במה גדולה, בזמן שקייה ואן דר וורסט בן ה-21 יקווה להבריק במעמד הגדול. 23. בריטניה\n\nלפני חמש שנים בריטניה נותרה מאופסת בעמודת הנצחונות, כעת היא תקווה שסנטר דרושאפקה, גבריאל אולאסני, יספיק לה על מנת להשיג נצחון חמישי בתולדותיה באליפויות אירופה לאורך השנים. לשם כך, המטרה של בריטניה צריכה להיות אסטוניה, שחולקת איתה את בית ג', אבל בכל מקרה יותר מזה אנחנו לא צפויים לקבל מהנבחרת הזו. 22. הונגריה\n\nזה לא סוד - אדם האנגה של היורוליג הוא לא אדם האנגה בגרסאת פיב\"א. הכוכב ההונגרי הוא תכלית הכל בנבחרת ויודע לייצר במסגרתה שורות סטטיסטיות שגם מעידות על כך. במצב מסוים האנגה היה יכול לחלום על סנסציה ולנסות לקחת על גבו את חבריו לשמינית הגמר, אלא שכשהוא נמצא בבית המוות לצד צרפת, ליטא, סלובניה, גרמניה ובוסניה, נראה שגם הוא יודע שמדובר במשימה כמעט בלתי אפשרית. 21. אסטוניה\n\nהחבורה האסטונית תציג לראווה במהלך הטורניר שלה את שחקן היורוליג הטרי, והיחיד בשורותיה, מאיק קוטסאר שישחק העונה בבאסקוניה. יהיה לה לא קל בכלל להגיע לשמינית הגמר, אבל אם תרצה לעשות זאת היא תהיה חייבת לגבור על בריטניה ואוקראינה, זאת כשיוון, איטליה וקרואטיה לא אמורות להסתבך בדרך לנעילת שלושת המקומות הראשונים בבית. 20. בולגריה\n\nלאחר היעדרות בת 11 שנים מטורניר גדול, החבורה הבולגרית שבה לעניינים. כוכב אולימפיאקוס, סאשה וזנקוב, ישתף פעולה עם המתאזרח, די בוסט, והשניים ינסו להפתיע בדרך לשמינית הגמר. בולגריה היא אמנם לא נבחרת חזקה, אבל היא זכתה בבית שיאפשר לה לעמוד במשימה, זאת כשהיא יכולה לכל הפחות לנסות לעשות צרות במשחקים מול גאורגיה, בלגיה ומונטנגרו. שני נצחונות מתוך שלושת המשחקים האלה עשויים להספיק.\n\nוזנקוב ובוסט. זה יהיה קשה (FIBA)\n\n19. אוקראינה\n\nבשעת מלחמה, נבחרת הכדורסל האוקראינית יכולה להרגיש בעמדה טובה להעניק לאומה גאווה. היא אמנם מדורגת במקום ה-19, אבל בזמן שאסטוניה (21) ובריטניה (23) נמצאות מאחוריה בדירוג, היא הפייבוריטית לתפוס את המקום הרביעי בבית ג'. סביאטוסלב מיכאליוק יהיה אחראי על אספקת הנקודות, אלכס לן וארטם פוסטובוי ישלטו בצבע ויוסוף סאנון הצעיר ינסה להעניק את הניצוץ בדרך לשמינית הגמר. 18. פולין\n\nאחרי הולנד, הנה מגיעה שותפה נוספת לבית הישראלי. פולין, שחלקה את הבית עם ישראל ב-2015 ואף העפילה לשמינית, לא מחזיקה בשחקנים שאמורים להספיק לעלייה מבית ד', זאת על אף מתאוש פוניטקה, המנהיג והכוכב הבלתי מעורער. מבחינת פולין המשימה ברורה - עליה להשיג נצחון על הולנד, ולקוות לשני נצחונות נוספים במשחקים נגד ישראל, פינלנד וצ'כיה. זה לא מופרך, אך גם לא צפוי לקרות. 17. מונטנגרו\n\nכשהיא חולקת את בית א' לצד גאורגיה ובלגיה, קשה לנחש עד לאן מונטנגרו תגיע. בכל אופן, היא תקווה לנצח את שתי יריבותיה הבלעדיות על מקומות 3-4, מה שאמור להספיק לה בהנחה שתסתדר גם מול בולגריה. מונטנגרו מכוונת לשמינית גמר, זאת כשהיא אמנם מגיעה לטורניר ללא הכוכב הענק שלה, ניקולה ווצ'ביץ', אבל עם בויאן דובלייביץ', הסמל של ולנסיה שישוב העונה ליורוליג, והמתאזרח, קנדריק פרי. בכל אופן, לא בטוח שזה יספיק לה. 16. גאורגיה\n\nהחבורה שלא הרשימה, בלשון המעטה, בשני משחקי ההכנה נגד ישראל ואיבדה מאז גם את טוקו שנגליה עדיין מגיעה לאליפות עם קו קדמי מרשים שכולל את גוגה ביטדזה (אינדיאנה פייסרס) סנדרו מאמוקלשווילי (קבוצת הפיתוח של מילווקי באקס) ואקס מכבי ת\"א, גאורגי שרמדיני (טנריפה). בכל אופן גאורגיה צפויה להיאבק על המקום בשלב הבא מול בלגיה ומונטנגרו במסגרת בית א'. 15. בלגיה\n\nבאליפות אירופה החמישית שלהם ברצף, הבלגים מקווים לעשות צעד קדימה ולעלות לשמינית. סם ואן רוסום האגדי כבר לא לובש את המדים, אבל רטין אובאסוהן, אקס הפועל ירושלים והרכש הטרי של וילרבאן ינסה ביחד עם סנטר וירטוס בולוניה, איסמעיל באקו, לעשות את העבודה. בלגיה היא אחת הנבחרות המסקרנות באליפות.\n\nאובסוהאן, יגיע לשמינית? (FIBA)\n\n14. ישראל\n\nזה הזמן של דני אבדיה לעשות את קפיצת המדרגה ולהתאושש מהתקופה הרעה האחרונה במדים הלאומיים. הנבחרת של גיא גודס מגיעה לטורניר במומנטום רע, רע מאוד. למעשה, לפחות לפי הכושר הנוכחי של החבורה בכחול-לבן המטרה הריאלית היא המקום הרביעי בבית, מה שצפוי \"לסדר\" מפגש נגד יאניס אנטטוקומפו הענק ויוון בשמינית גמר משונה במיוחד בה הגריק פריק יפגוש את הקו הקדמי הישראלי. ישראל תהיה חייבת להיראות טוב יותר בפראג מאשר נראתה במוקדמות אליפות העולם, זאת כשבשלושת המשחקים הראשונים היא פוגשת את פינלנד, הולנד ופולין - משחקים בהם היא חייבת לכוון לניצחון. אם ההתחלה תהיה רעה, גודס עלול להסתבך ולאפשר לפולין לחלוף על פניו בדרך לשמינית לצד סרביה, צ'כיה ופינלנד בתסריט איום במיוחד. בכל אופן ישראל עדיין אמורה לעשות את המינימום ולהגיע ל-16 האחרונות. 13. בוסניה\n\nקורבן נוסף של בית המוות. כמעט בכל בית אחר בוסניה הייתה יכולה לראות בעצמה כמועמדת ברורה להעפלה, אבל כעת היא תהיה חייבת לגבור על גרמניה, משימה לא פשוטה בכלל, או לקוות לקריסה מוחלטת של איטליה או קרואטיה. יוסוף נורקיץ' ודזנאן מוסא מובילים את הסגל ויצטרכו לספק תצוגות ענק כדי להפתיע ולקחת את הנבחרת שלהם לשלב הבא. 12. פינלנד\n\nהנבחרת הפינית הייתה אחד הלהיטים הגדולים ביותר ביורובאסקט האחרון. החבורה, שכבר אז הובלה על ידי לאורי מארקנן (בן ה-20 בזמנו) הדהימה את צרפת ויוון בשלב בתים מהפנט אותו סיימה ב-1:4 (הפסד צמוד לסלובניה) מול הקהל הביתי האדיר בהלסינקי. הפעם, כשמארקנן כבר הספיק לחוות חמש שנים מוצלחות ב-NBA הוא ינסה לקחת את הנבחרת שלו להפתעה גדולה ורבע גמר. זה לא יהיה פשוט עבור פינלנד אבל גם עבורה, כמו ישראל, שמינית גמר לא תחשב להצלחה, בעוד הדחה בשלב הבתים תהיה כישלון צורם. 11. צ'כיה\n\nהנבחרת של ננו גינזבורג היא ממש לא מהנוצצות בטורניר, אבל בשנים האחרונות היא ללא ספק הפכה לאחת הנבחרות הכי מאומנות וממושמעות באירופה. החיבור הצ'כי נובע משיטת המשחק שהושרשה בשנותיו הארוכות של גינזבורג בנימבורק, שם רבים מהשחקנים בסגל הלאומי שיחקו בעבר. שני הכוכבים, תומאש סטורנסקי ויאן וסלי מרכיבים צמד אדיר שהיה פותח בחמישייה של כמעט כל נבחרת באירופה, ואם הרכז יהיה בריא וכשיר לשחק בעצימות רגילה צ'כיה תוכל לראות בעצמה כמועמדת להשתחל, עם קצת מזל, אל שמונה האחרונות. 10. גרמניה\n\nאחת הנבחרות המסקרנות בטורניר מגיעה כשברשותה נשק חדש - פראנץ וגנר. הרוקי האדיר שכיכב באורלנדו עומד בראש סגל מוכשר, זאת כשלצידו דניס שרודר, שפעם אחר פעם מתעלל ביריביו במסגרת הלאומית. עד לחלון ההכנה ומוקדמות אליפות העולם האחרון ואגנר לא שיחק דקה במדי הנבחרת הבוגרת אבל הוא לא התקשה לתרגם את היכולות שלו לדומיננטיות מוחלטת שיכולה להעניק לגרמניה סיבות טובות לאופטימיות. גרמניה תקווה לא להסתבך בבית המוות, זאת כשהיא יודעת שיש סיכוי לא רע שתפגוש את ספרד בשמינית הגמר, מה שייצר קרב מרתק בין שתי נבחרות שונות בתכלית.\n\nואגנר, נוצץ בנבחרת (GETTY)\n\n9. איטליה\n\nהנבחרת מארץ המגף חטפה מכה עם פציעתו של הכוכב הגדול ביותר שלה, דנילו גאלינרי, אבל אם להגיד את האמת זה כנראה לא מה שיכריע את האליפות מבחינתה. לאיטלקים מצבת פורוורדים מרשימה שמתחילה בסימונה פונטקיו, שאמור להיות זה שיוביל את הנבחרת, וממשיכה בניקולו מלי, אקילה פולונארה וגם לואיג'י דאטומה הוותיק. בכל מקרה איטליה עדיין מחזיקה באותה בעיה שמאפיינת את שנותיה האחרונות ומתקשה למצוא את הרכז ואת הסנטר שיעשו את ההבדל מול אריות היבשת.\n\n\n\n8. קרואטיה\n\nבדומה לאיטליה, גם לנבחרת הזו לא היה את הרכז שיוביל אותה קדימה, אלא שהיא, בשונה מהאיטלקים מנסה לתקן את זה עם אזרוחו של שחקן אלבה ברלין ג'אלין סמית'. את הנבחרת מוביל הכוכב הגדול ביותר שלה, בויאן בוגדנוביץ', כשלצידו גם איביצה זובאץ', דריו סאריץ', מריו הזוניה וקרלו מטקוביץ' הצעיר, אלא שפרט להם קרואטיה מציגה סגל דליל יחסית. לא מעט סימני שאלה אופפים את הנבחרת הקרואטית - האם סמית' יעמוד בציפיות? האם חמישייה איכותית וספסל חלש יכולים להספיק כדי לרשום הישג? כנראה שלא. וכן, גם לתהייה \"מדוע אחד הסנטרים הטובים ביורוליג, אנטה ז'יז'יץ', לא זומן?\" יש מקום. 7. ספרד\n\nאחת האניגמות הגדולות ביותר באליפות מגיעה עם שם ענק ומורשת מפוארת בצורה יוצאת דופן, אך במצב לא מוכר ועם סגל אנונימי מאוד ביחס למה שהתרגלנו. ריקי רוביו כבר לא מוביל את לה רוחה ובמקומו לורנזו בראון השתלט על עמדת הרכז לאחר פולמוס פוליטי, האחים גאסול פינו את המקום לאחים הרננגומס וגם סרחיו יול ייעדר בעקבות פציעה מאכזבת. מי שלמשך שנים ארוכות נחשבה לשנייה רק לארצות הברית ומחזיקה בארון גביעים עמוס הכולל 6 מדליות רצופות באליפויות אירופה, תנסה להוכיח שלמורשת יש משמעות, אך זה יהיה מסובך, כשבעוד היא נמצאת במגמת ירידה ברורה, שאר ענקיות היבשת רק התעצמו. 6. טורקיה\n\nהנבחרת של ארגין עתמאן חרקה, בלשון המעטה, בהכנה ובחלון המוקדמות לאליפות העולם, אך תקווה להשכיח את זה בעזרת טורניר מוצלח. לטורקיה יש חמישייה אדירה שכוללת שלישייה אדירה בדמותם של אלפרן שנגון, פורקאן קורקמז וצ'די אוסמאן, כשלצידם שודך כוכב אנדולו אפס, שיין לארקין. עם זאת, על הספסל אין לטורקים הרבה כלים ועל אף השמות הגדולים שכן ברשותם, הם עלולים למצוא את עצמם מודחים כבר בשמינית הגמר, זאת כשהם מצטלבים עם בית המוות. במובן הזה, לטורקיה ולספרד יהיה קרב ראש בראש קשוח על ראשות בית א', במטרה להמנע מצרפת, סלובניה וליטא האימתניות. 5. ליטא\n\nאמרתם כדורסל אירופי, אמרתם ליטא. הפעם, הירוקים מגיעים לאליפות כשהם מחזיקים בבצורת הארוכה ביותר בתולדותיהם ללא מדליה באחד מהטורנירים הגדולים. מדליית הכסף באליפות אירופה 2015 הייתה האחרונה בה זכו, ועל אף שמדובר בפרק זמן לא ארוך כמעט עבור כל נבחרת באירופה, בשביל הליטאים מדובר כאמור במצב שלא קרה מעולם. הפעם ליטא תנסה לאיים על הארד, כשברשותה סגל אדיר - דומנטאס סאבוניס ויונאס ולנצ'ונאס ישליטו סדר מתחת לסלים, רוקאס יוקובאייטיס ינהל את ההתקפות ורוקאס גידרייטיס, מאריוס גריגוניס ואיגנאס ברזדייקיס ידאגו לצלוף שלשות. ליטא נבחרת מצוינת, אבל לפניה בדירוג ארבעה אריות מפחידים במיוחד.\n\nסאבוניס בראש סגל אדיר (FIBA)",
    "האח הגדול: על ההצטיינות של ווילי הרננגומס בנבחרת ספ": "הרננגומס אינו שחקן אלמוני. הוא משחק ב-NBA מאז שנת 2016, ונבחר לחמישיית הרוקיז בעונתו הראשונה. בסופו של דבר מדובר בשחקן רוטציה אפור, שמעולם לא בלט, אבל הגיע העונה אחרי פריצה מסוימת - 9.1 נקודות ו-6.8 ריבאונדים ב-50 משחקים, כש-42 מתוכם עלה מהספסל בניו אורלינס. הוא חלק מהנבחרת הבוגרת של ספרד כבר שבע שנים, אבל ההצגה מעולם לא הייתה שלו. באליפות הקודמת רשם 7.6 נקודות ו-5.9 ריבאונדים, כשהספרדים זכו בארד. לפני כן, לא הגיע אפילו למספרים הללו.\n\n\n\nאלא שכיאה לשחקן פנים בן 28, שמתקרב לגיל השיא שלו, הוא הפך ליעיל ביותר ביורובאסקט. כמה יעיל? 17.9 נקודות ו-7.1 ריבאונדים, בכמעט 70 אחוזים מהשדה. ברבע הגמר התפרע על פינלנד עם 27 נקודות ב-24 דקות. ובעוד שבכל מקום פירגנו לרודי שניצח את המשחק, חואנצ'ו פירגן לאחיו הגדול. \"ווילי היה מפלצת. הוא סחב אותנו כל המשחק\", אמר במיקסזון.\n\n\n\nהמאמן סרג'יו סקאריולו יודע בדיוק מה יקבל מהרננגומס בכל יום נתון. בשבעת משחקי הטורניר עד כה הוא נע תמיד בין 17 ל-24 דקות, ולא ירד מ-14 נקודות; אלא שבשני משחקי הנוקאאוט, הוא הקפיץ את המספרים אל מעבר ל-20 הנקודות (21 מול ליטא בשמינית, לפני ההצגה הגדולה נגד הפינים).\n\n\n\n\"יש לנו הרבה שחקנים טובים שמתבלטים, אבל ווילי הוא העוגן שלנו\", אמר סקאריולו לפני שמינית הגמר. \"אני יכול לסמוך עליו. הוא כבר שחקן ותיק ומנוסה. הוא יודע את העבודה, מאוד יעיל ומאוד חיובי לנבחרת\".",
    "​זו הדמוגרפיה טמבל": "למגמה של צמצום דמוגרפי (ירידה בקצב הילודה והזדקנות האוכלוסייה) של מדינות השלכות כלכליות קשות מאד. מדובר ככל הנראה בגורם הכלכלי החשוב ביותר בטווח הארוך לחיזוי ירידה בצמיחה במשקים. ככל הנראה ההסבר העיקרי לירידה בקצבי הצמיחה בעולם המערבי קשור בהזדקנות האוכלוסייה. אפילו סין מצויה מזה שנים רבות בתוך מלכודת של שיעורי ילודה נמוכים ביותר. למעשה בטווח הארוך ההשפעה של מדיניות הילד היחיד על כלכלתה תהיה כה קשה, עד כי ניתן להעריך בזהירות שהכוח הכלכלי העולה הקרוי סין, עומד בעצם על כרעי תרנגולת.\n\nקצב הצמיחה העולמי השנתי הממוצע ירד בעשור השני של המאה מ-3.1% לשנה ל-2.9%, ירידה ממוצעת של 6.5%. לו קצב הצמיחה העולמי היה נותר כפי שהוא, היתה הכלכלה העולמית צומחת בעשור השני בשיעור מצטבר של 44% ולא 41% כפי שעשתה. במדינות המפותחות, אלו הנמנות על ה-OECD, בעקבות הירידה השנתית הממוצעת בצמיחתן נוצר פער דומה שבו אילו צמחו כמו בקצב של העשור הראשון הצמיחה המצטברת שלהן היתה 25% כאשר בפועל הן צמחו במצטבר ב-22%.\n\nהמצב חמור בהרבה באירופה המזדקנת שם הכלכלה צמחה בעשור השני בקצבים שנתיים הנמוכים ברבע בממוצע, לעומת העשור הראשון. כאן כבר מדובר על שינוי מצטבר שבו במקום לצמוח ב-21% אירופה צמחה במצטבר ב-15% בלבד. עיקר ההסבר טמון בהזדקנות מואצת של אוכלוסיית אירופה שהגיל החציוני שלה הינו 44, מול גיל חציוני עולמי של 31.\n\nאך הבעיה העיקרית של תופעה זו מצויה, תופתעו לדעת, לא רק במדינות מזדקנות כמו יפן, גרמניה או איטליה אלא דווקא בסין. סין היא כיום המדינה שקצב ההזדקנות של אוכלוסייתה הוא המהיר בעולם, זאת על אף שהגיל החציוני בה הוא 38. האוכלוסייה הסינית תתחיל להצטמצם בשנים הקרובות ממש ויש הטוענים שזה כבר קורה והשלטונות מסתירים זאת. חוץ מיפן מעט מדינות בעולם חוות כבר כעת ירידה באוכלוסייתן, רובן מרכז אירופאיות – פולין, הונגריה, רומניה, בולגריה, סרביה, ליטא ולטביה אך גם מערב אירופאיות דוגמת איטליה ופורטוגל. רוסיה מתקרבת אף היא לסף. איך הסינים הגיעו למצב כזה?\n\nבשנת 1979, על סף מיליארד תושבים הוחלט בסין על \"מדיניות הילד האחד\". היה זה למרות הצלחת הקמפיין שקדם לו שהחל לקראת סוף שנות השישים לתכנון המשפחה שנקרא \"לדחות, לחכות, לצמצם\" (להתחתן מאוחר יותר, להיות נשואים זמן רב יותר עד הבאת ילדים, ולהביא לעולם פחות ילדים). משנות החמישים ועד סוף שנות השישים גדלה האוכלוסייה בסין בקצב מהיר, כ-20 מיליון מדי שנה. על אף ירידה של כמחצית בשיעור הפריון הוחלט על מדיניות חדשה - מדיניות הילד האחד.\n\n\n\nבעקבות המעבר ממשפחות מרובות ילדים למשפחות בהן ילד אחד בלבד, השתנה הדגש החברתי-תרבותי באופן הדרגתי, מהתמקדות במבוגרים להתמקדות בילד. מדיניות הילד היחיד יצרה משפחות בהן זוג הורים ושני זוגות של סבים וסבתות ממוקדים כולם בילד.\n\nמדיניות הילד האחד הצליחה הרבה מעל המצופה עד כי הביאה לכך ש-36 שנים לאחר מכן נוצר מצב הפוך, מחסור בילדים בסין וחשש אמיתי מירידה בהיקף האוכלוסיה. להיפוך המגמה היו מספר סיבות, אך על העיקריות בהן ניתן לציין את הנושא של \"העדפת בנים\" בסין שהיו לו השלכות נוראיות, מפלצתיות ממש. הגבלת הילודה הביאה לרצון של משפחות רבות להביא זכר שימשיך את השושלת המשפחתית, ולא נקבה. הסיבה לכך היא בעיקר תפיסה מסורתית המושרשת בתודעה הסינית הקונפוציאנית - ההבניה של האישה כנחותה עדיין מקובעת בחברה הסינית מכוח מסורת זו. משום כך היו ע\"פ הערכות במהלך השנים מיליוני מקרים של רצח תינוקות בנות עם לידתן. כמו כן הימנעות בכלל מהריון ובמקום זאת רכישת בנים זכרים חטופים. הביקוש לבנים זכרים הוליד תעשייה שלמה של חטיפות ילדים בסין, שנאבקה בתופעה זו בלא הצלחה. עם התפתחות הטכנולוגיה והמחקר הגנטי שאיפשר לקבוע את מין הילוד, בחרו משפחות סיניות רבות בדרך זו כדי להביא בן זכר לעולם. לא פלא שכיום היחס בין המינים בסין עומד על 115 גברים על כל 100 נשים – צרה צרורה חברתית.\n\nככל שחלפו השנים התבררה בעיה קשה נוספת שמדיניות זו יצרה והיא הטיפול במבוגרים, המוטל בסין באופן מוחלט על ילדיהם: שני בני זוג, ששניהם ילדים יחידים, צריכים לטפל בארבעה הורים, ובהמשך נכד יחיד המחויב לעזור כלכלית לזוג הורים וגם למספר סבים וסבתות.\n\nבעקבות בעיות חריפות אלו הודיעה המפלגה הקומוניסטית השלטת ב-2015 על שינוי מדיניות הילד האחד, כך שזוג יורשה להביא לעולם שני ילדים. הלוגיקה הניחה שהשחרור הזה יביא מאות מיליוני זוגות סיניים לקפוץ על המציאה ולהתחיל להוליד יותר. אך ממש לא כך קרה. הסינים כבר היו מתוכנתים במשך דור וחצי להביא ילד אחד בלבד והנוהג הזה השתרש. עד כדי כך השתרש שלחרדת שלטונות סין, על אף השינוי הקיצוני במדיניות, קצב הילודה המשיך לרדת. במאי2021 שונתה המדיניות להגבלה על שלושה ילדים.\n\n17 משרדי ממשלה סיניים פרסמו לאחרונה במשותף קווים מנחים בנושאי מדיניות החל בפיננסים, מיסים, דיור, תעסוקה, חינוך ותחומים אחרים כדי ליצור חברה ידידותית שתעודד משפחות סיניות להביא ילדים נוספים. אנליסטים ציינו כי נדיר לראות כל כך הרבה משרדים ומחלקות מפרסמים במשותף הנחייה כל כך מפורטת ומקיפה לעידוד פוריות ותמיכה בלידות. זה רק מדגיש את חומרת הבעיה וכאמור אוכלוסיית סין, צפויה להתחיל להתכווץ עוד לפני 2025 .\n\nפחות משפחות צעירות המרחיבות את התא המשפחתי משמע פחות ביקוש להגדלת מספר החדרים בבית, פחות ביקוש לרכבים גדולים יותר, לריהוט חדרי ילדים, לבגדי ילדים, למזון, לחינוך, לפעילויות פנאי הפונות לילדים וכן הלאה. משמע צריכה נמוכה יותר ממה שהיה צפוי לו היו יותר ילדים. מדובר גם בפחות מחויבות כלכלית כאשר אין או כמעט אין ילדים ולכן זוגות יכולים לעבוד פחות קשה. דורות עתידיים קטנים יותר יישאו על כתפיהם יותר זקנים, כאשר לחלק מהזקנים לא יהיו בכלל נכדים שיוכלו לדאוג להם. גם תופעת הרווקות מאד נפוצה בסין, בעיקר של גברים שאינם מוצאים נשים ולכן זו גם פצצה חברתית.\n\nבטווח הארוך ההשפעה של מדיניות הילד היחיד על כלכלתה של סין תהיה מאד קשה ויתכן וסימנים ראשונים ניכרים כבר כעת. השחרור ממדיניות זו לא הועיל והמגמה של הקטנת הפריון אף מחריפה, זאת בניגוד לתחזיות, עד כי ניתן להעריך בזהירות שהכוח הכלכלי העולה הקרוי סין, עומד בעצם על כרעי תרנגולת.",
    "פורזינגיס החמיא לאבדיה, גם בארה\"ב התלהבו מהמופע הנהדר": "\"דני אבדיה היה השחקן הטוב ביותר על הפרקט\", צייץ העיתונאי האמריקאי קית' סמית'. \"הוא עושה הכל מהכל ונראה שיש לו הרבה ביטחון. אני נרגש מאוד לראות מה יעשה בעונתו השלישית ב-NBA. הדו-קרב בינו ובין מארקנן היה דרך נחמדה מאוד לפתוח את יום שישי\".\n\n\n\nהעיתונאי הסרבי איגור צ'ורקוביץ' צייץ: \"ראיתי את דני באליפות אירופה לעתודה ב-2019 והתרשמתי מההגנה שלו. כעת, ביורובאסקט, אני שוב מתרשם מכמה הוא מצפה לאתגרים ההגנתיים\". העיתונאי היווני כריסטוף צלטאס הוסיף: \"עוד עדות לשיפור של דני. במאני טיים הוא קיבל את ההחלטות הנכונות עבור הנבחרת שלו, יצר לעצמו זריקה וקלע את הסל הכי חשוב במשחק. הוא מוכיח שהוא קלאץ'\".\n\n\n\nהעיתונאי הפיני לאורי לטינן צייץ: \"ישראל ניצחה בצדק. מארקנן היה מצוין, אבל אבדיה היה אלוהי\"."
}