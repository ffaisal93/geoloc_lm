{
    "יש חידושים, אבל לא מספיק: ביקורת אייפון 14 פרו ואייפון 14 פרו מקס": "ההשקה של האייפון 14, לפני מספר שבועות, הרגישה די מהפכנית. אייפון, שעון ואוזניות חדשים, ובעיקר הרבה פיצ'רים שנשמעים מרגשים. אבל היום (ג'), כשקיבלנו את מכשירי הדגל של ההשקה הזו – האייפון 14 פרו והפרו מקס, משהו בהתלהבות הזו די דעך.\n\nכי כשמשיקים טלפון חדש אתה רוצה שהוא ירגיש חדש – וכאן אנחנו די מקבלים את אותו הדבר כמו בשנה שעברה. כן, יש כמה חידושים, ונדבר עליהם בסקירה הזו – אבל שום דבר לא מהסוג המרגש, המחדש, זה שמשנה את ההסתכלות שלנו על הטלפונים, וזה קצת מבאס – והכי מבאס כשנזכרים שהמחירים של המכשירים האלה קפצו לשמיים, עד לכ-6,000 שקלים לפרו מקס – סכום מטורף לחלוטין למכשיר סלולרי.\n\nכן נגיד מילה טובה ליבואנים הישראלים – שבניגוד לשנים הקודמות בהן נאלצנו לחכות מעל לחודש כדי לחזות באייפון החדש, הפעם התארגנו במהירות והאייפונים נוחתים אצלנו במהירות שיא.\n\nאת המכשירים קיבלנו מ-iStore ל-24 שעות, שהן זמן נהדר להתרשמות אבל פחות טוב כדי לתת התרשמות מלאה, כולל מגרעות המכשיר ועמידות הסוללה שלו.\n\nהלוק החיצוני\n\nאם מתעלמים מהשינויים המזעריים בעיצוב, כמעט אפשר לחשוב שקיבלנו את האייפון 13 – העיצוב נשאר זהה לחלוטין כמו בשנה שעברה, למעט גב המכשירים שעשוי מחומר פלסטי מט טוב יותר מבשנה שעברה, שמצמצם בצורה משמעותית את טביעות האצבע (אך לא מעלים אותם לגמרי, בטח אם אכלתם משהו שומני).\n\nאייפון 14 פרו | צילום: אור אליעז\n\nהמסך\n\nאחד מהפיצ'רים שכן קיבלו שינוי משמעותי באייפונים החדשים. המסך החדש של האייפון 14 פרו ופרו מקס נראה טוב ובהיר יותר מקודמו, והמאפיין המוביל בו (ואולי במכשיר כולו) הוא ה\"אי הדינמי\".\n\nבמשך שנים אפל חוטפת ביקורות על כך שהיא לא מצליחה להטמיע את מנגנון זיהוי הפנים שלה בתוך המסך, כמו שעושות כל החברות המייצרות את מכשירי האנדרואיד. גם הפעם האליפסה השחורה איתנו, אך הפעם היא הופכת לאזור דינמי במכשיר, שהופך למסך צף ועוזר לנו לקבל עוד מידע על אפליקציות שרצות ברקע – כשאנחנו שומעים מוזיקה האי יקפוץ וייתן לנו מידע על השיר, כשיש הודעה חדשה היא תקפוץ דרך האי ועוד.\n\nההקטנה של החלק השחור במסך מבורכת, העבודה איתו טובה מאוד וזה פיצ'ר חמוד. עם זאת, בעיניי הוא קצת בעייתי – כי הוא מנסה להפוך בעיה למשהו נחמד ומגניב וזו אף פעם לא התשובה. אפל צריכה להטמיע את המערכות שלה במסך טוב יותר ולתת לנו מסך מלא עם מקום למצלמת הסלפי בלבד.\n\nאייפון 14 פרו, האי הדינמי | צילום: apple\n\nמתחת למכסה המנוע\n\nהפעם סדרת האייפון התחלקה לשניים – באייפון 14 ובפלוס קיבלנו את המעבד של השנה שעברה, ה-A15, ובפרו ובפרו מקס קיבלנו את אחיו הגדול – ה-A16. גם השנה האייפון מהיר בטירוף ומרגיש מצוין בידיים, האפליקציות עוברות כמו שצריך והשילוב בין המעבד החזק למסך שסוף סוף יודע להציג 120 פריימים בשנייה יוצר תחושה כיפית מאוד. אבל כבר חווינו אותה בשנה שעברה, והיא לא ממש השתפרה השנה.\n\nעל הסוללות אנחנו לא יכולים להרחיב יותר מדי, רק נגיד שלא הטענו אותם כלל לאורך 24 השעות והן היו רחוקות מלהיגמר. זה לא אומר כלום על מצב הסוללות עוד שנתיים, לדוגמה.\n\nאייפון 14 פרו, אייפון 14 פרו מקס | צילום: אור אליעז\n\nהמצלמה\n\nעוד פיצ'ר שהשתפר גם הוא משמעותית בפרו ובפרו מקס. אפל החליטה עד כה לכלול במצלמות שלה חיישני 12 מגה פיקסל בלבד. הנה הגיעה השנה וחל שיפור משמעותי – חיישן המצלמה הרחב קיבל שדרוג לחיישן בגודל 48 מגה פיקסל, והשינוי משמעותי – תמונות הנוף נראות טוב משמעותית, וזו שוב אחת המצלמות הטובות ביותר שניתן למצוא במכשירים סלולריים, אם לא הטובה שבהן. גם הצילום בתנאי תאורה לקויה השתפר, והמצב הקולנועי של האייפון קיבל שדרוג בדמות ייצוב תמונה טוב יותר שהמאפשר גם לצלם בתנועה באיכות גבוהה.\n\nהמצלמה הקדמית גם היא התחדשה ומספקת תמונות סלפי טובות בתנאי תאורה טובים, אבל בתנאי תאורה קצת פחות טובים, אין שדרוג משמעותי גם מדגמים קודמים.\n\nאייפון 14 פרו מקס | צילום: אור אליעז\n\nבשורה התחתונה\n\nהפרו והפרו מקס הם מכשירים מצוינים, משופשפים ועושים את העבודה בכל התחומים. הם מהירים, חזקים ונוחים לשימוש (והרטט הזה כשמפעילים את המצלמה באינסטגרם – לא קורה, אז אין מה לדאוג).\n\nעם זאת, הם עברו חידוש קל בלבד מהגרסה הקודמת – שמתמקד בעיקר במסך על האי הדינמי שלו, במעבד (שרבים כלל לא ירגישו את ההבדל בין המעבדים בדור הקודם ולזה) ובמצלמה. מעבר לזה, קיבלנו כמעט את אותה החבילה שקיבלנו בהשקה לפני כשנה.\n\nאלה מכשירים שווים וראויים לקנייה, אבל לא בכל מחיר. ראשית, מחיר המכשירים עלה בצורה משמעותית, מה שגורם להתלבטות באשר לכדאיות הקניה אצל חלק מהמשתמשים.\n\nשנית, שאלת השדרוג עולה כאן – אם יש לכם אייפון 12 או 13, ואתם יודעים מה – אפילו 11 שמור ועובד היטב – לא בטוח שיש מה לשדרג. הרוב המשמעותי של המשתמשים לא יבחין בהבדלים הדי מינוריים בין הגרסאות, ולשימושים סטנדרטיים כל אחד מהדגמים המצוינים יעשה עבודה מצוינת.\n\nאבל על מי אני עובד? לא קונים אייפון רק בשביל השימושיות, והמחיר גם לא פקטור לצערי, אלא גם בשביל הפוזה. אבל גם במובן הזה, הפוזה לא שונה או גדולה באופן משמעותי מהדורות הקודמים.\n\n>> איפה קונים את אייפון 14 ומה המחירים?\n\nהמכשיר התקבל לסקירה באדיבות iStore",
    "קיבלנו את האייפון 14 פרו החדש ל-24 שעות. אלה המסקנות": "ענקית הטכנולוגיה אפל השיקה לפני כשבועיים את האייפונים החדשים, ארבעה דגמים של אייפון 14. חברת אפל ויתרה על דגמי המיני שהיו גולת הכותרת לפני שנתיים, ובמקומו הכניסו דגם בסיסי גדול יותר שנקרא אייפון 14 פלוס. ביום חמישי הקרוב, כפי שפרסמנו לראשונה בגלובס, תתחיל מכירת המכשירים החדשים בישראל. לקחנו את האייפון 14 פרו לבדיקה ביממה האחרונה, וחזרנו עם רשמים ראשוניים.\n\n■ הסוללה בסמארטפון נגמרת מהר מדי: למה זה קורה ומה אפשר לעשות?\n\n■ לא המצלמה או הסוללה: זו המהפכה האמיתית שהציגה אפל באייפון החדש\n\n■ אייפון 14 נחשף: מתי הוא צפוי להגיע לישראל וכמה הוא יעלה?\n\nמסך ותצוגה: חי וצבעוני\n\nהדגם היקר בין הארבעה, האייפון 14 פרו, מגיע עם מסך בגודל 6.1 אינץ', ברזולוציית +Full HD, עם פריסה של 2556 על 1179 פיקסלים. אפל טוענת כי במכשיר החדש יש יותר שטח מסך פעיל מאשר שוליים לא שמישים כמו בדגמים הקודמים. פאנל המסך הוא Super Retina XDR OLED שאפל כה מתהדרת לגביו. המכשיר תומך בקצב ריענון דינמי של 120 הרץ, ומבחינת בהירות, המכשיר תומך בעד 2,000 ניטים בתאורה בחוץ כדי להתמודד עם השמש.\n\nמי שמשדרג מאייפון 13 לא בטוח שיראה שינויים מהותיים, אבל כל שדרוג מדגם ישן יותר יהיה מורגש. קצב הריענון הדינמי שמסייע למחוות חלקות יותר, התצוגה הססגונית והצבעונית והבהירות החזקה - כולם יחד יוצרים מכשיר עם מסך חי, בועט, שכיף לצפות בו.\n\nלראשונה במכשירי אייפון, אפל התחילה לתמוך בפיצ'ר מאוד מוכר מאנדרואיד, תצוגת Always On. בצעד הזה, היא למעשה מתקדמת רחוק יותר מכל שאר המתחרות שלה. אם שאר יצרניות המכשירים מאפשרות תצוגה בסיסית של מסך, הכוללת את השעה, מזג אוויר ומידע מועט, אפל מצמצמת את קצב הריענון הכי נמוך שאפשר, אך מציגה את כל המרכיבים של מסך הבית: משעה, תאריך, ווידג'טים, תמונות ועוד. ענקית הטכנולוגיה למעשה לוקחת צעד אחד יותר מדי, כי לא כל המשתמשים ירצו שכל המסך יוצג להם בכללותו.\n\nאייפון 14 פרו / צילום: נבו טרבלסי\n\nעיצוב: החידוש היחיד - Dynamic Island\n\nמבין ארבעת הדגמים החדשים, ישנם שני דגמים שקיבלו עדכון גם בעיצוב, אך העיצוב הכולל של המכשיר כמעט ולא השתנה. הצדדים השטוחים והבליטה של המצלמה עדיין במקומם. אפל ככל הנראה הבינה שכשיש לה מכשיר שנראה יוקרתי, והוא מוכר, לא צריך לשנות בצורה מהותית את העיצוב שלו. עם זאת, שינוי המשמעותי ביותר, וכאמור רק בדגמי הפרו, הוא הפיצ'ר שמשנה את גודל המגרעת במסך.\n\n\n\nעד כה, המגרעת הייתה מפרצית שכזו, מן אי בראש המסך, ושם טמנו את המצלמה הקדמית, חיישן קירוב, חיישני עומק לזיהוי פנים ועוד. בדגמי הפרו החדשים החברה הפכה את המגרעת לאי אליפטי, כשהרכיבים הטכנולוגיים עדיין שם. מה שמיוחד זה שהיא הכניסה את הפיצ'ר Dynamic Island. כשמכשיר מפעיל משהו ברקע, כמו שיחה או השמעת מוזיקה, יהיה אפשר לשלוט על זה בעזרת המגרעת. אם ישנם פרטים נוספים שיוצגו לכם, המגרעת תתרחב ותאפשר לכם לשלוט על שיחות, הקלטות, ניווט, השמעת מוזיקה ועוד בצורה יעילה יותר.\n\nמצד אחד המכשיר נראה דומה לדורות הקודמים, ומצד שני החלק הקדמי שלו מקבל עיצוב חדש בגלל Dynamic Island. הטוויסט הזה מייצר עיצוב מעט ייחודי, שמוסיף אופציות רבות במיוחד. חדי-העין ישימו לב שעדשות המצלמה גדלו מעט, אבל ברמה העקרונית זה די נראה אותו דבר. דגמי האייפון האמריקאים יקבלו שינוי נוסף, עקב היעדרו של מגירת הסים, אך הדגמים הישראליים עדיין כוללים אותה. המכשיר שוקל 206 גרם, די דומה למשקל משנה שעברה.\n\nמצלמה: חיישן ראשי השתדרג\n\nמערך הצילום במכשיר הוא משולש: חיישן ראשי של 48 מגה פיקסל, חיישן אולטרה רחב של 12 מגה פיקסל וחיישן טלפוטו של 12 מגה פיקסל עם זום אופטי של פי שניים.\n\nצריך לומר - שדרוג החיישן הראשי לפי ארבעה מגיע באיחור מצד אפל ביחס למתחרותיה. סמסונג, לדוגמה, התחילה לשלב חיישן 108 מגה פיקסל מאז S20 Ultra שיצא לפני שנתיים. אך מדובר בשיפור לעומת הדגם של שנה שעברה, אז לאייפון 13 פרו היה חיישן ראשי של 12 מגה פיקסל. שיפור נוסף הוא שהחיישן הראשי מקבל זום אופטי של פי שניים. בנוסף, המצלמה הקדמית בעלת 12 מגה פיקסל, בדומה לשנה שעברה, אך אפל חידשה עם שיפורים טכניים.\n\nחלקו האחורי של אייפון 14 פרו / צילום: נבו טרבלסי\n\nפיצ'ר חדש במכשירי אייפון הוא Photonic Engine. מדובר במודל חישובי לצילום שמשפר תמונות בתאורה בינונית וחלשה, בכך שהוא משולב טכנולוגיית Deep Fusion, שמאפשרת לשפר את הטווח הדינמי ולהביא פרטים רבים יותר בתמונות בתאורה נמוכה.\n\nהתמונות מלאות בצבעים חיים, ומצלמות אייפון מצליחות ללכוד את הפריימים בצורה טבעית ובלי תיקוני צבעים מלאכותיים שמורגשים מעת לעת במכשירים אחרים.\n\nמבחינת צילומי לילה, האייפון נותן תמונות חדות עם בקרת חשיפה טובה - בתמונות עם תאורה קשה במיוחד, האייפון מצליח לספק תמונות חדות עם פרטים רבים (כפי שאפשר לראות בתמונה מתחת).\n\nצילום בחושך באייפון 14 פרו / צילום: נבו טרבלסי\n\nלצד זאת, בזכות טכנולוגיות חדשות ששולבו במצלמת הסלפי, התמונות יוצאות עם צבעים חיים ופרטים חדים יותר. גם במצב של צילומי לילה אתם תקבלו תוצאות טובות למדי.\n\nביצועים: המעבד החדש של אפל בפעולה\n\nבשונה מדגמי הבסיס, בדגמי הפרו שולב המעבד החדש של החברה - A16 Bionic. אי-אפשר כמובן למדוד לאורך זמן, אבל מבחינת ביצועים מדובר בשיפור משמעותי. במבחני ביצועים ברחבי העולם, מומחים וסוקרים הכתירו את המכשיר עם הביצועים הטובים ביותר במכשיר. לפי מדידת Geekbench, שבודק את יעילות המעבד, גם ביישומי ליבה אחת וגם ביישומים מרובי ליבות, אייפון 14 פרו קוטף את המקום הראשון מבחינת ביצועי מעבד ומציג את היכולות הגבוהות ביותר.\n\nכמובן שביממה בודדת אי-אפשר באמת לבחון עד הסוף את יכולות המעבד, אבל המכשיר לא התאמץ לא משנה מה נזרק לעברו - ומבחנים ובדיקות בינלאומית שהעבירו את המעבד, הראו שהוא חזק במיוחד ואפילו חזק מדי לרוב הצרכנים שירכשו אותו.\n\nסוללה: הכי טובה באייפון עד כה?\n\nבאירוע ההשקה, אפל הדגישה במהלך ההכרזה על האייפונים הרגילים כי מדובר ב\"סוללה הטובה שהייתה אי-פעם באייפון\". עם זאת, על דגמי הפרו היא חתמה על \"חיי סוללה לכל אורך היום\". הפרו עם קיבולת סוללה של 3,200 מיליאמפר לשעה, שדרוג של כמה אחוזים בודדים ביחס לקיבולת של הדור הקודם, שעמדה על 3,095 מיליאמפר לשעה. כמובן שביממה אחת אי-אפשר לבחון את הסוללה כמו שצריך. עם זאת, חלק מהמשתמשים ברחבי העולם ועיתונאים שכבר את בדקו את המכשיר, דיווחו כי הסוללה של הפרו החדש מחזיקה בערך יום שימוש - פחות טוב מהדור הקודם. יש לציין כי אחיו הגדול, דגם הפרו-מקס, מקבל סוללה הרבה יותר חזקה (בכ-1,000 מיליאמפר יותר). לפי אפל, אפשר לטעון מחצית מהסוללה בחצי שעה, משמע סוללה מלאה בשעה בודדה, בדומה למה שהיה בשנה שעברה.\n\nהספק הסוללה מיוחס לכך שהמכשיר עמוס בטכנולוגיות שמקצרות את חייה. עם זאת, היינו מצפים לראות בדגם הדגל של החברה סוללה שתחזיק יותר מזה, בטח אם מכשירים אחרים מחזיקים יום עבודה בקלות רבה יותר.\n\nוגם: אפל הופכת חיסרון ליתרון בחדשנות\n\nכאמור, אחד הפיצ'רים שאפל הכניסה זה אי דינמי, המהפך של המגרעת לכלי שימושי ויעיל. הפיצ'ר הוזכר כבר בקטגוריית העיצוב, אבל חשוב להתעכב גם על היכולות שלו. מה שמיוחד בתכונה החדשה, זו היכולת ושינוי התפיסה שעשתה אפל. החברה לקחה חיסרון משמעותי, והפכה אותו ליתרון חדשני. הפיצ'ר החדש בחיתוליו, וכבר עכשיו אפשר לעקוב אחר שיחות, לראות את מצב ההקלטה שפועלת ברקע או לשלוט על המוזיקה בצורה נוחה. ברור שזו רק ההתחלה, ובהמשך הדרך סביר שנראה פיתוחים משמעותיים שיהפכו את החוויה להרבה יותר מוצלחת.\n\nעם זאת, קשה להתרגל לעובדה שנשארים סימני אצבעות בחיישני העומק או המצלמה הקדמית. דבר שידרוש מהמשתמשים לנקות לא מעט את אזור המגרעת לאחר שיותר מדי נגיעות עברו על המשטח.\n\nמחיר: לא מעט\n\nבישראל, ברשת iStore, מחירו של מכשיר האייפון 14 פרו יתחיל מ-4,649 שקל, ברשת דינמיקה המכשיר יתחיל מ-4,699 שקל, וגם ברשת iDigital המכשיר ימכר במחיר דומה. בשנה שעברה האייפון 13 פרו נמכר בכ-200 שקל פחות בכל הרשתות.\n\nאם אתם מעוניינים להתקדם מהדור הקודם, תהיו חייבים לרכוש את אחד מדגמי הפרו, כי דגמי הבסיס דומים לאייפון 13 פרו.\n\nתכולת הקופסה של אייפון פרו 14 / צילום: נבו טרבלסי\n\nהתרשמות ראשונית: תצוגה מרהיבה, צבעים חיים\n\nבדקנו את המכשיר בסך-הכול ביממה האחרונה, ואי-אפשר ללמוד הרבה על פרמטרים שדורשים בדיקה לאורך זמן. אך אין ספק כי אפל הציגה מכשיר חזק ומתקדם במיוחד. עם התצוגה המרהיבה, המצלמות שמספקות תמונות עם פרטים רבים ואי דינמי מפתיע - האייפון החדש נותן בשורה מעניינת ששווה לבחון. המכשיר מספק קצב ריענון דינמי שיורד על 1 הרץ וטכנולוגיית always-on שפועלת בצורה רחבה, דבר שעשוי לקרוץ למשתמשים רבים.\n\nעם זאת, לפי הדיווחים ברחבי העולם, סוללת המכשיר מאכזבת, בטח עם תג מחיר של 4,500 שקל בישראל. אם אתם רוצים סוללה חזקה יותר או טעינה משופרת, סביר שתחפשו את המכשירים המתחרים כמו אלה של סמסונג ואחרות כדי לקבל בשורה משמעותית יותר. צריך לומר - מי שמחזיק באייפון 13 פרו, לא צריך לשדרג את המכשיר שלו.\n\n*** גילוי מלא: חברת iStore, משווקת רשמית של אפל בישראל, סיפקה לנו מכשיר לכתבה",
    "באג באייפון 14 פרו מקס מונע צילום בטיקטוק ובאינסטגרם": "הרשת גועשת מאמש לאחר שהתברר ללקוחות הראשונים של האייפון 14 פרו מקס, הדגם בכיר ביותר בהיצע אפל, שהמצלמה שלהם לא עובדת עם אפליקציות צד שלישי. שימוש במצלמה באפליקציות חיצוניות לזו של אפל מניב רעשים מוזרים ותמונה משובשת. משתמשים רבים החלו להעלות את התופעה לטוויטר ואכן נראה שמדובר בבאג שפוגע בסמארטפון המבוקש.\n\nהרשת גועשת מאמש לאחר שהתברר ללקוחות הראשונים של האייפון 14 פרו מקס, הדגם בכיר ביותר בהיצע אפל, שהמצלמה שלהם לא עובדת עם אפליקציות צד שלישי. שימוש במצלמה באפליקציות חיצוניות לזו של אפל מניב רעשים מוזרים ותמונה משובשת. משתמשים רבים החלו להעלות את התופעה לטוויטר ואכן נראה שמדובר בבאג שפוגע בסמארטפון המבוקש.\n\nהרשת גועשת מאמש לאחר שהתברר ללקוחות הראשונים של האייפון 14 פרו מקס, הדגם בכיר ביותר בהיצע אפל, שהמצלמה שלהם לא עובדת עם אפליקציות צד שלישי. שימוש במצלמה באפליקציות חיצוניות לזו של אפל מניב רעשים מוזרים ותמונה משובשת. משתמשים רבים החלו להעלות את התופעה לטוויטר ואכן נראה שמדובר בבאג שפוגע בסמארטפון המבוקש.\n\nהאפליקציות העיקריות שבהן אותר הבאג הן גם הפופולריות ביותר לצילום - טיקטוק, אינסטגרם וסנאפצ'ט. הבעיה כנראה נובעת ממנגנון הייצוב האופטי המובנה של המצלמה (OIS) שמשמש למניעת רעידות בצילום בתנועה או בתנאי תאורה קשים. ככל הנראה, הפעלת המנגנון בידי האפליקציות האלה גורמת לשיבוש בפעולה שלו. אפל בינתיים סירבה להגיב לטענות.\n\nהאפליקציות העיקריות שבהן אותר הבאג הן גם הפופולריות ביותר לצילום - טיקטוק, אינסטגרם וסנאפצ'ט. הבעיה כנראה נובעת ממנגנון הייצוב האופטי המובנה של המצלמה (OIS) שמשמש למניעת רעידות בצילום בתנועה או בתנאי תאורה קשים. ככל הנראה, הפעלת המנגנון בידי האפליקציות האלה גורמת לשיבוש בפעולה שלו. אפל בינתיים סירבה להגיב לטענות.\n\nהאפליקציות העיקריות שבהן אותר הבאג הן גם הפופולריות ביותר לצילום - טיקטוק, אינסטגרם וסנאפצ'ט. הבעיה כנראה נובעת ממנגנון הייצוב האופטי המובנה של המצלמה (OIS) שמשמש למניעת רעידות בצילום בתנועה או בתנאי תאורה קשים. ככל הנראה, הפעלת המנגנון בידי האפליקציות האלה גורמת לשיבוש בפעולה שלו. אפל בינתיים סירבה להגיב לטענות.\n\nמכיוון שהבעיה מופיעה רק במהלך שימוש באפליקציות חיצוניות, ככל הנראה מדובר בבעיית תוכנה או בתופעה שניתן יהיה לתקן בעדכון תוכנה עתידי ולא תדרוש טיפול במעבדה. עם זאת, הבעיה עשויה לגרום לנזק למנוע מנגנון הייצוב ואז כן ידרש תיקון פיזי של האייפון. אפל עצמה הזהירה בעבר את המשתמשים מפני תופעות שעשויות לגרום לנזק למנוע ה-OIS, כמו למשל \"שימוש במצלמה קרוב למנוע אופנוע בעל הספק גבוה\".\n\nמכיוון שהבעיה מופיעה רק במהלך שימוש באפליקציות חיצוניות, ככל הנראה מדובר בבעיית תוכנה או בתופעה שניתן יהיה לתקן בעדכון תוכנה עתידי ולא תדרוש טיפול במעבדה. עם זאת, הבעיה עשויה לגרום לנזק למנוע מנגנון הייצוב ואז כן ידרש תיקון פיזי של האייפון. אפל עצמה הזהירה בעבר את המשתמשים מפני תופעות שעשויות לגרום לנזק למנוע ה-OIS, כמו למשל \"שימוש במצלמה קרוב למנוע אופנוע בעל הספק גבוה\".\n\nמכיוון שהבעיה מופיעה רק במהלך שימוש באפליקציות חיצוניות, ככל הנראה מדובר בבעיית תוכנה או בתופעה שניתן יהיה לתקן בעדכון תוכנה עתידי ולא תדרוש טיפול במעבדה. עם זאת, הבעיה עשויה לגרום לנזק למנוע מנגנון הייצוב ואז כן ידרש תיקון פיזי של האייפון. אפל עצמה הזהירה בעבר את המשתמשים מפני תופעות שעשויות לגרום לנזק למנוע ה-OIS, כמו למשל \"שימוש במצלמה קרוב למנוע אופנוע בעל הספק גבוה\".\n\nאת האייפון 14 פרו מקס ב-16 בספטמבר במחיר הגבוה ב-10% בממוצע ממחיר האייפון 13 פרו מקס. עם זאת על פי רשמים ראשונים מימי המכירה המוקדמים ובהשקה, מתברר שהוא הדגם המבוקש ביותר לפני האייפון 14 פרו והאייפון 14 הרגיל, אפילו בישראל.\n\nאת האייפון 14 פרו מקס ב-16 בספטמבר במחיר הגבוה ב-10% בממוצע ממחיר האייפון 13 פרו מקס. עם זאת על פי רשמים ראשונים מימי המכירה המוקדמים ובהשקה, מתברר שהוא הדגם המבוקש ביותר לפני האייפון 14 פרו והאייפון 14 הרגיל, אפילו בישראל.",
    "אייפון 14: סמארטפון מצוין, אבל בלי חידושים ועם מחיר חסר פרופורציות": "ה אייפון 14 הגיע לשוק חבול שבו הלקוחות מעדיפים להמתין לפני שהם רוכשים מכשיר חדש. אפל הבינה זאת היטב, והשנה בניגוד לשנים קודמות שני הדגמים שהציגה לאייפון, הרגיל והפרו, שונים. הפרו זכה לכמה חידושים אותם נסקור בקרוב, כמו למשל ה-Dynamic Island שהופך את מגרעת האייפון למשהו שימושי, המעבד החדש שמציע שיפור במהירות העבודה והמצלמה שזכתה לעדכון רזולוציה. את המצלמה המשודרגת לא נמצא באייפון 14 הבסיסי, והשאר? יוק. ועדיין, זה מכשיר שיש מי שעשוי למצוא אותו מתאים לצרכיו.\n\n8 צפייה בגלריה אייפון 14 ( רפאל קאהאן )\n\nעל פי מומחה אפל בסוכנות בלומברג, מארק גורמן, אפל לא ממש שינתה את דרכיה. היא עובדת על בסיס תוכנית השקה תלת-שנתית כאשר ההשקה הבאה היא זו שתחשוף דגמים חדשים לגמרי. ככל הנראה המכשירים הבאים יציעו שדרוג בעיצוב וביכולות, בדיוק כמו שהאייפון 12 היה שדרוג מהותי לאייפון 11. ואולם האייפון 14 פרו מקס מהווה שדרוג קצת יותר מהותי יחסית לקודמו, בניגוד למה שהיה בשנה שעברה. האייפון 14 הבסיסי כאמור אינו כזה, אבל זה לא אומר שאין בו כמה דברים ששווה לבדוק.\n\nעיצוב ומבנה: קופי פייסט\n\nיגידו מה שיגידו, האייפון הוא מכשיר נאה שהעיצוב שלו מזוהה ממרחקים. לא משנה כמה יצרניות האנדרואיד המתחרות ינסו, קשה מאוד להתחרות בעיצוב כזה. עם זאת האייפון 14 לא משנה כמעט כלום ביחס לדגם של שנה שעברה. למעשה השינוי היחיד הוא בגזרת העובי שצמח ב-0.1 מ''מ ובמשקל שהוקטן ב-2 גרם. אלה לא שינויים שניתן להבחין בהם לא משנה כמה אתם חדי עין או תחושה. חוץ מזה שהעיצוב עצמו לא שונה בהרבה גם מהאייפון 12.\n\n8 צפייה בגלריה הגב לא שונה מאוד ממה שהיה בדור הקודם ( רפאל קאהאן )\n\nגם המגרעת שהועלמה מהאייפון 14 פרו מקס עדיין כאן. אפל לא ממש שינתה כאן דבר וזה כשלעצמו קצת מעצבן. ועדיין, מי שמחפש אייפון כנראה לא ממש יתעסק בשינויים הקטנים שאפל ביצעה לאורך הדור הנוכחי. המכשיר בעל מסך קטן יחסית מספק נוחות שימוש גבוהה. המבנה פרימיום למרות שמדובר בדגם \"הזול\". אין קרקושים או כפתורים שזזים ותמצאו כאן הגנה מפני מים ואבק, זכוכית משוריינת (ככל הנראה גורילה גלאס) כמו גם שלדה מאלומיניום. החיסרון הכמעט יחיד הוא שזה טלפון שלא יגרום לסביבה לשאול אתכם: \"זה אייפון החדש? איך הוא נראה יפה/מגניב/שרמנטי!\"\n\n8 צפייה בגלריה עדיין עם שקע לייטנינג ייחודי ( רפאל קאהאן )\n\nחומרה: שיפורים קלים בערכת השבבים\n\nכמו בנראות כך במהות, האייפון 14 לא זוכה לשדרוג מהותי בגזרת החומרה. המעבד הוא אותו A15 (היעיל והמהיר מאוד) אבל שבב הגרפיקה החדש הוא אותו שמקבלים ב-A16 של הפרו. הוא מוסיף עוד ליבת עיבוד כך שכעת יש 5 מהן. זה לא שתראו שינוי מסחרר בביצועים. המשחקים ימשיכו לרוץ ביעילות דומה לאלה של שנה שעברה, התצוגה עדיין מפורטת וצבעונית ואפילו הסרטונים ימשיכו להיות מוצגים בצורה דומה. בקיצור, המקום היחיד שאולי תוכלו לראות בו שינוי זה בתצוגה של מציאות וירטואלית או מוגברת, משהו שגם ככה עדיין לא רלוונטי בעולם. זכרון הפעולה זכה לשדרוג והוא כעת 6 גיגה-בייט לעומת 4 בשנה שעברה. לעומת זאת מרחב האחסון נשאר כשהיה - 128 גיגה-בייט למכשיר הבסיס, 256 לדגם הבינוני ו-512 ג''ב לדגם הבכיר. האחסון כרגיל מבוסס על תקן NVMe המהיר.\n\n8 צפייה בגלריה המסך מצוין אבל אין לו תמיכה בקצב רענון גבוה ( רפאל קאהאן )\n\nהמסך לעומת זאת לא השתנה מאז האייפון 12, זה אותו פאנל OLED בן 6.1 אינץ' ברזולוציה של FHD, כרגיל הצבעים מכוילים לתצוגה ססגונית אבל לא יותר מדי. אבל זה מסך מיושן כיום. אין לו תמיכה בקצב רענון גבוה שהפך לבסיסי אפילו במכשירי אנדרואיד זולים. הבהירות שלו טובה, והוא מסוגל להגיע לכ-1,200 ניט, מה שהופך אותו לשימושי גם ביום שמשי מאוד. אבל המגרעת עדיין כאן וזה חבל.\n\nעבור חובבי המוזיקה, הרמקולים לא מספקים ביצועים יוצאי דופן, הבס די חלש כצפוי ועדיף להשתמש בהם כדיבורית מאשר כדי להדליק את הרחבה. מי שכן זכתה לשדרוג זו הסוללה, היא כעת בת 3,279 מילימאפר שעה, לעומת 3,240 מ''א באייפון 13 ו-3,200 מ''א באייפון 12. שדרוג רציני, אין מה לומר. כצפוי, האייפון לא ממש מחזיק יותר מיום וחצי במקרה הטוב. החומרה לא ממש מהווה סיבה לשדרג, אבל היא טובה לכשעצמה ולא תהיה לכם בעיה בשימוש בה לשלוש השנים הקרובות לפחות למעט אולי בגזרת המסך שקצת מאכזב.\n\nתוכנה: iOS 16 עם שיפורים בפרטיות ובהודעות\n\n8 צפייה בגלריה מגירת האפליקציות של האייפון ( רפאל קאהאן )\n\nגרסת ה-iOS החדשה מוסיפה כמה פיצ'רים שהיו זמינים למשתמשי אנדרואיד כבר שנים רבות. למשל, התצוגה התמידית (always on display) כלומר האפשרות להפעיל תצוגה קבועה שתציג התראות, אבל זו שמורה בינתיים רק לדגמי הפרו. אולי היא תצורף בהמשך גם לאייפון 14 אבל זה ממש לא בטוח. מבחינת שאר היכולות, אין כאן שינוי מהותי ממה שהיה בעבר, האפליקציות עדיין מסודרות במסכי הבית, וניתן להבצע התאמה אישית למסך הנעילה ולהוסיף לו עד 4 ווידג'טים. ניתן גם לבצע התאמה של עיצוב מסך הנעילה ולהעתיק אותו לשאר מסכי הבית. ניתן גם להתאים את פריסת האפליקציות. מגירת האפליקציות של האייפון מרכזת את כולן במקום אחד - כמו מגירת האפליקציות של אנדרואיד. ניתן להתאים את פריסת המסכים בהתאם לאפליקציות ואפילו להסתיר אותם. במגירה ניתן לרכז את האפליקציות בתיקיות מותאמות לסוגן. את הווידג'טים ניתן להוסיף למסכי הבית או היום וניתן להציג אותם במקביל אייקונים של האפליקציות. לסיכום, מי שאוהב את התוכנה של האייפון ירגיש בבית, אין שינויים מהותיים ורוב הסיכויים שאם אתם משדרגים מאייפון 8 או X לא תשימו לב לשינוי כלל.\n\nמצלמה: עדיין טובה עם שינויים מינוריים\n\n8 צפייה בגלריה אותה המצלמה בשינויים קלים ( רפאל קאהאן )\n\nכמו שאר החומרה, גם המצלמה לא ממש שונה ביחס לדגם הקודם. מדובר במצלמת 12 מגה-פיקסל עם מפתח צמצם 1.5 לעומת 1.6 בשנה שעברה. החיישן בעל גודל סביר ואיכות הצילום מצוינת. זו מצלמה שלא תאכזב אתכם ברוב המצבים. אפל הגדילה את הפיקסלים ל-1.9 מיקרון, דבר שמאפשר שיפור קל באיכות הצילום בתנאי תאורה קשים - אבל זה לא משהו שיעיף לכם את הסכך ויגרום לכם להתפעל בתדהמה מהשיפור.\n\nמצלמת הזווית הרחבה היא אותה אחת מהשנה שעברה (נשמע כבר כמו מנטרה); גם היא בת 12 מגה-פיקסל, ובניגוד למצלמה הראשית הביצועים שלה טובים אך לא מדהימים. מה שאין כאן זו מצלמת זום. אפשר להגדיל את התמונה אבל על בסיס זום דיגיטלי. עם זאת המצלמה מספקת תמונות באיכות טובה עד להגדלה של פי 3. מעבר לזה כבר אפשר להתחיל לראות רעש דיגיטלי שמצטבר ובהגדלה מקסימלית התמונות ממש לא שימושיות.\n\n8 צפייה בגלריה המצלמה טובה ( רפאל קאהאן )\n\nמצלמת הסלפי כן השתנתה ולטעמי לטובה. אפל הגדילה את מפתח הצמצם ל-1.9 מה שאומר שתמונות בתאורה אפלה ייצאו יותר בהירות ומפורטות. מעבר לכך, חיישן העומק שמשמש גם לפתיחת הנעילה בזיהוי פנים מספק תמיכה בצילום של דיוקן עם טשטוש רקע וכאן התוצאות כצפוי מעולות. בגזרת צילום הווידאו יש תמיכה כעת במצב קולנועי (Cinematic Mode). הוא מאפשר לקבל סרטונים עם תחושה של סרט קולנוע אמיתי. האמת, אני מאוד אוהב את התחושה הזו; היא אמנם לא טבעית, אבל בסרטונים מסוימים התוצאה באמת משפרת אותם. ניתן לצלם באיכות של עד 4K ב-60 פריימים לשנייה.\n\nבסך הכל מצלמת האייפון 14 לא שונה מזו של האייפון 13 למעט מצב קולנוע - אבל היא עושה עבודה מצוינת ואם כל מה שאתם מצלמים זה סצינות משפחתיות או למדיה חברתית היא מספיקה בהחלט לרוב תסריטי השימוש.\n\n8 צפייה בגלריה מצלמת הסלפי ( רפאל קאהאן )\n\nסיכום ואלטרנטיבות: לא שדרוג לרוב בעלי האייפון\n\nהאייפון 14 אינו צפוי להיות הלהיט של אפל. גם החברה כיוונה לשם. היא רוצה שתקנו את האייפון פרו ופרו מקס, ולפי נתוני ההזמנות המוקדמות שקיבלנו מרוב המשווקים בישראל היא הצליחה לפחות בקרב חובבי המותג. את האייפון 14 ו-14 פלוס הזמינו בממוצע כ-10% מהרוכשים. אבל למרות המיצוב הלא כל כך מוצלח שלו, לא מדובר במכשיר גרוע. הוא נמכר בכ-3,700 שקל לדגם הבסיסי עם 128 גיגה-בייט אחסון. זהו מחיר קצת חסר פרופורציות ליכולות שלו. לשם השוואה - במחיר הזה ניתן לרכוש סמסונג גלקסי S22 פלוס בגרסה הבכירה. אבל עבור מי שאוהב אייפונים בלבד, יש לו אייפון מיושן והוא לא מעוניין ברעש ובצלצולים של הפרו, האייפון 14 הוא בחירה טובה.\n\nאמנם מבחינה כלכלית אפשר לחלוטין להסתפק באייפון 13 או אפילו 12 במחירים הרבה יותר נמוכים ולקבל כמעט את אותן יכולות - אבל אין שום מניעה לבחור גם באייפון 14 במקרה הזה ולו רק בזכות התמיכה היותר ארוכה בעדכוני התוכנה.",
    "אוזניות האיירפודס פרו 2 יגיעו לישראל במחיר 949 ש”ח": "אוזניות האיירפודס פרו 2 יגיעו לישראל במחיר 949 ש”ח\n\nשלוש שנים אחרי שהציגה לראשונה את אוזניות האיירפודס פרו שלה, הכריזה אמש (ד’, 7.9) אפל על דור ההמשך עם ה-AirPods Pro 2, אשר מציעות סינון רעשים משופר, חיי סוללה ארוכים, שבב עיבוד חדש ודרייבר מעודכן שיעזור בשיפור השמע.\n\nאוזניות האיירפודס פרו החדשות לשנת 2022 צפויות להגיע גם לישראל בזמן הקרוב, ועל פי מידע שנמסר מחברת איידיגיטל, הן יושקו בארץ כבר החל מעוד כשבועיים, ביום שישי, ה-23.9.2022, כאשר ממחסני חשמל ו-KSP נמסר כי הן יגיעו במחיר של 1149 ו-1049 ש”ח, בהתאמה.\n\nמה חדש ב-AirPods Pro 2?\n\nהאיירפודס פרו החדשות מציעות חיי סוללה ארוכים יותר בהשוואה לדגם הראשון בסדרה, עם עד 6 שעות האזנה בין טעינה לטעינה בהשוואה ל-4.5 שעות בדגם המקורי, ועד 30 שעות יחד עם קייס הטעינה, שדרוג מזמן סוללה מירבי של 24 שעות שהוצע בדור הקודם.\n\nאת האוזניות ניתן לטעון במהירות, כך ש-5 דקות טעינה יספקו עד שעת האזנה למוסיקה, כאשר את קייס הטעינה ניתן לטעון בצורה אלחוטית באמצעות מטען MagSafe או באמצעות מטעני Qi.\n\nהאוזניות החדשות מציעות תמיכה בבלוטות’ 5.3 (מול 5.0 בדור הקודם), ומגיעות עם שבב ה-H2 Chip, המאפשר להפעיל סאונד היקפי מותאם אישית (Personalized Spatial Audio) ביחד עם מכשיר אייפון ומערכת ההפעלה iOS 16.\n\nדרייבר חדש מאפשר הפחתה משמעותית בעיוות צלילים, כאשרהאוזניות מציעות תמיכה גם בסינון רעשים אקטיבי (ANC), אשר לפי החברה מציע סינון הגבוה פי 2 בהשוואה לסינון הרעשים שהוצג בדור הראשון של האוזניות, זאת בנוסף למצב האזנה לסביבה.\n\nעוד מציעה אפל בדגם האיירפודס פרו החדש גם איתור של קופסת הטעינה על ידי שימוש ברשת המכשירים הגדולה של אפל (Find My), ובחברה מוסיפים גם רמקול המובנה בקופסה, את זה תוכלו לשמוע כאשר תהיו קרובים יותר אליו כחלק ממאמצי האיתור.\n\nלבסוף, מציעה החברה גם עמידות בפני מים וזיעה תחת תקן IPX4, הן לקוספת הטעינה והן לאוזניות האיירפודס פרו עצמן, וכמות גדולה יותר של גדלים עבור מתאמי האוזניות.\n\nלהזמנה המוקדמת של האיירפודס פרו 2 >> לחצו כאן\n\n*עדכון (12.9.2022) – ממחסני חשמל נמסר כי עקב טעות בחישוב נמסר לגאדג’טי מחיר שגוי (949 ש”ח), הכתבה עודכנה עם המחיר החדש.\n\nהצטרפו לערוץ הטלגרם של גאדג’טי לעדכונים שוטפים בנושאים טכנולוגים ולערוץ גאדג’טי דיל למבצעים. תוכלו גם להירשם לעדכונים מאיתנו דרך ערוץ האינסטגרם הרשמי, עמוד החדשות של גוגל או בעמוד הפייסבוק.\n\n*חלק מהפוסטים באתר כוללים קישורי תכניות שותפים, עבורם נקבל עמלה עם ביצוע רכישה בפועל של מוצרים. עמלה זו לא מייקרת את העלות הסופית של המוצרים עבורכם.",
    "אייפון 14 יגיע לישראל ב-22.9 - כמה יעלה?": "אתמול השיקה אפל את אייפון 14, יחד עם אפל ווטש 8 ואייפורדס פרו 2. המכשירים צפויים להגיע, מלבד אייפון 14 פלוס, לישראל ב-22.9.22, יש לציין, כי המכשירים בארה\"ב יגיעו לראשונה ללא מגש סים פיזי, רק עם טכנולוגיית E-SIM (סים דיגיטלי), אך בארץ זה עוד לא צפוי לקרות.\n\nמחסני חשמל\n\nהדגמים יגיעו לישראל ב-22.9. להלן המחירים הצפויים ברשת מחסני חשמל ובאתר:\n\nאייפון 14 רגיל - החל מ-3,690 שקל לגרסת 128GB.\n\nאייפון 14 פרו - החל מ-4,599 שקל לגרסת 128GB.\n\nאייפון 14 פרו מקס - החל מ-4,990 שקל לגרסת 128GB.\n\nאפל ווטש SE- החל מ-1,049 שקל.\n\nאפל ווטש סדרה 8 - החל מ-1,699 שקל.\n\nאוזניות איירפודס פרו 2 – 1,149 שקל.\n\nהרשת פתחה אתמול הרשמה מוקדמת במסגרתה תוצע לרוכשים חבילת הטבות: שנתיים נוספות של אחריות יבואן רשמי (מעבר לשנה הראשונה) בתוספת של 168 שקלים (במקום 700 שקל) ו-50 אחוז הנחה בעת תיקון שבר מסך במהלך תקופת האחריות (3 שנים). עוד מציעה הרשת טרייד אין על המכשיר הישן עד לסכום של 3,500 שקל, פריסה ל-36 תשלומים ללא ריבית והצמדה ולכל מי שלא בטוח ביכולות של האייפון החדש, מציעה הרשת להתנסות בו במשך 90 יום, ובמידה ולא יהיה מרוצה יוכל להחזירו ולקבל את כספו בחזרה (בכפוף לתנאים).\n\nאייפון 14, אייפון 14 פלוס | צילום : apple\n\nעולם הקולנוע\n\nאייפון 14 רגיל - החל מ-3,690 שקל לגרסת 128GB.\n\nאייפון 14 פרו - החל מ-4,599 שקל לגרסת 128GB.\n\nאייפון 14 פרו מקס - החל מ-4,990 שקל לגרסת 128GB.\n\nאפל ווטש SE- החל מ-1,049 שקל.\n\nאפל ווטש סדרה 8 - החל מ-1,699 שקל.\n\nפרטנר\n\nהחברה תציע החזר של עד 3,000 שקל בהחזרה של מכשיר ישן וכנגד רכישה מדגמי iPhone 14, במעמד הרכישה. גובה התמורה ייקבע לפי דגם המכשיר הנמסר ותקינותו, החל מדגמי iPhone 7 ומעלה. ניתן לממש את המבצע ולהשיב את המכשיר הישן בחנויות פרטנר בלבד.\n\nאייפון 14 רגיל - החל מ-3,699 שקל לגרסת 128GB.\n\nאייפון 14 פרו - החל מ-4,749 שקל לגרסת 128GB.\n\nאייפון 14 פרו מקס - החל מ-5,149 שקל לגרסת 128GB.\n\nאפל ווטש SE- החל מ-1,299 שקל.\n\nאפל ווטש סדרה 8 - החל מ-1,899 שקל.\n\nאוזניות איירפודס פרו 2 – 989 שקל.\n\nאיידיגיטל\n\nאייפון 14 רגיל - החל מ-3,799 שקל לגרסת 128GB.\n\nאייפון 14 פרו - החל מ-4,699 שקל לגרסת 128GB.\n\nאייפון 14 פרו מקס - החל מ-5,149 שקל לגרסת 128GB.\n\nאפל ווטש SE - החל מ-1,199 שקל.\n\nאפל ווטש סדרה 8 - החל מ-1,899 שקל.\n\nבאמצעות החזרה של דגם איפון 13 תקין, ניתן יהיה לרכוש אייפון 14 מדגם מקביל במחיר של החל מ-1,499 שקל בלבד.\n\nדגמי אייפון 14 פרו, אייפון 14 פרו מקס ואייפון 14 יושקו ב-22.9, ודגמי אייפון 14 פלוס יגיעו בישראל ב-7.10.\n\nגם בתחום השעונים תהיה הפרדה בין ההשקות – אפל ווטש 8 ואפל ווטש SE יושקו ב-22.9, ואפל ווטש אולטרה, השעון לספורטאים, יגיע לישראל כמה ימים אחרי. איירפודס פרו 2 יגיע ב-23.9.\n\nכמו בשנים קודמות, איידיגיטל תערוך לילה לבן ב-21 בסטפמבר בשרונה בתל אביב, שם יוכלו המשתתפים להיות הראשונים שיקנו את האייפון 14 החדש בישראל החל מחצות. החברה תאפשר לבצע הזמנה מוקדמת כבר מה-15.9.22. המוצרים הראשונים שיגיעו לישראל יסופקו קודם לבאי \"הלילה הלבן\" וללקוחות ההזמנה המוקדמת.\n\niStore\n\nאייפון 14 רגיל - החל מ-3,079 שקל לגרסת 128GB.\n\nאייפון 14 פרו - החל מ-4,649 שקל לגרסת 128GB.\n\nאייפון 14 פרו מקס - החל מ-5,079 שקל לגרסת 128GB.\n\nאפל ווטש SE - החל מ-1,159 שקל.\n\nאפל ווטש סדרה 8 - החל מ-1,849 שקל.\n\nאייפון 14, פרו ופרו מקס ואפל ווטש 8 יגיעו לארץ ב-22.9, בלילה שבין רביעי לחמישי, באירוע לילה לבן בסניף רוטשילד בתל אביב. המכירה המוקדמת תיפתח באתר של איסטור החל מה-15.9 ובמוקד הטלפוני.\n\nמועדי המכירה של אייפון 14 פלוס ואפל ווטש אולטרה יפורסמו בהמשך. חיים זגורי, מנכ\"ל הרשת מסר כי הם צפויים לקבל השנה מלאי מדגמים רבים, אשר יוקצה ברובה למזמינים במכירה המוקדמת.\n\nדינמיקה\n\nאייפון 14 רגיל - החל מ-3,679 שקל לגרסת 128GB.\n\nאייפון 14 פרו - החל מ-4,699 שקל לגרסת 128GB.\n\nאייפון 14 פרו מקס - החל מ-5,099 שקל לגרסת 128GB.\n\nדינמיקה פתחה את ההזמנה המוקדמת לאייפון 14, אייפון 14 פרו ופרו מקס, לצד ה-Apple Watch דור 8, ב-15 בספטמבר (בלילה שבין ה-14 ל-15 בספטמבר), יום לפני ההשקה העולמית. בדינמיקה מדווחים כי השנה נרשמו ביקושי שיא של 200% יותר משנה שעברה, וכי סך ההזמנות במהלך הלילה עומד על מיליוני שקלים. הדגם המבוקש ביותר הינו האייפון 14 פרו מקס 256 גיגה-בייט בצבע סגול.\n\nהמשלוחים יגיעו לצרכנים ב-22 בספטמבר (בלילה שבין ה-21 ל-22 בספטמבר). דגם האייפון 14 פלוס יגיע לחנויות ב-7 באוקטובר.\n\nבאג\n\nבבאג ציינו כי המכשירים החדשים יגיעו בהמשך החודש, וכי המחירים עדיין לא נקבעו סופית.",
    "אייפון 14 ואייפון 14 פרו: המחירים ומועדי ההשקה בישראל": "אייפון 14 ואייפון 14 פרו: המחירים ומועדי ההשקה בישראל\n\nאפל חשפה אתמול (ד’, 7.9) את הדגמים החדשים בסדרת ה-iPhone 14 וה-iPhone 14 Pro וכבר כעת מגיע מידע אודות מועדי ההשקה של המוצרים בישראל יחד עם המחירים של הדגמים השונים, אלה יחלו ב-3,690 ש”ח.\n\nלחצו כאן להזמנה המוקדמת\n\nבשונה מהשנה שעברה, הפעם תושק סדרת האייפון החדשה בשני שלבים, כאשר דגמי ה-iPhone 14, iPhone 14 Pro ו-iPhone 14 Pro Max יגיעו ראשונים ובהמשך תשיק החברה בארץ את דגם ה-iPhone 14 Plus, שמגיע במקום דגמי המיני שהושקו בשנתיים האחרונות.\n\nמתי מגיעים ה-iPhone 14 וה-iPhone 14 Pro לישראל?\n\nעל פי מידע רשמי שמגיע לגאדג’טי מטעם איידיגיטל, ההשקה הראשונית של מכשירי האייפון 14 בישראל תחל רגע לפני ראש השנה, ביום חמישי, ה-22.9.2022.\n\nבמועד זה יושקו בארץ דגמי האייפון 14, האייפון 14 פרו והאייפון 14 פרו מקס, כאשר את דגם האייפון 14 פלוס נראה בישראל רק ב-7.10.2022.\n\nמחירי סדרת האייפון 14\n\nבעוד שאנו במרחק של כשבועיים מההשקה הרשמית בארץ, רשת מחסני חשמל החלה לפרסם את מחירי המכשירים החדשים כבר כעת:\n\niPhone 14 עם 128GB אחסון יוצע בישראל במחיר של 3,690 ש”ח (ולא 3590 כפי שפרסמו מחסני חשמל במקור).\n\n(ולא 3590 כפי שפרסמו מחסני חשמל במקור). iPhone 14 Pro עם 128GB אחסון יוצע בישראל במחיר של 4,599 ש”ח (ולא 4290 כפי שפרסמו מחסני חשמל במקור).\n\n(ולא 4290 כפי שפרסמו מחסני חשמל במקור). iPhone 14 Pro Max עם 128GB אחסון יוצע בישראל במחיר של 4,990 ש”ח (4,267 ש”ח באילת).\n\nאייפון 14: מפרט טכני\n\nה-iPhone 14 הוא דגם הכניסה החדש של אפל לעולם האייפון לשנים 2022-2023. הוא מגיע עם מסך OLED בגודל 6.1 אינץ’, ברזולוציה של 1170×2532 פיקסלים, עם בהירות מירבית של 1200nits ותמיכה ב-Dolby Vision.\n\nמתחת למכסה מציעה החברה במכשיר את מערכת השבבים Apple A15 Bionic, עם 6 ליבות עיבוד, 5 ליבות עיבוד גרפי ו-16 ליבות עיבוד המיועדות ללמידה עמוקה (AI), כאשר המכשיר החדש יהיה זמין בגרסאות עם אחסון בנפח 128, 256 או 512 גיגה-בייט.\n\nהאייפון 14 יציע חיי סוללה שיספקו עד 20 שעות ניגון וידאו על פי נתוני החברה, עם תמיכה בטעינת 20 וואט בחיבור חוטי (Lightning), עד 15 וואט בטעינה אלחוטית (MagSafe) ועד 7.5 וואט בטעינת Qi אלחוטית.\n\nהרכב מערך הצילום:\n\nמצלמה ראשית : חיישן 12 מגה-פיקסל (26 מ”מ), מפתח צמצם f/1.5, זום אופטי עד פי 2 וזום דיגיטלי פי 5, ייצוב אופטי (OIS), וידאו עד 4K ב-60 פריימים בשנייה.\n\n: חיישן 12 מגה-פיקסל (26 מ”מ), מפתח צמצם f/1.5, זום אופטי עד פי 2 וזום דיגיטלי פי 5, ייצוב אופטי (OIS), וידאו עד 4K ב-60 פריימים בשנייה. מצלמה משנית : חיישן 12 מגה-פיקסל (13 מ”מ), מפתח צמצם f/2.4, צילום בזווית רחבה בת 120 מעלות.\n\n: חיישן 12 מגה-פיקסל (13 מ”מ), מפתח צמצם f/2.4, צילום בזווית רחבה בת 120 מעלות. מצלמת סלפי: חיישן 12 מגה-פיקסל, מפתח צמצם f/1.9, פוקוס אוטומטי, וידאו עד 4K ב-60 פריימים בשנייה.\n\nאייפון 14 פרו \\ פרו מקס: מפרט טכני\n\nסדרת ה-iPhone 14 Pro מגיעה בשני גדלים:\n\nאייפון 14 פרו : מסך OLED בגודל 6.1 אינץ’ בקצב רענון של 120 הרץ וברזולוציה של 1179×2556 פיקסלים, בהירות של עד 2000nits (במצב ייעודי מחוץ לבית).\n\n: מסך OLED בגודל 6.1 אינץ’ בקצב רענון של 120 הרץ וברזולוציה של 1179×2556 פיקסלים, בהירות של עד 2000nits (במצב ייעודי מחוץ לבית). אייפון 14 פרו מקס: מסך OLED בגודל 6.7 אינץ’ בקצב רענון של 120 הרץ וברזולוציה של 1290×2796 פיקסלים, בהירות של עד 2000nits (במצב ייעודי מחוץ לבית).\n\nשני הדגמים מציעים את מערכת השבבים Apple A16 Bionic, המשלבת מעבד בעל 6 ליבות, עם 5 ליבות גרפיות ו-16 ליבות המיועדות ללמידה עמוקה, וגרסאות אחסון של 128, 256 ו-512 גיגה-בייט, או 1 טרה-בייט.\n\nזמן הסוללה המוצהר על ידי אפל עומד על עד 23 שעות ניגון וידאו עבור דגם האייפון 14 פרו, בעוד דגם הפרו מקס מגיע עד 29 שעות, עם תמיכה בטעינת 20 וואט מהירה, טעינת MagSafe Wireless ב-15 וואט וטעינת Qi ב-7.5 וואט.\n\nהרכב מערך הצילום:\n\nמצלמה ראשית : חיישן 48 מגה-פיקסל (24 מ”מ), מפתח צמצם f/1.78, ייצוב אופטי (OIS), וידאו עד 4K ב-60 פריימים בשנייה.\n\n: חיישן 48 מגה-פיקסל (24 מ”מ), מפתח צמצם f/1.78, ייצוב אופטי (OIS), וידאו עד 4K ב-60 פריימים בשנייה. מצלמה משנית : חיישן 12 מגה-פיקסל (13 מ”מ), מפתח צמצם f/2.2, צילום בזווית רחבה בת 120 מעלות.\n\n: חיישן 12 מגה-פיקסל (13 מ”מ), מפתח צמצם f/2.2, צילום בזווית רחבה בת 120 מעלות. מצלמת טלפוטו : חיישן 12 מגה-פיקסל (48 מ”מ), מפתח צמצם f/1.78, זום אופטי פי 2, ייצוב אופטי (OIS).\n\n: חיישן 12 מגה-פיקסל (48 מ”מ), מפתח צמצם f/1.78, זום אופטי פי 2, ייצוב אופטי (OIS). מצלמת טלפוטו : חיישן 12 מגה-פיקסל (77 מ”מ), מפתח צמצם f/2.8, זום אופטי פי 3, ייצוב אופטי (OIS).\n\n: חיישן 12 מגה-פיקסל (77 מ”מ), מפתח צמצם f/2.8, זום אופטי פי 3, ייצוב אופטי (OIS). מצלמת סלפי: חיישן 12 מגה-פיקסל, מפתח צמצם f/1.9, פוקוס אוטומטי, וידאו עד 4K ב-60 פריימים בשנייה.\n\nלפרטים נוספים אודות דגמי האייפון 14 פרו – לחצו כאן\n\n*עדכון (11.9) – ממחסני חשמל נמסר כי מחירי האייפון עודכנו כלפי מעלה בשל טעות חישוב – הכתבה עודכנה עם המחירים החדשים (ציינו את המחיר המקורי בסוגריים).\n\nהצטרפו לערוץ הטלגרם של גאדג’טי לעדכונים שוטפים בנושאים טכנולוגים ולערוץ גאדג’טי דיל למבצעים. תוכלו גם להירשם לעדכונים מאיתנו דרך ערוץ האינסטגרם הרשמי, עמוד החדשות של גוגל או בעמוד הפייסבוק.\n\n*חלק מהפוסטים באתר כוללים קישורי תכניות שותפים, עבורם נקבל עמלה עם ביצוע רכישה בפועל של מוצרים. עמלה זו לא מייקרת את העלות הסופית של המוצרים עבורכם.",
    "גו-פרו השיקה את Hero 11 עם חיישן צילום משופר וגם בגרסת מיני": "GoPro הכריזה על ה-Hero 11 Black, המהדורה האחרונה של מצלמת הספורט הפופולרית של החברה. חיצונית קשה להבחין בהבדל כלשהו מהדגם הקודם, אולם ב-GoPro טוענים לשדרוג משמעותי של חיישן הצילום.\n\nHero 11 Black מציעה שדרוג בתחום מרזולוציה של 23 ל-27 מגה-פיקסל, עם צילום וידאו באיכות 5K בקצב של עד 60 פריימים בשנייה, או 4K בקצב של עד 120 פריימים. החיישן תומך גם בצילום וידאו רחב יותר ביחס 16:9, ״ונעילת אופק״ (Horizon Lock) אוטומטית השומרת תמיד את האובייקט המצולם באותה זווית – תוספת חשובה לצילומי ספורט אקסטרים.\n\nחידושים נוספים מגיעים בדמות עיבוד תמונה משופר, עם מערכת HyperSmooth 5.0 שלטענת היצרנית מופעלת כעת באופן אוטומטי כאשר הצילום הופך לבלתי יציב, ומשפרת את המצב באופן דרמטי לעומת הגרסה הקודמת. מצב צילום ב-Time Lapse מאפשר יצירת אפקטים מרהיבים בשעות החשכה ללא מאמץ, וממשק שאותו מכנה החברה בפשטות Easy Controls מאפשר צילום באמצעות הגדרות מהירות שנקבעו מראש, מושלם לצלמים חובבים או כאלו שפשוט סומכים על GoPro ולא מעוניינים בהתאמה אישית מפורטת. זו כמובן עדיין זמינה, דרך הממשק הקודם שנותר על מקומו וכעת מכונה Pro Controls.\n\nסוללת ה-Endurance של GoPro, שהייתה עד כה אביזר לרכישה בנפרד מהמצלמה, היא כעת חלק בלתי מהחבילה, ומאפשרת להמשיך ולצלם גם בתנאי טמפרטורה קיצוניים. מחירה של המצלמה בישראל עומד על 1999 שקלים, עם אחריות לשנתיים.\n\nלצד ה-Hero 11 Black, הכריזה החברה גם על ה-Hero 11 Mini, שהיא אלטרנטיבה מסקרנת למדי. כפי שניתן להבין בקלות משמה, מדובר במהדורה קומפקטית של ה-Hero 11, קטנה ב-27 אחוזים ושוקלת 20 גרם פחות. צמצום המימדים נעשה בין השאר דרך הסרת התצוגה הקדמית והאחורית, כך שדגם ה-Mini מסתפק בתצוגת LCD קטנטנה המפרטת את רזולוציית הצילום הנוכחית ומצב הסוללה ותו לא.\n\nאולם יתר המפרט כמעט זהה, לרבות חיישן הצילום החדש ורוב יכולותיו. כל עוד ניתן להסתדר ללא המסכים (לדוגמא – להביט בצילומים דרך אפליקציית Quik למכשירים ניידים אליה מתחברת ה-Mini באופן אלחוטי), הרי שה-Mini עשויה אף להיות בחירה טובה יותר בזכות מימדיה הקומפקטיים. מחיר דגם המיני בישראל טרם פורסם, אך בארה״ב הוא נמכר בכ-100 דולרים פחות מאשר ה-Hero 11 הרגילה.",
    "בגלל תלונות של פרו-פלסטיניים: מארוול תשנה את דמותה של שירה האס": "לפני שבוע בדיוק אולפני דיסני הודיעו על ליהוקה של שירה האס לתפקיד גיבורת-על, בסרט הבא של קפטן אמריקה - \"קפטן אמריקה: סדר עולמי חדש\". הליהוק הזה מסמן נקודת מפנה בקריירה הבין לאומית הנוסקת של האס, אבל ההכרזה על התפקיד לא עברה חלק. העובדה שמדובר בגיבורת-על ישראלית, שאף הופכת לסוכנת מוסד - עוררה את זעמם של ארגונים פרו-פלסטיניים, ונראה שיש לכך תוצאות.\n\nעל פי הדיווח ב-Variety, מארוול תנקוט \"גישה חדשה\" כלפי דמותה של סברה שתגיע אל המסך הגדול. \"בעוד הדמויות והסיפורים שלנו הם בהשראת הקומיקס\", אמרו במארוול, \"הם תמיד מעובדים מחדש עבור המסך והקהל של היום, ויוצרי הסרט נוקטים בגישה חדשה עם הדמות סברה שהוצגה לראשונה בקומיקס לפני יותר מ-40 שנה\".\n\nגיבורת-העל הישראלית של מארוול - סברה | צילום: מארוול\n\nגם בניו יורק טיימס עסקו בתלונות של הארגונים הפרו-פלסטיניים שהתפשטו ברשתות החברתיות תחת ההאשטג #CaptainApartheid שהאשימו את מארוול בפרופגנדה ציונית, ובתמיכה ב\"כיבוש הישראלי\". עוד נכתב: \"עבור יהודים ישראלים, 'צבר' (סברה, נ\"כ), יכול להיות פשוט אדם שנולד בישראל. אבל סברה הוא גם שמו של מחנה פליטים בלבנון, שבו נטבחו למוות לפני 40 שנה מאות חפים מפשע, בעוד שהכוחות ישראליים ששלטו בעיר, עמדו מנגד\", נמסר.\n\nגיבורת העל סברה נולדה ליד ירושלים בשם רות בן- שֹׂרַף, אבל אחרי שהתגלתה כמוטנטית עברה עם משפחתה לקיבוץ מיוחד בניהול ממשלת ישראל. בניגוד למוטנטים רבים אחרים בסדרת אקס-מן, כוחותיה המיוחדים של סברה לא הפכו אותה למנודה חברתית: הממשלה, כך נראה, אימצה באהבה את המוטנטיות הייחודית של רות ואימנה אותה להיות סוכנת-העל הראשונה בתולדות ישראל, ובהמשך היא אף הפכה לסוכנת מוסד ולשוטרת.\n\nאלה ימים עמוסים מאוד עבור האס בת ה-27. לפני כחודשיים פורסם כי היא לוהקה גם לתפקיד ראשי בסדרת מתח של נטפליקס. מדובר בסדרה שתיקרא \"Bodies\" - עיבוד לרומן גרפי שעוסק בבלשים לצד סטיבן גרהאם (\"אימפריית הפשע\") ושחקן \"גמביט המלכה\" ג'ייקוב פורצ'ן לויד. לצד התפקיד הזה, האס תככב במיני סדרה שמפיקה ברברה סטרייסנד על חייה של גולדה מאיר, שבה תשחק את ראשת ממשלת ישראל לשעבר.\n\nשירה האס, מתוך \"המורדת\" | צילום: Anika Molnar/Netflix\n\nאת הפריצה הגדולה שלה מעבר לים עשתה האס בסדרה \"המורדת\" של נטפליקס, שזכתה להצלחה רבה בישראל וברחבי העולם. בעקבות כך, היא הפכה לישראלית הראשונה מאז ומעולם שהייתה מועמדת לפרס האמי בקטגוריית השחקנית הראשית במיני סדרה ובאותה שנה, 2021, הייתה מועמדת גם לפרס גלובוס הזהב.",
    "האקרים פרו פלסטינים תקפו בסייבר מערכות בקרה של בריכות השחייה בבית מלון בישראל -": "האקרים פרו פלסטינים תקפו בסייבר מערכות בקרה של בריכות השחייה בבית מלון בישראל מבחינה טכנית, לקבוצת התוקפים הייתה היכולת לשנות את מינוני הכימיקלים בבריכות השחייה, אבל הקבוצה הודיע, כי למרות השנאה למדינה, היא לא מתכוונת לסכן חיי אכן חיי אדם בשלב זה ● לא ידוע על נזק ממשי שנגרם\n\nקבוצת המחקר בחברת אוטוריו (OTORIO), הפועלת בתחום ההגנה על מערכות בקרה תעשייתיות ותשתיות קריטיות, חשפה כי קבוצת ההאקרים פרו-פלסטינית תקפה בקרים המצויים בשימוש במערכת בקרת המים של בריכות השחייה בבית מלון המשתייך לרשת מלונות מוכרת בישראל, ששמם לא נמסר.\n\nבתחילת החודש פרסמה קבוצת תקיפה פרו-פלסטינית בשם GhostSec, אשר תקפה בעבר בישראל בעיקר ארגונים, מערכות שליטה ותשתיות קריטיות הפתוחות לאינטרנט, בחשבונות הטלגרם והטוויטר שלה כי השתלטה בהצלחה על 55 בקרים של חברת ברגהוף (Berghof) הגרמנית. לאחר כמה ימים הכריזה אותה קבוצה על התקפה מוצלחת נוספת, הפעם על בקר של חברת אאגיס (Aegis), וכאמור כעת מסתבר כי הקבוצה חדרה למערכות השליטה והבקרה של בריכות השחייה במלון.\n\nקבוצת התוקפים פרסמה צילום מסך מתוך מערכת שליטה ובקרה המיועדת לבריכות, אשר משתייכת לרשת המלונות וכוללת התייחסות למה שכונה שם כ\"גדולה\" וכאמור מתייחסת לבריכה המרכזית של אחד ממלונות הרשת. כחלק מהמחקר של החברה, התגלתה מערכת גלויה נוספת, שככל הנראה עושה שימוש באותו בקר חשוף וכונתה \"פעוטות\". התוקפים כתבו בהודעה שפורסמה מטעמם, כי \"למרות השנאה שלהם למדינה, היא לא מתכוונת לסכן חיי אדם בשלב זה\". יש לציין, כי למרות שככל הנראה מטרת הקבוצה היא בעיקר לזרוע פחד ולמצב עצמה כאיום מוחשי על תשתיות קריטיות בישראל, הרי שמבחינה טכנית לקבוצת התוקפים הייתה היכולת לשנות את מינוני הכימיקלים בבריכות השחייה בדגש על רמת החומציות (כמו רמת ה-pH) ורמת הכלור במים.\n\nדוד קריבובוקוב, חוקר סייבר באוטוריו, אמר, כי \"גל התקיפות האחרון מדגיש שוב עד כמה הגדרות אבטחה לא נכונות של מערכות שליטה ובקרה (ICS/SCADA) תעשייתיות הן עניין שבשגרה, ומנגד עלולות להוות סיכון קטסטרופלי של ממש בעולם האמיתי. לצערי, כנראה שעל כל תקיפה כזאת שמתפרסמת ישנן כמה שלא מתפרסמות, או תקיפות שעתידות להגיע. נראה כי קיים סיכוי סביר להניח, שייתכן ואירעו מתקפות נוספות כחלק מהגל הנוכחי אשר עדיין לא פורסמו\".\n\nאוטוריו עדכנה את מערך הסייבר הלאומי בכל הפרטים הטכניים של האירוע, כמו גם בזהות הגורם המותקף. בעת כתיבת שורות אלו הגישה החופשית מהרשת למערכות הבקרה של בריכות השחייה אינה זמינה, מה שמעיד על צעדים שהארגון הנתקף ככל הנראה ביצע על מנת לחסום את הפרצה ובכך למנוע הישנות מקרים דומים בעתיד.",
    "מסתמן: הביצועים של מכשירי אנדרואיד החדשים יהיו טובים מאלה של אייפון 14 פרו": "עם זאת, בהתחשב ברמות הביצועים הגבוהות שמציע השבב של אפל, הטענה שהדור השני Snapdragon 8 אפילו טוב יותר, לפחות בחלק ממשימות הטלפונים, היא בהחלט אמירה נועזת, וכזו שעדיין לא ניתן לאשר או להכחיש. יש לקחת בחשבון שהביצועים של סמארטפונים מבוססים על מספר גורמים - ולא על רק\n\nהמהירות של השבבים",
    "דיווח: האייפון 14 רושם פחות ביקושים מה-13 בתקופה המקבילה אשתקד": "הביקוש לדגמים הבסיסיים של האייפון 14 (14 ו-14 פלוס) נמוך מהביקוש לדגמי הבסיס של האייפון 13 כשאלה הוצעו למכירה מוקדמת לפני כשנה.\n\nעל פי פוסט שפרסם היום (ב') אנליסט אפל מינג, צ'י קו, שלו אמינות גבוהה ביותר בהערכותיו ומקורותיו, ישנו סיכוי גבוה מאוד שאפל תחתוך את הזמנותיה לדגמים האלה. ואולם לדבריו אפל יכולה גם לשמוח, שכן האייפון 14 פרו מקס, הדגם הבכיר ביותר של הסדרה החדשה, זוכה לביקושים גבוהים מאלו של מקבילו בסדרת אייפון 13. הביקוש לדגם האייפון 14 פרו הרגיל מקביל כמעט אחד לאחד לזה של קודמו.\n\nעם זאת, תמהיל ההזמנות הנוכחי של כל הדגמים החדשים לא מראה על עלייה בביקושים לעומת שנה קודמת, אך הביקוש הגובר של דגם הפרימיום אולי יכריח את אפל להגדיל את הזמינות שלו לקראת הרבעון הראשון של השנה הקרובה. קו התבסס בהערכותיו גם על התחייבות אפל לזמינות המכשירים ללקוח שביצע הזמנה מוקדמת שכרגע עומד על יותר מארבעה שבועות מה שמעיד על ביקוש גבוה מהצפוי. מנגד, דגמי הבסיס יהיו זמינים עם ההשקה ועדיין זמינים לרכישה לתאריך הזמינות בחנויות מה שמעיד על כך שהמלאים רחוקים מלהיות מוגבלים.\n\nלמעשה, על פי השוואה לביקושים של האייפון SE המוזל והאייפון 13 מיני המוקטן, ניכר שהאייפון 14 הבסיסי מעניין עוד פחות את לקוחות החברה משני הדגמים המוקטנים, שנחשבים הפחות מבוקשים מכל האייפונים שהושקו בשנה שעברה. על פניו, האייפון 14 פלוס מהווה כישלון שכן הוא הדגם עם הביקוש הנמוך ביותר, כלומר מדובר על פניו בכישלון של אפל לצפות את הביקושים השנה.\n\nכאמור, זמני המשלוח עבור האייפון 14 פרו ופרו מקס ארוכים מאלה שהיו לאייפון 13 פרו ופרו מקס בשנה שעברה. הדבר מעיד שלמרות המצב הכלכלי הקשה כיום בעולם, יש גרעין קשיח של לקוחות החברה שמוכנים להשקיע את הסכום הנדרש כדי לרכוש את הדגם החדש. עם זאת לא בטוח שהדבר יגרום לאפל להגדיל את הייצור של דגמים אלה משתי סיבות. הראשונה היא שאפל עדיין לא יכולה לצפות האם הביקוש הגדל יישאר כך בשבועות וחודשים הקרובים; כמו כן החברה נוטה לפעמים לייצר חוסרים באופן מלאכותי כאסטרטגיית מכירה ושיווק - כלומר לייצר פחות מדגמי הפרימיום ואז להגדיל את הייצור שלהם ככל שהעלויות של קווי הייצור יורדת. עם זאת, כרגע ההערכה היא שהביקוש הגבוה לדגמי הפרימיום יימשך לפחות עד נובמבר.\n\nאם הביקוש של דגמי הבסיס לא יגדל, הדבר עשוי להביא לירידה בהכנסות ממכירת הסמארטפונים כבר בדו\"חות הרבעון האחרון של 2022 או הראשון של 2023. עוד מעריך קו שמפיצים שהעדיפו להגדיל את מלאי האייפון 14 הרגיל עשויים למצוא את עצמם עם הכנסות נמוכות מהצפוי כבר מאוקטובר הקרוב.\n\nקו אמנם לא מתייחס לסיבת הירידה בביקושים, אך ניתן לשער שהדבר קשור לשתי נקודות. הראשונה היא שהאייפון 14 לא מחדש הרבה ביחס לאייפון 13 עימו הוא חולק את רוב הרכיבים, למעט המצלמה שלא מהווה שדרוג מהותי. המעבד למעשה נותר דומה והמחיר לצרכן לעומת זאת זינק בכ-10% בממוצע. כלומר, מדובר במוצר שאינו יכול למשוך כאלה המעוניינים להשתדרג מהדגם של שנה שעברה או של לפני שנתיים, ואינם יכולים להרשות לעצמם את דגמי הפרו. מנגד, הפרו אמנם מהווה שדרוג מינורי מבחינת מהירות העבודה של המעבד שלו - ה-A16 - אך המצלמה כן מחדשת וכך גם עיצוב המגרעת שכעת גם כולל ממשק תצוגה.",
    "אלה משרדי עורכי הדין המובילים בפעילות פרו בונו לשנת 2022": "דן אנד ברדסטריט קיימה השבוע את אירוע הגאלה המסורתי לצמרת ענף המשפט בישראל ב\"בית על הים ביפו\". באירוע השתתפו ראשי הפירמות המובילות בענף, חברי הכנסת אפרת רייטן ושמחה רוטמן והזמר הראל סקעת, שחתם את הערב בהופעה. במסגרת הגאלה, נחשפה רשימת משרדי עורכי הדין המובילים בפעילות פרו-בונו, סיוע משפטי הניתן ללא תמורה לאלו הזקוקים לכך ותרומה לקהילה לשנת 2022.\n\n\"כעורכת דין טיפלתי בלא מעט תיקי פרו בונו באהבה ובמסירות רבה\", ציינה ח\"כ אפרת רייטן ממפלגת העבודה. \"הצלחה בתיקים אלו הסבה לי הנאה וסיפוק גדול, לפעמים יותר מתיקים חשובים ורגילים והרי זה ברור מדוע. לעורכי הדין יש יכולת ואמצעים לתרום למאבקים ציבוריים וחברתיים, ולקחת חלק בשינוי מהותי בחיים של כולנו במדינה\".\n\nח\"כ שמחה רוטמן ממפלגת הציונות הדתית ציין כי העם היהודי לכל אורך הדורות נתן מקום מרכזי למשפט. \"בעוד מספר ימים נעמוד בראש השנה ונאמר 'וצדקנו במשפט, המלך המשפט, האוחז ביד מידת משפט'\", ציין. \"התכונה שאנו מייחסים לקב\"ה היא תכונת המשפט כי 'המשפט לאלהים הוא'\". אין מתאים מלפתוח את השנה החדשה ואת שנת המשפט החדשה בהוקרה לאנשים העוסקים במשפט, האוחזים גם במידת הרחמים ופועלים לסייע בלא תשלום לאלו הזקוקים לכך\".\n\n״ערב הגאלה הייחודי והיוקרתי לצמרת ענף המשפט מהוה עבורנו אירוע שיא\", ציינה אפרת שגב, סמנכ״לית דאטה ואנליזה בדן אנד ברדסטריט. \"ענף זה עבר שינויים מהותיים בשנים האחרונות בהיבטים רבים. חשיפת רשימת הפרו-בונו היא הוכחה לכך שהעיסוק בפעילות חברתית מלבד העבודה השוטפת ממשיכה להיות משמעותית למשרדי עורכי דין רבים\".\n\nאיך נקבע דירוג משרדי עורכי הדין המובילים בפעילות פרו בונו?\n\nעריכת הרשימה התבצעה על בסיס ההיקפים של פעילת הפרו-בונו במשרד. מבין הפרמטרים סך שעות פעילות הפרו-בונו, אחוז שעות פעילות הפרו-בונו מתוך שעות פעילות המשרד כולו, משרדים הפועלים לקידום ערכים של תרומה לקהילה והנגשת שירותים לאוכלוסיות מוחלשות, ליווי וייצוג גופים באופן שוטף והתנדבות פעילה של עובדי המשרד. עורכי הדין במשרדים אשר נבחרו כמובילים, משקיעים 0.8% בממוצע, משעות העבודה לטובת פעילות פרו-בונו, זאת בדומה לממוצע באירופה ונמוך מהממוצע בארצות הברית שעמד על 2.7% לשנת 2020.\n\nאלה המשרדים המובילים בפעילות פרו בונו ותרומה לקהילה\n\n(ע\"פ סדר הא'-ב')\n\nא. טירר עורכי-דין ונוטריון; אגמון ושות'; רוזנברג הכהן ושות'; ארדינסט בן נתן טולידאנו ושות' עם המבורגר עברון; אשר אביטן ושות', משרד עו\"ד; בן ארי פיש סבן & קומיסר; בן צור קורב ושות' עורכי דין ; גולדפרב זליגמן ושות'; גורניצקי ושות'; גיסין ושות', עורכי דין; הרצוג פוקס נאמן; יגאל ארנון - תדמור לוי; ליפא מאיר ושות'; מ. פירון ושות'; מיתר | עורכי דין; נשיץ ברנדס אמיר ושות'; עמית, פולק, מטלון ושות'; AYR - עמר רייטר ז'אן שוכטוביץ ושות'; (FBC&Co.) FISCHER; צורף ושות', עורכי דין; ש. הורוביץ ושות'; ש. פרידמן, אברמזון ושות';שבלת ושות'",
    "האקרים פרו-פלסטיניים טוענים: השגנו מסמכים רפואיים של ראש המוסד": "קבוצת האקרים פרו-פלסטיניים פרסמו היום (ראשון) בטלגרם מסמכי בדיקות רפואיות שלטענתם שייכות לראש המוסד דדי ברנע.\n\n\"דדי, אתה מוכן לטיפ הבא?\", כתבו ההאקרים תחת תמונת סלפי של ראש המוסד שלא ברור כיצד הושגה. עוד הם פרסמו מסמך \"בדיקות סקר תקופתי\" שנעשה לכאורה בבית החולים איכילוב, שלטענתם שייך לברנע.\n\nבשבוע שעבר פרסמה אותה קבוצת האקרים תמונות של מערכות שיניים, שלטענתם גם הן שייכות לראש המוסד. \"אתה סובל מתסמונת גילברט. כדאי לך להגביל את צריכת האלכוהול\", כתבו בקבוצת הטלגרם.\n\nגיל מסינג, ראש מטה הסייבר בצ'ק פוינט, אמר כי \"בעת האחרונה אנו רואים עלייה של ממש במספר התקיפות המיוחדות לגורמים פרו-איראנים או פלסטיניים אשר מקימים קבוצות טלגרם במטרה לפרסם תקיפות הקשורות בישראל או בכירים בה. גם במקרה הזה, אנו רואים 'טפטופים' של חומרים הקשורים לכאורה בראש המוסד- כולם משנים עברו, ואפשר שמדובר באותו מאגר שפרטים ממנו מפורסמים מעת לעת בקבוצות הללו. מספיקה פריצה אפקטיבית אחת לכתובת מייל, מחשב או טלפון כדי למשוך משם מאגר מסוג זה. עד כה נראה שהמטרה המרכזית כאן היא תודעתית, שכן נזק ממשי אין במידע שדלף\".",
    "מליקסון, גזל ואנטבי התקבלו לקורס פרו": "קורס הפרו בהובלת המנהל הטכני של נבחרות ישראל הצעירות, יילה חוס, ייצא לדרך אחרי חג הסוכות כשהבוקר (רביעי) הודיעו בהתאחדות למספר מאמנים שעברו את שלב המיונים וייקחו חלק בקורס שיעלה לכל אחד מהם 27 אלף שקלים, סכום גבוה יותר ממה ששילמו מסיימי הקורס האחרון תחת ווילי רוטנשטיינר.\n\nמתוך 73 מועמדים, 17 בלבד קיבלו את האישור להתחיל את הקורס ולקבל את תעודת הפרו שהיא כזכור הדרישה ההכרחית והחשובה למאמן שרוצה לאמן בליגת העל. בין אלו שעברו על פי תקנון ישנו מקום לנציג המגזר הערבי, מקום לאישה ולנציג התאחדות לכדורגל.\n\nרשימת הזכאים להשיג את תעודת הפרו ולהתחיל בקורס: יגאל אנטבי, מאור מליקסון, עופר טסלפפה, דוד מרטן, אורי דוד (מאמן נוער ב\"ש), ניצן דמארי, אלירן חודדה, אלון זיו, אבי אבינו, שחר ויזינגר, אלון זיו, אדהם האדיה, רביד גזל, נמרוד קוסטיקה, רן קוז'וק ודן רומן. 73 שרצו להיכנס לקורס הפרו עברו מיונים כשבין היתר התקיימו שיחות עם בוני גינצבורג, מנהל אגף ההדרכה, גילי לנדאו, מאמן הנבחרת הלאומית אלון חזן והמנהל הטכני יילה חוס.",
    "גולשים פרו-פלסטינים נגד סברה, גיבורת העל שתגלם שירה האס": "בסוף השבוע נודע כי שירה האס, כוכבת \"שטיסל\" ו\"המורדת\" שהפכה לשם מוכר גם מחוץ לישראל, מצטרפת ליקום הקולנועי של מארוול; האס בת ה-27 תשחק בסרט הרביעי של \"קפטן אמריקה\", שיעלה למסך ב-2024, ותגלם את דמותה של סברה – גיבורת העל הישראלית מהקומיקס של מארוול.\n\nהצטרפותה של סברה ל-MCU מסמל ייצוג ישראלי כפול: הן בשל הליהוק של האס, שכבר ממקמת את עצמה בתור אחת השחקניות הישראליות המצליחות ביותר מעבר לים, והן בהתחשב במאפייניה הישראליים של הדמות שהיא תגלם - שאת תלבושתה מעטר גם מגן דוד גדול. ואכן, הבשורה התקבלה בהתרגשות רבה בישראל, וגולשים רבים פרגנו להאס על ההישג המשמעותי.\n\nמהצד השני, לעומת זאת, יש מי שלא מרוצים. גולשים פרו-פלסטינים מביעים את מחאתם על הפיכתה של סברה לחלק מהיקום הקולנועי של מארוול, בין השאר בגלל מאפייניה הציוניים המובהקים של הדמות (בין השאר, סברה היא סוכנת מוסד ושוטרת). אותם גולשים מציפים כעת את הטוויטר בטענות נגד מארוול, כשלדבריהם, הבחירה להפיח חיים חדשים בגיבורת על ישראלית מאפשרת את המשך ההאדרה של ישראל – ובהתאם, את המשך ההתעלמות מהכיבוש והטיוח שלו.\n\nסברה, גיבורת העל הישראלית שתגלם שירה האס | צילום: מארוול\n\n\"אני אתרשם אם סברה תבין שלשחרר את פלסטין זה מה שגיבורים באמת עושים\", כתב גולש אחד. \"אם סברה לא עומדת להגיד את המילים 'לשחרר את פלסטין', הסרט הזה יהיה מחורבן\", הצהיר גולש אחר. גולש נוסף מחה על היעדר דמויות פלסטיניות בקומיקס של מארוול: \"סברה נמצאת בסביבה כבר ארבעים שנה, אבל אני די בטוח שאין דמויות פלסטיניות משמעותיות בקומיקס\". עוד גולשת כתבה: \"במי סברה תילחם? בילדים קטנים עם אבנים?... ציוניות היא טרור\".\n\nגולש נוסף מתח גם הוא ביקורת על הצטרפות דמותה של סברה ל-MCU. \"מעניין איך הם יתמודדו עם זה. אני תוהה אם הם יוכלו להרשות לעצמם להכעיס את הציונים ויהפכו אותה לנבלית? או שהם פשוט יתעלמו מהאפרטהייד נגד הפלסטינים, כמו רוב התרבות המערבית?\". גולשת אחרת, מצידה, כתבה: \"תתביישו לכם מארוול, על שכללתם גיבורת על ישראלית בסרט הבא של 'קפטן אמריקה'. אותה גולשת גם הסבירה כי גם השם \"סברה\" הוא בעייתי בפני עצמו: השם מתייחס כמובן לפרי הסברס, ולדברי אותה גולשת, \"הסברס משמש לציון בעלות על קרקע באזורים הכפריים של פלסטין\". גולש נוסף, שהתאכזב גם הוא מהבחירה של מארוול, קבע: \"אין דבר כזה גיבור ישראלי אמיתי\".\n\nokiedokie. I'll be impressed if Sabra figures out that freeing Palestine is actually what heroes would do. — , Chicago-bound (@0xKruzr) September 10, 2022\n\nShame on @MarvelStudios @Marvel for including an Israeli superhero in the upcoming Captain America movie.\n\nFYI, Sabra is appropriated from Arabic. Sabr, meaning patience, is a cactus used to mark land ownership in Palestine's countryside. — (((it's DOCTOR, not Ms.))) (@NotOccupying) September 11, 2022\n\nSabra when she sees a palestine kid having fun https://t.co/NiJh62XiZV pic.twitter.com/w6ofdqnGTf — (@osaragihive) September 10, 2022\n\nWho will she be fighting? Little kids with rocks?\n\nLike the humus brand, this Sabra sucks too. Nasty. Tasteless. Zionism is terrorism. #Sabra #Marvel #CaptainAmerica4 #CaptainAmericaNewWorldOrder #BDS#FreePalestine pic.twitter.com/u6Z9FU07hX — Philistine Ayad Free Palestine (@PhilistineAyad) September 11, 2022",
    "מעלונים ופתרונות נגישות איכותיים": "למרבה הצער, אנשים רבים המגיעים אל הגיל השלישי, מוצאים את עצמם סובלים מבריאות שמתרופפת, ומביאה אותם אל מצבים של מגבלת ניידות ולעיתים להצטיידות בכיסא גלגלים. מקומות רבים לוקים בכל הנוגע לפתרונות נגישות עבור בעלי מוגבלות וצרכים מיוחדים, כולל מוסדות ציבוריים ובתים פרטיים. יש לבצע את ההתאמות הנדרשות עבור כל אדם באשר הוא, ולשם כך כדאי לפנות לאמבר פרו, חברה המציעה שירותי נגישות ופתרונות יעילים ואיכותיים.\n\nהתאמת הבית לצרכי הדייר\n\nהצורך בפתרונות נגישות נובע בעיקר מחוסר היכולת או המגבלה של האדם הסובל ממנה, לבצע פעולות כמו עלייה וירידה במדרגות ופגיעה בניידות ממקום למקום. לשם כך, ישנם פתרונות קריטיים המשנים את חיי האדם מקצה לקצה, כמו למשל מעלון ביתי המאפשר ירידה ועלייה קלה בגרם המדרגות, מעלון משטח למדרגות עבור אדם על כיסא גלגלים, ועוד מוצרים חשובים שמסייעים לרבים בהתמודדות היומיומית המורכבת.\n\nמעלון כיסא\n\nמעלון כיסא נועד לשמש אדם שאין ביכולתו לעלות ולרדת בכוחות עצמו במדרגות. מדובר בפתרון יעיל במיוחד, שכן הכיסא האלקטרוני מתחבר למסילה אחת או שתיים במידת הצורך, המורכבת לכל אורך גרם המדרגות. מעלון לבין פועל כך שהאדם יושב ומפעיל את המעלון בעזרת מנגנון אלקטרוני המאפשר עלייה וירידה בטוחה ויעילה. חברת אמבר פרו מחזיקה מעלונים ברמה הגבוהה ביותר, כאשר מעלון מדרגות הוא ללא ספק אחד המוצרים המבוקשים והמוצלחים ביותר.\n\nמעלון ללא פיר\n\nמעלון אנכי ללא פיר משתייך גם הוא לתחום המעלונים הביתיים. מעלון ללא פיר לא דורש מסילה, ועל ידי הרמת המעלון הוא מייתר את השימוש במדרגות. מטרתו כמו מעלונים נוספים היא נגישות עבור בעלי מוגבלויות הנדרשים לעבור בין שני מפלסים, והוא יכול להיות שימושי גם במבנים ציבוריים ולא רק בבתים פרטיים. הוא משמש מעין מעלית המורכבת מתא נוסע וזרוע הרמה שנושאת את המעלון מעלה. מדובר בפתרון שהוא לא רק יעיל אלא גם משמעותית זול יותר מפתרונות אחרים הנמצאים בשוק, למשל כמו התקנת מעלית בביתו של האדם. המעלון האנכי מאפשר עבודה גם במקרים של הפסקת חשמל והוא מוגדר כמוצר בטיחותי ואיכותי למדי.\n\nמעלון משטח\n\nמעלון משטח נועד עבור אדם הנמצא על כיסא גלגלים ומוכרח להתנייד יחד אתו מקומה אחת לשנייה. מדובר במוצר המתחבר לגרם מדרגות אופקי, שכן הכיסא תופס יותר מקום. בסופו של היום, מעלונים מסייעים למאות אלפי אנשים מדי יום לשמור על אורח חיים תקין ועוזרים להתגבר על מכשולים. אם קיים צורך עבורכם או עבור מי מיקיריכם במעלונים, מומלץ ליצור קשר עם חברת אמבר פרו, חברה מקצועית, אמינה ואיכותית שמציעה אחריות והתקנה מהירה ויסודית. נכון, מדובר בהוצאה לא מבוטלת, אך יש לעשות הכול על מנת היקרים לנו ובעיקר כדי שיוכלו לנהל שגרת יום בכבוד וביעילות.",
    "ייצוג פרו בונו ותרומה לקהילה: מייצגים את החברתיות": "ערב הגאלה של Duns 100 Leaders in Law הוא אחד האירועים המרכזיים השנה בענף עריכת הדין ומתכנסת בו הצמרת המשפטית של מדינת ישראל. לצד העניין הרב שמספק הכנס היוקרתי המתקיים זו הפעם הראשונה, תיחשף השנה אחת הרשימות היותר מסקרנות בעולם המשפט: רשימת המשרדים המובילה בתחום הפרו בונו ותרומה לקהילה.\n\nעל אף שמשרדי עורכי דין רבים עוסקים בצורה כזו או אחרת בפעילות התנדבותית ותרומה לקהילה, רק 20 משרדים זכו להיכנס לרשימה האקסקלוסיבית המתפרסמת זו הפעם הראשונה. כניסה לרשימה מעניקה אות הוקרה מיוחד מטעם דן אנד ברדסטריט ומעידה על מחויבות עמוקה לחברה הישראלית, לקהילה בה אנו חיים, ולנקיטת עמדה מוסרית למען החלקים הפחות חזקים בחברה.\n\n\"מדהים לראות עד כמה חלק מהמשרדים פעילים וכמה מקום תופסת העשייה הערכית למען הקהילה, אשר נמצאת בליבת הפעילות של משרדי עורכי דין רבים\", מסבירה אפרת שגב, סמנכ״ל דאטה ואנליזה בחברת דן אנד ברדסטריט, \"זו פעילות מאוד משמעותית עבור אלו שבוחרים לעשות אותה. מדובר במשרדים שמקדישים המון זמן ומחשבה לקידום מטרות חברתיות ערכיות. הם מלווים עמותות לאורך זמן ומקפידים להיות מעורבים באירועים אקטואליים ובציוני דרך שעוברים על אותן העמותות. בסופו של דבר משרדים מובלים על ידי אנשים ויש אנשים שאכפת וחשוב להם להחזיר טוב לחברה הישראלית על מגזריה באמצעות נתינה והתנדבות. יש כאלה שחשוב להם לקדם מטרות ספציפיות, יש כאלה שרוצים להגן על זכויות של נזקקים וערכים בהם המשרד מאמין, ויש עוד מגוון פעולות שהמשרדים מבצעים למען מטרות נעלות\".\n\nאפרת שגב, סמנכ\"לית דאטה ואנליזה בדן אנד ברדסטריט | צילום: אפרת-יעל צור\n\nהתרומה לקהילה הינה מימד בעל חשיבות גבוהה גם בעיני חברת דן אנד ברדסטריט, \"הכנו את הרשימה כדי להעלות על נס ולהבליט את המשרדים שפועלים למען הקהילה תוך קידום מטרות ראויות המסייעות לחברה בה אנו חיים. חשוב לנו להעלות את הנושא לשיח ולמודעות בעולם עורכי הדין ומחוצה לו, ולהכיר בעשייה המדהימה הזאת של המשרדים כדי לעודד עוד ועוד פירמות לקחת חלק בתרומה לקהילה. הענקת אות ההוקרה למשרדים מגיעה מתוך מקום של סימון אותם משרדי עו\"ד כמובילים בתחום וכמודל שכל המשרדים האחרים ירצו לשאוף אליו, וכך כולם ירוויחו מההירתמות\", מסבירה אפרת שגב, ומוסיפה, \"כל המשרדים שמופיעים בדירוג הם גם מובילים בתחומים אחרים ומדורגים גם בדירוגים שלנו לפי תחומי התמחות.\n\nהדבר זה מראה שאפשר להיות משרד מוביל ברמה העסקית וגם משרד שיודע לתת חזרה לחברה – וזהו מסר חשוב שאנחנו רוצים להעביר. הפירמות המובילות יודעות לייצר אימפקט משמעותי על החברה בה אנו חיים והם הרבה יותר מרק עסק מרוויח\". לדברי שגב, משרדי עורכי הדין רבים הגישו טפסים והתמודדו על כניסה לרשימה הסופית, שמעידה ומעניקה חותמת אובייקטיבית על ערכיות משרדי עורכי הדין, אך כאמור רק 20 משרדים נכנסו לרשימה היוקרתית, \"משרדים רבים רצו להיכנס לרשימה הסופית כי זו פעילות שהם עושים והיא חשובה להם. הם משקיעים בה המון כסף, שעות עבודה, זמן ומאמץ של העובדים, וזה משהו שהוא חלק מפעילות המשרד והעשייה שלהם. כמו שהעשייה העסקית מניבה את שורת הרווח, יש גם את שורת הרווח הכפולה שזו התרומה לקהילה. כשהמשרדים שמעו על הדירוג הם הבינו שמדובר מבחינתם בהזדמנות לקבל הכרה על הפעילות הזאת. אנחנו מצדנו שמחנו על ההיענות המרובה אשר מעידה על משרדים רבים המבצעים בגלוי, וגם בסתר, פעילויות רבות למען הקהילה\".\n\nאיך מדרגים ועל סמך מה?\n\nבדן אנד ברדסטריט שוקדים מזה זמן על הכנת רשימת משרדי עורכי הדין המובילים בתחום הפרו בונו ותרומה לקהילה. לאחר מיפוי הנושא ועבודת מטה מקיפה על התחום, החלה עבודת הכנת הרשימה אשר כללה שליחת טפסים שמולאו על ידי משרדי עורכי הדין, איסוף מידע גלוי וסמוי, ועוד שרשרת פעולות שהובילה להכנת הרשימה הסופית שתיחשף כאמור בערב הגאלה, \"הרשימה מכילה את המשרדים המובילים בפעילות פרו בונו ובפעילות של תרומה לקהילה הבאה לידי ביטוי במגוון דרכים, כגון: סיוע לקשישים וניצולי שואה, איסוף מזון לנזקקים, קידום תכניות המובילות לשוויון הזדמנויות, תרומות כספיות ומגוון פעילויות רבות נוספות.\n\nכל הפעילויות נבדקות והן חלק מהדירוג כאשר אין תעדוף למטרה כזו או אחרת והציון הסופי ניתן על ידי שכלול כל הפעולות\", אומרת אפרת שגב. לדבריה, משרדי עורכי הדין נשאלו מה הוא היקף שעות הפעילות המושקעות בפרו בונו ותרומה לקהילה באופן כללי, וגם ביחס לכלל שעות העבודה של המשרד. המשרדים התבקשו לפרט על אופי פעילות הפרו בונו, האם ישנם גופים, עמותות, ארגונים או אנשים פרטיים שלהם הם מעניקים את הפעילות באופן שוטף או ספציפי.\n\nהארגונים נשאלו גם על כמות התיקים החברתיים בהם הם טיפלו ולאילו תכניות חינוכיות או חברתיות הם נרתמו במהלך השנה, ועל עוד שורה של פרמטרים התנדבותיים שונים ופעילות למען הקהילה, \"תוך כדי עבודת איסוף המידע למדנו על התנדבות ותרומה שמבוצעת בגלוי ובסתר על ידי משרדים רבים והעשייה מאוד מרגשת אותנו. אנחנו נמצאים בתקופה מאתגרת שבה הרבה אנשים מתקשים לממן את ההוצאות שלהם וסיוע משפטי זו הוצאה כבדה שאנשים וארגונים מסוימים לא יכולים לעמוד בה.\n\nדווקא כאן, במצב המאתגר הזה, אנחנו רואים כיצד פעילות הפרו בונו של המשרדים עוזרת לאנשים וארגונים שאין בידם את האמצעים לקבל ייצוג משפטי מקצועי טוב. בין אם הדבר קורה דרך תכנית 'שכר מצווה' של לשכת עורכי הדין, ובין אם עבודה ישירה מול ארגונים ואנשים המקדמים מטרות חברתיות חשובות, מדובר במהלך שמוביל לייצוג משפטי על ידי אנשי המקצוע הטובים ביותר שרבים מהם נרתמים למשימות בכל מאודם, ומבצעים את מלאכת הייצוג של אותם ארגונים חברתיים לא פחות טוב מייצוג משפטי אותו הם מעניקים בשכר. משמח לראות כיצד המשרדים הללו, אשר מייצגים את החברות הגדולות והמובילות במשק, בוחרים לנצל את הכוח הרב שיש להם לטובת השפעה על מטרות חברתיות ערכיות\".",
    "סייברינט: קבוצת האקרים פרו-פלסטיניים GhostSec פועלת נגד אתרים ישראלים": "במהלך החודשים האחרונים, צוות המחקר של סייברינט עקב אחר קבוצת האקרים הפרו-פלסטיניים GhostSec. הקבוצה אותרה לראשונה ב-2015 כאשר שמה בתחילה נקשר בפעילותה האקטיביסטית אל מול מגוון יעדים ופלטרפורמות, כאשר הם פועלים במסגרת קמפיינים שונים תחת הזיהוי #op.\n\nלפי מחקר החברה, הקבוצה כבר זיהתה וניסתה לתקוף יעדים ישראלים בעבר (בעיקר מוסדות ממשלתיים) אך לא דווח על נזק משמעותי בתקיפות אלו.\n\nבקמפיין התקיפה שהתגלה בחודשים האחרונים, השתמשו התוקפים ביצירת גישה לבקרים שנמצאו פתוחים. כך, נעשה ניסיון לפגוע בפעילות השוטפת ולבצע השתלטות על מערכות שונות.\n\nלפי הפרסומים של הקבוצה בין הנתקפים האחרונים ניתן למצוא את פארק תעשיות מת\"מ חיפה, קבוצת בזק (bezeqint), ממשקי פרטנר ואת מערכת הביוב של עיריית אור עקיבא וחלק מהתקיפות אכן זוהו. בנוסף, טוענת הקבוצה שמעבר לגישה למערכות הם גם שיבשו את פעילות הארגונים באופן אקטיבי.\n\nפעולות אלו הן רק חלק מקמפיין תקיפה רחב המנוהל על ידי גורמי סייבר פרו-פלסטיניים, וכולל בתוכו קבוצות תקיפה שונות שפועלות במקביל באופן עצמאי. קבוצת GhostSec צירפה לסל הכלים שלה מספר כלי תקיפה חדשים, ביניהם גם כלים מתוך הדלפת הכלים בספטמבר של קבוצה הכופרה Conti.\n\nהקבוצה ממשיכה במאמציה לייצר נזק תודעתי וממשיכה להציג בערוץ הטלגרם שלה פעולות למול שרתים ישראליים, כאשר לפני מספר ימים ככל הנראה בוצעה גישה לשרת של אתר \"חותם\" – אתר שייעודו להזמין מוצרי מייקרוסופט במסגרת הסכם שנחתם בין משרד החינוך לחברת מייקרוסופט עבור כלל מערכת החינוך.\n\nפעולות כאלו ניתנות לביצוע כאשר השרתים אינם מתוחזקים או שמורים כראוי, לצורך ביצוע פעולות כאלו לא נדרש ידע או כלים ייחודיים. בין הקמפיינים האחרונים של הקבוצה בלט במיוחד הקמפיין OpRussia כאשר הקבוצה פעלה אל מול הרוסים במסגרת תקופת המלחמה עם אוקראינה.\n\nלמחקר המלא",
    "אייפון 14: אפל הצליחה לחדש הפעם": "ריפרש הוא פודקאסט הטכנולוגיה של ynet. בכל שבוע יובל מן ואושרית גן-אל מדברים על מה שחדש, חשוב ומעניין בעולם הטכנולוגיה: מה קורה ברשתות החברתיות, לאילו גאדג'טים כדאי לשים לב ואילו תופעות חדשות הולכות לשנות את החיים שלנו. האזינו לנו כאן ב-ynet, ו\n\nעקבו אחרינו בלחיצה על אחת מהאפליקציות שמתחת לנגן",
    "אוהדי אירלנד הניפו דגלי פלסטין מול הצעירה": "איצטדיון טלאגט בדאבלין, המכיל 8,000 מושבים, היה מלא כמעט לחלוטין אמש (שישי) במשחק בין הנבחרת הצעירה של ישראל למקבילתה האירית שהסתיים ב-1:1. במהלכו נרשמו מספר תקריות חריגות מצד הקהל האירי.\n\nהאירים דאגו ל\"קבלת פנים חמה\", כאשר דגלי פלסטין רבים הונפו ביציע במהלך נגינת \"התקווה\" לפני המשחק. בסיום פרץ נער מקומי לכר הדשא כשהוא עטוף בדגל \"פלסטין\", אך לא בא במגע עם שחקני נבחרת ישראל או מי מאנשיה.\n\nהנבחרת יצאה מישראל עם כוח אבטחה סמוי וגלוי על מנת לשמור על ביטחונם. לאירים ישנה היסטוריה פרו פלסטינית. ב-2017 עיריית דאבלין הניפה את דגל פלסטין.\n\nב-2016 מכבי ת\"א התארחה באירלנד למשחק נגד דונדלק המקומית, מה שהוביל להפגנה פרו פלסטינית.",
    "החזרה יזומה של בייגלה פרו שמניות עם מלח 170 גרם • ריקול": "הודעת משרד הבריאות:\n\nהודעה על החזרה יזומה של בייגלה פרו שמניות עם מלח 170 גרם\n\n\n\nחברת מאיר את בייגל תעשיות בע\"מ מבקשת לידע את הציבור כי בעקבות קבלת תלונת צרכן ובדיקה של מערכת הבטחת האיכות של החברה, נמצא כי מוצר בייגלה עם שומשום המכיל שומשום נארז בטעות באריזה של מוצר \"בייגלה פרו שמניות עם מלח 170 גרם\" עליה אין סימון של \"מכיל שומשום\" אלא \"עלול להכיל שומשום\" בלבד.\n\n\n\nמדובר במוצר בייגלה פרו שמניות עם מלח 170 גרם, ברקוד 7290017928845, אצוות ייצור 14922, תאריך אחרון לשיווק 23/02/2023 בלבד.\n\n\n\nצרכנים בעלי אלרגיה לשומשום ולאלרגנים האחרים המסומנים על תווית המוצר מתבקשים שלא לצרוך מוצרים מאצוות יצור זו .\n\nבייגלה פרו שמניות עם מלח 170 גרם, ברקוד 7290017928845 (צילום באדיבות משרד הבריאות)\n\nהחברה פועלת במהירות לאיסוף המוצר מהחנויות בתיאום עם שירות המזון במשרד הבריאות.\n\n\n\nלקוחות שברשותם מוצר מאצוות הייצור הנ\"ל, מתבקשים לפנות אל מחלקת שירות הלקוחות בטלפון 04-6260002.\n\n\n\nחברת מאיר בייגל מתנצלת על אי הנעימות שנגרמה לצרכנייה ותמשיך לעשות את כל המאמצים לאספקת מוצרים איכותיים.ראש הטופס",
    "\"שכחו אותי במלון\": קסדת המציאות המעורבת החדשה של מטא נחשפת": "את התמונות והסרטונים המציגים לראווה את קסדת המציאות המדומה החדשה של מטא זכינו לראות לראשונה במסגרת פוסט פייסבוק שהעלה אדם בשם רמירו קארדנאס, שכאמור טען כי מצא את הקסדה המדוברת בתוך חדר מלון. בסרטון ניתן לראות בבירור את הקופסה החדשה של הקסדה לצד הקסדה עצמה ובקרי השליטה שלה, כשהעיצוב שלה מזכיר מאוד את אחד הפרויקטים המדוברים ביותר של מטא מהשנים האחרונות - קסדת מציאות מדומה שזכתה עד כה לשם \"Project Cambria\". עוד נחשף בסרטון מה שככל הנראה יהיה השם הרשמי של הקסדה החדשה והוא \"Meta Quest Pro\".",
    "מתקפה פרו-ערבית על הטניסאי שמגיע לישראל": "26 שנים עברו מאז אירחה ישראל טורניר טניס בינלאומי גדול; 16 שנים עברו מאז הפעם האחרונה בה שיחק נובאק דג'וקוביץ' הסרבי טניס בישראל. כעת זה שוב קורה כאשר הסרבי שדורג עד לא מזמן במקום הראשון בעולם ונחשב לאחד מגדולי הטניסאים בכל הזמנים, מגיע לישראל להתחרות בתחרות הבינלאומית היוקרתית ATP 250.\n\nרגע אחרי שהודיע על הגעתו ארצה, הותקף דג'וקוביץ' בזעם גדול של פעילים פרו-ערבים בסרביה ובכלל, זאת כאמור בשל הגעתו לתחרות היוקרתית שתתקיים בתל אביב בסוף חודש ספטמבר.\n\nהיו מי שמחאו בצורה עדינה כשכתבו: \"סליחה נובאק אני לא מסכים עם ההחלטה שלך הפעם ואני לא מרוצה מזה\", והיו גם שכתבו מסרים חריפים ותקיפים הרבה יותר.\n\n\"תתבייש לך, איך אתה יכול לשחק שם?\", נרשם בציוץ אחר. \"איפה הילדים, אימהות ואבות שנשחטים כל יום! אדם שמדבר על היותו ילד מלחמה ויודע איך זה. חיים לא חשובים, נקודות כן\".\n\nעוד נכתב נגד 'נולה': \"ישראל עושה לנו הפלשתינים את אותו הדבר שרוסיה עושה לאוקראינה, מצטער שאני לא יכול להתמודד עם זה\".",
    "והשרה הצעירה בהיסטוריה: מי את ג'ורג'ה...": "מנהיגת מפלגת \"האחים של איטליה\" ניצחה הלילה (בין ראשון לשני) בבחירות הבזק שהוחלט עליהן רק לפני כחודש. היא עומדת בראש ברית מפלגות הימין בפרלמנט האיטלקי, שמסתמן שתרכיב את הממשלה הבאה באיטליה. כ-3 שעות לאחר פרסום תוצאות המדגם המצביע על נצחונה, ראש הממשלה המיועדת של איטליה, ג'ורג'ה מלוני אמרה במטה מפלגתה: \"לילה של גאווה. זו רק נקודת ההתחלה - לא נקודת הסיום. האיטלקים נתנו גיבוי ברור לממשלת המרכז-ימין בראשות מפלגת האחים בראשותי. לא אבגוד באמון שנתתם בי\".\n\nמנגד, במפלגה הדמוקרטית הודו בתבוסה, ואמרו כי יהיו \"הכוח העיקרי באופוזיציה\". דבורה סראצ'יאני, חברת המפלגה הדמוקרטית והפרלמנט האיטלקי, אמרה מיד לאחר פרסום התוצאות כי \"זהו ערב עצוב למדינה. יש לימין רוב בפרלמנט, אבל לא במדינה\".\n\nג'ורג'ה מלוני | צילום: AP\n\n\n\n\n\nמלוני מצידה הקפידה לטשטש לאורך הדרך את כל המוטיבים הימניים-קיצוניים במצעה ובעברה. בין היתר היא מאמצת את עמדות פרו-אירופאיות, ומתרחקת מהמקורות הניאו-פשיסטיים של התנועות והרעיונות הפוליטיים-חברתיים שבהם גדלה והתחנכה.\n\nמלוני, בת 45, מכהנת בבית הנבחרים האיטלקי מאז שנת 2006 וכיהנה בעבר כשרת הנוער בממשלתו של ברלוסקוני בשנים 2011-2008. דרכה ללשכת ראש הממשלה ברומא רצופה ניפוץ תקרות זכוכית בפוליטיקה האיטלקית: היא הייתה האישה הראשונה שכיהנה כנשיאת התנועה הימנית-קיצונית \"הברית הלאומית\" - והייתה גם לשרה האישה הצעירה ביותר בהיסטוריה. במסגרת אותה כהונה, הספיקה לייצר כותרות עולמיות, כשאמרה שאיטליה צריכה להחרים את אולימפיאדת בייג'ינג בגלל המדיניות הסינית בטיבט.\n\nג'ורג'ה מלוני | צילום: רויטרס\n\n\n\n\n\nג'ורג'ה מלוני | צילום: AP\n\nבאחד מסרטוני הבחירות האחרונים שלה אמרה מלוני באנגלית, צרפתית וספרדית שהימין האיטלקי \"מסר את הפשיזם להיסטוריה כבר לפני עשרות שנים\". היא ומפלגתה, לטענתה, שייכות לזרם השמרני-מערבי המרכזי, המקביל למפלגות השמרניות כמו בגרמניה, הרפובליקנים בארה\"ב ועוד. למרות זאת, היא לא הצליחה לוותר על סימנים המזוהים עם המורשת הפשיסטית שלה: למשל, סמל מפלגתה כולל להבה בשלושה צבעים, סמל שהושאל מהמפלגה הניאו-פשיסטית באיטליה לאחר מלחמת העולם השנייה, או הברית שמפלגתה מקיימת עם מפלגות ימניות קיצוניות אחרות באיטליה.\n\n\n\n\n\n100 שנים לעלייתו של מוסוליני\n\nניצחון מפלגת \"האחים של איטליה\" בראשותה של ג'ורג'ה מלוני בבחירות מגיע ברגע סמלי במיוחד – כמעט 100 שנים לאחר עלייתו לשלטון של אבי הפאשיזם, בניטו מוסוליני. הדיקטטור האיטלקי המפורסם עלה לשלטון באוקטובר 1922 - ובסוכנות הידיעות AP מציינים כי בשנת 2019 הציגה מלוני את קאיו ג'וליו צ'זארה מוסוליני, נינו של \"הדוצ'ה\", כאחד ממועמדיה לפרלמנט האירופאי. בסופו של דבר הוא הפסיד בהצבעה.\n\nצילום: רויטרס\n\nעבור רוב האיטלקים, השיח על הפשיזם אינו מהווה מרכיב של ממש בשאלה עבור מי להצביע, אומר לורנצו פרגליאסקו, אחד מבכירי הסוקרים באיטליה. \"הם לא רואים בזה חלק מההווה, אלא חלק מהעבר בלבד\". ובכל זאת, מלוני מנסה להראות שהיא רגישה לביקורת ולאחרונה גינתה באופן חד-משמעי את \"דיכוי הדמוקרטיה\", ו\"החוקים האנטי-יהודיים המבזים\" – החוקים הידועים לשמצה משנת 1938 שהגבילו מאוד את חיי הקהילה היהודית במדינה וסללו את הדרך לגירוש היהודים האיטלקים למחנות ההשמדה של הנאצים. כזכור, מוסוליני עצמו היה אחד מבעלי בריתו המובהקים של היטלר.\n\nרק לפני חמש שנים בלבד, זכתה מפלגתה של מלוני ל-4.4% מהקולות. כעת, לאחר משבר פוליטי ארוך וממושך, ניכר שהתמונה השתנה לחלוטין. על פי התוצאות העדכניות, מלוני השיגה פי 10, כ-44% מהקולות - והביסה את מפלגת המרכז-שמאל בראשות ראש הממשלה לשעבר אנריקו לטה.",
    "דנית גרינברג מול המפגינים הפרו-פלסטינים: \"עם ישראל חי\"": "דנית גרינברג, ארכיון (צילום: Yonatan Sindel/Flash90)\n\nמפגינים פרו פלסטינים שהניפו שלטים וקראו קריאות בגנות ישראל מול חנות של פומה בלונדון לא ציפו לזה: הדוגמנית הישראלית דנית גרינברג, שעברה במקום במקרה, התעמתה איתם ויצאה נגד ההסתה נגד ישראל.\n\nעוד באותו נושא \"בלה חדיד נותנת לגיטמציה למחבלים לעשות פיגועים\" לכתבה המלאה בסרוגים >\n\n\n\n\"אוי ואבוי למה נקלעתי, הפגנה פרו פלסטינית מול החנות של פומה. הם טוענים שבגלל שפומה ספונסרים של קבוצות כדורגל בישראל הם תומכים ומממנים את הכיבוש\" כתבה גרינברג בסטורי שפרסמה מההפגנה, \"בהתחלה שיחקתי אותה מקשיבה לו, ואז נדלקתי\".\n\n\"אתה יודע, אני ישראלית. יש לנו את הצבא הטוב ביותר בעולם, אתה יודע שהפלסטינים מבצעים מתקפות טרור בישראל ופוגעים באנשים חווים מפשע. אתה חי בעזה? אתה לא יודע כלום\" הטיחה גרינברג במפגינים, ובשלב מסויים נופפה בדגלי ישראל יחד עם מפגינים פרו ישראלים נוספים שהיו במקום ושרה \"עם ישראל חי\".\n\nצפו בסטוריז של גרינברג ששותפו ברשת:\n\nהראפר יואב אליאסי, \"הצל\", פירגן לגרינברג בעמוד הפייסבוק שלו וכתב: \"מסכנים הם לא הבינו מה, או יותר נכון מי נפלה עליהם. דנית גרינברג נפלה על מפגינים פרו פלסטינים בלונדון ועשתה להם קרקס עד שהבריחה אותם. אלופה לא הפסקתי לצחוק\". הוא הוסיף: \"דנית אני אקח אותך איתי לכל הפגנה\".",
    "טניסאית: נאנסתי ע\"י המאמן שלי בגיל 15. המאמן: היה רומן": "זה מצטרף לטניסאית העבר פאם שריבר, שהשנה גילתה שהייתה לה \"מערכת יחסים לא הולמת והרסנית עם המאמן המבוגר שלי\". שריבר הייתה בת 17 כשניהלה מערכת יחסים \"הרסנית\" עם דון קנדי, המאמן שלה שהיה בן 50. הוא החל לאמן אותה בגיל 15, ומערכת היחסים הפכה למינית רק כשהייתה בת 20. היא טענה שהמין לא נכפה עליה, אבל ההתעללות הייתה רגשית. המאמן היה מבוגר ממנה ב-33 שנה.\n\n\n\n\"יש מערכות יחסים הרסניות בין מאמנים לחניכות שלהם, זה נפוץ מאוד בספורט\", סיפרה, \"ראיתי עשרות מקרים כאלה. בכל פעם שאני שומעת על ספורטאית שנמצאת ברומן עם המאמן שלה, או מאמן כושר או מעסה שעובד על גוף של ספורטאית בחדר טיפולים, אני נדרכת ותרה אחר סימנים מזהירים\".",
    "אנטמן: אני לא גימיק, קלופ ובכר זה המודל שלי": "כדורגל הנשים בישראל לא בדיוק התפתח ואפילו רק הולך אחורה בניגוד לפריחה שיש בכל העולם. אך למרות זאת, איריס אנטמן רשמה אתמול היסטוריה כשהפכה להיות עוזרת המאמן הראשונה אי פעם שמונתה בליגה הלאומית.\n\nלמרות שלא הכירו אותה לפני כן, מי שלקח על עצמו לרשום היסטוריה הוא מאמנה הטרי של נוף הגליל, ירון הוכנבוים. הוא בכלל התחיל את העונה כמנהלה המקצועי של בני ריינה בליגת העל, אך הוא פוטר יחד עם מאמן הקבוצה ומהר מאוד מצא את עצמו במקום שכבר הפך ממזמן לבית שלו.\n\n\"לא הופתעתי מההצעה, אלא מזה שזה ירון שלא מכיר אותי מציע הצעה כזאת. אני מאמינה שכשעובדים קשה יש הערכה וזה דבר שתמיד מוקירים אותו אנשים\", מספרת אנטמן בראיון מיוחד ל-ONE. אנטמן (46) הייתה בעברה שוערת מצטיינת בליגת הנשים, זכתה בשלוש אליפויות עם מכבי חיפה ובשלושה גביעים ובעוד חמש אליפויות ושישה גביעים עם מכבי חולון.\n\nכשעובדים קשה יש הערכה. איריס אנטמן (מאור בכר)\n\nהיא אימנה שנים רבות בנבחרות ישראל רק בנות צעירות. אגב, היא כבר רשמה עוד לפני כן היסטוריה כאשר הפכה להיות הראשונה בישראל בעלת תעודת פרו.\n\nאיריס, איך ההרגשה שלך לעשות היסטוריה? מה זה בשבילך היום הזה?\n\n\"יום מרגש מאוד בקריירה המאוד ארוכה שלי ככדורגלנית במדינת ישראל. זו עוד נקודת ציון שעברתי בדרך ואני חלק מההיסטוריה שכדורגל הנשים עשה. זו עוד אחת מהנקודות כמו תעודת פרו והפעם הראשונה שאישה מאמנת נבחרת שמתווספות להן ואני מאוד שמחה שגם הדבר הזה נפרץ ויהיה ניתן לאפשר את הנושא של אימון גברים על ידי נשים כי אין בעצם הבדל. ברור שזה משהו אפשרי ונכון ואני מאוד שמחה שיש מועדון שפתח את האפשרות הזו ובעיקר מירון שלקח את ההחלטה האמיצה הזאת\".\n\nירון הוכנבוים (לילך וויס-רוזנברג)\n\nכשירון הרים לך טלפון והציע לך את התפקיד היית בהלם?\n\n“לא כי כשאתה חולם על משהו ורוצה משהו אז הוא נמצא שם כל הזמן ואתה רק מחכה שזה יגיע. כשזה מגיע זה לא משאיר בהלם - זה מרגש\".\n\nחלמת על זה שזה יקרה יום אחד?\n\n\"כן. כשבחרתי באימון, אז זה ברור שזה אקסטרים, בטח בארץ. ידעתי שאני לוקחת את זה כקריירה הראשונה שלה למרות שאני מורה לחינוך גופני. אחרי 15 שנה החלטתי לעזוב את זה כדי ללכת על קריירת האימון עד הסוף. יש איזה שהוא גבול שאפשר להגיע בכדורגל נשים ומאוד קרץ לי הנושא הזה של כדורגל גברים ואני מאוד שמחה שההזדמנות הזו הגיעה\".\n\nמה עשה את החיבור בינך לבין ירון?\n\n“אני לא מכירה את ירון באופן אישי. לא היה בינינו איזה חיבור כשנפגשנו ואין לי את הטלפון שלו\".\n\nלא מכירה עדיין את הוכנבוים באופן אישי. איריס אנטמן (עמרי שטיין)\n\nאז כשהוא התקשר אליך הופעת?\n\n\"לא הופעתי מההצעה, אלא מזה שזה ירון שלא מכיר אותי ומציע הצעה כזאת. אני מאמינה שכשעובדים קשה יש הערכה וזה דבר שתמיד מוקירים אותו אנשים רבים\".\n\nבסיום השיחה עם ירון, איפה היית? צעקת ‘וואו’ כשניתקת?\n\n\"הייתי בבית, לא ממש. אני מאוד מאמינה בעצמי שאני יכולה לתרום ברמות הללו, לא רק להגיע לשם. באה ההזדמנות ואני מוקירה המון תודה לירון. אני בטוחה שאהיה עוזרת שיכולה באמת לעזור. אני לא גימיק. אני יכולה לעזור לקדם את הקבוצה. כל אחד עם עבודה אישית, וידאו של ניתוח, עבודה על המגרש\".\n\nקיבלת תגובות מחוץ לכדורגל?\n\n\"כן, המון. יש לי עוד עשרות הודעות שאני צריכה לענות. זה מאוד משמח כי אנשים מפרגנים כזה מגיע. הם לא מפרגנים סתם כי הם לא צריכים את מילה הטובה הזאת, אנחנו לא בפוליטיקה. זה מאוד משמח\".\n\nאיריס אנטמן (עמרי שטיין)\n\nמה אמרו לך במשפחה?\n\n\"הם סובלים את זה כבר הרבה שנים, אז אם כבר לסבול לפחות שאגיע לרמות הגבוהות. יש לי בעל סופר מפרגן לאורך כל השנים והבת שלי גדלה במגרשים\".\n\nאז היא תגיע למשחקים?\n\n\"למה לא? אם היא תרצה אני מאוד אשמח\".\n\nמה מייחד אותך?\n\n\"אני מאוד פרפקציוניסטית ומאוד טוטאלית, אלה שני דברים שמקדמים מאוד מאמן. אני בן אדם של עבודת צוות עם הרבה שמחת חיים ואופטימיות כי בענף הזה אתה לא יכול להסתובב פסימי\".\n\nפרפקציוניסטית. איריס אנטמן (עמרי שטיין)\n\nאבל זה ענף שגורם לאנשים להיות פסימיים.\n\n\"מי שפסימי כבר פורש. מי שמפסיק להאמין במה שהוא עושה ובדרך או בקבוצה שלו לא צריך להיות בענף\".\n\nאין בעולם הרבה מאמנות של גברים.\n\n\"יש את מאמנת נבחרת איטליה עד גיל 16, פגשתי אותה במסגרת פרויקט מנטורים של אופ\"א שהשתתפתי בו במשך שנתיים. זה רק אומר שאם אישה מגיעה לנבחרות בטח שזה יכול לקרות בקבוצות, יש לנו עוד הרבה מה ללמוד\".\n\nלאמן בליגה העל זה החלום הבא? זה יכול לקרות?\n\nכן. הצבת מטרות והחלום נמצאים שם כל הזמן. אם זה יקרה או לא? זה עניין של תהליכים. אני מקווה שבדור שלי זה ימשיך וכן יהי אפשר להגשים את זה. אין לי ספק שזה יגיע יום אחד, פה או בעולם - זה יגיע. ברגע שמנטרלים את הנושא של מגדר, אז כדורגל זה כדורגל, הבנה בכדורגל זו הבנה בכדורגל, כריזמה זו כריזמה וזה לא חשוב מי נמצא שם. אני מאוד מאמינה בעצמי\".\n\nמאמינה בעצמה. איריס אנטמן (עמרי שטיין)\n\nאת רואה שיום אחד יעקב שחר, אלונה ברקת או האחים ניסנוב מרימים לך טלפון ואומרים לך ’אנחנו רוצים אותך כמאמנת ראשית’?\n\n\"לא יודעת אם אני רואה את זה אבל אני חולמת על זה. זה משהו שנמצא בהצבת המטרות שלי. אם זה יקרה או לא? זה דברים שמבשילים. אני לא יודעת כמה החברה תבשיל לרגע הזה, אבל אני אהיה מוכנה אליו\".\n\nאיך השחקנים בנוף הגליל קיבלו אותך?\n\n“שחקנים מעריכים מאמנים, מעריכים אישיות, הם לא מתייחסים למגדר\".\n\nאבל זה משהו שחדש להם.\n\n“בסוף כשמדברים על כדורגל או מדברים על וידאו טקטי, אז זה כדורגל. בסוף אתה מעריך את מי שמדבר איתך. אתה לא מעריך אותו לפי צבע העיניים או צבע השיער, אתה מעריך אותו בגלל מה שהוא אומר ומה שהוא מכוון. אני חושב שהשילוב עם גברים יכול לעבוד גם בהיבט המנטלי וגם מבחינת האינטליגנציה הרגשית\".\n\nשחקני הפועל נוף הגליל (עמרי שטיין)\n\nמה יש בך שעושה אותך טובה לא פחות ממאמנים אחרים?\n\n\"מאמנים טובים זה מאמנים שלומדים. כאלו שלומדים מטעויות ומהצלחות. ברגע שאתה לומד אתה מתקדם. השילוב של הכל ביחד עם הידע הכריזמה והשאפתנות בסוף מרכיבים מאמן טוב\".\n\nמי המודל לחיקוי שלך?\n\n\"ברק בכר, יורגן קלופ. אנשים שיודעים לנהל ולאו דווקא לאמן\".\n\nאת חולמת להיות בעתיד במקום ברק בכר?\n\n“השאיפה שלי היא להגיע לליגת העל. אם יום אחד יענקל'ה יתקשר אני לא אסרב לו\".\n\nלא תסרב לו. יעקב שחר (עמרי שטיין)\n\nלמי שלא מכיר אותך, מה אתה יכולה לספר על עצמך?\n\n\"שיחקתי כדורגל 20 שנה, הייתי קפטנית נבחרת ישראל, פרשתי ב-2010. במשך 11 שנה אימנתי בנבחרות ובאקדמיה וכדורגל זו אהבת חיי\".\n\nהיו לך הרבה תארים כשחקנית.\n\n\"הנושא של מצוינות חשוב לי. הצלחתי בכל הנבחרות שקיבלתי לאמן והבאתי אותן שלוש פעמים לטופ 16 באירופה. הייתה נבחרת שזכיתי איתה בחמישה טורנירים, כמובן יחד עם הצוות שלי, אני לא לבד. בכל מקום שאימנתי לקחתי את זה במצורה הכי ממוקדת ויסודית שיש וזה מה שגרם להצלחה כי אתה סוחף עוד אנשים איתך. אני מצפה שגם פה זה יהיה ככה\".\n\nלמה לא נתנו לך לאמן נבחרת נערים?\n\n\"יותר נכון לשאול למה לא נתנו לי את נבחרת הנשים. אני חושבת שההתאחדות לא נמצאת במקום טוב כרגע מבחינתי. סיימתי שם 11 שנה שנתנו לי במה ענקית והדברים שם לא עובדים טוב בתקופה האחרונה, אבל אולי יום אחד זה יקרה\".\n\nנבחרת הנשים של ישראל (שחר גרוס)\n\nהבנתי שהכשילו אותך, לא בדיוק פרגנו לך.\n\n“לא בדיוק הכשילו. כמו שאמרתי, כל נבחרת שקיבלתי - הצלחתי איתה. היום אנחנו רואים איפה נמצאות הנבחרות האלה. בשנתיים שלא אימנתי הן ירדו דרג והן לא במקום טוב. הם בחרו לא להמשיך מסיבות כאלו ואחרות שעדיין לא קיבלתי תשובות עליהן . להצלחה צריכה להיות המשכיות, אבל הכול בסדר, תמיד אוהב את הנבחרת\".\n\nאת חושבת שהיית צריכה לקבל את הנבחרת?\n\n\"הציעו לי את הנבחרת הנשים. פשוט לשלושה משחקים ולא הייתי מוכנה לקחת את זה. אני לא פלסטר\".\n\nמה קורה עם זה שאין שחקניות כדורגל? בשנה שעברה היו רק איזה 50 ישראליות בכל הליגה.\n\n“נפתחו עכשיו 55 קבוצות של ילדות. זה אומר שיהיו בעתיד. הכדורגל נשים פורח בכל העולם, גם בארץ. יש איזו נקודה שממנה יש נסיגה. עוד לא ישבו עם אנשי מקצוע שעוסקים בזה וניסו לחקור למה. ביום שיחקרו ימצאו, זה ייראה אחרת. הכול עניין של רצון\".\n\nאיריס אנטמן (עמרי שטיין)\n\nאנחנו רואים בעולם כיום עותר פתיחות מבחינת תפקידי מפתח של נשים, למשל לראשונה אל על מינתה אישה כמנכ\"לית וכו', זה גם יתחיל לנשוק לכדורגל?\n\n\"יש התקדמות גדולה אבל עדיין לא מספיק. אני חושבת שזה עניין של פתיחות. אנחנו אולי עולם ליברלי יותר, אבל עדיין שובניסטי. עדיין נשים מרוויחות פחות מגברים, עדיין יש פחות מנכ\"ליות. שילוב של גברים ונשים יחד בצוות המקצועי יכול להיות מושלם. לכן אני לא מאמינה בצוות של רק נשים או רק גברים. אני חושבת שהשילוב הוא השלמה\".\n\nתכנסי לחדר ההלבשה ללא בעיות?\n\n\"מאמנים לא נכנסים לחדר הלבשה בלי קשר. אתה נכנס כשהם לבושים ומוכנים, לא משנה אם זה גבר או אישה. הם מתארגנים ויש להם שעה שהם צריכים להיות מוכנים, ככה שאין פה עניין מקצועי\".\n\nהתחלת ללמוד את הליגה הלאומית?\n\nכן. אני עוקבת, זו ליגה משוגעת וזה היופי בה\".\n\n\"ליגה משוגעת\". שחקני הפועל נוף הגליל (ניסן עייש)\n\nאת היית בעבר שוערת, אומרים ששוערים צריכים להיות משוגעים.\n\n\"שוערים לא משוגעים. שחקן שצריך לתקל שחקן מאחור הוא יותר משוגע. שוערים היום יותר אינטליגנטים\".\n\nלא יותר מידי שוערי עבר הגיעו לתפקידי אימון, אלא יותר כמאמני שוערים. גם אצלך במשפחה.\n\n\"גם אני התחלתי כמאמנת שוערים. באופן טבעי אתה נכנס למקום שנוח לך, צריך לצאת מאזור הנוחות כדי להתקדם. כשאימנתי שוערים שמתי לב שאני עושה עוד כל כך הרבה דברים על המגרש שהם קשורים לאימון רגיל שאני זוכרת שההשפעה בסוף יכולה להיות הרבה יותר גדולה בתור מאמנת. לא לכולם זה מתאים, יש כאלה שרוצים להשפיע יותר\".\n\nירון תזזיתי מאוד על הקווים. איך את תהיי בתור עוזרת?\n\n\"גם אני כזאת, זה חלק מהעניין\".\n\nירון הוכנבוים (שחר גרוס)\n\nהרי את תרצי להראות מהר מאוד שאת לא גימיק.\n\n\"אני לא באה להראות כלום. ההוכחה שלי צריכה היות רק כלפי ירון, השחקנים והמועדון. גם הראיונות האלה, זה נחמד ליום-יומיים אבל בסוף להצדיק את זה שאני יכולה להיות במעמד הזה\".\n\nיש לחץ?\n\n\"אין לחץ, אני לא מאמינה בזה. אני מאמינה בהתרגשות. התרגשות זה דבר מקדם, לחץ זה מכבה. אני מתרגשת, מי שלא מתרגש מכדורגל שלא יעסוק בענף הזה. אני מאוד מאמינה ביכולות שלי”.\n\nאיזו ברכה הכי ריגשה אותך?\n\n\"של יצחק ויסוקר. הוא הדמות הראשונה שלי בכדורגל שלימדה אותי איך לעמוד בשער. הוא הכיל את הבכי אחרי הפסדים השמחה אחרי ניצחונות”.\n\nיצחק ויסוקר (איציק בלניצקי)\n\nאיך את מגדירה את עצמך במשפט אחד?\n\n“כדורגל זה אהבת חיי, אהבה שאין לה סוף. ההוכחה לזה זה כדורגל נשים. מי ששורד שם - יכול לעשות הכול\".\n\nאז את מחוסנת להכול.\n\n\"כן. אין משהו שיכול לאכזב או לדכא, אין דבר כזה. המקום הכי קשה לעבוד בו בארץ זה כדורגל נשים\".",
    "אירוע ההשקה של אפל; שעון אקסטרים חדש, מצלמה משופרת וחיי סוללה ארוכים יותר": "טים קוק פתח את אירוע ההשקה, ואמר כי הוא מוקלט, משמע, סוג של סרט. הוא התייחס ל-3 המוצרים המרכזיים שעליהם אירוע ההשקה בנוי: האייפון, איירפודס ואפל וואץ'.\n\nהראשון שהוצג: אפל וואץ' סדרה 8 - באפל מדגישים את הפן הבריאותי שהשעון נותן, ואף נתנו דוגמאות להצלת חיים כמו מנגנון אוטומטי לשיחה ל-911 במקרה חירום. הדגם החדש עמיד יותר מדגמים קודמים ולו 2 חיישני טמפרטורה חדשים. עוד פיצ'ר חדש לאפל ווץ' הוא האפשרות לזהות תאונת דרכים באמצעות חיישנים חדשים, הברומטר, ה-GPS והמיקרופון, וברגע התאונה לשלוח מיקום לכוחות ההצלה. מחיר האפל וואץ' יתחיל ב-399 דולר לדגם ה-GPS, ו-499 דולר לדגם הסלולר. ברכישה של שעון חדש, תקבלו גם 3 חודשים חינם של שירות האפל פיטנס. הוא יהיה זמין מ-16 לספטמבר.\n\n\n\nהשני שהוצג - אפל וואץ' SE ״הדרך הטובה ביותר להתחיל עם שעוני אפל״ - גם לו יהיה את חיישן תאונות הדרכים שיש לסדרה 8 הרגילה, הוא הגרסה הזולה יותר עם ביצועים קצת נמוכים יותר, והוא יתחיל במחיר של 249 דולר לדגם ה-GPS, ומחיר של 299 דולר לדגם הסלולר.\n\n\n\nהשלישי שהוצג - אפל וואץ' אולטרה (שעון חדש) - שהוצג במיוחד עבור הרפתקאות ואקסטרים, או בקיצור, לספורטאים: השעון מוקף בטיטניום מלא ומסך קריסטל. לשעון הזה יהיו 3 יציאות רמקולים בכדי שיוכל להיות חזק יותר ורועש יותר בתנאי שטח רועשים/רוחות חזקות. חיי הסוללה יהיו ארוכים יותר מהדגמים האחרים, כמעט 36 שעות של סוללה. עם אפשרות ל-60 שעות של סוללה בסתיו הקרוב לאחר עדכונים. בנוסף, פונקציית הסלולר תהיה Built in, בכל דגמי האולטרה. צג המסך יהיה גדול יותר, ויוכל לעמוד בתנאי חושך בעזרת בהירות גבוהה יותר מהדגמים האחרים.\n\nגם כאן הבטיחות היא מעל לכל, אפל עם פיצ'ר שבו מטייל יוכל לראות את הדרך שבה הוא הלך במידה והוא נאבד בשטח, ובכך לחזור על אותה הדרך בעזרת ה-GPS. השעון החדש מתאים גם לשחיינים ואפילו לצוללנים, עם אפשרות לעמוד במים ובעומק של עד 40 מטרים. על רקע הנתונים החדשים והסיבולת של השעון החדש, השעון יעלה 799 דולר, ויהיה זמין מה-23 לספטמבר.\n\nהרביעי שהוצג - איירפודס, אוזניות אפל: דור חדש לגרסת האיירפודס פרו, בתוך האוזניות, ישנו שבב ה-H2 של אפל, ולהם פיצ'ר של אודיו מרחבי באופן מותאם אישי. לאוזניות ישנם את תכונת ה-Spatial Audio, שמדמה קול שמגיע מכל הכיוונים. ותוכל לסרוק את צורת האוזן להתאמה אישית של יכולת זו. גם לגרסה הזאת יהיה את פונקציית ביטול הרעשים מהדור הקודם. זמן האזנה באוזניות של אפל יעמדו על 6 שעות, עלייה של 33% מהדגם הקודם. את האוזניות, יהיה אפשר להטעין במטען האפל ווץ'. מחיר הדגם יעמוד על 249 דולר, ואפשרי להזמנה מה-9 לספטמבר.\n\nלמנה העיקרית - אייפון 14 - מסך של 6.1 אינץ', לטענת אפל, מדובר במכשיר עם חיי הסוללה הטובים ביותר שהוציאו, עם חיי סוללה של מעל ליום. לאייפון, מעבד A15 Bionic עם מעבד ראשי 5 ליבות, מעבד גרפי של 6 ליבות, ומנוע ניורוני ליכולות למידת מכונה. המצלמה - מצלמה ראשית, 12 פיקסל עם חיישן גדול יותר וביצועים טובים יותר של 49% בתאורה חשוכה. כמו האפל וואץ', גם לאייפון יש את חיישן תאונות הדרכים.\n\nפיצ'ר ה-SOS, של אפל השתפר, שוב, דגש על בטיחות. הוא מתחבר אל לווינים, ללא צורך באינטרנט, כך שגם באזורים ללא קליטה, תוכלו לשדר מצב חירום, אותו פיצ'ר יהיה זמין רק בנובמבר. אפל לראשונה גם הזכירה את עניין ה-5G, ואת עניין הסים, מעכשיו, סים אלקטרוני שנקרא E-SIM.\n\nמחיר אייפון 14 יעמוד על 799 דולר אותו מחיר של אייפון 13 בהשקתו, ומחיר של אייפון פלוס בעל המסך הגדול (6.7 אינץ') יעמוד על 899 דולר. ב-16.9 האייפון הרגיל יהיה זמין לרכישה, בעוד שהפלוס יהיה זמין רק באוקטובר.\n\n\n\nאייפון 14 פרו - באייפון 14 פרו השינויים קורים, החלק העליון של המסך באייפונים הרגילים נעלם, ובמקומו, יש את ה-\"Dynamic island\", שהוא יהיה מרכז העניינים, משם יוכל משתמש האייפון לבצע פעולות כמו הקלטה, הצצה בשעון גם במסך נעול פתיחת האייפון ועוד. לאייפון הפרו יש את שבב ה-A-16, שבב של 4 ננומטר עם 6 CORE CPU, יש לו 16 מיליארד טרנזיסטורים ולדברי החברה הוא המהיר ביותר אי פעם בסמארטפון, ביצועים טובים יותר ב-40% לעומת התחרות.",
    "האם ניו יורק בדרך למושל פרו-ישראלי? הנציג הרפובלקני והיהודי לי זלדין מפגר ב-4 אחוזים בלבד במדינה הליברלית": "האם ניו יורק בדרך למושל פרו-ישראלי? הנציג הרפובלקני והיהודי לי זלדין מפגר ב-4 אחוזים בלבד במדינה הליברלית\n\nזלדין, איש הקהילה היהודית הצליח בחודש וחצי לצמצם את הפער מ-24 אחוזים ל-4 אחוזים בלבד - כל זאת שבועות מספר בטרם היום הגורלי של האמפייר סטייט\n\n‏חבר בית הנבחרים הרפובליקני והפרו-ישראלי לי זלדין‏‏ סוגר את הפער על המושלת הדמוקרטית המכהנת קתי הוכול במרוץ החשוב למשרה הרמה ביותר שיש לניו יורק להציע, כך על פי סקר עדכני שפורסם היום (שבת).‏\n\n‏הסקר, שנערך על ידי קבוצת טרפלגר העצמאית, מצא את הוכול עם יתרון של 4 אחוזים בלבד על פני חבר הקונגרס מלונג איילנד - ירידה משמעותית במרוץ שראה את הוכול מובילה עד לא מזמן עם יתרון עצום של עד 24 אחוזים.\n\nהרשמה לקבלת הניוזלטר היומי ועדכונים חשובים אני מסכים לתנאי השימוש באתר\n\nה‏סקר שנערך בקרב 1,091 מצביעים פוטנציאליים בבחירות הכלליות, נעשה בימים רביעי וחמישי השבוע.\n\nהוא העמיד את הוכול על 47.8% - ואת זלדין, על 43.4%, כשהוא נוגס בעקבה של הדמוקרטית.‏\n\nהפער הקטן כמעט נופך בתוך מסגרת מרווח הטעות של הסקר עצמו - מרווח העומד על כ-2.9 אחוזים.\n\nבנוסף כ-‏2.7% נוספים מהנשאלים אמרו שהם תומכים בליברטריאן לארי שארפ, כאשר עוד כ-6.7% מתלבטים.‏\n\n‏הסקר הקודם שפורסם ב-23 באוגוסט‏‏ ונערך על ידי SurveyUSA מטעם WNYT-TV באולבני, מצא את הוכול עם תמיכה גורפת של 55%, לעומת 31% לזלדין ועוד 14% מתלבטים, אגב הסקרים של טרפלגר ידועים בדיוק הרב שלהם לעומת אחרים בכל הנושא של הבחירות הלאומיות בארה\"ב.\n\n‏\n\n‏\"אני מכיר את המספרים המפתיעים\", ‏‏צייץ ביום שבת‏‏ רוברט קאהלי מקבוצת טרפלגר.‏\n\nFolks I know the GA, WA, & NY #poll numbers are surprising but we at @Trafalgar_Group have seen a big shift in favor of non incumbents since #Biden announced his #studentloanforgiveness package. No other issue this cycle has enraged middle and working class voters more than this — Robert C. Cahaly (@RobertCahaly) September 3, 2022",
    "זולים וטובים: אלה הסמארטפונים שלא ירוקנו לכם את הכיס השנה": "\n\n\n\n2022 הפכה לשנה קשה מבחינה כלכלית עבור רוב הצרכנים. מחירי הדיור מאמירים, האינפלציה מזנקת, מחירי מוצרי הצריכה בשמיים ולא נראה שזה צפוי להשתנות בטווח הקצר. גם בתחום הסמארטפונים לא היו לנו בשורות טובות השנה וגם בהמשך זה לא אמור להשתנות. מחירי האייפון 14 למשל עלו ב-10% לעומת האייפון 13 שיצא בשנה שעברה, וכך גם מחירי הסמארטפונים המתקפלים של סמסונג . עבור מי שתכנן לרכוש סמארטפון בתחילת השנה זו עשויה להיות חדשה לא טבה.\n\nעם זאת, אפשר בהחלט כיום למצוא טלפון במחיר סביר שלא יכריח אתכם לקחת משכנתא כדי לשלם עליו. בחרנו בכמה מכשירים שהרשימו אותנו בזכות תמורה טובה למחיר בכל קטגוריה - מכשירי דגל משנים קודמות, מכשירי ביניים, מכשירים מוזלים ואייפון.\n\nמכשירי דגל בין 2,000 ל-3,000 שקל\n\nאם אתם מחפשים סמארטפון פרימיום או מכשיר שמסוגל להתמודד עם משימות קצת תובעניות, יש כיום פתרון בדמות מכשירי הדגל של השנתיים האחרונות. לא פעם תוכלו בקלות למצוא בקטגוריה הזו מכשירים שהיו מובילי השוק לפני שנה או שנתיים וכיום נמכרים במחירים נוחים מאוד. סוג נוסף של מכשירי דגל הוא אלה שכוללים תכונות מובילות אבל באריזה פחות נוצצת כדי שניתן יהיה למכור אותם במחיר יותר נוח.\n\nסמסונג S21 FE\n\nב-2020 היצרנית הקוריאנית עשתה ניסוי: היא השיקה דגם של מכשיר הדגל שלה דאז עם תכונות קצת פחות מתקדמות - מסך מעט יותר גדול ומחיר הרבה יותר נוח. במקור ה-FE או Fan Edition נועד לחסום את מכשירי הדגל של שיאומי וקבוצת BBK שהחלו לנגוס בנתח השוק של סמסונג בסין והודו. סמסונג השקיעה לא מעט משאבים במכשירים האלה וזה תורגם לסמארטפון מוצלח מאוד, ה-S20 FE שהושק באמצע הדרך בין ה-S20 ל-S21. שנה אחרי, קצת לפני השקת ה- S22 החברה חזרה על אותו הטריק והשיקה את ה-S21FE אותו סקרנו כאן .\n\n\n\n\n\n9 צפייה בגלריה גלקסי S21 FE ( רפאל קאהאן )\n\n\n\n\n\nאבל מה שעושה את ה-S21 FE לבחירה מוצלחת הוא שילוב של חומרה מצוינת, מצלמה איכותית, מסך גדול, הגנה מפני מים ואבק וכל זאת במחיר שנע בין 1,750 ל-2,500 שקל בהתאם לדגם. אלו מחירים נוחים מאוד למכשיר שמספק תכונות של מכשיר דגל מודרני ולא חוסך כמעט בשום רכיב. המעבד הוא הסנאפדרגון 888 האיכותי והחזק. המסך תומך בקצב רענון גבוה ומבוסס AMOLED כמו בדגמים הבכירים, יש טעינה אלחוטית, NFC, עמידות במים והמצלמה מעולה. בקיצור, זה מכשיר דגל לכל דבר - רק לא של השנה ובמחיר נוח יחסית לתמורה שהוא מעניק.\n\nוואן פלוס 9 ו-9 פרו\n\nוואן פלוס התחילה במקור כחברה שחרטה על דגלה להביא להמונים מכשיר זול עם יכולות של מכשיר פרימיום. זה הלך לה מצוין בתחילת הדרך ועם השנים המכשירים שלה נעשו גדולים, חזקים ויקרים יותר עד שהגיעו לרמות מחיר של מכשירי הדגל המקבילים של סמסונג ואפל. אבל לוואן פלוס יש אס בשרוול, ממשק הפעלה בשם Oxygen שמבוסס על אנדרואיד \"נקי\" כלומר כמו במכשירי הפיקסל של גוגל. היתרון הוא בעדכונים השוטפים שהוא מקבל ובעיקר בהתאמה מושלמת לחומרה. זאת אומרת שמכשירי וואן פלוס ממשיכים לפעול מצוין גם שלוש או ארבע שנים, ואפילו יותר.\n\n\n\n\n\n9 צפייה בגלריה סמארטפון וואן פלוס 9 ( צילום: רפאל קאהאן )\n\n\n\n\n\nהוואן פלוס 9 הושק בשנה שעברה בקול תרועה. הוא היה הראשון של החברה שהציג מצלמה איכותית בזכות שיתוף פעולה עם האסלבלאד, נקודה שבעבר היתה בעייתית במכשיריה, ובנוסף גם הציע ה-9 הגנה מפני מים ואבק בתקן IP68 - אך רשמית רק במכשירים שמשווקים בארה\"ב. אבל בהתחשב בכך שהחברה כנראה לא הקימה שני פסי ייצור שונים לאותו דגם, סביר מאוד להניח שגם המכשירים הישראליים זוכים להגנה הזו. החיסרון העיקרי שלו הוא זמן סוללה בינוני - מנגד יש לכם טעינה סופר מהירה. אבל הנקודה העיקרית שהופכת את ה-9 לרכישה מצוינת הוא המחיר. כשהושק נדרשתם לשלם עליו כ-3,000 שקל. אבל כעת עם השקת ה-10 פרו לפני מספר חודשים, המחיר שלו ירד פלאים. 9 תקני יעלה לכם היום בין כ-2,000 ל-2,450 שקל, מחיר משתלם מאוד לסמארטפון שיעניק לכם הרבה מאוד תמורה לתקופה ארוכה מאוד. אם אתם רוצים קצת יותר פרימיום - לכו על ה-9 פרו שניתן להשיג בדגמים מסוימים (128 ג''ב אחסון ו-8 ג''ב זכרון פעולה) במחירים של החל מ-2,260 שקל.\n\nשיאומי 11T פרו\n\nאם יש חברה שהמותג שלה הפך למטאפורה לסמארטפון זול זו שיאומי הסינית. החברה בנתה את כל עולמה סביב הרעיון שמכשיריה הם הזולים ביותר שתוכלו למצוא עם תכונות מקבילות (ולפעמים אף טובות יותר) לשאר היצרנים. ואולם מבדיקה שעשינו לאורך זמן אצל גורמי מקצוע שונים אפשר לומר שהמחיר מגיע עם פשרות ברמת האמינות - אלה מכשירים שנוטים לבלות יותר במעבדות. ועדיין, ישנם כמה דגמים שלה שאפשר להמליץ עליהם בפה מלא בקטגוריית מכשירי הדגל הזולים - ה-11T פרו - הוא העיקרי שבהם. מדובר בשדרוג לשיאומי 11 שיצא מעט קודם לכן שכולל תמיכה בכמה תכונות מאוד מעניינות: טעינה אולטרה מהירה של 120 וואט, מסך AMOLED עם קצב רענון גבוה של 120 הרץ והגנה מפני נתזים בתקן IP53 - כלומר גשם או קצת רטיבות לא אמורים להזיק לו.\n\n\n\n\n\n9 צפייה בגלריה סמארטפון שיאומי 11T פרו ( רפאל קאהאן )\n\n\n\n\n\nה-11T פרו לא חף מחסרונות. למרות המעבד המשובח (סנאפדרגון 888) הוא מתחמם לפעמים תחת עומס, חיישן הקרבה שאמור לכבות את המסך כשמנהלים שיחת טלפון כדי למנוע לחיצות לא רצוניות לא תמיד עובד והסוללה די בזבזנית למרות גודלה האימתני. ועדיין, כשהושק עלה כ-2,700 שקל, שזה מחיר מעט גבוה. אבל כיום ניתן להשיג אותו בכ-1,700 שקל כמחיר התחלתי. אגב, אם תסכימו להתפשר על המעבד ולהסתפק בדיימנסיטי 1200 המצוין של מדיה טק, תוכלו לרכוש את אחיו הקטן ה-11T (בלי הפרו) במחיר של החל מ-1,400 שקל עם אותן תכונות כמו האח הגדול. ממשק ההפעלה של שיאומי עשוי לא להתאים לכולם והוא לא חסר באגים, כמו גם תמיכה מוגבלת בעדכוני תוכנה שוטפים. בכל שאר הסעיפים מדובר כיום בסמארטפון שמעניק תמורה מצוינת למחיר.\n\nמכשירי ביניים בין 1,000 ל-1,500 שקל\n\nאם אתם מעוניינים במכשיר שייתן לכם תכונות של מכשיר דגל עם פשרות מסוימות בגזרת עוצמת העיבוד, העיצוב או המבנה, מכשירי הביניים נועדו בדיוק לסגור את הפינה הזו. תמצאו בקטגוריה הזו לרוב את להיטי המכירות העיקריים של כל יצרן והם יודעים לספק הרבה מאוד תמורה למחיר סביר. ועדיין, מכשיר ביניים חדש יעלה לכם בקלות בין 1,500 ל-2,000 שקל ואף מעט יותר אצל יצרנים מסוימים. אבל זה לא אומר שאי אפשר למצוא מציאות גם בקטגוריה הזו. הנה כמה מהסמארטפונים שלטעמנו מספקים את התמורה הטובה ביותר.\n\nסמסונג A53 5G\n\nסדרה A של סמסונג מציעה תמיד תמורה מעולה למחיר. היא כוללת לא מעט תכונות ששמורות למכשירי הדגל שלה כמו מסך שהוא לרוב מצוין, מצלמה איכותית ועמידות במים ואבק מלאה בתקן IP67. אין הרבה מאוד מכשירים הממוצבים כמכשירי ביניים שמציעים חבילה שכזו. ה-A53 הוצג באפריל האחרון כיורש ל-A52 המוצלח מאוד. הוא כולל מרחב אחסון לא מאוד נדיב של 128 גיגה-בייט, אבל יש לו חריץ הרחבה לכרטיס זיכרון. זיכרון הפעולה לעומת זאת טוב עם 8 גיגה-בייט. המסך גדול (6.5 אינץ') ומציע אפילו קצב רענון מהיר של עד 120 הרץ. החסרון העיקרי שלו הוא מעבד אקסינוס של סמסונג שלא מספק יותר מדי עוצמה. כלומר, זה לא מכשיר סופר זריז. לאפליקציות יקח קצת יותר זמן להיטען מאשר במעבדים חזקים יותר, ואי אפשר להעמיס עליו יותר מדי משימות תובעניות כמו משחקי תלת-ממד או ריטוש תמונות בפוטושופ.\n\n\n\n\n\n9 צפייה בגלריה סמסונג גלקסי A53 ממשק משתמש יעיל ( צילום: רפאל קאהאן )\n\nמנגד הוא חסכוני למדי בצריכת החשמל ובזכות סוללה בת 5,000 מילימאפר שעה הוא יעניק לכם טווח פעולה של יומיים בקלות. אין טעינה מהירה אמיתית, אבל יש מטען בקופסה שזה משהו שכנראה לא ימשיך בשנים הקרובות. עוד יתרון ביחס למתחרים הסינים, בעיקר שיאומי, זו התחייבותה של סמסונג לעדכוני תוכנה עד ל-2025 לפחות. כלומר המכשיר ימשיך לפעול עם אנדרואיד עדכני לפחות לשלוש שנים ועוד קצת. יתרון לא קטן בעולם שבו סמארטפונים רבים לא נתמכים אחרי שנתיים והופכים לסכנת סייבר ממשית למשתמשים. מחירו של ה-A53 בעת ההשקה היה כ-1,650 שקל, אבל כיום ניתן כבר למצוא אותו החל מכ-1,200 שקל בלבד. ובמחיר הזה מדובר במכשיר שיעניק לכם תמורה מצוינת לכסף. אגב, אם אתם מוכנים להתפשר עוד קצת, ה-A52 המצוין עדיין זמין לרכישה במחירים של החל מ-943 שקל לגרסה ללא דור 5 (אבל עם NFC) והחל מ-1,250 שקל לגרסת הדור 5 אבל עם מעבד סנאפדרגון (778) טוב יותר מהאקסינוס המקביל של ה-A53.\n\nרילמי 9 פרו פלוס\n\nקבוצת BBK מחזיקה בלא מעט מותגי סמארטפונים מוכרים: וואן פלוס, Oppo, Vivo ו-Realme. אם מצרפים את מכירות כל המותגים שלה מגיעים להיקפים גדולים יותר מסמסונג או אפל. כלומר מדובר ככל הנראה ביצרנית הסמארטפונים הגדולה בעולם. ואולם, הבידול שהיא מייצרת בין המותגים שלה מביא לפעמים לעיוותים משעשעים במיצוב שלהם בשווקים שונים. בעוד רשמית כל מותג מיועד להימכר בחלק אחר של העולם. בפועל, לפעמים קורה שארבעתם פועלים במקביל באותו שוק. כך בישראל תמצאו כיום יבוא רשמי של כל מותגי הקבוצה. למה זה משעשע? כי חלק מהמכשירים הנמכרים תחת מותגים שונים הם למעשה אותו סמארטפון בשינויים קלים - בעיקר עיצוביים. כך למשל הרילמי 9 פרו פלוס , מכשיר דגל של סדרת הביניים של רילמי הוא למעשה כמעט זהה לוואן פלוס נורד 2 המצוין. ההבדל העיקרי הוא בצבע של הגוף, במחיר ובכפתור ההשתקה של וואן פלוס שלא מופיע בו.\n\n\n\n\n\n9 צפייה בגלריה רילמי 9 פרו פלוס ( רפאל קאהאן )\n\n\n\n\n\nמשאר הבחינות מדובר במכשיר משובח למדי. המסך גדול (6.4 אינץ') ואיכותי גם אם הבהירות שלו לא בשמיים. בניגוד לנורד 2 המעבד כאן נחות הרבה יותר - דיימנסיטי 920 של מדיה טק - אבל הוא מספיק ל-99% מהשימושים השוטפים של המשתמש הממוצע ללא שיהוקים או איטיות. הסוללה בת 4,500 מיליאמפר שעה מחזיקה בקלות יומיים בשימוש סביר ויש לה טעינה סופר מהירה של 65 וואט כלומר הסוללה תתמלא מאפס ל-80% בכחצי שעה. יש לו חסרונות, קצב הרענון של המסך הוא 90 הרץ בלבד; יש כאן רמקול אחד בלבד גם אם הוא חזק ועמידות כנראה אינה הצד החזק שלו. מנגד יש לו מצלמה משובחת - מהטובות בקטגוריה, וממשק ההפעלה של רילמי הרבה יותר מוצלח מזה של שיאומי למשל. ניתן כיום למצוא אותו במחיר שמתחיל ב-1,350 שקל לגרסת ה-128 גיגה-בייט אחסון.\n\nמכשיר זול בפחות מ-1,000 שקל\n\nהקטגוריה הזו אינה שופעת במכשירים שיתנו לכם עודף מ-1,000 שקל. למרות המיצוב הבסיסי, קשה מאוד למצוא בישראל מכשירים סבירים בתג מחיר שכזה. ובכל זאת מצאנו שניים שיכולים לענות על הדרישה הזו. קחו בחשבון שהפשרות כאן גדולות יותר מאשר במכשירים יקרים יותר.\n\nשיאומי רדמי נוט 11\n\nכשזה מגיע לסמארטפונים בפחות מ-1,000 שקל המבחר מצטצמם מאוד. את רוב הקטגוריה מובילה שיאומי עם מכשירים שמספקים הרבה מאוד תמורה ביחס למחיר הנמוך. אמנם בחו''ל תמצאו את המכשירים האלה אפילו במחיר הנמוך ב-40% ביחס למחירים בארץ, אבל ללא אחריות ולפעמים עם רכיבים שלא הותאמו לפעולה בישראל. בכל מקרה, המכשיר הזול העיקרי שאנחנו יכולים להמליץ עליו הוא הרדמי נוט 11 לסוגיו. ישנם מספר דגמים של רדמי נוט 11 אבל הבסיסי שבהם - הוא לטעמנו המוצלח ביותר. ניתן למצוא אותו במחיר של החל מ-650 שקל שזה מאוד זול. בתמורה תקבלו סמארטפון עם כל התכונות העיקריות שניתן לצפות ממכשיר מודרני למעט אולי NFC שכן זה תלוי במקור שלו וביבואן אז שימו לב אם אתם חובבי תשלום בארנק אלקטרוני בסמארטפון. כמו כן אין לו תמיכה בדור 5, אבל אם אתם קונים מכשיר במחיר הזה, כנראה שזה לא רלוונטי עבורכם.\n\n\n\n\n\n9 צפייה בגלריה שיאומי רדמי נוט 11 ( רפאל קאהאן )\n\nיש לו מסך גדול בן 6.43 אינץ' בטכנולוגיית AMOLED, מעבד קוואלקום סנאפדרגון 680 שאינו המהיר ביותר בעולם - אבל זריז מספיק לשימוש יומיומי. יש לו 6 גיגה-בייט זכרון פעולה ומרחב אחסון נדיב של 128 גיגה-בייט בשילוב עם חריץ הרחבה לכרטיס זיכרון. הוא לא חזק במיוחד וכנראה זכוכית המסך לא תתמודד עם נפילה על משטח קשה, אבל יש לו תקן IP53 להגנה מפני נתזי מים ואבק. הסוללה חזקה עם 5,000 מיליאמפר שעה ויש לו טעינה של 33 וואט שזה מהיר יותר מרוב מכשירי סמסונג, גם כאלה שעולים פי 3 ממנו. המצלמה לא מאוד משוכללת אבל מספיקה לצילום בסיסי ואין כאן טעינה אלחוטית. יש לו מספר תתי דגמים שמספקים תכונות נוספות כגון מסך גדול יותר (רדמי נוט 11 פרו), תמיכה בדור 5 (רדמי נוט 11 פרו 5G) או מעבד חזק וזכרון פעולה נרחב יותר (רדמי נוט 11S). את כולם ניתן למצוא בסביבות ה-1,000 שקל אבל כולם גם יקרים יותר מהנוט 11 הבסיסי. בסך הכל כמכשיר לילד, לוותיקים או לכאלה שרק רוצים טלפון בסיסי למיילים, אינטרנט, ווטסאפ או ניווט בווייז הוא בחירה מצוינת.\n\nסמסונג A52\n\nכבר התייחסתי ל-A52 לעיל תחת ההמלצה על ה-A53, אבל אני מוסיף אותו כאן כי כיום אפשר למצוא אותו מתחת ל-1,000 שקל בחנויות מסוימות ובמחיר הזה הוא מעניק תמורה מעולה לכסף. אמנם מדובר בגרסה הבסיסית שלו ללא תמיכה בדור 5, אבל בכל שאר הסעיפים הוא מציע לא פחות ממכשירים שיצאו השנה, ואפילו יותר. המסך מעולה, המצלמה מצוינת לקטגוריית המחיר, הסוללה טובה והוא עמיד למים ואבק בתקן IP67. למעשה, החיסרון העיקרי שלו זה שהוא תומך בדור 4 בלבד ושהמעבד קצת איטי. הוא גם יקר יותר מהנוט 11 אבל יש לו NFC לתשלומים מהסלולרי בקופה ולטעינת הרב-קו. בקיצור, אם אתם לא רוצים להשקיע יותר מאלף שקל ולא רוצים מכשיר סיני, ה-A52 הוא למעשה המכשיר העיקרי שצריך לבדוק.\n\nהאייפון הזול ביותר\n\nהאייפון 14 שהושק לאחרונה כבר עובר בקלות את ה-3,700 שקל לדגם הזול ביותר שלו. הסמארטפונים של אפל כבר מזמן ממוצבים בגזרת הפרימיום בלבד. ואולם תמיד אפשר להתחכם ולהתפשר. מצאנו שלוש אופציות ראויות מאוד עבור מי שרוצה להיכנס לעולם של אפל אבל לא משופע במזומן.\n\nאייפון SE 2022\n\n\n\n\n\n9 צפייה בגלריה אייפון SE 2022 ( צילום: רפאל קאהאן )\n\n\n\n\n\nכשזה מגיע לאייפוניסטים, מכשירים זולים מתחת ל-2,500 שקל אין הרבה בנמצא. ועדיין יש שתי אפשרויות סבירות למי שמעוניין באייפון ויש לו רק 2,000 שקל בארנק. האייפון SE 2022 הוא סמארטפון מוזר אבל מאוד מוצלח לסוגו. מדובר למעשה באייפון 7 שעבר עדכון חומרה לדור האייפון 13. כלומר יש לו מעבד A15 סופר מהיר ועוצמתי, גוף קליל, דקיק ועמיד במים ואבק ומצלמה שלמרות שנראית כאילו העתיקו אותה ממכשיר בן 5 שנים מציעה איכות צילום מפתיעה למדי. מנגד, המסך קטן מאוד (4.7 אינץ'), אין זיהוי פנים והעיצוב כאמור מיושן ברמות. אבל יש גם כאלה שיאהבו את החן המיושן שיש ל-SE דור 3 להציע. הוא יתמוך בעדכוני תוכנה הרבה אחרי שאנדרואידים מקבילים יחזירו נשמתם לבורא והוא יכול להפוך אתכם למסמר הערב אם החברים שלכם חובבי גדג'טים מושבעים. הגרסה הבסיסית שלו עולה כאמור 2,000 שקל אבל היא מוגבלת לאחסון של 64 גיגה-בייט בלבד שזה מעט מאוד בימינו. ישנן שתי גרסאות נוספות עם אחסון נדיב יותר, 128 או 256 גיגה-בייט בהתאמה אבל הן כבר יקרות יותר.\n\nאייפון 13 מיני\n\n\n\n\n\n9 צפייה בגלריה אייפון 12 מיני לצד אייפון X ( צילום: איתמר זיגלמן )\n\n\n\n\n\nאם ה-SE קצת מוגבל עבורכם ויש לכם 500 שקל נוספים להוציא, האייפון 13 מיני מספק הרבה מאוד תמורה לכסף. יש לו את כל מה שאין ל-SE. מסך קצת גדול יותר (5.4 אינץ'), מצלמת זיהוי פנים ועיצוב כמו של אייפון מודרני. מחירו הבסיסי הוא כ-2,500 שקל ביבוא מקביל אז חשוב לבדוק מה המקור שלו. אבל מנגד הוא מאפשר לכם להיכנס לעולם הגן הסגור של אפל במחיר שפוי יחסית. (הסקירה היא של האייפון 12 מיני אבל ה-13 מיני מאוד דומה מבחינת תכונותיו)\n\nאם אתם רוצים מסך מעט יותר גדול מזה של המיני ומוכנים להתפשר על המעבד - כלומר לקבל A14 במקום A15 - האייפון 12 הבסיסי הוא בחירה מעניינת וטובה מאוד. גם אותו ניתן למצוא כיום ביבוא מקביל במחירים של כ-2,500 שקל.\n\n\n\n\n\n9 צפייה בגלריה אייפון 12 ( צילום מסך: אפל )\n\n\n\n\n\nהוא מצויד במסך בן 6.1 אינץ' ויכול להתחרות בקלות בכל מכשיר אנדרואיד בקטגוריית המחיר הזו - גם כאלה שהושקו שנה אחריו. עדכוני התוכנה של אפל מבטיחים לו זמן חיים של עוד ארבע שנים לפחות והמצלמה שלו טובה לאין שיעור מהרבה מאוד מכשירים סינים. מנגד, זה מכשיר קצת יותר ישן והמגרעת הזו בראש המסך אינה לטעמו של כל אחד.",
    "השדר סירב לנקוב בשמם של שחקני חיפה והפך לגיבור פלסטיני": "גם אם אפשר היה לחשוב שהרגעים המשונים נבעו מחוסר היכרות של השדר עם השחקנים של חיפה, קשה לטעות בכוונותיו. הרי אותה רשת קטארית בדיוק התעלמה מחיפה בהפגנתיות בהגרלה של שלב הבתים, כשסמל הקבוצה ושמה לא הופיע בחשבונות של \"BeIN\" ברשתות החברתיות.\n\n\n\nכך או כך, אל חודאירי הפך בימים האחרונים לגיבור בתקשורת הפלסטינית. פוסטים בפייסבוק ובטוויטר שהציגו את תמונתו זכו לאלפי לייקים, שיתופים ותגובות - רובן של תומכים פלסטינים.\n\n\n\n\"עבור כל אדם שיש בו מעט מצפון, מדינת ישראל כלל לא קיימת. צריך לבודד אותה ולערער על הלגיטימיות שלה, וזה מה שעאמר עשה\", נכתב באחת התגובות הפופולריות לפוסט הפייסבוק. אחרים ציינו ש\"זו תגובה הירואית והולמת לכיבוש הציוני\", וש\"השדר האמיץ פעל בדרך הראויה כדי להזכיר את ההקשר הפוליטי של המשחק\".",
    "אייפון 14 יוצג בעוד שבוע ויגיע לישראל עד סוף החודש - מה צפוי?": "כמעט שנה חלפה מאז אפל הציגה לנו את סדרת האייפון 13 בחודש ספטמבר 2021, וכעת אנחנו מתקרבים שוב לחודש ההכרזה המוכר שם אפל עתידה לחשוף בפנינו את סדרת האייפון 14.\n\nלפי הדלפות - אפל צפויה להציג ארבעה דגמים חדשים, שיגיעו בשני גדלים - 6.1 אינץ' ו-6.7 אינץ'. הדגמים בגודל 6.1 אינץ' יהיו האייפון 14 והאייפון 14 פרו, והדגמים בגודל 6.7 אינץ' יהיו האייפון 14 מקס והאייפון 14 פרו מקס.\n\nבדגמי הפרו יהיה פיצ'ר שמאפשר לצפות בשעון ובמידע נוסף כגון התראות גם כאשר מסך הטלפון כבוי.\n\nצפויה הסרתה של המגרעת מחלקו העליון של המכשיר ותשלב במקומה שקע מצלמה קטן, הממוקם בחלקו העליון המרכזי של המכשירים, זאת לצד שקע נוסף שיאכלס את מערך זיהוי הפנים (Face ID).\n\nלפי ההדמיה - ניתן לראות מסגרת המסך שנראית דקה יותר, אך מנגד מסגרת המכשיר עצמו מעט עבה יותר. יחד עם זאת, דיווחים אחרים טוענים ששינוי העיצוב בכל הקשור למגרעת יחול רק על דגמי הפרו של אייפון 14, כשדגמי הבסיס יישארו עם המגרעת המוכרת.\n\nטלפון לווייני\n\nלפי השמועות - המכשירים החדשים יוכלו לתפקד כטלפונים לווייניים במצבי חירום, ויאפשרו למשתמשים לשלוח הודעות טקסט ולערוך שיחות קוליות.\n\nחזרתו של ה-Touch ID\n\nאפל ביססה בשנים האחרונות את מערך האבטחה שלה על טכנולוגיית זיהוי הפנים, אך הדלפות רבות טוענות שהיא צפויה להחזיר לקדמת הבמה טכנולוגיית אבטחה נוספת והיא Touch ID, המאפשרת פתיחה של נעילת האייפון באמצעות טביעת אצבע. נכון לעכשיו, לא ברור אם קורא טביעת האצבע יחליף את יכולות זיהוי הפנים או יתווסף אליהן.\n\nמערך מצלמות משופר\n\nהדלפות נוספות עוסקות במערך הצילום המצופה של המכשירים החדשים. אחד השינויים הצפויים למערך הצילום הוא שילוב של עדשה סופר-רחבה, לצד האפשרות שתתווסף גם עדשה פריסקופית, שתאפשר צילום בזום אופטי של עד פי עשרה ותעמיד את האייפון בקו אחד עם יכולות הזום של דגם האולטרה בסדרת הדגל הנוכחית של סמסונג.\n\nכמו כן, ישנן הדלפות שטוענות שהמצלמה הראשית של דגמי הפרו תשלב חיישן ברזולוציית 48 מגה-פיקסל הכולל עדשה רחבה, שתתמוך בין היתר ביכולות איחוד פיקסלים מתקדמות, שיאפשרו קבלת תמונות טובות יותר, גם בתנאי צילום חשוכים. בנוסף לכך הדלפות נוספות טוענות שמצלמת הסלפי תזכה לשדרוג גם היא, כשתגיע לראשונה עם יכולות פוקוס אוטומטי מובנות.\n\nמעבד חדש\n\nהדלפות נוספות עוסקות בעדכון מרכזי נוסף למכשירים החדשים, שיבוא בזכות המעבד החדש שצפוי להיכלל בהם, ה-A16 Bionic. על פי הדיווחים, המעבד החדש ייבנה בארכיטקטורת 5 ננומטר, והוא ישולב עם 8 גיגה-בייט של זיכרון עבודה (RAM) בדגמי הפרו, וכן 6 גיגה-בייט של זיכרון עבודה בדגמי הבסיס. הדלפות נוספות טוענות שהסדרה החדשה תשלב את המודם Snapdragon X65 של ענקית השבבים קוואלקום, שתעניק לסדרה החדשה יכולות קישוריות 5G במהירות של עד 10 גיגה-ביט.\n\nיחד עם זאת המעבד החדש של אפל יגיע לשוק השנה רק עם דגמי הפרו של סדרת אייפון 14 (אייפון 14 פרו ואייפון 14 פרו מקס), כשדגמי הבסיס (אייפון 14 ואייפון 14 מקס) יישארו עם המעבד של סדרת אייפון 13, ה-A15 Bionic. בנוסף לכך דיווח קו על כך שכל ארבעת הדגמים של סדרת אייפון 14 יגיעו עם 6 גיגה-בייט זיכרון עבודה (RAM), כשדגמי הפרו של הסדרה יגיעו עם זיכרון עבודה מסוג LPDDR5, ודגמי הבסיס יגיעו עם זיכרון עבודה מסוג LPDDR4X.\n\nמחיר גבוה\n\nהערכה היא כי המחיר של סדרת האייפון 14 יהיה גבוה יותר בכ-15% בהשוואה למחירים של סדרת האייפון 13. המשמעות: מחירו של אייפון 14 פרו עשוי לעמוד על לא פחות מ-1,200 דולר.",
    "דוייטשה וולה דורשת מעובדיה לתמוך ב\"זכותה של ישראל להתקיים\"": "ב-1 בספטמבר, תאגיד השידור הבינלאומי הגרמני, דויטשה וולה (DW) עידכן את תקנון ההתנהגות שלו, שדורש כעת מכל העובדים, כאשר הם מדברים בשם הארגון או בשם עצמם, \"לתמוך בזכותה של ישראל להתקיים\", ולא, יישאו בהשלכות, כולל פיטורים.\n\nהתקנון החדש – המחייב את כל עובדי DW \"לגלות איפוק בתוכן ובסגנון פרסומיהם ברשתות החברתיות שלנו ובמקומות אחרים, בהקשר המקצועי והפרטי\" – מזכיר את ישראל פעמיים, כאשר הוא מתייחס למחויבות של החברה נגד גזענות ואנטישמיות, ובכלל זה ההצהרה כי לגרמניה, מפאת ה\"היסטוריה\" שלה, \"יש חובה מיוחדת כלפי ישראל\". לא היה כל אזכור של ישראל בתקנון הקודם של DW.\n\nהאופי המחייב של התקנון כלפי כל העובדים של DW וחברות-הבת שלו מופיע כמה פעמים במסמך. הוא קורא להנהלה לנקוט צעדים כלפי כל התנהגות שמפרה את הקוד, וכולל כמה אזכורים להשלכות של הפרת התקנון, כולל חקירה וסיום החוזה.\n\nמה המשמעות המעשית של התקנון עדיין לא ברור. אם \"החובה\" החדשה כוללת תמיכה בלתי מסויגת במדינת ישראל ובממשלתה, הדבר מעורר שאלות משמעותיות לגבי עצמאות העיתונות בגרמניה. DW לא השיב לבקשה לתגובה של מגזין 972+.\n\nערפול לגבי המשמעות המעשית\n\nאף שהיא מציגה את עצמה כדמוקרטיה וכמרחב בטוח לעיתונות ולחופש ביטוי, גרמניה, וכלי התקשורת הבינלאומי העיקרי שלה, DW, מצנזרים ותוקפים באופן שיטתי כל ביקורת על ישראל.\n\nבמקרים רבים, רשות השידור הבינלאומית פשוט הולכת בעקבות הדוגמה שהתוותה ממשלת גרמניה. הדיכוי של ביקורת כלפי ישראל בגרמניה התעצם באופן משמעותי מאז שהבונדסטאג אימץ את ההגדרה מעוררת המחלוקת של אנטישמיות, המעצימה ביקורת על מדיניות מדינת ישראל לכדי אנטישמיות, הגדרה שמקדמת \"הקואליציה הבינלאומית לזיכרון השואה\" ((IHRA מאז 2017. הממשלה קיבלה החלטה נגד BDS, המצנזרת בפועל אמנים, אקדמאים, פעילים ועיתונאים פלסטינים.\n\nלחוסר הסובלנות כלפי ביקורת נגד מדיניות ישראל יש שורשים עמוקים. ב-18 במרץ 2008, הקנצלרית אנגלה מרקל נשאה נאום בכנסת, שמשפט מפתח בו יצר את הרושם שניסח הנחיות חדשות לחלוטין למדיניות החוץ הגרמנית: \"האחריות ההיסטורית הזו של גרמניה היא חלק מיסודות המדינה של ארצי\".\n\nמאז, גרמניה שמרה על ערפול לגבי המשמעות המעשית של המחויבות הזו, נקודה שעמד עליה העיתונאי הגרמני החוקר סטפן בּוּכֶן במאמר על DW שפרסם ב\"ברלין צייטונג\". \"איש אינו יודע מה פירושו של אותו 'יסוד המדינה', מה ההשלכה הפוליטית שלו\", כתב בוכן.\n\n\"האם הבונדסוור (הצבא הגרמני; ה\"ג) יעמוד לצידה של ישראל במלחמה, לדוגמה נגד איראן? האם גרמניה תקלוט כמויות גדולות של פליטים מעזה או מהגדה המערבית, אם נוכחותם במזרח התיכון תסכן את ביטחונה של ישראל? משום שאיש אינו יודע בדיוק מה מחייב 'יסוד המדינה', אפשר לראות במשפט הזה כאמירה חלולה\".\n\n\"באופן כללי, כמובן שלגרמניה יש אחריות מיוחדת כלפי העם היהודי\", אמר סינתויאן ואראתאראג'ה, חוקר וכותב עצמאי החי בברלין. \"איך אפשר אחרת, לאור השואה שהיא חוללה בדבקות? אבל המחויבות של גרמניה צריכה להיות כלפי זכויות אדם, כלומר זכויות האדם של כולם, ולא של קבוצה נבחרת\".\n\nבעיני ואראתאראג'ה, \"לגרמניה אין זכות לתמוך בהפרת זכויות אדם של מדינה אחרת במטרה לנקות עצמה מאשמה שהיא נושאת מעברה האלים. היחס של DW כלפי עניינים פלסטיניים והאופן שבו הוא ממסגר אותם מוכיח שהעיתונאות שלו היא הכל חוץ מ'נייטרלית'. זו פוליטיקה מדינתית\".\n\nהעניין הזה, אומר ואראתאראג'ה, לא צריך להפתיע. \"זהו שיקוף של הרטוריקה הנוכחית של המדינה הגרמנית ושל הפרקטיקות הפוליטיות שלה, משהו שראינו בבונדסטאג, במשטרה, ואף במכון גתה. DW אינו יוצא מהכלל\".\n\nפיטורים לא חוקיים\n\nפרסום תקנון ההתנהגות החדש בא בעקבות חקירה שנמשכה חודש, והביאה לפיטוריהם של שבעה עיתונאים ערבים ופלסטינים בתחילת השנה, לאחר שהואשמו באנטישמיות. תחקיר של מגזין 972+ מצא שהמניעים מאחורי החקירה של DW היו פוליטיים, היא הציגה עיתונאים ערבים, ובעיקר פלסטינים, כשעירים לעזאזל ויצרה אווירה של פחד, חוסר אמון, וצנזורה עצמית חריפה בנוגע לישראל/פלסטין.\n\nאולם למרות המאמצים למחוץ את הביקורת כלפי ישראל בתוך DW, אווירת הצנזורה בתאגיד השידור ספגה מכה בשבוע שעבר, אחרי שבית משפט בברלין פסק שפראח מאראקה, עיתונאית לשעבר ב-DW, פוטרה ללא הצדקה לאחר חקירה שנויה במחלוקת והאשמות נטולות בסיס באנטישמיות. בית המשפט הורה ל-DW להחזיר את מאראקה לעבודה, ולכסות את הוצאותיה המשפטיות.\n\nהתביעה של מאראקה הוא השנייה ש-DW הפסיד בה בנוגע לפיטורים. ב-7 ביולי 2022, בית דין לעבודה בבון מצא שגם פיטוריה של העיתונאית הפלסטינית מראם סלים לא היו חוקיים. במקרה אחר, DW הגיע להסדר עם אחד העיתונאים הערבים שפיטר. יתר המקרים עדיין נמצאים בהליכים משפטיים.\n\nסלים, המתארת עצמה כ\"כתומכת בזכויות נשים, בני אדם ובעלי חיים\", דרשה ש-DW יפרסם התנצלות פומבית, וייסוג מההאשמות נגדה.\n\n\"אנחנו מקווים ש(הפסיקה בעניין מאראקה) תשדר מסר ברור ל-DW לחדול מפרקטיקות הצנזורה \", אמר ג'ובאני פאסינה, מנהל תוכניות ב\"מרכז האירופי לתמיכה משפטית\" (ELSC), ארגון המגן על תומכים בזכויות הפלסטינים באירופה באמצעים משפטיים. \"התיק הזה מראה כיצד המיסוד של הנחיות IHRA עלול להוביל להפרות חמורות של חופש הביטוי וחופש העיתונות\".\n\nלמרות הניצחונות המשפטיים האחרונים, יש החושבים שהתקנון ההתנהגות החדש יפתח דלת לצנזורה נוספת כלפי כל מי שמותח ביקורת על ישראל. בעיני מיכאל ספיר, כותב ועיתונאי ישראלי החי בגרמניה, השינויים ב-DW \"למעשה דורשים מעיתונאים, שהציבור הגרמני מממן אותם, להתייצב בעניין מרכזי הנתון במחלוקת פוליטית לצד המדינה הגרמנית, צעד אנטי-דמוקרטי בעליל.\n\n\"הצעד הזה מחזק עוד יותר את השוליים הצרים של הדעה המקובלת בגרמניה, ומעלה על הכתב קווים אדומים שמוסדות ואמצעי תקשורת אחרים כבר שרטטו בפועל בעבר\".\n\nלדברי ספיר, הדבר צפוי לחנוק את הדיון הציבורי, לכפות על עיתונאים לאמץ את הקו הממשלתי בדיווחים על המזרח התיכון, ולהשתיק עוד יותר קולות של אנשים מרקע לא-אירופי, במיוחד ממוצא ערבי, אבל גם קולות של דיסידנטים יהודים, כולל ישראלים החיים בגרמניה.\n\n\"דרישה להצהרת נאמנות בנושא הנוגע לנו הרבה יותר מאשר לאנשים אחרים הוא דוגמה לאפליה מבנית ולהדרה\", אמר ספיר, \"בלי קשר לערכים שההצהרה הזו מתיימרת להגן עליהם\".\n\nהיבא ג'מאל היא עיתונאית ועורכת דין פלסטינית-אמריקאית החיה היום בברלין. המאמר פורסם במגזין 972+. תרגום: מירון רפופורט",
    "ב-2014 זרע פוטין את זרעי המלחמה בחבל הפראי. יש אוקראינים שלא מוכנים לתת לו לקטוף את הפירות": "ב-2014 זרע פוטין את זרעי המלחמה בחבל הפראי. יש אוקראינים שלא מוכנים לתת לו לקטוף את הפירות\n\nבשל קרבתו הפיזית והיסטורית לרוסיה, בדונבאס יש אוהדים רבים למוסקבה. פוטין הפך את החבל לפרויקט אישי והשתמש בו כתירוץ לפלוש לאוקראינה, אך תושבים כמו אולכסנדר חאינוס לא מוכנים לשמוע על חזרה לחיק רוסיה: \"זה יהיה אסון. לא יהיה שום פיתוח, שום חיים נורמליים, שום חוק\"",
    "לם ביקר את שחקניו, טוומאסי מתאמן חלקית": "מאמן מכבי נתניה בני לם ערך עם שחקניו שיחה לאחר ההפסד למכבי חיפה, בה הוא ביקר את המשמעת הטקטית של שחקניו והראה דרך קטעי וידיאו את הצורך של הקבוצה ללחוץ את הקבוצה היריבה ולא משנה מי עומדת מולה. \"זה ה-DNA שלנו\", אמר המאמן לשחקניו.\n\nהחלוץ הגנאי פטריק טוומאסי, שנפצע במחזור הראשון של העונה, החל אימוני ריצה. במועדון מרוצים מקצב החלמתו, אך בכל מקרה הוא יעדר מהמשחק ביום שני מול הפועל תל אביב, כמו גם עמרי גנדלמן הפצוע.\n\nמי שכן יעמוד לרשותו של לם למשחק הקרוב מול האדומים הוא הקשר עדן קארצב, ששב למועדון לאחר נפילת העסקה עם דינמו מוסקבה ושיחת הפיוס עם האוהדים. מהאימון אתמול נעדר עוזר המאמן רן קוז'וק, שנכח בראיון קבלה לקורס פרו. במועדון תומכים בו ומעוניינים שיתקבל לקורס שיפתח בקרוב.",
    "סמארטפון Oppo Find X5 Pro: בעל עיצוב יוקרתי אך לא יהיה מלך השוק": "היצרנית הסינית Oppo זמינה לנו ביבוא רשמי בישראל כבר כמעט שנתיים והיא מחזיקה כאן מגוון לא קטן של מוצריה. החל מטלפונים זולים ועד דגמי ה- Find וה- Reno שמחזיקים את ראש הטבלה. בנוסף תמצאו בישראל את מכשירי וואן פלוס שהחל משנה שעברה עברו גם הם לחסות Oppo. בקיצור, מי שאוהב את המותג הסיני הזה שמיועד לחובבי פרימיום – יכול לקבל הרבה מאוד אפשרויות בחירה. אופו היא חברה השייכת לתאגיד BBK הענק שמחזיק גם ברילמי וב-Vivo. ישנו מותג נוסף iqoo אך הוא לא מיובא לארץ ומיועד לשווקים אחרים.\n\n\n\n\n\n8 צפייה בגלריה הכחול הגדול של המסך ( רפאל קאהאו )\n\n\n\n\n\nה-Find X5 pro ה\"חדש\" – בישראל לפחות, בעולם הוא הושק עוד בפברואר שעבר – הוא מכשיר הדגל של החברה. הוא אמור לזקק למכשיר אחד את כל הידע והיכולות שלה. השנה הוא מציג כיוון בוגר יותר עם פחות גימיקים. הוא גם מתקרב רשמית לוואן פלוס 10 פרו עם שיתוף פעולה רשמי ראשון עם האסלבלאד השוודית – מחברות הצילום המקצועיות בעולם, שמצלמותיה משמשות לא מעט צלמי אופנה וסטודיו מפורסמים. כל זה אמור לתת לו מהלך פרימיום – אבל הוא גם דורך קצת על הטריטוריה של וואן פלוס בדרך. אז האם יש לנו כאן מכשיר שיכול להתחרות בסמארטפוני הדגל של סמסונג, אפל וכמובן וואן פלוס? כמו תמיד התשובה קצת מסובכת.\n\nעיצוב ומבנה: גוף מרשים אבל קצת כבד\n\nה-Find X5 pro הוא מכשיר נאה לכל הדעות. הוא מציג עיצוב יותר דיסקרטי מה- X3 pro של שנה (וחצי) שעברה שצויד בגוף בעל גימור מראה מיוחד ולא ממש שימושי. הפעם תמצאו כאן גב קרמי כאשר מכשיר הבדיקה שלנו זכה לצבע לבן. לחומר הקרמי שני יתרונות: הוא עמיד יותר מזכוכית ובעיקר הוא מסתיר היטב טביעות אצבעות – כלומר בגימור לבן – לא בטוח שזה המצב גם בצבעים אחרים. מערך הצילום מורכב בתוך מבנה שמוטמע בתוך הגב בצורה שמזכירה גבעה קטנה. זה פחות אגרסיבי מהעיצובים של המתחרות, אפילו של וואן פלוס. מנגד זה הופך את ההקלדה עליו כשהוא מונח על גבו לפחות נוחה.\n\n\n\n\n\n8 צפייה בגלריה כן, הוא ממש יפה ( רפאל קאהאו )\n\n\n\n\n\nשלדת המכשיר בנויה מאלומיניום מבריק ולמעט כפתורי ההדלקה והכיבוי שעדיין נמצאים אחד מול השני, בחירה עיצובית אומללה, שום דבר לא מפריע לעין. אפילו שקע הטעינה בתחתית המכשיר מציג מסגרת פלסטיק שאמורה למנוע שחיקה שלו. זה מכשיר שחשבו בו על הפרטים הקטנים. פרימיום, כבר אמרנו? מנגד הוא כבד, כמעט 220 גרם על המשקל, שזה יותר מרוב המכשירים היום בשוק. אמנם דגמי האולטרה של סמסונג שוקלים מעט יותר, אבל בואו, הם מציעים גם סטיילוס ומצלמת פריסקופ. בקיצור, קצת לבנה בכיס ה-X5 הזה. המסך הקדמי מציע עיצוב עם שיפול לשוליים – אדג' – שכבר כתבתי בעבר כמה שאני לא אוהב אותו בגלל החסרונות המובנים שלו. בעיות התאימות והארגונומיה הופכים אותו לבעיה בהרבה מאוד אפליקציות. לסיכום, האופו נראה טוב, אבל לוקה במשקל גבוה ובהנדסת אנוש שמעדיפה יופי על פני שימושיות.\n\n\n\n\n\n8 צפייה בגלריה חיפוי פלסטיק להגנה על שקע הטעינה - מחשבה חכמה ( רפאל קאהאו )\n\n\n\n\n\nחומרה: סוס עבודה ומכונית מרוץ באותו המכשיר\n\nהאופו מצויד באותו מעבד הדגל שנמצא במכשירי הדגל של רוב המתחרים – לפחות בעולמות האנדרואיד. מדובר בקוואלקום סנאפדרגון 8 Gen 1 שכבר מתחיל להראות את גילו. כשה-X5 יצא לשוק המעבד היה יחסית חדש, כעת הוא כבר זכה לעדכון גרסה – ה-8 פלוס – ויש כבר מכשירים שמציעים אותו כמו הסמסונג פולד האחרונים או הגרסה החדשה של מכשיר הדגל של וואן פלוס שצפוי להגיע לארץ בקרוב. עם זאת אל תטעו, זה עדיין מעבד מהיר מעין כמוהו, אין שום משימה שוטפת שלא תוכלו לבצע ב-X5 וכבונוס הוא גם מספק יופי של ביצועים בגיימינג ובריטוש תמונות. הוא מגובה בזיכרון פעולה בן 12 גיגה-בייט עם מנגנון הרחבת הזיכרון הוירטואלי שמספק עוד 7 גיגה-בייט זמינים למכשיר על חשבון מרחב האחסון. זה מאפשר להשאיר יותר אפליקציות במצב הקפאה ולחזור אליהן מהר יותר אם צריכים. זה גם מאפשר גיבוי למכשיר אם יש יותר מדי תהליכים שמתבצעים במקביל. מרחב האחסון המוצע הוא 256 גיגה-בייט או 512 ג''ב בגרסה עוד יותר יקרה.\n\n\n\n\n\n8 צפייה בגלריה המסך מרשים מאוד ( רפאל קאהאו )\n\n\n\n\n\nבואו נודה על האמת, ככל שביצועי ה-X5 מרשימים, הוא גם זוכה במסך מרהיב להציג אותם. זהו מסך AMOLED בטכנולוגיית LTPO 2 כלומר הוא תומך בקצב רענון דינמי שמגיע עד ל-120 הרץ. קצב רענון מעניק שני יתרונות, האנימציה של הממשק זוכה לתחושה זורמת יותר וללא \"תקיעות\", בנוסף הוא גם משפר את איכות התצוגה של הסרטונים או המשחקים – כלומר אלו שתומכים ביכולת הזו ואין הרבה כאלה. לצערנו. הרזולוציה שלו גבוהה – 2K – אבל זה לא באמת משנה כי גם ב-FHD לא תבחינו בהבדלים מהותיים וגם תחסכו בסוללה. גודלו 6.7 אינץ' שזה הלא הרבה יותר משאר המסכים בקטגוריה. מאוד נהניתי מהתצוגה וכיול הצבעים של אופו – היא מאוד רוצה להרשים עם צבעוניות מוגזמת קצת כמו אצל סמסונג, וזה נראה מאוד יפה לעין. בנוסף יש כאן תמיכה בבהירות של עד 1,300 ניט כלומר אין שום בעיה להשתמש בו באור שמש ישיר. שימושי למדי בקיץ הישראלי.\n\n\n\n\n\n8 צפייה בגלריה מפרט מעולה לכל הדעות ( רפאל קאהאו )\n\n\n\n\n\nהנקודה האחרונה שחשוב לציין זו הסוללה בת ה-5,000 מיליאמפר שעה. זו יכולת קיבול עצומה. ועדיין האופו שלנו לא שורד יותר מיום עד יום וחצי בשימוש שוטף עד סביר. אני לא יודע למה, אין שום סיבה נראית לעין. המעבד אמור להיות חסכוני יותר משנה שעברה - למרות שלא מעט מכשירים המצוידים בו גם לא מרשימים מאוד בחיסכון בסוללה, המסך אמנם גדול וצבעוני ובהיר יותר, אבל לא בהרבה מאחרים, אז אני לא מבין איך המכשיר הזה מצליח לזלול אותה כל כך מהר יחסית. יש מכשירים שיודעים להחזיק יומיים עם סוללה כזו, וכאלה שיודעים להחזיק גם יום וחצי עם סוללה קטנה יותר עם אותו המעבד. מנגד יש לו טעינה מהירה (מאוד) בת 80 וואט, מה שמתרגם למילוי הסוללה בפחות מחצי שעה. זה מאוד שימושי גם אם המכשיר מתחמם מעט בדרך. אגב יש פה גם טעינה אלחוטית מהירה בת 50 וואט, אבל היא דורשת מטען נפרד ויקר. ייאמר לזכות אופו שהיא עדיין כוללת מטען מהיר חוטי בקופסה שלא כמו הרבה מאוד מתחרים. שני רמקולי סטריאו באיכות טובה משלימים את המערך אבל אל תבנו עליהם למסיבת טבע, זה לא היעוד שלהם, צפו להם יותר עתיד כדיבורית איכותית ותו לא.\n\nתוכנה: ממשק שימושי ובלי גימיקים מיותרים\n\nממשק ה-ColorOS 12 שרץ על גבי אנדרואיד 12 אינו הגרוע ביותר בשוק. קבוצת BBK עבדה קשה מאוד כדי לתת לכל החברות שלה גישה לתוכנה שפיתחה כך שהן יוכלו בקלות להתאים אותה לצרכיהם. בגדול תמצאו אותה בשינויים קלים במכשירים של רילמי וגם של Vivo, וכמובן אצל וואן פלוס, מה שהרגיז מאוד את חובבי המותג. עם זאת היא הדבר הקרוב ביותר לממשק אנדרואיד נקי שתקבלו אצל יצרנית סינית בזכות הקרבה שלה לוואן פלוס ולממשק שלה – OxygenOS – שהיה במשך שנים רבות הדבר הכי קרוב לאנדרואיד של גוגל.\n\n\n\n\n\n8 צפייה בגלריה הממשק באמת ידיותי למשתמש ( רפאל קאהאו )\n\n\n\n\n\nיתרונותיו בעיקר בפשטות ההפעלה שלו, אין כאן מאות הגדרות שצריך למצוא בתתי תפריטים בהגדרות. הכל די פשוט להבנה ואופו גם הוסיפה הסברים לרוב התכונות כדי שתבינו מה הן עושות. מנגד יש כאן יותר מדי אפליקציות מותקנות מראש, כולל כאלה של פייסבוק או אחרות. לא ברור למה זה טוב, אם אני ארצה להוריד את פייסבוק אלך לי לגוגל פליי ואוריד. אני יודע שמדובר בשת''פ מסחרי, אבל זה חורה מאוד כשמוצאים אחד כזה במכשיר שעולה הרבה מאוד כסף.\n\nמצלמה: חסל סדר המיקרוסקופ – עוברים לזום כפול 2\n\nמערך הצילום של ה-X5 אינו מיוחד או יוצא דופן. החברה זנחה את מצלמת המיקרוסקופ הגימיקית והמיותרת בו ציידה את ה-X3 ( סקירה שלנו כאן ). ובמקומה הוסיפה חיישן זום שמאפשר הגדלה של עד פי 2. זה קצת מצחיק שזה כל מה שהחברה הצליחה לדחוס פה. הוא גם לא מרשים במיוחד עם רזולוציה של 13 מגה-פיקסל. לפחות הוא אופטי ומנפק תמונות באיכות טובה למדי. המצלמה הראשית מאוד מרשימה, היא מציעה 50 מגה-פיקסל עם מייצב תמונה אופטי. איכות התמונות שלה מצוינת. באמת, אמנם הכיול של הצבעים קצת רווי – אבל הפירוט מצוין והטווח הדינמי מעניק יופי של מנעד.\n\n\n\n\n\n8 צפייה בגלריה השם של האסלבלאד מרוח באותיות ענק על הגב שלו - אבל מה הם עשו בשבילו? ( רפאל קאהאו )\n\n\n\n\n\nמה שאני עדיין לא מבין זה מה עשתה כאן האסלבלאד חוץ מלהוסיף את השם שלה על המכשיר. כלומר היא הוסיפה גם תמיכה בצילום Xpan שהוא פורמט ייחודי לחברה ומיועד לצילומי פנורמה ב-16:9 שאגב תמצאו גם במצלמה של וואן פלוס. אבל, אני לא יודע. אולי הצבעים? שכן זה מה שהיא סיפקה בעיקר למותג הבת. לדעתי זה חבל שבאופו לא מינפו את השימוש בשם האסלבלאד למשהו שהוא לא יותר ממשהו שמרגיש כמו גימיק שיווקי. וואווי למשל השתמשה יפה מאוד בלייקה וסוני יודעת גם לתת בראש עם המצלמות של הסמארטפונים שלה המסייעות מאוד גם לאפל. חבל.\n\n\n\n\n\n8 צפייה בגלריה המצלמה מגובה בשבב ה-AI הראשון של אופו, הם מאוד גאים בו ( רפאל קאהאו )\n\n\n\n\n\nהמצלמה השנייה כאן היא לצילומי זווית רחבה. גם היא בת 50 מגה-פיקסל שזה נדיר במחוזותינו. היא מעניקה יכולות צילום טובות יותר מהרבה מצלמות של מתחרות, אבל בינינו, כמה כבר אתם משתמשים בצילומים כאלה? יד על הלב, לא הרבה. הן טובות לצילומי קבוצות או לתמונות נוף ובניינים. אלה תסריטי שימוש יחסית נדירים למשתמשי סמארטפונים. אבל אופו גם שילבה את היכולות שלה במצלמה הראשית ואפשר לקבל תמונות המשלבות את שתיהן. זה עובד לא רע. צילומי הדיוקן מצוינים, טשטוש הרקע טבעי ויש גם מצב לילה שימושי מאוד שעובד גם במצלמה הראשית וגם במצלמת הזווית הרחבה באותה היעילות – שזה די נדיר. מצלמת הסלפי בת ה-32 מגה-פיקסל עושה עבודה טובה, התמונות טבעיות ואין עיוותים. צילום הווידאו לעומת זאת אינו המשוכלל ביותר שניתן למצוא, ניתן לצלם סרטונים באיכות מקסימלית של עד 4K ב-60 פריימים לשניה. גם מכשירים שעולים חצי ממנו מסוגלים היום לזה. מצלמת הסלפי מוגבלת לצילום וידאו של עד 1080P ב-30 פריימים לשניה שזה ממש בסיסי. בקיצור ולסיכום, מערך הצילום כאן אינו הטוב ביותר שתוכלו למצוא – הוא עושה עבודה טובה – אבל למתחרים בקטגוריה יש יתרונות שלא תמצאו כאן. חבל.\n\nסיכום ואלטרנטיבות: יקר מדי לסוגו\n\nאופו ממצבת את ה-Find X5 Pro כמכשיר דגל שמתחרה בסמסונג גלקסי S22 פלוס , באייפון 13 פרו (אפילו פרו מקס) , בוואן פלוס 10 פרו ובחו''ל גם במכשירי הדגל של סוני, Vivo, וואווי והונור. לצערי אני לא בטוח שהוא מסוגל להם. מחירו בארץ עומד על 4,000 שקל, שזה מחיר גבוה מאוד. הוא יקר יותר מהוואן פלוס 10 פרו ומהסמסונג S22 פלוס, ויש להם מצלמות יותר טובות משלו מעבר לשאר התכונות שמשתוות לו. הוא יקר כמו אייפון אבל ללא המיתוג היוקרתי של אפל. על שיאומי אני אפילו לא מדבר.\n\nהוא יקר יותר מ מכשיר הדגל האחרון של הונור שמציע מערך צילום הרבה יותר מרשים במחיר נמוך יותר. בקיצור, אני לא כל כך מבין את התמחור שלו. מה שכן הוא נאה מרוב מתחריו, למרות שגם זה עניין של טעם. הגב הקרמי כאן מעניק לו נקודת זכות וכך גם הטעינה המהירה. בקיצור, אני יכול להמליץ עליו רק לחובבי המותג, ולמי שמחפש מכשיר שאינו אפל, סמסונג, שיאומי או הונור ולא רוצה לקנות וואן פלוס. אם אתם בקטגוריה הזו – לכו עליו ולא תצטערו – אם אתם לא נסו את המכשירים של המתחרים קודם.\n\n\n\n",
    "איך יודעים מי ממשרדי עורכי הדין מחויבים לקהילה ולמעורבות חברתית?": "איך יודעים מי ממשרדי עורכי הדין מחויבים לקהילה ולמעורבות חברתית?\n\nישנם לא מעט משרדי עורכי דין שלצד העשייה העסקית שלהם, מקדישים משאבים, זמן וכסף כדי לסייע למטרות חברתיות נעלות, בין אם באמצעות ייצוג 'פרו בונו' וליווי מקצועי בחינם, ובין אם בפעולות תרומה כאלה ואחרות. לקראת פרסום רשימת משרדי עורכי הדין שנבחרו על ידי Duns 100 כמובילים בפעילות 'פרו בונו' ותרומה לקהילה לשנת 2022, אשר תוצג בערב הגאלה (19.9), מסבירה שילה זברו וייס על מתודולוגיית הבחירה ברשימה, ומה משקל הפקטורים השונים וכיצד הם משפיעים על הרכב הרשימה הסופית של המשרדים המובילים במעורבותם החברתית",
    "דיווח: ישראל תקפה בסוף השבוע מטרות בנמל התעופה הבינלאומי של דמשק": "על פי דיווח בסוריה, ישראל תקפה בסוף השבוע את נמל התעופה הבינלאומי של דמשק ועוד כמה מטרות מדרום לבירה הסורית. חמישה חיילים סוריים נהרגו ונגרם נזק לרכוש.\n\nסוכנות רויטרס מוסרת שישראל הגבירה את קצב התקיפות על נמלי תעופה בסוריה, חאלב ודמשק, כדי לסכל את תכניות איראן להעביר נשק לחיזבאללה ולמיליציות פרו-איראניות בדרך האוויר.\n\nמשרד ההגנה הסורי מסר שהטילים שוגרו מכיוון העיר טבריה, ואילו הארגון לשמירת זכויות האדם בסוריה הודיע שהמטרות היו כוחות פרו-איראניות ונכסים צבאיים הקשורים לאיראן.\n\n",
    "רוסיה ואוקראינה החליפו ביניהן כ-300 שבויים": "מה זה הסימן המסתורי על סוליית הנעל של מייגן מרקל?",
    "זלנסקי: \"שלום? שרוסיה תיענש\". עסקת שבויים: 215 לוחמים שוחררו בתמורה ל\"חבר של פוטין\"": "נאומו של זלנסקי בפני עצרת האו\"ם ( צילום: רויטרס )\n\n\n\n\n\nשבעה חודשים של מלחמה: נשיא אוקראינה וולודימיר זלנסקי , שלא יצא מתחומי המדינה מאז פרוץ המלחמה עם רוסיה, אמר הלילה (בין רביעי לחמישי) בנאום מוקלט ששלח לעצרת הכללית של האו\"ם כי \"רוסיה היא הישות היחידה שמאושרת מהמלחמה באוקראינה - והיא לא מתכוונת לסיים אותה בקרוב. אנחנו רוצים שלום, אירופה רוצה שלום, העולם רוצה שלום. אנחנו לא ניתן לרוסיה לגבור עלינו\". בנאומו חזר שוב ושוב, 15 פעמים, על הדרישה שרוסיה תיענש בשל \"הפשע שהיא מבצעת נגד העם האוקראיני\".\n\nזלנסקי, שקיבל אישור חריג ביותר להעביר נאום מוקלט לאו\"ם, שטח בנאומו את \"תוכנית חמש הנקודות\" שלו לכינון שלום בר-קיימא, בראשן אותה דרישה להעניש את רוסיה באמצעות סנקציות נוספות ושלילת זכות הווטו שלה במועצת הביטחון של האו\"ם, והוא הבהיר כי קייב לא תסכים לאמץ במסגרת הסכם שלום עתידי מדיניות נייטרלית בעימות שביו רוסיה למערב. במקביל לנאומו סיכמו מנהיגי מדינות ה-G7 בפגישה בניו יורק להמשיך ולהעניק סיוע לאוקראינה.\n\n11 צפייה בגלריה קיבל אישור חריג להקליט את הנאום מרחוק ( צילום: AFP )\n\n11 צפייה בגלריה עצרת האו\"ם בזמן נאום זלנסקי ( צילום: AFP )\n\n( צילום: אבי חי )\n\n\n\n\n\nבנאומו המוקלט זלנסקי אמר כי חמשת התנאים בתוכניתו אינם עומדים למשא ומתן, ומלבד עונש ל\"תוקפנות של רוסיה\", הם כוללים בין היתר את שיקום ביטחונה של אוקראינה ושמירה על חיי אזרחיה, ערבויות ביטחוניות עבור הממשלה בקייב ואחדות בינלאומית בגינוי רוסיה. בדבריו הדגיש שעונש הוא המרכיב המרכזי בתוכנית לשלום בר-קיימא: \"עונש לפשע התוקפנות. עונש להפרת שלמות הגבולות והטריטוריה שלנו. עונש שחייב להיות במקום עד להחזרת הגבול הבינלאומי המוכר\".\n\n\"מה לא נמצא במרכיב הראשון? נייטרליות. אלו שמדברים על נייטרליות בזמן שזכויות אדם ושלום נמצאים תחת התקפה, מתכוונים למשהו אחר\", הוסיף זלנסקי. הוא שלל בדבריו אפשרות שבה \"הסדרה תיעשה על בסיס שונה מנוסחת השלום שמציעה אוקראינה. ככל שהטרור של רוסיה יגיע רחוק יותר, כך יפחת הסיכוי שמישהו בעולם יסכים לשבת איתה בשולחן אחד\".\n\nבמקביל לנאומו הלילה באו\"ם של הנשיא האוקראיני, בקייב אישרו את הדיווחים אמש על עסקת חילופי שבויים מול רוסיה. לפי קייב מדובר בעסקת חילופי השבויים הגדולה ביותר עד כה בין הצדדים: 215 לוחמים אוקראינים ואזרחים זרים שהיו בידיה של מוסקבה או של המורדים הפרו-רוסים במזרח אוקראינה שוחררו, בתמורה ל-55 אסירים שבהם החזיקה הממשלה בקייב. בראש אותם אסירים שהועברו לידי רוסיה בעסקה עומד הפוליטיקאי האוקראיני הפרו-רוסי ויקטור מדבדצ'וק , שנחשב לבעל בריתו הקרוב והמשפיע ביותר של נשיא רוסיה ולדימיר פוטין באוקראינה.\n\n11 צפייה בגלריה פוטין ובעל בריתו ויקטור מדבדצ'וק, פוליטיקאי אוקראיני פרו-רוסי שהואשם בבגידה ( צילום: AFP, EPA )\n\n11 צפייה בגלריה איידן אסלין (ימין) ושון פינר (מרכז), שניים מהבריטים שנפלו בשבי הרוסי ושוחררו הלילה בעסקת חילופי שבויים\n\n11 צפייה בגלריה שבוי מלחמה אוקראיני ששוחרר בעסקה מנשק הלילה את הקרקע בארצו, אחרי שהוחזר לגבולותיה באזור צ'רניהיב ( צילום: Coordination Headquarters for Treatment of Prisoners of War/Handout via REUTERS )\n\n11 צפייה בגלריה ( צילום: Press Service of the State Security Service of Ukraine/Handout via REUTERS )\n\n11 צפייה בגלריה ( צילום: Press Service of the State Security Service of Ukraine/Handout via REUTERS )\n\nמדבדצ'וק בן ה-68, שידוע בקשריו החמים עם פוטין ואף סיפר בעבר שהנשיא הרוסי שימש כסנדק של אחת מבנותיו, הוא מייסדה של מפלגה פרו-רוסית באוקראינה, שהוצאה אל מחוץ לחוק בחודש שעבר. אשתקד דורג במקום ה-12 ברשימת האנשים העשירים ביותר באוקראינה שפרסם המגזין \"פורבס\", והונו הוערך אז ב-620 מיליון דולר. הוא נלכד באוקראינה באפריל האחרון, חודשיים אחרי שנמלט ממעצר בית שבו היה נתון בעקבות אישום שהוגש נגדו בגין \"בגידה חמורה\". לצד מדבדצ'וק, גורם בכיר בצבא אוקראינה אמר הבוקר ל\"ניו יורק טיימס\" כי קייב העבירה לידי רוסיה גם טייסים וקצינים רוסים בכירים.\n\nהנשיא זלנסקי מסר הלילה שבמסגרת העסקה שחררה רוסיה לידי ארצו חמישה קצינים שהובילו את ההגנה על מפעל המתכת הענקי \"אזובסטל\" במריופול . הלוחמים שם נכנעו רק בתום חודשים ארוכים של התבצרות במה שזכה לכינוי \"מצודת מריופול\", והפכו לגיבורים בעיני העם האוקראיני. חמשת הקצינים ששוחררו הועברו תחילה לטורקיה. גם סעודיה לקחה חלק במאמצי התיווך לעסקת חילופי השבויים, והודיעה אמש כי סייעה בשחרורם של עשרה אזרחים זרים. בין המשוחררים חמישה בריטים, בהם איידן אסלין ושון פינר שלחמו לצדה של אוקראינה, נפלו בשבי המורדים הפרו-רוסים ונידונו על ידם למוות.\n\nעסקת חילופי השבויים מגיעה כשברקע נראה שהמלחמה צועדת דווקא לעבר הסלמה, בעקבות הכרזתו אתמול של פוטין על גיוס 300 אלף חיילי מילואים . בנאומו הלוחמני אתמול תקף פוטין בחריפות את מדינות המערב, והתייחס במרומז ליכולותיה הגרעיניות העוצמתיות של ארצו. במערב הדגישו כי הם מתייחסים לאיומיו ברצינות - אך טענו כי המהלך מעיד יותר מכול על חולשתה של מוסקבה ועל הבהלה האוחזת בצמרת הרוסית בעקבות כישלונותיו של הצבא הרוסי באוקראינה.\n\nמעצר מפגינים במוסקבה וסנט פטרבורג, אמש ( צילום: רויטרס )\n\n\n\n\n\n11 צפייה בגלריה ההפגנות ברוסיה, אמש ( צילום: AFP )\n\n11 צפייה בגלריה 1,300 מפגינים נעצרו. עימותים בסנט פטרסבורג ( צילום: EPA )\n\n\"ההכרזה על גיוס החיילים היא למעשה הודאה של פוטין בכך שהפלישה שלו נוחלת כישלון\", אמר שר ההגנה של בריטניה בן וואלאס, וראש ממשלת הולנד מארק רוטה, מהמנהיגים הוותיקים ביותר באיחוד האירופי, הצהיר כי פוטין והקרמלין \"בפאניקה\".\n\nבעשרות ערים ברוסיה הפגינו אמש נגד פוטין, שהפר את הבטחתו לאומה כשהורה לגייס חיילי מילואים כדי לתגבר את הכוחות באוקראינה. לפי ארגון OVD-Info, שעוקב אחרי מעצר מפגינים ברוסיה, יותר מ-1,300 בני אדם נעצרו בהפגנות ב-38 ערים, בהן מוסקבה וסנט פטרבורג. במשרד הפנים הרוסי אמרו שהשוטרים סיכלו ניסיונות לקיים \"הפגנות קטנות\" שלא קיבלו את אישור הרשויות. \"כל מי שעבר על החוק נעצר ונלקח לחקירה בתחנת המשטרה\", נמסר מהמשרד.\n\nגורם בכיר בבית הלבן הגיב הלילה על ההחלטה של פוטין לגייס חיילי מילואים ואמר כי הכרזתו \"מעידה על לחץ גדול מאוד ברוסיה\". הגורם הוסיף כי זה נובע מכך שפוטין ורוסיה נמצאים ב\"מצב רע\" בכל הנוגע למבצע הצבאי שרוסיה מנהלת בכישלון באוקראינה. הוא התייחס גם להפגנות שפרצו ברוסיה בעקבות צווי המילואים, ואמר כי עדיין מוקדם לדעת מה רמת הרצינות של המחאות ברוסיה.\n\n11 צפייה בגלריה \"הודעת גיוס המילואים של פוטין מעידה על לחץ גדול\" ( צילום: רויטרס, AFP )\n\n11 צפייה בגלריה \"נמשיך לחזק את הסנקציות על רוסיה\". טרודו ( צילום: רויטרס )\n\nגם ראש ממשלת קנדה ג'סטין טרודו התייחס להודעת מוסקבה ואמר כי קנדה מגנה את ההסלמה של פוטין במלחמה באוקראינה, את ההחלטה לגייס חיילי מילואים ואת האיום בשימוש בנשק גרעיני. טרודו הוסיף שקנדה תמשיך לחזק את הסנקציות על רוסיה, ותמשיך להעניק סיוע צבאי לאוקראינה.\n\nבנוסף לקנדה, גם אוסטרליה וניו זילנד גינו את הצהרתו של פוטין. המדינות מסרו כי האיומים של פוטין בשימוש בנשק גרעיני כדי להגן על ארצו \"אינם מתקבלים על הדעת\". שרת החוץ של אוסטרליה פני וונג ציינה כי \"האיומים האלה חסרי אחריות. הטענות של פוטין על הגנה על שלמות הטריטוריה של רוסיה אינן נכונות. שום משאל עם מזויף לא יהפוך אותן לנכונות\". וונג הוסיפה כי \"רוסיה בלבד נושאת באחריות למלחמה הבלתי-חוקית והבלתי-מוסרית הזו. שלום חייב להתחיל עם נסיגה של רוסיה משטחה של אוקראינה\".",
    "יאיר נבות: המרוץ של רוסיה נגד הזמן": "מתקפת הנגד האוקראינית נמשכת, גם אם פחות מדברים עליה משום מה, ונוגסת כבר בחלקים מצפון מחוז לוהאנסק במזרח אוקראינה, חלק מחבל דונבאס. ההתקדמות האוקראינית מעוררת לא מעט היסטריה בקרב כוחות הצבא של היישויות הפרו-רוסיות בחבל דונבאס – הרפובליקות העממיות של לוהאנסק ודונייצק.\n\nמתקפת הנגד האוקראינית נמשכת, גם אם פחות מדוברת, ונוגסת בחלקים ממזרח אוקראינה. ההתקדמות האוקראינית מעוררת לא מעט היסטריה בקרב כוחות הצבא של היישויות הפרו-רוסיות בחבל דונבאס\n\nישנם אפילו דיווחים על תקריות ירי פנימיות קשות, כולל עשרות הרוגים, בין גדודים שונים של הצבא הרוסי – ביטוי למצב המורלי השפוף של רבים מהחיילים בעקבות מתקפת הנגד האוקראינית.\n\nהצבא הרוסי מבצע אמנם פעילות התקפית נקודתית באזור בחמוט במחוז דונייצק, אך לא ממש מסודרת. רוסיה ממשיכה לעשות מאמצים גדולים, כמעט מיואשים למען האמת, לגייס מתנדבים שיוכשרו ויגיעו לחזיתות הלחימה – המשך המאמץ לגייס ולחייל אסירים מרחבי רוסיה, בהם רוצחים, אנסים (אפילו קניבל) ואחרים, הוא חלק מהתהליך הזה.\n\nA video leaked to social media of how Putins' close confidant Yevgeny Prigozhin visits prisons to recruit men aged 22 to 50 for war against Ukraine. He says war is hard but after 6 months of service, prisoners would be released. pic.twitter.com/vZ0uD5x3A9 — Euromaidan Press (@EuromaidanPress) September 15, 2022\n\nכל זה נעשה בניסיון להימנע בכל דרך מהכרזה על גיוס כללי, שגם הוא, אם יתרחש, לא ישנה הרבה את תמונת הקרב הנוכחית, ודאי לא בטווח הזמן המיידי.\n\nבמקביל מנסה מוסקבה לקדם באגרסיביות את משאלי העם לסיפוח אותן ישויות פרו רוסיות ואזורי חרסון וזפוריז׳יה הכבושים אף הם עדיין ע״י הצבא הרוסי.\n\nבמקביל למאמץ הנואש לגייס מתנדבים מנסה מוסקבה לקדם באגרסיביות את משאלי העם לסיפוח אותן ישויות פרו רוסיות ואזורי חרסון וזפוריז׳יה, הכבושים אף הם עדיין ע״י הצבא הרוסי\n\nלא במקרה כתב השבוע נשיאה וראש ממשלתה לשעבר של רוסיה דימיטרי מדבדב, כיום סגן ראש המל״ל הרוסי, דברי שבח על האפשרות של משאלי עם בחבל דונבאס על סיפוח היישויות לרוסיה. הוא כתב בעמוד הטלגרם שלו:\n\n״למשאל עם בדונבאס יש חשיבות רבה לא רק להגנה המערכתית על תושבי היישויות העצמאיות בדונבאס ושטחים משוחררים אחרים, אלא גם להשבת הצדק ההיסטורי. הם משנים לחלוטין את וקטור ההתפתחות של רוסיה במשך עשרות שנים – ולא רק את המדינה שלנו. כי לאחר יישומם וקבלת השטחים החדשים לרוסיה, השינוי הגיאופוליטי בעולם יהפוך לבלתי הפיך. פלישה לשטחה של רוסיה היא פשע, שביצועו מאפשר לך להשתמש בכל כוחות ההגנה העצמית. אבל לא פחות חשוב שאחרי התיקונים לחוקת מדינתנו, אף מנהיג עתידי אחד של רוסיה, אף פקיד אחד לא יוכל להפוך את ההחלטות הללו. זו הסיבה שמשאלי העם האלה כל כך מעוררים בקייב ובמערב. לכן הם צריכים להתבצע״.\n\nמדבדב כמובן מתחכם פה, עם טיעון מוזר – אם השטחים הללו יסופחו ויהפכו דה פקטו לרוסיה, הרי שתקיפתם ע״י אוקראינה תחייב את רוסיה להגיב בעוצמה.\n\nזהו סוג של איום ריק וחלול, בעיקר בהתחשב במצבו העגום של הצבא הרוסי, ובעובדה שבשטח העובדות הוכיחו אחרת לגמרי – חצי האי קרים כבר סופח לרוסיה ב-2014, מה שלא מנע מהאוקראינים להכות בעוצמה בבסיסי הצבא הרוסי שם בשבועות האחרונים.\n\nזה לא גרם לשום תגובה עוצמתית של רוסיה, פשוט כי יכולותיה הצבאיות מוגבלות מאוד כרגע, בשל מצוקת כוח אדם חריפה מאוד. כתוצאה מכך למשל הוצאה הוראה חדשה האוסרת על גברים לעזוב את חצי האי קרים ללא אישור המפקדים הצבאיים – מדובר על כל הגברים בחצי האי.\n\nהאיום של מדבדב ריק וחלול, בעיקר בהתחשב במצבו העגום של הצבא הרוסי, ובכך שבשטח העובדות הוכיחו אחרת לגמרי – חצי האי קרים כבר סופח לרוסיה ב-2014, מה שלא מנע מהאוקראינים להכות שם בעוצמה\n\nאין ספק שהרוסים חוששים מתוכנית אוקראינית בחודשים הקרובים לנסות ולהשתלט מחדש על חצי האי שסופח ב-2014, תוך ניצול חולשתו ההולכת וגוברת של הצבא הרוסי. אנחנו עדיין לא שם, אבל מהלך כזה עשוי להבשיל באביב-קיץ 2023. בינתיים, התעמולנים בערוצי הטלוויזיה הממלכתית ברוסיה דוחפים במרץ רב את רעיון הסיפוח של היישויות הפרו רוסיות בחבל דונבאס, ואת האזורים הכבושים בחרסון וזפוריז׳יה.\n\nגם הגיוס שעליו הכריז ולדימיר פוטין בנאומו לא בהכרח יציל את המצב העגום מבחינתו של כוח האדם הצבאי, ובינתיים מצליח בעיקר לעורר פניקה ומחאה בקרב רוסים שהמלחמה הייתה עד כה מרוחקת מהם ומתודעתם.\n\n2. הגיוס הזה גורם לכך שגם בני מעמד הביניים הרוסי מתחילים לחוש כעת את המלחמה והשלכותיה. העובדה היא שרבים מאוד מנסים לעשות כל שביכולתם לצאת מרוסיה בכל דרך וכך להימלט מהגיוס הזה, שעלול לחרוץ את גורלם במלחמה שנויה במחלוקת. צריך לחכות ולראות איזו השפעה תהיה למהלך הזה על יציבות המשטר. — Yair Navot (@Navot_Yair) September 21, 2022\n\nאתמול המשיך מדבדב בלשון המאיימת והחריפה נגד המערב בעמוד הטלגרם שלו והבהיר שרוסיה לא תעצור בנשק קונוונציונלי בהגנה על השטחים שיסופחו:\n\n״תוצאות החלטות המפקד העליון מיום ה-21 בספטמבר 2022:\n\n1. יתקיימו משאל עם, ורפובליקות דונבאס ושטחים אחרים יתקבלו לרוסיה. 2. ההגנה על כל השטחים שיצטרפו לרוסיה תתחזק משמעותית ע״י הכוחות המזוינים הרוסים.\n\n3. רוסיה הודיעה כי לא רק יכולות גיוס אלא גם מערכות נשק רוסיות, כולל נשק גרעיני אסטרטגי ונשק המבוסס על עקרונות חדשים, יכולים לשמש להגנה כזו. לכן, אידיוטים שונים בדימוס עם פסי גנרלים לא צריכים להפחיד אותנו עם דיבורים על מתקפת נאט\"ו בקרים. מובטח כי נשק היפרסוני יוכל להגיע ליעדים באירופה ובארה״ב הרבה יותר מהר.\n\nאבל הממסד המערבי ובאופן כללי כל אזרחי מדינות נאט\"ו צריכים להבין שרוסיה בחרה בדרכה. אין דרך חזרה״.\n\nמיותר כמובן להוסיף שההתבטאויות הללו לא מוסיפות להרגעת המתיחות הגבוהה ממילא בין רוסיה למדינות ברית נאט״ו ובמיוחד ארה״ב. קהילת המודיעין של ברית נאט״ו ובמיוחד זו של ארה״ב, על שלל אמצעיה ויכולותיה, ממשיכה לעקוב מקרוב אחרי כל אינדיקציה לשינוי ברמת המוכנות/כוננות של היחידות האסטרטגיות של הצבא הרוסי האחראיות על תפעול היכולות הגרעיניות.",
    "ניתוח שוק לייזר פאברי פרו, חידושים אחרונים, מגמות מתעוררות, גודל תעשייה, תחזית צמיחה ותחזית 2028": "דוח מחקר שוק לייזר של פברי פרו הוא מקור מידע חיוני המספק פרטים טכניים ופיננסיים עדכניים ועתידים על הענף. כל נתוני סטטיסטיקת השוק המורכבים מאומתים ומאושרים על ידי מומחים בתעשייה עבור קוראים ומשתמשי קצה. זה הופך להיות קל לנתח את הפעולות של שחקני מפתח והשפעותיהם על מכירות, יבוא, יצוא, הכנסות וערכי CAGR עם דוח שיווק אמין זה. סקירת השוק מנותחת ביחס לשחקני שוק בדמות לקוחות, חברות או לקוחות. הדוח הראשון מסוגו של Fabry Perot Laser גם עוזר למדוד ולייעל כל שלב במחזור החיים של התהליך התעשייתי, כולל מעורבות, רכישה, שימור ומונטיזציה.\n\nדוח מחקר השוק האחרון של Fabry Perot Laser כולל מידע על הזדמנויות שוק פוטנציאליות, מכירות ומחקר נוף תחרותי, שחרורים צפויים של מוצרים, התפתחויות טכנולוגיות שנוצרו ועדכניות, מחקרי רגולציית הכנסות וסחר, ונושאים אחרים. מידע חשוב, כגון ערכי נתח שוק, גדלי שוק אזוריים ולאומיים ברחבי העולם, כמו גם ניתוח של מגמות נוכחיות, נכלל במחקר השוק המעמיק של Fabry Perot Laser.\n\nהורד בחינם דוח לדוגמה של דוח שוק הלייזר העולמי של Fabry Perot:\n\nhttps://www.marketinsightsreports.com/reports/08259168388/global-fabry-perot-laser-market-research-report-2022/inquiry?Mode=21\n\nחברות קריטיות המוזכרות בדוח השוק העולמי הן:\n\nSacher-Laser, Toptica, MACOM, Nanoplus, Timbercon, Thorlabs Inc, Alpes Lasers, Qphotonics, Anritsu, Inphenix, MirSense\n\nפברי פרו פילוח שוק לייזר:\n\nבהתבסס על משתתפי שוק, מיקומים, סוגים, יישומים ומשתנים אחרים, שוק הלייזר של Fabry Perot העולמי מחולק למגזרים רבים. אנשים יכולים להזמין מחקר מותאם אישית כדי להתאים לדרישות האישיות שלהם. המחקר כולל ניתוח SWOT של השוק. מחקר השוק הגלובלי בוחן מספר פלחים ותתי-פלחים משמעותיים בהתבסס על מפרט, אפליקציה, משתמשי קצה וגיאוגרפיה כדי לרכוש הבנה של השוק. התרחבות השוק נבדקת\n\nסוגי המוצרים בדוח זה הם:\n\nמצב יחיד\n\nפס רחב\n\nיישומים מכריעים של השוק הם:\n\nייצור חשמל\n\nתַעֲשִׂיָתִי\n\nתקשורת אופטית\n\nתוֹרַת הַתְעוּפָה\n\nאחרים\n\nאם יש לך שאלה או בירור לרכישה או דוח התאמה אישית, לחץ כאן:\n\nhttps://www.marketinsightsreports.com/reports/08259168388/global-fabry-perot-laser-market-research-report-2022?Mode=21\n\nהמחקר בוחן את הדינמיקה של השוק הן מצד הביקוש והן מצד ההיצע, כמו גם היבטים מרכזיים כמו מניעים, מעצורים, הזדמנויות ומגמות עתידיות שישפיעו על השוק בעתיד. ניתוח PEST מלא עבור כל אחד מהמקומות החשובים כלול גם כן במחקר. המחקר בוחן ומחזה מדינות גדולות ברחבי העולם, כמו גם מגמות נוכחיות וסיכויים עתידיים פוטנציאליים באזור. בדוח המחקר, הכולל נתונים איכותיים וכמותיים כאחד, השוק מוערך ביסודיות. הוא כולל סקירת שוק גלובלית וכן תחזיות עבור תחומי מפתח. לאחר מכן, שוק הלייזר של Fabry Perot של כל אזור מפולח למדינות ולמגזרים.\n\nרכישות, שותפויות ושיתופי פעולה היו בין אסטרטגיות הצמיחה האורגנית של השוק. כתוצאה מפעילויות אלו, הצליחו משתתפי השוק של פברי פרו לייזר להגדיל את קהל הלקוחות והרווחים שלהם. מחקר זה בוחן מגמות שוק כמו גם שיטות צמיחה אורגניות ואי-אורגניות. בשל הביקוש הגובר במגזר הגלובלי, המשתתפים בשוק צפויים ליהנות מהזדמנויות צמיחה טובות בעתיד. מספר עסקים נותנים עדיפות להשקות מוצרים חדשים, כמו גם אסטרטגיות צמיחה אורגניות אחרות כגון פטנטים ואירועים.\n\nOutlook תחרותי\n\nבניתוח הנוף התחרותי של Fabry Perot Laser שלנו, ננתח את התחרות בשוק לפי חברה, תוך התחשבות בתקציר המנהלים של המשרד, תיאור העסק, קו המוצרים, הנתונים הפיננסיים המשמעותיים ומשתנים נוספים. דוח המחקר מכסה ניתוח שרשרת האספקה, אסטרטגיות הרחבת שוק, ניתוח PEST, ניתוח חמשת הכוחות של פורטר ותרחישים סבירים בשוק. סעיף זה יכסה את החברות המתחרות בענף הנדון וכן את עמדות השוק הנוכחיות שלהן.\n\nיתרונות משמעותיים של דוח שוק הלייזר של פברי פרו:\n\nהדו\"ח מכיל הערכה מפורטת של שחקנים מרכזיים בתעשייה הפועלים בשוק הלייזר של פברי פרו.\n\nהוא מכסה את אסטרטגיות הפיתוח העדכניות ביותר, ניתוח שרשרת הערך וסיכויי צמיחה מרכזיים המקובלים על ידי יצרנים מכריעים בשוק הגלובלי של Fabry Perot Laser.\n\nהוא בוחן אינדיקטורים מיקרו ומקרו-כלכליים מוכווני צמיחה.\n\nהערכה של גודל השוק האחרון של פברי פרו לייזר, מידע תחזיות ושיפורים טכנולוגיים בתעשיית פאברי פרו לייזר\n\nהמחקר מתאר מידע עדכני המשפיע על התרחיש האסטרטגי ומגמות התעשייה הקרובות בשוק הלייזר העולמי של Fabry Perot.\n\nדוח זה מעריך את גודל השוק של פברי פרו לייזר ותרומתו לשוק האם\n\n2022-2028 דוח המחקר המעודכן האחרון עם סקירה כללית, הגדרה, TOC, עדכון שחקנים מפתח בשוק\n\nהדוח כולל שחקני שוק מובילים שעודכנו בשנים 2022-2028 באסטרטגיה העסקית העדכנית שלהם, נפח מכירות וניתוח הכנסות\n\nקנה עכשיו דוח זה @\n\nhttps://www.marketinsightsreports.com/report/purchase/08259168388?mode=su?Mode=21\n\nאילו גורמים מרכזיים מזינים את צמיחת השוק?\n\nדוח מחקר השוק מציע גם מידע על הזדמנויות השקעה פוטנציאליות, ניתוח אסטרטגי של שוק הצמיחה ואיומים סבירים אשר יצמדו ללקוח כדי לתכנן באופן שיטתי ויצירתי את הדפוסים והאסטרטגיות העסקיות. ניתוח הנתונים הקריטיים בדוח שוק הלייזר של Fabry Perot מוצג בצורה אנכית. זה מסמל שהמידע מתואר בצורה של גרפיקת מידע פשוטה, סטטיסטיקה וגרפים כדי לבצע משימה קלה לביצוע.\n\nהתאמה אישית של דוח:-\n\nהלקוח יקבל עדכון אחד בחינם ברכישת רישיון משתמש תאגידי.\n\nעדכון תעשייה רבעוני למשך שנה ב-40% מעלות הדוח לכל עדכון.\n\nאנליסט מחקר מסור אחד שהוקצה ללקוח.\n\nרזולוציית שאילתה מהירה תוך 48 שעות\n\nניוזלטר שוק ב-100 דולר לחודש לגיליון.",
    "\"ישראל יכולה להיות רגועה\": כיצד ייראו היחסים עם רה\"מ בריטניה החדשה?": "ליז טראס, שרת החוץ הבריטית, נבחרה באופן רשמי כמחליפתו של בוריס ג'ונסון כראש ממשלת בריטניה. זאת, לאחר שזכתה ברוב של 57.4 אחוזים מהקולות. אלעד שמחיוף, שליח \"חדשות 12\" לאירופה, שוחח עם ענת דוידוב ברדיו 103FM על חילופי השלטון בבריטניה: \"כרגע טראס מקבלת את מלוא הקרדיט לעשות את הדברים שהבטיחה. ברגע שהיא תתחיל לחולל מהפכות, היא תצטרך להתמודד עם הפוליטיקה האמיתית\".\n\nהאישה השלישית בתפקיד: ליז טראס נבחרה לראשות ממשלת בריטניה\n\nבפתח דבריו, שמחיוף התייחס להליך הבחירה לראש ממשלת בריטניה: \"בעיקרון, מה שראינו בשבועות האחרונים זה קרב ראש בראש, שמבחינה כלכלית הוא מעניין. שר האוצר לשעבר, אדם שבעצמו עשה הרבה כסף - הייתה לו מדיניות כלכליות מאוד שמרנית, אחראית. הוא מגיע גם מהשוק הזה וגם שירת כשר האוצר, אז הוא מגיע מתוך המשרד\".\n\nשמחיוף המשיך: \"הוא אמר 'אנחנו בדרך לאינפלציה, למשבר אנרגיה שרק מחמיר, ובזמן הזה צריך להיות אחראים ולא להבטיח הבטחות ללא כיסוי'. ליז טראס, מי שנבחרה, הלכה לכיוון ההפוך - היא אמרה 'אנחנו רוצים לעשות דברים אחרת', היא מדברת על קיצוץ במיסים, על רפורמות מאוד גדולות מבחינה כלכלית. יש מי שטוען שאלו הבטחות פופוליסטיות שהיא לא יכולה לממש, אבל בסופו של דבר זה עבד עם הבוחרים\".\n\n\"היא מדברת על להתניע את הכלכלה הבריטית, קיצוץ מיסים גם לעשירים ביותר\", הסביר שמחיוף על כוונותיה של ראש ממשלת בריטניה החדשה. \"היא אומרת שהיא רוצה להזרים עוד כסף לכלכלה הבריטית שסובלת כבר תקופה ארוכה. היא מדברת על דברים רדיקלים בחשיבה הכלכלית שלה, אומרת שלבנק המרכזי של אנגליה יש יותר מדי סמכויות וכוח, והיא רוצה שהממשלה תהיה שותפה. בדרך כלל המלכה מקבלת את ראש הממשלה היוצא והנכנס. המלכה כבר לא ניידת כבעבר, לכן היא נמצאת באחוזה בסקוטלנד, וליז טראס היא ראש הממשלה ה־15 שעוברת תחת הכהונה של אליזבת השנייה\".\n\n\"חברי הפרלמנט של המפלגה השמרנית לאו דווקא תמכו בה\", ציין שמחיוף, \"עכשיו כולם כמובן הולכים אחריה. טראס זכתה, כי בשלב הזה ההצבעה עברה לכלל המתפקדים, שם היא יותר חזקה. מה שראינו בשנים האחרונות יכול להיות אינדיקטור טוב למה שנראה גם פה - גם ג'ונסון וגם תרזה ירשו את השלטון מראש הממשלה הקודם שהתפטר או נאלץ להתפטר, ואז מהר מאוד, איש איש מסיבותיו, הלכו לבחירות כלליות. טראס נמצאת בדילמה בהיבט הזה - אם היא תלך לבחירות כלליות היא מבינה שיש סיכוי ממשי שהרוב שג'ונסון הוריש לה יחתך. היא תנסה לשמור על השלטון שלה ולמשוך אותו כמה שיותר זמן, אבל ראינו, כראש ממשלה שלא נבחר על ידי כלל הציבור, זה קשה\".\n\nליז טראס (צילום: רויטרס)\n\nהוא הוסיף: \"אין את התמיכה הציבורית, בטח לאישה כמו ליז טראס, שלא פופולרית בקרב הציבור הרחב. היא באמת מנסה לחולל מהפכות, ובסופו של דבר הנושא הכלכלי הוא הנושא שהיא תימדד עליו. היא כן מנסה להראות את עצמה כמי שבאה כדי לעשות דברים ולשנות, ובהיבט הזה, כרגע היא מקבלת את מלוא הקרדיט לעשות את הדברים שהבטיחה. ברגע שהיא תתחיל לחולל מהפכות, אז אנחנו כבר נראה משחק אחר לגמרי, היא תצטרך להתמודד עם הפוליטיקה האמיתית\".\n\n\"ישראל יכולה להיות רגועה\", שמחיוף הודיע. \"בנובמבר האחרון התלוויתי לביקור של לפיד שנפגש עם טראס, היא דיברה בצורה מאוד חמה על ישראל. היו לה גם כל מיני הבטחות עם דברים שאני בספק רב שיקרו, כמו העברת השגרירות לירושלים. קיבלנו ראש ממשלה שהיא לא פחות פרו ישראלית. בריטניה היא מדינה חשובה אבל בגלל המשברים הכלכליים היא חשובה פחות\".\n\nסייעה בהכנת הכתבה: שני רומנו 103fm",
    "איראן: המשטר מארגן הפגנות נגד המפגינים": "הטלוויזיה הממלכתית של איראן שידרה תיעודים של עצרות פרו-ממשלתיות בטהרן ובמקומות אחרים, שנערכו כדי להראות את הפופולריות שלה, על רקע מחאות האופוזיציה. הקהל קטן בהרבה מאשר בעצרות קודמות שאורגנו על ידי הממשלה\n\nהמשטר האיראני מוציא את תומכיו לרחובות: בסרטון שפורסם ברשתות החברתיות נראה קהל של מפגינים פרו-ממסדיים צועד בשדרת אנגלאב (המהפכה) במרכז טהראן, לאחר תפילות יום שישי בסמוך לקמפוס של אוניברסיטת טהראן שקוראים \"לתלות את המסיתים הצבועים\" כמה מתושבי טהראן צייצו בטוויטר שהקהל קטן בהרבה מאשר בעצרות קודמות שאורגנו על ידי הממשלה.\n\nבדרשתו, מנהיג תפילת יום השישי של טהראן, קאזם סאדיגי, האשים את המפגינים ב\"חוסר צניעות של נשים מוסלמיות ובהדלקת הקוראן\" והפציר במערכת המשפט להעניש את \"מנהיגי המהומות\" אותם כינה רוצחים. כך דווח ערוץ הטלוויזיה Iran International.\n\nההאשמות של האימאם של ביום שישי אינן מבוססות על ידי דיווחים וצילומי וידאו מההפגנות נגד הממשלה. לא היו דיווחים על שריפת הקוראן ונשים רבות בעצרות עדיין מכוסות את ראשן. הרשויות האיראניות מכנות בדרך כלל את האופוזיציה \"מסיתים צבועים\" הם תמיד מייחסים \"המרדות\" למעצמות זרות כמו ארצות הברית ובריטניה או ארגון מוג'הדין חאלק הגולה, המכונה MEK, אשר ברטוריקה הרשמית של הרפובליקה האסלאמית מכונים תמיד 'צבועים'.\n\nסוכנות הידיעות \"תסנים\" המקושרת למשמרות המהפכה אמרה הבוקר (שישי) כי האיראנים \"יגנו פה אחד את ההתפרעויות\" ופרסמה קריאות של גורמים רשמיים שונים, כולל אימאמים של יום שישי בערים שונות להתכנס נגד המפגינים לאחר התפילות, אך צילומים ותמונות של עצרות מסוג זה כמעט ולא קיימים ברשתות החברתיות, תקשורת וסוכנויות ידיעות הקשורות למדינה.\n\nביום חמישי, גינתה שרת החוץ הגרמנית, אנאלנה ברבוק, את \"המתקפה האכזרית נגד הנשים האמיצות\" שהפגינו באיראן נגד מותה של צעירה איראנית כי לא לבדה את החיג'אב, וכינתה את הדיכוי נגד ההפגנות המתמשכות \"מתקפה על האנושות\", והוסיפה כי ברלין תבקש מהנציב העליון של האו\"ם זכויות אדם להתמודד עם התקיפה כהפרה של זכויות אדם.\n\nשרת החוץ השוודית אן לינד, שהביעה הזדהות עם מחאות האיראנים, אמרה: \"שבדיה עומדת לצד כל אלה שמתאבלים על מחסה אמיני שנהרגה באיראן ובמקומות אחרים\". הוא גם הביע דאגה עמוקה לגבי דיווחים על פצועים והרוגים בקשר להפגנות מתמשכות. \"יש לשמוע את נשות איראן. יש להבטיח זכויות אדם לכל האיראנים, כולל הזכות למחאה בדרכי שלום\".\n\nבנאומו בעצרת הכללית, נשיא צ'ילה גבריאל בוריק גינה גם את מותה של אמיני על ידי המשטרה האיראנית, ואמר כי על הקהילה הבינלאומית \"לגייס מאמצים להפסקת האלימות נגד נשים בין אם זה באיראן שמת על ידי המשטרה השבוע, או בכל מקום בעולם\".\n\nבניגוד לנשיא ראיסי שהתעלם ממותה של אמיני ומהמחאות הנוכחיות בארצו במהלך נאומו באו\"ם, ראש הממשלה לפיד אמר בנאום באו\"ם, \"המשטר של איראן שונא יהודים, שונא נשים, שונא את המערב. הם שונאים והורגים מוסלמים שחושבים אחרת, כמו סלמאן רושדי ומהסה אמיני, השנאה שלהם היא דרך חיים. זו דרך לשמר את השלטון המדכא שלהם\".\n\nהארגון הלא ממשלתי \"איראן זכויות אדם\" שבסיסו באוסלו נורווגיה, אמר ביום חמישי כי מניין ההרוגים בהפגנות ברחבי איראן עלה ל-31. הערוץ הממלכתי של איראן אישר את מותם של 17 בני אדם, כולל כוחות הביטחון והמפגינים, אך המספר האמיתי צפוי להיות גבוה יותר.",
    "15 בני אדם נהרגו במהומות שפרצו בבגדאד לאחר הודעת פרישה של מטיף שיעי": "15 בני אדם נהרגו ויותר ממאה נפצעו בעימותים בין תומכיו של המטיף השיעי מוקתדא א-סאדר לבין מפגינים פרו-איראניים בבגדאד. היום (שני) הודיע א-סאדר על פרישתו מהחיים הפוליטיים, מה שהוביל להפגנות ברחובות הבירה העיראקית ולהסתערות על בנייני הממשלה ב\"אזור הירוק\" בבגדאד. המפגינים הסתערו מאוחר יותר גם על נמל אום קאסר, הגדול שבנמלי עיראק.\n\nלחצו על הפעמון לעדכונים בנושא: עיראק",
    "הנה זה בא? אפל בוחנת שמות למשקפי המציאות המעורבת שלה": "אפל רכשה סימנים רשומים של מספר שמות שכנראה מיועדים למשקפי המציאות המעורבת שלה (Mixed Reality). בין השמות: Reality One, Reality Pro ו-Reality Processor שככל הנראה מיועד למעבד או לשבב של ההתקן. אפל רשמה את השמות במדינות שונות בעולם, בהן ארה\"ב, האיחוד האירופי, בריטניה, קנדה, אוסטרליה, ניו זילנד, קוסטה ריקה, סעודיה ואורוגוואי. הרישום לא בוצע ישירות על ידה והיא השתמשה בעו''ד מקומיים בכל פעם - מהלך שהיא רגילה לבצע בניסיון להסוות את הרישומים שלה, אם כי היום כבר קשה יותר להסתיר מהלכים כאלה.\n\nעל פי הדיווח של סוכנות בלומברג אמש (א'), המשקפיים צפויים לשלב יכולות מציאות מדומה ומוגברת - כלומר לערבב את הגישות - ומכאן הכינוי \"מציאות מעורבת\". בתחילה העריכו שאפל תתמקד במוצר מציאות מוגברת כמו שהטמיעה באייפון ובאייפד. אבל כעת ההערכה היא שהמשקפיים יכללו גם יכולת VR מלאה. המהלך כנראה מיועד להתחרות בטכנולוגיה של מטא (פייסבוק) ומשקפי האוקולוס שלה, המיועדים בראש ובראשונה למציאות וירטואלית. בנוסף, המטאוורס - העולם הווירטואלי שענקיות הטק רוצות לדחוף לנו - מבוסס בעיקרו על מציאות מדומה ולא מוגברת, כפי שהחזון של צוקרברג הראה בפוסטים שפרסם לאחרונה.\n\nנכון לרגע זה, לא ברור אם השמות הללו אכן ישמשו את אפל בעתיד או שהיא רק מנסה לחסום אותם ממתחרים פוטנציאליים. מה שבטוח זה שכרגע הם עדיין לא אושרו עבורה. מוקדם יותר השנה היא גם רשמה את realityOS - ככל הנראה כינוי עבור מערכת ההפעלה המיועדת להפעיל את המשקפיים ואת הסביבה הווירטואלית שלה. אפל השתמשה בחברת קש בשם Immersive Health Solutions LLC כדי לרשום את השמות, שהיא עצמה מוחזקת על ידי חברת קש אחרת המאוגדת בדלוור - מדינת רישום חברות ההייטק העיקרית בארה\"ב.\n\n1 צפייה בגלריה מארק צוקרברג. לא רואה בעיניים ( צילום: בלומברג )\n\nהשם של חברת הקש עשוי להעיד אולי על הכיוון של אפל בתחום: רבים מעריכים שעולם הבריאות הדיגיטלית יהווה את השוק העיקרי למוצרי VR בשנים הראשונות. מדובר בשוק שלו שימושים רבים במוצרים כאלה - החל מהכשרה של מנתחים, דרך ביצוע ניתוחים בשלט רחוק וכלה בפגישות עם מטפלים ורופאים מרחוק.\n\nבינתיים, לפי הערכות קודמות אפל לא צפויה להשיק את המשקפיים לפני סוף 2023, אבל הפיתוח שלהם נתקל בלא מעט קשיים: חיישני צילום בעייתיים, פיתוח תוכנה איטית ובעיות התחממות. ואולם, אם החברה תצליח לפתור את כל הבעיות, סוף שנה הבאה נראה כיעד סביר - במיוחד נוכח העובדה שמדובר במוצר שנמצא בפיתוח כבר מספר שנים.\n\nהדגם הראשון של המשקפיים מיועד ככל הנראה לשוק המקצועי - ומכאן הכינוי פרו, השמור לדגמי הפרימיום המקצועיים של כל מוצר שלה. One הוא כינוי שבדרך כלל מיועד לחבילות התוכנה או לאפליקציות. הדגם הראשון מכונה כרגע N301 בנומנקלטורה הפנימית של אפל וישנם עוד שני דגמים, N602, שאמור להיות דגם זול יותר של משקפי ה-VR, ו-N421 שאמור להיות משקפי מציאות מוגברת (AR) קלי משקל.\n\nהמעבד של המשקפיים - אותו היא מכנה כאמור Reality Processor - מבוסס ככל הנראה על שבב ה-M2 של מחשבי המקבוק ויגובה ב-16 גיגה-בייט זיכרון פעולה. בחברה מייעדים את המשקפיים לשימוש ככלי תקשורת עם תמיכה בפייסטיים, לניווט דרך מפות, לצריכת מדיה וגיימינג, וכמובן, לניטור בריאות.\n\nלמרות הכל, מטא מתקדמת הרבה יותר בפיתוח של משקפי ה-VR שלה מאשר אפל, דגם הקווסט פרו שלה יושק באוקטובר הקרוב עם תמיכה במעקב אחר תנועות עיניים וגוף ועקיבה דרך המבט. במקביל גם סמסונג כבר חשפה בעקיפין שהיא מפתחת משקפי VR משלה - החברה אמנם חיסלה את התמיכה ביכולות ה-AR של מכשיריה דרך ממשק התוכנה של גוגל - אבל היא בהחלט עובדת במרץ על דגם VR משלה. ולקינוח, גם גוגל מתכננת להיכנס לתחום ולה יש כבר ניסיון רב עם משקפי גוגל מתחילת העשור הקודם, מה שמבטיח לנו קרב מאוד מעניין על תחום שבכלל לא בטוח שיעניין את הקהל הרחב לפחות בשנים הראשונות."
}