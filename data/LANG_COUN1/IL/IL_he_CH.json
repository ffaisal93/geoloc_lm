{
    "שווייץ מאיימת במאסר למי שיחמם את הבית באופן מוגזם": "הממשלה השווייצרית מפצירה בציבור בשבועות האחרונים לחסוך בצריכת החשמל והאנרגיה הכוללת שלו באופן משמעותי, על רקע משבר האנרגיה האירופי וההתייקרות המשמעותית של גז ומקורות אחרים. קמפיין ציבורי שהושק על ידי הממשלה קורא לציבור להימנע מאמבטיות, ובמקום זאת להתקלח בזריזות, ואפילו לבשל עם מכסה סגור, כדי להימנע מ\"בזבוז\" האנרגיה שנוצר מבישול ללא מכסה.\n\nעוד בסדרהלכל הכתבות בריטניה נאבקת במשבר האנרגיה: תקפיא את חשבונות הצריכה הביתית\n\nתשלום חשבון החשמל הפך לפרס: משבר האנרגיה מכה באירופה\n\nעזרה מצפון? נורבגיה שוקלת להוריד את מחירי הגז לאיחוד האירופי\n\nאירופה שוב תפיק גז: \"עדיף מאשר לקנות אותו מפוטין\" הצג עוד לכל הכתבות\n\nכעת, מדווחים כלי התקשורת במדינה כי הממשלה מכינה תקנות חדשות וחריפות במיוחד, אם יוכרז מצב של משבר אנרגיה במדינה בחורף הקרוב. לפי הדיווחים, אם לא יהיה מספיק גז לחימום ולתעשייה בחורף הקרוב, מתכוונת הממשלה לסגור את החימום בבריכות השחייה הציבוריות ואספקת המים החמים המרכזית תעמוד על מים בטמפרטורה של 60 מעלות בלבד. במקביל, הציבור יונחה לחמם את הדירות שלו למקסימום של 19 מעלות בלבד.\n\nאך לרוב הכותרות זכו העונשים הקבועים למי שיעברו על החוק. לפי התקנות החדשות, כל מי שיעבור על תקנות החירום הללו יהיה צפוי לקנס משמעותי או למאסר של עד שלוש שנים. מאסר ייגזר על מי שיורשע בכך שעבר את התקנות במכוון ובאופן מוגזם, למשל על ידי הפעלת בריכה מחוממת וחימום הבית ל-25 מעלות נעימות באופן קבוע. הקנס יכול להגיע לעד 3,000 פרנק שווייצרי (כ-10,000 שקל) לפי היומון השווייצרי \"בליק\".\n\nדוברת של הממשלה אמרה כי במקרה הצורך יהיו \"בדיקות רנדומליות\", אך כי המשטרה אינה צפויה לנטר באופן קבוע את כל בנייני הדירות והבתים הפרטיים כדי לוודא שהתושבים עומדים בתקנות. \"המשטרה לא תלך לכל מקום, אבל יהיו בדיקות נקודתיות\". כלי התקשורת בשווייץ הזכירו כי במדינה יש מסורת ארוכה של \"הלשנות שכנים\" על מי שעוברים על החוק. החוק עצמו נמצא בהליכי חקיקה ועדיין לא אושר סופית.\n\nהאיום השווייצרי משקף את החבל הדק שעליו ממשלות היבשת צריכות לפסוע בחורף הקרוב. מצד אחד, עליהן לנסות לסייע לתושבים להתמודד עם מחירי אנרגיה שזינקו באופן חסר-תקדים כתוצאה מהמלחמה באוקראינה והסנקציות על רוסיה. הן אינן יכולות להרשות לקשישים לקפוא למוות או לאוכלוסייה לסבול טמפרטורות נמוכות משום שהמחיר על החימום הוא מעבר להישג יד. מצד שני, הן צריכות לעודד חיסכון שיסייע להן להתמודד עם מה שנראה כמחסור מתקרב בגז שיחייב קיצוב.",
    "ספרד הפסידה לשווייץ, פורטוגל פירקה את צ'כיה": "המחזור החמישי של ליגת האומות שהתקיים הערב (שבת), סיפק לנו קרבות אדירים בבית ב’. שווייץ של שרדאן שאקירי היממה את ספרד בביתה עם 1:2 ענק, וכריסטיאנו רונאלדו ופורטוגל חגגו על הצ’כים האומללים עם 0:4 גדול, שמציב אותם בראשות הבית על חשבונה של החבורה של לואיס אנריקה.\n\nספרד – שווייץ 2:1\n\nכנראה שהביקורת על בחירת השחקנים לסגל הנבחרת בידי לואיס אנריקה הייתה מוצדקת, משום שהלה רוחה לא הצליחו לעמוד בלחץ. למרות ששלטו לאורך רוב שלבי המשחק, ההגנה השוויצרית התמודדה עם הלחץ והצליחה לעלות ליתרון כנגד מהלך המשחק עם נגיחה נהדרת של מנואל אקאנג’י בדקה ה-22. בדקה ה-55 ג’ורדי אלבה עוד איזן זמנית ל-1:1, אבל 3 דקות אחרי השוויון בריל אמבולו החזיר את היתרון לחבורה של מוראט יאקין, ובסיום 1:2 ענק לשווייצרים.\n\nדקה 21, שער! שווייץ עלתה ל-0:1 מפתיע: רובן וארגס הרים קרן נהדרת שמצאה את ראשו של מנואל אקאנג’י שהתרומם מעל כולם ונגח נהדר לרשת של יונאי סימון\n\nמנואל אקאנג'י חוגג (רויטרס)\n\nדקה 55, שער! ספרד השוותה ל-1:1: מרקו אסנסיו במצע אישי נהדר משך את כל ההגנה השווייצרית והשאיר כדור נהדר לג’ורדי אלבה, מגנה של ברצלונה לא התבלבל ושלח כדור נהדר לפינה של זומר\n\nג'ורדי אלבה ומרקו אסנסיו חוגגים (רויטרס)\n\nדקה 58, שער! שווייץ חזרה ל-1:2 מדהים: הספרדים כבר חגגו את השיוויון. אבל מנואל אקאנג’י מצא בכדור נהדר את בריל אמבולו וחלוצה של מונאקו הסית את הכדור לרשת הספרדית כדי לקבוע 1:2 מפתיע\n\nבריל אמבולו מבקיע את השלישי (רויטרס)\n\nצ’כיה – פורטוגל 4:0\n\nכשהיא רודפת אחרי שכנתה שנמצאת בראשות הבית, וכריסטיאנו רונאלדו סופג הר של ביקורת, חניכיו של פרננדו סנטוס הגיעו עם הגב אל הקיר לפראג, והשתיקו את כל המבקרים. כבר מהפתיחה הפורטוגלים הראו לאן ההתמודדות הולכת. בדקה ה-33 דייגו דאלו העלה את נבחרתו ל-0:1 ולקראת סיום המחצית הראשונה ראה את חברו לקבוצה, ברונו פרננדש, מכפיל את היתרון. החצי השני לא היה שונה, דייגו דאלו לא עצר ובדקה ה-52 כבש את השני שלו הערב. בדקה ה-82 חילופי מסירות ברחבה הצ’כית הגיעו אל ראשו של דיוגו ז’וטה, וחלוצה של ליברפול נגח את הכדור מול רשת חשופה וקבע את תוצאת המשחק, 0:4 ענק לפורטוגלים.\n\nדקה 33, שער! פורטוגל עלתה ל-0:1: רפאל לאאו חתם מבצע אישי יפה באגף שמאל עם כדור רוחב נהדר לדייגו דאלו, האחרון לא התבלבל וממצב נוח שלח את הכצור למרכז השער של ואצליק שלא הצליח למנוע מהכדור לעבור את הקו\n\nברונו פרננדש ודייגו דאלו חוגגים (רויטרס)\n\nדקה 45+2, שער! פורטוגל כבר ב-0:2: מריו רואי מצא ברוחב נהדר את ברונו פרנדדש, שגלגל בפשטות לרשת וקבע 2:0 לחבורה של פרננדו סנטוס\n\nשחקני נבחרת פורטוגל חוגגים (רויטרס)\n\nדקה 45+4, פנדל לצ’כיה: כריסטיאנו רונאלדו נגע בידו ברחבה לאחר כדור קרן, ולאחר שהשופט הסרבי שרק לפנדל מוצדק לזכותה של צכ’יה פטריק שיק בעט את הכדור לשמיים ולא ניצל את ההזדמנות הגדולה. עדיין 2:0 לפורטוגל\n\nרפאל לאאו מול ההגנה הצ'כית (רויטרס)\n\nדקה 54, שער! פורטוגל כבר ב-0:3: ההגנה הצ’כית נתנה מרחב גדול מדי לדייגו דאלו, והמגן של השדים האדומים העניש עם בעיטה נהדרת מחוץ לרחבה שנעצרה רק ברשת של ואצליק האומלל\n\nרונאלדו ופורטוגל חוגגים (רויטרס)\n\nדקה 82, שער! פורטוגל עלתה ל-0:4 ענק על צ’כיה: כדור קרן נהדר נחת על ראשו של כריסטיאנו רונאלדו, והפנומן הוריד נהדר עם הראש לדיוגו ז’וטה שמול רשת חשופה נגח את הכדור לרשת של הצ’כים\n\nתוצאות נוספות\n\nארמניה – אוקראינה 5:0, כבשו לאוקראינה: (טימושצ’וק, 22’, זובקוב 57’, דווביק, 69’, 84’, איגנטנקו,81’)\n\nסרביה – שבדיה 1:4, כבשו לסרביה: (מיטרוביץ’ 18’, 45’, 50’, לוקיץ’, 70’). כבשו לשוודיה: (קלאסן, 15’)\n\nקפריסין – יוון 0:1, כבשו לקפריסין: (ציוניס, 15’)\n\nסקוטלנד – אירלנד 1:2, כבשו לסקוטלנד: (הנדרי, 50’, כריסטי, 81’). כבשו לאירלנד: (איגן, 18’)",
    "סוגרים ב-17:00 והולכים הביתה: הצצה לבסיס חיל האוויר של שווייץ": "בסיס חיל האוויר השווייצרי \"אמן\", (Emmen) שעת בוקר. עמק מוקף פסגות הרים גבוהות, מרחבים ירוקים ומרהיבים, כשגם הבסיס עצמו ירוק ונראה כמו אתר לטיולי טבע. מדי פעם מטריד את הנוף מטוס ממריא, ובקצוות ניתן לראות שבילים שמסתיימים בפתחים למערות ודת\"קים (דירים תת-קרקעיים) מבוצרים. אלה כבר ריקים מזמן, ונשארו כאנדרטה מימי המלחמה הקרה.\n\nעבור ישראלי שבילה לא מעט ימים בבסיסים של חיל האוויר הישראלי, הביקור בבסיס האווירי של שווייץ הוא לא פחות מחוויה מאוד לא שגרתית. קצב החיים פה שונה לגמרי, שלא לומר מוזר בעבור מי שמגיע כמו מיקום מקביל. אבל אל תטעו, מדובר בצבא מיומן מאוד, שבזכותו גם למי שהייתה אפשרות או רצון לפלוש למדינה, הועבר מסר ברור לרדת מהרעיון.\n\nבסיס \"אמן\" משמש את חיל האוויר השווייצרי כמרכז הדרכה, שם נמצאות טייסת הכשרת טייסי הקרב, טייסת תובלה קלה והדרכה, סימולטורים של מסוקים וגם טייסת מטוסי קרב ישנים מסוג F-5. מדי פעם \"פורסות\" לשם טייסות אחרות, כמו טייסת ה-F/A-18 או של מסוקי הפומה. בבסיס הזה הוקמה גם טייסת הכטב\"מים (כלי טיס בלתי מאוישים) מסוג \"סטארליינר\" של אלביט מערכות, עליה דיווחנו לאחרונה.\n\nשטח צבאי. סגור?\n\nבסיס חיל האוויר של שווייץ \"אמן\", ספטמבר 2022 | צילום: שי לוי\n\nכבר בכניסה לבסיס, אתה מבין שהגעת לשטח של צבא מאוד לא שגרתי. השומר לא נמצא בשער הכניסה ומערך האבטחה כולל כמה חיילים, שמסיירים בשטחי הבסיס. גם הגדר לא מקיפה את כל הבסיס, והיא פתוחה באזור המסלול, פשוט כי החקלאים לא הסכימו שתהיה גדר בשדה שלהם. אם בישראל היה מערך אבטחה כמו שראינו שם, עוד באותו הלילה היה מי שמעמיס את כל המטוסים ומוכר אותם כברזל.\n\nגם קצב החיים מאוד לא שגרתי. הבסיס מתחיל לעבוד בסביבות שמונה בבוקר. בשעה חמש וחצי שש הוא נסגר. במילה נסגר הכוונה שהוא נסגר לגמרי. החיילים סוגרים את מגדל הפיקוח והולכים לביתם. כמובן שגם צוותי האוויר ואפילו חלק ממערך האבטחה. במשרדים כמעט כולם נמצאים על אזרחי, כאשר המדים שלהם תלויים על קולבים מחוץ לדלת.\n\nרוצים עוד דוגמה? טיסת הבכורה של הכטב\"מ של אלביט נקבעה ליום ושעה מסוימת. אולם בשל מזג האוויר נאלצו לדחות בכמה ימים. רצה הגורל והמועד החדש יצא על יום החופש של מפקד הטייסת. טיסת בכורה זה אירוע משמעותי בבנייה של טייסת. בישראל או בכל מקום אחר המפקד היה דוחה או מבטל את יום החופש. אבל לא בשווייץ. הוא פשוט לא הגיע לטיסת הבכורה של המטוס החדש שלו.\n\nה\"סטאליינר\" של אלביט זו דוגמה נהדרת בדיסוננס שבין צבא מאומן מאוד, משוכלל ומתקדם, לבין צורת החיים שלהם. זה אחד מהמל\"טים המתקדמים בעולם, בעל יכולות איסוף מודיעין גבוהות. כזה שגם ניתן לחמש. בסיור שלי שם חשבתי לא מעט על מי האויבים של שווייץ, שהיא צריכה מערכת כזו שביכולתה גם לאסוף מה שמכונה \"מודיעין אותות\".\n\nטייסת המל\"טים מתוצרת אלביט בשווייץ | צילום: שי לוי\n\nקולונול ג'י וואסלר, מהפיקוד המשותף של צבא שווייץ, סיפר לנו בשיחה כי במסגרת הפעילות של הטייסת, \"המטוסים יסיירו לאורך הגבולות של שווייץ כדי לשמור על המרחב שלנו מול אויבים\". הוא גם סיפר ש\"הסטארליינר של אלביט יסייע לנו באיסוף מידע על האויב וידע על הכוונות של האויב. הכטב\"מים יתמכו בכוחות שלנו בגבול, יספקו לכוחות בשטח יכולות ISR (מודיעין, מעקב וסיור) מול איומים עתידיים, כולל פלישה\".\n\nכאן יש לומר ששווייץ, הניטרלית ברמה של דת, גובלת מצפון עם גרמניה, צרפת במערב, איטליה מדרום ובמזרח אוסטריה וליכטנשטיין הזעירה. כאשר שאלנו את קולונל וואסלר מי האויבים של שווייץ, הוא ענה \"איומים עתידיים שאולי יתכנו, כרגע המטוסים ללא טייס יסייעו לשומרים בגבול לבלום כניסה של מהגרים לא חוקיים\". הוא הבהיר כי \"המטוסים שלנו לאיסוף מודיעין ולא נושאים חימוש. אבל זה משהו שאנחנו נשקול אם לבצע בעתיד\".\n\nשווייץ השקיעה לא מעט בעסקת הכטב\"מים שנחתמה מול אלביט מערכות. הם רכשו שישה כלי טיס, כשלמעשה מדובר בדגם משודרג של ההרמס-900 הכולל בין היתר מנוע גדול וחזק יותר.\n\n\"המטוסים צריכים לטוס גם מעל פסגות האלפים, לכן חיל האוויר ביקש מנוע גדול יותר\", הסביר וואסלר. מערכות נוספות שהם דרשו תרמו גם הן להגדלת המשקל ביחס למטוס המקורי. \"אותי פחות מעניין איך חיל האוויר יפעיל אותם ומה הם רוצים, מה שמעניין אותי זה יכולות ה-ISR שיספקו לכוחות בשטח\", הוסיף.\n\nבסיס חיל האוויר של שווייץ \"אמן\", ספטמבר 2022 | צילום: שי לוי\n\nהמבנה הטופוגרפי של שווייץ, כמו גם הדרישה שהם יטוסו במרחב אזרחי (הכטב\"מ הראשון בעולם לקבל רישיון לטיסה במרחב אווירי אזרחי), דרשו מאמצים רבים מהצוות של אלביט, בראשו עומד עמרי קנולר.\n\nבשיחה עם קנולר במהלך הביקור בשווייץ, קנולר סיפר שהמרחב בשווייץ, הדרישות שיטוסו גם בין הרים ועוד, הביאו לכך שאלביט הקימה על ארבע פסגות ברחבי המדינה מוקדי תקשורת לווייניים, דרכם מתקשרים עם המל\"טים גם כשהם טסים בין הרים.\n\nששת המפעילים הראשונים של חיל האוויר השווייצרי עברו את ההכשרה שלהם בישראל. קנולר סיפר שהם \"כולם טייסים ומפעילים מקצועיים ומנוסים שהתאמנו באזור מצדה. מצאנו, אנחנו והם, שזה היה מאוד קל לאמן אותם כמו גם צוותים פחות מיומנים, לרמה שבה הם יעשו כל מה שנדרש מהם\". מה שמלמד על הפעלה פשוטה של כלי הטיס, מכאן גם הכשרה מהירה, שזה משהו שכל צבא רוצה.\n\nקנולר, אל\"מ' במיל ובעברו טייס יסעור, הוסיף ש\"אין הרבה מדינות שמטיסות מטוסים ללא טייס במרחבים אזרחיים. זה המטוס הראשון שיכול לטוס מעל כפרים וערים צפופות, מה שמעניק להם פתרונות להרבה מאוד מצבים צבאיים ואזרחיים\".\n\nהאישור לטיסה בכל מרחב אווירי אזרחי, לרבות באזורים מיושבים, מאפשר לממשלות וארגונים להשתמש במל\"ט במשימות שונות, כגון פעולות נגד טרור, אבטחת גבולות ואירועים ציבוריים המוניים, חיפוש והצלה ימיים, ועד לעבודה חקלאית או פיקוח סביבתי.\n\nבסיס חיל האוויר של שווייץ \"אמן\", ספטמבר 2022 | צילום: שי לוי\n\n\"ממריאים רק מדי פעם\"\n\nחזרה לבסיס חיל האוויר השווייצרי, במהלך הסיור שלנו שם היו מספר המראות של מטוסים מעניינים. אחד מהם הוא ה\"פליאטוס PC-6\" שבגדול זה פייפר חד-מנועי ולא גדול במיוחד.\n\nבזמן שהפייפר הירוק הזה רץ על המסלול, שאלתי את אחד מאנשי חיל האוויר המקומי מה תפקידו של המטוס, שמיוצר אגב מאז שנות ה-60. \"זה אחד ממטוסי התובלה הקלה שלנו, וגם של הצנחנים\", השיב. כמי שקפץ מהרקולסים, זה היה נראה לי די מוזר, לא התאפקתי ואמרתי לו שכנראה אין להם הרבה צנחנים. הוא בתגובה צחק בקול.\n\nשאלתי גם על מטוסי הקרב בבסיס, מטוסי F-5 שגם הם ראו ימים טובים אי שם בשנות ה-60 וה-70 של המאה הקודמת. רציתי לראות המראה של מטוס קרב כדי לצלם, אבל פה הקונספט של חיל האוויר השווייצרי חזר. \"לא יודע אם יהיה לך מזל. הם ממריאים רק מדי פעם\", השיב איש החיל המקומי. \"אני לא חושב שהטייסים נמצאים בבסיס היום. אולי הם יבואו ביום חמישי\".\n\nזה לגמרי המקום להזכיר את אחת מהתקריות הכי ביזריות של חיל האוויר השווייצרי בשנים האחרונות. ב-17 בפברואר 2016, נחטף מטוס נוסעים אתיופי. שווייץ מדינה ניטרלית שגם לא חברה בנאט\"ו ולא משתתפת אפילו באימונים בינלאומיים, לפחות לא הגדולים שבהם. אולם, במסגרת הסכמים בינלאומיים אם אירוע אווירי מתחיל במרחב אווירי מסוים ועובר למרחב של מדינה אחרת, מתבצעת העברת אחריות מסודרת.\n\nבסיס חיל האוויר של שווייץ \"אמן\", ספטמבר 2022 | צילום: שי לוי\n\nסמוך לשעה ארבע בבוקר המטוס האתיופי החטוף חדר למרחב האווירי של איטליה, ולכן הזניקו לעברו מטוסי קרב איטלקים מסוג \"יורופייטר טייפון\". לאלה הצטרפו מטוסי \"ראפאל\" צרפתים אחרי שהוא התקרב לגבול צרפת ואז, הוא התקרב למרחב האווירי של שווייץ. בבקרה פנו לחיל האוויר שם, בבקשה שישלחו מטוסי קרב שיחליפו את האיטלקים והצרפתים. בחילה לקח זמן עד שמישהו ענה להם בכלל. אחרי זה הגיעה התשובה המדהימה.\n\n\"שווייץ לא יכולה הייתה לקחת חלק בפעילות זו משום שבסיסי חיל האוויר סגורים בשעות הלילה ובסופי שבוע\", כפי שאמר אז לורן סבארי, דובר חיל האוויר השווייצרי. הצרפתים והאיטלקים נאלצו ללוות את המטוס החטוף גם במרחב האווירי של שווייץ.\n\nשלא תהיה טעות. לשווייץ יש אמנם את אחד מהצבאות המוזרים בעולם, אבל גם את אחד המיומנים והמתקדמים. ההיגיון המקומי שם פשוט מאוד: אנחנו מדינה ניטרלית שלא משתתפת במלחמות אבל מחזיקים צבא חזק, על פני שטח שגם ככה מורכב לפלישה, לכל מקרה שלא יהיה. קלף ביטחון לחיים.\n\nקלף הביטחון הזה נשען בין השאר על אחד המור\"קים המפורסמים של חיל האוויר השווייצרי במלחמת העולם השנייה. אומנם שווייץ שמרה על ניטרליות במלחמה, רק שהמיקום שלה גרם לחילות אוויר של שני הצדדים לעבור בשטח לעבר היעד שלהם. משהו שהם ממש לא אהבו.\n\nבסיס חיל האוויר של שווייץ \"אמן\", ספטמבר 2022 | צילום: שי לוי\n\nב-1940 הם ניסו לשים לזה סוף, כאשר חיל האוויר השווייצרי הוזנק ליירט מטוסים גרמנים שחדרו למדינה. בקרב האוויר הזה הפלו 11 מטוסים גרמנים ו-3 שווייצרים. הרמן גרינג, מי שפיקד על חיל האוויר הגרמני, הורה על תקיפת תגובה, וחיל האוויר הגרמני ספג מהשווייצרים עוד ארבע הפלות.\n\nמנגד, השווייצרים הפילו גם מטוסים אמריקאים ובריטים שחדרו לשטחם ובסך הכל, כמעט 60 כלי טיס. עוד 198 מטוסים נחתו בשטחם בגלל תקלות או טעויות בניווט, והם לא חשבו פעמיים וסיפחו את רובם לחיל האוויר שלהם. היה גם מקרה שבו מטוס גרמני נחת בשווייץ במהלך המלחמה ואחריה, השווייצרים מכרו אותו לגרמנים בתמורה כספית. פראיירים הם לא.\n\nניטרלית אבל חמושה\n\nחזרה להווה. לאחרונה שווייץ חתמה על חוזה לרכש של 36 מטוסי חמקן מסוג F-35 בהיקף של 6.25 מיליארד דולר. אלה יצטרפו ל-25 מטוסי קרב מסוג F/A-18C, כטב\"מים של אלביט וגם ה\"ריינג'ר\" שכבר בשרות.\n\nלצבא שווייץ יש כ-130 טנקים מקדמים מסוג לאופרד-2 תוצרת גרמניה ועוד מספר לא ידוע באחסון מבצעי למצבי חירום, כמעט 200 נגמ\"שים מסוג CV90 גם הם מתקדמים שנרכשו משבדיה, תותחים מתניעים, כמעט אלף כלי רכב משוריינים מסוג \"פיראנה\" וכמות גדולה של טילי נ\"ט, אותה הם מתכוונים להגדיל לאור המלחמה באוקראינה.\n\nטייסת המל\"טים מתוצרת אלביט בשווייץ | צילום: שי לוי\n\nלצבא השווייצרי תקציב שנתי של כ-5 מיליארד דולר ומשרתים שם כמעט 150,000 חיילים וכ-80,000 במילואים. החוק קובע חובת גיוס לכל צעיר בן 19 לתקופה של שישה חודשים עד שנה, תלוי בתפקיד. המטרה של תקופה זו היא בעיקר להכשיר אותו לשירות מילואים.\n\nהחוק בשווייץ מחייב כל אזרח לשרות מילואים בן 10 עד 15 שנים (תלוי תפקיד) שכולל תקופת אימון של כשלושה שבועות לכל שנה ותקופה כפולה לקצינים. חלק מהחיילים נשארים עוד כמה שנים בצבא הקבע, במיוחד בכוח הלוחם ובחיל האוויר.\n\nכמו בישראל, הצבא שם נחשב לכור היתוך שמפגיש בין האוכלוסיות השונות, שמורכבות ממספר קבוצות אתניות. אולם מטרתו העיקרית של הצבא, היא להגיב כמה שיותר מהר לפלישה ולנהל קרבות מול הפולש, תוך ניצול ההרים הגבוהים. כדי שהתגובה תהיה ממש מהירה, כל חייל מילואים מחזיק את הציוד הצבאי בביתו, וזה כולל גם את הנשק.\n\nכדי לעמוד במשימות, הצבא שם בנוי משש חטיבות. שתי חטיבות חי\"ר עם התמחות בלחימה הררית שמאפיינת את המדינה. עוד שתי חטיבות חי\"ר ממוכן ושתי חטיבות שריון. לאלה יש להוסיף עוד שתי חטיבות מוגדלות סד\"כ שמורכבות מגדודי חי\"ר ממוכן וגדודי שריון. כל אלה פועלים תחת ארבע דיביזיות מרחביות שבתחום אחריותן גם גדודי הנדסה, קשר ולוגיסטיקה.\n\nבסיס חיל האוויר של שווייץ \"אמן\", ספטמבר 2022 | צילום: שי לוי\n\nלשווייץ אין אמנם גישה לים, אבל יש לה חיל ים. זאת משום שהמדינה רוויה בנהרות ואגמים גדולים. לכן הם הקימו את שייטת האגמים, אותה יש שמכנים חיל הים השווייצרי. זהו כוח ימי בפיקודו של קצין בדרגת בריגדיר-גנרל, שמפעיל כ-10 ספינות קטנות ומהירות חמושות בנשק קל. תפקידן לאבטח את האגמים במדינה, כמו גם לסייע בחילוץ והצלה של אזרחים ומטיילים באזור.\n\nלסיום נציין שהשווייצרים אחראים על עוד מדינה, הוותיקן. מי שאחראי על הגנת מדינתו של האפיפיור הוא \"המשמר השווייצרי\", אליו יכולים להתגייס חיילים שסיימו את ההכשרה בצבא שווייץ, בתנאי שהם גם נוצרים קתולים. המשמר מונה כמאה חיילים, שמוכרים בעיקר בזכות המדים הססגוניים שלהם.",
    "ספרד הפסידה 2:1 לשווייץ, 0:4 לפורטוגל": "",
    "שווייץ תטיס מל\"ט מישראל בנתיבים אזרחיים ותשקול לחמש אותו": "התקדמות בפרויקט של חברת אלביט מערכות הישראלית בחיל האוויר של שווייץ. לראשונה ניתן למטוס ללא טייס אישור לטוס מעל ערים במדינה אירופאית ובנתיבים אזרחיים. חיל האוויר של שווייץ קיבל לידיו שני מל\"טים של אלביט, השלישי יגיע בשבועות הקרובים ועד סוף 2023 כל השישה שנרכשו יגיעו לחיל האוויר השווייצרי.\n\nהמטוסים שלנו לאיסוף מודיעין ולא נושאים חימוש\", אמר קולונול ג'י וואסלר, מהפיקוד המשותף של צבא שווייץ. \"אבל זה משהו שאנחנו נשקול אם לבצע בעתיד\", הוסיף, תוך שהוא לוקח בחשבון את הרגישות בנושא באירופה.\n\nשווייץ רכשה מישראל שישה מל\"טים מסוג \"סטארליינר\", דגם משודרג של \"ההרמס 900\" של אלביט, שאותו מפעיל חיל האוויר הישראלי. מדובר במטוס עם מוטת כנפיים של 17 מטר ומשקל של 1.6 טון, כ-400 ק\"ג יותר מהדגם הישראלי, בשל הדרישות של שווייץ למערכות נוספות ומנוע דיזל חזק יותר.\n\nהסטארליינר מסוגל לשהות באוויר עד 36 שעות ברצף ולטוס בגובה של עד 25 אלף רגל, כשהוא נושא מערכות צילום יום ולילה, מערכות מכ\"מ ומערכות טכנולוגיות במשקל נוסף של 450 ק\"ג.\n\nטייסת המל\"טים מתוצרת אלביט בשווייץ | צילום : שי לוי\n\nבשיחה עם mako בבסיס חיל האוויר השווייצרי \"אמן\", אמר דובר הצבא שאלביט הישראלית \"נבחרה משום שהיא סיפקה לנו את הפתרון הטוב ביותר לדרישות שהצגנו במכרז\". קולונל וואסלר הוסיף ש\"הכוונה שלנו להוסיף למטוסים מערכות מודיעין לגילוי אותות, כדי לשפר את יכולות המודיעין של שווייץ\".\n\nבמסיבת עיתונאים שהתקיימה היום (חמישי) בבסיס אמן, העיתונאים האירופאים התעניינו מאוד בנושא חימוש המטוסים שנרכשו מישראל. נציגי הצבא וחיל האוויר השווייצרי התייחסו לנושא ואמרו \"אין חימוש על המטוסים שקנינו מישראל\".\n\nעם זאת ל-mako נודע כי יש מחשבה לחמש אותם בהמשך. \"אנחנו רואים מה שקורה באוקראינה וחושבים על איומים פוטנציאלים עתידיים\", אמרו השווייצרים בנושא. \"יתכן שבעתיד נתייחס לזה וקיימת האפשרות שנשקול גם לחמש את הסטארליינר\".\n\nיש לציין כי מדובר בנושא מורכב. זאת משום שבשווייץ קיימת חקיקה האוסרת על חימוש מטוסים ללא טייס. בנוסף, החלטות כאלה מתקבלות רק בהתאם למשאל עם. אם זאת, עיתונאים מקומיים סיפרו על רוחות של שינוי בנושא.\"שווייץ מבינה שגם כדי לשמור על הניטרליות שלה, היא צריכה להתחמש, וישראל מובילה בנושא. אנחנו מודעים לכך שלאלביט למשל יש יכולות ברמה עולמית\".\n\nטייסת המל\"טים מתוצרת אלביט בשווייץ | צילום : שי לוי\n\nקצין הצבא השווייצרי מצדו הוסיף שכיום, יש למטוס שהם קיבלו יכולות איסוף מודיעין לטווחים של כ-80 ק\"מ (על בסיס הדרישות של הצבא שם מאלביט), אולם בכוונתם להגדיל את היכולות כבר בעתיד הקרוב כולל איסוף מודיעין אותות \"כדי להתמודד עם האויב\".\n\nכאשר קולונל וואסלר נשאל מי האויבים של שווייץ, הוא ענה \"אנחנו מתכוננים לכל איום עתידי ואין לדעת מה יקרה בעתיד לאורך הגבולות שלנו. אנחנו גם רואים מה קורה באוקראינה, זה מעניין אותנו כצבא\". מטוסי הסטארליינר שנרכשו מישראל יסיירו לאורך הגבולות של שווייץ כדי לסייע לצבא במניעת כניסה של פליטים ובנוסף לזה, יסייעו לרשויות האזרחיות בפיקוח על יערות, שרפות ומשימות חילוץ והצלה.\n\nהראשונים 'לאזרח' מל\"ט\n\nבשל המשימות, לשווייץ היה חשוב שהמל\"טים יוכלו לטוס בכל שטחי המדינה. אולם על פי חוקי התעופה הבינלאומיים, רק כלי טיס בעל רישוי מתאים מורשה לטוס במרחב תעופה אזרחי. והוצאה של רישוי כזה היא תהליך מורכב ויקר. במיוחד במקרה של מל\"טים, המורשים לטוס רק במרחבי טיסה צבאיים או במסדרונות תעופה נפרדים, שנפתחים עבורם כדי שיטוסו ממקום למקום, מבלי לסכן תעופה אזרחית או אזורים המאוכלסים בצפיפות.\n\nשווייץ לא מטיסה מל\"טים בעיראק או אפגניסטן וכל פעילותם היא בשטחה. לכן, זו הייתה דרישה מרכזית ואלביט הראשונה שהצליחה לספק רישוי כזה, המאפשר לו לטוס בכל מרחב תעופה אזרחי, כמו כל מטוס אחר, ולא רק במסדרונות אוויריים המיועדים לצורכי ביטחון.\n\nטייסת המל\"טים מתוצרת אלביט בשווייץ | צילום : שי לוי\n\nבזכות הפרויקט בשווייץ, אומרים באלביט כי ישראל היא המדינה הראשונה בעולם ה\"מאזרחת\" כלי טיס בלתי מאוישים. מה שבעתיד יפתח עולם שלם בפני הכטב\"מים הישראלים, על חשבון מטוסים ומסוקים מאוישים.\n\nאת הפרויקט של אלביט בשווייץ מנהל עמרי קנולר, לשעבר טייס מסוקים וניסוי בחיל האוויר, והוא מציין ש\"לאלביט יש משפחה של מטוסים ללא טייס, החל מה-הרמס 450 (זיק) בשנות ה-90, הרמס 900 והסטארליינר כיום. הניסיון ארוך השנים שצברנו הורגש היטב בהצעה שהגשנו למכרז השווייצרי. הבשלות והיכולות של הכטב\"מים היו שיקול משמעותי בבחירה בנו\".\n\nקנולר הוסיף גם ש\"בזה שגם ייצרנו אישור לטוס במקומות אזרחיים, ייצרנו למעשה משהו שלא היה קיים לפני. המל\"ט הראשון שעומד בדרישות ובתקנות של עולם התעופה האזרחי. כמו שזה נראה כרגע, נראה שגם בשנים הקרובות נהיה היחידים במקום הזה\".\n\nמנכ\"ל חטיבת כלי טיס באלביט, יורם שמואלי הוסיף: \"אנחנו גאים מאוד על פריצת הדרך הזו המחזקת את המובילות שלנו בשוק הכטב\"מ הבינלאומי. היכולת לשלב מערכת כטב\"מ במרחב תעופה אזרחי, תאפשר כעת לממשלות וארגונים בינלאומיים ומסחריים למנף את היכולות הייחודיות של הכטב\"מ המתוחכם, במאמצים לשפר את הביטחון ואת ההגנה על הסביבה\".\n\nטייסת המל\"טים מתוצרת אלביט בשווייץ | צילום : שי לוי\n\nפורסם לראשונה: 8.9.2022, 15:43",
    "שווייץ חתמה על החוזה לרכש 36 מטוסי קרב F-35": "ממשלת שווייץ חתמה על החוזה לרכש 36 מטוסי קרב חמקניים F-35 בשווי של 6.2 מיליארד דולר. לוקהיד מרטין אמורה לספק את המטוסים בין השנים 2027 ו-2030.\n\nממשלת ברן הודיעה שעל החוזה חתמו מנהל החימוש מרטון זונברגר ומנהל תכנית המטוס בלוקהיד מרטין דרקו סלביק. גם נציגי ממשל ארה\"ב חתמו על המסמכים.\n\nהחוזה כולל אספקת ציוד משימה, מערכות נשק וחימוש, חבילת לוגיסטיקה וציוד אימונים והדרכה. לוקהיד מרטין הביעה רצון להמשיך בשת\"פ עם חיל האוויר של שווייץ ועם התעשיות כדי לשמר את המטוסים לעשרות שנים.\n\nשווייץ בחרה ב-F-35 אחרי תחרות עם מטוסי רפאל של דאסו ויורופייטר טייפון. לדעת ממשלת ברן רכישת F-35 זולה מרכש שני המטוסי ה'מתחרים'.\n\n",
    "\"ספרד תצליח במונדיאל רק אם לואיס אנריקה יוחלף\"": "כחודשיים לפני המונדיאל, ספרד לא רק איבדה את ראשות הבית לפורטוגל בליגת האומות, אלא גם הציגה יכולת חלשה וכעת תצטרך לפגוש את החבורה של פרננדו סנטוס למשחק מכריע על המקום בפיינל פור ביום שלישי.\n\n\"60 יום להתעורר\", קראה הכותרת ב\"מארקה\". \"מסר מדאיג מספרד. חודשיים לפני המונדיאל, שווייץ חשפה את כל החולשות של הנבחרת, והשער של ג'ורדי אלבה אחרי בישול של אסנסיו לא הספיק\". ב\"אס\" נכתב: \"המונדיאל מתחיל בבראגה. ספרד נפלה מול שווייץ ותהיה חייבת לנצח בפורטוגל במשחק המכריע בשלישי. ההרכב הספרדי יהיה ההרכב הנכון רק ביום שבו לואיס אנריקה לא יהיה על הספסל, הנבחרת תצליח רק אם הוא יוחלף. אי אפשר לדעת מה קורה כשהוא מאמן, הוא לא מודע למצב של הסגל שלו. שחקנים שבקושי משחקים בקבוצות שלהם הפכו לשחקני הרכב\".\n\n\"ספרד לא הצליחה ליצור שום דבר בקישור שהתבסס על שחקני ברצלונה, משהו חריג מאוד. השווייצרים התפוצצו והדהימו אותנו, יש הרבה סיבות לדאגה\".\n\n\"בתקופה שלי בנבחרת לא זוכר שחקנים כל כך לא מדויקים כמו במחצית הראשונה\", הודה המאמן לואיס אנריקה. \"ההפסד הזה לא מעורר בי שום ספקות לראות המונדיאל, עכשיו אנחנו נצטרך לנתח את המשחק ולהשתפר. צריך לעבוד על האספקטים וברור שצריך לעבוד. אני אוהב את האמונה של הקבוצה וה'גמר' יהיה בפורטוגל ושם נבוא לנצח. לא יהיה קל, כמו בכל משחק, אבל אין ספק שאנחנו יכולים בזכות סגנון המשחק שלנו\".\n\nשני שחקנים שלא ממש נלקחים בחשבון בקבוצה שלהם, ג'ורדי אלבה בברצלונה ומרקו אסנסיו בריאל מדריד, היו אלה שסידרו את השער של הספרדים במשחק מרגלי המגן. \"מצאנו את החלוץ שלנו\", אמר המאמן. \"תמיד אהבתי את אסנסיו, היום הוא עשה את המהלך של השער ותרם בעוד דברים. היה לו משחק ברמה עולמית וגם לג'ורדי אלבה\".\n\nב\"מארקה\" ביקרו את המאמן: \"נכשל במבחן לפני האחרון שלו לפני המונדיאל. איחר מאוד בחילופים ולמרות שיפור בקבוצה, ספרד לא הצליחה להפוך אתה המשחק. יש הרבה מה לשפר לקראת המשחק בשלישי\". הפרשן מאנולו לאמה אמר בקאדנה קופה: \"ספרד הראתה שהיא יכולה לנצח כל נבחרת, אבל גם להפסיד לכל אחד\".",
    "פרשת פ.ס.ז' 2: למה ספרד טסה ולא נסעה ברכבת?": "ספרד סוערת בימים האחרונים בגלל פרשת הפרישה של 15 שחקניות מנבחרת הנשים עקב הקרע הגדול עם המאמן חורחה וילדה, אבל גם בנבחרת הגברים לא שקט. הסיבה: הטיסה לקראת המשחק מול שווייץ שייערך הערב (שבת, 21:45) בכלל בסראגוסה.\n\nמתחם האימונים של לואיס אנריקה ושחקניו נמצא בלאס רוסאס, מדריד. שם ספרד התכוננה בימים האחרונים למפגש עם שווייץ ואתמול עלה ציוץ לחשבון הטוויטר של הנבחרת על הטיסה לצד תמונות של השחקנים ונשיא ההתאחדות, לואיס רוביאלס, בדרכם למטוס - מה שהוביל ללא מעט תגובות שתוהות למה בעצם יש צורך בטיסה.\n\n\"הלוואי שהייתה רכבת ממדריד לסראגוסה\", נכתב באחד הציוצים בתגובה לזה של נבחרת ספרד והיו לא מעט תגובות באותו רוח. אותו ציטוט נכתב כמובן בציניות כי אכן יש רכבת ממדריד לסראגוסה - ואפילו רכבת מהירה. אגב, אותה נסיעה לוקחת שעה ורבע, בעוד שבין הציוץ על ההמראה עד לנחיתה עברו שעתיים.\n\n¡¡HOLA, ZARAGOZA!!\n\nLa expedición aterriza en el aeropuerto aragonés y ya se dirige a su hotel de concentración.\n\n¡¡POR CIERTO!! ¡¡MENUDO RECIBIMIENTO, AFICIÓN!! #VamosEspaña | #NationsLeague pic.twitter.com/rIRFA2TSeA — Selección Española de Fútbol (@SEFutbol) September 23, 2022\n\nיש לציין שנושא הטיסות של נבחרות וקבוצות למשחקים עם תחליפי הגעה לא פחות טובים, עלה לכותרות לאחרונה דווקא בזכות פ.ס.ז'. לפני שבועיים וחצי נשמעו ביקורות בצרפת על קבוצת הכוכבים שהגיעה במטוס מפאריס לנאנט ולא ברכבת. המאמן כריסטוף גאלטייה נשאל על כך והשיב בציניות: \"אנחנו שוקלים הפעם להגיע באמצעות סירה\", מה שגרם לקיליאן אמבפה שישב בסמוך למאמנו לצחוק. בפ.ס.ז' לא אהבו את ההתנהגות הזו.",
    "ברזיל: המערך ההתקפי שטיטה מתכנן לגביע העולמי": "עשרים שנה עברו מאז הפעם האחרונה שבה קפטן ברזילאי הניף את הגביע העולמי. ב-30 ביוני, 2002, קאפו היה האחרון שהניף את הפסל המוזהב מול הקהל המתלהב - ומאז עברו שני עשורים של אכזבות. חלומות גבוהים, ציפיות בשמיים, אבל מעט מאוד קרה על הדשא. ועכשיו, הסלסאו מתכוננים לעוד גביע עולמי - הפעם בקטאר, ומחר (שישי, 21:30) הם יפגשו את גאנה בלה האבר, צרפת, למשחק ההכנה הלפני אחרון שלהם עד לרגע האמת.\n\nכידוע, ברזיל מזוהה עם המשחק ההתקפי (\"ז'וגו בוניטו, בשפתם, \"המשחק היפה\") - וההרכב שהמאמן טיטה אמור להעמיד למשחק הידידות, אמור לשקף בדיוק את המגמה הזו: לפי ה\"מארקה\" בספרד, טיטה צפוי לפתוח במערך של 4-2-3-1, כאשר אליסון מליברפול יעמוד בין הקורות, ההגנה תכלול את אדר מיליטאו, תיאגו סילבה, מרקיניוס ואלכס טלס; לפניהם בקישור ישחקו קאסמירו ולוקאס פאקטה; ומעליהם ארבעה שחקנים קדמיים - ראפיניה, ניימאר, ויניסיוס ג'וניור והחלוץ רישארליסון.\n\nהטוויסט מגיע בכל הקשור למשחק ההתקפה: על פי התכנון של טיטה, כאשר ברזיל תהיה עם הכדור - המערך צפוי להשתנות. שלושה בלמים יישארו מאחור (מיליטאו, סילבה ומרקיניוס), אלכס טלס יוסט לקישור לצד קאסמירו - ובחלק הקדמי יהיו לא פחות מחמישה (!) שחקנים: ראפיניה, פאקטה, ניימאר, ויניסיוס ורישארליסון. זה המערך שהוא צפוי לבחון מול הגנאים, ואולי גם מול טוניסיה - במשחק ההכנה האחרון לקראת המונדיאל, שיתקיים ביום שלישי הקרוב.\n\nהסלסאו הוגרלו לבית ז' של גביע העולם בקטאר - בית נוח יחסית, שכולל את סרביה, שווייץ וקמרון. במשחק הפתיחה ב-24.11 הם יפגשו את הסרבים, לאחר מכן (28.11) את שווייץ ושלב הבתים יסתיים עם משחק מול הקמרונים ב-2.12. חשוב לציין כי בארבעת המונדיאלים הקודמים, מאז אותה זכייה, ברזיל הגיעה רק פעם אחת לחצי הגמר - זה קרה במונדיאל שאותו אירחה, ב-2014, ואז היא הודחה בצורה כואבת עם אותו 7:1 מפורסם. בכל שאר הפעמים, רבע הגמר היה תקרת הזכוכית שלה. האם הפעם היא תישבר? לא ברור, אבל דבר אחד בטוח - גולים יהיו. והרבה. עכשיו רק צריך לראות באיזה צד.",
    "האם הרי שוויץ המטריפים - גלו מארץ ישראל?": "ביומו הראשון של בין הזמנים חשף כותב השורות את דעתו של האדמו\"ר הקדוש רבי יקותיאל יהודה טייטלבוים בעל ה\"ייטב לב\" מאוהעל וסיגט, שסבר שהטעם הרוחני של היציאה של הגהקי\"ם כקש\"ת האדמו\"רים למקומות נופש, ועיירות מרפא שונים בימות הקיץ כיון שיש בהם \"ניצוצות קדושה\" שצריך להעלותן, ולכן הקב\"ה ברא את בתי המרחצאות במקומות רחוקים מהישוב, כדי שיבואו צדיקים שיעלו את אותו מקום לשורש האמיתי שלו.\n\nיצוין שדבר זה אינו חידוש של ה'ייטב לב', שהרי ללקט \"ניצוצות\" ממקומות רחוקים מפורסם בקבלה וחסידות, וכמעט כל דבר במעשי הצדיקים, מוסבר ב\"ניצוצות\". במאכלים מסוימים יש ניצוצות, ואף במספר מקורות חסידים נטען שככל שהמאכל הוא יותר טעים יש בו יותר ניצוצות קדושה, ובכך מוסברים סיפורי פלאות על אדמו\"רים שאכלו כמויות גדולות של אוכל כמפורסם על הרבי הקדוש מאפטא. כמו כן אדמו\"רים שעשנו סיגרים, נטען שהם מעלין כמין קטורת כדי להעלות ניצוצות קדושה.\n\nהגיבה לדברים הרבנית ורד שאלתיאל תליט\"א, והעידה על עצמה ברגע של אמת בזה הלשון: \"גם אני חשבתי שמדובר בבדיחה טובה: יש סיבה רוחנית - לנפוש בהרי האלפים?.. אכן, לא מדובר בבדיחה, אלא – בתורת האריז\"ל...\".\n\nכפי שציטטנו את דעתו של הגאון רבי מאיר מאזוז ראש ישיבת 'כסא רחמים', ענייני קבלה לא ראוי לכל אחד שילמדם ואכן גולשי 'כיכר השבת' בחוש של ביוקרתיות הגיבו לדבריה של שאלתיאל וטענו לה: \"מדוע גדולי החסידות מצאו ניצוצות במקומות יפים כהרי שוויץ, מדוע באפריקה ובמדינות עולם שלישי הם אף פעם לא נמצאים?!\".\n\nלענ\"ד ברגע של אמת גם הרבנית ורד שאלתיאל תליט\"א תודה שברור שאדמו\"ר שעובד קשה בכל ימות השנה, בקבלת קהל, ומשמש כרב, יועץ, פוסק, ופעמים אף פסיכולוג של בני קהילתו, יצטרך לנפוש לזמן ממושך כדי לקבל כוחות להמשך עבודתו הקשה, ואין צורך להגיע לתירוצים של ניצוצות וכדומה.\n\nבתוך כך חשף ר' שימי שפר על ערי הנופש המובילות של האדמו\"רים כדלהלן: סאלבאך-הינטרגלם וזולדן שבאוסטריה, העיר דאבוס שבשווייץ, עיירת הנופש 'ארוזה' בקנטון גראובינדן בדרום-מזרח שווייץ, מאליבו שבקליפורניה, ערי הקאנטרי שבניו יורק, והעיירה לנדודנו (המכונה \"חלדודנא\") שבמחוז ווילס באנגליה.\n\n***\n\nאם הרבי ה'יטב לב' סבר שבשוויץ יש ניצוצות, ולכך נזקקים האדמו\"רים לנסוע דווקא לשם בימי הפגרה, הרבי השר שלום מבעלזא, כתב בפרוש על יופיה של שוויץ, ולא עוד אלא שסבר ששוויץ נטלה את יופיה של ארץ ישראל, והדברים מבהילים ביותר.\n\nוכך דבריו של הרבי הקדוש מבעזלא: \"כשחרב בית המקדש באו שרי אומות העולם ונטלו משבחו של ארץ ישראל, שר של טורקיה נטל שבח הצמר,שר של הונגריה נטל שבח היין ושרו של שווייץ נטל הנוף המרהיב של ארץ ישראל\".\n\nבספר 'צנצנת המן' עובדות והנהגות ממהר\"א מבעלז עמוד שס\"א הובאו הדברים בשינוי מסוים ושם נטען שהיה זה כשמהר\"מ מבילגורייא ביקש בשוויץ בשנת תש\"ט ואמר להגה\"צ רבי מרדכי יעקב ברייש אב\"ד ציריך בשם אביו מהרי\"ד שכאשר גלו בני ישראל מארץ ישראל לאחר חורבן בית המקדש, גלו עמהם כל הדברים הנפלאים שהיו בארץ ישראל בזמן הבית. היין המשובח והטוב עבר להונגריה, והאויר המשובח והצח עבר לשוויץ.\n\nנמצאנו למדים על שתי גרסאות בשמו של הרבי מבעזלא, מה גלה עם בני ישראל. האם רק האויר הצח והמשובח, או נופי ארץ ישראל בפועל ממש.\n\nמקור נוסף על יופיה של שוויץ סופר על הרש\"ר הירש שכשביקר את בנו בערוב ימיו בשוויץ, היה אומר שראוי לכל יהודי במידה והוא יכול ללכת להרים באירופה כדי לראות את גודלו של ה'. הרש\"ר לא כתב על ארץ ישראל, והנה לנו מקור נוסף על יופיה של שוויץ.\n\nבעניין זה סיפר לי תלמיד מובהק להגר\"מ שפירא זצוק\"ל שהיה עמו בשווייץ ודיבר בשבח הנופים האלפיים, והתנצל על שמדבר בשבח ארץ טומאת העמים, והוסיף ואמר שלמען האמת אלו הם נופים ארצישראלי שכן עתידים לחזור לארץ ישראל כשיבוא המשיח.\n\nראיה הביא לדבריו הגר\"מ שפירא וציטט דברי חז\"ל על עשרה קבין של יופי ירדה לעולם, ותשעה נטלה ירושלים (בבלי, קידושין מט ע\"ב), ושאל: האם ניתן לומר שנופי ירושלים משתווים ביופיים לנופי האלפים. אלא בהכרח שהרי האלפים הם הם הרי ירושלים שגלו לחוץ לארץ.\n\nכך שאנו רואים עוד מקור בנוסף לרבי מבעלזא[1] על נופי ארץ ישראל שגלו לשוויץ, בנוסף לדבריה של הרבנית ורד שאלתיאל על \"ניצוצות קדושה\" שיש בהרי שוויץ היפים, וע\"פ הרבי מבעזלא והגר\"מ שפירא מדובר בהרי האלפים שבמקור הקב\"ה בראם בארץ הקודש, ולאחר החורבן גלו להרי שוויץ, ולכן כקש\"ת הגה\"קים האדמו\"רים נוסעים מידי שנה בשנה לראות את הרי ארץ ישראל לשעבר במקום גלותם.\n\nברם, תלמידו של הגר\"מ שפירא חידד באוזני את הדברים, וטען שברור שדבריו נאמרו בשיחת חולין של ת\"ח, ובמובן מליצי, שכן ברור שהגר\"מ שפירא לא היה בדעה שבזמן בית המקדש היהודים היו עושים סקי בהרי ירושלים כפי בימינו עושים בהרי שוויץ.\n\nעל היחס של הגר\"מ שפירא לנופים, הובא בספר 'אפיקי מים' שהיה נוסע להרי הגליל, ושוחח עם מקורביו על המושג \"חיים\", וכשעברו ליד הרים וגבעות היה מסתכל ומתבונן על הנוף היפה והנפלא והגיב בזה הלשון: \"עכשיו כשמתבוננים בנוף הזה אנו מוציאים אותו אל הפועל\", ומכך מובן שהגר\"מ שפירא אחז שהתבוננות נכונה בפלאי הבריאה מוציאה לפועל את החיים הנצחיים שבהם.\n\nעוד הובא שם שבצום י\"ז בתמוז הגר\"מ שפירא היה נוסע לגמלא, בגולן ששם יש גבעות מרהיבי עין והיה יושב שם בשקט ומסתכל ומתבונן שעות רצופות.",
    "בכיר ישראלי בבנק בז'נבה נעצר בחשד למעילת ענק בכספי לקוחות": "אבי לוגסי, מנהל לקוחות בבנק השוויצרי היפוסוויס (Hyposwiss) בז'נבה, נעצר בחשד להונאת ענק. לוגסי, שנולד בישראל ומתגורר במשך עשרות שנים בשווייץ, חשוד כי גנב מחשבונות הלקוחות.\n\nלפי פרסום בתקשורת השוויצרית, היקף החשד עומד על 30־40 מיליון פרנק שוויצרי (100־140 מיליון שקל). לפי מקורות ישראלים, הסכומים עשויים להגיע לעשרות מיליוני דולרים. הבנק מנהל כספים בהיקף של 7 מיליארד פרנק שוויצרי. לוגסי נעצר ב־5 לספטמבר, לאחר שהושעה קודם לכן מהבנק, ומעצרו הוארך בשלושה חודשים.\n\nמי שהביא למעצרו של לוגסי היה הבנק עצמו שביצע בדיקה שגרתית, ובה התגלו אי־סדרים במסמכים. הבנק פנה למשטרה, לצורך הגשת תלונה, ולפיקוח על הבנקים בשווייץ. התיק הועבר לבחינת התובע הכללי בז'נבה, והבנק ממשיך לשתף פעולה עם החקירה.\n\nלפי הפרסום באתר \"בילאן\" (Bilan), לוגסי הודה בעובדות בשימוע ומסר את החשבונות שנפגעו במעילה. לוגסי הסביר כי הוא \"נפל בפח כדי להסתיר את ההפסדים האדירים של אחד מלקוחותיו ההיסטוריים בשנת 2015. התוכנית הייתה מורכבת ומתוחכמת מספיק כדי לעקוף את הכללים והנהלים הפנימיים של הבנק ולהונות את לקוחותיה\". החשד הוא כי הלקוחות קיבלו מסמכים מזויפים המעידים על הפקדות שבפועל לא התבצעו.\n\nפרקליטו של לוגסי הוא עו\"ד פיליפ ברומבך. לפניית גלובס השיב עו\"ד ברומבך: \"אני לא מעוניין להגיב. אני יכול לאשר שאני מייצג אותו יחד עם עמיתי דוד ביטון\".\n\nבנק היפוסוויס בז'נבה / צילום: Shutterstock\n\nרבע מלקוחות היפוסוויס הם ישראלים\n\nכ־25% מלקוחות הבנק הם ישראלים בעלי הון, חלקם נפגעו מהמעילה. בין הנפגעים - אנשי עסקים ישראלים שפועלים בין היתר במזרח אירופה. לוגסי עבד מול הלקוחות הישראליים, שחלקם היו איתו בקשר ישיר.\n\nלגלובס נודע כי עו\"ד בני ברץ ממשרד פרל כהן צדק לצר ברץ מייצג לקוחות שנפגעו, ובכוונתם להגיש תביעה באמצעותו נגד הבנק ולוגסי. עו\"ד ברץ סירב לפניית גלובס להתייחס לפרשה.\n\nעו''ד בני ברץ ממשרד פרל כהן צדק לצר ברץ / צילום: סטודיו אקטיב\n\nהמקרה מסעיר את הקהילה היהודית בז'נבה, וישראלים רבים מכירים את לוגסי מפעילותו ההתנדבותית במסגרת קרן היסוד בז'נבה. מקורבים אליו מתארים אדם טוב שהיה פעיל מאוד למען מדינת ישראל.\n\nקיים אירועי גיוס תרומות בהשתתפות בכירים\n\nבשנת 1989 היה לוגסי פעיל בחטיבת המנהיגות הצעירה של קרן היסוד. ארבע שנים לאחר מכן הוא נבחר לנשיא המנהיגות הצעירה. מאז 2015 הוא מכהן כנשיא קמפיין קרן היסוד בז'נבה. הקרן מהווה חוג חברתי, אשר מקיים אירועים באולמות פאר שבהם נטלו חלק בכירים במשק ובעולם התרבות, ובמהלכם גויסו כספים רבים. לפי הפרסומים, לאירועים הגיעו בר וציפי רפאלי וראש המוסד לשעבר תמיר פרדו.\n\nלוגסי נולד ב־1962 בקריית גת והיה בן 15 כשהוריו עברו לז'נבה. אביו היה בנקאי והשליח הראשון של קרן היסוד בשווייץ. לוגסי חזר לארץ במטרה להתגייס ועם סיום שירותו הצבאי שב לז'נבה. הוא החל לעבוד בתחילת שנות ה־2000 באטלס, בנק בבעלות מוריס דואק. החברה נרכשה על־ידי חברת האחזקות השוויצרית מירליס (Mirelis), ופעילותה מוזגה להיפוסוויס. במסגרת המיזוג, לוגסי הביא את לקוחותיו.\n\nהבנק, שסניפו הראשי ממוקם בז'נבה, מתמחה בבנקאות פרטית, והוא בעל פעילות משמעותית מול לקוחות ישראלים שעשו אקזיט. יותר מ־70% ממניות הבנק נמצאות בבעלות משפחת לאווי (LAWI), ויו\"ר הבנק הוא סולי אלן לאווי.\n\nבשנת 2016 רכש הבנק את פעילות הלקוחות של דיסקונט שווייץ תמורת 11 מיליון דולר. בד-בבד, הוקמה בישראל נציגות, שממוקמת בהרצליה. בשנת 2019 רכש היפוסוויס את פעילות בנק הפועלים בשווייץ, ובשנת 2021 רכש הבנק את הפעילות של מזרחי טפחות במדינה בסכום של 160 מיליון שקל.\n\n*** חזקת החפות: אבי לוגסי הוא בגדר חשוד, לא הורשע בביצוע עבירה, ועומדת לו חזקת החפות.",
    "מדד הדולר עולה עם תחילת שבוע המסחר בשוק המט\"ח, השקל נחלש מאת Investing.com": "© Reuters.\n\nDX +0.99% הוסף ל/הסר מתיק ההשקעות DXY +0.82% הוסף ל/הסר מתיק ההשקעות EUR/USD +0.04% הוסף ל/הסר מתיק ההשקעות GBP/USD +0.04% הוסף ל/הסר מתיק ההשקעות USD/JPY -0.00% הוסף ל/הסר מתיק ההשקעות AUD/USD -0.01% הוסף ל/הסר מתיק ההשקעות USD/ILS +0.08% הוסף ל/הסר מתיק ההשקעות EUR/ILS +0.10% הוסף ל/הסר מתיק ההשקעות USD/CNY +0.30% הוסף ל/הסר מתיק ההשקעות\n\n| מאת פיטר נרס, Investing.com |\n\nמדד הדולר עלה מעט ביום שני עם תחילת שבוע המסחר בשוק המט\"ח, ונותר קרוב לשיא של 20 שנה בתחילתו של שבוע שעומד בסימן כמה פגישות של בנקים מרכזיים, כולל פגישה קריטית של הפדרל ריזרב.\n\nנכון לבוקר יום שני, , העוקב אחרי הדולר האמריקאי מול סל של ששה מטבעות אחרים, נסחר בעלייה של 0.3% עד לרמה של 109.793 נקודות, לא רחוק משיא של שני עשורים שעמד על 110.79 נקודות אליו הגיע ב-7 בספטמבר לראשונה מאז אמצע 2002.\n\nמרכז מוקד תשומת הלב השבוע יוקדש , שצפוי להתחיל ביום שלישי את פגישת קביעת המדיניות העדכנית שלו, שתארך יומיים.\n\nלאוגוסט, שהיה לוהט מהצפוי, קיבע את הציפיות להעלאה גדולה נוספת של הריביות בסיכום הפגישה ביום רביעי. הציפייה הרווחת היא להעלאה בת 75 נקודות בסיס, אך כמה משקיעים מתכוננים להעלאה של נקודת אחוז שלמה, וזו האפשרות הזו ששומרת על תמיכה מלאה בדולר.\n\n\"אנו צופים העלאת ריביות שלישית ברצף של 75 נקודות בסיס\",\n\nאמרו אנליסטים מבנק ING בהודעה.\n\n\"משמעותה של אינפלציה גבוהה היא שהעלאה של 100 נקודות בסיס מהווה סיכון, אך ציפיות האינפלציה ותוכניות המחירים של חברות נראים פחות מאיימים, ותחזית הצמיחה מגלמת יותר חוסר וודאות, כך שאנו לא רואים את זה קורה. ועדיין, מסר ניצי יותר סביב האינפלציה העיקשת יביא לכך שיעד האינפלציה של הפד ישקף במידה קרובה יותר את תמחור השוק, שעומד על יעד סופי של 4.25-4.5%\".\n\nהפד אינו הבנק המרכזי היחיד שיייפגש השבוע - גם קובעי מדיניות בבריטניה, שווייץ, נורבגיה ויפן יערכו פגישות השבוע, כאשר המאבק העולמי נגד האינפלציה מעלה הילוך.\n\nעלה ב-0.3% עד ל-143.28 ין לדולר, ביום מסחר שקט על רקע חג יפני, ולקראת פגישת ביום חמישי. הבנק המרכזי היפני צפוי במידה רבה לדבוק במדיניות המוניטרית המקלה ביותר שלו, שהכבידה רבות עד כה השנה.\n\nואולם, הבנק המרכזי עשוי לומר דבר מה בנוגע לחולשת הין, על רקע ספקולציות שהרשויות ביפן קרובות להתערבות בשוק המט\"ח על מנת לתמוך במטבע החלש, שהגיע לשפל של 24 שנה מול הדולר מוקדם יותר החודש.\n\nבמקומות אחרים, , צפויים להעלאות את הריביות, אפילו שהצמיחה באירופה נחלשת באופן מהותי.\n\nהבנק העולמי הזהיר בשבוע שעבר שהכלכלה העולמית עברה מאטה באופן חד, ואפילו \"פגיעה בינונית בכלכלה העולמית במהלך השנה הבאה עשויה להכניס אותה למיתון\".\n\nנפל ב-0.5%, עד לרמה של 0.9970 דולר לאירו, צנח ב-0.2% עד ל-1.1385 דולר לליש\"ט, והצמד הרגיש לסיכונים הידרדר ב-0.5% עד לרמה של 0.6684 דולר אוסטרלי לדולר ארה\"ב.\n\nעלה ב-0.4%, עד לרמה של 7.0103 יואן סיני לדולר, כאשר הצמד מטפס לשיא של יותר משנתיים ונותר מעל לרף ה-7 יואן לדולר החשוב מבחינה פסיכולוגית, אחרי שהבנק המרכזי של סין חתך בריבית על שוק הריפו ביום שני, בניסיון לתמוך בכלכלה שנפגעה בצורה חמורה מסגרים הקשורים למגפת הקורונה.\n\nבזירה המקומית, השקל נחלש היום. צמד המטבעות נסחר בעלייה של 0.68% לרמה של 3.4466 שקלים לדולר, בעוד הצמד נסחר בעלייה של 0.46% לרמה של 3.4443 שקלים לאירו.",
    "אנגליה בדרג השני, שבדיה ב-3: תמונת מצב": "לאחר ההפסד של נבחרת אנגליה אתמול (שישי) לאיטליה, האנגלים ירדו באופן רשמי לדרג ב' של ליגת האומות בעוד בוסניה הבטיחה את עלייתה. בהתחשב בכך, ובהתפתחויות השונות ברחבי אירופה, מתעצבת תמונת הדרגים של מוקדמות יורו 2024.\n\nישראל תבטיח את הדרג השני אם תהיה ראש בית בליגת האומות, בעוד אנגליה ירדה לדרג השני. במקביל אליה וויילס, פולין, צ'כיה, שווייץ, אוסטריה ואף צרפת בסכנת ירידת דרג, בעוד נורבגיה, סרביה, אלבניה, איסלנד וכאמור הנבחרת שלנו יכולות לעלות לדרג א'.\n\nאנגליה בדרג השני, בעוד בדרג השלישי מחכה שבדיה ובדרך הרביעי נוכל לפגוש את טורקיה, גיאורגיה או לוקסמבורג. אנגליה, לראשונה מאז 2004, לא תהיה ראש בית.",
    "\"מקלחות משותפות\": ‏שוויץ קוראת לאנשים להתקלח יחד כדי לחסוך באנרגיה‏": "\"מקלחות משותפות\": ‏השרה לאיכות הסביבה של שוויץ קוראת לאנשים להתקלח יחד כדי לחסוך באנרגיה‏\n\nכחלק מהמאמץ הלאומי לחסוך באנרגיה לקראת החורף שרת האנרגיה השוויצרית בקריאה תמוהה לאזרחיה להתקלח באופן משותף\n\nאל תשכחו את הכסף שיש לכם בישראל\n\n‏השרה לאיכות הסביבה של ‏‏שווייץ‏‏ מתמודדת עם תגובת נגד לאחר שהמליצה לאנשים להתקלח יחדיו במאמץ לצמצם את צריכת ‏‏האנרגיה‏‏ בחורף הקרוב ולהדוף את הפסקות החשמל הצפויות.‏\n\n‏סימונטה סומרוגה, בת ה-62, הציעה לאנשים ‏‏\"לכבות את המחשב כשלא צריך אותו, או לכבות אורות, או להתקלח יחד\"‏‏ כחלק מהצעדים המקדמים הפחתה של 15 אחוז בצריכת האנרגיה, כך דיווח הטיימס הלונדוני.‏\n\nהרשמה לקבלת הניוזלטר היומי ועדכונים חשובים אני מסכים לתנאי השימוש באתר\n\n‏שווייץ, המייבאת 75% מהגז שלה ‏‏מגרמניה, הודיעה‏‏ באוגוסט כי היא מתכוונת לקצץ את צריכת האנרגיה שלה ב-15% עד סוף מרץ 2023, בהשוואה לצריכה הממוצעת בחמש השנים האחרונות.‏\n\n‏במקביל הממשל השיק ‏‏קמפיין‏‏ שכותרתו \"האנרגיה מוגבלת. בואו לא נבזבז\", הקורא לאנשים לעזור להבטיח שהמדינה לא תחווה מחסור באנרגיה לקראת החורף על ידי שימוש בפחות מים, כיבוי מכשירי חשמל ואורות כשהם לא בשימוש, והורדת טמפרטורות החימום.‏\n\nכל זאת כאשר במידה ו‏המצב לא ישתפר המועצה הפדרלית השוויצרית תוכל ליישם \"הגבלות צריכה, איסורים ומערכת מכסות\" כך ‏‏על פי דיווחים מקומיים.‏\n\n‏\"לנהל את חיינו הפרטיים\"‏\n\n‏עם זאת, דבריה של הסוציאל-דמוקרטית זכו לביקורת קשה מצד ג'רלדין סבארי, עורכת מגזין הנשים 'פמינה'.‏\n\n‏במאמר מערכת‏‏ שפורסם ב-16 בספטמבר כתבה סווארי כי‏‏ ממשלת שווייץ מבקשת \"לנהל את חיינו הפרטיים, עד לפרטים הטריוויאליים ביותר\".‏\n\n‏היא הוסיפה בצחוק שתושבי שוויץ צריכים להתעורר לקול \"ציפורים מצייצות\" משום שהם ניתקו את השעונים המעוררים שלהם, ולאכול ארוחת בוקר ב\"חשכת המטבח\" לפני שהם הולכים לעבוד \"לאחר שהשאירו את המכונית, את הקטנוע ואת האופניים החשמליים במוסך\".‏\n\n‏תגובת הנגד הניעה את סומרוגה לומר כי הערותיה בנוגע למקלחות משותפות נועדו לצעירים.‏\n\n‏היא ציינה כי \"אחרי גיל מסוים, מקלחת משותפת כבר לא מתאימה לכולם\", אך אמרה שהיא מאמינה שהרעיון של מקלחת משותפת כדי להפחית את צריכת האנרגיה התקבל באופן נרחב.\n\n‏למרות ששוויץ היא אחת המדינות העשירות בעולם, היא אחת המדינות הפחות עצמאיות מבחינת ייצור אנרגיה.\n\nעל פי ‏‏swissinfo.ch,‏‏ ייצור החשמל המקומי מכסה רק 25 אחוז מצורכי האנרגיה של המדינה שכן, אין לשוויץ מתקני אחסון גז משלה.",
    "מחיר הניטרליות: הביון השוויצרי חושש מהסייבר הרוסי -": "מחיר הניטרליות: הביון השוויצרי חושש מהסייבר הרוסי שוויץ, בניגוד למדינות רבות באירופה, לא גירשה דיפלומטים רוסים מאז תחילת המלחמה ● כעת שירות הביון הפדרלי השוויצרי מודאג שרוסיה תשתמש בשרתים מקומיים כדי לערער את היציבות בדמוקרטיות מערביות אחרות\n\nשירות הביון הפדרלי השוויצרי (FIS) מודאג מכך שרוסיה תשתמש בשרתים שוויצריים כחלק ממסעות השפעה שהיא עורכת, אשר נועדו לערער את היציבות בדמוקרטיות מערביות.\n\nבמסמך פנימי של שירות הביון, שהגיע לידי עיתון מקומי, נכתב כי \"ניסיון ישיר להשפיע על הבחירות לפרלמנט בשווייץ בשנה הבאה אינו סביר. עם זאת, סביר להניח שמתקפות סייבר רוסיות עתידיות על מערכות בחירות במדינות אחרות במערב, עלולות להשתמש בשרתים שמקורם בשווייץ\".\n\nההתערבות הרוסית בתהליכי בחירות במערב, מהלך המהווה מקור לדאגה במשך שנים, לא עומדת להתמתן בעקבות הפלישה לאוקראינה, נכתב בדו\"ח. \"כדי לעשות זאת, (הקרמלין – י\"ה) ימשיך להשתמש בתמהיל מותאם של דיסאינפורמציה, מתקפות סייבר, הפעלה של יחידים, קבוצות ומוסדות, וכנראה גם אסטרטגיות חדשות\".\n\n\"גם אם האסטרטגיות הללו לא תמיד משפיעות ישירות על תוצאות הבחירות\", נכתב, \"הן יכולות להצליח לבצע דה-לגיטימציה חלקית לתהליכים דמוקרטיים, ובכך לפגוע במודל הדמוקרטי הליברלי המערבי\".\n\nמומחים ציינו כי למרות ששווייץ לא תהיה המדינה היחידה אשר בה ייעשה שימוש כבסיס למבצעים כאלה, היא יכולה להיות אטרקטיבית לפעילויות אלו, כי בניגוד למדינות רבות באירופה, שווייץ לא גירשה דיפלומטים רוסים מאז תחילת המלחמה.\n\nגרהרד אנדריי הוא חבר הפרלמנט במדינה מטעם מפלגת הירוקים. הוא מתנגד לחוק תעודות זהות דיגיטליות במדינה ומתמחה בנושאי דיגיטל. אנדריי אמר כי סוכנות הביון צריכה לשקול לדחות את בואם של פקידים רוסים, שהגיעו למדינה לאחר שגורשו ממדינות אחרות באיחוד האירופי. זאת, כי הם חשודים במעורבות בקמפיינים כאלה. לדבריו, \"שווייץ היא בעלת מיקום אטרקטיבי לריגול מסורתי, והדבר תקף גם לתחום הדיגיטלי. שווייץ צריכה להתאים את סדרי העדיפויות שלה כדי להתמקד בהגנה מפני מרגלים\".\n\nשירות הביון לא התייחס באופן פרטני למסמך שנחשף. דוברת הארגון אמרה כי \"שווייץ, כאומה אירופית וכחלק מהקהילה המערבית, היא יעד לקמפיינים של השפעה אנטי-מערבית, שמטרתם הינה קידום הנרטיב הרוסי\".",
    "בנוכחות שגרירים ובכירים נוספים: אירוע הגאלה השנתי של קבוצת פספורט התקיים בתל אביב": "אירוע הגאלה השנתי של קבוצת פספורט התקיים אתמול (רביעי) בסטוקו בתל אביב. באירוע המסורתי נכחה כל צמרת תעשיית התיירות והתעופה. בין הנוכחים: יואל רזבוזוב, שר התיירות, אורי סירקיס, מנכ\"ל ישראייר, אבי ניסנקורן, נשיא התאחדות המלונות, ליאור רביב, מנכ\"ל רשת מלונות ישרוטל, מרכוס הגנברוך, מנכ\"ל לופטהנזה ישראל, קובי זוסמן, מנכ\"ל יאט\"א ישראל, שלומי זפרני, סמנכ״ל מסחר וקשרים תעופתיים באל על, אחישי גל, מנכ\"ל ומבעלי איסתא, אלון נטע, מנכ\"ל אייר פראנס בישראל.\n\nעוד נכחו באירוע: איל קשדן, מנכ\"ל השטיח המעופף, ליאון אביגד, מנכ\"ל בראון, שרון אלון, מנכ\"ל רשת מלונות קראון פלזה, טלי לאופר, מנכ\"לית התאחדות סוכני הנסיעות ויועצי התיירות, אילקר בשראן, מנכ\"ל טורקיש איירליינס בישראל ו-Mohammad Lootah, מנהל חברת התעופה אמירייטס בישראל.\n\nבנוסף, נכחו באירוע שגריר שווייץ בישראל, אורס בוכר, שגריר צרפת בישראל, אריק דמון; ושגריר הולנד בישראל, הנס דוקטר. בין נותני החסות של האירוע נמנים: חברת התעופה אייר פראנס KLM, חברת קרצנר, איסתא, לשכת התיירות של שווייץ ו-ריץ קרלטון בחריין.\n\nבאירוע חולקו מגיני הוקרה והערכה, בין היתר, לאיש השנה, ליאור רביב, מנכ\"ל רשת מלונות ישרוטל, לעובדים מצטיינים בתיירות ובתעופה, על המהלכים העסקיים הבולטים של השנה בתעשייה. מפעל חיים בענף השייט הוענק לאורי שנבל, מייסד חברת סנורמה, נציגת רויאל קאריבין בישראל. כמו כן, הוענקו מגיני הוקרה לשני בכירים פורשים: מנכ\"ל משרד התיירות היוצא, אמיר הלוי; אילקר בשראן, מנכ\"ל טורקיש איירליינס בישראל היוצא.",
    "הרצוג: \"אסור שהפעולות של איראן יעברו ללא ענישה\"": "הרצוג עם נשיא שווייץ. קרדיט צילום: חיים צח/ לע״מ\n\nעל רקע הניסיון הישראלי למנוע הסכם גרעין עם איראן, נשיא המדינה יצחק הרצוג קורא לעולם להתנגד להסכם הגרעין, וקורא לעצור את מעשיה של טהרן.\n\nאני קורא לכל הממשלות וכמובן לממשלת שוויץ להתנגד לתכנית הגרעין האיראנית ללא תנאי וללא סייג\", אמר הרצוג במהלך פגישה עם נשיא שווייץ, איניאציו קאסיס. \"איראן חרטה על דגלה את השמדת ישראל והיא פועלת ללא לאות לערער את יציבות האזור והעולם כולו.\n\nאנו מצפים ממשפחת העמים, להבהיר את הנקודה הזאת באופן חד וברור: הקהילה הבינלאומית, והעמים שדוחפים בגאווה לשלום בינלאומי, לא יכולות לקבל קריאות ומאמצים להשמדת חברה מדינה ריבונית של האו\"ם. אסור לתת להתנהלותה של איראן לעבור בשתיקה.\n\nאסור לתת לפעולותיה של איראן לעבור ללא ענישה. והכי חשוב, אסור להרשות שמדינה שכזו תהיה בעלת יכולות גרעיניות. יש לעשות הכול כדי למנוע יכולות אלה מאיראן\".\n\nהרצוג טען כי \"שוויץ, באו\"ם, וכחברה נכנסת במועצת הביטחון, שישראל שמחה לתמוך במועמדותה, וכחברה במועצת המנהלים של סבא\"א, נמצאת במעמד אסטרטגי. העצמאות של סבא\"א, היא קריטית, יש לדבוק בה, כולל יכולתה לבחון הפרות של תהליכים גרעיניים באיראן.\n\nישראל לא יכולה לקבל מצב שמדינה חברה באומות המאוחדות, קוראת להשמדתה. זהו המקרה היחיד באנושות שמדינה חברה קוראת להשמדה של מדינה אחרת, והדברים מתנהלים כאילו כלום לא קרה בעולם המוסרי והדיפלומטי, ובמקביל משא ומתן עם איראן על הסכם שאני כבר בעבר ביקרתי אותו קשות.\n\nההכרזה היום של נשיא איראן היא מאוד ברורה, היא אומרת אנחנו בכלל לא מכבדים את העצמאות של סוכנות הגרעין הבין לאומית לחקור תיקים פתוחים, שהם תיקים משמעותיים של אורניום מועשר והם אותרו על ידי גורמי הסבא״א.\n\nאנחנו קוראים לקהילה הבין לאומית גם מכאן משוויץ, שהיא מדינה נאמנה למשטר והחוק הבין לאומי והקהילה הבין לאומית, לעשות הכול כדי להקפיד על עצמאות סבא״א וכמובן למנוע מאיראן נשק גרעיני\".\n\nבנוסף לכך התייחס הרצוג לנושא הפלסטיני: \"מדינת ישראל חולקת עם שוויץ את המחויבות לשלום, ושואפת בכל מאודה לשלום עם כל שכנותיה כמובן עם שכנינו הפלסטינים, שכנינו הכי קרובים. לצערי, העימות האחרון עם גורמי טרור בעזה, בו נורו למעלה מאלף טילים על יישובנו, נכפה עלינו. נאלצנו להיאבק כנגד איומי טרור ולהגן על אזרחינו. אני שמח שהשלווה שבה לערינו, ליישובנו ולכפרינו והאזרחים שבו אל שגרת חייהם.\n\nאני מבקש בהזדמנות זו להודות לכל מי שנטלו חלק במאמץ להשגת השקט. אנו מודים במיוחד למצרים ולקטאר, אשר הפגינו מנהיגות המחוייבת ליציבות אזורית. אנו מקווים ומתפללים כי בנינו בעזה ישובו הביתה במהרה, כפי שאמרתי לך בפגישתנו.\n\nהמזרח התיכון עומד בצומת דרכים קריטית. בעוד הסכמי אברהם יצרו הזדמנויות נוספות להפיכת אזורנו למוקד של יציבות, שלום, ושגשוג- איראן ושלוחותיה ממשיכות להפיץ טרור ולחתור תחת הגורמים המתונים\".",
    "ראמוס ופאטי לא בסגל ספרד, איגלסיאס זומן": "גם אחרי שנה וחצי, סרחיו ראמוס עדיין לא חזר לסגל נבחרת ספרד. לואיס אנריקה הודיע על הזימונים שלו \"לה רוחה\" לקראת המשחקים נגד שווייץ ופורטוגל בליגת האומות, אך למרות ההערכות בתקשורת, העדיף להשאיר בחוץ את בלם פריז סן ז'רמן, וכן את אנסו פאטי מברצלונה.\n\nמנגד, לואיס אנריקה זימן כמה שחקנים לראשונה כמו ניקו וויליאמס מאתלטיק בילבאו, שאחיו איניאקי עבר לייצג את נבחרת גאנה, בורחה איגלסיאס חלוצה המצטיין של ריאל בטיס, ומגן ולנסיה הוגו גייאמון. ירמי פינו, שרק אתמול בישל את שער הניצחון של ויאריאל מול הפועל באר שבע, זומן גם הוא. מרקו אסנסיו, שלא זוכה לדקות רבות העונה בריאל מדריד, זומן גם הוא.\n\nראמוס בן ה-36 הוא שיאן ההופעות של נבחרת ספרד עם 180 שערים, שבהם כבש 180 שערים, והוא שימש כקפטן הראשון שלה עד הופעתו האחרונה ב-31 מארס 2021 נגד קוסובו, אז נפצע לתקופה ארוכה וגם החמיץ את יורו 2020.\n\nהסגל המלא\n\nשוערים: אונאי סימון (אתלטיק), רוברט סאנצ'ס (ברייטון) ודיוויד ראיה (ברנטפורד).\n\nהגנה: ססאר אזפיליקואטה (צ'לסי), דני קרבחאל (ריאל מדריד), אריק גרסיה, ג'ורדי אלבה ומרקוס אלונסו (ברצלונה), פאו טורס (ויאריאל), חוסה גאיה והוגו גייאמון (ולנסיה), ודייגו יורנטה (לידס יונייטד).\n\nקישור: סרחיו בוסקטס, פדרי וגבי (ברצלונה), רודרי (מנצ'סטר סיטי), קרלוס סולר (פריז סן ז'רמן), קוקה ומרקוס יורנטה (אתלטיקו).\n\nהתקפה: אלבארו מוראטה (אתלטיקו מדריד), פאבלו סראביה (פריז סן ז'רמן), פראן טורס (ברצלונה), ניקו וויליאמס (אתלטיק בילבאו), בורחה איגלסיאס (ריאל בטיס), ירמי פינו (ויאריאל), מרקו אסנסיו (ריאל מדריד).\n\n",
    "עם הפנים קדימה: האופציות של ישראל במוקדמות": "נבחרת ישראל ניצחה 1:2 הערב (שבת) מול אלבניה ועשתה צעד משמעותי אל עבר יורו 2024, כאשר הבטיחה את מקומה בפלייאוף היורו שם תוגרל בדרג ב’ בהגרלה שתיערך ב-9 באוקטובר. משמעות הדבר הוא שהחבורה של אלון חזן תזכה להגרלה נוחה יותר על הנייר, שכן המיקום בליגת האומות הוא גורם משפיע וישיר על המיקום של הקבוצות בדרגים של ההגרלה.\n\nישראל תימנע מאנגליה שסיימה אחרונה בבית שלה, מוויילס שתסיים במקומות 3-4 בבית שלה, וגם מבוסניה שסיימה במקום הראשון שלה בבית 3 של דרג ב’. הדרגים עדיין לא נקבעו סופית, שכן נשאר עוד מחזור אחד עד לסיום המפעל, אבל ישנם מספר דברים שכבר הספיקו להיקבע עוד בטרם מחזור הסיום.\n\nעוד שתי נבחרות שישראל בוודאי תשמח שיוגרלו לצידה בדרג השני של ההגרלה הן פולין של רוברט לבנדובסקי ואלופת העולם צרפת, שמדורגות במקום השלישי בבית שלהן ותלויות בתוצאות של נבחרות אחרות כדי לדעת אם יהיו בתוך 10 הראשונות של היבשת. מי שנמצאת באותה סיטואציה היא גם אוסטריה מיודעינו, שעדיין יכולה להגיע לדרג הראשון.\n\nהארי מגווייר. לא יגיע לישראל בקרוב עם הנבחרת (רויטרס)\n\nהדרג השלישי יהיה המאתגר ביותר עבור ישראל ואליו ייכנסו הנבחרות שלא סיימו כראש הבתים בדרג ב’ של ליגת האומות, כמו אירלנד, סרביה, מונטנגרו, איסלנד, אלבניה, פינלנד, שבדיה, ארמניה, רומניה וסלובניה. בנוסף, יכולות להיות שם נבחרות כמו נורבגיה של ארלינג הולאנד, אוקראינה וסקוטלנד. יש לציין שהסגנית הטובה ביותר מהבתים בדרג ב’ תצטרף לדרג השני לצידן של ישראל ובוסניה.\n\nבכל מקרה, הנבחרת כבר יודעת ממי היא צריכה להיזהר בהגרלה, שצפויה להיות יותר נוחה. בדרג הרביעי מחכות גאורגיה, טורקיה ויוון לצד נבחרות כמו קזחסטן ולוקסמבורג, כאשר בדרג החמישי יכולות להיות מקדוניה הצפונית, קפריסין, צפון אירלנד וסלובקיה.\n\nשחקני נבחרת ישראל חוגגים (חגי מיכאלי)\n\nבכל מקרה, הנבחרות שהבטיחו את המקום בדרג הראשון ויהיו הפייבוריטיות במוקדמות הן ספרד, איטליה, הונגריה, קרואטיה, בלגיה, דנמרק, פורטוגל והולנד, כאשר נותרו בו עוד שלושה מקומות עליהם נלחמות שווייץ, צ’כיה ואוסטריה יחד עם פולין וצרפת. שלוש הנבחרות שלא יכנסו פנימה, יגיעו לדרג השני יחד עם ישראל.\n\nחלוקת הדרגים עד עתה\n\nדרג א’: ישראל, הולנד, הונגריה, גרמניה, קרואטיה, ספרד, בלגיה, דנמרק, איטליה, פורטוגל, צרפת ובוסניה.\n\nדרג ב’: פולין, אוסטריה, שווייץ, אנגליה, וויילס, נורבגיה, בוסניה, סקוטלנד ואוקראינה.\n\nדרג ג’: איסלנד, סרביה, מונטנגרו, אירלנד, פינלנד, אלבניה, שבדיה, רומניה, ארמניה וסלובניה.",
    "נפתח ערעור בני שטיינמץ בשווייץ: \"הוצג כאדם מושחת - בלי קשר למציאות\"": "בז'נבה נפתח היום (ב') ערעורו של המיליארדר הישראלי בני שטיינמץ נגד הרשעתו בשוחד ובעבירות מרמה על ידי בית המשפט הפלילי של הקנטון השוויצרי בשנה שעברה. על שטיינמץ נגזרו בינואר 2021 חמש שנות מאסר וקנס כספי של 50 מיליון פרנק שוויצרי, במה שכונה בכלי התקשורת \"משפט השוחד המשמעותי ביותר\" בעסקי הכרייה העולמיים, החשאיים לרוב. הערעור כעת מתנהל בבית הדין לערעורים של ז'נבה, ובאופן היפותטי, גם אם יפסיד בערעור זה, יוכל שטיינמץ לערער על הפסיקה לבית המשפט העליון של שווייץ.\n\n■ לקראת הערעור בשווייץ: בני שטיינמץ במאבק מול הרשויות בישראל\n\n■ הכרעה דרמטית בשווייץ: המיליארדר בני שטיינמץ נידון לחמש שנות מאסר על עבירות שוחד ומרמה\n\n■ בני שטיינמץ נשלח למאסר. אבל זה לא אומר שנראה אותו מחר מאחורי סורג ובריח | פרשנות\n\n■ איך יושפעו ההליכים נגד שטיינמץ בישראל מהרשעתו בשווייץ\n\nהמיליארדר הישראלי בן ה-66, שלו גם אזרחות צרפתית, הורשע ב-2021 ב\"העברת שוחד לבכירי ציבור זרים\" וכן ב\"מרמה וזיוף במסמכי תאגיד\", סביב קבלת זכויות על מכרה עפרות ברזל גדול - אחד הגדולים בעולם - הנמצא בגינאה. לפי בית המשפט, חברת BSGR, שהיתה רשומה בקנטון ז'נבה, פעלה נגד החוק כשהעבירה כספי שוחד לנשיא גינאה לנסנה קונטה ובמיוחד לאשתו הרביעית ממדי טורה, בתמורה לקבלת הזכויות על המכרה באזור סימנדו, במהלך העשור הראשון של שנות ה-2000. ביחד עם שטיינמץ עמדו לדין שני נאשמים נוספים: סנדרה מרלוני הורמאנס, בכירה לשעבר ב-BSGR ופרדריק סילינס, שותפו של שטיינמץ לעסקים. שניהם הורשעו גם כן.\n\nהערעור צפוי להתנהל במשך שמונת הימים הבאים, ושטיינמץ החליף את עורכי הדין המייצגים אותו. בעוד במשפט ייצג אותו מארק בונאן, אחד מעורכי הדין המובילים בז’נבה, כעת מייצגים אותו עורכי הדין דניאל קינצר וכריסטיאן לושר. לפי כלי התקשורת השוויצריים, העוקבים אחרי המשפט בדריכות ומדווחים עליו בפרוטרוט, שטיינמץ חזר לז'נבה לצורך הערעור, והתייצב היום באולם בית המשפט. הוא היה חופשי לעזוב את המדינה גם אחרי שהורשע, כל עוד הערעורים בעניינו מתנהלים.\n\nבית המשפט הפלילי בז'נבה דחה בשנה שעברה את טענות ההגנה כי שטיינמץ לא ידע על תשלומים כלשהם לבכירים בגינאה ואפילו כי לא נשא שום תפקיד רשמי ב-BSGR, חברה שראשי התיבות שלה הם \"Beny Steinmetz Group Resources\". בית המשפט קבע כי בין השנים 2006 ל-2012 שטיינמץ ושני בכירים נוספים הקשורים אליו העבירו בדרכים עקלקלות-משפטית לפחות 8.5 מיליון דולר, וככל הנראה 10 מיליון דולר, לאשתו הרביעית של נשיא גינאה לנסנה קונטה, שמת ב-2008. לפי בית המשפט כספים אלו היו התמורה בעבור קבלת זכויות כרייה במרבץ עפרות הברזל בסימנדו.\n\n\"מצפים כי בית המשפט יכיר בכך שבני שטיינמץ לא שיחד אף אחד\"\n\nאחרי מותו של קונטה עלה לשלטון אלפה קונדה, שפתח בחקירה מקיפה סביב האירועים. החקירה הובילה את הרשויות בשווייץ לחקירה משלהן, ולכתבי האישום. החקירה וההליך המשפטי התנהלו במשך שבע שנים, עד להרשעה ב-2021. בינתיים הסכימו שטיינמץ וקונדה לוותר על ההאשמות נגד המיליארדר הישראלי במדינה, בתמורה לוויתור של שטיינמץ על זכויות הכרייה הנותרות בסימנדו או לטענות להן. עם זאת, קונדה הודח בהפיכה צבאית לפני יותר משנה.\n\nכעת הביע הצוות המשפטי של שטיינמץ ביטחון בכך שבית המשפט לערעורים יקבל את גרסת ההגנה הקובעת כי לא היה מדובר בכספי שוחד. \"זכויות הכרייה נלקחו ממתחרה משום שהיא 'דגרה עליהן' והועברו ל-BSGR על בסיס פעילות עסקית מוכחת ועקבית, ללא שום צורך לשחד פקיד ציבור\", אמר עורך הדין של שטיינמץ בהודעה שהועברה לכלי התקשורת.\n\n\"ישנה רשימה ארוכה של טעויות עובדתיות שבוצעו על ידי בית הדין הפלילי\", אמר הצוות המשפטי של שטיינמץ לסוכנות הידיעות \"בלומברג\", \"לא מדובר בפרטים שוליים אלא במרכיבים קריטיים להבנת העניינים כפי שהם התנהלו\". כאמור, ההגנה טוענת כי BSGR קיבלה את הזכויות כדין, וכי כלל לא הכירה את טורה לפני העסקה. הכספים שהועברו לגורמים שונים היו חלק מהפעילות העסקית שלה, לפי דברי ההגנה.\n\nההגנה הוסיפה כי בית המשפט אימץ ב-2021 את גרסת התביעה לפיה שטיינמץ הוא \"מתחזה, אדם ללא מוסר, משחית ומושחת - דיוקן שאינו מתיישב במאומה עם המציאות\". \"אנו מצפים כי בית המשפט יכיר בכך שבני שטיינמץ לא שיחד אף אחד\", אמר עורך דינו לסוכנות הידיעות הצרפתית. המשפט נמשך.",
    "קדנציה נוספת: ג'וקיץ' מונה למאמן הנבחרת": "עכשיו זה רשמי: דראגן ג'וקיץ' ישוב לקדנציה שנייה כמאמן הנבחרת הלאומית בכדוריד. אחרי המלצת הוועדה המקצועית ואישור הנהלת האיגוד, הושגו הסכמות עם המאמן הסרבי, שינחת בסוף החודש בארץ, ויחל בעבודתו לקראת פתיחת קמפיין מוקדמות אליפות אירופה בחודש הבא והמשחקים מול איסלנד וצ'כיה. לצידו של ג'וקיץ' מונה קפטן נבחרת ישראל בעבר, עומר דבדה, לעוזר המאמן וליועץ מנטלי. השניים יחליפו את אולג בוטנקו ואסף לוי, שהדריכו בשנים האחרונות את הנבחרת הלאומית והובילו אותה בקמפיין האחרון לשלב השלישי בפליאוף העלייה לאליפות העולם מול הונגריה.\n\nכאמור, 11 מאמנים זרים, וסער פרנקל שישמש כמנהל המקצועי של הנבחרות הצעירות, הגישו את מועמדותם לתפקיד. הבחירה בג'וקיץ', שהדריך כחמש שנים את הנבחרת הלאומית, ואת נבחרת העתודה עימה העפיל לאליפות אירופה ב-2014, זכתה לעדיפות בשל ניסיונו הרב והיכרותו הקרובה עם הכדוריד הישראלי. ג'וקיץ' הגיע לכדוריד הישראלי בתום המשחקים האולימפיים בלונדון 2012, לאחר שהדריך את נבחרת בריטניה, ולאורך השנים הדריך גם בנבחרות מקדוניה, שווייץ ומונטנגרו, לצד קבוצות מובילות באירופה בהן וארדר סקופיה ממקדוניה, פיק זאגד וטאטאבאניה מהונגריה, הכוכב האדום בלגרד ומטאלופלסטיקה שבץ מסרביה.\n\nג'וקיץ' התרגש לאחר ההודעה: \"עשר שנים חלפו בין הפעם הקודמת שהגעתי לישראל ב-1 בספטמבר 2012, ובקרוב אני שוב כאן וההרגשה מאוד נעימה. אני מרגיש בישראל בבית, אבל עומד בפני משימה אחרת, בפני דור אחר וסיטואציה אחרת בכדוריד הישראלי והאירופי. זה יהיה שונה, אבל נחמד לחזור. אני מכיר את רוב האנשים והשחקנים, מכיר טוב יותר את המנטליות הישראלית. עיקר השוני שמביטים על הדברים, שלפני עשור בנינו יחד פרויקט. יצרנו תנאים, הבאנו רוח אירופית, לעזור לבנות, והדברים נעשו בעבודה יומיומית ושבועית\".\n\n\"לגבי העבודה שלי\", המשיך ג'וקיץ', \"היא תהיה שונה, כי הפעם לא הגעתי כדי ליצור, אלא לתת את הטאץ', את ההכוונה, העזרה, לאחד את הנבחרת. לחבר בין השחקנים שמשחקים כאן לבין הליגיונרים שמשחקים באירופה. ליצור חיבור חדש בצוות. לצערי, אין הרבה זמן. יש משימה קרובה לפנינו. זה מה יש, אבל נעבוד ואני אעשה את מירב המאמץ להצליח במשימה\".\n\nעומר דבדה, שרשם בנבחרת למעלה מ-80 הופעות במשחקים רשמיים, שימש 5 שנים כקפטן (רובן תחת ג'וקיץ') ושיתף עם המאמן פעולה גם במכבי ת\"א, התייחס להודעה גם הוא: \"אני מגיע כיועץ מנטלי וכעוזר מאמן, וברגע ששמעתי שדראגן מגיע, שמתי הרבה דברים בצד. זה היה מאוד טבעי להגיד כן - כי אני רואה בנבחרת כערך עליון, ונרתמתי בגאווה גדולה ובתשוקה. זה סגירת מעגל, אבל גם פתיחה של מעגל, ממקום אחר, ואני נרגש לעשות את התפקיד. אימנתי צעירים, ובשלב מסוים הייתי קצת מחוץ לעולם הכדוריד בליווי ועבודה אישית עם ספורטאים. עבורי, זה הישג גדול לדרך המקצועית שלי. תודה רבה על האמון והתמיכה, גם לאיגוד הכדוריד וגם לדראגן. חובת ההוכחה עליי\".",
    "כך מדינות אירופה מתמודדות עם משבר האנרגיה": "שווייץ מאיימת במאסר למי שיחמם את הבית באופן מוגזם\n\nעל רקע משבר האנרגיה האירופי, הממשלה השווייצרית מכינה תקנות חריפות במיוחד למקרה חירום בו לא יהיה מספיק גז, בהן הציבור יידרש לחמם את הבתים עד 19 מעלות צלזיוס בלבד • העוברים על התקנות יהיו צפויים לקנסות כבדים או למאסר של עד 3 שנים",
    "מרוב עצים בהחלט רואים שהיער הוא שחור": "עומס החום הכבד של אוגוסט 2022 שבר שיאים של טמפרטורות ולחות, אבל האופטימיים שבינינו כבר רואים את הסוף: חגי תשרי ממש במרחק נגיעה, ומביני עניין טוענים בתוקף, שהסתיו הוא עונת השנה הטובה יותר לטיולים: לא חם מדי ועדיין לא קר, תיירי הקיץ שבו לארצותיהם, האטרקציות פנויות יותר, המחירים נמוכים יותר. קיים אפילו סיכוי, שתכף יתקצרו התורים בנמלי התעופה ושלפחות חלק מהמזוודות יגיעו ליעדן.\n\nמבין האפשרויות הזמינות בטווח טיסה של שעתיים עד כארבע שעות טיסה, בחרנו ביעד קלאסי: היער השחור בגרמניה. לכאורה, לוקיישן לטיולים משפחתיים, עם ילדים, אבל תכלס, מקום נהדר לבלות בו גם בזוג, בעיקר אחרי חופשת הקיץ, כשהילדים שבים ללימודים.\n\nמפת הדרכים\n\nאיפה זה? \"היער השחור\" (The Black Forest ובגרמנית – Der Schwarzwald) הוא אזור הממוקם בקצה הדרומי־מערבי של גרמניה, וצורתו כמעין מלבן ארוך. גבולו הצפוני עובר, פחות או יותר, בין אזור העיירה באדן־באדן לעיר שטוטגרט, במערב הוא נושק לנהר הריין ולחבל אלזס השייך לצרפת, ובדרום מגיע לגבול שווייץ, בין העיר באזל לאגם קונסטנץ (שבגרמנית מכונה Budensee).\n\nלרוב התיירים, בעיקר לישראלים, רלוונטי יותר חלקו הדרומי, ההררי והגבוה של היער השחור, המכונה בגרמנית Hochschwarzwald ובאנגלית Black Forest Highlands. באזור זה תמצאו אינספור אטרקציות ואתרי חוויה ותוכן. רשימה קצרה: ההר הגבוה פלדברג (Feldberg), שבחורף הופך לאתר סקי פופולרי; פארקים, שמורות טבע ומסלולי הליכה ורכיבה; מפלי מים יפהפיים ובהם טריברג וטודנאו; \"פארק אירופה\", הנחשב לאחד מפארקי השעשועים הטובים בעולם; כפרים ועיירות הגדושים בשלל אטרקציות לכל המשפחה; אגמים ציוריים, ובהם טיטיזי (Titisee) ושלוכזי (Schluchsee); אתרי ספא, פארקי מים, מוזיאונים לשעוני קוקייה ומה לא.\n\nתכלס, אפשר לדמות את היער השחור כולו לפארק שעשועים ענקי, שמלא וגדוש במאות אופציות לפעילות.\n\n14 צפייה בגלריה קסם אמיתי. אגם פלד ( צילום: צביקה בורג )\n\nלמי מתאימה חופשה ביער? נכון יותר להדגיש, למי האזור מתאים פחות: לכל אלה שהחופשה האהובה והמועדפת עליהם מתמקדת ברביצה על שפת בריכה בריזורט טורקי או יווני שטוף שמש (כי בסתלבט, הטורקים והיוונים טובים הרבה יותר); וגם למי שעיקר חופשתם עוברת בשיטוט בין חנויות, בתי כלבו וקניונים (ביער השחור הקניונים הם אמיתיים, בטבע). למי שאוהבים לטייל ממש, לראות, להתנסות, לטעום ואפילו קצת להשתולל במהלך החופשה – היער השחור הוא המקום להיות בו.\n\nאיך מגיעים? נמל התעופה של ציריך , שווייץ, מרוחק כשעה וחצי עד כשעתיים של נסיעה ברכב מרוב אתרי היער השחור הגבוה, ה־Hochschwarzwald. \"סוויס\" טסה לציריך 14 פעמים בשבוע, \"אל על\" טסה 11-10 פעמים; לנמל התעופה של באזל , שבגבול שווייץ־צרפת־גרמניה, טסה \"איזיג'ט\" 4-2 פעמים בשבוע; לנמל התעופה של באדן באדן / קרלסרוהה טסה \"ריינאייר\" פעמיים בשבוע. נמלי התעופה הגדולים של פרנקפורט ומינכן רחוקים הרבה יותר, כ־4-3 שעות נסיעה. הטיסות לבאזל ולבאדן־באדן יהיו בדרך כלל זולות יותר, בעיקר אם תזמינו זמן רב מראש.\n\nאיך מתניידים? התחבורה הציבורית בגרמניה מצוינת וזולה, ויותר מכך: המתארחים ביער השחור הגבוה יכולים, בתנאים ובמקומות לינה מסוימים – בצימרים ובבתי מלון הממוקמים בכ־150 כפרים ועיירות - ליהנות מתחבורה ציבורית בחינם במסגרת הסדר המכונה Card Konus. ובכל זאת, עדיף לשוטט בין האטרקציות השונות ברכב שכור, כדי לעשות את הטיול יעיל ונוח יותר.\n\nאיך מתכוננים? מכירים את הביטוי \"מרוב עצים לא רואים את היער\"? הוא תקף מאוד לאזור היער השחור, רק שכאן אפשר לומר, ש\"מרוב אטרקציות קל לפספס את המוצלחות שבהן\". החדשות הטובות הן, שקל למצוא מידע מפורט ומדויק במגוון אתרים רשמיים, בבלוגים ובמדריכים, לציין על מפת גוגל מה והיכן רוצים לראות ולעשות בכל יום, ולעמוד בלו\"ז. רק זכרו: היער השחור, וגרמניה בכלל, אינם תל־אביב והם לא \"עיר ללא הפסקה\". כאן סוגרים מוקדם והולכים לישון, גם כשמדובר באטרקציות תיירותיות, בחנויות ואפילו במסעדות. כך שאם רוצים למקסם את היום, חייבים להתחיל אותו מוקדם בבוקר.\n\n\n\n\n\n14 צפייה בגלריה דיירת קבועה כאן. ביער השחור ( צילום: צביקה בורג )\n\nהיכן מתחילים? בנבירה ובאיסוף מידע, באתר התיירות האזורי, hochschwarzwald.de כפתור ה־Language מאפשר לתרגם את התכנים (זה עובד היטב באנגלית, טוב פחות בעברית), ויש אפשרות להוריד קובצי PDF של מדריכים שונים. מידע רב נוסף, ובעברית, אפשר למצוא ברשת: היער השחור הוא מאזורי הטיול הפופולריים למשפחות ישראליות, ואתרים רבים כמו גם קבוצות פייסבוק מתמקדים בו. טיפ: מתוך השפע, נסו לחפש מידע שנכתב לאחרונה, אחרי הקורונה. כמו באתרי תיירות רבים, חלק מהמידע הישן אינו אקטואלי.\n\nמבצעים והנחות. שימו לב לכרטיס האזורי, המכונה Hochschwarzwald Card. הוא ניתן למתארחים משני לילות ומעלה במאות מקומות אירוח באזור היער השחור הגבוה בלבד, ומציע כ־70 אטרקציות בחינם או בהנחה. המגוון גדול כל כך וגם שווה, עד שיש מבקרים שממלאים את כל לו\"ז החופשה רק באטרקציות האלה וחוסכים סכומים ניכרים. הביאו בחשבון שאין חינם לגמרי: חלק מסוים מעלות ה\"חינם\" נכלל במחיר מקום הלינה, כך שיוצא שאירוח עם הכרטיס יקר יותר מאשר בלעדיו. ובכל זאת – אם מנצלים את ההטבות, זה משתלם. איך יודעים אם מקום האירוח \"שלכם\" מציע את הכרטיס? חיפוש באתר האזורי, hochschwarzwald.de , תחת ערוץ הלינה (Accommodation) פותח אופציות למקומות עם או בלי הכרטיס, ופשוט מסמנים. בנוסף, באתרי הזמנות רבים מופיע הלוגו האדום Card על מקום האירוח, כדי לציין שהכרטיס כלול.\n\nהיכן ללון? לא מוגזם לציין שיש באזור אלפי אופציות: מלונות יוקרה מפנקים, מוטלים משפחתיים, פנסיונים מסורתיים, חוות חקלאיות וצימרים בכל רמה ומחיר. שתי אופציות לדוגמה, מתוך המגוון העצום:\n\nחדרי אירוח: לצד אינספור הצימרים הפרטיים, יש גם מיזמים ממוסדים. למשל, Kuckucksnester, הקשור ללשכת התיירות האזורית ומציע חדרי אירוח בכמה עיירות וכפרים, ובהם בעיירה טיטיזי־נוישטדט (Titisee-Neustadt), מרחק הליכה קצרה מאגם טיטיזי.\n\nמבנה האירוח בטיטיזי־נוישטדט שבו שוכנות 6-5 דירות ממוקם מול תחנת הרכבת של העיירה (אבל אין רעש, גם כי הרכבות חשמליות וגם כי השמשות כפולות ואטומות). יש חנייה צמודה, הדירות מעוצבות היטב, עם מטבח מאובזר ומיטות ל־6-2 אורחים (בהתאם לחדר). החיסכון כאן ברור: המחיר מתחיל מכ־110 אירו לדירה ללילה (תלוי כמובן בגודל הדירה ובמועד האירוח), אפשר לקנות מצרכי מזון בזול בסופרמרקטים שבעיירה ולאכול בבית, ואם מעדיפים לנסוע בתחבורה הציבורית, הרי שהרכבת ממש ממול. פרטים: cuckoosnests.com\n\n\n\n\n\n14 צפייה בגלריה מרווחים, מעוצבים. חדרי האירוח Kuckucksnester בעיירה טיטי ( צילום: צביקה בורג )\n\n\n\n\n\nמלון: Saigerhoeh (שבגרמנית משמעותו משהו בדומה ל\"מיקום גבוה\") ממוקם בכפר קטן הצופה לנוף ירוק לגמרי של אזור אגם טיטיזי ומרוחק משך נסיעה קצרצרה מאתרים מבוקשים באזור כמו מרחצאות באד־פרדייז, אגם טיטיזי, הר פלדברג, אגם שלוכזי ועוד. במלון 96 חדרים במגוון עיצובים, כולל עם מרפסות לנוף וגם כאלה המתאימים למשפחות עם ילדים; יש חנייה בחינם, בריכה מקורה־פנימית מחוממת ועוד אחת חיצונית - בריכת אינסוף (אינפיניטי) יפהפייה וספא ובו סאונות לצד חדרי טיפולים. המלון מציע חבילות אירוח עם או בלי ארוחת ערב ועם או בלי הצעות לטיולים, לספא ומה לא. מחירים? מ־170 אירו לחדר זוגי ללילה, תלוי בסוג החדר ובמועד. פרטים: saigerhoeh.de/en\n\n\n\n\n\n14 צפייה בגלריה בריכה ונוף. מלון Saigerhoeh ( צילום: צביקה בורג )\n\nמה הספקנו ב־5 ימים?\n\nלטפס לפסגת הר פלדברג (Feldberd). זו הפסגה הגבוהה ביער השחור, 1,493 מטר. בחורף זהו אתר סקי המכוסה בשלג, אך ברוב עונות השנה האחרות הוא מכוסה בעשב ירוק.\n\nהעלייה למרומי ההר היא באמצעות רכבל, היוצא ממרכז המבקרים שלמרגלותיו. על הפסגה ניצב מגדל תצפית, שבתוכו פועל מוזיאון קטן, חלקו מוקדש לתערוכת אמנות מתחלפת, וחלקו משמש כמוזיאון השינקן - בשר החזיר המאפיין את הקולינריה באזור.\n\nביום בהיר נשקף מהפסגה נוף מרשים: עמק נהר הריין וחבל אלזס במערב, מרחבי היער השחור וחבל שוואביה בצפון ופסגות הרי האלפים, כולל הצוקשפיצה והמון בלאן - במזרח ובדרום. מהפסגה יוצאים כמה שבילי הליכה מסומנים ומשולטים. המוצלח שביניהם יורד בשביל מפותל לאגם הקטן, הקסום והציורי פלדזי (Feldsee), הנמצא בלב אזור מיוער למרגלות ההר, מרחב שבעיקרון אינו נגיש לכלי רכב, וכך ממקסם את הסביבה והאווירה הטבעית. טיפ: ירדתן מההר ברגל? תיאלצו לשוב ברגל, אבל בשביל מתון יותר, למרכז המבקרים הסמוך לתחנת המוצא של הרכבל בהר פלדברג.\n\nאת אגם Feldsee הקטן קל להקיף בהליכה רגלית, בשביל מיוער ומוצל (ותמסרו ד\"ש לברווזים). מפתיע למצוא בקרבת האגם מתחם לינה קטן ופאב־מסעדה יפהפה בשם Raimartihof, שפתוח בימים שלישי-ראשון בין 10:00 ל־17:00 או 18:00, תלוי ביום בשבוע (טל': 497676249). טיפ: הגעתם והמסעדה סגורה? במבנה סמוך תמצאו קיוסק לשירות עצמי, עם נשנושים ושתייה חמה וקרה וקופה שבה תשאירו את התשלום בעצמכן.\n\n\n\n\n\n14 צפייה בגלריה שקט, שלווה, אגם ויער. אגם פלד, Fedsee, היער השחור ( צילום: צביקה בורג )\n\nלנסוע לאורך כביש מס' B500. זהו הכביש החוצה לאורכו את אזור היער השחור הגבוה. תחילתו בצפון היער, בעיירה טריברג (Triberg), לא הרחק ממפלי טריברג המרשימים, ומסעו דרומה חולף בין היתר בעיירות פורטוואנגן (Furtwangen) – שם שוכן מוזיאון שעוני הקוקייה, הינטרצארטן (Hinterzarten), אגם טיטיזי, אגם שלוכזי והלאה, עד גבול שווייץ. כל הנוף היפה סביב כ־95 ק\"מ של דרך אחת.\n\nלשוט באגם טיטיזי (Titisee). האגם נחשב לאחד מסמלי היער השחור: הוא ממוקם בעמק יפהפה המוקף ביערות, אורכו קרוב לשני ק\"מ, רוחבו המרבי כ־750 מטר, ומימיו נקיים וצלולים ומאפשרים בעונת הקיץ גם טבילה ושחייה. ברוב החורפים מי האגם קופאים ואפשר להחליק על הקרח.\n\nסביב האגם ממוקמים כמה כפרים וחניוני קרוואנים, אבל מוקד העניינים נמצא בעיירה טיטיזי־נוישטדט: זוהי אמנם, עיירה תיירותית לגמרי, מלאה וגדושה בבתי מלון - חלקם יוקרתיים למדי - ובמגוון חנויות אופנה, שעונים, מזכרות והסעדה המתמקדות בתיירים, אבל למרבה הפלא, המחירים בחנויות, ברוב המקרים, נחשבים לזולים ביותר באזור.\n\n\n\n\n\n14 צפייה בגלריה מחכים לשייטים החובבים. אגם טיטי ( צילום: צביקה בורג )\n\nטיפ: אם אתן חובבות שעונים, היכנסו לחנות הענק Drubba Moments שבקצה העיירה, מול מזח הספינות. מחזיקים שם תצוגות מרשימות של כ־30 מותגי יוקרה.\n\nהאגם עצמו משמש מוקד לספורט ימי רגוע, בעיקר של סירות פדלים ומשוטים וספינות סיור. האחרונות מונעות בחשמל כדי לשמור על איכות הסביבה והשקט. שיט אופייני נמשך כ־25 דקות, עולה סכום די סמלי של כ־6.50 אירו לאדם או 15 אירו למשפחה, ושווה למדי.\n\n\n\n\n\n14 צפייה בגלריה שווה להגיע. האגם העיוור, Blindensee ( צילום: צביקה בורג )\n\nלצעוד אל האגם העיוור (Blindensee). מדובר באתר טבע נסתר יחסית וצנוע, החבוי בלב יער הנטוע על שטח של אדמת ביצה שחורה, שכולו שמורת טבע. מכאן גם שמו, כי כשמביטים מגובה רב אל האגם שקרקעיתו שחורה - נדמה שמדובר בעין של עיוור, אבל בפולקלור המקומי ידועות אגדות נוספות על המקום ושמו.\n\nמרחבת חנייה קטנה מוביל שביל הבנוי על כלונסאות עץ מעל אדמת הביצה לעבר האגם (אסור לרדת מהשביל, גם מסיבות בטיחות וגם כדי לשמור על הצמחייה). מומלץ להגיע מוקדם בבוקר כדי להתרשם מהשקט וממראה הערפל הקליל שכאילו תלוי מעל המים. לרומנטיקנים - יש ספסל עץ מול הנוף.\n\nלדווש סביב אגם שלוכזי (Schluchsee). זהו אגם מלאכותי גדול, שנוצר בעקבות הקמת סכר שייעודו הפקת חשמל. אורך האגם כ־7.3 ק\"מ, רוחבו כ־1.4 ק\"מ, מימיו נקיים (אבל קרים) ומאפשרים שחייה. חובבי צלילה אוהבים לצפות מקרוב, עמוק מתחת למים, בכפר שלם ש\"טבע\" כשמימי האגם עלו וכיסו אותו בשנות ה־30 של המאה ה־20.\n\nאת האגם סובב מסלול מסודר, כ־18 ק\"מ אורכו, המאפשר הליכה או רכיבה. תמורת 15-10 אירו ניתן לשכור אופני שטח חשמליים (E-Bike) לכמה שעות וליהנות מרכיבה קלה בנוף מקסים. טיפ: בערך באמצע הדרך ממוקמת מסעדת מטיילים גדולה, Vesperstube Unterkrummenhof שמה, שמציעה תפריט מקומי אופייני: פסטות, שניצל, נקניקיות ובירה. השירות עצמי, המחירים סבירים, ונחמד לשבת שם ביום שמשי מול נוף האגם. פתוח: כל יום, מ־10:00 עד 18:00. אין להזמין מראש, פשוט עומדים בתור בסבלנות, כמו כולם.\n\n\n\n\n\n14 צפייה בגלריה דיווש במסלול קל. אגם שלוך ( צילום: צביקה בורג )\n\n\n\n\n\nלאכול היטב:\n\nPeterle היא מסעדה כפרית־מסורתית־משפחתית הממוקמת במלון הפועל משנת 1924. במטבח המסעדה משתדלים מאוד להשתמש בתוצרת האזור: בשרים מחוות סמוכות, ירקות מהסביבה הקרובה וכך גם מבחינת היינות. המחירים מעוררים קנאה לעומת המסעדות אצלנו בישראל: ראשונות נהדרות ב־13-8 אירו (45-30 שקל), עיקריות ב־26-19 אירו (90-65 שקל), אחרונות ב־8 אירו (כ־30 שקל). מה להזמין? יש תפריט באנגלית אבל כדאי להתייעץ עם המלצר. אגב, מי ששירת אותנו שמח לשמוע שאנחנו מישראל. התברר שסבו התגורר בחיפה בתחילת המאה ה־20, והיה חלק מקהילת הטמפלרים בעיר.\n\nהמסעדה עמוסה תמיד, הזמינו מקום מראש. זכרו, לארוחת הערב אל תגיעו אחרי 19:00.\n\n\n\n\n\n14 צפייה בגלריה הכל מתוצרת האזור. מסעדת Peterle ( צילום: צביקה בורג )\n\nMuehle am Schluchsee זכתה השנה בכוכב מישלן נחשק. מוביל אותה ניקלאס נוסבאומר (Niclas Nussbaumer), שף צעיר מהעיר קרלסרוהה שבצפון היער השחור, שהתמחה בצרפת וביפן, ואת השפעות הקולינריה המגוונת הזאת רואים במנות הנהדרות, שכנהוג במסעדות מישלן - כל אחת מהן יכולה להוות יצירת אמנות של ממש.\n\nרק 21 מקומות ישיבה יש במסעדה הזעירה, שפועלת במשמרת אחת ביום, בשעות הערב, עם 5–7 מנות בארוחה (ועוד כמה מנות ביניים זעירות ולא רשמיות), מתוך תפריט קבוע (אם אתם טבעונים, צמחונים, מקפידים על כשרות או חלאל - כדאי להודיע מראש). זוג ישאיר פה כאלף שקל לארוחה (ואף יותר, אם יתפרע עם בקבוק יין), שתימשך שלוש, ארבע ואפילו חמש שעות, אבל החוויה שווה לגמרי כל שקל, ופעם בטיול מותר. פתוח: חמישי-שני, מ־18:30.\n\nפרטים: חפשו ברשת \"מסעדת Muehle Schluchsee\". טל': 497656209. הערה: המסעדה והמלון סגורים לרגל שיפוצים עד 6 באוקטובר. זה לא רחוק.\n\n\n\n\n\n14 צפייה בגלריה כל מנה מוקפדת לעילא. מסעדת Muehle ( צילום: צביקה בורג )\n\n\n\n\n\nוהספקנו גם:\n\nלבקר במפלי טודנאו (Todtnau), שהם בין הגבוהים בגרמניה (97 מטר). מסלול מעגלי נוח ומוצל ברובו מוביל לרחבת תצפית. מיטיבי לכת יכולים לטפס לראש המפל.\n\nלצפות בהכנת עוגת היער השחור (Black Forest Cake Demonstration) ולגלות שבידיים מיומנות ועם מעט הכנה מראש, תהליך הרכבת העוגה המסובכת נמשך דקות ספורות.\n\nלהתפעל משעוני הקוקייה המעוצבים בטרנדיות עכשווית, באחד המפעלים המקוריים של המוצר התעשייתי המפורסם ביותר ביער השחור. המקום, Rombach & Haas בעיירה Schonach, קיים בגלגולים שונים משנת 1894, ייצר במשך השנים שעוני קוקייה מסורתיים מהסוג שמוצאים בכל חנות מזכרות באזור, ולאחרונה מתמקד בשעוני קיר יפהפיים, בעיצובים עכשוויים ובעבודת יד, חלקם יצירות אמנות של ממש. אפשר לנסות לתאם הדרכה קצרה במקום, בטל': 4977225273.\n\n\n\n\n\n14 צפייה בגלריה מחשבה על כל פרט. שעון קוקיה בעבודת יד ( צילום: צביקה בורג )\n\n\n\n\n\nלבלות בוקר באי הפרחים, Mainau Island, באגם קונסטנץ (בגרמנית: Bodensee), שבגבול גרמניה־שווייץ. זהו האגם הגדול בגרמניה (היקפו 273 ק\"מ), סביבתו גדושה באטרקציות רבות, אבל למי שנוחת או ממריא מנמל התעופה של ציריך ועיקר חופשתו ביער השחור, כדאי לעצור כאן לפחות בתחנה אחת - מיינאו, המכונה גם אי הפרחים.\n\nעל האי, המחובר בגשרון לאזור מגרשי החנייה, נטועים מאות אלפי פרחים מזנים שונים, לצד עצים מרשימים, חממת פרפרים ועוד נקודות עניין. אפשר לשוטט כאן שעות וליהנות גם במסעדות. האי פתוח בכל יום בעונת הקיץ מ־9:00 עד 20:00. כניסה: 26-14 אירו לאדם, 53-47 אירו למשפחה. יש הנחה למזמינים מראש באתר האינטרנט.\n\n\n\n\n\n14 צפייה בגלריה משקעיים בעיצוב. אי הפרחים, Mainau ( צילום: צביקה בורג )\n\nלסיים בשופינג בעיר פרייבורג (Freiburg). זו העיר הגדולה ביער השחור, שהמרכז העירוני שלה מלא וגדוש בחנויות, מסעדות, בתי כלבו, בתי קפה ומה לא. אם אתן חייבות קניות - זה המקום. אם אחרי ימי טיול בטבע הירוק של היער השחור אתן זקוקות לנוף עירוני - זה המקום.\n\nהרובע העתיק של העיר (שלמעשה נבנה מחדש אחרי ההפצצות במלחמת העולם השנייה) ציורי ומקסים, בעיקר בסביבת כיכר הקתדרלה.כדי להימנע מבעיות תנועה וחנייה כדאי להשאיר את הרכב באחד מחניוני הענק בכניסות לעיר, או, וזה אפילו עדיף, לחפש תחנת רכבת באחת העיירות בסביבה ולהיכנס לפרייבורג בתחבורה הציבורית. זה בדיוק המועד לנצל את כרטיס החינם, ה־Conus, שקיבלתן בצימר.\n\n\n\n\n\n14 צפייה בגלריה יורדים לעיר. הקרונוע בפרייבורג ( צילום: צביקה בורג )\n\nטיפ: מעל העיר מתנשאת גבעת שלוסברג (Schlossberg), שממנה נשקף נוף מרשים של העיר וסביבתה. אפשר לטפס למרומי הגבעה ברגל, אבל עדיף לנצל את הקרונית החשמלית, Schlossberg-Bahn, שמטפסת באיטיות מתחנה החבויה מאחורי כיכר הקתדרלה למרומי הגבעה. המחיר: 3.30 אירו לכיוון אחד, 5.50 אירו הלוך־ושוב. שימו לב, אין \"נהג\" לקרונית, נכנסים, לוחצים על כפתור ה־Start, והיא נוסעת מעצמה.\n\nהגעתן למעלה? ממש בצמוד לתחנת הקרונית ממוקמת Dattler , מסעדה תיירותית למדי אבל לגמרי שווה, שממוקמת מול הנוף ומציעה תפריט אופייני לאזור במחירים משתלמים ועם שירות מתוקתק ומקצועי. בימי שבת וראשון היא פתוחה מ־9:30 עד 23:00, בשאר הימים מ־11:00. חובה להזמין מקום מראש, כי המקום תמיד מלא, ונסו לבקש שולחן במרפסת בחוץ, מול הנוף.\n\n(טל': 49761137170).",
    "הנשים שמובילות את העולם": "ליז טראס היא ראש הממשלה האישה השלישית בבריטניה, אחרי מרגרט תאצ'ר (1979 -1990) ותרזה מיי (2016-2019). נכון לאפריל 2022, יש 27 מדינות ברחבי העולם עם אישה בראשן.\n\n\n\nמנהיגות של מדינות, בין אם ראש ממשלה או נשיאה, קיימות בכל רחבי העולם, אך אירופה היא האזור שבו נרשם הריכוז הגדול ביותר של נשים שמנהיגות מדינות. המדינות שבהן כיהנו שלוש או יותר מנהיגות נמצאות גם כן ביבשת אירופה.\n\n\n\nהמדינה שבה כיהנו הכי הרבה נשים בצמרת היא שווייץ - המדינה רושמת חמש נשיאות לשעבר. אחרי שווייץ, מדורגת פינלנד עם ארבע מנהיגות, כולל ראש הממשלה הנוכחית סאנה מרין. באיסלנד כיהנו שלוש מנהיגות. אחת מהן - ויגדיס פינבוגדוטיר (1980 -1996 ) - היתה הנשיאה הראשונה שנבחרה לתפקיד בעולם. נשים מכהנות בתפקיד ראש הממשלה גם בדנמרק ושבדיה.\n\n\n\nעם זאת, כמחצית מהנשים המנהיגות ממלאות תפקיד סמלי בעיקר, עם סמכויות מוגבלות, ובהן נשיאת יוון קתרינה סקלארופולו; ראש ממשלת צרפת אליזבת בורן, נשיאת הונגריה קטלין נובאק; נשיאת סלובקיה זוזנה צ'פוטובה; ונשיאת מולדובה מאיה סנדו. במולדובה מכהנת גם ראש ממשלה אישה - נטליה גבריליצה.",
    "חמש החלטות ריבית ודרמה יפנית: יום סוער בשוק המט\"ח העולמי": "הבוקר החלו הדרמות מחוץ לארצות הברית, מעל הכל עם יפן אך לא רק. אחרי הצהריים קיבלנו העלאת\n\nריבית שביעית ברציפות באנגליה",
    "תאילנד תרכוש כטב\"מים מדגם הרמס 900 מתוצרת ישראל ב-108 מיליון דולר מאת Investing.com": "© Reuters\n\nESLT +1.52% הוסף ל/הסר מתיק ההשקעות ESLT -0.96% הוסף ל/הסר מתיק ההשקעות ILESL... -0.13% הוסף ל/הסר מתיק ההשקעות ILESL... +0.88% הוסף ל/הסר מתיק ההשקעות ILESL... +1.01% הוסף ל/הסר מתיק ההשקעות\n\nתאילנד חתמה על חוזה לרכישה של כלי טיס בלתי מאוישים (כטב\"מים) טקטיים מדגם Hermes 900 מתוצרת חברת הטכנולוגיות הביטחוניות הישראלית אלביט מערכות (NASDAQ: ) תמורת 4 מיליארד באט תאילנדי (107.67 מיליון דולר ארה\"ב) - כך מסר ביום רביעי חיל הים התאילנדי.\n\nחיל הים של צבא תאילנד לא ציין בהודעתו כמה כטב\"מים הוא ירכוש, אבל אמר כי נקבע תקציב לרכישת המערכת למשך ארבע שנים, בין 2022 ל-2025. החיל ציין כי הכטב\"מים ישמשו לסיור בים כדי להגן על הריבונות הימית של המדינה ועל נתיבי השיט ולסייע בפעולות חילוץ ימיות.\n\nהרמס 900 הוא כלי טיס בלתי מאויש בגודל בינוני, בעל יכולת טיסה של יותר מ-36 שעות ועד לגובה של 30,000 רגל (9,144 מטר), שיכול לשאת מטען מרבי במשקל של 350 ק\"ג , על פי המידע באתר האינטרנט של אלביט מערכות.\n\nמערכת הכטב\"ם מתוצרת אלביט מערכות נמצאת בשימוש במדינות רבות, כולל הפיליפינים, שווייץ, מדינות האיחוד האירופי וקנדה. ב-2017 רכש צבא תאילנד את הכטב\"מים מדגם הרמס 450 של אלביט מערכות - הדגם הקודם להרמס 900.\n\nבדיווח נפרד, אלביט מערכות (TASE: ) הודיעה ביום חמישי בבוקר כי זכתה בחוזה בהיקף של 80 מיליון דולר לאספקת צריחים בלתי מאוישים לרכב קרבי משוריין (רק\"מ) עבור מדינה באזור אסיה פסיפיק. במסגרת החוזה, אלביט תספק צריחים לא מאוישים קלים בעלי תותח 30 מ\"מ המשלבים חיישנים ומערכות תצוגה לטובת מודעות מצבית משופרת, יכולות להרכשת מטרות, מערכות בקרת אש ומערכות נשק מסוגים שונים, ובכך תאפשר שדרוג משמעותי של הביצועים המשימתיים של הרק\"מ.\n\nבשבוע שעבר דיווחה החברה כי זכתה בחוזה בסך 76 מיליון דולר לאספקת יכולת אימון לוחמה אלקטרונית, גם כן עבור מדינה באסיה פסיפיק, נוסף על זכייה בחוזה בסך 10 מיליון דולר לפיתוח חיישן ראיית לילה מתקדם, וכן זכייה בחוזה בסך 49 מיליון דולר לאספקת מערכות לצבא ארה\"ב.\n\nמניית אלביט מערכות, שנסחרת בבורסות תל אביב ונאסד\"ק, השלימה זינוק של 15.8% מתחילת 2022, אף כי ירדה 4.7% בחודש האחרון. ביום רביעי סגרה מניית אלביט מערכות את המסחר בנאסד\"ק במחיר של 201.71 דולר, המשקף לחברה שווי שוק של 8.81 מיליארד דולר.\n\n- רויטרס תרמה תוכן לידיעה זו.",
    "קצב הצמיחה של כלכלת ישראל ממשיך להיות המהיר ביותר בין מדינות OECD": "USD/ILS +0.08% הוסף ל/הסר מתיק ההשקעות IL1YT... +-0.33% הוסף ל/הסר מתיק ההשקעות IL10Y... +-0.31% הוסף ל/הסר מתיק ההשקעות IL2YT... +-0.35% הוסף ל/הסר מתיק ההשקעות\n\n| רונן מנחם, כלכלן ראשי של מזרחי טפחות |\n\nלפי נתוני הלשכה המרכזית לסטטיסטיקה (למ\"ס), שפורסמו ביום ראשון, ממשיכה כלכלת ליהנות מקצב ההתרחבות הכלכלית המהיר ביותר בקרב מדינות OECD (דווקא מדינות פריפריה של אירופה - פורטוגל וספרד - דולקות אחרינו), יחד עם קצב אינפלציה מהנמוכים בקבוצה זו (למעט שווייץ ויפן), שאף ירד משמעותית בחודש האחרון.\n\nהדבר מעיד בהחלט הן על חזרה לשגרה של משקי הבית בישראל מתקופת הקורונה והן על יכולת להתמודד, בינתיים לפחות, עם עליות המחירים.\n\nאחד הנתונים המרשימים ביותר הינו הצמיחה של התמ\"ג העסקי, שהגיעה לכ-9% ברבעון השני של 2022, בהשוואה לרבעון השני של השנה שעברה. עוד ראויה לציון עליית ההוצאה לצריכה פרטית, שהגיעה ל-7.5%.\n\nשני אלה גדלו אף מהר יותר מקצב העלייה של התמ\"ג הכללי, ויחד עם יצוא הסחורות והשירותים, שזינק 11.4% בין שתי התקופות, הצביעו על כך שהמגזר הפרטי הוא המושך קדימה את פעילות המשק.\n\nכמו כן, ההשקעות בנכסים קבועים גדלו 6.7% (ובשיעור של 11.4% בהשוואה לרבעון השני אשתקד), ומדובר בכוח שעשוי להפחית את הלחץ על מחירי המוצרים והשירותים במבט להמשך - שכן הוא פועל להגדלת ההיצע הזמין לכל רמה נתונה של ביקוש.\n\nבהשוואה לרבעון הראשון של השנה, גדל התמ\"ג העסקי 8.8%, מהר יותר מעליית התמ\"ג הכללי, שהגיעה ל-6.8%. שני הנתונים הללו חשובים, משום שהם מלמדים על המומנטום החיובי שהמשק נמצא בו, וכן על הסרת החשש אצלנו מהמיתון - ולו טכני - שפוקד את מדינות אירופה ומאיים על מדינות מפותחות נוספות.\n\nנקודה מעודדת נוספת: 24.0% ו-15.8% הם שיעורי השינוי של ההשקעה בנכסים קבועים בבנייה למגורים ברבעונים הראשון והשני של השנה לעומת מקביליהם אשתקד. השקעה זו רושמת עליות דו-ספרתיות זה 5 רבעונים ברציפות, וככל שמגמה זו תימשך - יגדל ההיצע בשוק הדיור וישמש, בהמשך, גורם ממתן לעלייה המהירה של מחירי הדירות בישראל.\n\nמבחינת שוק ההון, נתון זה מעודד, מחד, משום שהוא משקף את מצבו הטוב של המשק ויתבטא, ככלל, בדוחות הכספיים של החברות. מנגד, בכל הקשור למדיניות המרסנת של בנק ישראל, נתון זה מקל עליו להמשיך להעלות את הריבית - ומחזק את ההערכות כי ה תעלה ב-0.5% (לפחות) בתחילת אוקטובר.\n\nבהקשר זה, צריך לזכור כי הצמיחה המהירה של המשק, הן בהשוואה לחששות קודמים מהאטה ואף התכווצות של התוצר, והן בהשוואה למשקים מתקדמים בחו\"ל, פועלת, ככלל, גם לתיסוף של ה , שכן היא עשויה למשוך השקעות זרות נוספות למשק, הן ריאליות והן פיננסיות. לגבי המקטע הפיננסי, צריך לזכור כי הבורסה בתל אביב רשמה ירידות קטנות, יחסית, בהשוואה לרבות מהבורסות בעולם.\n\nככלל, יש לציין כי גם העודף התקציבי של מדינת ישראל - עוד תופעה שמייחדת אותנו השנה - הינה גורם חיובי מבחינת ההשקעות הזרות בישראל. עודף זה גם מצמצם את השפעות ייקור הריבית על מחיר ההון.\n\nתיסוף חוזר של השקל, ככל שיתרחש (הוא יוגבל, כנראה, על ידי התחזקות הדולר בעולם), יהווה גורם נוסף שיפעל למיתון האינפלציה, וכן משקל נגד להשפעות האינפלציוניות שיבואו מכיוון עליית השכר והמחסור בעובדים - תופעה בקנה מידה גלובלי. לכך יצטרף גורם ממתן נוסף ללחצי המחירים - הסחורות והשירותים, שזינק 16.2% ברבעון השני לעומת מקבילו אשתקד, והיווה מקור חשוב לחלק מצמיחת הביקושים במשק.\n\nנתוני למ\"ס: חשבונות לאומיים - אומדן שני לרבעון השני של שנת 2022 title",
    "שוב העלאה של 0.50% בריבית באנגליה, תעמוד על 2.25%": "העלאת ריבית שביעית ברציפות באנגליה: הבנק המרכזי (BOE), בהובלת המושל אנדרו ביילי, העלה היום את הריבית ב-50 נקודות בסיס (0.50%) ל-2.25%, הרמה הגבוהה ביותר מאז 2008. ההחלטה תואמת לתחזיות בשוק, אף שחלק מהכלכלנים ציפו להעלאה חדה יותר, של 75 נקודות.\n\nכל תשעת חברי הוועדה המוניטארית של הבנק תמכו בהעלאת ריבית, אך הם היו חלוקים לגבי שיעור ההעלאה. חמישה חברים, ובהם המושל ביילי, תמכו בהעלאה של 0.50%, שלושה העדיפו 0.75%, ואחד תמך בהעלאה מתונה יותר של 0.25%.\n\nהבנק הודיע בנוסף כי יחל לצמצם את המאזן שלו, ולמכור את איגרות החוב הממשלתיות שצבר בתקופת תוכניות ההקלה הכמותית, בימי המשבר הפיננסי ובתקופת הקורונה. הבנק ימכור מדי חודש איגרות חוב ממשלתיות בהיקף של 80 מיליארד פאונד במשך 12 החודשים הבאים, ובסך הכל 758 מיליארד פאונד.\n\nכך הבנק המרכזי של אנגליה יחל למכור את איגרות החוב שלו בזמן שממשלת אנגליה תגדיל את ההלוואות שלה בשוק איגרות החוב, כדי לממן את ההקלות שיזמה הממשלה החדשה במחירי האנרגיה וכן את הקיצוץ המתוכנן במסים.\n\nבהחלטתו האחרונה, בתחילת אוגוסט, העלה הבנק את הריבית ב-0.50%, מ-1.25% ל-1.75%. אז עמד שיעור האינפלציה על 9.4% בחישוב שנתי, לפי נתוני יוני. מאז פורסמו שני נתונים מעודכנים של מדד המחירים - ביולי הוא קפץ ל-10.1% בחישוב שנתי, ובאוגוסט נרשמה הפתעה לטובה עם נתון של 9.9% , מול תחזיות לעלייה של 10.2%. ההחלטה היום מתקבלת כאשר הפ אונד נסחר בסביבת שפל של 37 שנה.\n\nתחזית הבנק בישיבה של אוגוסט עמדה על אינפלציה של 13.3% בהמשך השנה, אך הצעדים שעליהם הכריזה ראשת הממשלה החדשה ליז טראס צפויים לפי התחזיות למתן את קצב עליות המחירים - אף שבמחיר תקציבי כבד. גורמים בשוק הבריטי העריכו כי ההחלטה עשויה לרסן מעט את קצב העלאות הריבית של הבנק.\n\nהבנק האנגלי פתח בסייקל העלאות הריבית שלו כבר בדצמבר 2021, עוד לפני הפד האמריקאי, שנכנס לסבב העלאות רב במרץ 2022. העלאת הריבית הראשונה שביצע ה-BOE היתה מ-0.1% ל-0.25%, אלה שבאו אחריה ב-0.25%, וכאמור בישיבה של אוגוסט בוצעה ההעלאה החדה ביותר עד כה, של 0.50%.\n\nלפני ההחלטה של אוגוסט, הפעם היחידה שהבנק האנגלי העלה את הריבית ב-50 נקודות היתה ב-1995, אז עוד היה בשליטה מעשית של משרד האוצר. שנתיים מאוחר יותר, ב-1997, קיבל הבנק מעמד עצמאי ונותק מהשליטה של ממשלת אנגליה, ומאז ועד היום כבנק בעל עצמאות לא בוצעה העלאה בסדר גודל כזה.\n\nהחלטת הבנק האנגלי מסיימת שבוע מוניטארי עמוס וסוער, כולל הודעת הפד אתמול - הבנק האמריקאי העלה את הריבית ב-75 נקודות בסיס (0.75%) לרמה של 3.25% - מול אינפלציה של 8.3% בקצב שנתי באוגוסט. היו\"ר פאוול הדגיש בדבריו, ולא בפעם הראשונה, כי \"הפד מחויב באופן חזק להוריד את האינפלציה חזרה ל-2%, ואנחנו נמשיך לפעול עד שנסיים את העבודה\".\n\nביום שלישי הודיע הבנק המרכזי בשוודיה על העלאת ריבית חדה של אחוז שלם, 100 נקודות בסיס, ל-1.75%. בהודעת הבנק השוודי (Riksbank) נאמר כי \"האינפלציה מחלישה את כוח הקנייה של משקי הבית ומקשה עליהם, וכך גם על החברות, לבצע תוכניות פיננסיות\". האינפלציה בשוודיה עמדה באוגוסט של 9% בקצב שנתי, הרמה הגבוהה ביותר מאז 1991.\n\nהסערה נמשכה היום עם הבנקים של יפן, של שווייץ ושל נורבגיה. הבנק של יפן הודיע מוקדם יותר הבוקר על הותרת הריבית ללא שינוי, ברמה שלילית של 0.1%-. ההחלטה הקפיצה את הדולר מעל 145 ין. מאוחר יותר החלה הדרמה הגדולה, כשהבנק התערב בשוק המט\"ח ומכר דולרים במטרה לחזק את הין - התערבות ראשונה של הבנק בשוק המטבעות מאז 1998. המהלך הפיל את הדולר ב-1.4% לסביבת 142 ין.\n\nהבנק המרכזי בשווייץ (Swiss National Bank) הודיע לאחר תחילה המסחר באירופה על העלאה של 75 נקודת בסיס בריבית (0.75%), מרמה שלילית של 0.25% לרמה חיובית של 0.5%. המהלך נועד לריסון האינפלציה, שעומדת כיום בשווייץ על 3.5%, שיא של שלושה עשורים. לאחר ההחלטה היום אין עוד באירופה מדינה עם ריבית שלילית. האחרונה ביבשת שהחזיקה בריבית מתחת לאפס לפני שווייץ היתה דנמרק, שב-8 בספטמבר העלתה את הריבית ב75 נקודות ל-0.65%. יפן אם כן נותרה האחרונה מבין הכלכלות החשובות והמובילות בעולם עם ריבית שלילית.\n\nהבנק של נורבגיה העלה גם הוא את הריבית, במקרה שלו ב-50 נקודות בסיס, לרמה של 2.25%. האינפלציה בנורבגיה עומדת על 6.5% בקצב שנתי. בהודעת הבנק נאמר כי \"העלאת ריבית מהירה עכשיו תצמצם את הסיכון שהאינפלציה תיתקע לאורך זמן ברמות גבוהות, ויהיה צורך בצמצום מוניטארי חד עוד יותר בהמשך\".\n\n\n\n\n\n\n\n",
    "לראות כוכבים: ההגרלה של אירוקה למונדיאל": "האירוע הגדול ביותר בכדורגל העולמי הולך ומתקרב. ב-20 בנובמבר ייצא לדרך מונדיאל 2022 בקטאר, עם הנבחרות, הכוכבים ומה שבעתיד יהיו הזכרונות המרגשים ביותר של חובבי הענף.\n\nמאות מיליונים יצפו בבית, מאות אלפים יגדשו את היציעים וייצרו אווירה מיוחדת בקטאר, שתהפוך למדינה המזרח-תיכונית הראשונה בהיסטוריה שמארחת את המונדיאל. כעת, גם לגולשי אתר ערוץ הספורט תהיה אפשרות להצטרף לברי המזל שיזכו לצפות בכוכבים הגדולים בתבל, בשיתוף אירוקה.\n\nקונים משקפי שמש או ראייה מהמותג של דייויד בקהאם מאחת מחנויות אירוקה ונכנסים להגרלה לכרטיס זוגי לאחד ממשחקי המונדיאל הבאים בקטאר:\n\n26.11.22: צרפת - דנמרק\n\n27.11.22: ספרד - גרמניה\n\n28.11.22: ברזיל - שווייץ",
    "ערב ראש השנה התשפ\"ג: 15.3 מיליון יהודים חיים בעולם - כ-46% מהם בישראל": "המיפקד היהודי: בפרוס שנת התשפ\"ג עומד מספר היהודים בעולם על כ-15.3 מיליון נפש, גידול קל בהשוואה ל- 15.2 מיליון נפש בשנת התשפ\"ב. כך עולה מנתונים שמפרסמת הסוכנות היהודית לקראת השנה החדשה, על פי מחקר שערך הדמוגרף, פרופ' סרג'יו דלה-פרגולה מהאוניברסיטה העברית, עבור השנתון היהודי האמריקני (2022 AJYB).\n\n<< הכול על העולם היהודי – בדף הפייסבוק של ערוץ היהדות . היכנסו >>\n\nלקראת ראש השנה מפרסם ynet פרויקט מקיף , בשיתוף פרופ' סרג'יו דלה-פרגולה, המנתח את מגמות ההשפעה על קהילות יהודיות בארץ וברחבי העולם, עם מנוע חיפוש המאפשר לגלות כמה יהודים חיים על פני הגלובוס.\n\n25.5 מיליון זכאי חוק השבות\n\nמתוך כלל האוכלוסייה היהודית, עומד מספר היהודים בישראל על כ-7,080,000 נפש (לעומת כ-6,950,000 בשנת התשפ\"ב), ואילו כ-8.25 מיליון יהודים חיים מחוץ לישראל (מתוכם כ-6 מיליון בארצות הברית, וכ-2.25 מיליון בכל שאר המדינות). אחוז היהודים בישראל מתוך כלל יהודי העולם עומד על 46.2%, עלייה של אחוז לעומת השנה הקודמת.\n\nעוד חיים בישראל קרוב ל-500 אלף אזרחים זכאי חוק השבות (אשר אינם רשומים כיהודים במרשם האוכלוסין). אומדנים אלה כוללים את כל מי שמגדירים את עצמם כיהודים ואשר אינם מחזיקים בזהות דתית אחרת. הנתונים אינם כוללים את אלה המגדירים עצמם \"יהודי באופן חלקי\" (הרחבה – בפרויקט).\n\nמספר זכאי חוק השבות בעולם, כולל אלה המגדירים עצמם כיהודים ובני משפחותיהם המורחבות, עומד על 25.5 מיליון איש – מתוכם 7.5 מיליון כבר חיים בישראל ו-18 מיליון מחוץ למדינת ישראל. האומדן של מספר היהודים בארה\"ב יציב, ומשקף ניתוח עומק של תוצאות הסקר שנערך ב-2020 על ידי מכון פיו (Pew).\n\nאוכלוסיית הליבה היהודית במדינות נוספות, נכון לינואר 2022 (לא כולל הגדרות רחבות של זכאי חוק השבות):\n\nצרפת 442 אלף נפש; קנדה 394 אלף; בריטניה 292 אלף; ארגנטינה 173 אלף; רוסיה 145 אלף; אוסטרליה 118,200; גרמניה 118 אלף; ברזיל 91 אלף; דרום אפריקה 51 אלף; הונגריה 46,500; אוקראינה 40 אלף; מקסיקו 40 אלף; הולנד 29,700; בלגיה 28 אלף; איטליה 27 אלף; שווייץ 18,800; אורוגוואי 16,300; צ'ילה 15,800; שבדיה 14,900; טורקיה 14,300; ספרד 12,900; אוסטריה 10,300; פנמה 10,000. על פי ההערכות, קהילת הממתינים לעלייה באתיופיה מונה אלפים אחדים.\n\nהשנה החולפת – שנת שיא בעלייה\n\nבשנת התשפ\"ב נרשם שיא של שני עשורים בעלייה: כ-60 אלף עולים מ-93 מדינות עלו בסיוע הסוכנות היהודית, בשיתוף עם משרד העלייה והקליטה. זהו זינוק משמעותי בעלייה, לעומת השנים הקודמות.\n\nעל פי נתוני הסוכנות היהודית לתקופה שבין אחד בספטמבר 2021 לאחד בספטמבר השנה, עלו מרוסיה יותר מ-26 אלף עולים; מאוקראינה – למעלה מ-14 אלף עולים, רובם במבצעי חילוץ של הסוכנות היהודית בעקבות המלחמה; מארה\"ב ומקנדה – כ-3,800 בסיוע \"נפש בנפש\"; מצרפת, למעלה מ-2,500 עולים; מבלארוס, יותר מ-1,600; מאתיופיה – כ-1,450 עולים שהתאחדו עם קרוביהם בישראל במסגרת מבצע \"צור ישראל\"; מארגנטינה עלו למעלה מ-1,100; מבריטניה למעלה מ-600; מדרום אפריקה יותר מ-500 ומברזיל למעלה מ-400.\n\nעוד עולה מנתוני הסוכנות היהודית, כי למעלה מרבע מהעולים השנה (27%) הם צעירים בגילי 35-18. בסך הכול כ-15 אלף צעירים וצעירות הגיעו לבנות כאן את עתידם המקצועי והמשפחתי, ומהווים מנוע צמיחה לחברה ולמשק. כ-5,500 מתוכם נקלטו בתוכניות מיוחדות של הסוכנות היהודית, המסייעות להם להשתלב בחברה ובתעסוקה, ביניהם מאות בעלי מקצועות נדרשים כמו רופאים ומורים. עוד כ-2,200 עולים בודדים קיבלו ליווי של תכנית \"כנפיים\" לקראת הגיוס הצבאי, במהלך השירות ולאחר השחרור.\n\nנשיא המדינה: אחים ואחיות אנחנו\n\nנשיא המדינה, יצחק הרצוג, בירך לרגל ראש השנה את העם היהודי בישראל ובתפוצות, ואמר: \"גם בתקופת הבחירות המאתגרת את לכידותנו, נלמד לאמץ אלינו את המחלוקות מתוך שיח מכבד, ומבלי לדחות, חלילה, את האמת העמוקה והנצחית, שהיא נצחית בתוכנו, שאחיות ואחים אנחנו; שאת כל האתגרים שעוד נכונו לנו, נועדנו לצלוח זה עם זה, זו עם זו, ביחד\".\n\n3 צפייה בגלריה יו''ר הסוכנות היהודית אלוף במיל' דורון אלמוג עם עולים שעלו השנה מרחבי תבל ( צילום: גיא יחיאלי, הסוכנות היהודית )\n\nהרצוג הוסיף: \"מי ייתן, אהוביי, שהשנה העברית שמחכה לה מעבר לפינה תהיה שנה של שקט, של שמחה, של בריאות, של יציבות, של שלום ושלווה, של ביטחון ושל יחד. מי ייתן שנלמד להשליך ולהשאיר מאחורינו את השנאה ואת הפחד; שנבסס את היכרותנו עם האחר והאחרת, את הכבוד ההדדי, את הערבות בין כולם. מי ייתן שהשנה הבאה עלינו לטובה תהא פשוט שנה מצוינת, שנה של שמחה ואושר לכולנו\".",
    "מהמתיחות סביב טייוואן ועד לצניחת מטבעות הקריפטו": "© Reuters\n\nUS500 -1.03% הוסף ל/הסר מתיק ההשקעות GBP/USD +0.04% הוסף ל/הסר מתיק ההשקעות VOWG -0.11% הוסף ל/הסר מתיק ההשקעות AZO -0.15% הוסף ל/הסר מתיק ההשקעות LCO +0.15% הוסף ל/הסר מתיק ההשקעות CL -3.06% הוסף ל/הסר מתיק ההשקעות NG +0.50% הוסף ל/הסר מתיק ההשקעות 1YMZ2 -1.12% הוסף ל/הסר מתיק ההשקעות NQZ2 -0.54% הוסף ל/הסר מתיק ההשקעות VWAGY -1.43% הוסף ל/הסר מתיק ההשקעות BTC/USD +1.05% הוסף ל/הסר מתיק ההשקעות ETH/USD +2.51% הוסף ל/הסר מתיק ההשקעות ETH/USD +2.52% הוסף ל/הסר מתיק ההשקעות\n\n| מאת ג'פרי סמית, Investing.com |\n\nנשיא ארה\"ב ג'ו ביידן שוב מזהיר את סין כי כוחות צבא ארה\"ב יגנו על טייוואן במקרה של \"התקפה חסרת תקדים\". בריטניה סוגרת את השווקים בשעה שהיא נפרדת מהמלכה אליזבת השנייה. שוק הקריפטו נפל על רקע חוסר התאבון מצד משקיעים לשבוע של פעילות אגרסיבית מצד בנקים מרכזיים, וענקית כלי הרכב פולקסווגן מעריכה את שווי חטיבת הספורט יוקרה שלה, פורשה, בסכום של עד 75 מיליארד דולר.\n\nהנה מה שתצטרכו לדעת בשווקים הפיננסיים ביום שני, 19 בספטמבר.\n\n1. ביידן-טייוואן\n\nנשיא ארה\"ב, ג'ו ביידן, חזר ואמר שחיילים אמריקאיים יגנו על טייוואן במקרה של פלישה מסין היבשתית, במה שגרר תגובה נזעמת נוספת מצד בייג'ין.\n\nנראה שביידן לא השאיר מקום לאי-הבנה, כשנתן את אותה תשובה פעמיים כשהופעל עליו לחץ מצד המראיין. ואולם, הבית הלבן שוב הרגיש צורך לפרסם הודעה נפרדת מאוחר יותר, שחזרה והדגישה שזו הייתה השקפתו האישית של ביידן, ולא מדיניות רשמית של ארה\"ב.\n\nבאופן היסטורי, ארה\"ב נמנעה מלנקוט בעמדה בנוגע לאותה שאלה, בעוד שהעניקה תמיכה לטייוואן בכל דרך אחרת.\n\nהשאלה בנוגע למידה שבה ארה\"ב תסתכן במלחמה עם סין הפכה לדחופה במיוחד השנה, כאשר בייג'ין העלתה מדרגה בשיח שלה סביב 'איחוד מחדש' עם טייוואן, כשבמקביל ארה\"ב הציעה תמיכה צבאית משמעותית לאוקראינה במטרה לעזור לה להתגונן מפני התקפות רוסיות.\n\n2. שוק הקריפטו צונח לקראת פגישות הבנקים המרכזיים\n\nנפל לרמתו הנמוכה ביותר זה שלושה חודשים, בתחילתו של שבוע שצפוי לכלול הידוק משמעותי במדיניות המוניטרית העולמית.\n\nהמומנטום הלך ודעך משוק הקריפטו, מאז לאוגוסט בארה\"ב, שפורסם בשבוע שעבר, הצית ספקולציות שהפד עשוי להעלות את ב-100 נקודות בסיס מאוחר יותר השבוע, לעומת הערכת הקונצנזוס שעמדה על 75 נקודות בסיס. העלאות גדולות אחרות צפויות גם מצד שבדיה, נורבגיה, שווייץ והבנק המרכזי של אנגליה.\n\nהסנטימנט לא קיבל עזרה מכשלון ה'מיזוג' המיוחל של לייצר עלייה מיידיית בביקוש למטבע הבית של הרשת, . ה-Ether נפל ב-9.3% במסחר הלילי, עד לשפל דו-חודשי של 1,298.62 דולר, בעוד שהביטקוין צלל ב-7.2% עד ל-18,489.00 דולר.\n\n3. שוקי המניות צפויים להיפתח בהמשך מגמת הירידה; ענקית כלי הרכב פולקסווגן (ETR: ) קבעה את טווח הערכת השווי של פורשה\n\nשוקי המניות בארה\"ב צפויים להיפתח תחת אותה עננה של דיכוי התיאבון לסיכונים, ולהמשיך בכך את מגמת הירידה מהשבוע שעבר.\n\nנכון לצהרי יום שני, מחיר ירד ב-301 נקודות, או 1.0%, בעוד שמחיר נסוג באותה מידה, ומחיר ירד ב-1.1%. שלושת מדדי המניות שמהווים בנצ'מרק איבדו בין 6.7%-4.8% בשבוע שעבר, שהיה השבוע הגרוע ביותר עבורם זה שלושה חודשים.\n\nמניות שצפויות לעמוד בהמשך היום כוללות את מניית ענקית חלקי החילוף לרכב AutoZone (NYSE: ), שצפויה לפרסם את דוחותיה הכספיים. עוד במוקד יעמדו תעודות הפיקדון האמריקאיות (ADRs) של ענקית כלי הרכב פולקסווגן (OTC: ), אחרי שהחברה הכריזה על טווח המחיר להנפקה הראשונית (IPO) של יחידת פורשה שלה. פולקסווגן הציבה כיעד הערכת שווי של 75 מיליארד אירו (75 מיליארד דולר) במסגרת הספין-אוף, שהיא מקווה שתביא לשחרור ערך ושתסייע לה לממן את המעבר לעידן החשמלי.\n\nהדוח החודשי על שוק הדיור של הוא הפריט היחיד הראוי לציון בלוח השנה של הדוחות.\n\n4. בריטניה קוברת את המלכה אליזבת השנייה\n\nמנהיגים מרחבי העולם הגיעו ללונדון לרגל הלווייתה של המלכה אליזבת השנייה. השווקים בבריטניה יהיו סגורים היום, עובדה שתוביל למסחר מצומצם ברוב בורסות אירופה.\n\nואולם, המשיך להיסחר, וירד ב-0.4% עד לרמה של 1.1366 ליש\"ט לדולר, רמה הקרובה לשפל של 37 שנה שאליו הגיע ביום שישי, אחרי דוח לאוגוסט חלש ביותר.\n\nהדוח דחף את שחקני השוק לכיוון של ציפייה כי הבנק המרכזי של אנגליה ב-50 נקודות בסיס בלבד במסגרת פגישת ועדת המדיניות המוניטרית, שנקבעה מחדש להמשך השבוע. הליש\"ט נמצא גם תחת לחץ בשל חוסר הוודאות סביב כיוון המדיניות הפיסקלית תחת ממשלתה החדשה של ראש הממשלה ליז טראס.\n\n5. מחיר הנפט צנח על רקע החששות לביקוש\n\nמחיר הנפט הגולמי התדרדר אל מתחת לרף ה-100 דולר, על רקע חששות סביב מצב הכלכלה העולמית, כאשר הציפיות להמשך החולשה בסין, למרות הסרת הגבלות מגפת הקורונה בעיר הענק צ'נגדו בסוף השבוע שעבר.\n\nנכון לבוקר יום שני, מחיר החוזים העתידיים על צנח ב-1.9%, עד ל-83.10 דולר לחבית, בעוד ירד ב-1.9%, עד ל-87.91 דולר לחבית, קרוב לשפל של שבעה חודשים. נרשמה תמיכה מעטה אפילו מצד דיווח שגרס כי אופ\"ק ובנות בריתו החמיצו את יעד התפוקה החודשי שלהם ביותר מ-3.5 מיליון חביות בחודש שעבר.\n\nגם מחיר המשיך ליפול, כאשר סוחרים אימצו השקפה אופטימית יותר בנוגע לסיכויי אירופה לעבור את החורף ללא גז רוסי. ההפסדים האחרונים של רוסיה בשדה הקרב, והלחץ הדיפלומטי על נשיא רוסיה, ולדימיר פוטין, שהשתקף בחלופת הדברים בשבוע שעבר עם נשיא סין, שי ג'ינפינג וראש ממשלת הודו, נרנדרה מודי, הרגיעו את החששות בנוגע למידת המינוף של מוסקבה על שוקי האנרגיה.",
    "מחקר: חלקים מערי חוף בעולם שוקעים מהר יותר מאשר עליית מפלס פני הים": "מחקרי עבר הראו כיצד ההתחממות הגלובלית ממיסה קרח ברחבי העולם, מה שמוביל לעליית מפלס פני הים. עלייה זו בגובה המים היא מקור לדאגה כלל עולמית, אך בייחוד נורת אזהרה עבור ערים גדולות ועיירות השוכנות על שפת הים. אם לא די בכך, ערים רבות שכאלה, מתמודדות עם בעיה נוספת - שקיעת קרקע, שבה האדמה שוקעת עקב סילוק מי תהום או גז וכן דחיסת הקרקע מהמשקל האדיר של הבניינים הניצבים עליה.\n\nמחקרי עבר הראו כיצד ההתחממות הגלובלית ממיסה קרח ברחבי העולם, מה שמוביל לעליית מפלס פני הים. עלייה זו בגובה המים היא מקור לדאגה כלל עולמית, אך בייחוד נורת אזהרה עבור ערים גדולות ועיירות השוכנות על שפת הים. אם לא די בכך, ערים רבות שכאלה, מתמודדות עם בעיה נוספת - שקיעת קרקע, שבה האדמה שוקעת עקב סילוק מי תהום או גז וכן דחיסת הקרקע מהמשקל האדיר של הבניינים הניצבים עליה.\n\nמחקרי עבר הראו כיצד ההתחממות הגלובלית ממיסה קרח ברחבי העולם, מה שמוביל לעליית מפלס פני הים. עלייה זו בגובה המים היא מקור לדאגה כלל עולמית, אך בייחוד נורת אזהרה עבור ערים גדולות ועיירות השוכנות על שפת הים. אם לא די בכך, ערים רבות שכאלה, מתמודדות עם בעיה נוספת - שקיעת קרקע, שבה האדמה שוקעת עקב סילוק מי תהום או גז וכן דחיסת הקרקע מהמשקל האדיר של הבניינים הניצבים עליה.\n\nבמחקר הנוכחי, ציינו החוקרים כי עליית מפלס פני הים בשילוב עם שקיעת הקרקע עלולה לגרום לבעיות גדולות עבור ערי החוף בשנים הבאות. כדי להעמיק את הידע על גודל הבעיה, ניתחו החוקרים נתוני מכ\"ם מלווייני נאס\"א, המודדים את גובה היבשה על פני הגלובוס. בסך הכל, מדדו החוקרים את מידת שקיעת הקרקע עבור 48 מהערים הגדולות בעולם בטווח השנים 2014-2020 וגילו שכמעט כל הערים שנבדקו חוו מידה מסוימת של שקיעה אדמתית, כשב-44 מהן, אזורים מסוימים אף שקעו בקצב מהיר יותר מהמהירות שבה גובה פני הים עלה.\n\nבמחקר הנוכחי, ציינו החוקרים כי עליית מפלס פני הים בשילוב עם שקיעת הקרקע עלולה לגרום לבעיות גדולות עבור ערי החוף בשנים הבאות. כדי להעמיק את הידע על גודל הבעיה, ניתחו החוקרים נתוני מכ\"ם מלווייני נאס\"א, המודדים את גובה היבשה על פני הגלובוס. בסך הכל, מדדו החוקרים את מידת שקיעת הקרקע עבור 48 מהערים הגדולות בעולם בטווח השנים 2014-2020 וגילו שכמעט כל הערים שנבדקו חוו מידה מסוימת של שקיעה אדמתית, כשב-44 מהן, אזורים מסוימים אף שקעו בקצב מהיר יותר מהמהירות שבה גובה פני הים עלה.\n\nבמחקר הנוכחי, ציינו החוקרים כי עליית מפלס פני הים בשילוב עם שקיעת הקרקע עלולה לגרום לבעיות גדולות עבור ערי החוף בשנים הבאות. כדי להעמיק את הידע על גודל הבעיה, ניתחו החוקרים נתוני מכ\"ם מלווייני נאס\"א, המודדים את גובה היבשה על פני הגלובוס. בסך הכל, מדדו החוקרים את מידת שקיעת הקרקע עבור 48 מהערים הגדולות בעולם בטווח השנים 2014-2020 וגילו שכמעט כל הערים שנבדקו חוו מידה מסוימת של שקיעה אדמתית, כשב-44 מהן, אזורים מסוימים אף שקעו בקצב מהיר יותר מהמהירות שבה גובה פני הים עלה.",
    "נשיא איראן: לא נחזור להסכם הגרעין אם לא ייסגרו חקירות האורניום": "מסיבת העיתונאים של ראיסי התקיימה כשברקע ההערכה כי איראן וארה\"ב יכריזו בתוך ימים או לכל היותר שבועות על חזרה להסכם הגרעין שנחתם ב-2015, ושהחל לקרוס ב-2018 אחרי שוושינגטון פרשה ממנו בהוראת הנשיא דאז דונלד טראמפ. בשבועות האחרונים החליפו ביניהן ארה\"ב ואיראן מסרים כתובים על ההצעות זו לזו, ולפי דיפלומטים המעורים בפרטים הן\n\nסילקו מהדרך מכשולים משמעותיים",
    "הייבוב הישראלית רוכשת את באגל הפורטוגלית ומקימה שם מרכז מו\"פ": "חברת הייבוב (HiBob) הישראלית, שפיתחה פלטפורמה לניהול עובדים, רכשה את חברת באגל (Bugle) הפורטוגלית.\n\nהייבוב מקימה בימים אלו שלוחה בליסבון, שתצטרף לשלוחות החברה בתל אביב, ארצות הברית, אנגליה, הולנד, גרמניה, קרואטיה, אוקראינה, רומניה ואוסטרליה. השלוחה תכלול מרכז מחקר ופיתוח (מו\"פ), שצפוי להעסיק בשנה הקרובה כ-100 עובדים חדשים, כאשר הגיוס כבר בעיצומו. את השלוחה החדשה ומרכז הפיתוח ינהל ז'ואאו פֶרו רודריגס. לפי הערכות, שווי העסקה וההשקעה במרכז החדש עומד על כ-30 מיליון דולר.\n\nבאגל, שנוסדה בשנת 2014 ומעסיקה כיום כ-20 עובדים, פועלת בתחום ה-HR Tech. הייבוב, הרוכשת, הוקמה ב-2015, ובשנה שעברה הפכה ליוניקורן . החברה פיתחה את \"בוב\" - פלטפורמה חדשנית לניהול עובדים - והשיגה צמיחה תלת־ספרתית לאורך שש שנים ברציפות. לאחרונה היא גייסה 150 מיליון דולר , מה שהביא את סך הגיוסים שלה ל-424 מיליון דולר מאז הקמתה.\n\nלאחרונה פתחה הייבוב גם משרד בברלין, זאת במטרה לתת שירות לאזור DACH (גרמניה, אוסטריה, שווייץ). זאת לאחר שהתברגה כפלטפורמה מובילה בדו\"ח Grid® Report של חברת G2 לקיץ 2022 בנושא פתרונות משאבי אנוש לחברות בינוניות אירופיות.\n\n\"הכניסה לפורטוגל היא הזדמנות בעלת פוטנציאל רב מבחינת הייבוב, עובדיה ולקוחותיה\", אמר המנכ\"ל והמייסד של הייבוב, רוני זהבי. \"באמצעות ההשקעה המשמעותית הזאת בזירת הטכנולוגיה האירופית, אנו שואפים להפוך לא רק למגנט אמיתי לאנשי טכנולוגיה מצוינים, אלא גם לחלוצים בטכנולוגיית משאבי האנוש בזירה הגלובלית\".",
    "דאו ג'ונס חזר לשנת 2020; הדולר בשבוע הטוב מפרוץ הקורונה; הנפט צנח ב-6%": "בורסות וול סטריט השלימו שבוע שלילי חמישי בששת השבועות האחרונים, ומניות הבלו צ'יפ נסגרו ברמתן הנמוכה מאז 2020, על רקע ציפיות כי המשך העלאת הריבית בארה\"ב יגרור האטה בכלכלה הגדולה בעולם. הדולר המריא לשיא של 20 שנה מול מטבעות מרכזיים בעולם, בדרכו לזינוק השבועי החד ביותר מאז פרוץ מגפת הקורונה. תשואת האג\"ח הממשלתיות האמריקאיות טיפסה לרמתה הגבוהה ביותר זה יותר מעשור, וההיפוך בעקוֹם התשואות, הנחשב לאינדיקטור מקדים למיתון, התרחב.",
    "ההתעצמות של בן גביר — הצבעת מחאה של הצעירים | דעה": "ואולי התשובה ההולמת ביותר למי שמבקשים להבין את התמיכה הציבורית המתעצמת באיתמר בן גביר — שחורגת בהרבה מהדתיות הלאומית — נמצאת השבוע בבזל, שווייץ, בכנס המופרך לציון 125 שנים לקונגרס הציוני הראשון. לא מדובר במועד עגול, כמו יובל, אלא מצאו תירוץ לחגוג בזמנים של משבר כלכלי הולך ומעמיק ולקראת משבר חובות עולמי. והרי זה בדיוק סיפור התמיכה בבן גביר בבחירות האלה. הרבה יותר מתמיכה אידיאולוגית ברעיונותיו המסוכנים, זאת קודם כל מחאה אדישה של עוד ועוד צעירים מול הסדר הקיים של הפוליטיקה הישראלית.\n\nלחצו על הפעמון לעדכונים בנושא: איתמר בן גביר",
    "לואיס אנריקה דיבר עם שחקני ספרד בווקי טוקי": "לואיס אנריקה ידוע בשיטות האימון יוצאות הדופן שלו. לאורך שנותיו בברצלונה, רומא, סלטה ויגו, ברצלונה ונבחרת ספרד, הוא דאג שיתקינו לו מגדל כדי שיוכל להשקיף על שחקניו ממבט על ולחלק להם הוראות בהתאם, וכעת נראה שהוא לקח את זה צעד קדימה.\n\nבווידאו שעלה לחשבון הטוויטר של נבחרת ספרד נראים השחקנים כשהם מקבלים הוראות מלואיס אנריקה באמצעות ווקי טוקי. המאמן אוחז בידו במכשיר קשר דרכו הוא משוחח עם כל שחקן דרך רמקול קטן שהוצמד לבגדי האימון של חניכיו כדי שיוכלו לשמוע אותו.\n\nכך, למשל, נראה לואיס אנריקה מעביר הוראות ספציפיות לשחקנים במהלך האימון כשהוא משקיף עליהם במהלך האימון מלמעלה. \"בוסי, תגיד לבלמים שאו שהם מניעים את הכדור 3-4 פעמים או שאנחנו מתחילים את התירגול מהתחלה, זה לא הכדורגל שאנחנו משחקים\", המאמן נשמע אומר לסרחיו בוסקטס.\n\nאגב, כחלק מהשינויים שהנחיל לואיס אנריקה בנבחרת ספרד, גם הותקן מסך ענק במתחם האימונים שלה. בימים אלה אלופת אירופה מתכוננת לשני משחקים בליגת האומות מול שווייץ ופורטוגל כשבאופק כמובן המונדיאל בקטאר.",
    "סוף פודגוראנו נחת, צפוי להירשם לליגת האלופות": "מכבי חיפה אמורה עד הערב (שישי) להגיש לאופ\"א את רשימת 25 השחקנים לליגת האלופות, ולפי שעה נראה שיש דילמה לא פשוטה לגבי הנרשמים הסופיים, אחרי שרק בשלושת הימים האחרונים הקבוצה צירפה לא פחות משלושה שחקנים, דילן בטובינסיקה, עבדולאי סק וסוף פודגוראנו, כאשר על הפרק יש עדיין את ניסיון עוד היום וממש ברגע האחרון לצרף את עדן שמיר.\n\nבמצב דברים שכזה, שחקנים מהסגל יצטרכו להיפלט מרשימת הסגל לליגת האלופות שכן, הסגל של הירוקים מונה היום 28 שחקנים. בין השאלות שעולות לגבי הרשימה, האלופה תצטרך להכריע אם לרשום את רז מאיר שמתאושש מפציעה, כאשר הפציעה של מחמוד ג’אבר מורכבת והוא לא ייצא עם הקבוצה לצ’מפיונס, כשישוב לאימונים רק בעוד שלושה שבועות. שניים נוספים שכרגע נמצאים בספק לרשימה הם אורי דהן ובן שהר.\n\nלגבי פודגוראנו שנחת בארץ לפנות בוקר, נראה שמכבי חיפה נמצאת במרוץ נגד הזמן לרישומו של השחקן, שבקבוצה ערוכים אליו כדי להספיק את הכול. מעבר לבדיקות הרפואיות, הוא צריך עוד לחתום על ההסכם, לעבור בפורטל ולקבל את אישור האיטלקים לכך. ההחלטה של סוף פודגוראנו לחזור לארץ התגבשה בחודשים האחרונים.\n\nסוף פודגוראנו (חגי מיכאלי)\n\nבסביבתו של השחקן טוענים שהיו לו הצעות בסרייה ב' ,שווייץ ורוסיה, אבל הוא החליט לחזור למכבי חיפה כי לא קל להיות באיטליה לבד בגיל צעיר כל כך. במכבי חיפה פרגנו למנהל המקצועי גל אלברמן שבדרכו מצליח בשקט אופייני לרצות את כל בקשותיו של המאמן ברק בכר.\n\nבמקביל לכל אלה, הקבוצה מתכוננת למשחק הליגה המסקרן מחר (שבת, 20:15) מול הפועל באר שבע בטוטו טרנר. ברק בכר צפוי לעלות את ההרכב החזק ביותר העומד לרשותו ובכלל זה את עומר אצילי, פרנזי פיירו ודולב חזיזה בחלק הקדמי, כאשר בקישור ישחקו עלי מוחמד לראשונה במעמד של תושב ארעי, נטע לביא שאמור להודיע עוד היום אם הוא יוצא למשחק בליסבון בגלל מסיבת ברית המילה לבנו בכורו, וצ'ירון שרי.",
    "יופי של צרות: העומק העצום בסגל של של נבחרת ברזיל": "עבור לא מעט שחקנים עונת המונדיאל מתחילה עכשיו. נכון, יש עוד זמן, חודשיים פחות יום ליתר דיוק, אבל פגרת הנבחרות הנוכחית תשפיע על רבים מהם, שרוצים להיכנס לסגל הסופי או לצבור נקודות אצל המאמן שייתן להם דקות משחק. ואין נבחרת בה עמוס יותר מאשר ברזיל, בעיקר בהתקפה שלה.\n\nברזיל היא הפייבוריטית של סוכנויות ההימורים להנפת הגביע בקטאר, מעט מעל צרפת. יש לכך לא מעט סיבות, שרובן קשורות לעומק העצום שעומד לרשותו של המאמן צ'יצ'ה. אליסון או אדרסון בשער, צמד שחקנים מבין קאסמירו, פאביניו, פרד וברונו גימראייש בקישור – לא חסר. כן, יש שאלות פתוחות, בעיקר בעמדות המגינים (דני אלבס הוותיק לא זומן במפתיע לסגל הנוכחי), אבל השיגעון, הגיוני כשמדובר בברזיל, נמצא בחלק הקדמי.\n\n4 צפייה בגלריה לרשותו עומד סגל עם עומק עצום. צ'יצ'ה ( צילום: AFP )\n\nצ'יצ'ה משחק באופן די קבוע במערך 4־2־3־1. ברוב המקרים הוא אוהב להציב את הקשר ההתקפי לוקאס פאקטה, שבשנים האחרונות שיחק במילאן ובליון ועכשיו בווסטהאם, מאחורי החלוץ, אבל לא תמיד. בניצחון על אורוגוואי באוקטובר, למשל, ניימאר שיחק שם, מאחורי גבריאל ז'סוס. במשחקים אחרים, כמו מול קולומביה, ניימאר שיחק משמאל לז'סוס. והנה, חלוץ ארסנל בכלל לא זומן לסגל הנוכחי, למשחקי הידידות מול גאנה וטוניסיה.\n\nבמונדיאל הקודם ברוסיה היו לא מעט אנשים שהתפלאו על כך שצ'יצ'ה מעדיף בהרכב את ז'סוס על חשבון רוברטו פירמינו, שהיה אז בבירור השחקן הבכיר יותר. והנה, פירמינו, שכבר אינו שחקן הרכב קבוע בליברפול, זומן ואילו ז'סוס, שנמצא אולי בכושר הטוב ביותר בקריירה, בחוץ. ישנן הערכות שז'סוס כן יהיה בסגל הסופי, אבל אי־הזימון שלו כרגע עורר הדים ותהיות. החלוץ לא מרוצה מכך שלא זומן, למרות שאולי מדובר רק ברצון של צ'יצ'ה לבדוק שחקנים אחרים.\n\n4 צפייה בגלריה מככב בארסנל, לא זומן לנבחרת ברזיל. ז'סוס ( צילום: EPA )\n\nעוד אחד שנשאר בחוץ הוא קוטיניו, שנחשב דווקא לשחקן אהוב על צ'יצ'ה. שחקן נוסף של ארסנל, גבריאל מרטינלי, נשאר גם הוא בחוץ, אבל במקרה שלו אפשר יותר לקבל זאת, הרי ברזיל עמוקה מאוד באגפים. המקום בצד שמאל שמור לוויניסיוס, זה ברור, כיוון שהדריבליסט של ריאל מדריד שיפר את המשחק שלו לרמה כזו שהוא אחד הטובים בעולם. ניימאר, כאמור, גם יכול לשחק שם במידת הצורך.\n\nהיררכיה וסגנון\n\nבצד ימין, המועדף נכון לעכשיו הוא ראפיניה של ברצלונה, כשמי שנותן לו תחרות הוא אנטוני, הרכש החדש של מנצ'סטר יונייטד. ראפיניה יכול לשחק גם בצד השני של המגרש. ומה עם רודריגו? נדמה שחלוץ ריאל עובר עכשיו תהליך דומה לזה שקרה לוויניסיוס. הוא פתח את העונה בסערה, יש לו תיאום מצוין עם החבר לקבוצה ולמרות שעד כה קיבל מעט מאוד הזדמנויות בנבחרת, הוא יכול להפוך לשחקן משמעותי. זה הזמן.\n\n4 צפייה בגלריה יש להם תיאום מצוין בריאל. ויניסיוס ורודריגו ( צילום: רויטרס )\n\nרוצים עוד? רישרליסון של טוטנהאם בסגל, גם מתיאוס קוניה מאתלטיקו מדריד, וצ'יצ'ה זימן לניסיון את פדרו, החלוץ של פלמנגו ומלך שערי גביע ליברטדורס הנוכחי. גמר הטורניר, שבו תפגוש פלמנגו את פאראננשה, יתקיים בחודש הבא.\n\nהמשחקים הקרובים, כאמור, יכולים לקבוע לא מעט לא רק לגבי מי יהיה בסגל הסופי, אלא גם לסדר את היררכיית שחקני ההתקפה ואף את הסגנון. כרגע, נראה שצ'יצ'ה מעדיף לא לשחק עם חלוץ קלאסי אלא מדומה, כזה שיכול לעבוד גם בקישור, לרדת לאחור לעזור בניהול המשחק ולפנות את הרחבה לשחקני האגף, בעיקר ויניסיוס. הבחירה הטבעית היא ניימאר, אבל זו גם הסיבה שפירמינו, קלאסי לתפקיד, נמצא בסגל. ועדיין, גבריאל ז'סוס יודע לעבוד בתפקיד הזה בצורה טובה. גם בארסנל העונה הוא משחק לפעמים בסגנון מעט דומה.\n\n4 צפייה בגלריה גם הוא בסגל. רישרליסון ( צילום: AFP )\n\nאלה אמורות להיות צרות טובות, אבל האפשרויות השונות, בכלל לסגל אבל גם לדקות המשחק במהלך הטורניר, ישימו זרקור עוד יותר בוהק על המאמן. ברזיל אף פעם לא מסתפקת במשהו חוץ מהגביע, והפעם האחרונה שהשיגה אותו הייתה לפני 20 שנה. היא נמצאת בבית עם שווייץ, סרביה וקמרון (שתי הראשונות חלקו איתה בית גם במונדיאל הקודם), ואמורה לסיים במקום הראשון, אבל הבחירות של צ'יצ'ה, אולי יותר מכל, יקבעו עד לאן תגיע.",
    "הגישה הכלכלית ששלטה 51 שנה גוססת: האם העולם יחזור להסכמים שאחרי מלחה\"ע?": "15 באוגוסט 1971 היה תאריך הרה גורל בכלכלה העולמית. נשיא ארה\"ב ריצ'רד ניקסון עלה לשידור וקטע פרק של הסדרה הפופולרית \"בונזזה\" כדי להכריז על סיומו של תקן הזהב. היה זה אחד הצעדים שפתחו עידן גלובליזציה שנמשך חצי מאה. שערי מט\"ח גמישים, שווקים פתוחים וירידה מתמשכת באינפלציה איפיינו את תקופת הגלובליזציה הפיננסית.\n\nהכלכלן ג'רום האגלי מחברת ביטוח המשנה סוויס רה חשב באחרונה רבות על התאריך הזה. העידן שנפתח בו בא עתה לסופו, אומר האגלי, לשעבר גם שליח הבנק המרכזי של שווייץ למועצת המנהלים של קרן המטבע הבינלאומי.\n\n\"אנחנו במשבר בהילוך איטי\", אמר האגלי. המשבר נגרם מזעזועים באספקת המזון, האנרגיה ושאר שרשרות האספקה, אמר בריאיון לטלוויזיה ביום שלישי. \"זמני משבר מביאים שינויים במשטר המקרו־כלכלי\". לדבריו, זה מה שקורה עכשיו.\n\nעברו לתצוגת גלריה ג'רום האגלי מסוויס רה. בחזרה לברטון־וודס צילום: Sarah Pabst/Bloomberg\n\nמערכת חדשה תיוולד, והיא צריכה \"להיות ברוח של הסכם ברטון־וודס\", אומר האגלי. ההסכם, שבו הודגש שיתוף הפעולה בין מקבלי החלטות ברחבי העולם, נחתם ב-1944 בין 44 מדינות והניח את התשתית לתקן הזהב־דולר הפוסט־מלחמתי, שהתבסס על הבטחת ארה\"ב להמיר זהב בשער של 35 דולר לאונקייה.\n\nכל סדר חדש שיקום עתה חייב יהיה להתמודד עם צרכיהן ועם יכולותיהן של אומות השווקים המתעוררים לצד אלו של הכלכלות המפותחות, אמר האגלי. נקודת המוצא של הבנקים המרכזיים – שעוברים עתה זעזוע בעקבות עליית האינפלציה – היא יישום המנדט שלהם ליציבות מחירים.\n\nקובעי המדיניות צריכים לשוב ולהתמקד בדרבון השקעה ארוכת טווח, ובהחייאתה של הכלכלה הריאלית (בניגוד לכלכלה הפיננסית), באמצעות נכסים מוחשיים כמו תשתיות, לאחר 15 שנים של אינפלציה במחירי הנכסים הפיננסיים. האגלי שיבח את סינגפור, שהכריזה החודש על הנפקת אג\"ח ירוקות – אג\"ח ממשלתיות שמיועדות לממן פרויקטים של תשתיות ידידותיות לסביבה. הוא מאמין שכלכלות אחרות ילכו בעקבותיה ויגייסו יותר כסף למימון תשתיות מהשוק הפרטי.\n\nעברו לתצוגת גלריה סינגפור. האגלי מאמין שכלכלות אחרות ילכו בעקבותיה ויגייסו יותר כסף מהשוק הפרטי צילום: בלומברג\n\nהאגלי אופטימי לגבי נכונות הפוליטיקאים לאמץ את העידן החדש בכלכלה הגלובלית – לחזור ליסודות ולהתמקד ביציבות המחירים, אולם התחזיות לטווח הקצר שלו עגומות.\n\nבסוויס רה חוזים אינפלציה גבוהה מהתחזיות הרשמיות, וצמיחה נמוכה מהן. האגלי וצוותו מעריכים כי רק בסוף העשור תתייצב האינפלציה בארה\"ב סביב 3%. הוא אמר שהמשמעות היא שהעולם יסבול ממיתון אינפלציוני – מחירים גבוהים במקביל לנסיגה בתוצר הכלכלי, גם אם לא יהיה משבר חמור כמו הסטגפלציה של שנות ה-70. לדבריו, בעוד שהמיתון יהיה חלש למדי בארה\"ב, הנסיגות יהיו קשות יותר באירופה, בה מחיר הגז הטבעי גבוה פי עשרה מהממוצע בשנים האחרונות.\n\nלכתבה בבלומברג",
    "כוכב מנצ'סטר יונייטד הדועך שוב יפרח בנבחרת אנגליה?": "לא היה ראוי ממנו להיות בפסגה. במקום זאת, בונוצ'י כבש את השיוויון, אנגליה הפסידה בפנדלים, והחיים של שואו חזרו לשגרה לא נעימה במיוחד. האוהדים באולד טראפורד כבר מזמן הפסיקו להתחשב בשבר המזעזע ברגלו שעבר ב-2015. הם לא ממש מעריכים את רוח הקרב של שואו, והתרגלו לראות בו בעיקר נקודת תורפה. היו גם שניסו לעשות לו רצח אופי. האמירה של ז'וזה מוריניו היתה כה חריגה שאי אפשר לשכוח אותה אף פעם. \"הוא שיחק עם הגוף שלו ועם המוח שלי\", אמר הפורטוגלי על החניך שלו, ודי קשה יהיה להמציא משהו מעליב יותר.\n\n\n\nלא קל להיות לוק שואו במנצ'סטר יונייטד. לא קל כאשר כל פציעה שלך מתקבלת בגיחוך ובהקנטות, במקום הבעת אמפתיה וסולידריות. לא קל להפנים עד כמה במועדון לא סומכים עליך. עצוב להבין שהקריירה המבטיחה די נהרסה בגלל אותה פציעה אומללה לפני 7 שנים, אשר ממשיכה להשפיע בכל יום ויום. \"הייתי קרוב מאוד לאבד רגל\", גילה המגן בדיעבד. עובדה היא כי לקראת סיום העונה שעברה עבר שואו ניתוח להוצאת שני ברגים שהוכנסו בה בזמנו על מנת לחבר את העצמות.\n\n\n\nזמן קצר קודם לכן, כבש שואו שוב בנבחרת, הפעם בניצחון על שווייץ בליגת האומות. שני שערים יש לו בשנה וחצי, ושניהם הובקעו במדי אנגליה. זה לא ממש מפתיע, ודבריו אחרי החגיגה היו ברורים בהחלט. \"אני תמיד נהנה מהאווירה אותה מייצר כאן גארת' סאות'גייט. כשאני מגיע לנבחרת, זה תמיד כיף, ואני משחק עם חיוך על הפנים. אני מתרכז רק במה שקורה כאן, בנבחרת. לדעתי, כל אחד מאיתנו עושה כך. חשוב מאוד להרגיש רצוי. אני לא אומר שזה לא כך במנצ'סטר יונייטד, אבל כאן התחושה הזו חזקה במיוחד\", קבע שואו.",
    "המנהלת תקבל מיליוני ש\"ח על 'לייב בטינג' בחו\"ל": "בעוד בישראל לא אישרו את הכנסת ההימורים על אירועים המתרחשים בשעת המשחק, ארגון מנהלות הליגות באירופה, בהובלת ישראל ודנמרק, מכר את זכויות ההימורים של 19 מדינות לחברה בינלאומית בהסכם לחמש שנים. במסגרתו, ההסכם יכניס עשרות מיליוני שקלים ובכך המנהלת מגדילה לקבוצות את ההכנסה.\n\nבכדורגל הישראלי רצו שהממשלה תאשר הכנסת הימורים מסוג 'לייב בטינג' לכדורגל הישראלי. מדובר על הימורים במהלך המשחקים עצמם, במסגרתם המהמר יוכל להמר באמצע המשחק מי יהיה השחקן הבא שיבקיע, מי יקבל כרטיס צהוב או אדום וכו'.\n\nמשרד האוצר, בגלל לחצים פוליטיים, לא אישר זאת, כאשר גם שר התרבות והספורט חילי טרופר התנגד למהלך מחשש שאנשים יגררו להימורים למרות שכיום לפי גורמים ממשלתיים מתגלגלים בישראל כ-3.5 מיליארד שקל בשנה בגין הימורים לא חוקיים.\n\nעו\"ד מוטי ברונשטיין. הוביל את המהלך בגזרה הבינלאומית (שחר גרוס)\n\nלאחרונה בהובלת ישראל ודנמרק, ארגון מנהלות הליגות בכדורגל חתם הסכם של מאות מיליוני שקלים למכירת זכויות ההימורים על הליגות מחוץ למדינה לה משתייכת אותה ליגה. קרי, על ליגת העל והליגה הלאומית יהיה ניתן להמר בחו\"ל, אולם מהמרים ישראלים לא יכולים לכאורה ליטול חלק באותם הימורים. 19 מדינות שונות חתמו על הסכם זה.\n\nמי שהוביל את המהלך מטעם המנהלת הוא עו\"ד מוטי ברונשטיין, עד לאחרונה מזכיר המנהלת וכיום משמש כיועץ מיוחד במספר נושאים. הוא הוביל את המהלך הבינלאומי.\n\nבשנים האחרונות נמכרו הזכויות להימורי לייב בטינג בסכומים זניחים כאשר ההוצאות כמעט ועלו על ההכנסות. כעת בהסכם שנחתם לתקופה של חמש שנים עם חברת IMGA, היא זו שאוספת את הנתונים ומוכרת אותם לחברות ההימורים השונות בעולם.\n\nעומר פדידה כובש בדרבי של פ\"ת. הליגה הלאומית היא להיט בקרב המהמרים (שחר גרוס)\n\nהדבר נעשה תחת פיקוח ובקרה לראות שאין במהמרים אנשים מאותה מדינה, או גורמים שונים המנסים להשפיע, להטות תוצאות וכו'. ההימורים הם על ליגת העל והליגה הלאומית כאשר הליגה השנייה אף נחשבת ללהיט בקרב המהמרים, כי המשחקים שלה בימי שישי בו אין כמעט אפשרויות אחרות.\n\nלפי גורמים בשוק ההימורים, המנהלת אמורה לקבל כל שנה כ-7-8 מיליון שקל עבור ההסכם, כאשר הכסף אמור להתחלק שווה בשווה בין הקבוצות ללא קשר לגודל, נתוני רייטינג וכו'. בין הליגות המשתתפות בהסכם נמצאות בין השאר גם הליגות בהולנד, פורטוגל, שווייץ, דנמרק ועוד. מבחינת המנהלת זוהי עוד הכנסה יפה לטובת הקבוצות, ובכך יש את היכולת להגדיל להן את אפשרויות ההכנסה עם עוד מוצר.",
    "מסקנות מהירות מפתיחת העונה של מכבי תל אביב": "תחילת עונה היא רגע קסום לאוהדי הכדורגל. אלא אם אתם אוהדים קבוצה שבפני פירוק, או תחת איום של הורדת ליגה, או לא יודעים מה תאריכי המשחקים עד יומיים לפני המשחק הראשון. אבל חוץ מזה, זה רגע מזוקק. רגע שבו האופטימיות בשיאה, כל שחקן רכש זר הולך להיות שובר שוויון, ואפשר להתפרע עם התחזיות. מופרכות ככל שיהיו. ומתוך הראשוניות הזו, נולד הטור הזה. בו אקפוץ למסקנות מהירות מדי מפתיחת העונה של מכבי. כי מה כיף יותר מאשר לחזור לטורים כאלה עוד כמה חודשים ולראות כמה טעית. 1. מכבי לא תשלים את מכסת הזרים עד סוף החלון – יותר משאני מאמין בכך, רציתי סיבה להזכיר שאנחנו באמצע ספטמבר, ארבעה מחזורים לתוך העונה, ומכבי עדיין עם מקום פנוי לזר, כשרק לפני שבוע הוחתם הזר החמישי. היה פה פוטנציאל לקיץ היסטורי עם החזרה של זהבי ופרץ, ההחתמה של ביטון, ואפילו החתמת פארפה על חוזה ארוך טווח, אחרי שהיה נראה שהוא בדרך הבטוחה החוצה. אה, ושכחנו את ואן אובריים שנראה כמו בינגו, בטח על תקן ישראלי. מי שיגיד שבלתי אפשרי להחליף את כל הסגל בקיץ אחד לא טועה, ויצחקי עשה עבודה נהדרת בשדרוג מצבת הישראלים בקבוצה. אבל להגיע לעונה עם בעיות דומות לאלו של העונה שעברה, בלי פתרונות בסגל לעמדות הכנף, ועם סגל לא מאוזן – מכתים את הקיץ של יצחקי בענק. אי-איוש עמדת הזר השישית תהיה החותמת על כך שהמנהל המקצועי לא הצליח לעמוד ביעדים שהיינו מצפים שיציבו לו.\n\n2. זו תהיה אחת העונות ההתקפיות הגדולות בהיסטוריה – לא הרבה זוכרים, אבל בעונתו הראשונה של איביץ', מכבי הייתה קבוצה התקפית היסטורית-גבולית. כבשנו שבעים ושבעה שערים, שזה שער אחד יותר מהקבוצות ההתקפיות של סוזה ובוס, ואחד פחות מהקבוצה המרגשת של אוסקר, וסה\"כ שניים פחות מקבוצת הדאבל של גוטמן בהפועל. כבר הבנתם, הפוטנציאל שם, המאמן הנכון על הקווים, וכשאין אירופה על הראש, כל מחליף עולה בטירוף כדי להוכיח. ההתחלה מבשרת טובות, ואם יגיעו עוד שחקנים שיאפשרו יותר גמישות במערכים, יהיה בלתי אפשרי לרוב קבוצות הליגה למצוא פתרונות לכמות הכשרון שיש בקבוצה.\n\n3. מירוץ האליפות יהיה מהגדולים אי-פעם – רבים זוכרים את מירוץ האליפות התלת-ראשי של עונת 2002/3. כמו אז, מכבי חיפה בליגת האלופות. בשונה, מכבי היא לא אנדרדוג שתגיע משום מקום. ב\"ש יכולה רק להפתיע, אמנם קשה להאמין שתרוץ עד הסוף, אבל היא קבוצה שאסור לזלזל בה. אולי לא נקבל דרמה כמו שהייתה ב-2002/3, אבל שלוש קבוצות כל כך איכותיות שמתחרות על האליפות לא היו לנו. כל מחזור יהיה לחיים ולמוות, וכל הפסד יאיים להוציא קבוצה מהמירוץ.\n\n4. דסה יחתום במכבי, שתישאר בלי חלוץ בינואר – אתם חושבים שאולי לא שמתי לב שדסה חתם ברוסיה, אך תנו לי להרגיע אתכם, אני מודע לכך שהוא משחק כיום בדינמו מוסקבה. דעתי על חתימה בקבוצה רוסית בימנו בצד, לא מרגיש לי מופרך שייצא חד צדדית מחוזהו בחודשים הקרובים, אחרי שלא יקבל כסף פתאום, אולי בגלל התקדמות המלחמה, אולי כי ישתמשו בזה כתירוץ לא לשלם לשחקן יקר. הרי בשביל מה הטור הזה אם לא בשביל לספק תחזיות מופרכות?",
    "האמנם? ברצלונה עשויה לצרף את מרקו אסנסיו מריאל מדריד": "בשבוע שעבר אסנסיו לא שותף כמחליף ב-1:4 על מאיורקה ועוד לפני שריקת הסיום הביע על הספסל את זעמו, התנהגות שהמאמן קרלו אנצ'לוטי דווקא קיבל בהבנה בטענה ש\"זה נורמלי שהוא רוצה לשחק, אני מסכים איתו\", אבל בדרבי אתמול הוא עלה מהספסל רק לארבע הדקות האחרונות ובמשחק ליגת האלופות שנערך בין לבין דווקא מצא את הרשת בניצחון 0:2 על לייפציג, אבל שיחק 26 דקות בלבד - מספר שמהווה קצת יותר ממחצית מהדקות שקיבל העונה בכל המסגרות.\n\n\n\nהשחקן האחרון שעשה את המעבר המדובר ישירות הוא חאבייר סאביולה הארגנטינאי, שעזב את ברצלונה והצטרף לריאל מדריד עם סיום חוזהו בקטאלוניה. לפניו היה לואיס פיגו שבשנת 2000 הפך לאויב מספר 1 של אוהדי ברצלונה בשל היותו סמל שחצה את הכביש היישר ליריבה המושבעת. את הדרך ההפוכה עשה לואיס אנריקה, שעזב את ריאל מדריד לברצלונה ב-1996/97. בשנות התשעים גם מיכאל לאודרופ ולואיס מייה עברו מברצלונה לריאל וכך עשה גם ברנד שוסטר ב-88/89 - אחרי למעלה מ-20 שנה שאף שחקן לא עבר מברצלונה היישר לריאל או להיפך.\n\n\n\nכבר בקיץ נטען שריאל מדריד תנסה למכור את אסנסיו ושמו נקשר עם מילאן, נאפולי, ארסנל וניוקאסל, אבל הצעה טובה עבורו לא התקבלה. למרות הקרדיט המועט בריאל מדריד, שמר אסנסיו על מקומו בסגל נבחרת ספרד לקראת משחקיה מול מול שווייץ ופורטוגל בליגת האומות - והוא כמובן יקווה לשמור על מעמדו כשחקן \"לה רוחה\" גם במונדיאל.",
    "הקרחון נסוג וגופת ההרוג התגלתה אחרי 32 שנה": "גופת גבר שהיה נעדר במשך 32 שנים נמצאה על קרחון שוויצרי. קרחון שנסוג לאחרונה עזר לפתור את המקרה הקפוא של צעיר בן 27 שנעלם בהרי האלפים בזמן טיול לבדו ב-1990. מטפסי הרים גילו את הגופה, יחד עם ציוד טיולים על קרחון בסוף יולי\n\nשרידי גבר גרמני שנעלם במהלך טיול ב-1990 התגלו ליד אתר הנופש ההררי של צרמט עיירה בשוויץ, בעומק הרי האלפים. מטפסי הרים גילו את הגופה, יחד עם ציוד טיולים על קרחון בסוף יולי.\n\nלאחר מכן, הרשויות ביצעו בדיקות DNA ואישרו השבוע כי השרידים הם של צעיר בן 27 מהעיר נירטינגן, באדן-וירטמברג. משטרת שוויץ מסרה כי הצטמקות הקרחון סייעה לחשוף את גופת האיש.\n\nבראיון ל-The Switzerland Times, מטפס ההרים לוק לצ'אנוין אמר שהוא וחברו שהיו בסיור בקרחון סטוקג'י, הבחינו לראשונה בכמה דברים צבעוניים על אבן והפכו להיות מודאגים. \"היה ברור לנו שלדברים האלה אין מקור טבעי. אז החלטנו לבחון את הפריטים האלה לעומק. אז ירדנו למטה, גם כדי לברר אם עדיין יש שם מישהו ואם נוכל לעזור להם\", סיפר לצ'אנוין.\n\nלאחר מכן הם מצאו את הציוד ואת גופת האיש בסמוך אליו. \"הבגדים היו בצבע ניאון ובסגנון שנות ה-80\", סיפר המטייל והוסיף כי הגופה הייתה חנוטה ופגומה קלה \"אך עדיין שלמה\" בגלל הקור המקפיא באזור.\n\nהקבוצה ירדה לעיירת צרמט שם הם נתנו למשטרה תמונה ואת המיקום המדויק, מה שסייע לרשויות לחלץ במהירות את הגופה. הגופה היא של גבר בן 27 שזוהה כתומס פלאם שנעלם באוגוסט 1990, בזמן שטייל ​​לבדו.\n\nהוא יצא לדרך מהעיירה ההררית שאמוני, צרפת, בבסיס הפסגה הגבוהה ביותר של מערב אירופה, מון בלאן. הטיול של פלאם היה אמור להסתיים בדומודוסולה, איטליה, שם הוא נועד לפגוש חבר, אך הוא מעולם לא הגיע ליעד.\n\nהעיתון המקומי Der Nürtinger Zeitung דיווח כי הצעיר כתב שני מכתבים תוך כדי טיול וזמן קצר לפני היעלמותו. ב-29 ביולי, 1990, כתב פלאם מכתב לסבתו כדי לספר שהוא טיפס והסתובב במון בלאן. התקשורת האחרונה שלו הייתה עם אמו ב-1 באוגוסט ושלושה ימים לאחר מכן היא דיווחה עליו כנעדר.\n\nעדיין לא ברור מה בדיוק קרה, אבל העיתון דיווח בזמן היעלמותו שהיה לו ציוד מצוין והוא היה מטפס הרים מנוסה. הרשויות פתחו אז בחיפוש אחר פלאם, בתקווה למצוא אותו בחיים. רשויות שווייץ ואיטליה שיתפו פעולה במאמץ החילוץ, כך דיווח ה-Nürtinger Zeitung כפי שפרסם תאגיד השידור הגרמני DW.\n\nנערכו חיפושים בכל אתרי הקמפינג וגם מסוק עם מדריכי הרים מנוסים סרק את האזור. אבל התקוות פחתו עם הזמן, קבוצת מטיילים של המועדון האלפיני הגרמני שהיתה במקום, בערך באותו זמן שפלם נעלם, אמרה שהקרחונים באזור היו \"רכים כמו חמאה\", עד סוף השנה כבר ויתרו הרשויות על מאמצי החיפוש.\n\n\"ברור שזו הייתה תאונה\", אמרה דוברת המשטרה, אנדריאה קופ, על המקרה, 32 שנים לאחר מכן, ברגע שראיות DNA אישרו את זהותו של פלאם. \"החקירה שלנו נסגרה\".",
    "צבר של ציונות": "חניכי תכנית גרעין צבר עוברים מיונים ארוכים, סמינרים בחו\"ל, ראיונות ועוד כל זאת במטרה להכינם ככל האפשר למציאות הישראלית, הקיבוצית והצבאית. הם מגיעים חדורי מוטיבציה \"לעשות עלייה\", להתגייס לצבא ולשרת את המדינה שלחלקם זו הפעם הראשונה להיות בה. חברים וחברות אחרים, שהם או הוריהם נולדו בארץ אך בחרו לחיות בחו\"ל, מרגישים בכל זאת את הצורך העמוק לשרת ולתרום למדינת ישראל. הם ייקלטו בישראל ויתאקלמו כשבוע ימים לפני שייצאו לגדנ\"ע, יקבלו צווים ראשונים ויתגייסו לצה\"ל כחיילים בודדים החל מאמצע חודש נובמבר – ועד סוף דצמבר כולם כבר יהיו חיילי צה\"ל על מדים.",
    "מקווים לטוב, מתכוננים לעתיד": "היכולת לדמיין אירועים עתידיים ולהתכונן לקראתם, מעלה את המודעות למכשולים ואת סיכויי ההצלחה\n\nחשיבה על העבר או העתיד תופסת כמחצית מזמננו, כפי שמראים מחקרים. האם אפשר לתעל אותה להתמודדות עם אירועי חיים מאתגרים? ד\"ר אלנה שטפן מהמעבדה לחקר קוגניציה חברתית ומוטיבציה במחלקה לפסיכולוגיה באוניברסיטת בר-אילן ועמיתיה, חוקרים את החשיבה על העבר או העתיד, ואת השפעותיה על החלטות, העדפות וזהות. במחקריהם הם מנסים לזהות ולחזק מנגנונים שיכולים לסייע לאנשים לשפר קבלת החלטות, לכוון את חייהם ליעדים אישיים משמעותיים ובעלי ערך, ולהתמודד עם אתגרים.\n\nמה השאלה? כיצד אופן החשיבה משפיע על ההתמודדות עם אירוע מאתגר?\n\nבמחקרים קודמים הראו ד\"ר שטפן ועמיתיה שחשיבה על העתיד הרחוק (אירועים שיתרחשו בעוד כמה חודשים או שנים) מובילה לראיית העצמי העתידי באור חיובי (למשל מבחינת תכונות והישגים). עוד מצאו שהיא מחזקת את האמונה שהעתיד תלוי במידה רבה ברצון ובמטרות האישיות. ד\"ר שטפן אומרת ש\"ייתכן שאדם חש אי ודאות גדולה יותר לגבי העתיד הרחוק, ולכן עולה הרצון שלו לחזק את עצמו ולהגן על עצמו. כך, ממצאינו מראים כי חשיבה על העתיד הרחוק עשויה לייצר תפיסה חיובית של העצמי העתידי ולהוביל לניבויים חיוביים לגבי אירועים עתידיים (אנשים מאמינים שהעתיד הרחוק תלוי יותר ברצונותיהם בהשוואה לעתיד הקרוב. כלומר הם 'מקווים לטוב' וכך פוחתת תחושת האיום מאי-ודאות עתידית). עם זאת, אידיאליזציה עצמית שכזאת יכולה גם לפגוע בגיוס המשאבים שנדרשים (כגון רמת האנרגיה – ערנות, קשב ופעילות) להשגת המטרות\".\n\nבסדרת מחקריהם האחרונה בחנו ד\"ר שטפן וצוותה, מאיה כרמי ומאיה שניאצקי, כיצד תחושת מרחק מאירועים מאתגרים (כגון תקופת מבחנים) משפיעה על ההתמודדות עמם. באחד הניסויים חילקו החוקרות סטודנטים לשתי קבוצות וביקשו מהם לדמיין שהאירוע המאתגר הוא קרוב או רחוק (ברמת התחושה הסובייקטיבית). לאחר מכן נתנו להם למלא שאלונים שבוחנים מדדים פסיכולוגיים בתחום הקוגניציה, הרגש והמוטיבציה, ובדקו את מידת רצונם להתחיל להתכונן לאירוע ואת המודעות למכשולים שבדרך (כגון תקופה עמוסה, תזונה פחות בריאה וסביבת מגורים לא מאורגנת).\n\nנמצא כי חשיבה על האירוע המאתגר כעל אירוע רחוק, מעוררת את האשליה שאפשר יהיה להתמודד עמו בקלות יחסית, וכך מפחיתה את הדחיפות להתכונן אליו (דחיינות) ועשויה להקשות על ההתמודדות עמו ברגע האמת. לעומת זאת, חשיבה על האירוע כעל אירוע קרוב, מחזקת את הרצון להתחיל להתכונן אליו ומגבירה את המודעות למכשולים – מה שעשוי להגדיל את סיכויי ההצלחה בהתמודדות עמו. ד\"ר שטפן מסבירה כי חשיבה על אירוע כקרוב היא מעשית ולכן תורמת לתפיסה מציאותית יותר לגבי העצמי ולמודעות למכשולים; ואילו חשיבה על אירוע כרחוק היא סכמתית ומופשטת. \"כאמור, כפי שמצאנו בעבר\", היא אומרת, \"אנשים עושים אידיאליזציה לעצמי העתידי ומניחים שישלטו במציאות, מה שפוגע בתכנון שלהם לטווח הארוך ובהתמודדות עם אתגרי חיים כגון לימודים, שימור הבריאות, חסכונות ומילוי מטלות חשובות. נראה שטכניקות חשיבה שמחזקות התייחסות למכשולים שבדרך יכולות לסייע לאנשים (וגם לצוותים, משפחות וארגונים) להתמודד טוב יותר עם אתגרי החיים, ואנו מעוניינים לסייע להם ליישמן\".\n\nאנשים עושים אידיאליזציה לעצמי העתידי ומניחים שישלטו במציאות, מה שפוגע בתכנון שלהם לטווח הארוך ובהתמודדות עם אתגרי חיים כגון לימודים, שימור הבריאות, חסכונות ומילוי מטלות חשובות.\n\nבמחקרי עבר בחנו ד\"ר שטפן ועמיתיה מאוניברסיטת סאות'המפתון, אנגליה, כיצד חשיבה על העבר משפיעה על זהות האדם. כך למשל, הם ביקשו מנבדקים להיזכר באירוע נוסטלגי (לעומת אירוע עבר שגרתי) ולאחר מכן נתנו להם לענות על שאלונים שבוחנים תפיסות לגבי העצמי. נמצא כי חשיבה נוסטלגית על העבר מחזקת את הערך העצמי, את תחושת השייכות והמשמעות בחיים ואת הזהות החיובית (\"אני אדם טוב\").\n\nצוות המחקר\n\nכיום, בסיוע מענק מחקר מהקרן הלאומית למדע, בוחנים ד\"ר שטפן ועמיתיה כיצד חשיבה על העבר ועל העתיד והתרומה לזהות חיובית יכולות לסייע להתמודדות עם איומים על העצמי (כגון ביקורת שלילית וכישלון בריאיון עבודה). \"זהות חיובית מסייעת לנו לראות קושי כאתגר ולא כאיום ולגייס משאבים פסיכולוגיים לצורך התמודדות\", מסבירה ד\"ר שטפן. \"מחקרינו הבאים ימשיכו לבחון את ראיית העצמי בעבר ובעתיד ואת השפעותיה על תפקוד וקבלת החלטות\".\n\nהחיים עצמם:\n\nד\"ר אלנה שטפן\n\nד\"ר אלנה שטפן עשתה דוקטורט באוניברסיטת תל אביב, את תקופת הפוסט-דוקטורט השלימה באוניברסיטת סאות'המפטון באנגליה, והייתה חוקרת אורחת באוניברסיטת בזל, שווייץ. כיום מתגוררת עם משפחתה בקרית אונו. היא אוהבת לשהות בטבע, להאזין למוזיקה (במיוחד אתנית) ולכתוב (לא רק מאמרים). היא סקרנית לגבי טבע האדם ואנושיותו.\n\nעוד בנושא באתר הידען:",
    "יצרנית מקלוני קנאביס מישראל תמוזג לחברה קנדית לפי שווי של 130 מיליון שקל": "כשלאחד משמונה ישראלים יש שתי דירות, אף אחד לא יצנן את מחירי הנדל\"ן\n\nכשלאחד משמונה ישראלים יש שתי דירות ויותר – אף אחד לא ימהר לצנן את מחירי הנדל\"ן",
    "שירת המרפסת | הטור של נתן זהבי": "1. מאות אוכלי חינם עלו על מטוסים בדרכם לאירוע הנוצץ של השנה, לכבוד 125 שנה לקונגרס הציוני שייסד בנימין זאב הרצל. טונות של כסף נשפכו על האירוע, שבשיאו שחזר נשיא המדינה יצחק (בוז'י) הרצוג את הצילום ההיסטורי שבו עומד הרצל שעון על מעקה המרפסת של מלון \"שלושת המלכים\" (חמישה כוכבים) בבאזל, שווייץ. זקני ציון זוכרים שהנשיא השישי של מדינת ישראל, חיים הרצוג, שלא במקרה הוא אביו של הנשיא הנוכחי, עשה את אותו שחזור כבר בשנת 1987.\n\n\n\nהדיווחים נטפו שומן חנופה, היללו ושיבחו את הנשיא ואת יו\"ר ההסתדרות הציונית העולמית, יעקב חגואל, שאירח את האירוע. רק במקרים בודדים היו מי שביקרו את האירוע הבזבזני והראוותני, שהיה יכול להתרחש בירושלים בירת ישראל, בלי צילום יחסי הציבור על המרפסת.\n\nהמרפסת שימשה גם השראה לאומן מעולה, המאייר דודי שמאי, שאייר את עטיפת ספרו של מעריץ של הרצל, איש התקשורת אראל סג\"ל. באיור העטיפה סג\"ל נראה עטור זקן נוסח הרצל, עומד בפוזה של הרצל. שם הספר העוסק בסיפורי זימה - “מיומנו של פסיכופת\".\n\nכמה מהפזמונאים המשובחים בישראל הקדישו לחוזה המדינה שירים. שלושה עקצו, כל אחד בדרכו, את הרצל המנוח, חזונו ומה שיצא מהחזון. השלושה הם יורם טהרלב ז\"ל, יענקל'ה רוטבליט וארקדי דוכין. השיר הראשון, שירו של יורם טהרלב “הרצל\". לחן: יאיר רוזנבלום, ביצוע: להקת גיסות השריון.\n\nנשיא המדינה השישי, חיים הרצוג ז''ל משחזר את תמונתו של בנימין זאב הרצל (צילום: נתי הרניק)\n\nהרצל וכל האדונים הנכבדיםבבאזל יסדו את מדינת היהודיםוולפסון ונורדאו ואוסישקין התוססומוצקין וכל הצירים של הקונגרס.וולפסון הביא למדינה את הכספיםנורדאו נתן את הפרסום והכבוד.אוסישקין נתן את המרץ של הדורוביאליק נתן את “אל הציפור\"רק הרצל הלך שם דווה וכואבכי הרצל נתן למדינה את הלב\n\nהוא רץ ודאג ונאם ונדחף\n\nמן המזכיר אל השר\n\nמן המיניסטר אל הגראף\n\nהאמין כתינוק בכל מה שהוא בדה\n\nואמר “אם תרצו, אין זו אגדה\"\n\nנסע לסיני, לגליל וליהודה\n\nבדק את הקרקע ואת כלי העבודה\n\nחצה את הים ועל פרד הוא דהר\n\nבמקווה ישראל הוא פגש את הקיסר\n\nואז לפני וילהלם הוא חש פתאום כאב\n\nכי שוב היה צריך לפתוח את הלב\n\nהוא לחם במונטיפיורי וברוטשילד הוא נזף\n\nוהשקיע בקונגרסים את כל חסכונותיו\n\nבבית הוא הניח אישה וילדים\n\nשחשו על גבם את צרת היהודים\n\nלכלך הוא את ידיו ולא חש עצמו קטן\n\nבקשישים שילם ונפגש עם השולטן\n\nכי אחרת איך עבדול חמיד השני\n\nהיה מתמצא בענין הציוני\n\nהוא היה קצת בנימין והיה קצת זאב\n\nאך אפילו לשולטן הוא הציע את הלב.\n\nובסוף כשראו שישנה כבר התחלה\n\nהוא נדרש לשלם את מחיר התהילה\n\nאחד דרש את הכספים והחובות\n\nאחד דרש את הפרסום והכבוד\n\nאחד דרש מהפכה, אחד שוויון\n\nאחד דרש מיד את כל ציון\n\nוהרצל, שכלום לא נשאר לו בחייו\n\nנתן את הלב ועצם את עיניו\n\nואחר כך כל האדונים הנכבדים\n\nבכו על חוזה מדינת היהודים\n\n2. את השיר השני חיבר כותב ענק לטעמי, יעקב רוטבליט. גם את השיר הזה הלחין יאיר רוזנבלום. מבצעת: רבקה מיכאלי. שם השיר: “בנימין זאב\".\n\nתשטוף את העפר מן העיניים, בנימין זאב\n\nתשטוף את העפר מן העיניים, שים יד על הלב\n\nותגיד לי, ככה ראית? ככה חזית? ככה רצית?\n\nאני לוקח שטר של מאה, מביט על התמונה\n\nאני מביט היטב עליך, חוזה המדינה\n\nיהודי יקר כזה עם זקן עד החזה\n\nיהודי כל כך רזה - מאיפה יש לו כוח להיות חוזה?\n\nתביט אליי אל העיניים, בנימין זאב\n\nתביט אליי ישר אל העיניים, כמו אבא אוהב\n\nותגיד לי כמה רצית, כמה בכית, כמה שתית\n\nאני לוקח שטר של מאה, מביט על התמונה\n\nאני מביט היטב עליך, חוזה המדינה\n\nיהודי יקר כזה עם זקן עד החזה\n\nיהודי כל כך רזה - מאיפה מאיפה הוא לוקח כוח למסע הזה\n\nתשתה איתי כוסית אחת לחיים, בנימין זאב\n\nתשתה איתי כוסית אחת לחיים, תפתח את הלב\n\nותסביר לי איך לא נפלת, לא התבלבלת, איך לא כשלת\n\nאני לוקח שטר של מאה, מביט על התמונה...\n\nבנימין זאב, לגנב העברי הראשון כבר ניכו את שליש\n\nובלילה מלכה עברייה משוטטת בכביש\n\nושוטר עברי ראשון מבריח לכלא חשיש\n\n(רק דרך אגב כדאי שתדע - ואם תרצה, אין זו אגדה)\n\nמיומנו של פסיכופת (צילום: יחצ)\n\n3. היוצר השלישי, שהוא גם מוזיקאי אדיר וזמר נפלא, הוא ארקדי דוכין. דוכין חיבר בשיר את הרצל לימים האלו, שבהם חזונו מתגשם. שיר ציני־סאטירי, שמתאים בהפוך על הפוך למשפט האלמותי “אם תרצו, אין זו אגדה\". שם השיר: “החזון של הרצל\".\n\nהרצל נולד בבית קטן\n\nאמא ואבא עבדו עד אובדן\n\nלא היה כסף, בקושי מזון\n\nהרצל בעצם גדל בלי חזון\n\nכבר מגיל שבע התחיל לעשן\n\nבקרב על סמים נשברה לו שן\n\nילד חזק עם תכונות של שליט\n\nסמוך לבר מצווה כבר הלווה בריבית\n\nדו דו דו\n\nדה דה דה\n\nאם תרצו, אין זו אגדה\n\nגזר דין התנפח\n\n11 שנים\n\nלחש לעצמו השופט בן זנונים\n\nבית הסוהר סבבה!\n\nספרייה ומזנון\n\nיש כאן הכל רק חסר החזון\n\nדו דו דו.....\n\nכל פעם הגיעו עוד אסירים\n\nחלקם בקטנה\n\nחלק שמנמנים\n\nהשמיים החווירו\n\nביום חורף אומלל\n\nהובא לבית הסוהר רב מקובל\n\nחבל\n\nהוא נשפט על קומבינה עם אנשי המוסד\n\nמכר קצת מים קדושים במחיר שוקולד\n\nחודש אחרי בבוקר מוזר\n\nהסתיים משפטו של שר האוצר\n\nזה ששלשל לכיסו… לא פרוטה!\n\nעכשיו הוא והרצל אחים לכיתה\n\nחופרים בתורה עם הרב המקובל\n\nבוכים על שנים מוכי הגורל\n\nהשמועות בשמיים והפעם זה שיא\n\nננעלו הדלתות של בית הנשיא\n\nהוא הגיע כפוף ראש, מושפל ועצוב\n\nתרשו לי לחסוך בפניכם את פרטי הניאוף\n\nהאביב התאדה לתוך קיץ לוהט\n\nהרצל עצוב ומוטרד ושקט\n\nהיה לי הכל, נשים וממון\n\nאבל מעולם לא היה לי חזון\n\nיום אחד זה קרה יש כוח לזמן\n\nצץ במוחו רעיון לא קטן\n\nכל החיים ללא מטרה\n\nפריצות וסמים, בלגן משטרה\n\nלמה שלא אפתח סגנון\n\nלמה שלא אגבש לי חזון\n\nהוא הצמיד כף ידו אל מצחו העגול\n\nהפעם נהם...אני הולך בגדול!!!\n\nהוא הרגיש את זה חד, ראה התמונה\n\nהרצל החליט להקים מדינה\n\nיש כאן נשיא וגם שר האוצר\n\nרב מקובל\n\nוראש ממשלה לשעבר\n\nהרצל הצליח, הגשים החזון\n\nהוא הקים מדינה\n\nבתוך כלא רמון\n\nדו דו דו\n\nדה דה דה\n\nאם תרצו, אין זו אגדה\n\nתאודור הרצל בבזל (צילום: לע''מ)\n\n4. בנאומים לכבוד יום ההנצחה לחזונו של הרצל, אמר יעקב חגואל: \"מדינת ישראל היום היא התגשמות חזונו של הרצל בבאזל, הרצל חלם וקיווה שהבית היהודי יהיה אור לגויים\", בלה בלה בלה.\n\n\n\nלעומתו, נשיא המדינה יצחק הרצוג אמר לכבוד האירוע: “אני נפעם וגאה לראות בכל יום מחדש את חזונו של הרצל קם לחיים לנגד עינינו\", בלה בלה בלה. כן, כן, הרצל רצה מדינה אלימה, ארץ אוכלת יושביה, מתאכזרת לנכיה, מתעללת בקשישיה, מפנקת את העשירים שבה. הרצל רצה סיפוח, קיפוח. הרצל רצה הרבה דברים, ובאגדות כמו באגדות, כשפוקחים את העיניים ומתפקחים מהחלום אפשר לומר בלי להסמיק “זו הייתה אגדה\". ",
    "טניס בכיסאות גלגלים: מעיין זקרי בקו עלייה": "הטניסאית מעיין זקרי ממועדון אילן ספיבק ר\"ג המשיכה את הקיץ המטורף, שעובר עליה, כאשר זכתה באליפות שווייץ הפתוחה שנערכה בסיום עם ניצחון 3:6, 4:6 על נלני בוב המקומית."
}