{
    "לראשונה: שחיטה כשרה למהדרין במדינת נמיביה": "בשבוע האחרון נערכה שחיטה כשרה בפעם הראשונה בהיסטוריה במדינת נמיביה שבאפריקה, ע\"י השליח שהגיע למקום בשנה האחרונה הרב יוסף רחימי.\n\nקרוב לחצי טון (!) של בשר ועופות יחולקו לתושבים ולמטיילים היהודים באזור.\n\nלפניכם יומן קצר המתאר את מה שגרם בסופו של דבר לביצוע השחיטה הכשרה במקום:\n\nשבט\n\nכמו כל שליח במדינה זרה, הרחוקה מכל דבר יהודי, גילינו שאנחנו צריכים להתמודד עם העניין הזה. אחת המטרות של בית חב\"ד היא עזרה בכשרות לתושבי המקום ולמטיילים הפוקדים את האיזור.\n\nאדר א'\n\nבהתחלה כמה פעמים הבאנו בשר מהודר מדרום אפריקה, אך הכמות היתה מוגבלת, עד 20 קילו בפעם אחת. הצורך בקרב היהודים המקומיים לאספקה מסודרת של בשר כשר ברוך ה' עלה על הכמות, וכמובן כשמפעילים קייטרינג כשר, אי אפשר להסתמך על מזוודות פעם בכמה חודשים…\n\nאדר ב'\n\nכך באפס ידע על משחטות, שחיטה, בשר, מחירים, אופן השחיטה, פשוט התחלנו להסתובב בכל מיני חנויות בשר, ולהתחיל לברר איך בכלל מתחילים עם זה..\n\nניסן\n\nמהר מאוד הבנו שזה דבר הרבה יותר מורכב ממה שאנחנו מבינים, כמו למשל אם הבהמה יוצאת טריפה, מי לוקח אותה, ובכלל אנחנו לוקחים רק חצי בהמה…\n\nאז מה עם החצי השני? בקיצור, המון המון פרטים ודברים שצריך לסדר.\n\nאייר\n\nביררנו על משחטה וסגרנו איתה את כל הפרטים, כאשר שבוע לפני המועד המיוחל, ביטלו לנו..\n\nקשה לתאר איזה אכזבה הרגשנו, ובכלל חוסר אונים, מה אפשר לעשות עכשיו שעוד לא עשינו..\n\nכבר התחלנו לבדוק על פתיחת ליין קבוע מדרום אפריקה של יבוא בשר מראש לפני הזמנות התושבים, אבל..\n\nסיון\n\nכמובן לפני שעושים משהו שואלים את המשלח באגרות הקודש. הרבי שליט\"א מלך המשיח אומר שצריך לייסד שחיטה כשרה במקום.\n\nחמושים בברכת הרבי שליט\"א יצאנו לדרך, לייסד את השחיטה הכשרה, כשבדרך עברנו כעשרים משחטות שונות!\n\nתמוז\n\nברוך השם בשעה טובה ומוצלחת נמצא מקום מתאים, שמסכים לקנות את החלקים שלא ניקח ואפשר לשחוט בו בסכין, וכל התנאים מסביב מתאימים…\n\nסגרנו יום ושעה ונשמנו לרווחה!\n\nבאים לסגור לשוחט את כרטיס טיסה, ומסתבר שעקב העומס הטיסה אזלה ואין עוד טיסות לשעה שקבענו.\n\nמנסים מפה ומשם וסטנד ביי וכלום לא נראה באופק, כשהשחיטה היא מחר.. הרבי כותב ללמוד חסידות. מחליטים כהחלטה טובה לקום מוקדם בבוקר וללמוד.\n\nוהופ יש ברכה – המשחטה מסכימה לדחות את השחיטה לערב כדי שהשוחט יספיק להגיע ולשחוט עופות. כשלמחרת בבוקר בשש, יוצאים לשחיטה של הבקר…\n\nח\"י אלול\n\nיצאנו לדרך! השבוע ברוך ה' נעשתה כאן היסטוריה וייסדנו את השחיטה הכשרה בנמיביה.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n",
    "בדרך חזרה מהחופשה: ארבעה בני משפחה והטייסת נהרגו בהתרסקות מטוס": "זוג הורים ושתי בנותיהם, שהיו על טיסה בחזרה לביתם שבגרמניה, מצאו את מותם ביום שלישי השבוע יחד עם הטייסת שהטיסה אותם, בהתרסקות טרגית שאירעה רגעים לאחר ההמראה.\n\n\n\nבני המשפחה – תומאס רינגס (59), אוולין רינגס (57), אליסיה (19) ופאולינה (17), חזרו מחופשה של שלושה ימים באתר נופש על גדת נהר הצ'ובה שבנמיביה. את הטיסה שלהם חזרה לעיר הבירה וינדהוק, שהייתה אמורה להימשך שעתיים, הטיסה ניקול מיאני, טייסת צעירה ממוצא דרום אפריקאי, שקיבלה את רישיון הטיס שלה בשנה שעברה.\n\nהטייסת ניקול מיאני | צילום: מתוך הרשתות החברתיות לפי סעיף 27א' לחוק זכויות יוצרים\n\nעל פי עדים שהיו במקום, קול פיצוץ נשמע רגע לאחר ההמראה, אז כלי הטייס מסוג ססנה 210 (Cessna 210) בן השישה מושבים החל לצלול לקרקע. \"החלק האחורי עוד היה על הגדה ואחר כך נשטף, אבל רוב המטוס נפל בערך עשרה מטרים בעומק הנהר - שיש בו תנינים והיפופוטמים\", סיפר עד ראיה לכלי תקשורת מקומיים.\n\n\"בהתחלה שמעו צרחות מתוך ההריסות. כנראה שחלק או אולי כולם עוד היו בחיים, אבל לא הצליחו לצאת מהמטוס לפני שהוא התמלא במים ושקע\". מקומיים חילצו את גופות ארבעת בני המשפחה והטייסת, לאחר שהצליחו לפלס את דרכם במים באמצעות גרזנים.\n\nשרידי המטוס שהתרסק בנמיביה\n\nטרם ברור מה גרם לתאונה הקשה. משטרת נמיביה מאבטחת את הריסות כלי הטיס סמוך לכפר מוואנה, זאת עד שחוקרי התעופה ישלימו את עבודתם וצוללנים וכוחות מיוחדים יגיעו למקום כדי לפנות את הזירה.",
    "10.5 מיליון ילדים איבדו הורה או מטפל בגלל קורונה": "יותר מ-10.5 מיליון ילדים בעולם איבדו את אחד ההורים או את שניהם במהלך מגיפת הקורונה - כמעט כפול מההערכות הקודמות, כך לפי נתונים חדשים שפורסמו. דרום מזרח אסיה ואפריקה סבלו מהשיעור הגדול ביותר של אובדן\n\nיותר מ-10.5 מיליון ילדים איבדו את אחד ההורים או את שניהם במהלך מגיפת הקורונה כמעט כפול מההערכות הקודמות.\n\nלפי נתונים חדשים שפורסמו, דרום מזרח אסיה ואפריקה סבלו מהשיעור הגדול ביותר של אובדנים, עם אחד מכל 50 ילדים שנפגעו בהשוואה לאחד מכל 150 ילדים ביבשת אמריקה, כך לפי המחקר שפורסם ב-JAMA Pediatrics.\n\nבין המדינות עם השיעורים הגבוהים ביותר של מקרי מוות של הורים ומטפלים נמצאות בוליביה, פרו, נמיביה, מצרים, בולגריה, דרום אפריקה, אקוודור, וגויאנה, כך עולה מהמחקר. לפני המגיפה, היו כ-140 מיליון ילדים יתומים ברחבי העולם.\n\nילדים במדינות עם שיעורי חיסונים נמוכים יותר, היו בסבירות גבוהה יותר להיפגע, על פי ניתוח המודלים המבוסס על מקרי מוות שחרגו מהצפוי בדרך כלל תוך שנה. המספרים לוקחים בחשבון את מקרי המוות שאירעו מינואר 2020 עד מאי 2022, ויוצרו באמצעות שיתוף פעולה בין ארגון הבריאות העולמי, הבנק העולמי, המרכזים לבקרת מחלות ומניעתן ואימפריאל קולג' בלונדון.\n\n10.5 מיליון הילדים שחוו אובדן של אחד ההורים או שניהם כוללים 4.2 מיליון בדרום מזרח אסיה, 2.5 מיליון באפריקה, 1.5 מיליון ביבשת אמריקה, 1.5 מיליון באזור מזרח הים התיכון ו-500,000 באירופה. בארצות הברית עם מדינות אחרות ביבשת אמריקה, כ-250,000 ילדים איבדו את אחד ההורים או את שניהם.",
    "מרכז הפיתוח בהרצליה פיתוח: ההון האנושי של מיקרוסופט": "CV: אודליה לא הייתה ילדת מחשבים, למרות שהיה לה אחד בבית. היא למדה במגמה הכי ריאלית שהייתה בתיכון שלה, ביולוגיה וכימיה, התגייסה ליחידה מבצעית במודיעין וחתמה ארבע שנים קבע. היא הייתה אנליסטית, ראש צוות אנליסטים ואחר כך ראש צוות, ורק כשעבדה עם צוותים טכניים בחיל המודיעין, נחשפה בפעם הראשונה לעולם הטכנולוגי והתאהבה.\n\n\n\n\"הגעתי למסקנה שזה התחום שאני רוצה ללכת אליו\", היא אומרת, \"וכשחיפשתי מה ללמוד הגעתי למדעי המחשב. בזכות הציונים הטובים מהתיכון והפסיכומטרי, הצלחתי להתקבל לאוניברסיטת רייכמן ואחרי שנה ידעתי שאני רוצה להגיע למיקרוסופט, כי רציתי להיות בחברה שמשפיעה גלובאלית, עשיתי כל מה שאפשר היה כדי להיות במשרת סטודנט.\n\n\n\n\"כדי להגיע למוצר, התכוננתי לא מעט. עשיתי סימולציות, נכנסתי לקבוצות ופורומים כדי ללמוד מה זה דורש ולספוג מידע והתייעצתי עם מנהלי מוצר כדי להבין מה הם מחפשים. דרך המוצר אני מבססת את היכולת הטכנולוגית, ואת היכולת לעבוד עם צוותים, לסגל ראיה הוליסטית, לעסוק במחקר ולעבוד עם לקוחות ומשתמשים. הכל מהכל\".\n\n\n\nכשנלה הייתה בת שמונה, אבא שלה, מהנדס אלקטרוניקה במקצועו, הביא לבית באוקראינה מחשב עם מסך ירוק ובאותו רגע היא החליטה להיות מתכנת מחשבים, חלום שליווה אותה כל השנים. המשפחה עלתה לישראל כשמלאו לה 11 ובחטיבה היא הצטרפה לחוג תכנות של הטכניון באמצעות לגו ואחר כך הצטרפה לתכנית חונכות של הטכניון.\n\n\n\nהיא למדה במגמה ריאלית, נרשמה לכלכלה ואחרי שנה חזרה לחיק הטכנולוגיה והלוגיקה שכל כך חסרו לה. אחר שנתיים התחילה לעבוד בחברה בטחונית במשרת סטודנט. עם סיום התואר, לפני 22 שנים, התקבלה בפעם הראשונה למיקרוסופט כמהנדסת תכנה.\n\n\n\n\"בגלל שלא עשיתי טיול אחרי צבא\" היא נזכרת, \"אחרי שנתיים התפטרתי ונסעתי עם בעלי לתשעה חודשים לאוסטרליה ודרום מזרח אסיה. כולם חשבו שהשתגעתי כשעזבתי את מיקרוסופט. לא חזרתי כי רציתי לעשות תואר שני במדעי המחשב בטכניון, לקראת סוף התואר הגיע הילד הראשון. התחלתי לעבוד בחברת שבבים גדולה, שם הייתי עשר שנים במהנדסת תכנה ואחרי ארבע שנים התחלתי לנהל צוותים.\n\n\n\n\"אחרי הלידה השלישית החלטתי לעשות ריסט. התחלתי לעבוד כשכירה כיועצת למתודולוגיה ופיתוח בחברת יעוץ. אחרי שלוש שנים מישהו אמר לי שנפתחה משרה שתפורה עלי במיקרוסופט, להקים צוות תכנה לפרויקט תכנה - חומרה גדול. היו לי זכרונות טובים מהגלגול הקודם שלי בחברה. אמנם היה רק סניף קטן בחיפה, עם מעט אנשים, אבל האווירה היתה מצוינת. היום אני מנהלת את צוות התכנה שמונה עשרה אנשים, שאת כולם גייסתי. אנחנו עוסקים בהאצת רשת בענן של מיקרוסופט, כדי שללקוחות תהיה חווית רשת מהירה וחלקה\".\n\n\n\nהמחשב שקיבל איתי בגיל חמש שינה את חייו. הוא התמכר למסך הירוק והקסטות, התעניין מאוד מה קורה בתוכו ולכן פירק אותו לגורמים והרכיב מחדש. כשהיה בחטיבה הוציא מהפח שליד חנות המחשבים השכונתית בהרצליה, ג'ויסטיקים תקולים שעלו 600 שקלים, תיקן אותם, ומכר וזה היה, הוא אומר, הכסף הראשון שעשה בהיי טק.\n\n\n\n\"התחלתי התעניין בפיתוח ופיתוח קוד ולמדתי במגמת מחשבים. יצאתי לקורס תכנות בממר\"ם, חצי שנה של לימודים אינטנסיביים, ושירות ב - 8200, שם נשארתי שבע שנים סך הכל. במהלך השירות הכרתי את אשתי, התחתנו כשסיימתי אותו ויצאנו לחצי שנה ברחבי העולם. כשחזרנו התחלתי לחפש עבודה וקיבלתי הצעה לחזור כאזרח ליחידת מודיעין כמפקד על חיילים, ככה שסך הכל הייתי בצבא 11 שנים.\n\n\n\n\"כשהשתחררתי מצאתי עבודה בחברה ביטחונית ברמה\"ש, אחרי שנתיים עברתי להיות מפתח בחברת סטארט אפ שנרכשה על ידי מיקרוסופט ופתאום מצאתי את עצמי בחברת ענק ומאוד חששתי מהמעבר מהאינטימי למאוד גדול, אבל הסטארט אפ קיבל את האוטונומיה שלו ולמדנו איך לעבוד נכון בתאגיד בינלאומי כזה. ניהלתי את המחקר ואחרי שנה בחברה, טסתי לרדמונד ושמעתי שם הרצאה על תקיפה מתוחכמת שנעצרה על ידי עובדי מייקרוסופט. הייתי בהלם שאנשים מתוך החברה עשו את זה וידעתי שמתישהו אגיע לשם.\n\n\n\n\"וזה קרה. זכיתי להקים את השלוחה הישראלית של קבוצת החוקרים והחוקרות שמטפלים באיומי סייבר, עם התמקדות בתקיפות מתוחכמות. בגלל שהענן שלנו עצום, אנחנו חשופים לפעילות עוינת ואין חברה חיצונית בעולם שיכולה להתמודד איתם כמונו\"."
}