{
    "אנגליה וגרמניה נפרדו ב-3:3 משוגע, הונגריה-איטליה 2:0": "אנגליה - גרמניה 3:3\n\n\n\nזה היה משחק לפורטוקול בלבד - הרי אנגליה כבר ירדה לדרג ב' וגרמניה איבדה סיכוי להעפיל לחצי הגמר - אבל כששתי הנבחרות הללו נפגשות תמיד יש פוטנציאל לקלאסיקה. וכך אכן היה. עד הדקה ה-72 נדמה היה שגרמניה בדרך לניצחון נינוח, אבל אז התפתח מחול שדים אמיתי בוומבלי וכשהאבק התפזר, לוח התוצאות הראה 3:3.\n\n\n\nאנגליה עם משחק שישי ברציפות ללא ניצחון וזה הרצף הכי ארוך שלה מאז 1993. הפעם ההתקפה של גארת' סאות'גייט תפקדה, הארי קיין כבש שער מספר 51 במדים הלאומיים, בוקאיו סאקה ומייסון מאונט נכנס כמחליפים והיו מצוינים - אבל ההגנה קרסה בענק. בגרמניה היו יותר מדי דקות של חוסר יציבות וגם אצלה האנזי פליק יצטרך לתת את הדעת על משחק הגנתי נרפה, ממרכז הקישור ועד מרכז הרחבה.\n\n\n\nדקה 25: סטרלינג נשלח לעומק, התגבר על שני שחקני הגנה, בעט ממרכז הרחבה ברגל שמאל וטר סטגן זינק והציל.\n\n\n\nדקה 26: קיין בעט מהאוויר כדור אלכסוני שעלה וירד, ויצא לחוץ סנטימטרים מהקורה.\n\n\n\nדקה 45: קימיש בעט שטוח וחזק מ-22 מטר, פופ לא היה יכול להגיע, אבל הכדור פספס את המסגרת.\n\n\n\nדקה 52: גול! מוסיאלה נתקל במגווייר בתוך הרחבה והשופט קיבל איתות מ-VAR ושרק לפנדל. גונדואן בעט פנימה, 0:1 לגרמניה.\n\n\n\nדקה 67: גול! גרמניה יצאה למעבר מהיר אחרי איבוד של מגווייר באזור מחצית המגרש, ורנר מצא את האברץ ושחקן צ'לסי בעט מ-20 מטר לחיבורים של פופ. 0:2 לגרמניה.\n\n\n\nדקה 72: גול! כדור רוחב של ג'יימס מימין חתך את הרחבה הגרמנית והגיע לשואו, שבעט בנגיעה וצימק ל-2:1.\n\n\n\nדקה 75: גול! סאקה סחרר את ההגנה הגרמנית, נכנס לעומק ומסר למאונט, שבעט בלי לעצור, מכ-14 מטר לפינה. אנגליה משווה ל-2:2.\n\n\n\nדקה 83: גול! איזה מהפך בוומבלי! שלוטברק הכשיל את בלינגהאם ברחבה, השופט לא ראה, אבל קיבל איתות VAR נוסף, ניגש לצפות והצביע על הנקודה הלבנה. קיין הפציץ את הפנדל פנימה, 2:3 לאנגליה.\n\n\n\nדקה 87: גול! וואו, מה קורה פה? סאנה בעט מחוץ לרחבה, פופ ירד והשמיט והאברץ גלגל משני מטר פנימה. טעות קשה של שוער אנגליה וגרמניה מאזנת ל-3:3.",
    "הונגריה: הסנקציות נגד רוסיה הזיקו לאיחוד האירופי": "ראש ממשלת הונגריה ויקטור אורבן אמר היום (שני) כי הסנקציות נגד אירופה הזיקו בסופו של דבר לאיחוד האירופי, בכך שהעלו את מחירי הגז והאנרגיה. עוד הוסיף אורבן ואמר ש\"אין פלא\" שממשלות אירופה נופלות, כשהוא מתייחס לבחירות באיטליהף בהן נראה שג'ורג'יה מלוני הימנית הקיצונית צפויה לנצח.",
    "רה\"מ הונגריה: \"הסנקציות נגד רוסיה הזיקו לאיחוד האירופי\"": "23:17\n\nזלנסקי: \"דונייצק היא המטרה מספר אחת שלנו, מכיוון שהיא המטרה מספר אחת של רוסיה\" רויטרס",
    "הפרלמנט האירופי נגד הונגריה: \"לא יכולה עוד להיחשב דמוקרטיה מלאה\"": "הפרלמנט האירופי אימץ את דוח האיחוד ותקף היום (שישי) את הונגריה, והצהיר כי \"לא תוכל עוד להיחשב כדמוקרטיה מלאה, מאחר והמצב במדינה הידרדר עד כדי כך שהפכה לאוטוקרטיה\".\n\n\"אנו מביעים חרטה על כך שהיעדר פעולה נחרצת של האיחוד תרם להתמוטטות הדמוקרטיה בהונגריה\", הוסיפו בהצהרת הפרלמנט האירופי, \"שלטון החוק וזכויות היסוד במדינה נפגעו ויש הסכמה גוברת בקרב מומחים על כך\".\n\nעל פי הדוח חברי הפרלמנט מנו מגוון חששות כולל לגבי תפקוד מערכת הבחירות במדינה ועצמאות מערכת המשפט. הם גם הביעו חשש מפני חירויות אקדמיות ודתיות וזכויותיהם של קבוצות 'פגיעות' כגון: הקהילה הגאה, מגיני זכויות אדם, פליטים ומהגרים\".\n\nההצהרה שקיבלה תמיכה רחבה בפרלמנט קוראת למועצה האירופית ולנציבות האירופית \"להקדיש יותר תשומת לב לפירוק המערכתי של שלטון החוק בהונגריה\". כמו כן, קורא הפרלמנט לנציבות לעכב את כספי האיחוד של הונגריה.\n\nמנגד, חלק מחברי הפרלמנט השמרנים יותר מתחו ביקורת על הדוח ואמרו כי הוא \"מבוסס על דעות סובייקטיביות והצהרות מוטות פוליטית, ומשקף דאגות מעורפלות, שיפוט ערכי ומוסר כפול\".\n\nככל שאכן יהיה צעד נגד הונגריה, זה יהיה המהלך הראשון של האיחוד האירופי בתגובה לראש ממשלת הונגריה ויקטור אורבן, שנטען כי חתרו חזרה על עקרונות דמוקרטיים ליברליים בתוך האיחוד האירופי. מאז הצטרפה המדינה לאיחוד ב-2004, ראש הממשלה אורבן שבשלטון ב-12 השנים האחרונות, היה כלוא בסכסוכים חריפים עם האיחוד האירופי.",
    "הונגריה מחייבת נשים שרוצות לעבור הפלה להאזין לדופק של העובר": "הממשלה הלאומנית של ויקטור אורבן מציגה את עצמה כמי שדוגלת בערכי המשפחה המסורתיים. כדי להגדיל את שיעור הילודה בהונגריה, שנמצא בדעיכה, הציעה הממשלה\n\nלהעניק הטבות מס וסיוע כספי",
    "ביוון ובהונגריה: עלייה מדאיגה בתקריות אנטישמיות, גם בקרב חברי הממשל": "4 צפייה בגלריה בקרב חברי הקהילה היהודית קיים חשש גדול. צלב קרס על בית כנסת בהונגריה\n\nדאגה בקרב הקהילה היהודית בהונגריה ובשגרירות ישראל בעקבות מספר תקריות אנטישמיות שאירעו בתקופה האחרונה במדינה. בין התקריות - סיסמאות אנטישמיות במערכת הכריזה ברכבת בבודפשט, צלב קרב שרוסס בבית כנסת בבודה והפצת כרוזים אנטישמים מזויפים שיוחסו לקהילה היהודית.\n\nלפני כשישה שבועות התחברו האקרים ללוח התצוגה בתחנת הרכבת החשמלית באחת מהכיכרות הגדולות בבירה בודפשט, מה שגרם לרכבת לעצור ולהשמיע במערכת הכריזה סיסמאות אנטישמיות, כגון \"ראשי המשטרה והתביעה הם יהודים\", \"אם ייבחר פעילי רדיקלי לראשות הממשלה, כל הרחובות יהיו מלאים בגופות תינוקות יהודים\". ההקלטות נמחקו, אך המבצעים לא נתפסו עד היום. מתברר שמדובר באירוע שכבר התרחש בעבר, והרשויות מנסים לבלום מעשים חוזרים ולזהות את המבצעים.\n\n4 צפייה בגלריה \"מוות ליהודים\", במכתב שהודבק על מעלית שמובילה לבית הכנסת\n\nבנוסף, הופצו כרוזים אנטישמיים מזויפים שייחסו כביכול לקהילה היהודית את הסיסמא: \"יש רק שני גזעים - היהודים והגויים\", בעקבות נאום \"הגזעים המעורבים\" של אורבן שחולל סערה במדינה. מיותר לציין שהקהילה היהודית לא עמדה מאחורי כרוזים אלה. אם לא די בכך, בפתח בית הכנסת פרנקל בבודה רוסס צלב קרב, ונכתב \"מוות ליהודים\" על נייר שהודבק על המעלית שמובילה לבית הכנסת.\n\nחברת פרלמנט מטעם מפלגת הימין הקיצוני \"מי הזנאק\", דורה דודי, חנכה לפני מספר ימים בטקס בלשכתה פסל ראש של האדמירל ההונגרי מיקלוש הורטי, ששימש עוצר הונגריה בין השנים 1944-1920. הורטי החיל מדיניות אנטישמית, ובתקופת שלטונו התרחשה שואת יהודי הונגריה. הורטי שיתף פעולה עם הנאצים, ונחשב אחראי למותם של יהודים רבים.\n\nשגרירות ישראל בהונגריה פרסמה הודעה שבה גינתה את המעשה: \"קשה לדמיין שבהונגריה המודרנית, בליבה של אירופה, יש עדיין מעגלים פוליטיים שעסוקים בלהאדיר אדם שהוא גם אחראי לסבל הלא-אנושי ולמותם של מאות אלפי אזרחים הונגרים, ביניהם רוב הקהילה היהודית בהונגריה. אין מקום וסובלנות לאנטישמיות ולרעיונות אנטישמים. נקודה\".\n\n4 צפייה בגלריה טען כי הוא \"לא רוצה גזעים מעורבים\". אורבן ( צילום: רויטרס )\n\nהמקרים האלה מעוררים דאגה בקהילה היהודית וגם בשגרירות ישראל. אמנם \"רק\" בארבע תקריות, ובטווח של שבועות, אך במציאות ההונגרית מדובר בתופעה חדשה ומטרדה, בייחוד כשהתקריות מתרחשות לאחר נאומו של אורבן. כזכור, בחודש יולי חולל אורבן סערה כשאמר כי ההונגרים \"לא רוצים להפוך לבני גזע מעורב\", וכי מדינות שבהן חיים תושבים מגזעים שונים הן לא יותר מ\"גיבוב של אנשים\".\n\nהדברים עוררו זעם גדול בהונגריה, ואחת מהיועצות הקרובות ביותר של אורבן, שמלווה אותו 20 שנה, התפטרה תוך שהיא טוענת שמדובר ב\"טקסט נאצי שהיה מתאים לשר התעמולה הנאצי יוזף גבלס\". ל-ynet נודע כי בעקבות פניית שגרירות ישראל, ממשלת הונגריה גינתה את ריסוס צלב הקרס בכניסה לבית הכנסת, וחזרה על מדיניות של אפס סובלנות כלפי אנטישמיות. שרת המשפטים ההונגרית גינתה גם היא את המעשה.\n\nבקרב בכירים בקהילה היהודית בהונגריה, שלא מורגלים באירועים כאלה, קיים חשש גדול, והם חשים בתעוזה הולכת וגוברת מצד הציבור להתבטאויות אנטישמיות כלפי יהודים. לדברי גורם בכיר בקהילה היהודית, אצל רבים מתעצמות התחושות, החששות והפחדים גם מנאום אורבן, אותו נוטים לפרש לחומרה, ורואים בו קשור לתקריות.\n\nהקהילה פנתה במכתב לשר הפנים, שבו תבעה בנימוס אך בתקיפות לפעול נגד המבצעים. שר הפנים פינטר, שמקורב לקהילה היהודית ושולט על כל כוחות המשטרה, הודיע שהוא נחוש ליישם מדיניות של אפס סובלנות. רחלי ברץ ריקס, ראש המחלקה למאבק באנטישמיות בהסתדרות הציונית העולמית, אמרה: \"אנו רואים בחומרה אירועים מסוג זה, ונמצאים בקשר מול הגורמים הרלוונטיים, על מנת שאלה יחקרו. ביטחונן של קהילות יהודיות בחו\"ל הינו באחריות הממשלה, ואנחנו נמשיך לדאוג לחוסנה של הקהילה\".\n\n4 צפייה בגלריה ממשלתו קידמה שופטת שכתבה כי היהודים \"גרועים מהנאצים\". ראש ממשלת יוון קיריאקוס מיצוטאקיס ( צילום: AP )\n\nולא רק בהונגריה חלה עלייה מדאיגה באנטישמיות, אלא גם ביוון. זאת לאחר שהממשלה בראשות קיריאקוס מיצוטאקיס קידמה לתפקיד סגנית נשיאת בית המשפט העליון שופטת שנחשבת לאנטישמית.\n\nמדובר במריאנטי פגוטאלי, שעד כה שימשה נשיאת בית הדין לערעורים. היא עלתה לכותרות כשדרשה שלא להעניש את קונסטנטינוס פלבריס, מחבר ספר בעל אופי אנטישמי \"יהודים, כל האמת\". מדובר בפוליטיקאי שמגדיר עצמו \"נאצי, פשיסט, גזען ואנטישמי\".\n\nבשל ספרו הוא הועמד לדין. פגוטאלי, ביושבה בבית הדין לערעורים, ביקשה שלא להרשיעו ואף חיברה מסמך מנומק בן 32 עמודים. בין היתר התייחסה לדברים שנכתבו בספר על התלמוד: \"הסופר מציין שמדובר בפסוקים שאינם הומניים, ולכן יהודים שלומדים ממנו אינם יכולים להיות אנושיים\". עוד טענה כי פלבריס אינו מתייחס לכל יהודי כתת אדם, אלא רק ליהודים פושעי מלחמה.",
    "קלאסיקה אירופית: אנגליה וגרמניה נפרדו ב-3:3": "קלאסיקה אירופית בוומבלי. זו התצוגת כדורגל שהייתה הערב (שני) בלונדון כאשר נבחרת אנגליה אירחה את גרמניה בביתה והשתיים נפרדו בחלוקת נקודות אחרי 3:3 משוגע במסגרת המחזור השישי והאחרון בליגת האומות, דבר שהותיר את המארחים לקמפיין ללא ניצחון אחד אפילו. בנוסף, איטליה גברה בקלות על הונגריה עם 0:2 משערים של רספאדורי ודימארקו.\n\nאנגליה – גרמניה 3:3\n\nהחניכים של גארת’ סאות’גייט פתחו את המשחק בצורה מבוהלת בשל הלחץ המצוין של האורחים, דבר שהוביל לפאניקה בהגנת המארחים ולטעויות. יותר מאוחר האנגלים השתלטו על המשחק וראחים סטרלינג רשם שתי החמצות גדולות, אלא שבדקה ה-52 אילקאי גונדואן ניגש אל הנקודה הלבנה ודייק פנימה כשגם קאי האברץ כבש שער נהדר בבעיטה מסובבת לקורה ופנימה בדקה ה-65.\n\nהמשחק קיבל תפנית גדולה כאשר נבחרת שלושת האריות לא ויתרה ולוק שואו צימק את התוצאה בדקה ה-71, המומנטום המשיך לבליץ ביתי כאשר מייסון מאונט איזן ל-2:2 בבעיטה חדה לחיבורים והארי קיין הפך את התוצאה בדקה ה-83 אחרי שהשופט מצא לנכון לשרוק לפנדל אחרי בדיקת VAR. חשבתם שנגמר? ממש לא, ארבע דקות לאחר מכן קאי האברץ השלים צמד כשעט על ריבאונד בתוך הרחבה וקבע 3:3 בסיום.\n\nבסיום, גרמניה בתום שישה משחקים עם שבע נקודות במקום השלישי בבית (ניצחון בודד, ארבע תוצאות תיקו והפסד אחד) כשאת הטבלה נועלת אנגליה עם שלוש נקודות בלבד, ללא ניצחון והקמפיין שלה כולל שלושה הפסדים ושלוש תוצאות תיקו בסך הכל.\n\nמחצית ראשונה\n\nדקה 1: השופט דני מקאלה הוציא לדרך את ההתמודדות!\n\nגארת' סאות'גייט (רויטרס)\n\nדקה 10: ניקולאס פופ השתהה עם הכדור בצורה מסוכנת וגרמניה חטפה את הכדור קרוב לשערה של אנגליה, ג’מאל מוסיאלה העביר את הכדור לאילקאי גונדואן שעל סף הרחבה בעט מעל השער.\n\nאילקאי גונדואן וג'ושוע קימיך (רויטרס)\n\nדקה 21: שוב הלחץ של האורחים זורע פאניקה בהגנת המארחים. ג’ון סטונס השתהה עם הכדור ולבסוף החזיר אותו עד לפופ, שברגע האחרון הרחיק ועל הדרך התנגש עם האברץ.\n\nפיל פודן ואילקאי גונדואן נאבקים על הכדור (רויטרס)\n\nדקה 24: כדור עומק נפלא של פודן עבר ארבעה גרמנים בדרך לראחים סטרלינג, שהעביר מימין לרגל שמאל ובסוף בעט בצורה חלשה לפינה שטר שטגן הדף.\n\nדקה 27: כדור קרן מצד שמאל של פודן הגיע לראשו של קיין, הנגיחה של החלוץ נבלמה אך הכדור חזר אליו ומהריבאונד האחרון שחרר בעיטה חדה ומסוכנת לפינה הרחוקה סמוך לקורה והחוצה.\n\nהארי מגווייר (רויטרס)\n\nדקה 43: שוב חטיפת כדור הגיעה אל ראחים סטרלינג שהוביל את התקפת המעבר קדימה, שחרר להארי קיין שבהמשך חיפש אותו בריצה לשטח ובסופו של דבר גם סיפק את כדור העומק, חלוץ צ’לסי שוב בעט רע לגופו של טר שטגן שהדף ללא בעיה.\n\nדקה 45: התקפה מסודרת שבה גרמניה השתחררה מהלחץ הגבוה של המארחים הובילו למשחקי צירופי שהובילו בסופו של דבר את ג’ושוע קימיך לבעוט מ-22 מטרים לכיוון הפינה השמאלית בצורה חדה, אך זו חמקה החוצה ליד הקורה.\n\nראחים סטרלינג מחמיץ (רויטרס)\n\nמחצית שנייה\n\nדקה 48: עוד התקפת מעבר של אנגליה מצאה את ראחים סטרלינג במרכז ומ-18 מטרים החלוץ בעט לפינה הימנית של טר שטגן, שגם את הבעיטה הזאת הדף.\n\nדקה 52, שער! גרמניה עלתה ליתרון 0:1: ג’מאל מוסיאלה הוכשל בתוך הרחבה של המארחים, השופט הורה להמשיך תחילה אך מאוחר יותר נקרא אל ה-VAR ושם החליט שהיה פנדל. אילקאי גונדואן ניגש אל הנקודה הלבנה ומשיים דייק אל הפינה הימנית.\n\nדקה 61: ג’מאל מוסיאלה הכניס כדור עומק נפלא לטימו ורנר שעם המהירות שלו הגיע ראשון אל הכדור, החלוץ הגרמני בעט ברגל שמאל לפינה הרחוקה אך פספס את המסגרת.\n\nדקה 65, שער! גרמניה עלתה ליתרון 0:2: טימו ורנר שוב קיבל את הכדור בצד שמאל של המתפרצת אך הפעם בחר למסור ימינה לקאי האברץ שהצטרף מקו שני, קשר צ’לסי הכין לעצמו את הכדור בצורה טובה וסובב את הכדור ישר לקורה הרחוקה ופנימה.\n\nקאי האברץ חוגג (רויטרס)\n\nדקה 71, שער! אנגליה צימקה ל-2:1: לוק שואו הצטרף לרחבה מצד שמאל ומצא את עצמו פנוי לחלוטין, מגן מנצ’סטר יונייטד בעט בצורה חדה שחדרה פנימה למרות הרחקה של הגנת גרמניה וטכנולוגיית עין הנץ קבעה שהכדור עבר את הקו במלואו.\n\nשחקני נבחרת אנגליה חוגגים (רויטרס)\n\nדקה 75, שער! אנגליה השוותה ל-2:2: מייסון מאונט ביצע תנועה נהדרת משמאל למרכז רחבת ה-16 ובסיבוב בעט בצורה מצוינת לחיבורים הקרובים. דרמה גדולה ושער נהדר.\n\nמייסון מאונט ואריק דאייר חוגגים (רויטרס)\n\nדקה 83, שער! אנגליה הפכה ל-2:3: שלוטרבאק תיקל בחריפות בתוך הרחבה ושלח את השופט להסתכל שוב ב-VAR, במה שהוביל את הארי קיין לנקודה הלבנה וגם הוא דייק לפינה. מהפך ענק.\n\nהארי קיין חוגג (רויטרס)\n\nדקה 87, שער! גרמניה השוותה ל-3:3: חשבת שנגמר? ניקולאס פופ הדף רע מאוד בעיטה מרחוק וקאי האברץ היה שם במקום הנכון כדי לגלגל את שער השוויון היחסית מהיר.\n\nקאי האברץ חוגג את השער השני שלו (רויטרס)\n\nשחקני נבחרת אנגליה מאוכזבים (רויטרס)\n\nהרכב נבחרת אנגליה: ניקולאס פופ; ריס ג’יימס, ג’ון סטונס (קייל ווקר, 37’), אריק דאייר, הארי מגווייר, לוק שואו, דקלן רייס, ג’וד בלינגהאם (בראיין הנדרסון 91’), פיל פודן (בוקאיו סאקה, 65’), ראחים סטרלינג (מייסון מאונט, 65’) והארי קיין.\n\nהרכב נבחרת גרמניה: מארק אנדרה טר שטגן; טילו קהרר, ניקולאס זולה, ניקו שלוטרבאק, דויד ראום (רובין אבררדוס, 68’), ג’ושוע קימיך, אילקאי גונדואן, ג’מאל מוסיאלה (תומאס מולר 79’), יונאס הופמן (טימו ורנר, 45’), לירוי סאנה (סרג’ גנאברי 68’) וקאי האברץ (ארמל בלה קוטצ’אפ, 91’).\n\nהונגריה – איטליה 2:0\n\nרוברטו מנצ’יני יכול להיות מרוצה מהקמפיין הזה של הכחולים, אחרי שסיים בבית הכי קשה במקום הראשון עם 11 נקודות, שלוש ניצחונות, שתי תוצאות תיקו והפסד בודד. מי שעזרו לאזורי לקנח בניצחון די פשוט היו ג’אמוקו רספאדורי שכבש ראשון ודחק בדקה ה-27 את הראשון, כשפדריקו דימארקו הכפיל את היתרון בדקה ה-52. מנגד, ההונגרים יכולים להיות מאוד מרוצים אחרי שסיימו את הקמפיין בהפתעה גדולה במקום השני עם עשר נקודות, שלושה ניצחונות, תוצאת תיקו ושני הפסדים.\n\nדקה 27, שער! איטליה עלתה ל-0:1: חלוץ נאפולי, ג’אקומו רספאדורי, היה במקום הנכון ובזמן הנכון כדי לדחוק את שער היתרון לאורחים אחרי ריבאונד.\n\nדקה 52, שער! איטליה מכפילה ל-0:2: פדריקו דימארקו מצא את הכדור במרכז הרחבה ונגח לרשת נהדר.\n\nג'אקומו רספאדורי חוגג את השער (רויטרס)\n\nתוצאות נוספות\n\nגיברלטר – גאורגיה 2:1\n\nצפון מקדוניה – בולגריה 1:0\n\nרומניה – בוסניה 1:4\n\nסן מרינו – אסטוניה 4:0\n\nמונטנגרו – פינלנד 2:0",
    "על הקשר בין מרקו רוסי ורוברטו מאנצ'יני": "האם הייתם משקרים כדי לעזור לחבר לקבל עבודה? רוברטו מאנצ'יני עשה את זה לפני כעשור למען מרקו רוסי, וכך הציל למעשה את הקריירה של האיש שמשתוקק לגבור עליו הערב (שני, 21:45, ספורט2). רוסי זקוק לתיקו בלבד בבודפשט כדי שנבחרת הונגריה תקדים את איטליה בפסגת הבית בליגת האומות ותעפיל לחצי הגמר. כל האוהדים המקומיים מעריצים אותו כבר מזמן, אבל ב-2012 הוא היה מאמן אלמוני לחלוטין, ושקל לפרוש מהמקצוע לפני שידידו הטוב הסכים לעשות לו ג'סטה.\n\n\n\nהחברות הזו החלה ב-1993, כאשר הבלם מרקו רוסי חתם בסמפדוריה בזכות קדנציה מוצלחת יחסית בברשיה. הוא לא היה שחקן מבריק במיוחד, ובסגל הכוכבים בגנואה יועד לו בעיקר מקום על הספסל – בכל זאת, קשה קשה להתחרות עם פייטרו ויירקובוד, ריקארדו פרי וסינישה מיכאילוביץ'. מבחינה חברתית, השחקן החדש היה מקובל, והקשר עם מאנצ'יני פרח. הפליימייקר הדומיננטי היה הראשון לברך את רוסי כאשר כבש את שערו היחיד בקבוצה, בנגיחה אופיינית אחרי קרן בניצחון 0:3 על רומא. רוד חוליט, אגב, הבקיע באותו משחק פעמיים, ויחד איתו נתנו הצגות אטיליו לומבארדו, ולאדימיר יוגוביץ' ודייויד פלאט. מבחינת רוסי, היה זה כבוד לא מבוטל להשתייך לחבורה כזו.\n\n\n\nבתום שנתיים, יצא הבלם להמשך המסע הייחודי – הוא היה האיטלקי הראשון שחתם בליגה המקסיקנית, ואז גם אחד האיטלקים הראשונים בבונדסליגה במדי איינטרכט פרנקפורט. באותה תקופה, לקראת סוף דרכו על הדשא, הוא כבר החל לתכנן את עתידו המקצועי כמאמן, אולם עם הזמן למד על בשרו כי דרך למעלה עלולה להיות אפילו יותר בעייתית מאשר כשחקן. מספר המשרות מוגבל, התחרות קשה, והקידום לעתים בלתי אפשרי ללא קשרים וללא הסכמים אפלים מתחת לשולחן.\n\n\n\nאולי מצבו של רוסי היה שונה, לו החוק היה מאפשר לו לשתף נער בשם מריו באלוטלי כאשר עבד בלומצאנה מהליגה השלישית. \"הכרתי אותו מאז היה בן 8, והיה ברור עד כמה הוא מוכשר. כשאימנתי את לומצאנה, הוא שיחק במחלקת הנוער בגיל 15, ובלט מעל כולם בכוחו הפיזי וביכולותיו הטכניות. הוא היה מדהים. רציתי להעביר אותו לבוגרים, אבל זה לא היה אפשרי לפני שיחגוג יום הולדת 16. באלוטלי קיבל, אם כך, אישור להצטרף לסגל הבכיר באוגוסט 2006, וזמן קצר לאחר מכן כבר עבר לאינטר. לעומת זאת, רוסי פוטר כבר במרץ 2006, ולכן לא זכה להדריך אותו.\n\nהקשר התחיל לפני שנים רבות. רוסי, מאנצ'יני וסמפדוריה של 1993 | אימג'בנק GettyImages, Alessandro Sabattini\n\nבהמשך, נדד המאמן בין קבוצות שונות בליגות הנמוכות, ולא תקע יתד בשום מקום. בדרך כלל, הסתיימה ההעסקה שלו תוך מספר חודשים, כפי נהוג במועדונים כאלה, והמוטיבציה שלו הלכה ופחתה עם הזמן. ב-2012, כאשר נותר מובטל במשך יותר משנה, שקל רוסי להפסיק עם הפארסה המתמשכת ולעשות הסבה למקצוע שפוי יותר. \"היו לי כמה הצעות, אבל הייתי אמור להעביר להנהלה את שכרי מראש כדי לקבל את התפקיד. בפועל, היה צורך לשלם כדי לעבוד. זה הגעיל אותי, ולא רציתי להיות חלק מזה. אלה החיים בליגה האיטלקית השלישית\", סיפר לימים רוסי. ואז, ממש לפני שנטש את הכדורגל לאלתר, הוא נסע לבקר חבר בבודפשט.\n\n\n\nלחבר היתה מסעדה במרכז העיר, והוא הכיר לא רע את נוף הכדורגל בהונגריה. הוא שמע כי הונבד, קבוצת הפאר לשעבר שהתדרדרה למשברים, מינתה מנהל ספורטיבי מאיטליה. \"למה שלא תיצור איתו קשר?\", הוא תהה. רוסי הזמין את פאביו קורדלה למסעדה, החבר תרם את הארוחה לצורך השכנוע, והחיבור היה חיובי. נותר רק לשכנע את הבעלים האמריקאים לתת לאיטלקי שאיש לא שמע עליו את התפקיד. איך מתמנים למועדון שמחשיב את עצמו למכובד אם יש בעברך רק כשלונות בליגה השלישית באיטליה? כאן נכנס לתמונה רוברטו מאנצ'יני.\n\n\n\n\"הכרתי את רוברטו אישית, והתברר שגם מרקו חבר שלו. ייצרנו איתו קשר וביקשנו שימליץ עליו. מאנצ'יני היה אמור להעיד שרוסי עבד במשך שלוש שנים עבור מנצ'סטר סיטי באופן לא רשמי. הוא הסכים – וכך קיבלו האמריקאים את הבטחונות שרצו\", סיפר קורדלה. רוסי מונה למאמן הונבד בקיץ 2012, וכך החלה לפני עשור הנסיקה שלו. במסגרת הקשר החברי שנוצר מחדש עם מאנצ'יני, חתם בהונבד ב-2013 גם בנו אנדראה, שלמד עד אז באקדמיות של אינטר ומנצ'סטר סיטי בהן עבד אביו. \"הגעתי להונגריה כי יש כאן מאמן איטלקי ששיחק עם אבא שלי, ושמעתי עליו הרבה דברים טובים\", אמר אז אנדראה מאנצ'יני, שהיה קשר התקפי כמו רוברטו. לרוע המזל, הוא לא הצליח מעבר למספר משחקים חיוביים בבודפשט, ותלה את הנעליים כבר ב-2017 כבר בגיל 24.\n\nזכר חסד נעורים. מאנצ'יני עם רוסי | GettyImages, Claudio Villa\n\nדרכו של רוסי בהונבד לא היתה חלקה, וב-2014 הוא התפטר אחרי ריב מתוקשר עם ההנהלה, אבל הוחזר לתפקיד כבר בפברואר 2015 והצעיד את הקבוצה לאליפות סנסציונית כנגד כל הסיכויים ב-2017 – התואר הראשון שלה מזה 24 שנה, וגם האחרון עד היום. בתום החגיגה המרגשת, עזב האיטלקי לטובת ג'וב מכניס יותר בדונייסקה סטרדה הסלובקית, אבל ב-2018 כבר שב לבירת הונגריה כדי לקבל את המינוי היוקרתי למאמן הנבחרת. ההערכה כלפיו היתה עצומה בזכות ההישגים בהונבד, ולכן הוא זכה לגיבוי נרחב גם בתקשורת. גם במשרה זו ידע רוסי לא מעט משברים, ורב עם גורמים לא מבוטלים, אבל בסופו של דבר היציבות השתלמה, כי ההתאמה שלו למנטליות ההונגרית קרובה לשלמות.\n\n\n\nכמאמן איטלקי שלמד מהטובים ביותר בשנות ה-90', שם רוסי דגש מיוחד על המשמעת הטקטית, ומצליח להתמודד היטב במיוחד כאשר נבחרתו מוגדרת כאנדרדוג. הוא הינדס את הקאמבק המפואר מול איסלנד בפלייאוף ההעפלה ליורו 2020, ושם – בבית המוות עם גרמניה, אנגליה ופורטוגל נתנה החבורה הצנועה שלו פייט מצוין לכל הגדולות. היא היתה קרובה לנצח את הפורטוגלים לפני שספגה 3 שערים מאוחרים מאוד והפסידה בתוצאה לא הוגנת 3:0. היא היתה קרובה לנצח את צרפת והובילה בהפסקה, עד שאנטואן גריזמן הישווה ל-1:1. היא היתה קרובה לנצח גם את גרמניה, אבל ליאון גורצקה הישווה ל-2:2 בדקה ה-84 ואיפשר לנבחרת של יואכים לב להעפיל לשמינית הגמר על חשבונה. בטבלה הסופית דורגו ההונגרים במקום האחרון עם שתי נקודות, אבל התקבלו כגיבורים במולדת – ובצדק.\n\n\n\nהתנופה הזו המשיכה ביתר שאת גם אחרי ההגרלה הבלתי אפשרית בליגת האומות. מי היה מאמין שהונגריה תנצח פעמיים את אנגליה, 0:1 בבודפשט ו-0:4 בחוץ – תוצאה מדהימה שהזכירה את ה-3:6 המיתולוגי עם פרנץ פושקאש ב-1953? מי היה מאמין שהיא לא תפסיד לגרמניה, ואף תנצח אותה 0:1 בלייפציג ביום שישי האחרון? רק איטליה גברה על הונגריה 1:2 ביוני, אבל למפגש החדש מול חברו הטוב מאנצ'יני מגיע רוסי כשהוא מעליו בטבלה. נקודה נוספת – וההונגרים יעפילו לחצי הגמר, בעוד האיטלקים יישאר עם הפצעים שלהם אחרי כשלון ההעפלה לגביע העולם.\n\nטורניר מופלא בליגת האומות. רוסי | אימג'בנק GettyImages, Alexander Hassenstein\n\nכל זה לא היה קורה ללא העזרה ההיא של מאנצ'יני לפני עשור, אבל רוסי ממש לא מתכוון להחזיר לו טובה סתם כך, בזכות החברות מהימים העליזים בסמפדוריה. הוא רוצה לנצח, ויש לו סיכוי לא רע לעשות זאת.",
    "הירושה הכלכלית העגומה שמחכה למנהיגת איטליה החדשה": "כשלאחד משמונה ישראלים יש שתי דירות, אף אחד לא יצנן את מחירי הנדל\"ן\n\nכשלאחד משמונה ישראלים יש שתי דירות ויותר – אף אחד לא ימהר לצנן את מחירי הנדל\"ן",
    "רשות המסים תפסה את עבריין המס: כך פעלה ההסגרה": "בחודש ינואר 2020, לאחר ששר המשפטים הורה על כך בהתאם לסמכותו לפי חוק ההסגרה, הגישה המחלקה הבינלאומית בפרקליטות המדינה, עתירה לבית המשפט המחוזי בירושלים, בה התבקש בית המשפט להכריז על קאזרו בר הסגרה להונגריה . בחודש יולי 2020 הכריז בית המשפט המחוזי בירושלים על קאזרו בר הסגרה, וערעורו לבית המשפט העליון נדחה בחודש ספטמבר 2021. בחודש אוגוסט 2022 דחה בג\"ץ את עתירתו של קאזרו נגד החלטת שר המשפטים לחתום על צו ההסגרה נגדו, ובכך הפכה החלטת השר להורות על הסגרתו של קאזרו, סופית.תאופיק נסארה, אזרח ישראל, נחקר על-ידי המשטרה ההונגרית בחשד כי בשנת 2018 רצח שתי נשים, אם ובתה עימה היה בקשר, והצית את דירת מגוריהן. נאסרה נחקר במשטרת הונגריה, ולמחרת נמלט לישראל. בעקבות הימלטותו, הגישו רשויות הונגריה לישראל, בקשה להסגיר את נאסרה כדי לעמוד שם לדין בגין עבירות רצח וגרימת סיכון לציבור. בחודש פברואר 2021, לאחר ששר המשפטים הורה על כך בהתאם לסמכותו לפי חוק ההסגרה, הגישה המחלקה הבינלאומית בפרקליטות המדינה, עתירה בה התבקש בית המשפט להכריז על נאסרה בר הסגרה להונגריה. באוקטובר 2021 קיבל בית המשפט המחוזי את העתירה, וביולי 2022, נדחה ערעורו של נאסרה על הכרזתו בר הסגרה. אתמול, כאמור, הוסגרו קאזרו ונאסרה להונגריה, במבצע משותף של רשויות הונגריה, חוליית אינטרפול במשטרת ישראל ושב\"ס.",
    "זלאטן איברהימוביץ' יכול לקנא: סיפורו של אדם סולואי": "קחו, למשל, את ההעפלה ליורו 2016 כנגד כל הסיכויים. מבחינת סולואי, היה זה אירוע מדהים בכל קנה מידה, כי שנה קודם לכן הוא הודיע על פרישה מהמדים הלאומיים בצל סכסוך מתוקשר עם המאמן אטילה פינטר. שינוי על הקווים אפשר את חזרתו, הוא תרם את חלקו הצנוע להישג המופלא, וכאשר העלייה הובטח, נכנס החלוץ לפאב בבודפשט, הזמין משקאות לכל מאות האנשים בו והצהיר: \"זו העליה הראשונה שלנו אחרי 32 שנה, ואתם סבלתם יותר מדי זמן. עכשיו תשתו, ואף אחד לא צריך לחזור הביתה לפני שבע בבוקר\".\n\n\n\nאיך אפשר לא לאהוב אותו אחרי דבר כזה? ואז, בטורניר עצמו, הוא היה זה שהבקיע שער ענק במשחק הראשון מול אוסטריה שנחשבה לסוס השחור של האליפות, והצעיד את ההונגרים ל-0:2. הונגריה סיימה בראש הבית, המשיכה לשמינית הגמר - וסולואי היה אחד הגיבורים הגדולים.\n\n\n\nקחו, למשל, את הנאום שלו לפני פלייאוף העליה ליורו 2020 מול הפייבוריטית איסלנד. \"יש מגיפה, אנשים איבדו את עבודתם, הם מרוויחים פחות. אנחנו מוגנים ואין עלינו לחץ, אבל אנחנו יכולים לשנות את השנה הזו עבורם\", צרח החלוץ שכבר ענד אז את סרט הקפטן. המופע הזה כבש לבבות וחיזק עוד יותר את תדמיתו בציבור הרחב. \"אדם הוא מנהיג ואישיות יוצאת דופן\", הכריז המאמן מרקו רוסי, שסומך בעיניים עצומות על הסקורר שלו.\n\n\n\nאז גם בטורניר עצמו, סולואי ממש לא אכזב. הוא נתן פייט בשני המשחקים הביתיים בבודפשט, ואז נסע למינכן והימם את גרמניה עם שער ובישול לאנדרש שפר. הונגריה הייתה רחוקה דקות ספורות מסנסציה הגדולה מכולן, לפני שליאון גורצקה הישווה איכשהו ל-2:2 והדיח את האנדרדוג החביב, אבל סולואי היה גאה מאוד בכל זאת. \"לו היו אומרים לי בילדותי שאשחק בשתי אליפויות אירופה, ואחת מהן תהיה ביתית, לא הייתי מאמין. זה מעבר לכל החלומות הפרועים\", הוא אמר.",
    "לא רק ניסוי כלים לקראת המונדיאל: ליגת האומות מתקרבת לשלבי ההכרעה": "\"אני לא קובעת פגישות בזמן השקיעה, גם אם אפסיד מזה עשרות אלפי שקלים\"\n\n\"אני לא קובעת פגישות בשקיעה, גם אם אפסיד מזה עשרות אלפי שקלים\"",
    "נבחרת הכדורמים סיימה במקום ה-6 באירופה": "לאחר ההעפלה ההיסטורית לאליפות העולם פגשה הערב (שישי) נבחרת הנשים של ישראל בכדורמים את נבחרת הונגריה, מדליסטית הארד מהמשחקים האולימפיים בטוקיו, למשחק על המקום החמישי באליפות אירופה. הכחולות לבנות הפסידו 18:7 וסיימו את הטורניר במקום השישי ביבשת – הישג השיא של הכדורמים הישראלי.\n\nהמשחק החל בשליטה של הונגריה שעלתה ליתרון של 0:3, כאשר עלמא יעקבי מצליחה לצמק את התוצאה 42 שניות לסיום הרבע הראשון. ברבע השני חמישה שערים של הונגריה אל מול צמד שערים של נועה ססובר ומריה בוגצ'נקו הורידו את הנבחרות למחצית בתוצאה 3:8.\n\nברבע השלישי שישה שערים של הונגריה ושער שני במשחק של עלמא יעקבי קבעו 4:14. הרבע האחרון נפתח עם שער נוסף של מריה בוגצ'נקו ומיד לאחריו שער הונגרי בפנדל. שלושה שערים נוספים של ההונגריות ושניים של עלמא יעקבי ושל מורן לינדהויט קבעו את תוצאת המשחק, 7:18.\n\nכבשו לישראל: עלמא יעקבי (3), מריה בוגצ'נקו (2), נועה ססובר, מורן לינדהויט.",
    "הישראלי המואשם ברצח אכזרי של חברתו ואמה, הוסגר להונגריה": "הרומן בין השניים פרח. באוגוסט 2018 הביא נאסרה את קובאץ' לישראל כדי להכיר את משפחתו בארץ, ואת הארץ. הם חגגו את חג הקורבן עם המשפחה, והוא לקח אותה לטיולים בראש הנקרה, בחיפה וביפו. הם רכבו על אופנועים והצטלמו ביחד בכל מקום שהגיעו אליו. משפחתו כאן קיבלה אותה בחום, והיא אימצה נרטיב מקומי. \"אנשים שואלים אותי איך ישראל ואני עונה שפלסטין נהדרת\", רשמה באינסטגרם מתחת לצילום שלה בכיכר השעון ביפו ולכך הוסיפה אמוג'י של פצצה.\n\n\n\nהבעיה של השניים הייתה התנגדותה של אמה בהונגריה לזוגיות שלהם. זאת, ככל העולה, \"בשל התנהגותו האגרסיבית והקנאית\" של תאופיק כלפי כריסטינה, ורצונו לבודד אותה מגברים, ומאמה, מוניקה קקאי (Monika Kakai) שהתגוררה בדרום מערב הונגריה, בעיר קאפושוואר (Kaposv'ar), שם האם ניהלה בית קפה. מהמחשב של האם עלה שהבת הייתה בקשר עם אחרים לפני ובמהלך הקשר עם נאסרה.\n\n\n\nמעדויות חבריה של כריסטינה עולה כי זמן קצר לפני הירצחה, כריסטינה אכן סיימה עם נאסרה את מערכת היחסים. בחמישה באוקטובר הוא שכר לעצמו דירה נפרדת בעיר, אבל הם שמרו על קשר. ישנה עדות שיום לפני הרצח הם נפגשו עם יועץ ביטוח ואיכשהו, את הלילה הטראגי של 21 באוקטובר 2018, הותר לו שוב לעשות בדירתן של האם ובתה. על פי בקשת ההסגרה זו הייתה טעות טראגית, שעלתה להן בחייהן. בבקשת ההסגרה נאמר שבאישון לילה הוא חנק למוות את האם והבת, ואחר כך הצית אש בדירה, בניסיון להסוות את אשר אירע. הוא יצא למרפסת, קרא לעזרה והזעיק מכבי אש שהגיעו לדירה ומצאו את הדלת הייתה נעולה מבפנים, והמפתח תחוב במנעול. משהצליחו מכבי האש להיכנס, הם מצאו בה אותו ואת האם ובתה במיטותיהן, כשהן ללא רוח חיים.",
    "הקיץ היבש ביותר שידעה אירופה ב-500 שנה, בשישה גרפים ומפות": "גלי חום בקנה מידה היסטורי ובצורת שנראית כחמורה ביותר באירופה ב-500 השנים האחרונות פוגעים אנושות בחקלאות ברחבי היבשת, עם השלכות חמורות גם על מגזר האנרגיה, כולל ייצור אנרגיית מים וקירור מערכות בתחנות הכוח.",
    "מצרים מתכננת: אירוח המשחקים האולימפיים": "מצרים מתכננת הצעה היסטורית כאשר נשיא המדינה, עבדול פתאח אל-סיסי, נתן את האישור לשר הספורט והנוער, אשרף סובחי, להציע מועמדות לאירוח המשחקים האולימפיים ב-2036.\n\nההודעה נמסרה על ידי סובחי במהלך קבלת פנים לביקור נשיא הוועד האולימפי הבינלאומי תומאס באך בקהיר בשבוע שעבר. פקידים אולימפיים במצרים ייכנסו כעת לדיאלוג מתמשך עם הוועד האולימפי הבינלאומי בין מדינות אחרות שמתחרות לארח את משחקי הקיץ הזמינים הבאים. בשנה שעברה, העניק הוועד באופן בלתי צפוי את משחקי 2032 לבריסביין בהכרזה מקדימה שהתרחשה שנים לפני זמן ההכרזה הטיפוסית של שבע שנים, בעוד שמדינות מלאות תקווה אחרות, כולל מצרים, נותרו מאחור.\n\nכעת, מדינות אחרות מרימות ידיים מוקדם והציפייה לארח ב-2036 כבר התעוררה בקרב הודו, אינדונזיה, טורקיה, קטאר, בריטניה, גרמניה, מקסיקו, רוסיה, הונגריה וספרד. בעוד מדינות מתכוננות להתחרות על האירוח, תומאס באך רמז שמשחקי הקיץ הבאים לא יוענקו עד לאחר בחירת מחליפו ב-2025.\n\nסובחי רמז לראשונה על התעניינות בהצעה אולימפית ב-2018, כאשר הציב מפת דרכים ספורטיבית למצרים הכוללת אירוח את המונדיאל של פיפ”א. התוכניות להצעה משותפת עם יוון וסעודיה למהדורת 2030 של אליפות הכדורגל נמשכות כעת.",
    "37 מ-53 נקבעו: תמונת הדרגים להגרלת היורו": "התמונה לקראת הגרלת יורו 2024 מתחילה להתבהר. צרפת שהפסידה 2:0 לדנמרק אמנם לא ירדה לדרג ב’ בליגת האומות, אך בהגרלה של מוקדמות אליפות אירופה היא תהיה בדרג השני יחד עם נבחרות כמו ישראל, בוסניה ואנגליה.\n\nנכון לכרגע ישנן 37 נבחרות מתוך 53 שנקבע הדרג שלהן להגרלת יורו 2024 באופן סופי:\n\nדרג א’: ספרד, קרואטיה, פולין, הולנד, דנמרק, הונגריה, איטליה, פורטוגל ובלגיה.\n\nדרג ב’: ישראל, צרפת, וויילס, בוסניה, אוסטריה ואנגליה.\n\nדרג ג’: ארמניה, סלובניה, רומניה, אירלנד ושבדיה.\n\nדרג ד’: גיאורגיה, קזחסטן, טורקיה, יוון, איי פארו לוקסמבורג ואזרבייג’ן.\n\nדרג ה’: ליטא, גיברלטר, מלטה, בלארוס, לטביה, אסטוניה ומולדובה.\n\nדרג ו’: אנדורה, ליכטנשטיין וסן מרינו.\n\nישראל, שעלתה לדרג א’ בליגת האומות בזכות הניצחון הדרמטי על אלבניה, תפגוש כמה מהנבחרות הגדולות והחזקות ביותר בליגת האומות של 2024/25, משם גם ניתן להעפיל לחצי הגמר של הטורניר.\n\nבינתיים קרואטיה והולנד הן הנבחרות שהגיעו לשם והבטיחו את מקומן במהדורה הנוכחית, כאשר המשחקים יתקיימו ב-14 ו-15 ביוני 2023. כזכור, החבורה של אלון חזן עלתה לדרג השני בהגרלת מוקדמות היורו, כאמור יחד עם צרפת, והדובדבן שבקצפת הוא כמובן השתתפות בפלייאוף ההעפלה ליורו 2024.",
    "הרב לאו בהונגריה: לפעול למען שימור המורשת היהודית": "הרב לאו עם ויקטור אורבן\n\nהרב הראשי לישראל ונשיא בית הדין הגדול הרב דוד לאו נפגש היום (חמישי) עם ראש ממשלת הונגריה ויקטור אורבן.\n\nבמהלך הפגישה שנמשכה שעה ארוכה נידונו צרכי הקהילות היהודיות בהונגריה והמצב בהונגריה בכלל. אורבן פירט בפני הרב הראשי את הקשיים איתם מתמודד העם ההונגרי כחלק מהמשבר הכלכלי הקשה שעובר על אירופה בימים אלו וביקש את ברכתו של הרב הראשי לעתיד טוב לעם ההונגרי.\n\nהרב לאו שיבח את הפעילות הרבה של ממשלת הונגריה בתמיכה בקהילות היהודיות וסיוע בשימור ההיסטוריה הארוכה של יהדות הונגריה וביקש מראש הממשלה ההונגרי להמשיך בכך.\n\nהוא הודה לראש הממשלה אורבן על התמיכה העקבית של ממשלת הונגריה במדינת ישראל באיחוד האירופי ובאו\"ם ועל ההצבעה העקבית לטובתה של ישראל.\n\nהרב הראשי הגיע לביקור בזק בקהילות היהודיות לקראת הימים הנוראים, ביוזמת הרב שלמה כובש הרב הראשי של איגוד הקהילות שומרי תורה -אמי\"ך ובהשתתפות הרב אריה גולדברג מנכ\"ל מרכז רבני אירופה.\n\nבמהלך הביקור סייר הרב הראשי בקהילות בדברעצן ובבודפשט וכן התפלל בציון קברו של רבי ישעיה בן רבי משה בקרעסטיר.",
    "היסטוריה: נבחרת ישראל בכדורמים עלתה לשלב ההצלבה באליפות אירופה": "נבחרת ישראל רשמה הבוקר (שישי) היסטוריה, כאשר העפילה לשלב ההצלבה של אליפות אירופה בכדורמים, בהופעתה הראשונה אי פעם בטורניר.\n\nנבחרת ישראל רשמה הבוקר (שישי) היסטוריה, כאשר העפילה לשלב ההצלבה של אליפות אירופה בכדורמים, בהופעתה הראשונה אי פעם בטורניר.\n\nנבחרת ישראל רשמה הבוקר (שישי) היסטוריה, כאשר העפילה לשלב ההצלבה של אליפות אירופה בכדורמים, בהופעתה הראשונה אי פעם בטורניר.",
    "מה למדה הציונות באירופה לפני 125 שנה?": "הציונות, שאת יום הולדתה ה-125 אנחנו מציינים השבוע, ריחפה באוויר עוד לפני בואו של הרצל. במובן הזה, ספרו \"מדינת היהודים\" שהתפרסם בפברואר 1896, או הקונגרס הציוני הראשון בבאזל שהתכנס באוגוסט 1897, לא היו שקולים כנגד מעמד הר סיני. אבל בלעדיהם, 125 השנה הבאות לא היו באות. מכוחם, הערגה הרומנטית הפכה לפוליטיקה שיטתית. בבאזל אולי לא קמה מדינת היהודים, אבל התחילה המהפכה שאפשרה אותה.\n\nביטויים של ציונות לפני-הרצל התחילו להינתן לפחות 20 שנה קודם. אליעזר בן יהודה הצעיר כתב ב-1879 את מאמרו \"שאלה נכבדה\", שבו העמיד את התחייה הלאומית על שני יסודות - המדינה והלשון. החלוצים הראשונים נחתו ביפו בקיץ 1882. \"חיבת ציון\" התפשטה לאיטה, תחילה ברוסיה ואחר כך גם במערב אירופה, עוד בשנות ה-80 של המאה ה-19.\n\nמדוע השנים ההן היו כה מכוננות בהתפתחות ההכרה הלאומית היהודית? פוגרומים אינם הסבר מספיק. התעוררות היהודים הייתה מקבילה להתעוררות הלאומית הכללית במזרח אירופה, במרכזה ובדרומה.\n\nהציונות הייתה תנועה אירופית, לא רק מפני שנולדה באירופה. היא הייתה אירופית במובן של מקורות השראתה. אנחנו בוחנים אותה, בצדק, על יסוד השינוי הרדיקלי שהיא חוללה בהיסטוריה של היהודים; ואנחנו מבינים את עוצמת זיקתה אל המקורות הרוחניים של עם ישראל.\n\nאבל ייחודה הברור אינו צריך להסתיר את הקשר הטבעי בינה לבין סביבתה. היא חיקתה עמים קטנים, או קטנים יחסית, שהתחילו שנים לפניה. בן יהודה תיאר בזיכרונותיו את הרושם העצום שעשתה עליו מלחמת העצמאות של הבולגרים נגד העות'מאנים; יהודים בגליציה הושפעו מן ההתעוררות הלאומית הפולנית; וכן הלאה.\n\nהתקוות עלו על שרטון המציאות\n\nבשנות ה-70 של המאה ה-19, עשרים שנה לפני משפט דרייפוס והרצל, תקוות ההתערות של היהודים באוכלוסייה הכללית התחילו לעלות על שרטון המציאות. ב-1875, ראש ממשלת הונגריה קלמאן טישה הכריז, \"בגבולות הונגריה תיתכן רק אומה בת-קיום אחת, וזו האומה ההונגרית\".\n\nמה שקרה בהונגריה היה מאלף במיוחד: היא הייתה מקור השראה לעמים קטנים באשר הם כאשר התקוממה נגד העריצות ההבסבורגית באמצע המאה ה-19. המהפכה שלה הוטבעה בדם, בעזרתה הנדיבה של רוסיה. אבל 20 שנה אחר כך, ההבסבורגים הבינו שעליהם להעניק אוטונומיה נרחבת להונגרים, כדי להציל את קיסרותם. הם כללו בגבולותיה מיליוני לא-הונגרים: רומנים, סלובקים, אוקראינים, סרבים, קרואטים וכמובן יהודים, כמעט חצי האוכלוסייה.\n\nבהונגריה, הליברליזם של אמצע המאה ה-19 פינה בהדרגה את מקומו ללאומנות מעוטת סובלנות, מן הזן שיגרור לימים את אירופה אל שתי מלחמות עולם.\n\nבסוף המאה ה-19 התחיל להתחוור הקושי בדו-קיום בין לאומיות לליברליות. עמים שפרקו עול של דיכוי בן 400 שנה ויותר ראו את עצמם נאלצים, מטעמים פרגמטיים ורעיוניים, לדכא את מיעוטיהם. מדינת הלאום הפכה למשחק-סכום-אפס.\n\nהאם היה מנוס מפני זה? קשה לדעת, חוץ מזה שאנחנו יודעים מה אפקטיבי היה הרעל שדמגוגים לאומניים טיפטפו אל עורקי ההמונים. עליית הלאומנות האנטי-ליברלית היא שהביאה את הרצל אל הייאוש הקונסטרוקטיבי, אשר הקל עליו לחזות, במידה מעוררת השתאות של דיוק, כי ליהודים לא נשארו אלא 50 שנות חיים באירופה.\n\n\"כמו יהושע בן נון\"\n\nהרצל היה ליברל. הוא לא התכוון למדינת-לאום בנוסח הונגריה, עם אומה יחידה \"בת קיום\". אבל הואיל והוא מת בגיל 44, אנחנו חופשים רק לנחש אם קליימקס לאומני המתין גם לו. גם ז'בוטינסקי התחיל כליברל, אבל לימים גרס, כי \"הבעיה הערבית היא, לדעתי, מחלה בבשרנו, וצריך שנתייחס אליה בדרך רפואית - הרחקת המחלה\" (מצוטט ב'עם שחר עצמאותנו', ספר זיכרונותיו של איתמר בן אב\"י). להגנת ז'בוטינסקי צריך להזכיר שהוא חזה רב-קיום בין \"בן ערב, בן נצרת ובני\" (בשירו \"שמאל הירדן\").\n\nהפרדוקס הגדול של הציונות האירופית הוא שאף כי הייתה אקט של התגוננות מפני לאומנות קיצונית, חלקים שלה התחילו לספוג את הגיונה של הלאומנות ההיא ולימים גם את הפרקטיקות שלה. אולי זה היה בלתי נמנע. \"ברית שלום\", שהיתה מוכנה להסתפק במדינה דו-לאומית, קראה לציונים שלא להיכנס לארץ \"כדרך שנכנס יהושע בן נון\". הציונות, הואיל ורצתה מדינת לאום, והואיל והייתה תנועה מהפכנית, אימצה, לפחות חלקית, את שיטות יהושע.\n\nחצי שנה ויותר לפני הרצל, כתב עת חרדי ששמו \"מחזיקי הדת\", בעיר האוסטרית למברג (לביב), שאל מי הם \"הציוניסטים\" האלה. הם \"מוותרים על התורה כולה, ורק את שם ציון יישאו על שפתיהם [...] מפני מה עזבו את כל הקדוש באומתנו [...] מדוע עזבו את שמם הישן 'בני ישראל' או 'יהודים' וישנו שמם לציוניסטים?\". הכותב, שחתם בראשי התיבות ב\"ר, השיב, שהם \"מצאו תחבולה להיות יהודים מבלי תורה ודת, מבלי תורה שבע\"פ, ומבלי קיום מצוות ה' הכבדים עליהם מנשוא\".\n\nביום הולדתם ה-125, \"הציוניסטים\" מוסיפים לחפש הגדרות. מהפכתם הצליחה במידה מעוררת השתאות, אבל נכשלה בעניין חשוב אחד: היא לא נירמלה את הקיום היהודי. אין זו אשמתה. היא עדיין לוחמת על נפשה. אבל הוויתור על הנורמליות אינו תוצאה בלבדית של איבת זרים. היא מניחה לשוליים סהרוריים לדלג בקלות על אחוזי חסימה, להתגנב אל מרכזה, ולהבטיח לדורות הבאים רפש, לא שקט.",
    "36 לדונצ'יץ', 80:88 לסלובניה על גרמניה": "ברוכים הבאים לעוד יום של משחקים מטורפים בבית המוות. במשחק שפתח את היום בבית ב' צרפת רשמה ניצחון שלישי ברציפות בעזרת בריחה מאוחרת ו-68:81 על חשבון בוסניה והרצגובינה, מה שהשאיר את ליטא, שניצחה 64:87 את הונגריה. במשחק המאוחר של היום, לוקה דונצ'יץ' קלע 36 נקודות בדרך לניצחון 80:88 של סלובניה על גרמניה.\n\nגרמניה - סלובניה 88:80\n\nלגרמנים הייתה אפשרות להבטיח את המקום הראשון בבית אחרי הפתיחה האדירה שלהם, אך ללוקה דונצ'יץ' היו תוכניות אחרות לגמרי. הכוכב הענק סיפק משחק אדיר של 36 נקודות, 10 ריבאונדים וארבעה אסיסטים שהשאיר את הקרב על ראשות הבית חי. כעת לגרמניה נותר משחק מול הונגריה שאותו היא צפויה לנצח והיא תקווה לניצחון של צרפת מול סלובניה שיתן לה את הפסגה.\n\nאם הסלובנים ינצחו אז הם יסיימו בראשות הבית בשל הניצחון במאזן הפנימי. הסיכוי היחיד של הצרפתים לסיים ראשונים הוא אם ינצחו את הסלובנים והגרמנים יפסידו להונגרים. הפתיחה של הסלובנים הייתה טובה יותר אך מארחי הבית לא נתנו להם לברוח ונשארו קרובים, אך בריחה שהגיעה ברבע הרביעי עשתה את העבודה. מעבר לדונצ'יץ', גוראן דראגיץ' קלע 18 נקודות. בצד השני שרודר תרם 19 נקודות.\n\nצרפת - בוסניה 68:81\n\nהטריקולור ירדו להפסקת המחצית ביתרון דו ספרתי, אך אפשרו לדזנאן מוסא (14 נקודות) וחבריו לחזור לעניינים במהלך הרבע השלישי, בו הצרפתים קלעו 8 נקודות בלבד. עם זאת, החבורה של וינסנט קולה פתחה מבערים בדקות הסיום ובעזרת 18:29 ב-10 הדקות האחרונות השיגה את הניצחון, עלתה ל-1:3, בזמן שבוסניה ירדה ל-2:2.\n\nמעבר לנצחון, קולה הצליח להכניס את תומאס הרטל לעניינים. הרכז קלע 14 נקודות, מסר 8 אסיסטים וקטף 7 ריבאונדים, זאת בזמן כשגרשון יאבוסלה מוביל את רשימת הקלעים עם 15 נקודות וכשמתחת לסלים רודי גובר עושה כל שברצונו עם 11 נקודות ו-12 ריבאונדים.\n\nהנצחון הזה חשוב לא רק לצרפת, אלא גם לליטא שהייתה עלולה להיות מודחת עוד היום. בכל אופן כעת הירוקים יודעים שהם תלויים בעצמם, ושני נצחונות (כולל במחזור הסיום נגד בוסניה עצמה) יסדרו להם העפלה.",
    "רב ראשי חדש הוכתר בעיר דברצן בהונגריה": "במעמד מרומם ומכובד השתתפו אישים רבים בהכתרת הרב שמואל פייגין לרבה של דברצן בהונגריה, ובהם הג\"ר דוד לאו הרב הראשי לישראל, הרב ברוך אוברלנדר, אב\"ד בד\"ץ דקהילות החרדים דבודפשט וחבר מועצת רבני אירופה, הרב שלמה כובש רב קהילת עמי\"ך שמסייע רבות להתפתחות הקהילות היהודיות בהונגריה, הרב אריה גולדברג מנכ\"ל מרכז רבני אירופה, רבני הונגריה ושורה של אישים מהקהילה היהודית וממשלת הונגריה.\n\nאת מסכת הברכות במעמד המרגש פתח הרב הראשי לישראל הגאון הרב דוד לאו שהעלה על נס את מסירותם של שלוחי הרבי מליובאוויטש זי\"ע בעולם כולו ובהונגריה בפרט. בדבריו חיזק את הקהילה והעומדים בראשה על כך שהשכילו למנות רב צעיר ודינמי בעל שאר רוח שעוד לפני שמונה לתפקיד כבר יצא שמו בפעילות הרבה עם אנשי הקהילה.\n\nלאחריו נשא דברי ברכה הגר\"ב אוברלנדר. הוא פנה אל בני הקהילה בשפה המקומית ושיבח את שיתוף הפעולה של ראשי הקהילה עם הרב הנבחר. הרב שלמה כובש נשא דברים והעלה על נס את פועלו המבורך של הרב שמואל פייגין עם יהודי העיר ואת המסירות הרבה שלו.\n\nהוא בירך את הרב הנבחר בהצלחה מרובה בפעילותו והביע הערכה למאמץ שעושה הרב פייגין שלא לוותר על אף יהודי בהונגריה ולהנחיל לו ערכי יהדות באמצעות זוגות שלוחים שהוא מגייס עבור אנשי הקהילה היהודית המקומית. את ברכת רבני אירופה הביא מנכ\"ל \"מרכז רבני אירופה\" הרב אריה גולדברג. בסיום דברי הברכה הקריא את כתב ההכתרה לרבנות העיר עליו חתמו הרבנים וראשי הקהילה.\n\nאת דברי הסיום השמיע הרב שמואל פייגין שנשא דברי תודה וברכה לאשתו ובני משפחתו כאשר ראשיתו מצער ואחריתו ישגה מאוד. בקול נרגש סיפר על ימי ראשית הקהילה המכובדת. הוא ציין את מאור הפנים בה התקבל והמסירות של היהודים המקומיים.\n\nבהמשך חגיגות ההכתרה נחנך בית חב\"ד חדש עם מסעדה כשרה לרשות התושבים והסטודנטים הישראלים הלומדים בעיר. את המזוזה במסעדה קבע הרב הראשי הגר\"ד לאו. בהמשך נפגשו חברי המשלחת עם ראש ממשלת הונגריה, מר ויקטור אורבן, וממלא מקומו והממונה על הדתות במדינה מר זסולט סמיין. במפגש הביע סמיין התחייבות לעמוד לימין היהודים ולמנוע פגיעה בנושאי דת. הוא הבטיח שהונגריה תטיל וטו על הצעות נגד ישראל באיחוד האירופי.\n\nבמהלך ביקורם, ביקרה המשלחת בבתי כנסת ישנים אשר אינם פעילים. בפגישות שקיימו ראש ממשלת הונגריה וסגנו עם המשלחת הבטיחו השניים לעשות ככל שביכולתם להחזיר עטרה ליושנה ולהשיב לקהילת עמי\"ך את בתי הכנסת.\n\nהכתרת הרב שמואל פייגין צילום: באדיבות המצלם\n\nהכתרת הרב שמואל פייגין צילום: באדיבות המצלם\n\nהכתרת הרב שמואל פייגין צילום: באדיבות המצלם",
    "איך נתמודד מול השנאה החיצונית והאנטישמיות הגואה עם כזו שנאה פנימית? | אפרים גנור": "בשעה שהגרעין האיראני, הטרור בשומרון, הפשעים במגזר הערבי, חוסר היציבות הפוליטית, יוקר המחיה והצפיפות הבלתי נגמרת בכבישים מערערים את חיי היומיום כאן, בעולם הגדול האנטישמיות גואה לממדים מדאיגים שמותירים תחושה קשה. רק בשבוע האחרון קיבלנו מהונגריה תזכורת מדאיגה לגבי אותה אנטישמיות גואה, בעקבות מספר תקריות אנטישמיות כמו ריסוס צלב קרס בפתחו של בית כנסת בבודפשט, שלצדו הוצב שלט שבו נכתב “מוות ליהודים”.\n\nלדברי אנשי השגרירות ונציגי הקהילה היהודית בבודפשט, גל האנטישמיות הזה ששוטף את הונגריה נובע מנאומו המסית של ראש ממשלת הונגריה ויקטור אורבן, שהיו בו מוטיבים נאציים מובהקים, ובעקבותיו השתלטו האקרים הונגרים על מערכת הכריזה של הרכבת בבודפשט והשמיעו דרכה דברי הסתה קשים נגד יהודים. הונגריה לא לבד: יוון הנחשבת למדינה ידידותית לישראל היא אחת המדינות האנטישמיות באירופה, שבה מונתה לאחרונה לסגנית בבית המשפט העליון מריאנטי פגוטאלי, מי שניהלה בעבר בלוג פרטי שבו היא כתבה בין השאר: “היהודים ארורים, הלוואי שהיטלר היה מוחק אותם לגמרי” ועוד.\n\nבאפריל האחרון פרסמה אוניברסיטת תל אביב באמצעות המרכז לחקר היהדות בפקולטה למדעי הרוח סקר מקיף על מצב האנטישמיות ברחבי העולם, שממנו עולה שחל גידול חד בתקריות האנטישמיות בכל העולם למרות המשאבים הרבים המושקעים בשנים האחרונות להתמודדות עם התופעה המתגברת. מאותו סקר ניתן ללמוד שגידול דרמטי במיוחד באנטישמיות נרשם בארצות הברית, צרפת, קנדה, בריטניה, גרמניה ואוסטרליה. האנטישמיות לא נעצרת לרגע, ומיום ליום היא רק הולכת ומתגברת בעולם כולו.\n\nהסקר העולמי הראשון למדידת עוצמת האנטישמיות נערך על ידי הליגה היהודית נגד השמצה בשנת 2013, הוא נמשך לאורך שמונה חודשים בקרב 53 אלף בני אדם בוגרים על פני כל הגלובוס ב־102 מדינות. מהסקר הזה הסתבר ש־26% מבני האדם הבוגרים על פני כדור הארץ הם בעלי דעות אנטישמיות, כשהמקום הנגוע ביותר באנטישמיות הוא המזרח התיכון וצפון אפריקה. מנגד, הכי פחות אנטישמיות אפשר למצוא באוקיאניה ובאמריקה, כשהמדינה הלא ערבית האנטישמית ביותר היא טורקיה.\n\nבמקום ליצור במדינת ישראל אחדות, שילוב כוחות ועוצמה יהודית מאוחדת מול כל השנאה, האיומים והאנטישמיות הזו, השנאה הפנימית גואה פה לפחות כמו האנטישמיות. איך נתמודד מול השנאה החיצונית הזו עם כזו שנאה פנימית? לצערנו אין היום בעם הזה מנהיג בעל שיעור קומה שיכול לתת מענה לשאלה הזו.",
    "ישראל בדרג 2? ההזדמנות הגדולה של הנבחרת": "לאחר שהורחקה מהמונדיאל שיערך בעוד חודשיים בקטאר בגלל הלחימה עם אוקראינה, נבחרת הכדורגל של רוסיה לא תקח חלק גם במוקדמות יורו 2024, ובשל כך גם בטורניר עצמו. בעקבות כך, וגם בעקבות קמפיין ליגת האומות, ישראל תוכל להגיע לנקודה מאוד דרמטית לקראת יורו 24 הנבחרות שיתקים בגרמניה ב-2024.\n\nבמוקדמות יורו 2020 רוסיה הייתה בדרג השני, וכעת לא תשתתף כלל בטורניר. הנבחרת הכחולה-לבנה תוכל להבטיח את השתתפותה בדרג השני, אם תצליח לסיים את ליגת האומות בראש הבית, זאת אחרי שאופ\"א אישרה כי המיקום בליגת האומות יקבע את המיקום בדירוג. אם וכאשר נפסיד לאלבניה, אז ישראל עלולה לרדת לדרג השלישי (תלוי בתוצאות אחרות).\n\n53 נבחרות ישתתפו בהגרלת המוקדמות, שתערך בדצמבר בפרנקפורט. החלוקה: 7 בתים של 5 קבוצות ועוד 3 בתים של 6. שתי הראשונות מכל בית יעפילו ליורו ועוד 12 קבוצות יתברגו במשחקי הפלייאוף וילחמו על 3 מקומות. גרמניה תעלה כמובן אוטומטית, כמארחת היורו. אז מה הדרגים, נכון לעכשיו כשישראל היא מוליכת הבית מול אלבניה? נעשה לכם סדר.\n\n\n\n*הדרגים הם נכון לעכשיו, לפני תוצאות משחקי הנבחרות בהתכנסות הזו\n\nדרג 1: הולנד, דנמרק, ספרד, הונגריה, פורטוגל, בלגיה, קרואטיה, גרמניה (מארחת), איטליה, אוסטריה וצ'כיה\n\nדרג 2: פולין, שוויץ, צרפת, אנגליה, וויילס, נורבגיה, ישראל, בוסניה, אוקראינה ואיסלנד.\n\nדרג 3: סרביה, מונטנגרו, סקוטלנד, אירלנד, פינלנד, אלבניה, שבדיה, רומניה, ארמניה וסלובניה\n\nדרג 4: טורקיה, יוון, גיאורגיה, קזאחסטן, צפון מקדוניה, לוקסמבורג, קוסובו, סלובקיה, אזרבייג'ן ואיי פארו.\n\nדרג 5: בולגריה, צפון אירלנד, בלארוס, קפריסין, גיבלטר, ליטא, לטביה, אסטוניה, מלטה ומולדובה\n\nדרג 6: אנדורה, סן מרינו, ליכטנשטיין.",
    "דוידה ולאיוס צפויים לפתוח בהרכב הצעירה": "הנבחרת הצעירה של ישראל תערוך הערב (רביעי) את אימון הבכורה שלה על אדמת אירלנד לאחר שנחתה לקראת המשחק הראשון מבין שניים בפלייאוף העלייה ליורו 2023.\n\nאל הנבחרת הצטרף הליגיונר מסטנדרד ליאז', אושר דוידה, שצפוי לפתוח בהרכב של גיא לוזון. דוידה שותף כמחליף בארבעת המשחקים האחרונים בליאז' ומגיע בכושר משחק.\n\nשחקן נוסף שעשוי לפתוח הוא הקיצוני של הפועל ת\"א, הישאם לאיוס, שרשם את הבכורה שלו בנבחרת כמחליף נגד הונגריה ועשוי לעלות כעת לבכורה בהרכב.\n\nעל פי התרגולים עד כה לאיוס צפוי לפתוח ועדיין לא ברור האם יתפוקד לצד סתיו נחמני בחוד או שיעלה עם חלוץ מדומה כפי שהצעירה כבר שיחקה במהלך הקמפיין.\n\nבינתיים בישראל מכירה הכרטיסים נמשכת והצפי הוא שבשבוע הבא יגיעו לבלומפילד כ-15 אלף אוהדים שיתמכו בנבחרת, כאשר לתוצאה בשישי באירלנד יש משקל גדול.",
    "קדנציה נוספת: ג'וקיץ' מונה למאמן הנבחרת": "עכשיו זה רשמי: דראגן ג'וקיץ' ישוב לקדנציה שנייה כמאמן הנבחרת הלאומית בכדוריד. אחרי המלצת הוועדה המקצועית ואישור הנהלת האיגוד, הושגו הסכמות עם המאמן הסרבי, שינחת בסוף החודש בארץ, ויחל בעבודתו לקראת פתיחת קמפיין מוקדמות אליפות אירופה בחודש הבא והמשחקים מול איסלנד וצ'כיה. לצידו של ג'וקיץ' מונה קפטן נבחרת ישראל בעבר, עומר דבדה, לעוזר המאמן וליועץ מנטלי. השניים יחליפו את אולג בוטנקו ואסף לוי, שהדריכו בשנים האחרונות את הנבחרת הלאומית והובילו אותה בקמפיין האחרון לשלב השלישי בפליאוף העלייה לאליפות העולם מול הונגריה.\n\nכאמור, 11 מאמנים זרים, וסער פרנקל שישמש כמנהל המקצועי של הנבחרות הצעירות, הגישו את מועמדותם לתפקיד. הבחירה בג'וקיץ', שהדריך כחמש שנים את הנבחרת הלאומית, ואת נבחרת העתודה עימה העפיל לאליפות אירופה ב-2014, זכתה לעדיפות בשל ניסיונו הרב והיכרותו הקרובה עם הכדוריד הישראלי. ג'וקיץ' הגיע לכדוריד הישראלי בתום המשחקים האולימפיים בלונדון 2012, לאחר שהדריך את נבחרת בריטניה, ולאורך השנים הדריך גם בנבחרות מקדוניה, שווייץ ומונטנגרו, לצד קבוצות מובילות באירופה בהן וארדר סקופיה ממקדוניה, פיק זאגד וטאטאבאניה מהונגריה, הכוכב האדום בלגרד ומטאלופלסטיקה שבץ מסרביה.\n\nג'וקיץ' התרגש לאחר ההודעה: \"עשר שנים חלפו בין הפעם הקודמת שהגעתי לישראל ב-1 בספטמבר 2012, ובקרוב אני שוב כאן וההרגשה מאוד נעימה. אני מרגיש בישראל בבית, אבל עומד בפני משימה אחרת, בפני דור אחר וסיטואציה אחרת בכדוריד הישראלי והאירופי. זה יהיה שונה, אבל נחמד לחזור. אני מכיר את רוב האנשים והשחקנים, מכיר טוב יותר את המנטליות הישראלית. עיקר השוני שמביטים על הדברים, שלפני עשור בנינו יחד פרויקט. יצרנו תנאים, הבאנו רוח אירופית, לעזור לבנות, והדברים נעשו בעבודה יומיומית ושבועית\".\n\n\"לגבי העבודה שלי\", המשיך ג'וקיץ', \"היא תהיה שונה, כי הפעם לא הגעתי כדי ליצור, אלא לתת את הטאץ', את ההכוונה, העזרה, לאחד את הנבחרת. לחבר בין השחקנים שמשחקים כאן לבין הליגיונרים שמשחקים באירופה. ליצור חיבור חדש בצוות. לצערי, אין הרבה זמן. יש משימה קרובה לפנינו. זה מה יש, אבל נעבוד ואני אעשה את מירב המאמץ להצליח במשימה\".\n\nעומר דבדה, שרשם בנבחרת למעלה מ-80 הופעות במשחקים רשמיים, שימש 5 שנים כקפטן (רובן תחת ג'וקיץ') ושיתף עם המאמן פעולה גם במכבי ת\"א, התייחס להודעה גם הוא: \"אני מגיע כיועץ מנטלי וכעוזר מאמן, וברגע ששמעתי שדראגן מגיע, שמתי הרבה דברים בצד. זה היה מאוד טבעי להגיד כן - כי אני רואה בנבחרת כערך עליון, ונרתמתי בגאווה גדולה ובתשוקה. זה סגירת מעגל, אבל גם פתיחה של מעגל, ממקום אחר, ואני נרגש לעשות את התפקיד. אימנתי צעירים, ובשלב מסוים הייתי קצת מחוץ לעולם הכדוריד בליווי ועבודה אישית עם ספורטאים. עבורי, זה הישג גדול לדרך המקצועית שלי. תודה רבה על האמון והתמיכה, גם לאיגוד הכדוריד וגם לדראגן. חובת ההוכחה עליי\".",
    "משאלי עם בחבלי ארץ באוקראינה סביב שאלת הסיפוח לרוסיה": "מנהיגים תומכי מוסקווה באזורים במזרח ובדרום אוקראינה שכבשו הרוסים יקיימו בימים הקרובים משאלי עם בנושא סיפוח לרוסיה.\n\nפקידי ממשל במוסקווה הסבירו כי צעד כזה יסייע לטענה הרוסית בדבר ריבונות על שטחים אלו. משאלי העם ייערכו בין 23 ל-26 בחודש בחבלי לוהאנסק, דונייצק, חרסון וזפוריז'ייה, ביחד כ-15 אחוזים משטח אוקראינה, אזור שגודלו כמו הונגריה או פורטוגל.\n\nעבור הרוסים לוהאנסק ודונייצק הן כבר מדינות עצמאיות, שאינן מוכרות על ידי שום מדינה בעולם למעט רוסיה. בפוסט ברשתות החברתיות פנה דניס פושילין, מנהיג \"הרפובליקה העממית דונייצק\", לנשיא פוטין וביקש ממנו להפוך את דונייצק לחלק מרוסיה, אם כך יהיו תוצאות משאל העם.\n\nרויטרס מדווחת שיש הרואים במשאלי העם אולטימטום של פוטין למערב להסכים לכיבושים הרוסיים במזרח אוקראינה ולראות בהם עובדה קיימת.\n\nמרגריטה סימוניאן, העורכת הראשית של רשת הטלוויזיה הפרו-רוסית KREMLIN RT TV שידרה שההצבעות במשאלי העם יהיו \"או ניצחון גדול לרוסיה או תחילתה של מלחמה עוד יותר רצינית\".\n\nההודעה על משאל העם פורסמה יום אחרי שאוקראינה הודיעה שצבאה כבש מחדש עיר בחבל לוהאנסק, ויש הכנות להתקדמות נוספת באזור. הנשיא זלנסקי אמר בשידור טלוויזיה: \"הכובשים הרוסים בפניקה\".\n\n",
    "הישג היסטורי לישראל בהונגריה": "הישג מרשים והיסטורי לטניסאים הישראלים חברי הספיישל אולימפיקס ישראל. כבר בפעם הראשונה שלהם בתחרות בינלאומית, זכו היום (ראשון) צמד טניסאים ישראלים בתואר אירופי יוקרתי.\n\nהיה זה במסגרת התחרות הבינלאומית לטניס זוגות שהתקיימה בבודפשט בירת הונגריה.\n\nהצמד הישראלי סוניה יאנושוק ואסף אהרונוב המשתייכים למרכזי הטניס והחינוך בישראל, ניצחו בגמר הזוגות המעורבים צמדים מצרפת ופינלנד בדרך לזכיה היסטורית בתחרות בה לקחו חלק ספורטאים ישראליים בפעם הראשונה.\n\nבתחרות השתתפו טניסאי ספיישל אולימפיקס מתשע מדינות, כאשר צמד הישראליים הוגרלו בתחרות לבית עם צמדים מצרפת ופינלנד. במשחקים, שהתקיימו בשיטת הטוב משלוש מערכות ועד ארבעה משחקונים בכל מערכה, גברו הישראלים על הצמד מפינלנד בתוצאות 1:4 ו-2:4 ועל הצמד מצרפת בתוצאות 1:4, 1:4.\n\nגם בתחרות הזוגות UNIFIED TENNIS שנערכה במקביל ושילבה טניסאיות וטניסאים עם וללא צרכים מיוחדים, קטפו צמד הטניסאיות סוניה יאנושוק וליאור רווח את המקום הראשון, לאחר שניצחו צמד מספרד עם 1:4 ו-2:4 וצמד ממרוקו בתוצאות 2:4 ו-3:4.\n\nכאמור, התחרות בבודפשט הייתה התחרות הבין-לאומית הראשונה, שבה השתתפו טניסאיות וטניסאי ספיישל אולימפיקס ישראל בקטגוריית UNIFIED TENNIS, כהכנה למשחקי העולם של ספיישל אולימפיקס בברלין 2023, סוניה ואסף עשויים לקחת חלק בתחרות העולמית היוקרתית הזו לאור הצלחתם היום.\n\nיאנושוק ואהרונוב מתאמנים במרכזי הטניס והחינוך בפריפריה - אשקלון וטבריה, בהתאמה. בתוכניות הספיישל טניס בכלל המרכזים בישראל, שעמם משתפת פעולה עמותת ספיישל אולימפיקס ישראל, משתתפים יותר מ-300 ילדים ומבוגרים עם צרכים מיוחדים, במסגרת של כ-30 קבוצות טניס. בתוכניות תומך ארגון וראייטי ישראל, המסייע בהפעלת הקבוצות באופן קבוע ולרבות השתתפות הטניסאיות והטניסאים בתחרויות ארציות ובין-לאומיות.\n\nכהכנה לתחרות המיוחדת בבודפשט עברו הטניסאיות והטניסאים הישראלים אימונים מרוכזים במרכזי הטניס והחינוך בצפון ובדרום, יחד עם אימונים משותפים גם במרכז הטניס והחינוך רמת השרון. עמם יצאו לתחרות ראש המשלחת שחר קמה והמאמן הבכיר שעיה אזר.\n\nמעמותת ספיישל אולימפיקס ישראל נמסר: \"אנחנו גאים ומאושרים עם ההישג המדהים של סוניה יאנושוק ואסף אהרונוב. לייצג את ישראל בתחרויות בינלאומיות זה חלום של כל ספורטאי ואנו מאושרים שהם זכו להגשים אותו. שיתופי הפעולה עם גופי הספורט השונים ועם מרכז הטניס והחינוך בפרט הוא מטרה מרכזית אצלנו בספיישל. מטרה זו היא איננה מקרית, מהותה להגיע לכל אדם עם מוגבלות קוגניטיבית ולהעניק לו את האפשרות למילוי הפוטנציאל הגלום בו. במסגרת שיתופי הפעולה אנו שואפים להוביל לפיתוח וקידום העמותות הקיימות בשטח כדי להגדיל פעילות ולתת ייצוג משמעותי בעולם הספורט הבינלאומי\".\n\nשעיה אזר, ששימש רכז ענף הטניס בספיישל אולימפיקס ישראל קרוב ל-20 שנה, אמר: \"חווינו רגעים מדהימים בתחרות, שהיא הרבה יותר מטניס. רגעים של ריגושים והתעלות של ספורטאיות וספורטאי ספיישל אולימפיקס, המוכיחים כל פעם מחדש את יכולתם לפרוץ את גבולות היכולות, למרות הקשיים והמגבלות. סוניה ואסף הביאו כבוד רב למדינת ישראל ולספורט הישראלי, וכולי תקווה שכך יהיה גם בשנה הבאה במשחקי העולם בברלין\".",
    "מפכ\"ל שאינו דמוקרט בנשמתו אסור שימשיך לכהן. יש לפטרו מיד": "המפכ\"ל קובי שבתאי אינו ראוי לתפקידו. המשטרה היא גוף שרשאי להפעיל אלימות מטעם המדינה נגד אזרחים. ולפיכך, לא ייתכן שבראשה יעמוד אדם שהוא אנטי־דמוקרטי במהותו. מוגזם לקרוא לישראל דמוקרטיה. היא שולטת על מיליוני פלסטינים נטולי זכות בחירה וזכויות בסיסיות אחרות. אבל ממשיכים, בינתיים, להתקיים בה סממנים דמוקרטיים, בעיקר בקרב אזרחיה היהודים.\n\nלחצו על הפעמון לעדכונים בנושא: משטרה",
    "מרשימה: גרמניה פתחה עם 63:76 על צרפת": "אליפות אירופה בכדורסל החלה היום (חמישי) במספר ערים ברחבי היבשת כשבמוקד עמדו סלובניה וליטא שנפגשו לקרב ענקיות במשחק הראשון, שהסתיים בניצחון אלופת אירופה וגרמניה, שניצחה את צרפת. נבחרות ספרד ובולגריה היו הראשונות לשחק בטורניר ואלופת העולם המכהנת ניצחה ללא קושי רב כשהיא מזכירה לכולם שכדי לספור אותה במרוץ לתואר. במשחקים נוספים ניצחו טורקיה את מונטנגרו ובוסניה את הונגריה.\n\nגרמניה – צרפת 63:76\n\nפתיחה פנטסטית למנשאפט, עם ניצחון יוקרתי במיוחד על אחת הפייבוריטיות לזכייה ואולי הקבוצה הנוצצת ביותר באליפות. גרמניה הובילה לאורך כל הדרך וככל שחלפו הדקות רק הגדילה את ההפרש. יוהאנס טימן הצטיין עם 14 נקודות, מאודו לו ונילס גיפיי סיפקו 13 כ”א. גרשון יאבוסלה היה הבולט אצל המפסידה עם 18 נק’, רודי גובר תרם 11.\n\nסלובניה – ליטא 85:92\n\nקרב כדורסל משובח קיבלנו בקלן, כששתי אימפריות הכדורסל עטורות הכוכבים התחרו ראש בראש בפתיחת היורובאסקט. אחרי מותחן ויתרון שעבר מצד לצד, הייתה זו אלופת אירופה שחגגה עם פתיחה ברגל ימין. לוקה דונצ’יץ’ הצטיין עם דאבל דאבל של 14 נקודות ו-10 אסיסטים. מייק טוביי הוליך את הקלעים עם 24, גוראן דראגיץ’ הוסיף 19. מינדאוגס קוזמינסקאס בלט אצל המפסידה עם 19 נק’, מריוס גריגוניס הוסיף 18.\n\nלוקה דונצ'יץ' מול דומנטאס סאבוניס (רויטרס)\n\nספרד – בולגריה 87:114\n\nאלופת העולם מתחילה את הטורניר ברגל ימין. הנבחרת של פאבלו סקאריולו לא התקשתה כבר מהרבע הראשון ושייטה לאורך רובו של המשחק עד לניצחון הקליל. הרבע היחיד בו המשחק היה שקול היה האחרון, כשהספרדים הורידו הילוך בהגנה ולמרות זאת ניצחו גם אותו בתוצאה 31:32.\n\nאצל הספרדים בלט שחקן מכבי ת”א בעונה הבאה, לורנזו בראון, שהוליך את הקלעים עם 17 נקודות ב-17 דקות והוסיף גם חמישה אסיסטים. ווילי הרננגומס מניו אורלינס תרם 16 נק’, בעוד אצל המפסידה סשה וזנקוב מאולימפיאקוס הופיע עם 25 נק’ ו-11 ריבאונדים.\n\nדימיטר דימיטרוב מול לורנזו בראון (רויטרס)\n\nטורקיה – מונטנגרו 68:72\n\nהחבורה של ארגין עתמאן שרדה מותחן לא קל ובזכות רבע שני נפלא פתחה את הטורניר ברגל ימין. שיין לארקין רתח מעבר לקשת עם 5/6 לשלוש ו-18 נקודות בסך הכול, צ’די אוסמן סייע לו עם 15 נק’ ואלפרן שנגון תרם 12. מנגד, בויאן דובלייביץ’ בלט עם 18 נק’, בעוד מרקו סימאונוביץ’ קלע 13 נק’.\n\nצ'די אוסמן מול נמניה ראדוביץ' (רויטרס)\n\nבוסניה – הונגריה 85:95\n\nאחרי רבע ראשון שהסתיים ביתרון הונגרי, הבוסנים לקחו את השליטה לידיים וקלעו 28 נקודות בשני הרבעים הבאים בדרך ליתרון דו ספרתי שנשמר עד הסיום. הבוסנים נהנו מיכולת טובה של שני הכוכבים יוסוף נורקיץ’ ודזנאן מוסא, שקלעו 19 נקודות כ”א. ג’ון רוברסון הוסיף 18, בעוד אצל המפסידה שילארד בנקה בלט עם 20 ואדם האנגה, מריאל מדריד, קלע 16 נק’.\n\nבלגיה – גאורגיה 76:79\n\nלשתי הנבחרות אין שאיפות גבוהות מדי, אבל הבלגים יכולים להיות מרוצים מניצחון יקר בפתיחה. המנצחת הובילה לאורך שלושה רבעים, אך הגאורגים חזרו ברבע האחרון וכפו הארכה, בה נכנעו לבסוף. ג’ין מארק מוומה וג’ונתן טאבו הובילו את קלעי המנצחת עם 14 נק’ כ”א, אלכסנדר ממוקשווילי בלט מנגד עם 18 נק’, טאד מקפאדן תרם 17.",
    "חצי שנה של אש: כך השפיעה המלחמה על הקהילות היהודיות במזרח אירופה": "המלחמה באוקראינה משנה את פניהן של הקהילות היהודיות במדינה – וגם של אלו שבמדינות הסובבות אותה. כמעט בכל המדינות הגובלות באוקראינה (הונגריה, מולדובה, פולין) למעט בלרוס, נקלטו פליטים יהודים, ועוד אלפים התאקלמו – לפחות זמנית – במדינות במעגל השני והשלישי, ובראשן אוסטריה וגרמניה.\n\n\n\n\n\nההגירה ששינתה את פני הקהילות, מורגשת גם בתוך אוקראינה פנימה. \"מאז תחילת המלחמה, בעיקר בחודשיה הראשונים, חילצנו יותר מ-36 אלף יהודים מהערים המופגזות בחזית במזרח המדינה, כמו מריופול שהפכה לעיי חורבות, חרקוב, קריווירוג, מיקולאייב, איזיום ועוד\", מספר הרב מאיר סטמבלר, יו\"ר \"פדרציית הקהילות היהודיות באוקראינה\".\n\nלדבריו, \"המספרים משתנים מיום ליום, אבל בהערכה גסה כמחציתם עלו לישראל ממחנות הפליטים שפתחנו בפולין, בהונגריה ובמולדובה. יותר מ-15 אלף איש נדדו בתוך אוקראינה עצמה ועברו לערים בטוחות יותר, או שעדיין נמצאים במחנות הפליטים מתוך מחשבה לחזור לאוקראינה, כי יש להם בתים ועסקים והורים, והם רוצים לנסות לשמור על מה שהיה\".\n\nמִיקוֹלַאיִיב: נותרו כמה מאות משפחות\n\nמִיקוֹלַאיִיב, עיר נמל בדרום אוקראינה ואחת הערים המופגזות ביותר בידי הרוסים בחודשים האחרונים, הייתה ביתם של כ-7,000 יהודים עד לחודש פברואר האחרון, אז תקפה רוסיה בלא רחם. כיום, מדווח רב העיר, נותרו כמחציתם בלבד. \"הקהילה סייעה לכאלף יהודים לצאת את העיר, אבל למרות זאת נותרו כאן עדיין מאות משפחות יהודיות, ואנחנו בקשר ישיר איתן\", אומר רב העיר ושליח חב\"ד, שלום גוטליב.\n\n11 צפייה בגלריה רב העיר אודסה ושליח חב\"ד מארגן ציוד של הילדים לקראת עזיבתם את אודסה עם פרוץ המלחמה ( צילום: Jrnu.org )\n\nלדבריו, \"מידי יום שישי אנחנו מחלקים 600 ערכות של חלות, יין לקידוש ונרות. זה מראה שיש פה הרבה מאוד יהודים שעדיין לא עזבו מסיבות מגוונות: ילדים להורים קשישים שלא רוצים להשאיר אותם לבד; משפחות שהאבות בצבא או מחויבי גיוס שהנשים והילדים לא רוצים לעזוב בלעדיהם. מאידך גיסא, כ-150 משפחות יהודיות חדשות, שלא היו בקשר עם הקהילה קודם לכן, יצרו איתנו קשר כי רצו להרגיש חלק ממשהו, ומתוך הבנה שגיבוש קהילתי מסייע להעביר את המלחמה בצורה טובה יותר\".\n\nלדברי הרב, \"אנחנו מספקים עזרה מאוד משמעותית, ברמה של קשר יום-יומי רציף. יש כאלה שבתיהם נפגעו ודאגנו להם לדירות חלופיות, דאגנו גם להחלפת חלונות ודלתות שנפגעו בהפגזות ויש לנו מערך של חלוקת מזון ותרופות - במיוחד בשכונות שאסור לתושביהן לצאת מהבתים, כי הן מטווחות ומועדות לפורענות\".\n\nהרב שלום גוטליב, מִיקוֹלַאיִיב: \"מידי שישי אנחנו מחלקים 600 ערכות של חלות, יין ונרות. זה מראה שיש פה הרבה מאוד יהודים שעדיין לא עזבו מסיבות מגוונות: ילדים להורים קשישים; משפחות שהאבות בצבא והנשים לא רוצות לעזוב בלעדיהם\"\n\nבקרוב יקבל הרב גוטליב מכונית חשמלית מ\"פדרציית הקהילות היהודיות באוקראינה\", וזו תסייע לו להתגבר על המחסור בדלק. 8 מכוניות כאלו כבר חולקו לקהילות היהודיות בערים המרכזיות במדינה, והן מסייעות בחלוקת המזון והתרופות. בפדרציה מתכוונים לרכוש בסך הכול כ-40 כלי רכב שיחולקו בחינם לקהילות בכל רחבי הערים הגדולות והבינוניות במרכז ומזרח המדינה, כדי לבצע את פעילות הרווחה השוטפת, הכוללת חלוקת אוכל ותרופות.\n\nכמו ביתר הערים באוקראינה, גם במִיקוֹלַאיִיב הקהילה היהודית מסייעת גם למי שאינם יהודים. הדבר בא לידי ביטוי בחלוקת בקבוקי מים, בעקבות מחסור חריף במים בחודשים האחרונים. \"העיר שלנו מנותקת ממי שתייה, וחילקנו עד כה כ-100 אלף בקבוקים שאותם רכשתי מכספי תרומות\", אומר הרב גוטליב. \"אני לא יודע איך לא מדברים על זה, אבל במשך חודש וחצי היינו בלי מים בכלל; אנשים הלכו לשאוב מים מהנהר בדליים כדי לשתות ולהתקלח. בהמשך התחילו לחלק מים במשאיות בכמה נקודות בעיר, אבל הם מלוחים מידי אז לא תמיד אפשר לשתות אותם או אפילו לכבס באמצעותם\".\n\nברדיצ'וב: הנהירה לאומן מחזירה את החסידים\n\nגם בעיר ברדיצ'וב שבמחוז ז'יטומיר, במרכז אוקראינה, מרגישים את נחת זרועה של המלחמה, בין היתר משום שהעיר יושבת על רשת אסטרטגית של פסי רכבת, ובין ברדיצ'וב לז'יטומיר יש שדה תעופה שטווח כמה פעמים בידי הרוסים.\n\n11 צפייה בגלריה חיים חדשים בברלין. פליטים מבית הילדים \"משפחה\" באודסה בשעת הפסקה בבית הספר ( צילום: Jrnu.org )\n\n\"כ-60% מיהודי ברדיצ'וב עזבו אותה עם תחילת המלחמה\", אומר גנאדי קיסלוק, ראש הקהילה המקומית. \"לפני ה-24 בפברואר היו כאן 1,000 יהודים – וכעת נותרו כ-500. כמה עשרות מאלה שעזבו, חזרו לעיר במהלך החודשים האחרונים. אל הקהילה התווספו גם כמה פליטים יהודים שהגיעו מערי מזרח המדינה\".\n\nבעיר קבור רבי לוי יצחק מברדיצ'ב - מגדולי האדמו\"רים החסידיים - והוא מהווה את אחד ממוקדי התיירות היהודית הבולטים ביותר באוקראינה. בקהילה מספרים כי האבטחה סביב הקבר ובית הקברות היהודי העתיק, וכן סביב מוסדות הקהילה, תוגברה מחשש לוונדליזם. \"לפני פרוץ המלחמה הגיעו לכאן כ-100 אלף תיירים יהודים בשנה, ובכל החודשים האחרונים היו פה בודדים בלבד\", אומר קיסלוק. \"כעת, עם הנהירה לאומן, מורגשת גם כאן עלייה קלה במספר המתפללים - ובשבוע האחרון היו פה כמה עשרות\".\n\nמחנות הפליטים באוסטריה והונגריה\n\nהגירת היהודים מורגשת, כאמור, גם במדינות אחרות באזור. על שפת אגם בלטון, מרחק שעה וחצי נסיעה מבודפשט שבהונגריה , הקימה \"פדרציית הקהילות היהודיות באוקראינה\" מחנה פליטים, שבו נמצאים בכל רגע נתון כ-500 יהודים, הנהנים משלוש ארוחות חמות ומחדרי אירוח מטופחים, ללא עלות.\n\n11 צפייה בגלריה נשים יהודיות מכינות חלות לשבת במחנה הפליטים על שפת אגם בלטון ( צילום: פדרציית הקהילות היהודיות באוקראינה )\n\nכ-1,200 יהודים היגרו מאוקראינה המדממת לאוסטריה, שבה קיבלו מעמד של פליטים. הממשלה המקומית העניקה להם, בסיוע הקהילה, דיור חינם, ביטוח רפואי ותמיכה כספית קטנה. \"הם אנשים משכילים ואצילים שמתמודדים בגבורה עם מה שעובר עליהם, ורבים כבר מצאו כאן עבודה\", אומר הרב יעקב בידרמן, שליח חב\"ד בבירה האוסטרית.\n\n\"במוסדות שלנו\", הוא מוסיף, \"קלטנו 36 פליטים, בין היתר בצוותי ההוראה. בסך הכול, זה תגבור יפה לקהילה. בית הספר שלנו קלט 130 ילדים מאוקראינה, ובית ספר נוסף קלט כ-30 ילדים. הם מתאקלמים יפה, למרות שיש בעיות בתקשורת. כיתות שהיו בהן 20 ילדים, צמחו לפתע ל-30 ילדים. אנחנו מציעים להם ארוחת צהריים חמה בכל יום, ובהכוונתנו עשרות מהם כבר עלו לישראל\".\n\nהרב יעקב בידרמן, וינה: \"קלטנו 36 פליטים. בסך הכול, זה תגבור יפה לקהילה. בית הספר שלנו קלט 130 ילדים מאוקראינה, ובית ספר נוסף קלט כ-30. הם מתאקלמים יפה, למרות שיש בעיות בתקשורת. כיתות שהיו בהן 20 ילדים, צמחו לפתע ל-30 ילדים\"\n\n\"אין ספק שהמלחמה גרמה לטלטלות גדולות בקרב הקהילות\", אומר הרב רפאל רוטמן, סגן יו\"ר \"פדרציית הקהילות היהודיות באוקראינה\". \"מיעוטן התפרקו, רבות הידלדלו - ואחרות דווקא עובו בזכות הפליטים. אנחנו מנסים לדאוג לכל הצרכים, וכבר סיימנו לארוז 36 אלף ערכות מהודרות לחגים, שיגיעו כמעט לכל עיר במדינה וכוללות מזון, תרופות וגם מחזור תפילה, דבש וחוברת לילדים. עד כה הוצאנו יותר מ-20 מיליון דולר לרכישת ושינוע ציוד, להקמת מחנות פליטים ולחילוצם. אין ספק כי בראש השנה הקרוב נתפלל היטב 'מי במים ומי באש', ונבקש גאולה שלימה. המצב לא יכול להימשך כך\".\n\nז'יטומיר: מריבת הקהילה עזבה - הרב חזר\n\nחלק לא מבוטל מהקהילות היהודיות התרוקן כמעט לחלוטין. בתי כנסת פורחים ומוסדות שוקקים הפכו למדבר שממה, נטולי חיים יהודיים, בפרט בערים שחטפו את מכות האש הראשונות בתחילת המלחמה, או בערים בהן הקהילות היו מורכבות מצעירים יהודים בגילי גיוס חובה.\n\n11 צפייה בגלריה סיוע לקהילה היהודית באוקראינה ( צילום: Jrnu.org )\n\nאחת מאלו היא הקהילה היהודית המפוארת בז'יטומיר. עד למלחמה, התנהלו שם חיים יהודיים פורחים, ובראשם בית הילדים התוסס \"עלומים\" של FJC, בתי כנסת, כוללים, מוסדות חינוך ובתי הארחה. עם פרוץ המלחמה, מילט רבה של ז'יטומיר ומערב אוקראינה את בית הילדים ואת מרבית חברי הקהילה אל מחוץ לגבולות המדינה. הרב עצמו - הרוח החיה של הקהילה - נאלץ לעזוב לישראל בכדי להיות יחד עם מרבית קהילתו, ובפרט עם כ-118 הילדים היתומים ששוכנו בקמפוס קק\"ל בנס הרים, ובימים אלה עוברים לאשקלון.\n\nלאחרונה שב הרב וילהלם לז'יטומיר עם בני משפחתו, בינתיים לחודש החגים – וזאת לראשונה מאז עזבו את המקום. הם חוזרים למקום השליחות בניסיון להתחיל הכול מהתחלה. בז'יטומיר חיכו להם כמה מיהודי העיר - בעיקר קשישים, בעלי גיוס חובה, או כאלה ששבו לביתם במהלך המלחמה.\n\nהקהילות באוקראינה שהרוויחו מהמצב\n\nלצד הקהילות שנחרבו או ניזוקו משמעותית, ישנן אף קהילות באוקראינה שלמרבה הפלא זינקו משמעותית. \"הקהילות היהודיות בקרפטים, בוינציא באוז׳גרוד ובצ'רנוביץ, הכפילו את מספרי היהודים ואפילו יותר\", אומר הרב שלמה פלס, מנהל מערך החירום וההצלה של חב\"ד באוקראינה, המלווה מקרוב את כלל הקהילות היהודיות במדינה.\n\n11 צפייה בגלריה כיתה עם פליטים יהודים בווינה ( צילום: Jrnu.org )\n\nהרב לירון אדרי, רבה של קריבוי רוג ושליח חב\"ד, חולש על אימפריה יהודית עשירה. \"יש לנו כאן בית כנסת, כולל אברכים לגברים, מסגרת תורנית מיוחדת לנשים, חברת תהילים, תפילות חול, תפילות שבת – וכל זה נמצא בעלייה מתמדת מאז פרוץ המלחמה\", הוא מספר, בריאיון ל-ynet. \"בית הספר וגן הילדים לא פועלים כמו בעבר, אולם אנו מקווים שהשקט יחזור בקרוב מאוד ונוכל לשוב ולהפעיל אותם\".\n\nהרב דן זכותא הוא רב מחוז קירובוהרד שנמצאת במרכז אוקראינה ושליח חב\"ד. זכותא מתגורר בעיר הבירה של המחוז, קרופיבניצקי. בקירובוהרד מתגוררים קרוב ל-300 אלף תושבים. לדבריו, \"עד למלחמה הכרנו פה בעיר כ-2,000 יהודים, אך כעת הקהילה גדלה בכ-10%. נכון להיום אני מכיר בקרופיבניצקי עוד 200 יהודים שהגיעו הנה, בעיקר מחרקוב.\n\nהרב טייטלבוים, חמֶלניצקִי: \"הקהילה גדלה, ומספר המשתתפים בפעילויות ובפרויקטים החינוכיים והחברתיים גדל אף הוא בצורה משמעותית. יהודים שלא שמענו מהם מעולם, פתאום החלו ליצור קשר באופן מפתיע\"\n\n\"מצאנו להם דירות, בסיוע חברי הקהילה. אחד מהחברים בקהילה נתן דירה פרטית גדולה, שבכל אחד מחדריה שיכנו משפחה אחרת. אני באופן אישי קלטתי 10 עובדים חדשים מקרב הפליטים בעבודות הקשורות לקהילה ולבית הכנסת, וההשפעה החיובית של הפליטים על הקהילה בהחלט מורגשת. הם אנשים 'עם רגליים על הקרקע' – רובם צעירים יחסית - שרק מחפשים מקום שקט שבו יוכלו לעבוד ולהמשיך בשגרת החיים ככל הניתן, וגם לשמור על ההווי הקהילתי-יהודי\".\n\n\"הקשר של יהודי העיר לקהילה, התחזק\"\n\nהרב זכותא מדווח על התרחבות בפעילותה של הקהילה בעקבות ההגירה: \"גם המניינים בבית הכנסת התרחבו והוספנו גם שיעורי תורה. מצד אחד, כואב לנו מאוד על מה שעברו הפליטים, על הבתים שאיבדו והטראומות שחוו, אבל מצד שני, זו תוספת ברוכה עבורנו; דם חדש לקהילה\".\n\n11 צפייה בגלריה פליטים יהודים עוזבים את ויניצה ( צילום: Jrnu.org )\n\nקהילה יהודית נוספת שחווה עדנה, היא חמֶלניצקִי האוקראינית. רב העיר, יוסף טייטלבוים, לא העלה על דעתו כי דווקא בעקבות המלחמה הקשה, הקהילה היהודית בהנהגתו תתרחב באופן משמעותי כל כך. למרות גל נטישה של תושבים לערי מקלט בתחילת המלחמה, יהודים רבים מהעיר שבחרו להישאר במקום מגוריהם, החלו ליצור קשר עם הקהילה וביקשו להיות מעורבים יותר בחיי הקהילה. בנוסף, מרבית הנמלטים והפליטים - שבו חזרה לעיר מגוריהם בחודש האחרון.\n\n\"הפעילות השתדרגה מאוד בהשוואה לתקופה שלפני המלחמה\", מספר הרב טייטלבוים. \"הקהילה גדלה, ומספר המשתתפים בפעילויות ובפרויקטים החינוכיים והחברתיים גדל אף הוא בצורה משמעותית. הקשר של יהודי העיר לקהילה התחזק. יהודים שלא שמענו מהם מעולם, פתאום החלו ליצור קשר באופן מפתיע. דווקא בעיצומה של המלחמה אנחנו רואים זינוק בחיי הקהילה שלנו, בניגוד לכל מה שחשבנו. בית הכנסת פעיל יותר מתמיד, למרות המלחמה\".\n\nמולדובה: \"חצי מיליון פליטים שינו את הדמוגרפיה\"\n\nהדי המלחמה הכו, כאמור, גם בקהילות שבמדינות סביב לאוקראינה. הרב שלום בער סטמבלר, שליח חב\"ד בוורשה, מספר ל-ynet כי אף שמבנה הקהילה עצמו לא השתנה (\"פליטים יהודים רבים עברו אצלנו בחודשי המלחמה הראשונים, אבל הם המשיכו הלאה\"). היקף הפעילות גדל משמעותית. \"זה אומר יותר נסיעות ברחבי המדינה כדי לסייע לפליטים יהודים המפוזרים בקצוות שונות\", הוא מסביר. \"לאחרונה ערכנו מבצע מקיף שבו ביקרתי פליטים בערים רבות, הבאנו להם מתנות, מענקים, קבענו להם מזוזות ועוד. ראינו שזה ממש החיה אותם\".\n\n11 צפייה בגלריה מסביב לשעון. החפ\"ק של רבני אוקראינה שפעל חודשים רבים במהלך המלחמה ( צילום: Jrnu.org )\n\nבקהילת גאורגיה הציפה המלחמה חששות גדולים וזיכרונות מרים ממלחמת רוסיה-גאורגיה בקיץ 2008. \"היו כמה וכמה השפעות מיידיות על הקהילה עם פרוץ המלחמה\", מספר הרב מאיר קוזולבסקי, שליח חב\"ד בעיר טביליסי, \"חווינו כאן עליית מחירים כללית, תנודות במטבע המקומי ויותר חברי קהילה שנזקקו לסיוע כלכלי. בתקופה הראשונה הגיע זרם פליטים גדול לטביליסי, ובנוסף לסדרי הפסח בעברית למטיילים ובגאורגית לקהילה, ערכנו גם ליל סדר וסעודות חג לפליטים דוברי רוסית – יהודים מרוסיה ואוקראינה שברחו מאימת המלחמה\".\n\nאחת הקהילות שחוותה שינויים דרמטיים מאז פרוץ המלחמה, היא זו שבמולדובה. \"המלחמה השפיעה עלינו משמעותית\", אומר הרב זושא אבלסקי, יו\"ר הקהילה ושליח חב\"ד. \"במדינה קטנה כמולדובה, חצי מיליון פליטים שינו את הדמוגרפיה וגרמו לצפיפות בעיר ולעליית מחירים מטורפת. למרות שהמצב נרגע, המחירים עדיין יקרים משמעותית מערב המלחמה\".\n\nהרב קוזולבסקי, גאורגיה: \"חווינו כאן עליית מחירים כללית, תנודות במטבע המקומי ויותר חברי קהילה שנזקקו לסיוע כלכלי. בתקופה הראשונה הגיע זרם פליטים גדול לטביליסי\"\n\nהקהילה היהודית כשלעצמה קלטה למעלה מ-5,000 פליטים בטווח קצר, והרב אבלסקי אומר כי \"זה שינה לחלוטין את סדר העדיפויות. ממטבח שייצר מאה מנות ביום, הפכנו למטבח שמאכיל בימים טרופים עד 1,500 מנות. הכפלנו את צוות העובדים, יצרנו קשרים חדשים בדרגים גבוהים, וזה בהחלט יסייע לנו בעתיד. שיתוף הפעולה עם 'אור אבנר' והעזרה הפיננסית, עזר לנו מאד בסיוע לפליטים\".\n\nעם זאת, הרב אבלסקי מוסיף ומספר כי \"בגלל התנועה הרבה שהייתה בבית הכנסת, חלק גדול מהקהילה המקומית פסק מלהגיע\". ועם זאת, הוא הדגיש כי \"רובם חזרו לאחר הרגיעה\".\n\nקהילות יהודיות בגרמניה קלטו אף הן כמויות גדולות של פליטים, מדיסלדורף ועד פרנקפורט, באד הומבורג והמבורג. בברלין הקים רב העיר, יהודה טייכטל, מוסדות חינוך מיוחדים שקלטו פליטים יהודים רבים. שם גם נקלטו הילדים ממוסד \"משפחה\" שהקים רב העיר אודסה, אברהם וולף.\n\n\"לא קליטת פליטים, אינטגרציה מלאה\"\n\nנשיא ועידת רבני אירופה, הרב פנחס גולדשמידט, מי שהיה רבה הראשי של מוסקבה במשך 33 שנים ונאלץ לעזוב , עקב סירובו לתמוך ברוסיה במלחמה - אומר כי הפליטים היהודים מאוקראינה שינו את הדמוגרפיה בלא מעט קהילות יהודיות באירופה. \"פליטים הגיעו בעיקר לגרמניה, לשוויץ ולרומניה, כאשר הריכוז הגבוה – 1,200 פליטים יהודים - נמצא בעיר נפטון שברומניה, ומספר דומה של פליטים גם בווינה\", הוא מציין.\n\n11 צפייה בגלריה הרב רפאל רוטמן משמאל, והרב מאיר סטמבלר, שניהם מהפדרציה של הקהילות היהודיות של אוקראינה, מספקים חבילות מזון לאוקראינית קשישה לא יהודייה בבוצ'ה ( צילום: ג'ייקוב ג'ודה, JTA )\n\n\"בשווייץ יש מאות; בגרמניה מדובר על כ-7,000-6,000 איש. בהונגריה, ששימשה בעיקר תחנת מעבר – אולי אלפים בודדים. כל הקהילות קיבלו אותם בידיים פתוחות, וזה אחד הסיפורים היפים. בווינה, למשל, הקהילה דאגה לכל משפחה לדירה בחינם ולאוכל. אתה נכנס לבתי כנסת ולמרכזים קהילתיים בגרמניה, ויש ארוחות ערב בחינם לפליטים. קלטו את הילדים לתוך בתי הספר היהודיים. מדובר פה על יותר מאשר קליטת פליטים – מדובר על אינטגרציה בתוך הקהילות.\n\n\"בל נשכח שחלק לא מבוטל מהפליטים הם נשים וילדים. הבעלים נשארו מאחור, באוקראינה, והם משרתים בצבא. אז כאשר המשפחה לא יצאה במלואה –מדברים על איחוד משפחות בסוף המלחמה אל אוקראינה או מחוצה לה\".\n\nהרב גולדשמידט, לשעבר רבה של מוסקבה: \"הקהילה היהודית ברוסיה נפגעה קשות. אחוז גדול - למעלה מ-50 אלף - עזב. חלקם עלו ארצה, חלקם היו אזרחים ישראלים וחזרו ארצה, חלקם עברו לדובאי, אחרים לערי בירה של מדינות אחרות\"\n\nהרב גולדשמידט מצביע על תופעה נוספת: פליטים יהודים שיצאו מאוקראינה ואחר כך שבו אליה. \"מבחינה כלכלית, המלחמה גרמה לנטל גדול על הקהילות, אבל לא שמעתי שאף אחד התלונן. אני חושב שבדיוק להפך\", הוא אומר. \"רבים מראשי הקהילות שמחים שנוספו להם חברים חדשים. התקפות טרוריסטיות במערב אירופה וגם הקורונה בייבשת, הביאו להגירה ולעלייה של חלקים בקהילה. כעת הפליטים מאוקראינה מחזקים את הקהילות. אף על פי שבטווח הקצר זה נטל כלכלי, מדובר על דם חדש לקהילות\".\n\nאיך רואים את זה? \"בווינה, למשל, פתחו בית כנסת מיוחד לפליטים באוקראינה. בשיעור שהעברתי בברלין, כ-20% מהנוכחים היו פליטים\".\n\nדיווחים על ירידה חדה בתרומות\n\nעם זאת, הרב גולדשמידט מספר כי נרשמה ירידה חדה בתרומות שהגיעו בעבר מאוליגרכים רוסים אשר נפגעו מהסנקציות. \"התרומות פסקו גם מהאוליגרכים האוקראינים, שהיו צריכים לעזוב את ביתם ונפגעו בצורה כלכלית חמורה\", הוא אומר. \"אבל אני חושב שבאופן כללי, הקהילות מסתכלות על הסיוע לפליטים כעל חובה קדושה, ולא רק נטל. גם הזדמנות של חיזוק הקהילות\".\n\n11 צפייה בגלריה הרב גוטליב מחלק מזון ומים במיקואלייב ( צילום: Jrnu.org )\n\nמה האתגרים המרכזיים של הקהילות? \"מנהיגי קהילת אודסה שנמצאת בנפטון שברומניה, חשבו שהמלחמה תערך שבועות בלבד. לפי מה שנראה לעין, נראה כי מדובר על מלחמה ארוכה שאי אפשר לדעת מתי תסתיים, ולכן גם הם יצטרכו להחליט איך להמשיך\".\n\nכמי שהיה, כאמור, רבה של מוסקבה במשך למעלה משלושה עשורים, עד שנאלץ לעזוב, הרב גולדשמידט מספר כי \"הקהילה היהודית ברוסיה נפגעה קשות. אחוז גדול - למעלה מ-50 אלף - עזב. חלקם עלו ארצה, חלקם היו אזרחים ישראלים וחזרו ארצה, חלקם עברו לדובאי, אחרים לערי בירה של מדינות אחרות בחבר העמים, כגון טיביליסי, יש מי שעברו לאיסטנבול, רבים הגיעו לחלקים שונים באירופה.\n\n\"אנחנו בתוך תהליך של הגירה מרוסיה. יש רבים שאורזים מזוודות ומוכרים את הדירות שלהם. דיברתי עם רב הקהילה במוסקבה, שאמר כי יותר מ-30% מבני קהילתו יהגרו עד לסוף השנה האזרחית הנוכחית. מדובר על החלק היותר מבוסס, המעמד הבינוני-גבוה שעוזב. לא עוזבים: אנשים מחוסרי כל או הקשורים למקום בגלל הוריהם, וגם אלה שצריכים לגמור את התארים שלהם באוניברסיטאות, או מי שאין להם שום תקווה להמשיך בעבודתם מחוץ לתחומי רוסיה\".\n\nמה לגביך, אתה מתכוון לחזור לרוסיה אחרי סיום המלחמה? \"אני מקווה שיום אחד אוכל לחזור לרוסיה, בעזרת ה'\".\n\nרוסיה: \"המצב קשה יותר\"\n\nהרב הראשי של רוסיה, ברל לזר, רואה את הדברים אחרת לגמרי: \"המלחמה אמנם משפיעה על הקהילה ברוסיה, וחלק מהאנשים עזבו\", הוא אומר, \"אך לא במספרים גדולים. לא מרגישים את זה בתוך הקהילה. יש כאלה שעזבו ושחזרו, יש שעזבו ומתכוונים לחזור - ויש גם כאלה שעזבו ולא מתכוננים לחזור. בכל אופן, מוסדות החינוך נפתחו – וכמות התלמידים רק עלתה. בבית הכנסת לא מרגישים את זה. אי אפשר להגיד שמצב הקהילה השתנה. מדברים על כ-20 אלף יהודים שעזבו את רוסיה מפרוץ המלחמה – ואני בטוח שחלקם יחזרו, כולל כאלה שקיבלו דרכון ישראלי. אי אפשר לדעת מספרים מדויקים, אך אנחנו מאמינים שברוסיה זה אפילו לא 5% מכמות היהודים שעזבו\".\n\n11 צפייה בגלריה שליחי חב\"ד יתקעו בשופר ליד הטנקים באזורי הלחימה באוקראינה ( צילום: Soroka Svitlana, jrnu )\n\nהאם יש שינוי באנטישמיות ברוסיה בגלל המלחמה? \"לא מרגישים שום שינוי, ברוך ה'. הכול שקט ומקווים שכך יישאר, כי לדאבוננו בהיסטוריה תמיד יודעים שכאשר משהו לא הולך טוב, היהודים אשמים. רק שהפעם הסיפור היהודי הוא לא חלק מהמצב. אז בינתיים לא מרגישים את זה בשטח - לא ברחוב ולא בקהילה\".\n\nמה המצב הכלכלי של יהודי רוסיה? \"בתוך הקהילה נהיה הרבה יותר קשה, כי רבים מהתורמים הגדולים נמצאים תחת סנקציות ואין להם אפשרות לתרום. את זה מרגישים חזק. חלק ממעמד הביניים חש אי ביטחון, וגם זה משפיע על התרומות. לחלק יש קשיים כלכליים, ורואים את זה איך שניגשים לקהילה ומבקשים עזרה. אנשים שפעם תורמים, פונים היום לסיוע בהלוואות, במזון, לא יכולים לשלם את שכר הלימוד. אין פאניקה, אבל בהחלט יש אנשים שאין להם עבודה\".\n\n11 צפייה בגלריה הרב בערל לזר עם נשיא רוסיה ( צילום: Irina ERMOLIEVA, Vladimir KLIMOV _credit Artem KOZVONIN )\n\nמה אתה אומר על העזיבה של הרב גולדשמידט? \"אנחנו מאמינים שהרבנים צריכים להישאר. יש מי שסבורים שאם אנחנו יכולים להתבטא נגד המלחמה, אז אנחנו צריכים לעזוב. אבל אני לא חושב שזה חלק מהעבודה שלנו, להיכנס לפוליטיקה. העבודה שלנו היא לעזור ליהודים ולקהילות. לתמוך ביהודים. הדברים של הרב גולדשמיט גורמים נזק , כאילו שהיהודים מתערבים בנושאים פוליטיים. זה אף פעם לא עושה טוב ליהודים. אנחנו לא מתערבים בפוליטיקה, בוודאי שלא הרבנים\".\n\nהרב ברל מבהיר כי הקשרים הטובים שעליהם שמר עם נשיא רוסיה, ולדימיר פוטין , נותרו כשהיו: \"שום דבר לא השתנה. אין נושאים שעומדים על הפרק ורואים ההתערבות שלו. אבל הזכרת אנטישמיות – ופה יש עמדה מוצהרת של הממשל, שחס ושלום לא יאונה דבר לקהילה וליהודים\".",
    "יפספס את המונדיאל? רויס נפצע ומירר בבכי": "מכה קשה לנבחרת גרמניה ולבורוסיה דורטמונד היום (שבת). כוכב הקבוצה, מרקו רויס בן ה-33, נפצע בקרסולו בתחילת ההתמודדות בדרבי מול שאלקה וירד ממרר בבכי במהלך המחצית הראשונה.\n\nמאטס הומלס התייחס לפציעה לאחר המשחק וסיפר כי הדאגה: \"גדולה מאוד בגלל שהקרסול לא נראה טוב במבט ראשון. כולנו מקווים שלא סיתיים בצורה כל כך רעה\". גם מאמנו, אדין טרזיץ' הגיב: \"כאב למרקו מאוד, זה נראה כאילו הוא נפגע ברצועות. אנחנו מאמינים שזה לא ייקח הרבה זמן, הוא כבר נפגע בעבר ברצועות\".\n\nרויס, אחד השחקנים המוכשרים בדור האחרון בגרמניה, יעבור בדיקות נוספות. הוא פספס את המונדיאלים ב-2010 וב-2014 בעקבות פציעה, וכך גם את יורו 2016. השחקן הודיע כי לא ישתתף ביורו 2020 בגלל תשישות מצטברת מהעונה.\n\nהקשר תרם שני שערים ושני בישולים עד כה העונה בבונדסליגה ב-7 משחקים, יחד עם שער ובישול בליגת האלופות. הוא היה בסגל גרמניה למשחקים בליגת האומות מול הונגריה ואנגליה.\n\nגרמניה תשחק במונדיאל בבית ה' לצידן של יפן, ספרד וקוסטה ריקה. מאמן הנבחרת, האנזי פליק, יעקוב בדאגה אחרי מצבו של רויס.",
    "פוקס מחסלת את פעילותה בפוט לוקר באירופה - מכרה את חלקה תמורת 5.8 מיליון יורו": "התמורה בגין רכישת מניות ריטיילורס בחברת פוט לוקר המשותפת משקפת את ההשקעה היחסית של ריטיילורס בחברה המשותפת, סך של 8.7 מיליון יורו, ובניכוי חלקה היחסי בהפסדים הצבורים של חברת פוט לוקר המשותפת, בסך כ-3 מיליון יורו, ממועד הקמתה ועד סוף יולי 2022.\n\nהתמורה בגין רכישת מניות ריטיילורס בחברת פוט לוקר המשותפת משקפת את ההשקעה היחסית של ריטיילורס בחברה המשותפת, סך של 8.7 מיליון יורו, ובניכוי חלקה היחסי בהפסדים הצבורים של חברת פוט לוקר המשותפת, בסך כ-3 מיליון יורו, ממועד הקמתה ועד סוף יולי 2022.\n\nהתמורה בגין רכישת מניות ריטיילורס בחברת פוט לוקר המשותפת משקפת את ההשקעה היחסית של ריטיילורס בחברה המשותפת, סך של 8.7 מיליון יורו, ובניכוי חלקה היחסי בהפסדים הצבורים של חברת פוט לוקר המשותפת, בסך כ-3 מיליון יורו, ממועד הקמתה ועד סוף יולי 2022.\n\nבמקביל פוט לוקר אירופה האריכה לריטיילורס את הזיכיון להפעלת חנויות פוט לוקר בישראל, שאמור להסתיים באוקטובר 2026, עד אוקטובר 2030 בשיעור תמלוגים קבוע, והעניקה לה הנחה חד-פעמית של 1.9 מיליון יורו בתשלום תמלוגים.\n\nבמקביל פוט לוקר אירופה האריכה לריטיילורס את הזיכיון להפעלת חנויות פוט לוקר בישראל, שאמור להסתיים באוקטובר 2026, עד אוקטובר 2030 בשיעור תמלוגים קבוע, והעניקה לה הנחה חד-פעמית של 1.9 מיליון יורו בתשלום תמלוגים.\n\nבמקביל פוט לוקר אירופה האריכה לריטיילורס את הזיכיון להפעלת חנויות פוט לוקר בישראל, שאמור להסתיים באוקטובר 2026, עד אוקטובר 2030 בשיעור תמלוגים קבוע, והעניקה לה הנחה חד-פעמית של 1.9 מיליון יורו בתשלום תמלוגים.",
    "תיאטרון האבל סביב מות המלכה אליזבת מדגים את השינוי במלוכה הבריטית": "מותה של המלכה אליזבת השנייה, וגילויי האבל הרשמיים והספונטניים שהתעוררו בעקבותיו בבריטניה, מעוררים דיונים על עתידה של משפחת המלוכה ועל הרלוונטיות שלה לחברה רב-תרבותית ולעולם הגלובלי והפוסט קולוניאלי.\n\nלחצו על הפעמון לעדכונים בנושא: בריטניה",
    "מלחמת הכוכבים: דירוג העוצמה של אליפות אירופה": "הרגע הגדול של הכדורסל האירופי הגיע. שבועיים וחצי עמוסים בכוכבים, מהפכים, דרמות וסערות יבשתיות יצאו לדרך היום (חמישי) במה שעשויה להפוך לאליפות אירופה הגדולה ביותר שנראתה בכל הזמנים. 24 נבחרות יעלו בזו אחר זו למשחקים בקלן, ברלין, טביליסי, פראג ומילאנו כשבסופו של דבר רק אחת תשאר לעמוד, אבל מי זו תהיה? הטירוף מתחיל, ואין זמן טוב יותר מזה לחשוף את דירוג העוצמה לקראת הטורניר העצום >> 24. הולנד\n\nלאוראנג' אין יותר מדי מה להציע באליפות הקרובה, אבל גם הם יודעים שלאחר ההעפלה לטורניר היוקרתי, הם כבר עשו את שלהם. אקס הפועל חולון, מאוריציו בוסקאליה, יעמוד על הקווים ויקווה להשיג ניצחון עבור הנבחרת החלשה שהגיעה לטורניר בפעם השנייה ב-33 השנים האחרונות. וורת'י דה יונג מתייצב למה שעשויה להיות ההזדמנות האחרונה שלו עם הנבחרת על במה גדולה, בזמן שקייה ואן דר וורסט בן ה-21 יקווה להבריק במעמד הגדול. 23. בריטניה\n\nלפני חמש שנים בריטניה נותרה מאופסת בעמודת הנצחונות, כעת היא תקווה שסנטר דרושאפקה, גבריאל אולאסני, יספיק לה על מנת להשיג נצחון חמישי בתולדותיה באליפויות אירופה לאורך השנים. לשם כך, המטרה של בריטניה צריכה להיות אסטוניה, שחולקת איתה את בית ג', אבל בכל מקרה יותר מזה אנחנו לא צפויים לקבל מהנבחרת הזו. 22. הונגריה\n\nזה לא סוד - אדם האנגה של היורוליג הוא לא אדם האנגה בגרסאת פיב\"א. הכוכב ההונגרי הוא תכלית הכל בנבחרת ויודע לייצר במסגרתה שורות סטטיסטיות שגם מעידות על כך. במצב מסוים האנגה היה יכול לחלום על סנסציה ולנסות לקחת על גבו את חבריו לשמינית הגמר, אלא שכשהוא נמצא בבית המוות לצד צרפת, ליטא, סלובניה, גרמניה ובוסניה, נראה שגם הוא יודע שמדובר במשימה כמעט בלתי אפשרית. 21. אסטוניה\n\nהחבורה האסטונית תציג לראווה במהלך הטורניר שלה את שחקן היורוליג הטרי, והיחיד בשורותיה, מאיק קוטסאר שישחק העונה בבאסקוניה. יהיה לה לא קל בכלל להגיע לשמינית הגמר, אבל אם תרצה לעשות זאת היא תהיה חייבת לגבור על בריטניה ואוקראינה, זאת כשיוון, איטליה וקרואטיה לא אמורות להסתבך בדרך לנעילת שלושת המקומות הראשונים בבית. 20. בולגריה\n\nלאחר היעדרות בת 11 שנים מטורניר גדול, החבורה הבולגרית שבה לעניינים. כוכב אולימפיאקוס, סאשה וזנקוב, ישתף פעולה עם המתאזרח, די בוסט, והשניים ינסו להפתיע בדרך לשמינית הגמר. בולגריה היא אמנם לא נבחרת חזקה, אבל היא זכתה בבית שיאפשר לה לעמוד במשימה, זאת כשהיא יכולה לכל הפחות לנסות לעשות צרות במשחקים מול גאורגיה, בלגיה ומונטנגרו. שני נצחונות מתוך שלושת המשחקים האלה עשויים להספיק.\n\nוזנקוב ובוסט. זה יהיה קשה (FIBA)\n\n19. אוקראינה\n\nבשעת מלחמה, נבחרת הכדורסל האוקראינית יכולה להרגיש בעמדה טובה להעניק לאומה גאווה. היא אמנם מדורגת במקום ה-19, אבל בזמן שאסטוניה (21) ובריטניה (23) נמצאות מאחוריה בדירוג, היא הפייבוריטית לתפוס את המקום הרביעי בבית ג'. סביאטוסלב מיכאליוק יהיה אחראי על אספקת הנקודות, אלכס לן וארטם פוסטובוי ישלטו בצבע ויוסוף סאנון הצעיר ינסה להעניק את הניצוץ בדרך לשמינית הגמר. 18. פולין\n\nאחרי הולנד, הנה מגיעה שותפה נוספת לבית הישראלי. פולין, שחלקה את הבית עם ישראל ב-2015 ואף העפילה לשמינית, לא מחזיקה בשחקנים שאמורים להספיק לעלייה מבית ד', זאת על אף מתאוש פוניטקה, המנהיג והכוכב הבלתי מעורער. מבחינת פולין המשימה ברורה - עליה להשיג נצחון על הולנד, ולקוות לשני נצחונות נוספים במשחקים נגד ישראל, פינלנד וצ'כיה. זה לא מופרך, אך גם לא צפוי לקרות. 17. מונטנגרו\n\nכשהיא חולקת את בית א' לצד גאורגיה ובלגיה, קשה לנחש עד לאן מונטנגרו תגיע. בכל אופן, היא תקווה לנצח את שתי יריבותיה הבלעדיות על מקומות 3-4, מה שאמור להספיק לה בהנחה שתסתדר גם מול בולגריה. מונטנגרו מכוונת לשמינית גמר, זאת כשהיא אמנם מגיעה לטורניר ללא הכוכב הענק שלה, ניקולה ווצ'ביץ', אבל עם בויאן דובלייביץ', הסמל של ולנסיה שישוב העונה ליורוליג, והמתאזרח, קנדריק פרי. בכל אופן, לא בטוח שזה יספיק לה. 16. גאורגיה\n\nהחבורה שלא הרשימה, בלשון המעטה, בשני משחקי ההכנה נגד ישראל ואיבדה מאז גם את טוקו שנגליה עדיין מגיעה לאליפות עם קו קדמי מרשים שכולל את גוגה ביטדזה (אינדיאנה פייסרס) סנדרו מאמוקלשווילי (קבוצת הפיתוח של מילווקי באקס) ואקס מכבי ת\"א, גאורגי שרמדיני (טנריפה). בכל אופן גאורגיה צפויה להיאבק על המקום בשלב הבא מול בלגיה ומונטנגרו במסגרת בית א'. 15. בלגיה\n\nבאליפות אירופה החמישית שלהם ברצף, הבלגים מקווים לעשות צעד קדימה ולעלות לשמינית. סם ואן רוסום האגדי כבר לא לובש את המדים, אבל רטין אובאסוהן, אקס הפועל ירושלים והרכש הטרי של וילרבאן ינסה ביחד עם סנטר וירטוס בולוניה, איסמעיל באקו, לעשות את העבודה. בלגיה היא אחת הנבחרות המסקרנות באליפות.\n\nאובסוהאן, יגיע לשמינית? (FIBA)\n\n14. ישראל\n\nזה הזמן של דני אבדיה לעשות את קפיצת המדרגה ולהתאושש מהתקופה הרעה האחרונה במדים הלאומיים. הנבחרת של גיא גודס מגיעה לטורניר במומנטום רע, רע מאוד. למעשה, לפחות לפי הכושר הנוכחי של החבורה בכחול-לבן המטרה הריאלית היא המקום הרביעי בבית, מה שצפוי \"לסדר\" מפגש נגד יאניס אנטטוקומפו הענק ויוון בשמינית גמר משונה במיוחד בה הגריק פריק יפגוש את הקו הקדמי הישראלי. ישראל תהיה חייבת להיראות טוב יותר בפראג מאשר נראתה במוקדמות אליפות העולם, זאת כשבשלושת המשחקים הראשונים היא פוגשת את פינלנד, הולנד ופולין - משחקים בהם היא חייבת לכוון לניצחון. אם ההתחלה תהיה רעה, גודס עלול להסתבך ולאפשר לפולין לחלוף על פניו בדרך לשמינית לצד סרביה, צ'כיה ופינלנד בתסריט איום במיוחד. בכל אופן ישראל עדיין אמורה לעשות את המינימום ולהגיע ל-16 האחרונות. 13. בוסניה\n\nקורבן נוסף של בית המוות. כמעט בכל בית אחר בוסניה הייתה יכולה לראות בעצמה כמועמדת ברורה להעפלה, אבל כעת היא תהיה חייבת לגבור על גרמניה, משימה לא פשוטה בכלל, או לקוות לקריסה מוחלטת של איטליה או קרואטיה. יוסוף נורקיץ' ודזנאן מוסא מובילים את הסגל ויצטרכו לספק תצוגות ענק כדי להפתיע ולקחת את הנבחרת שלהם לשלב הבא. 12. פינלנד\n\nהנבחרת הפינית הייתה אחד הלהיטים הגדולים ביותר ביורובאסקט האחרון. החבורה, שכבר אז הובלה על ידי לאורי מארקנן (בן ה-20 בזמנו) הדהימה את צרפת ויוון בשלב בתים מהפנט אותו סיימה ב-1:4 (הפסד צמוד לסלובניה) מול הקהל הביתי האדיר בהלסינקי. הפעם, כשמארקנן כבר הספיק לחוות חמש שנים מוצלחות ב-NBA הוא ינסה לקחת את הנבחרת שלו להפתעה גדולה ורבע גמר. זה לא יהיה פשוט עבור פינלנד אבל גם עבורה, כמו ישראל, שמינית גמר לא תחשב להצלחה, בעוד הדחה בשלב הבתים תהיה כישלון צורם. 11. צ'כיה\n\nהנבחרת של ננו גינזבורג היא ממש לא מהנוצצות בטורניר, אבל בשנים האחרונות היא ללא ספק הפכה לאחת הנבחרות הכי מאומנות וממושמעות באירופה. החיבור הצ'כי נובע משיטת המשחק שהושרשה בשנותיו הארוכות של גינזבורג בנימבורק, שם רבים מהשחקנים בסגל הלאומי שיחקו בעבר. שני הכוכבים, תומאש סטורנסקי ויאן וסלי מרכיבים צמד אדיר שהיה פותח בחמישייה של כמעט כל נבחרת באירופה, ואם הרכז יהיה בריא וכשיר לשחק בעצימות רגילה צ'כיה תוכל לראות בעצמה כמועמדת להשתחל, עם קצת מזל, אל שמונה האחרונות. 10. גרמניה\n\nאחת הנבחרות המסקרנות בטורניר מגיעה כשברשותה נשק חדש - פראנץ וגנר. הרוקי האדיר שכיכב באורלנדו עומד בראש סגל מוכשר, זאת כשלצידו דניס שרודר, שפעם אחר פעם מתעלל ביריביו במסגרת הלאומית. עד לחלון ההכנה ומוקדמות אליפות העולם האחרון ואגנר לא שיחק דקה במדי הנבחרת הבוגרת אבל הוא לא התקשה לתרגם את היכולות שלו לדומיננטיות מוחלטת שיכולה להעניק לגרמניה סיבות טובות לאופטימיות. גרמניה תקווה לא להסתבך בבית המוות, זאת כשהיא יודעת שיש סיכוי לא רע שתפגוש את ספרד בשמינית הגמר, מה שייצר קרב מרתק בין שתי נבחרות שונות בתכלית.\n\nואגנר, נוצץ בנבחרת (GETTY)\n\n9. איטליה\n\nהנבחרת מארץ המגף חטפה מכה עם פציעתו של הכוכב הגדול ביותר שלה, דנילו גאלינרי, אבל אם להגיד את האמת זה כנראה לא מה שיכריע את האליפות מבחינתה. לאיטלקים מצבת פורוורדים מרשימה שמתחילה בסימונה פונטקיו, שאמור להיות זה שיוביל את הנבחרת, וממשיכה בניקולו מלי, אקילה פולונארה וגם לואיג'י דאטומה הוותיק. בכל מקרה איטליה עדיין מחזיקה באותה בעיה שמאפיינת את שנותיה האחרונות ומתקשה למצוא את הרכז ואת הסנטר שיעשו את ההבדל מול אריות היבשת.\n\n\n\n8. קרואטיה\n\nבדומה לאיטליה, גם לנבחרת הזו לא היה את הרכז שיוביל אותה קדימה, אלא שהיא, בשונה מהאיטלקים מנסה לתקן את זה עם אזרוחו של שחקן אלבה ברלין ג'אלין סמית'. את הנבחרת מוביל הכוכב הגדול ביותר שלה, בויאן בוגדנוביץ', כשלצידו גם איביצה זובאץ', דריו סאריץ', מריו הזוניה וקרלו מטקוביץ' הצעיר, אלא שפרט להם קרואטיה מציגה סגל דליל יחסית. לא מעט סימני שאלה אופפים את הנבחרת הקרואטית - האם סמית' יעמוד בציפיות? האם חמישייה איכותית וספסל חלש יכולים להספיק כדי לרשום הישג? כנראה שלא. וכן, גם לתהייה \"מדוע אחד הסנטרים הטובים ביורוליג, אנטה ז'יז'יץ', לא זומן?\" יש מקום. 7. ספרד\n\nאחת האניגמות הגדולות ביותר באליפות מגיעה עם שם ענק ומורשת מפוארת בצורה יוצאת דופן, אך במצב לא מוכר ועם סגל אנונימי מאוד ביחס למה שהתרגלנו. ריקי רוביו כבר לא מוביל את לה רוחה ובמקומו לורנזו בראון השתלט על עמדת הרכז לאחר פולמוס פוליטי, האחים גאסול פינו את המקום לאחים הרננגומס וגם סרחיו יול ייעדר בעקבות פציעה מאכזבת. מי שלמשך שנים ארוכות נחשבה לשנייה רק לארצות הברית ומחזיקה בארון גביעים עמוס הכולל 6 מדליות רצופות באליפויות אירופה, תנסה להוכיח שלמורשת יש משמעות, אך זה יהיה מסובך, כשבעוד היא נמצאת במגמת ירידה ברורה, שאר ענקיות היבשת רק התעצמו. 6. טורקיה\n\nהנבחרת של ארגין עתמאן חרקה, בלשון המעטה, בהכנה ובחלון המוקדמות לאליפות העולם, אך תקווה להשכיח את זה בעזרת טורניר מוצלח. לטורקיה יש חמישייה אדירה שכוללת שלישייה אדירה בדמותם של אלפרן שנגון, פורקאן קורקמז וצ'די אוסמאן, כשלצידם שודך כוכב אנדולו אפס, שיין לארקין. עם זאת, על הספסל אין לטורקים הרבה כלים ועל אף השמות הגדולים שכן ברשותם, הם עלולים למצוא את עצמם מודחים כבר בשמינית הגמר, זאת כשהם מצטלבים עם בית המוות. במובן הזה, לטורקיה ולספרד יהיה קרב ראש בראש קשוח על ראשות בית א', במטרה להמנע מצרפת, סלובניה וליטא האימתניות. 5. ליטא\n\nאמרתם כדורסל אירופי, אמרתם ליטא. הפעם, הירוקים מגיעים לאליפות כשהם מחזיקים בבצורת הארוכה ביותר בתולדותיהם ללא מדליה באחד מהטורנירים הגדולים. מדליית הכסף באליפות אירופה 2015 הייתה האחרונה בה זכו, ועל אף שמדובר בפרק זמן לא ארוך כמעט עבור כל נבחרת באירופה, בשביל הליטאים מדובר כאמור במצב שלא קרה מעולם. הפעם ליטא תנסה לאיים על הארד, כשברשותה סגל אדיר - דומנטאס סאבוניס ויונאס ולנצ'ונאס ישליטו סדר מתחת לסלים, רוקאס יוקובאייטיס ינהל את ההתקפות ורוקאס גידרייטיס, מאריוס גריגוניס ואיגנאס ברזדייקיס ידאגו לצלוף שלשות. ליטא נבחרת מצוינת, אבל לפניה בדירוג ארבעה אריות מפחידים במיוחד.\n\nסאבוניס בראש סגל אדיר (FIBA)",
    "עקב משבר המסעות לפולין, משרד החינוך הפיץ שאלון לבחינת חלופות באירופה": "\"אני לא קובעת פגישות בזמן השקיעה, גם אם אפסיד מזה עשרות אלפי שקלים\"\n\n\"אני לא קובעת פגישות בשקיעה, גם אם אפסיד מזה עשרות אלפי שקלים\"",
    "ההגנה על בן גביר היא מעשה נקלה | דעה": "העיתונאי נדב איל עשה מעשה טבעי, נכון ונבון כשהזהיר את העם ואת התקשורת מפגעי איתמר בן גביר. איל, שאינו אדיש לבעיות העולם ורואה את מה שעולל ויקטור אורבן לדמוקרטיה בהונגריה, יודע, שנסיגה מדמוקרטיה גוררת נחיל גזעני — ובמקרה של הונגריה הגוון האנטישמי כמעט נאצי.\n\nלחצו על הפעמון לעדכונים בנושא: איתמר בן גביר\n\nתקשורת",
    "ראש השנה תשפ”ג: כמה יהודים יש בעולם וכמה מהם חיים בישראל?": "לקראת כניסת שנת תשפ”ג: מספר היהודים בעולם עומד על כ-15.3 מיליון נפש, גידול קל בהשוואה ל-15.2 מיליון נפש בתשפ”ב. כך עולה מנתונים לפי מחקר שערך הדמוגרף פרופ’ סרג’יו דלה פרגולה מהאוניברסיטה העברית עבור השנתון היהודי האמריקני.\n\nמתוך כלל האוכלוסייה היהודית בעולם, מספר היהודים בישראל עומד על כ-7,080,000 נפש (לעומת כ-6,950,000 בתשפ”ב), ואילו כ-8.25 מיליון יהודים חיים מחוץ לישראל (מתוכם כ-6 מיליון בארה”ב, וכ-2.25 מיליון בכל שאר המדינות).\n\nאחוז היהודים בישראל מתוך כלל יהודי העולם עומד על 46.2%, עלייה של אחוז לעומת השנה הקודמת.\n\nאומדנים אלה כוללים את כל אלה המגדירים את עצמם כיהודים ואשר אינם מחזיקים בזהות דתית אחרת. הנתונים אינם כוללים את אלה המגדירים עצמם “יהודי באופן חלקי”.\n\nמספר זכאי חוק השבות בעולם, כולל אלה המגדירים את עצמם כיהודים ובני משפחותיהם המורחבות, עומד על 25.5 מיליון איש – מתוכם 7.5 מיליון כבר חיים בישראל ו-18 מיליון מחוץ למדינת ישראל.\n\nהאומדן של מספר היהודים בארה”ב יציב, ומשקף ניתוח עומק של תוצאות הסקר שנערך ב-2020 על ידי מכון פיו (Pew).\n\nאוכלוסיית הליבה היהודית במדינות נוספות נכון לינואר 2022 (לא כולל הגדרות רחבות של זכאי חוק השבות): צרפת 442,000 נפש; קנדה 394,000; בריטניה 292,000; ארגנטינה 173,000; רוסיה 145,000; אוסטרליה 118,200; גרמניה 118,000; ברזיל 91,000; דרום אפריקה 51,000; הונגריה 46,500; אוקראינה 40,000; מקסיקו 40,000; הולנד 29,700; בלגיה 28,000; איטליה 27,000; שוויץ 18,800; אורוגואי 16,300; צ’ילה 15,800; שבדיה 14,900; תורכיה 14,300; ספרד 12,900; אוסטריה 10,300; פנמה 10,000.\n\nכ-60 אלף עולים מ-93 מדינות עלו בשנת תשפ”ב. זהו זינוק משמעותי בעלייה, ששוברת השנה שיא של שני עשורים.",
    "גרמניה ניצחה 107:109 את ליטא, בוסניה הדהימה את סלובניה": "בולגריה - מונטנגרו 91:81\n\nלאחר שהכניעה אתמול את בלגיה, נבחרת מונטנגרו המשיכה במומנטום ועלתה למאזן 1:2 באליפות, כשהיא שומרת על סיכוייה להעפיל לשלב הנוקאאוט. בולגריה כבר עם שלושה הפסדים וככל הנראה לא תהיה שם. ולדימיר מיחאילוביץ' בלט בשורות המנצחת עם 23 נקודות, שישה ריבאונדים וחמישה אסיסטים, בויאן דובלייביץ' הוסיף 17 ותשעה ריבאונדים. סשה וזנקוב כיכב פעם נוספת בצד הבולגרי, עם 26 נקודות שלא הספיקו גם הפעם לניצחון.\n\n\n\nספרד - בלגיה 83:73\n\nעוד לפני הטורניר היה ברור שהגרסה הזו של ספרד היא לא הנבחרת הקטלנית שהתרגלנו אליה בעשור וחצי האחרונים, אבל להפסד נגד בלגיה - לא בטוח שמישהו ציפה. שחקניו של סרחיו סקאריולו נוצחו לראשונה בטורניר, וכעת הם באותו מאזן כמו יריבתם הערב, עם שני ניצחונות והפסד אחד. מאנו לקונט הוביל את קלעי נבחרת בלגיה עם 14 נקודות, פייר ז'ילה הוסיף 11. האחים הרננגומס, ווילי עם 14 וחואנצ'ו עם 11, בלטו בצד הספרדי.\n\n\n\nטורקיה - גאורגיה 88:83 (בתום שתי הארכות)\n\nההפתעה בבית א' הגיעה היום מהמשחק בין טורקיה וגאורגיה, שם לאחר 50 דקות של כדורסל, הגאורגים ניצחו והנחילו הפסד ראשון לטורקים באליפות. שחקניו של איליאס זורוס השאירו מקום לאופטימיות לגבי עלייה לשלב הבא, אחרי משחק נפלא של סנדרו ממוקלאשווילי שקלע 20 נקודות והוריד 12 ריבאונדים, ת'אד מקפאדן הוסיף שורה של 17 נקודות, ארבעה ריבאונדים ושישה אסיסטים. בצד הטורקי בלט אלפרן שנגון עם 19 נקודות ו-9 ריבאונדים.",
    "עושים סדר: הדרגים המסתמנים בהגרלת מוקדמות יורו 2024": "רבות דובר בשבוע האחרון על חשיבות המשחק של נבחרת ישראל מול אלבניה, ובמקרה הזה השחקנים ידעו להתעלות ולספק את הסחורה ברגע האמת. הניצחון הדרמטי 1:2 הבטיח לנבחרת את המקום הראשון בבית 2 של דרג ב' בליגת האומות, ממנו נגרעה כזכור רוסיה בעקבות הלחימה באוקראינה, והביאו עמו בשורה משולשת לקראת המשך הקדנציה של אלון חזן. אט אט תמונת הגרלת מוקדמות יורו 2024 מתבהרת, ואנחנו כאן כדי לעשות סדר.\n\n1. כרטיס לפלייאוף העלייה ליורו\n\nקודם כל, הזכייה בראשות הבית הבטיחה לישראל הזדמנות שנייה להגיע ליורו. בהנחה שהנבחרת לא תהיה בין שתי הראשונות בבית שלה במוקדמות היורו, היא תקבל בזכות ליגת האומות את האפשרות להתמודד בפלייאוף (חצי גמר וגמר). כזכור, בפעם הקודמת ישראל לא הצליחה להעפיל דרך מוקדמות היורו וקיבלה מקום בפלייאוף, אבל הפסידה בפנדלים בסקוטלנד בשלב חצי הגמר ולא הגיעה למשחק ההכרעה על הכרטיס ליורו. הפעם היא תוכל לפגוש את אחת ממנצחות הבתים בדרג ב' ולא תשובץ אקראית כממלאת מקום כפי שהיה ב-2020.\n\nבפעם הקודמת זה נגמר עם אכזבה בפנדלים. אלי דסה מול אולי מקברני בחצי גמר הפלייאוף ב-2020 | רויטרס\n\n2. מקום מובטח בדרג השני בהגרלת מוקדמות היורו\n\nישראל נמצאת במקום ה-18 בליגת האומות, על פיה נקבעים גם הדרגים לקראת הגרלת מוקדמות היורו שתיערך ב-9 באוקטובר בפרנקפורט. כל דרג כולל 10 נבחרות: במוקדמות יורו 2020 הייתה הנבחרת בתחתית הדרג השלישי (מקום 30) והפעם בזכות היותה ראש בית היא בעשירייה השנייה, יחד עם אנגליה, פולין ושוויץ. המשמעות היא הימנעות ממפגש עם נבחרת מהדרג השני ועל הנייר סיכוי טוב יותר לסיים באחד משני המקומות הראשונים במוקדמות – מקומות המעניקים כרטיס אוטומטי ליורו.\n\n\n\nכמובן שגם במקרה כזה, הכול תלוי בהגרלה, בה יהיו שבעה בתים בני חמש נבחרות ועוד שלושה בתים עם שש נבחרות. הדרגים יהיו רשמיים רק בתום משחקי ליגת האומות, אבל יש הבדל אם מקבלים מדרג ג' את אלבניה, איסלנד או ארמניה, לעומת אוקראינה או שבדיה.\n\n\n\nהדרגים למוקדמות היורו כרגע (לא סופי):\n\n\n\nדרג א': הולנד, פורטוגל, הונגריה, קרואטיה, בלגיה, דנמרק, ספרד, איטליה, פולין\n\n\n\nדרג ב': אוסטריה, בוסניה, אנגליה, צרפת, ישראל , ויילס\n\n\n\nדרג ג': ארמניה, אירלנד, רומניה, סלובניה, שבדיה\n\n\n\nדרג ד': אזרבייג'ן, איי פארו, גאורגיה, יוון, קזחסטן, לוקסמבורג, טורקיה\n\n\n\nדרג ה': בלארוס, אסטוניה, גיברלטר, לטביה, ליטא, מלטה, מולדובה\n\n\n\nדרג ו': אנדורה, סן מרינו, ליכטנשטיין\n\n\n\n*** גרמניה עלתה אוטומטית כמארחת היורו, רוסיה פסולה מהשתתפות.\n\nאפשרות להגרלה נוחה יותר. אלון חזן עם יוסי בניון | ברני ארדוב\n\n3. עלייה לדרג א' בליגת האומות\n\nהמקום הראשון בליגת האומות 2022/23 מקנה לנבחרת גם \"עליית ליגה\" לקראת קמפיין 2024/25 במפעל. זה אומר שבפעם הבאה, ישראל תהיה אחת מ-16 הנבחרות הבכירות של ליגת האומות ותוגרל בדרג הראשון שכולל את אריות אירופה. באופן אבסורדי, אנגליה ירדה ליגה וישראל היא זו שתפסה את מקומה.\n\n\n\nמעבר לשיבוץ היוקרתי ולמפגשים המלהיבים שדרג א' עשוי לזמן, מדובר בשיפור המצב לקראת קמפיינים עתידיים והבטחת הדרג השני גם במוקדמות הבאים.",
    "הפועל באר שבע הודיעה על צירופו של אור בלוריאן": "הפועל באר שבע הודיעה הערב (רביעי) על החתמתו של הבלם אור בלוריאן ממכבי פתח תקווה. \"אני שמח לחתום ולהצטרף לחברים לחדר ההלבשה\", אמר בלוריאן לאתר הרשמי של הקבוצה אחרי החתימה, \"אני מודה לצוות המקצועי על האמון בי, מצפה לפגוש את האוהדים ומאחל שיחד נעמוד במטרות שלנו\". בלוריאן גם בחר להודות למכבי פתח תקווה: \"זהו המועדון שבו גדלתי מאז שהתחלתי לשחק כדורגל והוא תמיד ישאר בליבי\".\n\n\"אור בלם צעיר עם פוטנציאל מצוין\", אמר המאמן אליניב ברדה על בלם הנבחרת הצעירה בן ה-22. \"זו החתמה טובה מאוד שלנו, שגם תגדיל את התחרות וגם תספק לנו עומק, עם בלם שגם יוכל לעזור להפועל באר שבע בעתיד\".",
    "המוסדיים נושי חלל נכנעו לסבלנות של אהרון פרנקל": "לחלל יש חוב של קרוב למיליארד שקל (270 מיליון דולר) למחזיקי האג\"ח שלה, וקופת המזומנים שלה מכילה 80 מיליון דולר בלבד. סדרות האג\"ח השונות של החברה נסחרות בתשואה דו־ספרתית, מה שמעיד על כך שהמשקיעים חוששים שיש סיכוי שהחברה לא תוכל לעמוד בפירעון החובות שלה. אתמול זינקה סדרה יז' בעקבות העסקה ב־6%. את הרבעון הראשון השנה סיימה חלל עם הכנסות של 24 מיליון דולר והפסד של 2.1 מיליון דולר. ההון העצמי עמד על 71 מיליון דולר. בתחילת אוגוסט רשמה החברה תהליך חשבונאי שמנע ממנה להיות בהפרה מול מחזיקי האג\"ח שלה.",
    "הכדור בידיים שלו: ספר חדש על הרגעים הבלתי נשכחים בתולדות המונדיאל": "\"שער יד האלוהים” של מראדונה; הרגע שבו פלה הפך למלך; הנגיחה של זידאן במטראצי; והקאמבק הגדול של רונאלדו – המשותף לכל הרגעים המכוננים האלה הוא אחד: כולם התרחשו במונדיאל, טורניר הכדורגל החשוב ביותר בעולם, שמזכה את הנבחרת המנצחת בו בגביע העולם, וכולם מוזכרים בספר החדש “פלאי מונדיאל – 50 הרגעים הגדולים בתולדות גביע העולם”, פרי עטו של השדר, המגיש ובמאי הכתבות ב”ספורט 1” שרון דוידוביץ’.\n\nפתיחת המונדיאל הוקדמה ביממה, קטאר מול אקוודור במשחק הראשון\n\nכריכת הספר פלאי מונדיאל (צילום: יחצ)\n\nהספר, שבו דוידוביץ’ סוקר את הרגעים הגדולים בתולדות המונדיאל, שהפכו לחלק בלתי נפרד מהזיכרונות של כל חובבי הכדורגל באשר הם, יוצא לאור כחודשיים לפני המונדיאל הקרוב שיתקיים בקטאר. בנוסף לדוידוביץ’, הטקסטים בספר נכתבו גם על ידי עיתונאי ושדרי הספורט אסף כהן, נדב יעקבי, דור הופמן, יהודה ארם ועוד. “זה למעשה ספר רביעי בסדרת ספרים”, מספר דוידוביץ’. “הראשון, ‘נבחרת החלומות’ (2017), עסק ב־50 הכדורסלנים הגדולים; השני, ‘אגדות דשא’ (2019), עסק ב־50 הכדורגלנים הגדולים; והשלישי, ‘סיפור אולימפי’ (2021), עסק ב־50 הרגעים הגדולים בתולדות האולימפיאדה. מבין כל הספרים שיצאו עד כה, זה הספר שהכי קרוב ללבי בכל מיני מובנים כי אני הייתי ‘ילד מונדיאל’, לוח השנה שלי הוגדר על פי המונדיאל. ידעתי שאם מתחילה שנת לימודים ובסופה, בחופשת הקיץ, יהיה מונדיאל – אז כל התחושה היא אחרת. הספר מתפרש על כל שנות המונדיאל מאז 1930, והוא בוחר רגעים. הוא לא בוחר שחקנים, קבוצות או תארים, אלא רגעים מיוחדים והיסטוריים בציר הזמן של המונדיאל והכדורגל, וגם בציר הזמן של ההיסטוריה, כי המונדיאל היה נקודת מפגש שכמעט אין שנייה לה. זה קרנבל העמים כי כדורגל הוא משחק של עם. זה היה המקום שבו עמים נפגשו זה עם זה, שלא לצורך מלחמה, והתחרו זה בזה. במובן הזה הייתה למונדיאל חשיבות גדולה, והספר מתאר את הרגעים האלה מתוך אהבה לדבר”.\n\nשרון דוידוביץ (צילום: צילום פרטי)\n\nהמונדיאל הראשון, המתואר בספר, התקיים באורוגוואי בשנת 1930 תחת השם “גביע ז’יל רימה”. השער הראשון בתולדות המונדיאל הובקע על ידי הצרפתי לוסיאן לורן, והנבחרת הראשונה שזכתה במונדיאל הייתה המארחת, אורוגוואי, לאחר שגברה 4:2 על נבחרת ארגנטינה בגמר שנערך במונטווידאו. “המונדיאל הראשון היה ברדק לא נורמלי”, אומר דוידוביץ’. “רוב הנבחרות בכלל לא רצו להגיע, ורק 13 נבחרות השתתפו בו. כיוון שזה היה באורוגוואי, לנבחרות מאירופה לקח שלושה חודשים לנסוע ולחזור. מדהים שמהדבר המבורדק הזה יצא מוצר כזה: בגמר המונדיאל צופים כמעט מיליארד איש, ובכל הטורניר צופים יותר. זה עדיין נשאר מאורע הכדורגל הכי גדול שיש לעולם להציע” .\n\nאיך בוחרים 50 רגעים בלבד מבין 21 מונדיאלים שהיו עד כה?\n\n“יש כמובן את המובן מאליו שזה ללכת למנצחים, ואז ללכת לדברים הפופולריים שמדברים עליהם כל הזמן כמו ‘יד האלוהים’ של מראדונה והסלאלום שלו (שער מפותל שהבקיע ברבע גמר המונדיאל 1986 מול אנגליה – ד”פ), ואז הולכים למפסידים, שגם השאירו אחריהם רגעים גדולים. אתה הולך כל הזמן על הקו הדק של דברים שיוצאים מכדורגל”.\n\n“שער יד האלוהים”, שהבקיע הכדורגלן הארגנטינאי האגדי דייגו ארמנדו מראדונה במשחק רבע הגמר של מונדיאל 1986 בין אנגליה לארגנטינה, הפך לאחד הרגעים האייקוניים בתולדות הספורט. מראדונה התרומם אז לנגיחה, הגיע לכדור לפני השוער האנגלי והסיט אותו באגרוף יד שמאל היישר לשער. השופט אישר את השער, וארגנטינה ניצחה.\n\nשער ''יד האלוהים'' של מרדונה (צילום: Photo Allspor.GettyImages)\n\n“רגע נוסף שמוזכר בספר לוקח אותנו אל מונדיאל 2010”, מציין דוידוביץ’. “בשמינית גמר המונדיאל במשחק של אנגליה מול גרמניה, הכדורגלן האנגלי פרנק למפארד כבש שער, הכדור עבר את קו השער, ולמפארד קבע 2:2. אבל מה? הקוון והשופט לא ראו ולא החשיבו את השער, למרות שזה היה ברור לגמרי. בסוף אנגליה הובסה 4:1, אבל זה היה הקטליזטור הכי משמעותי לכך שיש היום VAR (עוזר שופט וידיאו שבוחן החלטות שהתקבלו על ידי השופט המרכזי בעזרת מצלמות טלוויזיה – ד”פ)”.\n\n\n\nלקו בלבם\n\nהספר כולל גם דוגמאות שממחישות את ההשפעה העצומה של המונדיאל גם מחוץ למגרש. “אנדרס אסקובר היה הבלם של נבחרת קולומביה והיה מועמד להיות הכוכב הכי גדול שלה”, מספר דוידוביץ’. “במונדיאל 1994, במשחק בין קולומביה וארצות הברית, הוא כבש שער עצמי, וקולומביה הפסידה במשחק והודחה מהטורניר. עשרה ימים לאחר מכן הוא נרצח. זה סיפור עצוב מאוד. במקרה אחר, בשנת 1950 ברזיל הפסידה בבית לאורוגוואי 2:1 בגמר המונדיאל, אף שכולם היו בטוחים שברזיל תיקח את התחרות. באותו הערב נרשמו בברזיל מאות התאבדויות, ועשרות ברזילאים שהיו באצטדיון לקו בלבם. בעיתונות הברזילאית כינו את זה ‘ההירושימה שלנו’”.\n\nאבל היו כמובן גם רגעים טובים ומכוננים במונדיאל. “בשנת 1954 נערך בשווייץ גמר המונדיאל בין נבחרת גרמניה המערבית לבין נבחרת הונגריה, שהסתיים בניצחון 3:2 של הגרמנים”, הוא מספר. “גרמניה של אחרי מלחמת העולם השנייה הייתה מדינה מפורקת, מרוסקת, מפוררת, בלי כסף, בלי עתיד, בלי תקווה. ואז הגיע הניצחון של הגרמנים אחרי פיגור של 2:0 לטובת הונגריה, שהייתה הנבחרת הטובה בעולם. אם תשאל את הגרמנים, זה אחד האירועים הכי משמעותיים בתולדות גרמניה בימים של אחרי מלחמת העולם השנייה. גרמניה החדשה נולדה עם הזכייה הזו במונדיאל”.\n\nאילו עוד רגעים אהובים עליך במיוחד?\n\n“יש כמה, למשל הגול של הכדורגלן האנגלי מייקל אואן בשמינית גמר המונדיאל 1998 מול נבחרת ארגנטינה. למרות ההפסד של נבחרת אנגליה והדחתה המוקדמת מהמונדיאל, הוא זכה בתואר הכדורגלן הצעיר המצטיין בטורניר. זה גול שגרם לי, כבחור צעיר, לאהוב את המשחק יותר ממה שידעתי שאני יכול לאהוב אותו. כמובן גם כל סיפור שנוגע למראדונה הוא אהוב עליי במיוחד”.\n\nואם במראדונה עסקינן, דוידוביץ’ הקדיש את הספר לשני אנשים שהשפיעו עליו: האחד, חברו ושותפו לעבודה, פרשן הכדורגל סלבה ברזילאי, שהלך לעולמו בשנה שעברה; והשני מראדונה. “השם שלו מופיע בערך 130 פעם בספר”, מציין דוידוביץ’. “מראדונה הוא מספר הסיפורים הטוב ביותר בהיסטוריה של הספורט. כל סיפור שהוא נמצא בו הוא גדול מהחיים. מראדונה הפך את הכדורגל ואת המונדיאל למה שהם. בלי מראדונה אין את המונדיאל כמו שאנחנו מכירים אותו, ולהפך”.\n\n\n\nמי בעיניך הכדורגלן הטוב בכל הזמנים?\n\n“כרגע זה מראדונה, אבל אני מניח שכשלאו מסי יפרוש - אז מסי יהיה”.\n\n\n\nמה השתנה במונדיאל לאורך השנים?\n\n“עד אמצע שנות ה־90 המונדיאל היה המבט היחיד שהיה לנו כמעט על כדורגל. כל העולם התכנס לראות את זה. ואז הגיעו ליגת האלופות, והכבלים והשידורים וערוצי הספורט הרבים, וכבר לא היה צריך לראות רק את המונדיאל כדי להבין מי שחקן גדול ומי לא. פעם, גדולה של שחקן נמדדה לפי היכולת שלו במונדיאל, היום זה לא כך. מי ראה את השחקן הברזילאי פלה משחק מחוץ למונדיאל? אבל בארבעת המונדיאלים שהוא השתתף, ובהם שלוש הפעמים שהוא זכה, הבנת שהוא הכדורגלן הכי גדול בהיסטוריה דאז. פלה הוא עדיין שחקן המונדיאלים הכי גדול אי פעם. אחד הדברים הכיפיים בעבודה על הספר היה להיכנס לסיפורים מהעבר שאני לא מכיר, למשל הסיפור של נבחרת ברזיל 1970, שזכתה, בהנהגת פלה, במונדיאל”.\n\nמונדיאל 1970 היה הטורניר הראשון והיחיד בהיסטוריה שבו נבחרת ישראל השתתפה. אתה מאמין שנראה את הנבחרת שלנו שוב בתחרות?\n\n“אין שום סיכוי שנראה את ישראל במונדיאל בשנים הקרובות, אבל אולי באליפות אירופה. ההישג של להגיע למונדיאל בשנת 1970, ובמיוחד מה שעשינו במונדיאל, הוא מדהים. היום זה קשה פי 4,000. בספר מסופר הסיפור של ישראל, ונכון שההעפלה למונדיאל הייתה מוזרה, אבל ההשתתפות הייתה מדהימה. מה שמיוחד בהשתתפות של ישראל שם הוא שהיינו מאוד ישראלים גם שם: היו ריבים בין הכוכבים גיורא שפיגל ומוט’לה שפיגלר ובין המאמן עמנואל שפר”.\n\n\n\nכיוון חיובי\n\nב־20 בנובמבר יגשים דוידוביץ’ חלום כשיזכה לשדר את המונדיאל שייפתח בקטאר כחלק מצוות השידור של תאגיד השידור \"כאן 11\", לצד הכדורגלנית והפרשנית אשרת עיני. “זו תהיה הפעם הראשונה שלי, וזה הרבה מעבר לחלום”, הוא אומר. “אני מתכונן במרץ רב”.\n\n\n\nהכנות למונדיאל בקטאר (צילום: MUSTAFA ABUMUNES.GettyImages)\n\nמי להערכתך תזכה במונדיאל השנה?\n\n“זה מונדיאל מעניין כי אין פייבוריטית ברורה מאוד, יש שלוש נבחרות פייבוריטיות: ברזיל, צרפת ואנגליה. אני מקווה שאנגליה תזכה. אני אוהד של אנגליה ושל הכדורגל האנגלי. אבל ברחוב אני שומע שכולם רוצים שארגנטינה ומסי יזכו”.\n\n\n\nבוא נחזור רגע לישראל: מכבי חיפה העפילה עכשיו לליגת האלופות. מה דעתך על זה?\n\n“זה הישג ענק. זה אולי הסמן המרכזי שמראה את הכיוון החיובי שהכדורגל הישראלי הולך אליו. הכדורגל הישראלי הולך למקום טוב עם נבחרת הנוער שהעפילה לגמר אליפות אירופה, שחקנים ישראלים שמגיעים למקומות יפים באירופה, וההישג של מכבי חיפה. יש פה אווירה מדהימה וקהל טוב. מי שאוהב את הענף יכול להיות גאה בשנה האחרונה”.",
    "בראון להט, ספרד בגמר היורובאסקט מול צרפת": "אליפות אירופה בכדורסל בנקודת רתיחה. הערב (שישי) נקבעו העולות לגמר הגדול שייערך ביום ראשון, כאשר צרפת שהביסה 54:95 את פולין תתמודד מול ספרד שניצחה 91:96 את גרמניה בתום מותחן ומהפך יוצא מן הכלל ברבע הרביעי, כולל 29 נקודות של לורנזו בראון ממכבי תל אביב.\n\nהספרדים פתחו את ההתמודדות מעט טוב יותר וסיימו את הרבע הראשון ביתרון של שלוש נקודות (24:27). ברבע השני הגרמנים התעשתו ורשמו 19:27 משכנע, כאשר הם ירדו להפסקה ביתרון של חמש נקודות. את הרבע השלישי הם ניצחו בהפרש של נקודה, אולם את הרבע הרביעי לה רוחה פתחו נהדר והצליחו להשוות, במה שפתח את המשחק לגמרי בדקות ההכרעה.\n\nבסופו של דבר הרבע האחרון נגמר ב-20:31 מוחץ לספרדים. דניס שרודר התפוצץ אצל הגרמנים עם 30 נקודות, פרנץ וגנר הוסיף 15 נקודות משלו. בצד השני, לורנזו בראון של מכבי תל אביב קלע 29 נקודות והוביל את חבריו כסקורר המצטיין, כאשר ווילי הרננגומס סיים עם 16 נקודות ואלברטו דיאס הוסיף 10 נקודות משלו.\n\nסבסטיאן סאיס חוגג (רויטרס)\n\nפולין – צרפת 95:54\n\nהפולנים קלעו רק 18 נקודות במחצית הראשונה (תשע בכל רבע), כאשר הפעם האחרונה שנבחרת קלעה כל כך מעט בחצי גמר אליפות אירופה בכדורסל הייתה ב-1946 (הונגריה עם 12 נקודות).\n\nגרשון יבוסלה חוגג (רויטרס)\n\nההפרש כבר עמד בשיאו על 44 נקודות, אולם שווה לציין שהרבע הראשון היה הכי דל בטורניר והסתיים ב-9:15 בלבד לצרפתים, שבהמשך כמובן הרימו הילוך. כל המחצית השנייה הייתה למעשה גארבג’ טיים אחד גדול. בסיום קיבלנו את ההפרש הגבוה ביותר בתולדות הטורניר בחצי גמר, בנקודה יותר מהמשחק בין ברית המועצות לפולין ב-1967 (68:108) וקרואטיה ויוון ב-1993 (59:99).\n\nאצל המנצחת הצטיין גרשון יבוסלה, שקלע 22 נקודות. אלי אוקובואבן פורנייה הוסיפו 10 נקודות משלהם וטרי טארפיי, וינסנט פורייה ואמאת’ אמבאייה הוסיפו שמונה נקודות כל אחד. בצד השני, איי ג’יי סלותר סיים עם תשע נקודות.",
    "שבעה מוקדים בעייתיים בהסכם השכר עם המורים | דעה": "מערכת חינוך ציבורית איכותית היא תשתית מרכזית לכלכלה איתנה ולחברה בעלת לכידות. בישראל שיעור התלמידים בגילי חינוך חובה מסך האוכלוסייה גבוה ביותר בהשוואה לעולם המערבי. לכן, מצד אחד נדרשת השקעה רבה במיוחד בפיתוח וקידום הילדים, ומצד שני - יש אפשרות לזכות במנוף של צמיחה ושגשוג. טוב שנחתם הסכם השכר בין משרד האוצר, משרד החינוך וארגוני המורים, ובכל זאת - להסכם מספר מוקדים בעייתיים.",
    "ביוהאקינג שׁוּק 2022 תובנות ותחזית מדויקת – Fitbit, Apple, Synbiota, THE ODIN – שד אדום": "מחקר המחקר האחרון שפורסם על ידי המומחה \" שוק ביוהאקינג העולמי \" עם ניתוח על האסטרטגיה העסקית שנלקחה על ידי שחקני מפתח ומתפתחים בתעשייה ומספק ידע על התפתחות השוק הנוכחית, הנוף, הטכנולוגיות, הדרייברים, ההזדמנויות, נקודת המבט והסטטוס של השוק. הבנת הפלחים מסייעת בזיהוי החשיבות של גורמים שונים המסייעים לצמיחת השוק. דוח מחקר השוק העולמי Biohacking כולל מחקר שוק שיטתי ומקיף המספק את העובדות והנתונים בתחום השיווק.\n\n(הצעה בלעדית: הנחה של 25% על דוח זה)\n\nקבל עותק לדוגמה בחינם (כולל TOC מלא, גרפים וטבלאות) של דוח זה:\n\nhttps://www.marketinsightsreports.com/reports/09269784352/global-biohacking-industry-research-report-growth-trends-and-competitive-analysis-2022-2028/inquiry?mode=69\n\n(*אם יש לך דרישות מיוחדות, אנא הודע לנו ואנו נציע לך את הדוח כרצונך.)\n\nשחקני מפתח מובילים בשוק הביהאקינג העולמי:Fitbit, Apple, Synbiota, THE ODIN, HVMN, Thync Global, Moodmetric,\n\nפילוח שוק:\n\nלפי סוג :\n\nמחוץ לביוהאקינג\n\nבתוך Biohacking\n\nלפי יישום :\n\nביולוגיה סינתטית\n\nהנדסה גנטית\n\nמדעי הזיהוי הפלילי\n\nמבחינה גיאוגרפית, האזורים הבאים יחד עם ניתוח השוק של Biohacking המפורט:\n\nAPAC (יפן, סין, דרום קוריאה, אוסטרליה, הודו ושאר APAC; שאר APAC מפולח עוד יותר למלזיה, סינגפור, אינדונזיה, תאילנד, ניו זילנד, וייטנאם וסרי לנקה)\n\nאירופה (גרמניה, בריטניה, צרפת, ספרד, איטליה, רוסיה, שאר אירופה; שאר אירופה מפולחת לבלגיה, דנמרק, אוסטריה, נורבגיה, שוודיה, הולנד, פולין, צ'כיה, סלובקיה, הונגריה ורומניה)\n\nצפון אמריקה (ארה\"ב, קנדה ומקסיקו)\n\nדרום אמריקה (ברזיל, צ'ילה, ארגנטינה, שאר דרום אמריקה)\n\nושאר העולם\n\nבקש הנחה:\n\nhttps://www.marketinsightsreports.com/reports/09269784352/global-biohacking-industry-research-report-growth-trends-and-competitive-analysis-2022-2028/discount?mode=69\n\nעל אילו שאלות עונה דו\"ח Biohacking Market לגבי הטווח האזורי של התעשייה\n\nהדו\"ח טוען לפצל את ההיקף האזורי של שוק Biohacking לצפון אמריקה, אירופה, אסיה-פסיפיק, דרום אמריקה והמזרח התיכון ואפריקה. אשר מבין האזורים הללו הוכרז לצבור את נתח השוק הגדול ביותר לאורך המשך הצפוי\n\nאיך נראים נתוני המכירות בהווה איך נראה תרחיש המכירות לעתיד\n\nבהתחשב בתרחיש הנוכחי, כמה הכנסות ישיג כל אזור עד סוף תקופת התחזית\n\nכמה הוא נתח השוק שכל אחד מהאזורים הללו צבר כיום\n\nכמה הוא קצב הצמיחה שכל טופוגרפיה תתאר לאורך ציר הזמן החזוי\n\nסיבות לקניית דוח זה\n\n-מדגיש סדרי עדיפויות עסקיים מרכזיים כדי לסייע לחברות ליישר מחדש את האסטרטגיות העסקיות שלהן.\n\n-הממצאים וההמלצות המרכזיים מדגישים מגמות מתקדמות בתעשייה בשוק הביהאקינג, ובכך מאפשרים לשחקנים לפתח אסטרטגיות ארוכות טווח יעילות.\n\n-לפתח/לשנות תוכניות התרחבות עסקיות על ידי שימוש בהצעת צמיחה משמעותית בשווקים מפותחים ומתעוררים.\n\n-בדוק לעומק את המגמות וההשקפות בשוק העולמי יחד עם הגורמים המניעים את השוק, כמו גם אלה שמפריעים לו.\n\n-שפר את תהליך קבלת ההחלטות על ידי הבנת האסטרטגיות העומדות בבסיס העניין המסחרי לרכיבים, סוג ומשתמשי קצה.\n\nלבסוף, Biohacking Market הוא מקור חשוב של הדרכה עבור אנשים וחברות.\n\nקנה עכשיו@:\n\nhttps://www.marketinsightsreports.com/report/purchase/09269784352?mode=su?mode=69\n\nשירותי התאמה אישית זמינים עם הדוח:\n\n1.20% התאמה אישית חינם.\n\n2.ניתן להוסיף חמש מדינות לפי בחירתך.\n\n3.התאמה אישית חינם עד 40 שעות.\n\n4.תמיכה לאחר המכירה למשך שנה אחת מתאריך המסירה.\n\nצור קשר:\n\nאירפן טמבולי (ראש מכירות) – דוחות שוק\n\nטלפון: + 1704 266 3234 | +91-750-707-8687\n\nדוא\"ל: sales@marketinsightsreports.com | irfan@marketinsightsreports.com",
    "נבחרת גרמניה: אנטוניו רודיגר נגד אירוח המונדיאל בקטאר": "רק לפני שלושה ימים האנזי פליק מאמן נבחרת גרמניה יצא נגד ההחלטה המפוקפקת להעניק לקטאר את אירוח המונדיאל – מדינה קטנה מאוד שמוטלת בספק מבחינת המוסריות שלה ושמירה על זכויות אדם. כעת, גם הבלם של פליק בנבחרת הגרמנית, אנטוניו רודיגר שחתם הקיץ בריאל מדריד, ערך ריאיון ל-AS ותקף את ההחלטה.\n\n\n\nרודיגר, שחקן הרכב בטוח בנבחרת הגרמנית, אמר: \"לתת להם לארח את המונדיאל זו לא החלטה שהתקבלה למען האוהדים והשחקנים. זה מראה שלכסף יש חלק קריטי בעולם ובכדורגל\". רודיגר התייחס לשאלה האם שחקנים צריכים להחרים את המונדיאל ואמר: \"אני רואה שיש ויכוח סביב זה. הארגון צריך לקבל החלטה, לא השחקנים\".\n\nגם הוא נגד ההחלטה לקיים את המונדיאל בקטאר. רודיגר במדי הנבחרת | אימג'בנק GettyImages, Claudio Villa\n\nהגרמנים שובצו בשלב הבתים עם ספרד, יפן וקוסטה ריקה ויפתחו את דרכם בטורניר ב-23 בנובמבר – בדיוק בעוד חודשיים. ה\"פיצוי\" של הגרמנים על המונדיאל הזה יהיה היורו הבא, אותו הם מארחים. הערב הם יפגשו את הונגריה במסגרת ליגת האומות.",
    "מדבדב עלה בקלות, אונס ג'אבור לראשונה בקריירה בשמינית": "היום הראשון של משחקי הסיבוב השלישי באליפות ארצות הברית יהיה כזה שלא יישכח. סרינה וויליאמס נכנעה, הודחה וככל הנראה כך הסתיימה לה קריירה אגדית, בעוד בגברים המדורג ראשון דניל מדבדב טייל לשמינית הגמר.\n\nנלחם והפסיד. מארי | רויטרס\n\nגברים\n\nהמדורג ראשון דניל מדבדב לא התקשה להביס את את וו ייבינג המפתיע (174 בעולם), שהפך השבוע לטניסאי הסיני הראשון מאז 1946 שמגיע לסיבוב השלישי בגרנד סלאם. הרוסי, שזכה בטורניר אשתקד, כלל לא התקשה בשני סיבוביו הראשונים וגם הפעם עשה זאת בשלוש מערכות קלילות – 4:6, 2:6, 2:6 תוך שעה ו-57 דקות בלבד.\n\n\n\nקספר רוד (5), שמעולם לא עבר את הסיבוב השלישי בארצות הברית, יקווה להמשיך את השנה המצוינת שלו ולעשות זאת הפעם כשיפגוש את טומי פול האמריקאי (29). הנורבגי ניצח בשני המקרים שהשניים הללו נפגשו בגרנד סלאמים בעבר.\n\n\n\nאנדי מארי בן ה-35, שזכה באליפות ארצות הברית לפני עשר שנים בדיוק, קיווה להמשיך בקאמבק המוצלח שלו, אך הודח לאחר הפסד 6:4, 6:4, 6:7 (1), 6:3 למתאו ברטיני (13) האיטלקי.\n\n\n\nמשחקים נוספים:\n\n\n\nפבלו קארנו בוסטה (12, ספרד) – אלכס דה מינאור (18, אוסטרליה) 1:6, 1:6, 6:3, 6:7 (5)\n\nניק קיריוס (23, אוסטרליה) – ג'יי ג'יי וולף (ארה\"ב) 4:6, 2:6, 3:6\n\nקארן חצ'אנוב (27, רוסיה) – ג'ק דרייפר (בריטניה) 3:6, 6:4, 5:6 (דרייפר פרש)\n\nלא עצר מול הסנסציה הסינית. מדבדב | אימג'בנק GettyImages, Elsa\n\nנשים\n\nאחרי שהדיחה את המדורגת 2 בעולם אנט קונטבייט, הסתיים המסע הקסום של סרינה וויליאמס, ולא רק באליפות הזו – אלא ככל הנראה שהגיעה לסיומה הקריירה האגדית שלה. וויליאמס בת ה-40 נכנעה 7:5, 6:7 (4), 6:1 לאיילה טומליאנוביץ' האוסטרלית (46 בעולם), במה שהיה המפגש הראשון וגם האחרון בין השתיים. לחצו כאן לידיעה המלאה.\n\n\n\nועוד הלילה בנשים, המדורגת חמישית אונס ג'אבור, שהדהימה והגיעה עד גמר ווימבלדון האחרון, עברה לראשונה בקריירה שלה את הסיבוב השלישי בארצות הברית, לאחר שחזרה מפיגור מערכה וגברה על שלבי רוג'רס המקומית (31) 6:4, 4:6, 3:6.\n\nנפרדנו כך. סרינה וויליאמס | אימג'בנק GettyImages, ANGELA WEISS\n\nמשחקים נוספים\n\nקוקו גוף (12, ארה\"ב) – מדיסון קיז (20, ארה\"ב) 2:6, 3:6\n\nקרולין גרסיה (17, צרפת) – ביאנקה אנדרסקו (קנדה) 6:3, 6:2\n\nורוניקה קודרמטובה (18, רוסיה) – דלמה גאפי (הונגריה) 2:6, 0:6\n\nאליסון ריסק (29, ארה\"ב) – צ'יו וונג (סין) 4:6, 6:3, 4:6"
}