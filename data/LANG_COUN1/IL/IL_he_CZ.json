{
    "פורטוגל הביסה 0:4 את צ'כיה, ספרד נכנעה 2:1 לשוויץ": "בית 4:\n\n\n\nסלובניה - נורבגיה 1:2\n\n\n\nארלינג הולאנד הבקיע גם היום והעלה את מאזנו ל-15 שערים ב-10 משחקים העונה בכל המסגרות, אבל היתרון שהעניק לנורבגיה לא הספיק בסלובניה. כוכב מנצ'סטר סיטי העלה את נבחרתו ליתרון יקר בדקה ה-47, אבל אנדרז' שפוראר ובנימין ששקו בשער נפלא מחוץ לרחבה השלימו מהפך בדקות 69 ו-81 ושמרו עבור הסלובנים על סיכוי להימנע מירידה לדרג השלישי לקראת מחזור הסיום בו יפגשו את שבדיה. הקרב על הפסגה ייערך ביום שלישי בין נורבגיה לסרביה, כשהיתרון הוא של הסקנדינבים בזכות ניצחון החוץ שלהם במפגש האחרון בין הנבחרות.\n\n\n\nסרביה - שבדיה 1:4\n\n\n\nהשבדים איבדו כל סיכוי לעלות לדרג א' עוד לפני המשחק, אבל אחרי שדניאל סונדגרן (שעלה כבלם במערך של שלושה בלמים) וחבריו הובסו בבלגרד, הם חייבים לנצח בביתם את סלובניה כי אחרת הם יירדו לדרג ג'. השבדים עוד הוליכו בסרביה משער של ויקטור קלאסון (15), אבל אז החלוץ הלוהט אלכסנדר מיטרוביץ', שמככב גם עם פולהאם בפרמיירליג, השיב בשלושער בדקות 18, 45+1 ו-48 וגם ראה את סשה לוקיץ' קובע 1:4 בדקה ה-70. סרביה תארח את נורבגיה ביום שלישי ולמרות היתרון של הנורבגי במפגשים ביניהן, היא תלויה בעצמה - כי אם תנצח היא תסיים בראש הבית.",
    "צ'כיה במשחק על כל הקופה: אופטימיות בנבחרת": "נבחרת ישראל ספגה אתמול (שלישי) את הפסדה השני באליפות אירופה בבית שמשוחק בפראג, כשנכנעה 89:78 לסרביה החזקה. כעת, גיא גודס וחניכיו יגיעו למשחק בחמישי של להיות או לחדול, דווקא מול צ’כיה המארחת. עוד לפני המשחק ובכלל לפני שהאליפות החלה, נבחרת סרביה הייתה ועודנה נחשבת לאחת הפייבוריטיות להגיע לשלבים המאוחרים ובתום 40 דקות של כדורסל בנבחרת ישראל מאוכזבים כמובן מההפסד כהפסד, אך נראה שבסביבת הנבחרת התעודדו דווקא ממספר דברים שהיו חיוביים אמש.\n\nהדבר שנראה שכולם לקחו מהמשחק הזה הוא הלחימה. בסופו של יום הסרבים הצליחו להגיע ליותר מצבי זריקה שכמובן תורגמו ליותר נקודות, הם הגיעו יותר פעמים לקו וכמובן היה את נושא הטעויות וחוסר הריכוז שעלו לנבחרת ביוקר, בין שבסלים ובין שבאיבודי כדור במשחק, שממנו גודס וחניכיו מבינים כי המשחק מול הצ'כים ביום חמישי הוא כזה של להיות או לחדול. זה משחק שיעשה את ההבדל בין שמינית גמר לבין כישלון, עם סגל שכישרון לא חסר בו, גם אם אפשר אולי לתהות באשר לשינויים קלים.\n\nאכזבה נוספת הייתה מכך שדווקא הכימיה שהראו השחקנים של גודס על הפרקט לא הייתה במשחקים הקודמים, מה שיכול היה לשים את נבחרת ישראל בפוזיציה טובה יותר ואת המשחק אתמול ככזה של \"לפרוטוקול בלבד\". עד כמה שישמע מוזר הדבר, על אף האכזבה הברורה ממספר דברים, ניכר היה שבנבחרת התעודדו במעט לקראת המשחק המכריע ביום חמישי הקרוב.\n\nים מדר בדרך לסל (קרדיט: FIBE.COM)\n\nהתרחישים האפשריים לאור תוצאות אתמול הם די ברורים: ניצחון וגיא גודס, שהעריך את סיכויי הנבחרת במשחק מול הצ'כים ב-60:40 לטובת הנבחרת המקומית, יוביל את חניכיו לשלב הבא בברלין. למעשה, במרבית התרחישים העפלה, במידה ותהיה, תהיה מן המקום השלישי. בתרחיש של הפסד עד 5 נקודות, בשילוב הפסד של פינלנד להולנד, ישראל תעפיל מהמקום הרביעי מה שיסדר מפגש מול האחים לבית משפחת אנטטוקומפו וטיילר דורסי. אחרת, דרכה של נבחרת ישראל בכחול לבן תסתיים כבר ביום חמישי. הנבחרת תערוך בשעות הערב את האימון המסכם לקראת המשחק מול צ'כיה.\n\nדני אבדיה אמר לאחר המשחק: \"הטעויות בסוף, דברים חמקו לנו מהידיים, השלשה והעבירה, כל מיני שלשות על הראש שלנו בסוף שעון. היינו שם, הרגשתי את הקאמבק ושאפשר לנצח, שחקנים גדולים עושים מהלכים גדולים והנה זה חמק לנו. צריך לבוא באותה גישה, הבאנו את הגישה הזאת כי הבנו שאנחנו באים כאנדרדוג, שאין לנו מה להפסיד ואנחנו צריכים לשחק כך בכל משחק, לבוא, להביא את הרוח שלנו ולהילחם. עשינו עבודה טובה בהגנה ובהתקפה וצריך פשוט להמשיך בגישה הזאת. אין כוח בצבע כמו יוקיץ', התמודדנו איתו יחסית בסדר, הוא קלע כמעט 30 אבל לא עשינו לו חיים קלים ויש לנו מה למכור, אנחנו מביאים דאבל-אפ ויודעים מה לעשות, נעשה טקטיקה ויהיה בסדר. האם נהיה בשמינית הגמר? כן\".\n\nדני אבדיה מול ניקולה יוקיץ' (קרדיט: (FIBA.COM)\n\nים מדר הוסיף: “אני גאה בחבר’ה, הראינו הרבה אופי, הראינו הרבה רצון, באנו פה להילחם, אנחנו מייצגים את הנבחרת, מייצגים את ישראל, יש הרבה אנשים שתומכים ורואים אותנו בבית ואנחנו רוצים לעשות הכול כדי לעשות אותם מאושרים, שייראו שאנחנו מייצגים אותם בכבוד. אני חושב שעשינו עבודה טובה כדי לחזור למשחק, לא נשברנו, נשארנו ביחד לכל אורך המשחק, בסוף זה לא הספיק, הורדנו עד למינוס שתיים בסוף, אני חושב שקצת יצא לנו האוויר בעבירה הבלתי ספורטיבית, זה קצת שבר אותנו ולא הצלחנו לעשות עוד ריצה מאז. לא נתחיל לדבר פה על שיפוט, אני גאה בחבר’ה על המאמץ שעשינו היום”.\n\nעל כך שהמאזן כרגע הוא 2:2 והמשחק מול צ’כיה, עבורה זה משחק ביתי, הוא להיות או לחדול: “נכון, זה להיות או לחדול, צריכים לנוח טוב מהמשחק הזה כי שיחקנו לא מעט, להתכונן וזה להיות או לחדול אנחנו צריכים לתת הכול במגרש כדי להגיע לברלין”. על החיבור עם אבדיה: “כיף, כיף, אני אוהב, אני אוהב מאוד לשחק איתו. האם יש תחושת החמצה? לא. אני חושב שזה לא הזמן כרגע להסתכל על איפה היינו יכולים להיות, אנחנו בתוך אליפות אירופה, יש לנו משחק מול נבחרת צ’כיה כדי להגיע לברלין ונעשה הכול כדי לנצח ולהגיע לשם”.",
    "דור הזהב של סאטורנסקי, וסלי וננו: הכירו את נבחרת צ'כיה": "כושר לאחרונה: הנבחרת הצ'כית היא אחת הנבחרות המבוגרות בטורניר, כשחלק מהשחקנים שהובילו אותה להישגים בשנים האחרונות כבר עזבו את הנבחרת ואפילו פרשו מכדורסל. הנבחרת נמצאת במצב לא טוב בתמונת הסיכויים להעפלה לאליפות העולם 2023 כשניצחה שלושה משחקים בלבד מתוך שמונה עד כה, והיכולת שלה באליפות אירופה, שנבעה בין היתר מהפציעה של סאטורנסקי, הייתה המשך ישיר לשנה האחרונה הלא טובה שעוברת עליה מאז המשחקים האולימפיים בטוקיו.\n\n\n\nהכוכב הגדול: תומאס סאטורנסקי. סאטו, הוביל ביחד עם יאן וסלי ובלייק שילב את נבחרת צ'כיה לרשימה של ההישגים בעשור האחרון, אבל בניגוד לוסלי שלעיתים הבריז מהנבחרת, הגארד שחזר הקיץ מה-NBA לזרועותיה של ברצלונה, נשאר נאמן לנבחרת ואפילו שיחק בשורותיה ביורובאסקט 2017 המאכזב שלה. סאטורנסקי הגיע לטורניר הזה פצוע ממשחקי ההכנה, אך עדיין החליט לשחק מול הקהל הביתי שלו, וינסה למשוך את הנבחרת לשמינית הגמר.\n\n\n\nהמאמן: ננו גינזבורג. אולי אחד מסיפורי ההצלחה הגדולים של הכדורסל הישראלי. בגיל 58 גינזבורג הפך לאחד המאמנים הגדולים של הכדורסל הצ'כי לדורותיו אחרי שלקח את הנבחרת שדשדשה בתחתית הכדורסל המקומי אל שיאים ומעמדים גדולים. גינזבורג הגיע לצ'כיה כעוזרו של מולי קצורין בנימבורק, ואחרי שאימן את הקבוצה קיבל את הנבחרת וגם את הניהול המקצועי של הנבחרות הצעירות. המשחק מול ישראל עשוי להיות האחרון שלו, אם יפסיד ויודח מאליפות אירופה.",
    "צ'כיה השיגה ניצחון ראשון, סרביה מחצה את פינלנד": "המשחק שפתח את המחזור השלישי ביורובאסקט היה ההפסד הראשון של ישראל בטורניר, כשהחבורה של גיא גודס נכנעה היום (שני) 85:76 לפולין, ופספסה הזדמנות להבטיח את ההעפלה לשלב הבא כבר היום. במשחק השני בבית הישראלי ניצחה צ’כיה 80:88 את הולנד והשאירה את החלום לעלות לשלב הבא בחיים. במשחק שחתם את משחקי הבית נבחרת סרביה הביסה את נבחרת פינלנד 70:100 בקלות והראתה לכל מי שמתחרה על התואר שמדובר פה בקבוצה שצריך לחשוש ממנה.\n\nהניצחון הצ’כי היום השאיר למארחת סיכוי לעלות לשלב הבא כשמחר ישחקו נגד פינלנד ויקוו להשיג ניצחון נוסף. מנגד, ההפסד של ישראל היום והעובדה כי מחר החבורה של גודס תשחק מול סרביה החזקה, מגדילים את הלחץ על הנבחרת הישראלית שעלולה לסיים באותו מאזן כמו הצ’כים שעלול לגרור את הקבוצה בכחול-לבן למשחק אחרון ומכריע בפראג.\n\nסרביה – פינלנד 70:100\n\nלא נעים. כך אפשר לתאר את המשחק בבית הישראלי בין נבחרת סרביה האימתנית מול פינלנד של לאורי מרקאנן. מהרגע הראשון של המשחק הסרבים לחצו על הדוושה ולמעשה עד לדקה האחרונה של המשחק לא הורידה את הקצב והגיעו בפעם השנייה בטורניר עד כה ל-100 נקודות. וסיליה מיצ’י’ץ’ הוביל יחד עם נמניה נדוביץ’ את רשימת הקלעים הסרבים שכללה לא פחות משישה שחקנים בספרות כפולות עם 14 נקודות כל אחד, כאשר ניקולה יוקיץ’ סיים עם דאבל דאבל של 13 נקודות ו-14 ריבאונדים.\n\nהפינים כאמור סבלו בעיקר מהבדלי הרמות, ואת הקלעים של הנבחרת בכחול הוביל לאורי מרקאנן עם 18 נקודות. במידה ופינלנד תפסיד מחר לצ’כים, נבחרת ישראל תעלה לשלב הבא עוד לפני המשחק מול סרביה.\n\nניקולה יוקיץ' (קרדיט: FIBA.CO.M)\n\nצ’כיה – הולנד 80:88\n\nלעיני הקהל הביתי בפראג השיגו ננו גינזבורג ושחקניו ניצחון בכורה ביורובאסקט אחרי קרב ענק מול האריות הכתומים, שמעשית איבדו את סיכוייהם להמשיך לשלב הבא. המשחק היה אמור להיות קל יותר עבור הנבחרת המארחת, אך קאמבק אדיר של הכתומים, שהורידו פער של 23 נקודות לפיגור חד ספרתי, כמעט והרס את התוכניות של צ’כיה להמשך הטורניר. יאן וסלי סחב את הצ’כים על הגב והוביל את רשימת הקלעים עם 24 נקודות וסלים חשובים במאני טיים. בצד ההולנדי, יאניק פרנקה הוביל את הנבחרת עם 22 נקודות משלו.",
    "יורובאסקט: צ'כיה סיבכה את ישראל, סרביה ויוון הביסו": "קרואטיה - אסטוניה 70:73\n\nלאחר ניצחונה הראשון בטורניר על בריטניה, הקרואטים ניצחו את האסטונים במשחק צמוד והשאירו אותם על אפס ניצחונות מאז תחילת האליפות. לאורך שלושה רבעים, הנבחרת הקרואטית שמרה על פער מינימלי מנבחרת אסטוניה, אבל ברבע האחרון האסטונים הצליחו לצמצם את ההפרש בזכות משחק מעולה של שחקן הפועל ירושלים, סים סנדר ונה שקלע 18 נקודות ומייק קאלב קוסטר שהוסיף 17 נקודות ו-5 ריבאונדים. אצל הקרואטים קרלו מטקוביץ' עם 17 נקודות ו-4 ריבאונדים בלט יחד עם דריו שאריץ' שקלע 15 והוריד 12 ריבאונדים.\n\n\n\nבריטניה - יוון 93:77\n\nגם ללא יאניס וקוסטאס אנטטוקומפו שזכו למנוחה, ליוונים לא הייתה בעיה לנצח את הבריטים. אחרי שכבר צלחו את שתי המשוכות העיקריות בבית, קרואטיה ואיטליה, היוונים עברו בשלום מפגש נוסף בדרך להבטחת המקום הראשון. קוסטאס סלוקאס הוביל את קלעי יוון עם 21 נקודות (5-6 לשלוש) וגם גאורגיוס פאפאיאניס בלט עם 17 נקודות. טיילר דורסי שכיכב עד כה, קלע 5 נקודות בלבד בכמעט 20 דקות על הפרקט. הבריטים עם הפסד שלישי ברציפות, אך נהנו מ-17 נקודות של לוק נלסון.\n\n\n\nאוקראינה - איטליה 73:84\n\nאוקראינה שמרה על מאזן מושלם. אחרי שניצחה את בריטניה ואסטוניה, סבי מיכאיליוק כיכב עם 25 נקודות וערב נפלא תרמו גם איוון טקצ'נקו ויוסוף סאנון עם 17 נקודות כל אחד. האיטלקים קיוו להתאושש מההפסד הצמוד ליוון אמש ובעיקר למנוע הסתבכות בקרב על המקום השני בבית, אבל במחצית השנייה אפסו כוחותיהם, הם איבדו את היתרון שעוד החזיקו בו בפתיחת הרבע השלישי וגם סימונה פונטקיו התקשה לעיני הקהל במילאנו וסיים עם 14 נקודות בלבד. גם ניקולו מלי קלע 2 נקודות בלבד ואילו לואיג'י דאטומה סיים עם 3. הקלע המוביל של האזורי היה אקילה פולונארה שקלע 17.",
    "צ'כיה בדרך ללגליזציה של קנאביס": "צ'כיה מתקרבת ללגליזציה: ממשלת צ'כיה מקדמת חוק שיאפשר מכירת קנאביס חוקית לאזרחים. ההבנה כי צריכת הקנאביס רק הולכת וגוברת בכל מקרה, הביאה את הצ'כים להבנה כי הרווח ממיסוי הקנאביס יכניס מיליוני אירו לקופת המדינה בכל שנה, ולבטח הרבה יותר מאשר מכניסים הקנסות שמחולקים לצרכני קנאביס שנתפסים כיום.\n\nחוקי הקנאביס בצ'כיה דומים למדי לאלו הקיימים בישראל. השימוש בקנאביס הוא בלתי חוקי, אבל עבירות של אחזקת קנאביס בכמות המוגדרת לשימוש עצמי נחשבות כעבירות מנהליות, והעונש עליהן הוא קנס בלבד. סוג כזה של אי-הפללה נכנס לתוקף בישראל רק לאחרונה, אולם בצ'כיה הוא קיים כבר משנת 2010. כעת, הצ'כים מחשבים את דרכם אל עבר הצעד הבא: לגליזציה מלאה של קנאביס.\n\nמי שמוביל את המהלך הוא ראש הרשות הצ'כית למלחמה בסמים, יינדז'יך וובוז'יל. על פי ערוץ הטלוויזיה הצ'כי CT24, וובוז'יל עובד על הצעת חוק להסדרת שוק הקנאביס במדינה, תוך דגש על בקרה מתמדת על ייצור, מכירה ורישוי להפצת מוצרי קנאביס, ותחת אילו הגבלות. על פי החוק שיוגש בקרוב, גם רכישת קנאביס תוגבל לכמות מסוימת לכל אדם.\n\nמכירת קנאביס חוקית. בקרוב בפראג? | צילום: The Image Party, shutterstock\n\nבכנס האירופי למלחמה בסמים שנערך אמש (רביעי) בפראג, דיבר וובוז'יל והביע תקווה כי מדינות נוספות באיחוד האירופי יצטרפו למהלך: \"אנחנו מקווים שהמאמץ להסדרת שוק הקנאביס יהיה מאמץ משולב. זה בלתי-אפשרי שלא לדבר על כך ברמה כלל-אירופית. האיסור (על שימוש בקנאביס) לא הוכיח את עצמו כיעיל. אנחנו צריכים למצוא מודלים אחרים לשליטה בנושא. שוק מפוקח הוא הפתרון האפשרי היחיד\".\n\nהרעיון מאחורי הצעת החוק הוא ברור: אם אזרחי צ'כיה צורכים קנאביס בכל מקרה, עדיף שיעשו זאת בצורה אחראית, עם מוצרים מפוקחים, עם פירוט מאומת לגבי הרכב החומרים, ועם הכנסות גדולות יותר לקופת המדינה. על פי הדיווח בטלוויזיה הצ'כית, גם שר המשפטים פבל בלאז'ק אישר את המהלך ואמר \"אין צורך בכך שהמדינה תמשיך לבזבז משאבים על רדיפת אזרחים ושפיטתם\". \"אני מקווה שנצליח להכניס את החוק לתוקף עד לינואר 2024 לכל המאוחר\", אמר וובוז'יל. \"זו השאיפה שלי\".",
    "מפורקת: ישראל הפסידה והודחה מהיורובאסקט": "לאחר האכזבה במוקדמות המונדובאסקט, ישראל הודחה מיורובאסקט 2022. השורה התחתונה היא הדבר היחיד שמשנה לאחר ההפסד המאכזב הערב (חמישי) של הנבחרת מול צ’כיה 88:77. החבורה של גודס הגיעה למשחק של להיות או לחדול ופספסה את העלייה, כשההתרסקות המנטלית שחוותה בשלושת המשחקים האחרונים הובילו להדחה.\n\nלאחר פתיחה צמודה, הצ’כים יצאו לריצת 0:11 שהעלתה אותם ליתרון דו ספרתי. הנבחרת של ננו גינזבורג שלטה לחלוטין בכל מה שקרה במחצית הראשונה כשיאן וסלי ותומאס סטורנסקי הובילו ליתרון 37:53 צ’כי בהפסקה.\n\nישראל עלתה בטירוף למחצית השנייה, כשדני אבדיה ניהל את ההתקפה וסיים עם 11 אסיסטים. עד סוף הרבע היתרון ירד מ-16 לחמש בלבד והיה נראה שישראל יכולה לעשות את הבלתי יאמן כשדני אבדיה פתח את הרבע האחרון עם שלשה שהורידה את ההפרש לשתיים בלבד, ואז הכל השתנה. הצ’כים השתלטו, יצאו לריצת 0:13 ומשם החזיקו ביתרון יציב עד הסיום.\n\nדני אבדיה תופס את הראש (רויטרס)\n\nקלעו לישראל: ים מדר 16 נקודות, תומר גינת 15 נק’, דני אבדיה 12 נק’, 11 אסיסטים ו-8 כדורים חוזרים, רפי מנקו 12 נק’, גיא פניני ורומן סורקין 9 נק’ כ”א, נמרוד לוי 4 נק’.\n\nקלעו לצ’כיה: ווטז’ רובאן 25 נקודות, יאן וסלי 16 נק’, תומאס סטורנסקי 14 נק’, 11 אסיסטים ו-8 כדורים חוזרים, תומאס קיזלינק וירומיר בוהאצ’יק 8 נק’ כ”א, מרטין קריץ 6 נק’, אונדריי בלאבין 5 נק’, פטריק אודה 4 נק’, מרטין פטרקה 2 נק’.\n\nגיא גודס על הקווים (רויטרס)\n\nננו גינזבורג (רויטרס)\n\nרבע ראשון – 17:26 לצ’כיה\n\nיאן וסלי קלע את הסל הראשון במשחק עם קליעה מחצי מרחק, אך גיא פניני החזיר עם שלשה שהעלתה את ישראל ליתרון. למרות סל נוסף של הצ’כים ישראל קיבלה שלשה נוספת מפניני שפתח נהדר. ים מדר ביצע עבירה שנייה מוקדמת כבר אחרי שלוש וחצי דקות. לאחר סלים לשני הצדדים, תומאס סטורנסקי השווה עם הטבעה מעל רומן סורקין.\n\nים מדר קלע את השלשה הראשונה שלו חמש דקות לתוך הרבה והחזיר את היתרון לישראל. הנבחרות התחילו לקלוע שלשות מצד לצד כשפניני קלע שוב לישראל, אך סאטורנסקי קבע 14:16 לצ’כים עם שלשה משלו. המארחת המשיכה עם שלשה שלישית ברציפות שהעלתה ליתרון חמש והכריחה את גודס לקחת פסק זמן. הצ’כים יצאו לריצת 0:11 שפתחה את הפער, רפי מנקו צימק משלוש ואונדריי באלבין קלע לשתיים וקבע הפרש תשע בסוף הרבע.\n\nתומאס סטרונסקי והוארבאן חוגגים (רויטרס)\n\nרומן סורקין עולה הסל (רויטרס)\n\nרבע שני – 37:53 לצ’כיה\n\nווטז’ רובאן פתח את הרבע בדיוק כמו שקודמו הסתיים עם שלשה של הצ’כים. סורקין קלע מהצד השני, אך קליעה נוספת של רובאן שמרה על הפרש דו ספרתי. לייאפ של דני אבדיה מאסיסט נהדר של ים מדר הוריד את ההפרש לשמונה, 31:23. סטורנסקי חזר מהספסל והתחיל להשתלט על המשחק. הצ’כים הגדילו את ההפרש עם שלושה אסיסטים של הגארד ורק קליעות של מנקו ואבדיה הצליחו למתן את הבריחה. קליעות של סטורנסקי ופטריק אודה המשיכו במגמה השלילית של ישראל וים מדר הצליח לצמק ל-46:32.\n\nיאן וסלי קלע מקרוב והגדיל את ההפרש ל-15, אך פעולה טובה של סורקין החזירה שתי נקודות מהצד השני. וסלי המשיך עם קליעה נוספת מהצבע והפעם זה היה גינת שהגיב. תומאס קיזלינק קלע מחוץ לקשת השלוש והוריד את ישראל בפיגור 16 למחצית.\n\nדני אבדיה (רויטרס)\n\nרבע שלישי – 62:67 לצ’כיה\n\nהתקפה מסודרת של ישראל בפתיחת המחצית השנייה העלתה אותה על הלוח עם שלשה של רפי מנקו. יאן וסלי הגיב עם הטבעה והקבוצות התחילו לקלוע מצד לצד ולהשאיר את ההפרש על איזור ה-14 נקודות לטובת הצ’כים. דני אבדיה עם אסיסט שלישי ברציפות מצא את נמרוד לוי שצימק ל-58:48. ישראל המשיכה במומנטום החיובי והורידה את ההפרש לחמש בלבד כשאבדיה מחלק אסיסטים ללא היכר.\n\nסטורנסקי קלע שלשה ונמרוד לוי הגיב עם קליעה שהורידה ל-63:57. ים מדר קלע מחצי מרחק על הבאזר של שעון ה-24 וההפרש ירד לארבע. וסלי קלע ומדר הגיב עם שתי זריקות מדויקות מקו העונשין שהורידו את ההפרש לשש בסוף הרבע.\n\nתומר גינת במאבק עם ווטז’ רובאן (רויטרס)\n\nרבע רביעי – 77:88 לצ’כיה\n\nדני אבדיה פתח את הרבע עם שלשה נהדרת, אך סטורנסקי הגיב מיד עם אחת משלו. וסלי הוסיף עוד שתיים ורובאן קלע שלשה שהחזירה את החבורה של ננו גינזבורג ליתרון דו ספרתי. הצ’כים יצאו לריצה אדירה וכבר הובילו 65:80, גינת קלע לשלוש והוריד את ההפרש. אבדיה לא היה מוכן לוותר, קלע בקפיצה לאחור והוריד את התוצאה ל-83:73. ישראל לא מוותרת וים מדר חילק אסיסט וקלע פעמיים בעצמו מהעונשין, ההפרש עומד על 6 בלבד. קיזלינק קלע פעמיים מהקו והעלה את צ’כיה ל-77:84. רובאן קלע את מהקו את הנקודות האחרונות במשחק וצ’כיה ניצחה.\n\nחמישיית נבחרת ישראל: גל מקל, ים מדר, דני אבדיה, גיא פניני ורומן סורקין.\n\nחמישיית נבחרת צ’כיה: תומאס סטורנסקי, מרטין פטרקה, ירומיר בוהאצ’יק, יאן וסלי, תומאס קיזלינק",
    "ננו גינזבורג: מאמן נבחרת צ'כיה בכדורסל רוצה להדיח את...": "אליפות אירופה בכדורסל מגיעה לרגע האמת עבור נבחרת ישראל – אחרי שפתחה את האליפות עם שני ניצחונות רצופים, על פינלנד והולנד, ונראה היה שהדרך לשמינית הגמר בטוחה – הגיעו שני ההפסדים לפולין וסרביה שקבעו כי המשחק הערב (חמישי, 18:30) מול צ'כיה יקבע איזו נבחרת תעפיל לשמינית הגמר. העניינים מסתבכים כשמסתכלים על עמדת המאמן בנבחרת היריבה ורואים שם את המאמן הישראלי ננו גינזבורג.\n\nבלי יותר מדי יחסי ציבור, גינזבורג הוא מהמאמנים הישראלים המצליחים והמוערכים באירופה. לכדורסל הצ'כי הוא הגיע אי שם בשנת 2006, כעוזר המאמן של מולי קצורין, עוד מאמן ישראלי שהצליח מאוד באירופה, בקבוצת נימבורק. כעבור 4 שנים הוא התקדם למשרת המאמן הראשי, משרה בה החזיק 7 שנים. בזמן הזה הפך את נימבורק לקבוצה המצליחה בצ'כיה עם 5 אליפויות ו-4 גביעים ובזכות ההצלחה קיבל ב-2013 את משרת מאמן הנבחרת המקומית.\n\nגינזבורג באליפות אירופה | צילום: רויטרס\n\nמנבחרת שבקושי מעפילה לאליפויות אירופה, הפך גינזבורג את צ'כיה לחברה של קבע בצמרת היבשתית ואף הגיעה עימה עד למשחקים האולימפיים בטוקיו 2020 – שם זכה במקום ה-9 והמכובד. כעת הוא חייב לנצח את הנבחרת של המדינה בה נולד בכדי להעפיל פעם נוספת לשמינית הגמר, מה שככל הנראה יסיים עבור נבחרת ישראל את הדרך באליפות (קיים תסריט שבו שתי הנבחרות מעפילות, אך הוא קלוש). לקראת הקרב, גינזבורג נשמע נרגש במסיבת העיתונאים לקראת המשחק.\n\n\"זה יהיה משחק מפתח עבור שתי המדינות\", אמר המאמן. \"כמובן שעבורי תהיה למפגש הזה משמעות מיוחדת, כי כולם יודעים היכן נולדתי. אני גר עכשיו בצ'כיה ומאוד אוהב גם את המדינה הזאת, אבל אני אקח את זה בצורה הכי מקצועית שיש. בסופו של דבר זה משחק כדורסל והמנצחת תעלה לשמינית הגמר בברלין. אני מאמין שצ'כיה תהיה המנצחת ואנחנו ניסע לברלין\".\n\nמאכזב בשני המשחקים האחרונים. אבדיה | צילום: ספורט 5\n\nהצד היותר לחוץ במשחק הזה הוא כמובן הצד של נבחרת ישראל. ערב האליפות הכריז מאמן הנבחרת, גיא גודס, כי המטרה היא להעפיל לפחות לרבע גמר האליפות – מטרה שכרגע נראית רחוקה מאוד. גם במשחקים בהם ניצחה הנבחרת, ולמעשה גם במשחקי קדם אליפות העולם בשבוע שלפני היציאה לאליפות, הנבחרת נראתה רע, לא מחוברת ונטולת פתרונות בהתקפה למעט \"תנו את הכדור לדני אבדיה – ובהצלחה\".\n\nבשני ההפסדים לפולין וסרביה קלע דני 3 ו-14 נקודות בהתאמה. אם תנצח ותעפיל לשמינית הגמר, הנבחרת בכחול-לבן תיסע כאמור לשלבי ההכרעה בברלין, כשבשמינית הגמר צפויה לפגוש הנבחרת את אוקראינה שהפכה לאחת הנבחרות המפתיעות בטורניר וניצחה את איטליה במהלך שלב הבתים. אם היא תפתיע ותעבור גם את השלב הזה – צפוי לה מפגש מול אלופת אירופה והשחקן הטוב באירופה, ואולי בעולם, לוקה דונצ'יץ' ונבחרת סלובניה.",
    "ליגת האומות: פורטוגל וספרד נאבקות על ראש הבית": "פורטוגל - ספרד (21:45, ספורט1)\n\n\n\nגם תיקו יספיק לכריסטיאנו רונאלדו וחבריו כדי לסיים בראש הבית, לאור תוצאות המחזור הקודם (ה-0:4 המדהד על צ'כיה, לצד הפסד לה רוחה 2:1 לשוויץ). הספרדים, מצידם, חייבים ניצחון כדי לכבוש מחדש את הפסגה. כל חמשת המפגשים האחרונים בין שתי הנבחרות הסתיימו בתיקו, כולל 1:1 כשהן נפגשו בליגת האומות לפני שנה. רונאלדו שנפגע מול צ'כיה יהיה כשיר, ז'ואאו קאנסלו שהחמיץ את המשחק בשל הרחקה ישוב ל-11. מנגד, אמור דני קרבחאל לחזור להרכב של לואיס אנריקה לאחר שנח מול שוויץ, פדרי וגאבי עשויים לרדת לספסל. \"יהיה קשה לנצח שם, אבל עוד תיקו לא ישרת אותנו. נבוא כדי להשיג שלוש נקודות\", אמר מאמן האורחת.\n\n\n\nשוויץ - צ'כיה (21:45)\n\n\n\nבעוד פורטוגל וספרד נלחמות על ראש הבית, שוויץ וצ'כיה ייאבקו כדי להימנע מסיום במקום האחרון בבית, המוביל לירידת דרג בליגת האומות. תיקו יספיק למארחת, בעוד הצ'כים חייבים ניצחון. לרוע מזלם, הם מגיעים במומנטום רע מאוד עם שלושה הפסדים רצופים במפעל - כולם על האפס: 2:0 מול פורטוגל, 2:0 מול ספרד ו-4:0 מול פורטוגל. עם זאת, ניצחונם היחיד במפעל היה על אותה שוויץ - 1:2 בשנה שעברה. אחד נוסף כזה יספיק. השוויצרים לעומת זאת מגיעים מעודדים, לאחר שהפתיעו בשני המשחקים האחרונים את פורטוגל (0:1) וספרד (1:2). מנואל אקאנג'י המוצהב ייעדר.",
    "אחרי ההדחה: גינזבורג צפוי לעזוב את צ'כיה": "אחרי תשע שנים כמאמן נבחרת צ'כיה, ורגעים ספורים אחרי שסיים את דרכו באליפות אירופה עם הפסד 94:88 ליוון ויאניס אנטטוקומפו בשמינית הגמר, ננו גינזבורג צפוי להמשיך לאתגר הבא בקריירה.\n\nלערוץ הספורט נודע שהמאמן, שהוביל להדחת נבחרת ישראל משלב הבתים יחד עם שחקניו, הגיע להחלטה שאינו מעוניין להמשיך על הקווים של צ'כיה במקביל לעבודתו כמאמן פרומיתיי האוקראינית.\n\nבכך, גינזבורג מסיים \"רומן\" ארוך שנים עם הכדורסל הצ'כי. הוא הגיע לנימבורק כעוזר מאמן ב-2006, מונה למאמן ראשי ב-2011 ותפס את המושכות של הקבוצה הלאומית ב-2013. בדרך, הוא הספיק להוביל את צ'כיה לאליפות העולם לראשונה בתולדותיה - שם הודחה ברבע הגמר וסיימה במקום השישי - ואף הגיע כעת לשמינית גמר אליפות אירופה.",
    "הנבחרת נחתה בצ'כיה, מוטי דניאל: \"שחקנים הבינו שקרה משהו לא טוב ושיש אחריות לכל אחד\"": "\"לפני כל אליפות אירופה יש התרגשות חדשה\" אמר גינזבורג, \"אבל ברור שבגלל שהאליפות כאן אז יש יותר התרגשות. האולם יהיה ברוב המשחקים מלא, בטח במשחקים שלנו אז כן זה מרגש. תמיד טוב לראות חברים, אבל בסוף יש לנו מטרות משותפות אבל מנוגדות. ברור שתהיה התרגשות מיוחדת במשחק מול ישראל. ניצחנו את קרואטיה לפני שבועיים והתחלנו להיראות יותר טוב אבל אז סבלנו ממכת פציעות. אנחנו יכולים לעשות דברים יפים, המטרה היא קודם לעלות שלב, ואם נגיע לרבע גמר אז משם אלוהים גדול. אבל קודם כל אנחנו צריכים לחזור למשחק שלנו\".",
    "בקושי: יוון ברבע אחרי 88:94 על צ'כיה": "אליפות אירופה נכנסת לשלבים המכריעים שלה, ותמונת רבע הגמר הושלמה. במוקד: נבחרת יוון נחלצה ממבוכה בעזרת 88:94 נגד צ'כיה ונבחרת פינלנד המשיכה בטורניר הענק שלה ועם 86:94 על נבחרת קרואטיה העפילה לראשונה מזה 55 שנים לשלב רבע הגמר, שם תפגוש את ספרד. עוד קודם פולין השיגה 86:94 משלה על חשבון אוקראינה בדרך ל-8 האחרונות ומפגש מול סלובניה.\n\nיוון - צ'כיה 88:94\n\nזה לא היה קל, ובשלבים רבים זה היה נראה כאילו אליפות אירופה 2022 תספק לנו סנסציה נוספת, אבל בסופו של דבר דפיקות הלב בפיראוס נרגעו.\n\nצ'כיה נקלעה לפיגור דו ספרתי כבר בפתיחה, אך התאוששה במהירות. המאמן הישראלי והנבחרת שעלתה על חשבון ישראל לשמינית הגמר שלטו בקצב על הפרקט בברלין נגד אחת המועמדות הבכירות לזכייה ואף נכנסו לרבע האחרון ביתרון 63:67. אלא שבעשר הדקות האחרונות יוון הידקה את ההגנה, העלתה הילוך בהתקפה ועם 21:31 ברבע האחרון הצליחה לעבור את המכשול הלא צפוי. כעת, יוון תפגוש את גרמניה לקרב איכותי ברבע הגמר.\n\nיאניס אנטטוקומופו סבל ממחצית ראשונה רעה במהלכה קלע 4 נקודות בלבד, אך התעורר ב-20 הדקות לאחר מכן וסיים את המשחק עם 27 נקודות, 10 ריבאונדים ו-5 אסיסטים. בצד השני יאן וסלי קלע 21 נקודות ותומאש סטורנסקי אמנם קלע 3 נקודות בלבד, אבל מסר לא פחות מ-17 אסיסטים עבור הצ'כים, שכמעט השלימו הפתעה ענקית.\n\nפינלנד - קרואטיה 86:94\n\nכשלאורי מארקנן מגיע לעבודה, הוא יכול להוביל את פינלנד לנצחון נגד כמעט כל יריבה. הכוכב הפיני לקח את הנבחרת שלו לנצחון אדיר על חשבון בויאן בוגדנוביץ' וחבריו הקרואטים, והעניק לפינלנד את הכרטיס לשמונה הגדולות לראשונה מזה 55 שנים.\n\nהמשחק הזה היה צמוד לכל אורכו, אך בריחה פינית סגרה את הסיפור בדקות ההכרעה. בוגדנוביץ' (23 נקודות) אמנם הציג את היכולת המוכרת, אך מארקנן האפיל עליו ועל כל יתר החבורה הקרואטית עם הופעת ענק של 43 נקודות ו-9 ריבאונדים ב-32 דקות בלבד.\n\nפינלנד תקווה להמשיך במסע המדהים כשתפגוש את ספרד, אלופת העולם, ברבע גמר מסקרן במיוחד ממנו נקבל אחת מבין ארבע האחרונות של הטורניר.",
    "פורסם סגל ישראל לגביע הדיוויס מול צ'כיה": "היום נקבעו סגלי הנבחרות למפגש הדיוויס שיתקיים בסוף השבוע הבא (17-16 בספטמבר) בין ישראל וצ׳כיה בהיכל קבוצת שלמה בתל אביב במסגרת בית 1 של גביע דיוויס. הנבחרת הצ׳כית, אשר זכתה שלוש פעמים בעבר בתואר (1980, 2012, 2013) מגיעה לארץ כאשר המנצחת תשחק במשחק עליה לטורניר הגמר של גביע הדיוויס (16 הטובות בעולם) והמפסידה תתמודד במשחק הישרדות בבית 1.\n\nסגל נבחרת ישראל כולל את הקפטן/שחקן יוני ארליך (164 בעולם לזוגות), ישי עוליאל (355 בעולם), דניאל צוקרמן (457 בעולם), עידן לשם (470 בעולם) וסער סימון (639 בעולם), אשר זומן לראשונה לסגל הנבחרת.\n\nהנבחרת הצ׳כית בהובלת הקפטן ירוסלב נאברטיל, מגיעה למפגש שלושה שחקנים מה-200 המובילים בעולם וכוללת את יירי לצ׳קה (61), תומאס מאחץ׳ (126), זדנק קולאר (149) ודליבור סברצ׳ינה (222). זהו המפגש החמישי בין שתי הנבחרות כאשר המאזן עומד על 1:3 לצ׳כיה. המפגש האחרון בין שתי הנבחרות התקיים באוסטרבה ב 2018. בו ניצחה צ׳כיה 1:3 את ישראל.\n\nיוני ארליך ודניאל צוקרמן (חגי מיכאלי)\n\nקפטן הנבחרת יוני ארליך אמר במסיבת העיתונאים: “אני הולך עם ההרכב ששיחק מול דרום אפריקה. השגנו ניצחון מאוד יפה והשחקנים התעלו ברגע הנכון והיו מחויבים לנבחרת. יש לנו שחקן חדש שצורף לסגל בפעם הראשונה, סער סימון ואני מתרגש בשבילו שהוא יהיה חלק מהשבוע המיוחד הזה ואני בטוח שגם לו זה ייתן המון. השחקנים עשו את כל ההכנות בטורנירים בחו״ל כדי להגיע בכושר הכי טוב שהם יכולים למפגש. הולך להיות לנו שבוע מאתגר מאוד ואני מקווה שההיכל יהיה מלא מול הנבחרת צ׳כית המצוינת וייתן לנו את הדחיפה שאנחנו צריכים. מובטח לאוהדי הטניס בארץ טניס ברמה גבוהה ובכלל כמה שבועות של חווית טניס בלתי רגילה ביחד עם הדיוויס וטורניר ה-ATP״.\n\nביום שישי יתקיימו שני משחקי יחידים שיחלו בשעה 14:00. בשבת יתקיימו משחק זוגות ולאחר מכן שני משחקי יחידים החל מהשעה 12:00.",
    "ספרד הפסידה 2:1 לשווייץ, 0:4 לפורטוגל": "",
    "אליפות אירופה: צרפת ניצחה את ליטא, סרביה את צ'כיה": "גרמניה - בוסניה 82:92\n\n\n\nהמארחת המשיכה להרשים כפי שעשתה בניצחון על צרפת במשחק הפתיחה, ושמרה על מאזן נקי מהפסדים למרות שנקלעה לפיגור בן 11 נקודות במהלך המחצית הראשונה. גרמניה רצה 2:18 בין הרבע השני לשלישי, עלתה ליתרון דו ספרתי בעצמה וסגרה עניין. דניס שרודר להט עם 18 נקודות ותשעה אסיסטים, כאשר פרנץ ואגנר קלע גם הוא 18 ויוהאנס תימן הוסיף 14. 30 נקודות של דז'נאן מוסא, לצד 21 ושבעה ריבאונדים של יוסוף נורקיץ', לא הספיקו לבוסניה שנחלה הפסד ראשון בטורניר.\n\n\n\nהמאנשאפט הרשימו מאוד במחזור הראשון, עם 63:76 יוקרתי על צרפת שהגדיל את רף הציפיות. גרמניה לא הגיעה לפודיום ביורובאסקט מאז 2005, ואולי השנה זה אפשרי. בוסניה, שניצחה את הונגריה 85:95 במחזור הראשון, מציגה לא מעט כוח אש בסגל וגם כוכב אחד גדול בדמות יוסוף נורקיץ', ותנסה להפתיע.\n\n\n\nליטא - צרפת 77:73\n\n\n\nזה היה נראה כמו המשך ישיר למחזור הראשון מבחינת צרפת, כאשר ליטא ברחה מהר מאוד ליתרון 8:21. הטריקולור נצמדו, אבל הליטאים שמרו על ההובלה עד אמצע הרבע הרביעי, אבל אז איבדו את הראש וסגנית האלופה האולימפית יצאה לריצת 4:17 שהעלתה אותה לפלוס שבע, בדרך לניצחון. 27 נקודות של אוון פורנייה היוו סיבה עיקרית לניצחון הצרפתי, בעוד 15 נקודות ושמונה ריבאונדים של יונאס ולנצ'יונאס לא הספיקו לליטא, בין השאר כי דומנטאס סאבוניס נעלם וקלע 6 נקודות בלבד.\n\n\n\nהונגריה - סלובניה 103:88\n\n\n\nאלופת אירופה ממשיכה להרשים בפתיחת היורובאסקט, הפעם עם ניצחון על הונגריה החלשה. הסלובניים פתחו חזק והובילו בשלב מוקדם 2:18 כשבסיום הרבע הראשון הובילו ב-13 נקודות. ההונגרים הצליחו לצמצם את הפער הגדול רק ברבע הרביעי, אבל זה לא הספיק להם בדרך להפסד נוסף באליפות אירופה. אצל סלובניה בלט מעל כולם לוקה דונצ'יץ' עם 20 נקודות, 7 ריבאונדים ו-7 אסיסטים. בצד ההונגרי זולטן פרל קלע 18, קטף 7 ריבאונדים וחילק 6 אסיסטים.",
    "אסור לנבחרת להגיע עם עודף ביטחון מול הצ'כים": "ישראל הגיעה הערב (שלישי) למשחק נגד סרביה במצב מיוחד. מצד אחד, סרביה היא הראשונה בבית ואחת הנבחרות המועמדות להגיע לפודיום, היא מונהגת על ידי ה-MVP של ה-NBA, ניקולה יוקיץ’, שחקן אדיר שאין מישהו באליפות הזו שיוכל להתמודד איתו בשני חלקי המגרש. לצידו משחק גם וסיליה מיצ’יץ’ ה-MVP של פיינל פור היורוליג, הגארד הטוב באליפות.\n\nישראל הגיעה אחרי ההפסד אתמול לפולין שיצר כמובן אווירה קשה כמו כל הפסד באליפות הזו. נכון, רצינו לנצח, אבל אנחנו רחוקים מלהיות פייבוריטים ובאליפות אירופה צריך לצאת מהמשחק עם הרגשה טובה, כי כמו שכולם ידעו כבר לפני המשחק שהמשחק נגד צ’כיה של ננו גינזבורג ביום חמישי הוא הקובע על העלייה לשלב שמינית הגמר.\n\nכשאתה משחק נגד קבוצה כזו, כולם באים יותר מרוכזים, כולם יודעים שעל המגרש יש שחקנים ברמה גבוהה וכל אחד רוצה להציג מולם יכולת טובה ככל האפשר. גודס החליט בצדק להתחיל עם הרכב יותר פיזי וגבוה, עם תמיר בלאט בעמדת הרכז ורומן סורקין כסנטר ובסך הכול הרכב יותר גבוה ופיזי.\n\nדני אבדיה בדרך לסל (קרדיט: FIBA.COM)\n\nבכל מקרה, כשיוקיץ’ ומיצ’יץ’ היו על המגרש, הסרבים הובילו בקלות וכשפסיץ’, המאמן הסרבי, הלך לספסל, חזרנו למשחק ואפילו הובלנו במחצית הראשונה. שחקני הספסל של סרביה נתנו 0 נקודות, עד לחזרתם של מיצ’יץ’ ויוקיץ’, בעוד הספסל של ישראל תרם 19 נקודות. רפי מנקו וים מדר נכנסו ועשו פעולות התקפיות טובות והכניסו התלהבות לנבחרת. הגנת השלשות שלנו לא הייתה טובה, אבל קשה מול אחוזי הקליעה של הסרבים.\n\nחשוב שכולם יצאו מרוצים ועם הרגשה טובה יותר לקראת המשחק ביום חמישי. המשחק של היום נתן יותר בטחון לרפי מנקו, לרומן סורקין ולג’ייק כהן. ים מדר הופך לגארד היעיל ביותר בנבחרת, גם התקפית וגם הגנתית, עשינו היום יותר התקפות מתפרצות מהרגיל. כמובן שלא הייתה לנו תשובה ליוקיץ’, אבל זו לא הייתה בעיה רק של ישראל.\n\nכל המבטים מופנים ליום חמישי. צריכים להבין שיהיה משחק מסוג אחר וסגנון אחר, מי שראה את האגרסיביות על סף הלא ספורטיבית שהפגינו היום הצ’כים נגד פינלנד, יכול להבין שזה מה שצפוי ביום חמישי. לצ’כיה יש שחקני פנים גדולים וחזקים, שייכנסו חזק פנימה. הם הולכים הרבה לקו ועשו הכול כדי להכשיר את תומאס סטורנסקי.\n\nדני אבדיה בפעולה (קרדיט: FIBA.COM)\n\nים מדר צריך לשמור וללחוץ את סטורנסקי. בנוסף, הנבחרת תהיה צריכה לעשות מאמץ לסגור ולהילחם על הריבאונד מול הגבוהים הצ’כים, שמתקשים בחזרה להגנה. כמובן שכדי לנצח היא תהיה צריכה להיכנס למשחק מתחילתו. במהלך המשחק הערב היו לנו תקוות לניצחון, אבל הסרבים גדולים עלינו וכשהם היו עם יוקיץ’ על המגרש, יותר דקות מכל משחק אחר, לא יכולנו לנצח אותם.\n\nעם כל ההופעה הטובה שלנו היום ועם קיצור הרוטציה, אסור לבוא עם עודף ביטחון. כל אחד צריך להבין שהצ’כים באים להלחם על כבודם וגם אנחנו צריכים להלחם על כבודנו. דרושה הרבה סבלנות בביצוע תכנית המשחק. נצטרך להניע את הכדור נכון וכמובן לשמור עם ההגנה הכי טובה שביכולתנו להציג. בהצלחה ביום חמישי, אל אל ישראל.",
    "עשרות אלפים מפגינים בפראג נגד נאט\"ו והאיחוד האירופי": "כ-70 אלף בני אדם יצאו היום (שבת) להפגין נגד הממשלה, נאט\"ו והאיחוד האירופי. המחאה פרצה בעקבות ההתייקרות החדה במחירי האנרגיה, כתוצאה מהפלישה של רוסיה לאוקראינה. המפגינים קוראים לממשלה לשמור על נייטרליות שתאפשר ייבוא של גז ונפט מרוסיה.",
    "רונאלדו הואשם באלימות ע\"י ההתאחדות באנגליה": "במרוצת השנים כולנו התרגלנו ששמו של כריסטיאנו רונאלדו מקושר עם שערים, אולם בחצי השנה האחרונה הפנומן לא מרבה לכבוש ונקשר עם פרשיות אחרות. אחת מהן הגיעה באפריל כאשר ניפץ טלפון לאוהד צעיר (שהתברר כנער אוטיסט) לאחר הפסד של מנצ’סטר יונייטד לאברטון.\n\nCR7 כבר כבר הספיק להתנצל על התקרית באינסטגרם, אבל בהתאחדות האנגלית פרסמו הודעה רשמית לפיה הוא מואשם בהתנהגות פסולה, לא נאותה ואלימה. במנצ’סטר יונייטד הגיבו לנושא: “קיבלנו את ההודעה מההתאחדות בהקשר לרונאלדו נתמוך בשחקן בתגובה שלו לטענות”.\n\nהחלוץ הוותיק הזמין בזמנו את האמא של אותו ילד למשחק באולד טראפורד, אבל ההצעה נדחתה. שום דבר לא מצביע על כך שיקבל איזשהו עונש בעקבות הנושא. הכוכב יתרכז במפגשים שמצפים לו מול צ’כיה וספרד במסגרת ליגת האומות בפגרה.\n\nCristiano Ronaldo has been charged by the FA over an incident at the end of last season. — GOAL News (@GoalNews) September 23, 2022\n\nBREAKING: Cristiano Ronaldo charged with improper conduct by the FA https://t.co/wIxBaKt76L — MailOnline Sport (@MailSport) September 23, 2022\n\nבינתיים, מאמן הסלסאו פרננדו סנטוס התייחס למצבו של CR7: “ההאשמות כלפיו? אני לא יודע מה קרה ומה קורה אז כרגע אין לי תגובה על כך. לא חושב שתהיה בעיה עם זה שישחק, בהתחשב בזה שהוא כשיר. לפני כמה ימים הוא פתח בהרכב נגד שריף טירספול ולכן לא חושב שתהיה בעיה – הוא ישחק”.\n\nעל כך שהפנומן מתכנן להשתתף גם ביורו 2024 אמר מאמנו: “שום דבר לא מפתיע אותי, ואני חושב שגם לא אף תושב פורטוגל. כולם יודעים, שוב ושוב מאז 2003 או 2004, שהוא אומר שהוא גאה מאוד לייצג את הנבחרת הלאומית שלנו”.",
    "דומיניק תים עלה לסיבוב השני בטורניר ATP250 תל אביב; עידן לשם יפגוש מחר את ישי עוליאל": "עשרת הימים האחרונים שעברו על עידן לשם היו בין העמוסים בקריירה שלו. בסוף השבוע שעבר הוא אמנם הפסיד פעמיים במפגש הדייויס של ישראל מול צ'כיה, אך הציג טניס מצוין - בוודאי ביחס לדירוג שלו אז (444 בעולם; כיום 443 בעולם) - מול שחקנים בכירים ממנו. יממה לאחר שניצח אתמול (ראשון) את לורנצו ג'וסטינו (246 בעולם) מאיטליה, גבר היום לשם בן ה-25 על איטלקי נוסף, לוקה נארדי, 4:6, 6:7 (151 בעולם) בסיבוב המוקדמות הראשון בטורניר ATP תל אביב, בדרך להופעה שנייה בקריירה בסיבוב ראשון בטורניר בסבב הבכיר.\n\nהמערכה הראשונה היתה צמודה. לשם ונארדי שמרו כל אחר ההגשות שלו, בדרך ל-4:4. במשחקון התשיעי הציל נארדי ארבע נקודות שבירה בסך הכל, אך זה לא הספיק מול לשם, שהצליח לבסוף להשיג את השבירה בדרך לניצחון 4:6.\n\nבמערכה השנייה השיג האיטלקי שבירה מוקדמת ועלה ל-0:3. במשחקון הרביעי הצליח לשם להציל לא פחות משש נקודות שבירה במהלכו, כדי לצמק ל-3:1. כשהוא עם הגב אל הקיר, והאיטלקי מוביל 3:5, שבר אותו הישראלי בחזרה ונשאר במערכה, שהלכה לשובר שוויון. שם, היה לשם בשיאו, השיג שני מיני-ברייק וניצח 5:7 בדרך להגרלה הראשית, בפעם הראשונה מאז טורניר וושיגנטון ב-2017, אז הפסיד בסיבוב הראשון. פיטר גויובצ'יק הגרמני, שהוגרל לשחק מול ישי עוליאל בסיבוב הראשון, פרש בגלל פציעה. בעקבות כך, ההגרלה שתיערך מאוחר יותר היום עשויה להפגיש את לשם ועוליאל כבר בסיבוב הראשון.\n\n\"זו הרגשה טובה. אני תמיד שמח לשחק מול הקהל הביתי\", אמר לשם לאחר המשחק, \"החודשים האחרונים היו טובים עבורי, ואני שמח שאני יכול להמשיך\". הוא הוסיף כי העובדה ששיחק ארבעה משחקים בישראל בעשרת הימים האחרונים \"נותן לי הרבה ביטחון, גם שכל הצוות שלי מאחוריי, ואם זו התמיכה שקיבלתי מהאיגוד - ואני מאמין יותר ביכולות שלי\".\n\nעל העובדה ששיחק היום למעשה ללא קהל באולם, אמר: \"עבורי זה אידיאלי לשחק עם מאמן, מאמן כושר, משפחה או אנשים שבאים לתמוך בי. חשוב מאוד שיהיה כמה שיותר טורנירים זה יתרום לנו המון, זה הרמה שיש בעולם\". לשם התייחס גם ליריבם האפשריים שלו בסיבוב הראשון: \"כל אחד מהשחקנים הוא שחקן טוב, אני מגיע עם ביטחון ואחרי ששיחקתי על המגרש הזה ומי שזה לא יהיה אני אנסה לעשות את הכי טוב שלי\".\n\n",
    "ידיח את הנבחרת? המאמן הישראלי של צ'כיה": "דוד ז'לינק שומר על ניקולה יוקיץ'. מה יקרה מול דני? (Pedja Milosavljevic/DeFodi Images via Getty Images) | צילום: ספורט 5\n\nנבחרת ישראל תפגוש היום (חמישי) את נבחרת צ'כיה למשחק גורלי מבחינתה, בו ניצחון יבטיח עלייה לשלב הבא. באופן מעניין, על הקווים של הצ'כים יעמוד מאמן ישראלי בדמות ננו גינזבורג.\n\nגינזבורג בן ה-58 מאמן מאז 2010 בצ'כיה וקיבל אזרחות צ'כית ב-2020. הוא קיבל אזרחות צ'כית ומאמן את הנבחרת מאז 2013, לצד שתי תקופות מוצלחות בנימבורק.\n\nהמאמן זכה ב-5 אליפויות צ'כיות ו-4 גביעים בתקופתיו כמאמן ראשי, בין 2011 ל-2013 ו-2015 ל-2017. הוא אימן מול מספר קבוצות ישראליות בעבר במסגרת בינ\"ל, וכעת יאמן לראשונה מול הנבחרת.\n\nגינזבורג הגיע לצ'כיה ב-2013 והפך אותה לאחת המוצלחות באירופה. הנבחרת בהובלתו הגיעה לרבע גמר אליפות אירופה ב-2015, בו הביסו את קרואטיה והודחו מול סרביה החזקה.\n\nבשנים העוקבות ההישגים של צ'כיה, בהובלת תומאס סאטורנסקי ויאן ווסלי, רק גדלו. הנבחרת הגיעה לרבע גמר אליפות העולם בכדורסל 2019, טורניר בו הודחו מול אוסטרליה ברבע הגמר. הם הגיעו למשחקים האולימפיים האחרונים בטוקיו, והודחו בשלב הבתים בבית בו שיחקו ארצות הברית וצרפת.\n\nכיום הצ'כים במקום ה-12 בדירוג העולמי, ועד כה במאזן 2:2 אחרי שניצחו את פינלנד והולנד. כעת הם יפגשו את נבחרת ישראל למשחק מבטיח מאוד.",
    "טורניר ATP250 תל אביב נפתח, עידן לשם עלה לסיבוב המוקדמות השני": "עידן לשם, המדורג במקום ה-443 בעולם וקיבל כרטיס חופשי למוקדמות, ניצח היום את לורנצו ג'וסטינו (246 בעולם) האיטלקי 3:6, 1:6, ועלה לסיבוב המוקדמות השני. מחר (שני) יפגוש את לוקה נארדי (143 בעולם) האיטלקי, שניצח 3:6, 1:6 את אנדריי צ'פרלב (348) הרוסי. מחר ישחקו גם דומיניק תים (182), שקיבל כרטיס חופשי לסיבוב הראשון, מול לאסו דיירה הסרבי (67); וישי עוליאל שיפגוש את פטר גויובצ'יק הגרמני.\n\nלשם בן ה-25 שיחק נהדר במערכה הראשונה, ושבר את ג'וסטינו כבר במשחקון הראשון בדרך ליתרון 3:5. במשחקון התשיעי, כשהאיטלקי הגיש כדי להישאר במערכה, שבר הישראלי שוב וניצח 3:6. את המערכה השנייה דווקא פתח בפיגור 1:0 בזכות שבירה ראשונה של האיטלקי במשחק, אך החזיר מייד עם שבירה משלו - ושבר פעמיים נוספות במערכה כדי לנצח 1:6 ולעלות למשחק בסיבוב המוקדמות האחרון.\n\n\"לא ציפיתי לשום דבר מיוחד, אבל עליתי עם הרבה ביטחון אחרי הדייויס\", אמר לשם בסיום, \"המשחק הראשון הוא תמיד טריקי, ואני מקווה שגם במשחק הבא יהיה לי טוב\". הטניסאי הישראלי דיבר גם על העובדה ששיחק מול הקהל המקומי: \"היה לי חשוב מאוד שיהיה הרבה קהל ישראלי שדחף אותי, זה נתן לי הרבה אנרגיה. (אבל) זה לא היה מלחיץ. לא מובן מאליו שכל המשפחה, המאמנים והצוות יכולים להיות איתי פה - וזה עזר לי\".\n\nלשם הפסיד פעמיים במפגש הדייויס מול צ'כיה בסוף השבוע שעבר, אך הציג יכולת טובה גם מול שני השחקנים הצ'כים הבכירים – יז'י להצ'קה (63 בעולם) ותומאס מאחאץ' (109 בעולם). \"נכון, היו הפסדים בדייויס אבל הוצאתי מזה את הדברים הטובים וממשחק למשחק אני מרגיש שאני משתפר\", הוסיף היום לשם, \"אני עושה עם עצמי תהליך אבל זה ייקח זמן. היו לי שלוש שנים קשות, אבל אני אוהב את הספורט הזה, מנסה לעשות את הדברים בצורה נכונה כדי לחזור לדירוגים שהייתי (בשיאו, ב-2017, דורג במקום ה-249 בעולם; ע\"ר) ולעלות מעבר לכך\".\n\n",
    "צ'כיה רכשה מערכת תמונת מצב אווירית מ-TSG הישראלית": "צ'כיה רוכשת מחברת TSG הישראלית את ADCCS, מערכת תמונת מצב אווירית מרובת-חיישנים המוכרת כ MST- Multi Sensor Tracker בשווי של כ-2.1 מיליון דולר. הרכישה תעשה באמצעות VTU, חברת-הבת לפיתוח טכנולוגי של משרד ההגנה הצ'כי.\n\nבחברת TSG מעריכים כי רכישה זו היא יריית הפתיחה שתוביל לעסקאות נוספות בשנים הקרובות בין צ'כיה לחברה.\n\nבאמצעות רכישה זו מיישר משרד ההגנה הצ'כי קו עם תהליך השיטור האווירי של נאט\"ו לכיסוי 81 מיליון הקילומטרים הרבועים של חברות הברית ואשר החל כתגובה למלחמה הקרה בין ברית המועצות דאז לארה\"ב, ונשמר עד היום.\n\nבדרך זו שומרת נאט\"ו על שלמות המרחב האווירי באופן רציף עם נוכחות מלאה של מטוסי קרב ומיירטים, המוכנים להגיב במהירות לכל הפרה בו.\n\nהמערכת שרוכשת צ'כיה – ADCCS – תשולב לאחר אספקתה במוצבי הפיקוד של ההגנה האווירית הצ'כית ותחובר לכלל ההגנה האווירית במדינה. במסגרת הליך ההטמעה תספק TSG לחיל האוויר הצ'כי הדרכה צמודה על אופן התפעול והעדכון כך שזה יוכל להפעיל את הציוד באופן עצמאי וללא סיוע של נציגים ממדינת ישראל, שאינם מחזיקים בסיווג הביטחוני הנדרש מצד נאט\"ו כדי לצפות בתמונה האווירית.\n\nהמערכת מרובת המכ\"מים של TSG מאפשרת למשתמש לקבל תמונת מצב אווירית שניזונה ממספר מקורות בו-זמנית. בדרך זו ניתן לבחון את כל המטרות במרחב האווירי ולחבר בין תמונות המתקבלות בין המכ\"מים השונים הפועלים במדינה.\n\nכך לדוגמא, במקום שתתקבל מכל מכ\"מ תמונה אחרת ותיווצר תפיסת שווא של מספר מטרות בשמיים, מיזוג התמונות שהתקבלו מהמכ\"מים השונים הפועלים במדינה, צבאיים ואזרחיים כאחד, מרכיב תמונת אמת אחת מוכוונת מטרה באמצעות אלגוריתמים מתקדמים של שיוך והיתוך מטרות.\n\nהמלחמה באוקראינה מהווה זרז המקדם את נאט\"ו לעבר השלב הבא של תכניות רב-לאומיות להגנה אווירית. הברית הצבאית שכוללת 30 מדינות מצפון-אמריקה ואירופה פורשת רשת הגנה אווירית לטווח קצר ובינוני שמטרתה לסייע במניעת התקפות מטוסים, מל\"טים, מסוקים וטילים.\n\nהקושי העולה מן השטח בבניית מערך ההגנה נעוץ בחיבור בין החיישנים והאפקטורים המשולבים כדי לכסות תרחישי איום מרובים, מרחפנים ועד לטילי שיוט, מטוסים או טילים בליסטיים.\n\n\"צ'כיה עוברת בשנים האחרונות תהליך הצטיידות בציוד צבאי לצורך שיפור מערך ההגנה האווירי\" מסביר אורי וולדיגר, סמנכ\"ל פיתוח ב-TSG. לדבריו, \"במקום המכ\"מים המיושנים וטילי הנ\"מ, נרכשו מכמ\"ים וטילי נ\"מ מערביים וחדישים\".\n\nוולדיגר מוסיף עוד, כי \"משרד ההגנה הצ'כי הקדים לחזות את הצורך עוד בטרם העימות הנוכחי באירופה, בשל ראיה מבצעית נכונה. הפיתוחים החדשים יסייעו להגנה אקטיבית של צ'כיה בכל עימות עתידי, והבחירה הבלעדית ב-TSG לצד הליך הביצוע המואץ ישפרו מהותית את יכולות ההגנה האווירית של צ'כיה.\n\n״אנחנו גאים להיות חלק מתהליך משמעותי זה, והבעת האמון של VTU ומשרד ההגנה הצ'כי ב- TSG הינה אבן דרך עבורנו כחברה להתבססות שלנו בשוק ההגנה האווירית במרכז אירופה.\"",
    "\"זיהו צורך בטרם העימות באירופה\": צ'כיה רכשה מערכת מ-TSG הישראלית": "צ'כיה רוכשת מערכת מתוצרת ישראל למערך ההגנה שלה בהיקף של 2.1 מיליון דולר. מדובר במערכת תמונת מצב אווירית של חברת TSG במטרה שתאפשר לצבא הצ'כי לקבל תמונת מצב ממספר מקורות שונים ולחבר אותה לכדי פתרון לכל תרחיש.\n\nכמו מדינות רבות במזרח אירופה וברית נאט\"ו, צ'כיה נמצאת בעיצומו של תהליך להוצאת הציוד הרוסי המיושן והחלפתו באמל\"ח מערבי. \"משרד ההגנה הצ'כי הקדים לחזות את הצורך עוד בטרם העימות הנוכחי באירופה, בשל ראיה מבצעית נכונה\", מסביר אורי וולדיגר, סמנכ\"ל ב-TSG.\n\n\"צ'כיה עוברת בשנים האחרונות תהליך הצטיידות בציוד צבאי לצורך שיפור מערך ההגנה האווירי, כשבמקום המכ\"מים המיושנים וטילי נ\"מ, נרכשו חדישים. הפיתוחים החדשים יסייעו להגנה אקטיבית של צ'כיה בכל עימות עתידי. אנו גאים להיות חלק מתהליך משמעותי זה, והבעת האמון של משרד ההגנה הצ'כי ב- TSG הינה אבן דרך עבורנו כחברה, להתבססות שלנו בשוק ההגנה האווירית במרכז אירופה\".\n\nצ'כיה רוכשת את ADCCS, מערכת תמונת מצב אווירית, רב-מכ\"מית המוכרת כ-MST - Multi Sensor Tracker. המערכת תשולב לאחר אספקתה במוצבי הפיקוד של ההגנה האווירית הצ'כית ותחובר לכלל ההגנה האווירית במדינה.\n\nמערכת תמונת מצב אווירית ADCCS שנמכרה לצ'כיה | צילום: TSG\n\nמערכת תמונת מצב אווירית ADCCS שנמכרה לצ'כיה | צילום: TSG\n\nביצרנית הישראלית אומרים כי במסגרת הליך ההטמעה תספק לחיל האוויר הצ'כי הדרכה צמודה על אופן התפעול והעדכון, כך שזה יוכל להפעיל את הציוד באופן עצמאי וללא סיוע של נציגים ממדינת ישראל, שאינם מחזיקים בסיווג הביטחוני הנדרש מצד נאט\"ו כדי לצפות בתמונה האווירית.\n\nבחברה מסבירים כי המערכת שלהם \"מאפשרת למשתמש לקבל תמונת מצב אווירית שניזונה ממספר מקורות בו זמנית. במקום שתתקבל מכל מכ\"מ תמונה אחרת ותיווצר תפיסת שווא של מספר מטרות בשמיים, איחוד התמונות שהתקבלו מהמכ\"מים השונים, צבאיים ואזרחיים כאחד, מרכיב תמונת אמת אחת מוכוונת מטרה\". נציגיה מעריכים שרכישה זו היא יריית הפתיחה, שתוביל לעסקאות נוספות עם צ'כיה בשנים הקרובות.\n\nהקשר הישראלי למשימת נאט\"ו\n\nה\"שיטור האווירי\" שאותו אוכפת ברית נאט\"ו, החל כתגובה למלחמה הקרה בין ברית המועצות דאז לארה\"ב, ונשמר עד היום. בדרך זו, שומרת נאט\"ו על שלמות המרחב האווירי באופן רציף עם נוכחות מלאה של מטוסי קרב ומיירטים, המוכנים להגיב במהירות לכל הפרה בו.\n\nהמלחמה באוקראינה האיצה את תהליך ההצטיידות ורכש האמל\"ח של מדינות אירופה. בנוסף לזה, הפלישה הרוסית זירזה את נאט\"ו לעבר השלב הבא של תכניות רב-לאומיות להגנה אווירית. הברית הצבאית שכוללת 30 מדינות מצפון אמריקה ואירופה, פורשת רשת הגנה אווירית לטווח קצר ובינוני שמטרתה לסייע במניעת התקפות מטוסים, מל\"טים, מסוקים וטילים.\n\nתקרית אווירית עם מטוסי קרב רוסיים בים הבלטי, מרץ 2022 | צילום: SWEDISH AF/TT NEWS AGENCY/AFP/GettyImages\n\nמדובר באתגר אדיר, בעיקר בחיבור בין החיישנים המשולבים כדי לכסות תרחישי איום מרובים, מרחפנים ועד לטילי שיוט, מטוסים או טילים בליסטיים.\n\n\"הפיתוח הייחודי של המערכת עונה על צורך זה באמצעות האחדת כל מערכות החיישנים השונות. יתרה מזאת, הבחירה ב-TSG אושרה בהליך חריג על ידי ממשלת צ'כיה, בשל יכולותיה הייחודיות והניסיון הרב שצברה החברה במשך עשרות שנים, שבהן השכילה להציג שיפור מתמיד בקרב לקוחותיה המובילים בזירה הבינלאומית\", סיכמו בחברה.",
    "לאחר עליית מחירי האנרגיה באירופה: ממשלת צ'כיה מגבילה את מחירי החשמל והגז": "חדשות מתפרצות\n\nלאחר עליית מחירי האנרגיה באירופה: ממשלת צ'כיה מגבילה את מחירי החשמל והגז\n\nראש ממשלת צ'כיה, פטר פיאלה, הודיע היום כי המדינה תגביל את מחירי החשמל והגז, זאת כדי להגן על התושבים מפני עליית מחירים בשווקים. עוד אמר כי המחירים למשקי בית יוגבלו ל-6 כתרים (כ-0.83 שקלים) לכל קילוואט שעה של חשמל ו-3 כתרים (כ-0.42 שקלים) לגז.",
    "החוויה המלאה: חדר האוהדים המשוכלל בצ'כיה": "אליפות אירופה 2022 עוד רגע מתחילה ובקניון שצמוד ל-O2 ארנה בפראג אחת החנויות הפכה למעין חדר אוהדי הטורניר. החדר מציג בעיקר את שחקני נבחרת צ'כיה, ובין היתר את תמונותיהם בגודל מלא של כוכבי הנבחרת ואף את טביעת היד של תומאש סטורנסקי, ו-ווייצ'ך הרובן.\n\nהאוהדים שנכנסים לחדר יכולים גם למדוד את עצמם ביחס לגובה השחקנים, ואף ביחס למידת הנעליים שלהם, גודל שריר היד ומוטת הידיים שלהם. על קיר נוסף ישנם כמה נציגים מהנבחרות שאמורות לפגוש את צ'כיה כמו לאורי מארקנן מפינלנד ואיי ג'יי סלוטר מפולין, כשישראל \"מיוצגת\" על ידי כמה אוהדים.\n\nעשרות אוהדים נכנסים למקום על מנת להתרשם, זאת כשהמטרה של המארגנים שבסמוך למשחקים החדר הזה יתמלא באנשים לטובת קידום הטורניר ומתן חוויה נוספת לאוהדים.",
    "מגלים את פראג: אירוע תגלית בצ'כיה": "ארגון \"תגלית\" ציין את ראש השנה באירוע חגיגי בפראג צ'כיה, במעמד שגרירת ישראל לצ'כיה, אנה אזרי, עדינה ומאיר שמיר, יו\"ר דירקטוריון תגלית, וגידי מרק, מנכ\"ל תגלית. החלק האמנותי יכלול הופעה של \"הפרויקט של עידן רייכל\" וכן \"צמד רעים\", כשבקהל הקהילה היהודית המקומית וראשיה, וכן מאות בוגרי \"תגלית\" מהאזור.\n\n\n\nגידי מרק, מנכ\"ל תגלית: \"אחרי שנתיים של הגעה מצומצמת של צעירים יהודים לישראל, בקיץ האחרון חווינו ביקוש אדיר, כשלראשונה מאז הקורונה הגיעו עשרות אלפי משתתפים לישראל לסיורים חינוכיים ותוכניות התמחות של תגלית. לאחרונה אף חצינו את רף 800,000 המשתתפים, שהם היום השגרירים החשובים ביותר המפיצים את האמת על ישראל ברחבי העולם כולו\".\n\n\n\nמאיר שמיר, יו\"ר הבורד הישראלי של תגלית, בעל השליטה ומנכ\"ל מבטח-שמיר: \"התורמים של תגלית, בארץ ובחו\"ל, רואים בה שילוב אידיאלי בין הבטחת עתיד העם היהודי וביצור התמיכה האסטרטגית והכלכלית שלו במדינת ישראל. פרויקט תגלית מחזק את המשק, מספק תעסוקה של מאות עובדים בתחום התיירות, ותרם עד כה כ-5 מיליארד שקלים למשק הישראלי. כבר מזמן לא מדובר רק בתוכנית חינוכית מהשורה הראשונה, אלא בנכס אסטרטגי לחוסנן של יהדות העולם ומדינת ישראל\"",
    "בטניס הישראלי מרגישים שיש \"וייב אחר\", ולא רק כי ג'וקוביץ' מגיע": "בטניס הישראלי מרגישים שיש \"וייב אחר\". הדרך להישגים עוד ארוכה\n\nאחרי ההפסד של הנבחרת לצ'כיה במסגרת גביע דייויס ולמרות היעדר תמיכה מספקת מצד המדינה, בענף הטניס משוכנעים כי \"כשיגיע הכישרון יהיה לו איפה לפרוח\". גם הגעתו של נובאק ג'וקוביץ' לארץ בשבוע הבא עשויה לתרום לכך",
    "סנטוס: רונאלדו עשה את העבודה שלו, הוא שמח": "כריסטיאנו רונאלדו חווה אתמול (שבת) ערב מורכב בנבחרת פורטוגל, כאשר בתחילת ההתמודדות התנגשות שלו עם שוער צ’כיה תומאש ואצליק גרמה לו לדמם בצורה קשה מהאף. למרות הכול, הוא לא ויתר, חזר לשחק לאחר הטיפול ואף בישל בדרך ל-0:4.\n\nמאמן הפורטוגלים פרננדו סנטוס אמר לאחר המשחק: “זה הכדורגל, היו לו שלוש או ארבע הזדמנויות לכבוש. הוא עשה את העבודה שלו, הוא שיחק עבור החברים שלו והיה במקומות הנכונים. אם זה לא היה קורה, לא היינו כובשים את יתר השערים. הוא שמח כי ניצחנו”.\n\nהמאמן התייחס גם למפגש הבא מול ספרד, שהפסידה לשווייץ: “שתי הנבחרות תשחקנה כדי לנצח. אני לא חושב שאם הם היו צריכים רק תיקו הם היו משחקים על תיקו, אז גם אצלנו זה ככה”. רונאלדו עצמו צייץ בסיום: “משחק נהדר וניצחון חשוב. ממוקדים במטרה שלנו, תודה לאוהדים על התמיכה הפנטסטית”.",
    "יוקיץ' גבר על גינזבורג, 24 ליאניס מול איטליה": "שלב הבתים של יורובאסקט 2022 המשיך היום (שבת), כשחוץ מהניצחון 67:74 של נבחרת ישראל על הולנד קיבלנו עוד 11 משחקים שהתקיימו ברחבי אירופה במסגרת שלב הבתים של התחרות.\n\nצ’כיה – סרביה 81:68\n\nבבית ד’, סרביה של ניקולה יוקיץ’ גברה על צ’כיה וננו גינזבורג בפראג. יוקיץ’ בלט בשורות הנבחרת הסרבית עם דאבל דאבל של 18 נקודות ו-15 ריבאונדים אליהם הוסיף 5 אסיסטים. גם וסיליה מיצ'יץ' סייע לסרבים עם 13 נקודות.\n\nננו גינזבורג (רויטרס)\n\nיוון – איטליה 81:85\n\nאחת הפייבוריטיות הגדולות לזכות בתואר השלימה ניצחון שני בזכות יכולת מעולה של הכוכב הכי גדולה של, יאניס אנטטוקומפו, שסיים עם דאבל דאבל של 25 נקודות ו-11 ריבאונדים. דם אקס מכבי תל אביב, טיילר דורסי, שוב להט עם 23 נקודות בעוד שתצוגה אישית נהדרת של סימונה פונטקיו מיוטה (26 נקודות) לא הספיקה לאזורי.\n\nהונגריה – סלובניה 88:103\n\nהסלובנים עם שתי ניצחונות משני המשחקים הראשונים בבית ב’. הכוכב של דאלאס, לוקה דונצ’יץ’, שוב היה האיש המרכזי עם 20 נקודות, 7 ריבאונדים ו-7 אסיסטים, כאשר 18 נקודות של זולטאן פרל מן העבר השני לא הספיקו להונגרים שהובסו ורשמו הפסד שני.\n\nלוקה דונצ'יץ' (רויטרס)\n\nליטא – צרפת 77:73\n\nלאחר ההפסד לגרמניה, הצרפתים רשמו ניצחון בכורה בטורניר בעיקר בזכות יכולת מעולה של איבן פורנייה שסיים עם 27 נקודות. גם גרשון יאבוסלה (9) ורודי גובר (8) סייעו בדרל לניצחון הקריטי.\n\nאיבן פורנייה (רויטרס)\n\nגאורגיה – ספרד 90:64\n\nלה רוחה היו גדולים בכמה מידות על הגאורגים ונהנו מיכולת טובה של ווילי הרננגומס שהיה לקלעי המצטיין עם 14 נקודות, אליהן הוסיף 7 ריבאונדים. חואנצ’ו הרננגומס סיים עם 9 נקודות ו-7 ריבאונדים.\n\nפינלנד – פולין 59:89\n\nבבית של ישראל פינלנד פתחה את היום מול פולין, התאוששה מההפסד לנבחרת של גודס במשחק הפתיחה, וטיילה מול פולין בדרך ל-59:89 בסיום. לאורי מרקאנן וסאסו סאלין בלטו עם 17 ו-18 נקודות בהתאמה.\n\nלאורי מרקאנן (FIBA.COM)\n\nתוצאות נוספות:\n\nמונטנגרו – בלגיה 70:76\n\nקרואטיה – בריטניה 65:86\n\nגרמניה – בוסניה 82:92\n\nטורקיה – בולגריה 87:101\n\nאסטוניה – אוקראינה 73:74",
    "אנגליה בדרג השני, שבדיה ב-3: תמונת מצב": "לאחר ההפסד של נבחרת אנגליה אתמול (שישי) לאיטליה, האנגלים ירדו באופן רשמי לדרג ב' של ליגת האומות בעוד בוסניה הבטיחה את עלייתה. בהתחשב בכך, ובהתפתחויות השונות ברחבי אירופה, מתעצבת תמונת הדרגים של מוקדמות יורו 2024.\n\nישראל תבטיח את הדרג השני אם תהיה ראש בית בליגת האומות, בעוד אנגליה ירדה לדרג השני. במקביל אליה וויילס, פולין, צ'כיה, שווייץ, אוסטריה ואף צרפת בסכנת ירידת דרג, בעוד נורבגיה, סרביה, אלבניה, איסלנד וכאמור הנבחרת שלנו יכולות לעלות לדרג א'.\n\nאנגליה בדרג השני, בעוד בדרג השלישי מחכה שבדיה ובדרך הרביעי נוכל לפגוש את טורקיה, גיאורגיה או לוקסמבורג. אנגליה, לראשונה מאז 2004, לא תהיה ראש בית.",
    "עם הפנים קדימה: האופציות של ישראל במוקדמות": "נבחרת ישראל ניצחה 1:2 הערב (שבת) מול אלבניה ועשתה צעד משמעותי אל עבר יורו 2024, כאשר הבטיחה את מקומה בפלייאוף היורו שם תוגרל בדרג ב’ בהגרלה שתיערך ב-9 באוקטובר. משמעות הדבר הוא שהחבורה של אלון חזן תזכה להגרלה נוחה יותר על הנייר, שכן המיקום בליגת האומות הוא גורם משפיע וישיר על המיקום של הקבוצות בדרגים של ההגרלה.\n\nישראל תימנע מאנגליה שסיימה אחרונה בבית שלה, מוויילס שתסיים במקומות 3-4 בבית שלה, וגם מבוסניה שסיימה במקום הראשון שלה בבית 3 של דרג ב’. הדרגים עדיין לא נקבעו סופית, שכן נשאר עוד מחזור אחד עד לסיום המפעל, אבל ישנם מספר דברים שכבר הספיקו להיקבע עוד בטרם מחזור הסיום.\n\nעוד שתי נבחרות שישראל בוודאי תשמח שיוגרלו לצידה בדרג השני של ההגרלה הן פולין של רוברט לבנדובסקי ואלופת העולם צרפת, שמדורגות במקום השלישי בבית שלהן ותלויות בתוצאות של נבחרות אחרות כדי לדעת אם יהיו בתוך 10 הראשונות של היבשת. מי שנמצאת באותה סיטואציה היא גם אוסטריה מיודעינו, שעדיין יכולה להגיע לדרג הראשון.\n\nהארי מגווייר. לא יגיע לישראל בקרוב עם הנבחרת (רויטרס)\n\nהדרג השלישי יהיה המאתגר ביותר עבור ישראל ואליו ייכנסו הנבחרות שלא סיימו כראש הבתים בדרג ב’ של ליגת האומות, כמו אירלנד, סרביה, מונטנגרו, איסלנד, אלבניה, פינלנד, שבדיה, ארמניה, רומניה וסלובניה. בנוסף, יכולות להיות שם נבחרות כמו נורבגיה של ארלינג הולאנד, אוקראינה וסקוטלנד. יש לציין שהסגנית הטובה ביותר מהבתים בדרג ב’ תצטרף לדרג השני לצידן של ישראל ובוסניה.\n\nבכל מקרה, הנבחרת כבר יודעת ממי היא צריכה להיזהר בהגרלה, שצפויה להיות יותר נוחה. בדרג הרביעי מחכות גאורגיה, טורקיה ויוון לצד נבחרות כמו קזחסטן ולוקסמבורג, כאשר בדרג החמישי יכולות להיות מקדוניה הצפונית, קפריסין, צפון אירלנד וסלובקיה.\n\nשחקני נבחרת ישראל חוגגים (חגי מיכאלי)\n\nבכל מקרה, הנבחרות שהבטיחו את המקום בדרג הראשון ויהיו הפייבוריטיות במוקדמות הן ספרד, איטליה, הונגריה, קרואטיה, בלגיה, דנמרק, פורטוגל והולנד, כאשר נותרו בו עוד שלושה מקומות עליהם נלחמות שווייץ, צ’כיה ואוסטריה יחד עם פולין וצרפת. שלוש הנבחרות שלא יכנסו פנימה, יגיעו לדרג השני יחד עם ישראל.\n\nחלוקת הדרגים עד עתה\n\nדרג א’: ישראל, הולנד, הונגריה, גרמניה, קרואטיה, ספרד, בלגיה, דנמרק, איטליה, פורטוגל, צרפת ובוסניה.\n\nדרג ב’: פולין, אוסטריה, שווייץ, אנגליה, וויילס, נורבגיה, בוסניה, סקוטלנד ואוקראינה.\n\nדרג ג’: איסלנד, סרביה, מונטנגרו, אירלנד, פינלנד, אלבניה, שבדיה, רומניה, ארמניה וסלובניה.",
    "מהלו\"ז ועד לשיטה: ליגת הכדוריד מתחילה": "ליגת ווינר בכדוריד יוצאת מחר (חמישי) לדרך, ואם צריך לסכם את העונה שעברה - אז כמובן שהכותרת הראשית היא ההצלחה המסחררת של הפועל אשדוד, שלקחה את כל הקופה - אליפות, גביע המדינה וגביע ווינר-שופטים. עונה שנצבעה בדרום-אדום, אבל גם בעוד גוונים. הנציגות של הנגב - מ.כ באר שבע ומכבי דימונה - נשרו מליגת העל, ועל חשבונן עלו מהלאומית אס\"א ת\"א והפועל ר\"ג ששבות לליגת העל.\n\nרמה\"ש העפילה לראשונה לגמרי גביע המדינה והפליאוף, אבל היא לא הצליחה לקטוף את התארים. זו הייתה עונה מאכזבת מאוד עבור הראשוניות, הקבוצות המעוטרות בענף, כאשר הפועל לא הצליחה להעפיל אפילו למעמדי חצי גמר גביע המדינה וחצי גמר הפליאוף, ומכבי הודחה בשלבי חצאי הגמר בשני המפעלים.\n\nחבל אילות שרדה את עונת הבכורה ההיסטורית שלה בליגת ווינר. נס ציונה עשתה זאת אבל בקושי. קרית אונו סיימה העפילה שנה שנייה ברציפות לפליאוף - וכמעט חוללה שם הפתעת ענק מול אשדוד. הרצליה המשיכה בחוסר היציבות שאפיין אותה בשנים האחרונות, והיו הפתעות נעימות: מכבי קרית מוצקין שרצתה רק לשרוד, והעפילה לבית העליון ולפליאוף, ומ.כ חולון, שסיימה במקום החמישי, והעפילה לראשונה בתולדותיה לחצי גמר הפליאוף אחרי שהדיחה את הפועל ראשל\"צ וגם הייתה שותפה להיסטוריה - משחק פליאוף ראשון שהוכרע בהארכה.\n\nבמבט לעונה שבפתח - כמות השחקנים הצעירים הישראלים בליגה גדלה (גם בעקבות שילובם של שחקני נבחרת העתודה והנוער, אחרי קיץ מוצלח באליפויות אירופה דרג ב', וגם בעקבות פרישת שחקנים ותיקים - בהם 3 שוערים בכירים - אלדר שיקלושי, מושיקו אלימלך וניב פישלוביץ).",
    "יורובאסקט 2022 | דני ענק: ישראל פתחה את אליפות אירופה עם 87:89 בהארכה על פינלנד, אבדיה הצטיין": "נבחרת ישראל פתחה הערב (שישי) את טורניר היורובאסקט בפראג עם ניצחון על פינלנד 87:89 לאחר הארכה. ישראל חזרה מפיגור של 14 נקודות בתחילת הרבע השני למשחק צמוד, בו הוליכה ביותר ממחצית מהזמן - אולם הפינים לא ויתרו, וחזרו פעם אחר פעם. במצב של 79:79, יכול היה גל מקל לנצח את המשחק עם ליי-אפ בשניית הסיום, אך החטיא, ובהארכה גילו הישראלים עליונות בדרך לניצחון. דני אבדיה הצטיין עם 23 נקודות ו-15 ריבאונדים.\n\nאבדיה, בטורניר הראשון שלו במדי הנבחרת הבוגרת, נתן פייט אדיר ללאורי מרקאנן (33 נקודות) שרק אתמול עבר מקליבלנד ליוטה ב-NBA, וסיים עם מדד 30. תומר גינת ונמרוד לוי השלימו אחד את השני היטב באזור הצבע. גיא פניני בן ה-39 בקרוב ממש, ביורובאסקט השישי שלו, עלה נהדר מהספסל ושינה לגמרי את המשחק. המאמן גיא גודס ניהל את המשחק מצוין, קיצר את הרוטציה, ויתר מהר מאוד על ים מדר ועל רומן סורקין שלא היו טובים - והריץ חמישיות לאורך זמן רב. התמהיל הזה הביא בסופו של דבר לניצחון במשחק דרמטי והפכפך, ולפתיחת מושלמת של הטורניר.\n\nבטורניר הכדורסל המשמעותי הקודם שלה, הפיינל-פור ב-2006, כל פראג נצבעה בצהוב. ביורובאסקט, הכחול-לבן הוא זה ששולט - אבל לא של ישראל. בכל ברחבי העיר רואים את הפינים, אפילו באזור היהודי ברובע 1, ו-4,000 אוהדים בארנה ייצרו אווירה נהדרת עבור הנבחרת שלהם. אבל גם מישראל הגיעה כמות מכובדת של 2,000 איש, שנתנו להם תשובה הולמת.\n\nגודס העלה לראשונה אי פעם בחמישייה את נמרוד לוי כדי שישמור על מרקאנן, ביחד עם תמיר בלאט, יובל זוסמן, אבדיה וג'ייק כהן. לוי היה גם זה שהתכבד בנקודות הראשונות של ישראל אחרי שתי דקות, אבל הנבחרת שמרה לא טוב, ונקלעה לפיגור 13:8. בשלב הזה לקח גודס פסק זמן, והכניס את רפי מנקו ותומר גינת, אלא שהחמישייה השנייה של ישראל נראתה עוד פחות טוב מהראשונה, מרקאנן חגג על סורקין, ומדר לקח שתי זריקות גרועות משלוש שעלו בסלים מתפרצות. הרבע הראשון הסתיים בפיגור ישראלי 27:16, ובפתיחת הרבע השני פינלנד כבר הובילה 16:30.\n\nעברו לתצוגת גלריה תומר גינת (מימין) מול פינלנד, היום צילום: fiba.basketball\n\nבשלב הזה פינלנד נעצרה, בזכות הגנה טובה יותר של ישראל, וגם בגלל החטאת הטבעה והחטאות של זריקות פנויות מחוץ לקשת. אבדיה חזר מהספסל אקטיבי יותר, גיא פניני - שנכנס לראשונה בדקה ה-16 - קלע 5 נקודות רצופות, וישראל התחילה לקזז את הפער. חטיפה של גינת ושלשה של אבדיה בשנייה האחרונה של הרבע השני קבעו 40:40 בסיום המחצית הראשונה.\n\nגודס העלה לפתיחת הרבע השלישי הרכב מעניין עם בלאט וארבעה פורוורדים – אבדיה, פניני, לוי וגינת. ישראל השלימה את הקאמבק ועלתה ל-42:47, אבל שתי שלשות רצופות של אלכסנדר מדסן הפכו את התוצאה באופן זמני. פסק זמן של גודס בתזמון מדויק הוביל למהפך מחודש, ושילוב טוב בין גינת ללוי הוביל ליתרון ישראלי 48:55 - אולם הפינים סיימו טוב את הרבע, ובסיומו הוליכה ישראל 58:61.\n\nהמשחקים הבאים של ישראל ביורובאסקט (שעון ישראל) 1. ישראל - פינלנד 87:89 (בהארכה)\n\n2. ישראל - הולנד: 3 בספטמבר (22:00)\n\n3. ישראל - פולין: 5 בספטמבר (15:00)\n\n4. ישראל - סרביה: 6 בספטמבר (22:00)\n\n5. ישראל - צ'כיה: 8 בספטמבר (18:30)\n\nאת הרבע האחרון פתחה פינלנד חזק, מרקאנן הופעל בצבע ושבר בצורת של 13 דקות ללא נקודות - מה שהוביל למהפך מחודש ו-64:70 לפינים בדקה ה-34. גודס נזעק לפסק זמן שני במחצית השנייה, ישראל שיפרה את ההגנה, וסל של גינת הפך ל-72:73. 5 נקודות של מרקאנן החזירו את היתרון לפינלנד, אבל שלשה של אבדיה, 37.6 שניות לסיום, קבעה 79:79. בהתקפה הבאה קופונן החטיא משלוש ונתן לישראל כדור אחרון, מקל חיפש את אבדיה אבל הוא נשמר חזק. הוא חדר בעצמו לסל אבל החטיא והמשחק הלך להארכה.\n\nבהארכה, שלשה של מנקו ושתי קליעות עונשין של אבדיה העלו את ישראל ל-79:84 - אבל מרקאנן קלע 5 נקודות רצופות והשווה את התוצאה. אבדיה השיג סל ועבירה אבל החטיא את העונשין, וישראל הובילה בשתי נקודות. במהלך הבא סחט מנקו עבירת תוקף, אבל אבדיה לא ניצל זאת והחטיא שלשה, אלא שגם מרקאנן החטיא בצד השני מחצי מרחק - ו-13.9 שניות לסיום העלה מקל, בשתי קליעות עונשין, את ישראל ל-84:88. בהתקפה הבאה יאנטונן איבד כדור נוסף, אבדיה הוסיף קליעת עונשין, והמשחק הוכרע לזכות ישראל, כששלשה של הנרי קאנטונן שנייה לסיום הורידה את ההפרש לשתיים, ואולי תשפיע בהמשך המאבקים בבית.\n\nעברו לתצוגת גלריה לאורי מרקאנן נלכד בהגנה הישראלית, הערב. 33 הנקודות שלו לא עזרו לפינלנד צילום: fiba.basketball\n\n\"חלמתי להיות על הבמה הזאת, אני מתרגש מאוד מאוד\", אמר אבדיה בסיום המשחק, שהיה גם הניצחון הראשון שלו אי פעם עם ישראל ביורובאסקט, \"הבאתי את כל כולי למשחק, בלי כל אחד ואחת מהנבחרת לא הייתי מגיע לכאן. כולם הופיעו היום, אנחנו יכולים לעשות דבר נפלא בטורניר הזה\".\n\nאבדיה הוסיף: \"שיחקתי ביורוליג וב-NBA, אבל יש משהו באווירה הזו ובנבחרת הזו שאומר הכל בשבילי. לא נכנסתי טוב למשחק היום, לא כמו שרציתי - אבל החברים עודדו אותי. אני בחור אמוציונלי, אבל ממשיך להיות חזק בראש, וזה היה הרבה יותר מרגש. לקחתי אישית את המאצ'-אפ מול מרקאנן, שמרתי על שחקנים מאוד גדולים לאורך הקריירה ועוד אשמור\".\n\nעברו לתצוגת גלריה רפי מנקו בפעולה, הערב צילום: fiba.basketball\n\nגודס: \"היה קאמבק גדול שלנו לפני ההפסקה, וזה נתן לנו הרבה כוח למחצית השנייה. החבר'ה שלנו שיחקו יחד והיו אגרסיביים. כל מהלך היה חשוב לשתי הקבוצות, אבל הצלחנו למצוא את השחקנים הנכונים. הגענו לכאן אחרי שני הפסדים והיה חשוב לנו לפתוח את הטורניר בדרך חיובית. אנחנו מחבקים את הניצחון הזה\".\n\nקלעו לישראל: אבדיה 23 (15 ריבאונדים, 3 אסיסטים, 2 חסימות), גינת 13 (3 חטיפות), פניני 10, לוי 10 (4 חטיפות), כהן 9, בלאט 8 (10 אסיסטים), מנקו 8, מקל 6, זוסמן 2, מדר וסורקין שיחקו ולא קלעו.\n\nהרבו לקלוע לפינלנד: מרקאנן 33 (14 מ-15 מהעונשין, 12 ריבאונדים), מאדסן 13, מקסוני 11, קופונן 7, סלין 6.\n\nשאר המשחקים בבית הישראלי: יוקיץ' הביס את הולנד, פולין ניצחה את צ'כיה\n\nאיש לא ציפה שנבחרת סרביה תתקשה מול הולנד החלשה, אך הקלות בה ניקולה יוקיץ' וחבריו ניצחו הערב היתה הצהרת כוונות להמשך האליפות. בלי לברוח או לפתוח פער אסטרונומי, סרביה הסתפקה ביתרון דו-ספרתי שהשיגה ברבע הראשון, הורידה רגל מהגז בשאר המשחק, ושייטה ל-76:100 קליל.\n\nגם בהילוך שני הראה יוקיץ' מה הופך אותו ל-MVP המכהן של ה-NBA. סנטר סרביה קלע 19 נקודות, קלט שישה ריבאונדים ומסר ארבעה אסיסטים לפני שירד לספסל בסוף הרבע השלישי. בהיעדרו, וללא ואסילי מיציץ' שירד גם הוא לנוח עם 12 נקודות ו-11 אסיסטים, הצליחה הולנד להשמיע קולות של קאמבק. אולם השבתו של מיציץ' לפרקט הספיקה כדי לקטוע את המומנטום ההולנדי, מבלי להטריח את יוקיץ' לקום מהספסל.\n\nעד לסיום עמד מיציץ' על 15 נקודות, והיה לקלע השלישי בטיבו של סרביה – אחרי וניה מרינקוביץ' שקלע 18. וורת'י דה יונג היה היחיד אצל הולנד שהותיר חותם על לוח הקלעים עם 28 נקודות, כולל 6 מ-8 מעבר לקשת.\n\nעברו לתצוגת גלריה ניקולה יוקיץ' מוקף בשחקנים הולנדים, הערב צילום: DAVID W CERNY/רויטרס\n\nנבחרת צ'כיה, המארחת את משחקי בית 4 הישראלי, נכנעה לפולין 99:84 לעיני הקהל הביתי בפראג. המארחים, שנקלעו לפיגור דו-ספרתי כבר ברבע הראשון, הצליחו לרדת להפסקה בשוויון 46:46, אך התעלות של איי.ג'יי סלוטר הפולני בדקות הסיום הכריעה את ההתמודדות.\n\nלמרות התוצאה הצמודה, עד חמש הדקות האחרונות של המשחק הצליחו ננו גינזבורג וחניכיו להישאר במרחק נגיעה מהניצחון. אולם ריצת 5:13 של הפולנים העלתה אותם ליתרון דו-ספרתי עם דקה וחצי על השעון, ולמעשה סגרה את סיפור המשחק. מתיאוס פוניטקה הוביל את קלעי פולין עם 26 נקודות, כשסלוטר מוסיף 23 משלו – כולל מספר סלים חשובים בדקות הסיום. בצד השני, יאן וסלי סיים כקלע המוביל של צ'כיה עם 17 נקודות.\n\nטבלת בית 4 לאחר המחזור הראשון:\n\n1. סרביה (76:100) 2 נקודות\n\n2. פולין (84:99) 2 נקודות\n\n3. ישראל (87:89) 2 נקודות\n\n4. פינלנד (89:87) נקודה אחת\n\n5. צ'כיה (99:84) נקודה אחת\n\n6. הולנד (100:76) נקודה אחת",
    "חייבות ניצחון": "המלצת ווינר למשחק בין צ'כיה לפורטוגל במסגרת המחזור ה-5 בליגת האומות דרג א'. המשחק ניתן להימור סינגל. (שעת סגירה 21:45)צ'כיה במקום ה-3 בבית עם 4 נק' ויחס שערים 7:4 שלילי. היא מגיעה למשחק הזה לאחר תיקו ושני הפסדים בקמפיין הזה כשהאחרון היה בחוץ 2:0 לספרד. בסך הכול יש לה ניצחון בודד בששת משחקיה האחרונים בכל המסגרות.יריבתה תהיה פורטוגל אשר נמצאת במקום ה-2 עם 7 נק', מרחק נקודה מספרד המוליכה. היא מגיעה למשחק הזה גם כן לאחר הפסד וזה קרה לה בחוץ מול שוויץ בתוצאה 1:0. לפני כן רשמה 4 ניצחונות ב-5 משחקים בהם ספגה רק שני שערים.בסיבוב הראשון ניצחה פורטוגל בביתה 0:2 את הצ'כים. לפני כן הן נפגשו רק בטורנירים גדולים כאשר ב-2012 פורטוגל ניצחה 0:1 ברבע גמר היורו וב-2008 עשתה זאת עם 1:3 בשלב הבתים של היורו. לדעתנו המארחת לא נופלת מפורטוגל והיא תיקח לפחות נקודה.ההימור שלנו 1, צ'כיה לא מפסידה (+1), ביחס של 1.80.",
    "ניצחונות לפולין ופינלנד, הצגות ענק ליאניס ודונצ'יץ' ביורובאסקט - וואלה! ספורט": "בוסניה - צרפת 81:68\n\n\n\nלאחר שהיממו את סלובניה הוכיחו הבוסנים שכדאי לקחת אותם מאוד ברצינות, וגם היום הם לא היו רחוקים מניצחון על צרפת, לאחר שמחקו פיגור דו-ספרתי והוליכו 59:61, שש דקות לסיום, אלא שאז יצאו הטריקולור לריצה מוחצת וסגרו עניין. גרשון יאבוסלה בלט עם 15 נקודות, תומא הרטל ואוון פורנייה הוסיפו 14 כל אחד, בדרך הבטוחה לשמינית הגמר. דז'נאן מוסא, יוסוף נורקיץ' ומיראלם חלילוביץ' קלעו 14 כל אחד מנגד.\n\n\n\nגרמניה - סלובניה 88:80\n\n\n\nהדרמות בבית המוות נמשכות - גרמניה איבדה את המאזן המשולם, הסלובנים השיגו ניצחון חשוב מאוד והכל יוכרע ביום המשחקים האחרון. אחרי כמה משחקים לא פשוטים התפוצץ לוקה דונצ'יץ' עם 36 נקודות ו-10 ריבאונדים, וקיבל גם סיוע מגוראן דראגיץ' (18 נקודות). דניס שרודר קלע 19 בצד השני.\n\n\n\nהונגריה - ליטא 87:64\n\n\n\nלאחר שקיבלה סיוע מצרפת במשחק המקביל, עשתה ליטא את שלה ושמרה על סיכוי להעפיל לשמינית הגמר והשיגה סוף סוף ניצחון בכורה בבית המוות. קשה זה לא היה מול הנבחרת החלשה ביותר בבית ב', שסיימה את דרכה בטורניר. יונאס ולנצ'יונאס (21 נקודות) ודומנטאס סאבוניס (19) כרגיל נתנו את הטון, זולטן פרל קלע 16 בצד השני.",
    "למרות שאנחנו כבר בתשפ\"ג, הגיע הזמן להפסיק עם השידורים הישירים": "קצת מוזר לכתוב את הדברים האלה בתשפ\"ג, או ב-2022 למניינם, אבל הגיע הזמן לומר אותם: מספיק עם שידורי הספורט החיים. טוב, לא עם כולם, עם רובם. כיום, ישראלי ממוצע יכול לשים את ידו ושלטו על 13 ערוצי ספורט בטלוויזיה. במידה רבה, שידורי הספורט הפכו לסיבה העיקרית - ועבור רבים גם היחידה - להמשיך ולשלם מאות שקלים בחודש לספקי התוכן השונים. כמעט כל משחק, מכל ענף ומכל מדינה ניתן לראות היום בשידור ישיר בטלוויזיה או במחשב. על פניו, מדובר בדבר מבורך. ימי ההקשבה לטרנזיסטור בשבת בצהריים, ואפילו ההכרח לצפות במשחק אחד ובערוץ אחד, נראים כמו זיכרונות מעידן קדום כמעט כמו לינה במערות או רדיפה עם חנית אחרי מזון.",
    "יבשת במשבר: מחירי האנרגיה המזנקים מעוררים הפגנות המוניות באירופה": "מחירי האנרגיה המזנקים באירופה וחשבונות הגז והחשמל המטפסים לקראת החורף יוצרים אי-שקט פוליטי ביבשת. בסוף השבוע האחרון התקיימו מספר הפגנות מחאה של אזרחים סביב חשבונות חשמל וגז גבוהים, וגוברת הדרישה מצד ממשלות אירופיות לנקוט צעדים דרסטיים כדי להקל על האזרחים. עד כה, בעיקר אלמנטים מהימין ומהשמאל הרדיקליים הפגינו נגד הממשלות, אך ייתכן כי המחאה תתרחב כעת לשכבות נוספות באוכלוסייה.\n\n■ גרמניה בדרך למיתון והממשלה בבריטניה חסרת אונים: הסערה המושלמת מכה באירופה I פרויקט מיוחד\n\n■ מפעלים בגרמניה מפסיקים ייצור בגלל הזינוק במחירים\n\n■ החשש הגרמני התממש: גזפרום עוצרת לגמרי את אספקת הגז לאירופה\n\nבפראג יצאו אתמול (ש') עשרות אלפי בני-אדם להפגנה שגינתה את האיחוד האירופי, את נאט\"ו ואת מחירי האנרגיה הגבוהים במדינה כתוצאה מהתמיכה באוקראינה ומהשלכות הסנקציות על רוסיה. גורמים מהשמאל הרדיקלי, כולל המפלגה הקומוניסטית הצ'כית, חברו לגורמים מהימין, כולל מפלגות קסנופוביות פופוליסטיות, כדי להביע מחאה על החשבונות המזנקים.\n\nהאינפלציה בצ'כיה היא בין הגבוהות באיחוד, עם שיעור של 17.3%. ראש הממשלה הצ'כי אמר לתקשורת כי זכותן של מפלגות האופוזיציה להפגין, אולם \"הן מביעות דעות שאינן האינטרס של צ'כיה ושל אזרחיה\". סקרי דעת קהל במדינה עדיין מביעים רוב גדול לתמיכה באוקראינה במלחמתה נגד רוסיה, כולל אספקת ציוד צבאי ותחמושת.\n\nBREAKING: Massive demonstration in Prague in the Czech Republic against the government, soaring prices and the energy crisis. Protesters threaten strike and coercive action if government doesn't resign by September 25 📺 📺 pic.twitter.com/1Q84L2YnPW - Wall Street Silver (@WallStreetSilv) September 3, 2022\n\nשריפת חשבונות חשמל בנאפולי\n\nבאיטליה, תושבים זועמים בנאפולי תועדו כשהם שורפים באופן פומבי את חשבונות החשמל שלהם, במחאה על הזינוק במחירים. ההפגנה התקיימה מול עיריית נאפולי, ותיעוד שלה נפוץ ברשתות החברתיות. איטליה עומדת לבחור בקואליציית ימין בבחירות הקרובות שיתקיימו ב-25 בספטמבר, בין היתר על רקע משבר עליות המחירים במדינה. אחד מראשי הקואליציה הצפויה, מתיאו סלביני, שב וקרא בשבועות האחרונים \"לחשוב מחדש על הסנקציות על רוסיה\" בנימוק שהן פוגעות באיטליה יותר מאשר ברוסיה.\n\nPeople in Naples burn their energy bills and besiege the town hall: \"We don't pay the bills! Now it will be chaos!\" In Naples they don't joke. pic.twitter.com/X2ZN82AfAT - RadioGenova (@RadioGenova) September 2, 2022\n\nבבריטניה מתחייבים לא לשלם את החשבונות\n\nבבריטניה צוברת תאוצה בשבועות האחרונים יוזמת \"Don’t Pay UK\", שבה תושבים מתחייבים לא לשלם את חשבונות החשמל והחימום שלהם בגלל הזינוק האסטרונומי במחירים. תושבי בריטניה כבר חוו העלאה של קרוב ל-50% באביב האחרון במחירים, והחל מה-1 באוקטובר צפויים להעלאה של כ-80%, כך שחשבון האנרגיה השנתי יסתכם ביותר מ-3,500 ליש\"ט. עדכונים נוספים עשויים להעלות אותו מעבר ל-4,000 ליש\"ט כבר בינואר.\n\nבבריטניה מסרבים לשלם את חשבונות החשמל / צילום: Associated Press, Alastair Grant\n\nכ-75 אלף בריטים כבר הצטרפו ליוזמה, ומבטיחים לא לשלם את החשבונות שלהם החל מה-1 באוקטובר. רבבות יצאו לרחובות בשבועות האחרונים להפגין נגד עליות המחירים, שאושרו על ידי הממשלה בניסיון לשמור על משק האנרגיה מתפקד וגם להתניע חיסכון בשימוש באנרגיה בחורף הקרוב. היוזמה דורשת התערבות מיידית מצד הממשלה לסבסד את האנרגיה בעבור משקי הבית, כפי שנעשה למשל בצרפת ובאיטליה.\n\nSchottland: Demonstranten verbrennen ihre Stromrechnungen vor der Energieregulierungsbehörde in Glasgow wegen eines Anstieg der Strompreise bis zu 80 %. \"Don't Pay UK\" bringt mittlerweile mehr als 118.000 Unterstützer zusammen. pic.twitter.com/SOo0gIu3xZ - henning rosenbusch (@rosenbusch_) August 26, 2022\n\nבגרמניה כבר החל גל של העלאות מחירים, בעיקר למגזר העסקי והתעשייתי, ושורה של מפעלים וחברות כבר הודיעו על צמצום התפוקה או על סגירה מוחלטת של הייצור. הצמצומים מתרחשים בעיקר בתעשיות הדורשות אנרגיה רבה כמו ייצור נייר, קרמיקה, אלומיניום ודשנים.\n\nכל ממשלות היבשת ניצבות כעת בפני לחץ לנסות ולהקל על האזרחים, תוך כדי שהן דואגות לביטחון אנרגטי ולהמשך אספקת הגז, הנפט, הפחם והאנרגיה ממקורות מתחדשים לתושבים. ממשלת צרפת הבטיחה חבילת סיוע בשווי 25 מיליארד אירו, הממשלה האיטלקית היוצאת אישרה שתי חבילות סיוע בשווי כ-30 מיליארד אירו, ובסוף השבוע הנוכחי ממשלת גרמניה צפויה להודיע על הצעדים שלה לסיוע לתושבים. בבריטניה ממתינים להכרזה על זהות ראש הממשלה החדש של המדינה ב-5 בספטמבר - ליז טראס או רישי סונאק - כדי לנסות ולקדם מדיניות ממשלתית כוללת.\n\nרוסיה החריפה את המצב בסוף השבוע, כאשר הודיעה כי אספקת הגז בצינור \"נורד סטרים 1\" תיפסק \"עד להודעה חדשה\" בגלל מה שלטענתה הוא \"תקלת בטיחות\". הרשויות בברלין וכן בנציבות האירופית אמרו כי מדובר ב\"משחק ציני\" של מוסקבה המשתמשת באנרגיה שהיא מספקת לאיחוד האירופי כבנשק במאבק שלה נגד אוקראינה והמערב.",
    "\"נעשה הרבה רעש\": להקת הזאבים של פינלנד כבשה את פראג. כעת היא בונה על ברלין": "כשפינלנד בחנה את הלו\"ז של בית 4 באליפות אירופה, שמשחקיו מתקיימים בפראג, היא סימנה מראש את המשחק מול צ'כיה אתמול (שלישי) ככזה שיכריע אם פניה מועדות לשלבי ההכרעה בברלין או בחזרה להלסינקי. אוהדיה סימנו אותו מסיבה אחרת לגמרי. \"אנחנו הולכים להיות הדומיננטיים באולם, נעשה את הכי הרבה רעש\", אמר אחד מהם. אוהד אחר נתן הצהרה בומבסטית יותר: \"זה הולך להרגיש לגמרי כמו משחק ביתי\".\n\nבפינלנד אמנם חיים רק קצת יותר מ-5.5 מיליון איש - האוכלוסייה הקטנה ביותר מבין אלה של כל המדינות ששלחו נבחרות לפראג - אך היא מובילה בכמות הקהל שהגיע לבירת צ'כיה, ובפער. מסרביה הגיעו כ-2,000 אוהדים, מישראל 400, מהולנד 300 ומפולין 200. \"ליורובאסקט הראשון בעידן הנוכחי, ב-2011, הגיעו כמה אלפים\", מספר אחד האוהדים, \"שם פיתחנו מסורת. מאז מונפלייה ב-2015 אנחנו מביאים באופן קבוע 5,000\".",
    "עמוס מנסדורף: \"אני לא משלים עם זה שאין לנו טניסאי צמרת\"": "בכל פעם שנבחרת הדייויס של ישראל עולה למפגש ביתי, היא מצליחה לגרות את בלוטות הנוסטלגיה של חובבי הספורט בארץ. 13 שנים חלפו כבר מאז הישג השיא שלה – ההגעה לחצי הגמר – ובסוף השבוע הקרוב היא תנסה להתקרב עד כדי צעד אחד מחזרה לבית העליון, כשתפגוש בהיכל קבוצת שלמה בתל אביב את צ'כיה.\n\n\n\nכשמדברים על טניס בארץ ומתרפקים על הישגי העבר, אי אפשר שלא לחזור לעמוס מנסדורף. הישראלי מספר 1 בכל הזמנים, שהגיע בשיאו למקום ה-18 בעולם, הוביל את נבחרת הדייויס במשך שנים רבות; הוא היה חלק מעלייתה ההיסטורית לבית העליון, וגם רשם איתה בגיל 21 את הניצחון הראשון – בחוץ, על צ'כוסלובקיה, ב-1987.\n\n\n\n\"הכנעתי אז את מילוסלאב מצ'יר, שדורג שישי בעולם, וזה אחד הניצחונות שאני זוכר היטב בדייויס\", נזכר מנסדורף בריאיון לוואלה! ספורט. אחר כך הוא גבר על קארל נובאצ'ק במשחק החמישי והמכריע, אבל הוא לא ישכח עוד שני מפגשים – מול שוויץ בימים שלפני רוג'ר פדרר (הרבה לפני, יש לציין): את זה שישראל ניצחה בחוץ והביא לה את העלייה הראשונה, ואת זה שניצחה בבית עם מותחן בכיכובם של מנסדורף וגלעד בלום וכמעט גלש לכניסת יום הכיפורים ב-1990.\n\n\"הרגשנו שהאיצטדיון ברמת השרון הוא הבית שלנו. היום אין את זה\". עמוס מנסדורף | ארכיון מעריב, עדי אבישי\n\n\"אבל האמת היא\", צוחק מנסדורף, \"שיותר משהיו לי ניצחונות גדולים בדייויס, היו לי הפסדים לא נעימים. תמיד התקשיתי להביא נקודות על מגרשי החימר, והפסדתי בהם לשחקנים שדורגו במקומות נמוכים. אנשים לא הבינו איך זה קורה לי, והלחץ היה גדול\".\n\n\n\nמנסדורף, שיחגוג בחודש הבא את יום הולדתו ה-57, פרש בדמעות ב-1994, אך לא התנתק מהענף. הוא מאמן כיום את שני הטניסאים הבכירים של ישראל, ישי עוליאל (שלא יעלה לשחק היום, וישמש מחליף במפגש עם הצ'כים) ודניאל צוקרמן.\n\n\n\n– טניס זה אולי הענף הכי אינדיבידואלי שיש, ופתאום – בגביע דייויס – הופך לספורט קבוצתי.\n\n\n\n\"המשחק עדיין אינדיבידואלי. ההתנהלות מסביב קצת שונה, וזה כן עוזר שיש לך מאמן לצד המגרש. יש לך צוות תמיכה גדול, ולשחקנים שלנו זה קריטי, כי לא לכולם יש מעטפת כזאת בשגרה, כמו שיש למשל לנובאק דג'וקוביץ'. היו לזה עוד צדדים: כטניסאי אתה יכול לבחור את התחרויות והתנאים שבהם אתה משחק, אבל בגביע דייויס אתה מוצא את עצמך במקומות אחרים. שיחקנו בהודו, והקהל לא הפסיק להפריע לנו, מה שבימינו לא יכול לקרות. הם צעקו לנו תוך כדי הגשות, דיברו עם השחקנים במהלך משחק. היום הם היו נקנסים\".\n\n\"המצב כיום לא מקובל עליי\". דניאל צוקרמן ויוני ארליך | אתר רשמי, עודד קרני, איגוד הטניס\n\n– היית מחכה לסופ\"שים האלה?\n\n\n\n\"תמיד היו ממני ציפיות גבוהות מאוד בגלל הדירוג שלי ב-ATP, ולא היה קל להתמודד עם זה. במשחקי הבית היינו תמיד משחקים באיצטדיון קנדה ברמת השרון, והרגשנו שם ממש בבית. רק פעם אחת, כששיחקנו נגד צרפת, עברנו ליד אליהו. היום אין את זה. המפגש הקודם היה באשדוד, עכשיו משחקים באולם בתל אביב. הייתה לנו נבחרת מגובשת מאוד, ובקטע החברתי – השבוע הזה הרבה יותר קל משבועות שבהם אתה לבד בסבב. אבל הלחץ מסביב לא היה פשוט\".\n\n\n\n– גביע דייויס השתנה מאוד מאז שיחקת בו.\n\n\n\n\"הפורמט הרבה יותר מקל על השחקנים. בזמננו שיחקנו שלושה ימים, כל משחק בטוב מחמש מערכות, ולפעמים אתה מופיע בין לבין גם בזוגות. בהתחלה אפילו לא היו שוברי שוויון. זה היה קשה, מנטלית ובעיקר פיזית. אבל גביע דייויס הביא לכאן לאורך השנים טניסאים גדולים מהצמרת העולמית, כמו פרננדו גונסאלס מצ'ילה, מראט סאפין מרוסיה, יאניק נואה, אונרי לאקונט וגי פורז'ה מצרפת, והקהל אוהב את זה. אלה דברים שלא כל כך קרו מאז ביטלו את הטורניר ברמת השרון\".\n\n\"הסיכויים לא לטובתנו, אבל דברים קורים בטניס\". המשטח בהיכל קבוצת שלמה | אתר רשמי, היכלי הספורט\n\n– התרגלנו ליהנות תמיד ממחבט אחד לפחות בצמרת העולמית. שלמה גליקשטיין, אתה, דודי סלע. היום אין לנו שחקן בטופ 300. החלום לחזור לבית העליון ריאלי בכלל בעיניך?\n\n\n\n\"גם כשהנבחרת ניצחה כאן את רוסיה ברבע הגמר ב-2009 זה נראה בלתי אפשרי. שחקן אחד יכול להיפצע או לסבול מיום לא טוב, או ששחקן שלנו יהיה טוב מאוד. הסיכויים לא לטובתנו, אבל זה טניס, דברים קורים. צ'כיה נבחרת חזקה ורצינית, שהגיעה לכאן כבר לפני שבוע. השחקנים שמגיעים לבית העליון מקבלים המון כסף, וזה חשוב להם\".\n\n\n\n– מבאס אותך שאין לנו שחקן בצמרת העולמית?\n\n\n\n\"המילה מבאס פחות מתאימה, כי אני לא משלים עם המצב הקיים. אני מצפה ליותר, וזה לא מקובל עליי. אני לא נמצא איפה שאני רוצה להיות עם השחקנים שלי. המשוכה של הצ'לנג'רים קשה, ולא קל לעבור אותה, ובינתיים לא הצלחנו בזה\".",
    "\"הסלובנים שתו עד 5 בבוקר לפני פולין\"": "נבחרת סלובניה, שהגיעה לאליפות אירופה 2022 כאלופת אירופה ואחת הפייבוריטיות לזכייה, רשמה אכזבה עצומה כאשר הפסידה ברבע הגמר לנבחרת פולין. כעת, לפי דיווח בבוסניה, יכול להיות שנמצאה הסיבה להדחה הלא צפויה של הסלובנים. ב-\"bhbasket\" מדווחים ששחקני הנבחרת בילו ושתו עד חמש לפנות בוקר בלילה שלפני המשחק.\n\nהאזינו לפרק החדש של יורוסטפ לסיכום יורובאסקט 2022 >>>\n\nלה אזנה בספוטיפיי\n\nכזכור, הנבחרת הפולנית שטפה את המגרש במחצית הראשונה ללא תגובה סלובנית, כאשר היתרון האדום עמד על למעלה מ-20 הפרש עוד ברבע השני. למרות ניסיונות קאמבק שכמעט צלחו, אלופת אירופה נותרה בחוץ כאשר לוקה דונצ'יץ' סיים את חלקו בעקבות חמש עבירות ולא יכול היה לעזור לחבריו במאני טיים.\n\nבסיום המשחק לוקה דונצ'יץ' עצמו אמר: \"אני לא יודע מה להגיד, לא הגעתי לכאן ב-100% כשירות. קיבלתי זריקה במהלך הרבע השלישי ואני נאלץ להתמודד עם עניינים כאלה במשך האליפות כולה. בכל מקרה, זו לא הסיבה להפסד, שיחקתי נורא היום. איכזבתי את הנבחרת שלי, איכזבתי את כל המדינה שלי ואת כל האוהדים שלנו. זה עליי, אני חייב לצפות במשחק הזה שוב ולהיות טוב יותר\".\n\nכזכור, במהלך האליפות מאמן נבחרת צ'כיה, ננו גינזבורג, סיפר לערוץ הספורט על הרגליו של הכוכב: \"צריך לראות את לוקה במלון, הוא דוגמא לאיך לא להיות שחקן כדורסל. הוא אוכל, שותה ומעשן נרגילה. ב-14:00 הוא בא למגרש, נותן לכולם להתחמם וב-15:30 הוא מתחיל לפרק אותך\".\n\nכעת לאחר החשיפה של הבוסנים, אם היא נכונה, הדברים של ננו מקבלים משמעות חזקה במיוחד, כאשר מתברר שגם מעבר לזמנו הפנוי של הכוכב, הוא וחלק משחקני נבחרתו מתנהגים בחוסר אחריות ומקצוענות ברמה הגבוהה ביותר, דבר שהוביל להדחה כואבת.",
    "עושים סדר: הדרגים המסתמנים בהגרלת מוקדמות יורו 2024": "רבות דובר בשבוע האחרון על חשיבות המשחק של נבחרת ישראל מול אלבניה, ובמקרה הזה השחקנים ידעו להתעלות ולספק את הסחורה ברגע האמת. הניצחון הדרמטי 1:2 הבטיח לנבחרת את המקום הראשון בבית 2 של דרג ב' בליגת האומות, ממנו נגרעה כזכור רוסיה בעקבות הלחימה באוקראינה, והביאו עמו בשורה משולשת לקראת המשך הקדנציה של אלון חזן. אט אט תמונת הגרלת מוקדמות יורו 2024 מתבהרת, ואנחנו כאן כדי לעשות סדר.\n\n1. כרטיס לפלייאוף העלייה ליורו\n\nקודם כל, הזכייה בראשות הבית הבטיחה לישראל הזדמנות שנייה להגיע ליורו. בהנחה שהנבחרת לא תהיה בין שתי הראשונות בבית שלה במוקדמות היורו, היא תקבל בזכות ליגת האומות את האפשרות להתמודד בפלייאוף (חצי גמר וגמר). כזכור, בפעם הקודמת ישראל לא הצליחה להעפיל דרך מוקדמות היורו וקיבלה מקום בפלייאוף, אבל הפסידה בפנדלים בסקוטלנד בשלב חצי הגמר ולא הגיעה למשחק ההכרעה על הכרטיס ליורו. הפעם היא תוכל לפגוש את אחת ממנצחות הבתים בדרג ב' ולא תשובץ אקראית כממלאת מקום כפי שהיה ב-2020.\n\nבפעם הקודמת זה נגמר עם אכזבה בפנדלים. אלי דסה מול אולי מקברני בחצי גמר הפלייאוף ב-2020 | רויטרס\n\n2. מקום מובטח בדרג השני בהגרלת מוקדמות היורו\n\nישראל נמצאת במקום ה-18 בליגת האומות, על פיה נקבעים גם הדרגים לקראת הגרלת מוקדמות היורו שתיערך ב-9 באוקטובר בפרנקפורט. כל דרג כולל 10 נבחרות: במוקדמות יורו 2020 הייתה הנבחרת בתחתית הדרג השלישי (מקום 30) והפעם בזכות היותה ראש בית היא בעשירייה השנייה, יחד עם אנגליה, פולין ושוויץ. המשמעות היא הימנעות ממפגש עם נבחרת מהדרג השני ועל הנייר סיכוי טוב יותר לסיים באחד משני המקומות הראשונים במוקדמות – מקומות המעניקים כרטיס אוטומטי ליורו.\n\n\n\nכמובן שגם במקרה כזה, הכול תלוי בהגרלה, בה יהיו שבעה בתים בני חמש נבחרות ועוד שלושה בתים עם שש נבחרות. הדרגים יהיו רשמיים רק בתום משחקי ליגת האומות, אבל יש הבדל אם מקבלים מדרג ג' את אלבניה, איסלנד או ארמניה, לעומת אוקראינה או שבדיה.\n\n\n\nהדרגים למוקדמות היורו כרגע (לא סופי):\n\n\n\nדרג א': הולנד, פורטוגל, הונגריה, קרואטיה, בלגיה, דנמרק, ספרד, איטליה, פולין\n\n\n\nדרג ב': אוסטריה, בוסניה, אנגליה, צרפת, ישראל , ויילס\n\n\n\nדרג ג': ארמניה, אירלנד, רומניה, סלובניה, שבדיה\n\n\n\nדרג ד': אזרבייג'ן, איי פארו, גאורגיה, יוון, קזחסטן, לוקסמבורג, טורקיה\n\n\n\nדרג ה': בלארוס, אסטוניה, גיברלטר, לטביה, ליטא, מלטה, מולדובה\n\n\n\nדרג ו': אנדורה, סן מרינו, ליכטנשטיין\n\n\n\n*** גרמניה עלתה אוטומטית כמארחת היורו, רוסיה פסולה מהשתתפות.\n\nאפשרות להגרלה נוחה יותר. אלון חזן עם יוסי בניון | ברני ארדוב\n\n3. עלייה לדרג א' בליגת האומות\n\nהמקום הראשון בליגת האומות 2022/23 מקנה לנבחרת גם \"עליית ליגה\" לקראת קמפיין 2024/25 במפעל. זה אומר שבפעם הבאה, ישראל תהיה אחת מ-16 הנבחרות הבכירות של ליגת האומות ותוגרל בדרג הראשון שכולל את אריות אירופה. באופן אבסורדי, אנגליה ירדה ליגה וישראל היא זו שתפסה את מקומה.\n\n\n\nמעבר לשיבוץ היוקרתי ולמפגשים המלהיבים שדרג א' עשוי לזמן, מדובר בשיפור המצב לקראת קמפיינים עתידיים והבטחת הדרג השני גם במוקדמות הבאים.",
    "תעלומה בפורטוגל: מדוע כוכבה של בנפיקה פרש מהנבחרת?": "רפא סילבה, 29, שחקן הכנף של בנפיקה ליסבון, הוא אחד השחקנים הטובים בפורטוגל. בעונה הקודמת הוא כבש שמונה שערים ובישל 15 נוספים, ואת העונה הנוכחית הוא פתח בקצב דומה, כשכבש ארבעה שערים ובישל שניים נוספים בשבעה משחקים במסגרת הליגה. רפא מוביל את קבוצתו לפתיחת עונה מושלמת ולראשות הטבלה. בין היתר, הוא הצטיין גם בניצחון 0:2 של קבוצתו על מכבי חיפה בליגת האלופות.\n\nכעת, כשהוא בשיאו, זומן רפא לסגל הנבחרת הפורטוגלית לצמד המשחקים הקרובים מול צ'כיה וספרד במסגרת ליגת האמות – אלא שאתמול (שני) הודיע במפתיע על פרישה מהמדים הלאומיים. \"אני חושב שזאת הבחירה הכי נכונה וכנה בנקודה הזאת בקריירה שלי\", כתב רפא. \"הסיבות לפרישה הן אישיות ואני מבקש שיכובדו על ידי כולם\".\n\n2 צפייה בגלריה אחד השחקנים הטובים בליגה הפורטוגלית. סילבה מול ברמר בניצחון על יובנטוס ( צילום: גטי אימג'ס )\n\nבנובמבר 2021, זומן רפא לסגל הנבחרת לצמד המשחקים שלה מול אירלנד וסרביה במסגרת מוקדמות המונדיאל, אך נופה ברגע האחרון. מאמן המבחרת פרננדו סנטוס הסביר אז כי הסיבה לניפוי קשורה למצבו הפיזי. על פניו, לא הייתה סיבה לא להאמין לו, משום שאחרי שהשחקן השלים 90 דקות במשחק של קבוצתו מול בראגה, הודה מאמנה של בנפיקה שהכוכב שלו סיים את המשחק \"עם תלונות\".\n\nעם זאת, לפי “Record”, הסיבה האמיתית לניפוי של רפא קשורה הייתה בכך שסנטוס לא היה מרוצה ממידת ההשקעה שהראה השחקן באימונים. ההרגשה שהנבחרת לא חשובה מספיק עבור שחקני בנפיקה היא כבר מזמן קונצנזוס בקרב פרשני הספורט במדינה, ולאחרונה נראה שהיא חלחלה עמוק מספיק כדי לעורר אי נוחות גם בקרב מקבלי ההחלטות בכדורגל הפורטוגלי.\n\n2 צפייה בגלריה לא מתאמץ במדי הנבחרת? סילבה ( צילום: AP )\n\nלפי \"sports daily\", התאחדות הכדורגל בפורטוגל החשיבה את אופיו של השחקן כ\"בעייתי\". המקרה של סילבה עלול לגרום לתקדים בנוגע לזימונם של שחקני בנפיקה נוספים, דווח ב-“Record”, שמטיל ספק במחויבות הלאומית של שחקני מוליכת הטבלה.\n\nרפא היה בסגל הנבחרת שזכתה ביורו 2016 וגם בזאת של יורו 2020. יש לו 25 הופעות במדי הנבחרת, במהלכן לא כבש ולא בישל.\n\n\n\n\n\n\n\n",
    "מתקרבת לשמינית: 67:74 לישראל על הולנד": "נגיעה מהשמינית. למרות פיגור דו ספרתי במחצית השנייה נבחרת ישראל ניצחה הערב (שבת) 67:74 את נבחרת הולנד במשחקה השני באליפות אירופה והיא עומדת כעת על מאזן 0:2 במקום השני בבית ד'. דני אבדיה הוביל את הנבחרת עם 21 נקודות ומהלכים גדולים בקלאץ', כמו גם ים מדר, שקלע שלשה גדולה במאני טיים וסיים עם 14 נקודות.\n\nקלעו לישראל: דני אבדיה 21 נקודות, ים מדר 14, רומן סורקין 10, גל מקל 9, תמיר בלאט 8, ג'ייק כהן 5, תומר גינת 4, גיא פניני 3\n\nהנבחרת הגיעה למשחק לאחר הניצחון המתוק על פינלנד בהארכה בפתיחת האליפות, שאליה היא הגיעה במומנטום רע מאוד עם שני ההפסדים במוקדמות אליפות העולם. גם הערב היא פתחה את המשחק בצורה לא טובה ואיפשרה להולנדים להחזיק ביתרון במשך שניים וחצי רבעים, אך אז הגיעה ההתעוררות בהובלת הצמד הצעיר, שקירב את החבורה של גודס לעבר שמינית הגמר.\n\nכעת הנבחרת תנוח יום אחד ובשני תשחק מול נבחרת פולין (ניצחון על צ'כיה והפסד משפיל מול פינלנד) עם מטרה ברורה - לנצח ולהבטיח לכל הפחות את ההעפלה לשלב שמינית הגמר. ניצחון נוסף בשלושת המשחקים שנותרו לנבחרת, מול פולין, סרביה וצ'כיה, יבטיח בוודאות את המקום בשלב הבא כאשר גם אם תפסיד את שלושת המשחקים קיים סיכוי טוב שהנבחרת תעפיל בהתאם לשאר התוצאות.\n\nכמו במשחק הקודם, גם הערב דני אבדיה הגיע למשחק ובמאני טיים שש נקודות רצופות כולל שלשה ענקית העבירו את היתרון לצד הישראלי, משם ההולנדים כבר לא חזרו. מעבר לכך שסיים שוב כקלע המוביל, אבדיה קלע 2/3 מחוץ לקשת ו-7/7 מקו העונשין כשהערב הוא גם היה השחקן עם מדד הפלוס מינוס הטוב ביותר על הפרקט עם +15.\n\nאם תרצה להגיע לשלבים המתקדמים החבורה של גודס תצטרך להציג בהמשך הטורניר את אותה היכולת שהציגה במחצית השנייה כאשר לאחר שספגה 40 נקודות במחצית הראשונה היא עצרה את ההולנדים על 27 בלבד בשנייה. גם התקפית, לאחר 32 נקודות והרבה בלבול בהתקפה בחצי הראשון, ישראל קלעה 42 נקודות בחצי השני כאשר מדר, סורקין ומקל עזרו לאבדיה להציג משחק התקפי שוטף יותר.",
    "טילים מתוצרת רפאל יגנו על איחוד האמירויות": "עסקה ראשונה למכירת מערכת הגנה אווירית ישראלית למדינה במפרץ: ישראל הסכימה לספק לאיחוד האמירויות את מערכת הספיידר של רפאל. כך מפרסמת הערב (ה') סוכנות הידיעות רויטרס.\n\nעסקה ראשונה למכירת מערכת הגנה אווירית ישראלית למדינה במפרץ: ישראל הסכימה לספק לאיחוד האמירויות את מערכת הספיידר של רפאל. כך מפרסמת הערב (ה') סוכנות הידיעות רויטרס.\n\nעסקה ראשונה למכירת מערכת הגנה אווירית ישראלית למדינה במפרץ: ישראל הסכימה לספק לאיחוד האמירויות את מערכת הספיידר של רפאל. כך מפרסמת הערב (ה') סוכנות הידיעות רויטרס.\n\nלמדינות שחתמו עם ישראל על הסכמי ברית אברהם לסכום של כ-800 מיליון דולר, שהיווה כ-7% מהייצוא הביטחוני של ישראל בשנה שעברה. בין השאר מכרה התעשייה האווירית למרוקו את מערכת ההגנה האווירית ברק-8 תמורת כ-560 מיליון דולר.\n\nלמדינות שחתמו עם ישראל על הסכמי ברית אברהם לסכום של כ-800 מיליון דולר, שהיווה כ-7% מהייצוא הביטחוני של ישראל בשנה שעברה. בין השאר מכרה התעשייה האווירית למרוקו את מערכת ההגנה האווירית ברק-8 תמורת כ-560 מיליון דולר.",
    "רפאל נדאל התגבר על פתיחה חלשה ועלה לסיבוב השלישי בארה\"ב": "משחקי הסיבוב השני באליפות ארצות הברית הפתוחה נמשכו הבוקר (שישי) עם המדורג 2 בטורניר, רפאל נדאל, שניצח את פאביו פוניני במשחק מעט משונה. אצל הנשים, איגה שביונטק המדורגת ראשונה חלפה על פני האלופה בדימוס סלואן סבטיבנס בקרב על הכרטיס לסיבוב השלישי.\n\nפתיחה חלשה, המשך משופר. נדאל | GettyImages, Julian Finney\n\nגברים\n\nרפאל נדאל (2, ספרד), שזכה בפלאשינג מדו ארבע פעמים בעבר, רוצה לעשות זאת בפעם הראשונה מאז 2019 והבוקר עשה צעד נוסף בדרך לשם, כשגבר 6:2, 4:6, 2:6, 1:6 על פאביו פוניני ועלה לסיבוב השלישי. מפגש הוותיקים החל בעצלתיים, כשנדאל נראה רחוק מאוד משיאו, מרבה לבצע שגיאות לא מחוייבות ורואה את יריבו האיטלקי מנצח בסט הראשון ומוביל 2:4 במערכה השנייה, בפתיחה שהוגדרה גם על נדאל עצמו בסיום כ\"אחת הגרועות שאני זוכר בקריירה\".\n\n\n\nאלא שאז השור הספרדי התעשת, ניצח 10 משחקונים ברצף והמשיך לניצחון נאה בדרך למפגש עם רישאר גאסקה, לו הוא לא הפסיד מעולם. לקראת סיום נרשמה תקרית מעט משונה, כשנדאל פגע בעצמו עם המחבט, דימם וקיבל טיפול רפואי – מה שלא עצר אותו להמשיך לניצחון.\n\n\n\nקרלוס אלקראס (3) הדיח בסיבוב הראשון את סבסטיאן באס הארגנטינאי והיום גבר על יריב נוסף מדרום אמריקה, פדריקו קוריה. הספרדי בן ה-19 שבעונה שעברה נעצר רק ברבע הגמר, ניצח 2:6, 1:6, 5:7 תוך שעתיים ו-12 דקות ובסיבוב הבא מחכה לו ג'נסון ברוקסבי האמריקאי, שהפתיע את בורנה צ'וריץ' בשלוש מערכות.\n\n\n\nמשחקים נוספים:\n\n\n\nקמרון נורי (7, בריטניה) – ז'ואאו סוזה (פורטוגל) 4:6, 4:6, 6:7 (4)\n\nהוברט הורקאץ' (8, פולין) – איליה איבשקה (בלארוס) 6:4, 4:6, 7:6 (5), 6:3\n\nאנדריי רובלב (9, רוסיה) – סון-וו קוון (דרום קוריאה) 3:6, 0:6, 4:6\n\nדייגו שוורצמן (14, ארגנטינה) – אלכסיי פופירין (אוסטרליה) 6:7 (3), 5:7, 6:7 (6)\n\nמרין צ'יליץ' (15, קרואטיה) – אלברט ראמוס-ויניולאס (ספרד) 3:6, 6:7 (4), 3:6\n\nיאניק זינר (11, איטליה) – כריסטופר יובנקס (ארצות הברית) 4:6, 6:7 (8), 2:6\n\n\n\nגריגור דימיטרוב (17, בולגריה) – ברנדון נקאשימה (ארה\"ב) 7:6 (5), 7:5, 6:3\n\nדניס שפובאלוב (19, קנדה) – רוברטו קרבאייס באנה (ספרד) 4:6, 6:4, 3:6, 2:6\n\nדן אוואנס (20, בריטניה) – ג'יימס דאקוורת' (אוסטרליה) 3:6, 2:6, 6:4, 4:6\n\nפרננס טיאפו (22, ארה\"ב) – ג'ייסון קובלר (אוסטרליה) 6:7 (3), 5:7, 6:7 (2)\n\n\n\nבורנה צ'וריץ' (25, קרואטיה) – ג'נסון ברוקסבי (ארה\"ב) 6:4, 7:6 (10), 6:1\n\nלורנצו מוזטי (26, איטליה) – חייס ברוור (הולנד) 7:6 (1), 3:6, 4:6, 2:6\n\nמיומיר קצ'מאנוביץ' (32, סרביה) – רישאר גאסקה (צרפת) 6:2, 6:4, 4:6, 6:4\n\nשוב גברה על האלופה בדימוס. שביונטק | רויטרס\n\nנשים",
    "כמה שווים ניצחונות של נבחרת ישראל וב\"ש?": "הספורט הישראלי עומד במוקד הערב (חמישי), כאשר גם הפועל באר שבע וגם נבחרת ישראל ישחקו בזירה האירופית. האדומים של אליניב ברדה יפתחו את קמפיין הקונפרנס ליג שלהם מול אוסטריה וינה, בעוד שהכחולים לבנים של גיא גודס ייפגשו את המארחת צ’כיה במפגש גורלי ביורובאסקט.\n\nלשליחת טופס ‘ווינר’ לחצו כאן.\n\nניצחון של הפועל באר שבע באוסטריה יניב רווח נאה של פי 3.10, בעוד שניצחון של הקבוצה מווינה שווה פי 1.90. לעומת זאת, תיקו בחוץ יהיה שווה למהמרים נכונה 3.05.\n\nבמצב שבו צ’כיה תגבור על נבחרת ישראל ביותר משתי נקודות היחס יהיה שווה פי 1.80, בעוד שמצב שבו צ’כיה מנצחת בהפרש 1, או שהמשחק ילך להארכה או שמא ישראל תנצח תוכלו להרוויח פי 1.80. מצב שבו צ’כיה תנצח בבדיוק 2 נקודות יניב לכם רווח של פי 9.",
    "פירמינו בהרכב ליברפול בנאפולי, פאטי פותח בברצלונה נגד פלזן": "המחזור הראשון של שלב הבתים של ליגת האלופות יסתיים הערב ב-22:00, כאשר במוקד אינטר מארחת את באיירן מינכן, ליברפול מתארחת גם כן באיטליה אצל נאפולי ובספרד ברצלונה תארח את ויקטוריה פלזן.\n\nפתיחת עונה קשה ועכשיו מפגש בנאפולי. סלאח | אימג'בנק GettyImages, PAUL ELLIS/AFP\n\nבית א'\n\nנאפולי – ליברפול (22:00)\n\n\n\nשתי הקבוצות נפגשות פעם נוספת בשלב הבתים לאחר שהתמודדו אחת נגד השנייה כבר בעונת 192018 ובעונת 202019. בעונה הראשונה זה הסתיים עם זכייה של ליברפול בגביע עם האוזניים הגדולות, אך מפגשי העבר באצטדיון דייגו ארמנדו מראדונה נוטים לכיוון האיטלקים, כאשר ליברפול מעולם לא ניצחה שם באף מסגרת אירופית. המייטירדס מגיעים לאחר פתיחת עונה מגומגמת עם שני ניצחונות ליגה בלבד ויכולת פושרת. לעומתם, הקבוצה של לוצ'יאנו ספאלטי מגיעה בכושר נהדר אחרי ניצחון חשוב על לאציו 1:2 ועלייה למקום השני בטבלת הסרייה א'. ג'יימס מילנר עלה בהרכב ליברפול על חשבון ג'ורדן הנדרסון הפצוע, בעוד על הספסל נותר ארתור. להרכב גם חזר רוברטו פירמינו שתפס את מקומו של דרווין נונייס. מנגד, ויקטור אוסימן התאושש מפציעה במפשעה ועולה בחוד של נאפולי.\n\nיפתחו ברגל ימין? ז'ואאו פליקס | רויטרס\n\nבית ב'\n\nאתלטיקו מדריד – פורטו (22:00)\n\n\n\nהקולצ'ונרוס ואלופת פורטוגל נפגשות פעם נוספת בשלב הבתים, כי גם בשנה שעברה היו יחד באותו הבית בליגת האלופות – אז המפגש הראשון הסתיים בתיקו מאופס ובמחזור האחרון אתלטיקו ניצחה את פורטו והצליחה להעפיל לשמינית הגמר על חשבונה. חניכיו של סימאונה פתחו לא מספיק טוב את העונה עם איבודי נקודות נגד ויאריאל וסוסיאדד. לעומת המארחת, פורטו הופתעה עם הפסד אחד בלבד העונה.\n\n\n\nקלאב ברוז' – לברקוזן (22:00)\n\n\n\nכל קבוצה מגיעה למפגש הזה בכושר אחר לחלוטין. הבלגים נצמדים לצמרת הליגה, בעוד לברקוזן פתחה את העונה עם ארבעה הפסדים וניצחון בודד, כך שהם מסובכים כרגע במאבקי תחתית הבונדסליגה.\n\nלא מפסיק לכבוש. רוברט לבנדובסקי | רויטרס\n\nבית ג'\n\nברצלונה – ויקטוריה פלזן (22:00)\n\n\n\nמאז הזכייה האחרונה של הקטאלונים ב-2015 במפעל האירופי הבכיר, ברצלונה נחלה תבוסות, מהפכים ובעיקר המון אכזבות. העונה, הקבוצה של צ'אבי נבנתה עם המון רכש נוצץ ורצון להגיע הכי רחוק שיש. ברצלונה תהנה מסגל מלא מול היריבה הנוחה ביותר בבית ג'. ההעברה הכי גדולה אולי בספרד בקיץ האחרון היא כמובן של רוברט לבנדובסקי מבאיירן מינכן. החלוץ הפולני הספיק לכבוש חמישה שערים העונה ויקווה להמשיך בכושר שלו גם נגד הצ'כים, כשיהנה מתמיכתם של אנסו פאטי ופדרי שעולים בקישור. מנגד, ויקטוריה פלזן, שבשני מפגשי העבר בין המועדונים ספגה 6:0 במצטבר, תקווה לצאת עם תוצאה מכובדת מהקאמפ נואו.\n\n\n\nאינטר – באיירן מינכן (22:00)\n\n\n\nבשחזור גמר ליגת האלופות מ-2010, הנראזורי יארחו במפגש מסקרן את אלופת גרמניה בתקווה להשיג תוצאה דומה לזו מהמפגש לפני 12 שנים. האיטלקים יצטרכו להסתדר ללא חלוץ הקבוצה, רומלו לוקאקו שסובל מפציעה שספג בהפסד 3:2 בדרבי למילאן ובמקומו עלה אדין דז'קו לצד לאוטרו מרטינס. מנגד, הבווארים הגיעו למילאנו עם סגל מלא ונראים כפייבוריטים ברורים. קבוצתו של נאגלסמן פתחה את העונה עם מבול של שערים ויכולת טובה של שחקן הרכש, סאדיו מאנה, אך היא רוצה במקביל לריצת האליפות שלה להוסיף את גביע האלופות השביעי כבר העונה.\n\nינצח בסן סירו? סאדיו מאנה | GettyImages, INA FASSBENDER/AFP\n\nיערוך הופעת בכורה באלופות? רישארליסון | אימג'בנק GettyImages, Jan Kruger\n\nבית ד'\n\nטוטנהאם – מארסיי (22:00)\n\n\n\nהתרנגולים חוזרים לליגת האלופות לאחר היעדרות של שנתיים מהמפעל היוקרתי. החניכים של קונטה פתחו נפלא את העונה מבחינת תוצאות, אך עם הרבה ביקורות על סגנון המשחק והיכולת על המגרש של כמה מהשחקנים, ביניהם יונג מין סון. מנגד, הקבוצה מדרום צרפת חוזרת לאחר היעדרות של עונה אחת, וגם היא פתחה נהדר בליגה הצרפתית כשהיא עם מאזן זהה לפריז סן ז'רמן וצמודה אליה בטבלה. מארסיי תאלץ להסתדר ללא אלכסיס סאנצ'ס, זכר לכרטיס האדום שספג במדי אינטר בעונה החולפת, ודימיטרי פאייה הפצוע.\n\nמשחקי המחזור השני בשלב הבתים\n\nבית א'\n\n\n\nליברפול – אייאקס (22:00)\n\nריינג'רס – נאפולי (22:00)\n\n\n\nבית ב'\n\n\n\nלברקוזן – אתלטיקו מדריד (22:00)\n\nפורטו – קלאב ברוז' (22:00)\n\n\n\nבית ג'\n\n\n\nויקטוריה פלזן – אינטר (19:45)\n\nבאיירן מינכן ברצלונה (22:00)\n\n\n\nבית ד'\n\n\n\nספורטינג ליסבון – טוטנהאם (19:45)\n\nמארסיי – איינטרכט פרנקפורט (22:00)"
}