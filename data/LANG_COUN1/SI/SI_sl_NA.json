{
    "Velik uspeh Slovenije v reviji National Geographic": "Slovenija, država na sončni strani Alp, se je uvrstila na eno od petih najboljših destinacij za potovanje v jesenskem septembru po oceni Nationala Geographica. Revija National Geographic je znana po fotoreporterstvu in je ena najbolj branih revij vseh časov. Objavlja tudi prispevke o najboljših destinacijah za potovanje, na katerega se je uvrstila tudi Slovenija.\n\nSuper pohvala za Slovenijo kot destinacijo\n\nV državi na sončni strani Alp, kjer se pohodniška sezona jeseni zaključi zaradi vremena, je zadnji poziv za pohodništvo. September je spektakularen mesec za bivanje v visokogorju, saj je še vedno topel, suh in sončen, drevesa pa tvorijo ognjeno sezonsko podobo. National Geographic piše, da slovenske Julijske Alpe na vzhodnem koncu gorske verige zaznamujejo nazobčani apnenčasti vrhovi, ki ponujajo vedno več označenih pohodniških poti. V osrčju gora se nad čudovitima Bohinjskim in Blejskim ledeniškima jezeroma dviga najvišji slovenski vrh Triglav. Pohodniška pot Juliana je pred kratkim začrtana mreža poti, ki prečka 270 kilometrov severozahodne Slovenije, vključuje Triglavski narodni park in prečka nekatere najbolj spektakularne alpske predele v državi.\n\nTo besedilo je tu, da ustavi kradljive robote Če ste človek in vidite to besedilo, ga ignorirajte. Če berete to vsebino drugje kot na Student.si, prosimo obiščite našo stran.\n\nSlovenske Julijske Alpe\n\nMogočni vrhovi z neverjetnimi razgledi in kristalno čisto vodo, ki se bleščijo v soncu, so zelena pokrajina, v kateri prevladujeta mir in energija. Vrhovi v slovenskih Alpah segajo do 2500 metrov in več. Kralj tega gorovja je Triglav, najvišja gora Slovenije in simbol slovenskega naroda, z višino 2864 metrov. Vse to pa poteka z znamenitem Triglavskem narodnem parku.\n\nTriglavski narodni park\n\nTriglavski narodni park poleg visokih gora ponuja tudi slikovite alpske doline, reke in jezera. Največja med njimi so Bohinjsko jezero in idilično Blejsko jezero z edinim slovenskim naravnim otokom. Obiskovalci lahko sledijo smaragdni zeleni lepoti reke Soče vse od njenega izvira v Trenti, obujejo pohodniške čevlje in raziskujejo zakladnico naravnih lepot Triglavskega narodnega parka ter se odpravijo po poti Juliana.\n\nPot Juliana\n\nJuliana Trail je krožna daljinska pohodniška pot, dolga 267 kilometrov. Pot poteka skozi doline, čez prelaze, skozi gozdove, urbana središča, samotne planote in ob rekah Save, Bače, Soče in Tolminke. Pot je razdeljena na 16 dnevnih etap dolgih med 18 in 25 kilometrov. Na poti se pohodniki srečajo z zgodovino železarstva, spoznajo kraje velikih slovenskih pisateljev in pesnikov, spoznajo pomen čebelarstva, pomen ohranjanja kvalitetnih gozdov, se napili čiste, bistre vode, spoznali utrip turističnih destinacij, srečali preproste ljudi, hodili po krajih, ki jih je zaznamovala prva svetovna vojna in čutili utrip slovenskih gora.\n\nPoleg Slovenije so se na listo uvrstili še Sicilija, Nemčija, Namibija in Cornwall.",
    "Digitalizacija iz kamene dobe": "Leta 2005 je Estonija kot prva izpeljala e-volitve, glasovanje je v celoti potekalo po internetu. Baltski državi so sledile Avstralija, Belgija, Brazilija, Nemčija, Indija, Italija, Namibija, Nizozemska, Norveška, Peru, Švica, Velika Britanija, Venezuela, Pakistan in Filipini, ki so državljanom prav tako omogočile volitve na daljavo. Tako navaja spletna enciklopedija wikipedia. Znamenite Sove, tiskanega leksikona Cankarjeve založbe, že dolgo ne uporabljam več, čeprav sem bolj računalniški avstralopitek kot homo sapiens. Ampak tole z digitalizacijo Slovenije se celo meni zdi, kako bi rekel, kam..."
}