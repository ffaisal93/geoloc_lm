{
    "Srbija ne bo priznala rezultatov referendumov v Ukrajini": "Priznanje rezultatov bi bilo po Selakovićevi oceni \"popolnoma v nasprotju s srbskimi državnimi in nacionalnimi interesi\", kot tudi v nasprotju \"s srbsko politiko ohranjanja ozemeljske celovitosti in suverenosti ter nedotakljivosti meja\".\n\nSelaković je na današnji novinarski konferenci v Beogradu dejal, da Srbija rezultatov teh referendumov v skladu z ustanovno listino ZN ter splošno sprejetimi načeli in normami mednarodnega javnega prava ne more priznati.\n\nZunanji minister se je pri tem skliceval na vzporednice med ruskim napadom na Ukrajino in problemom Kosova, na kar je na 77. zasedanju Generalne skupščine ZN v New Yorku nedavno opozoril tudi srbski predsednik Aleksandar Vučić.\n\n\"Kakšna je razlika med suverenostjo Ukrajine in Srbije? Suverenost in ozemeljska celovitost Srbije sta bili grobo kršeni, kar ste vi ali vsaj nekateri izmed vas uzakonili in mednarodno priznali,\" je na zasedanju zbranim dejal Vučić.\n\nNekdanja srbska pokrajina Kosovo je leta 2008 razglasila neodvisnost, ki je Beograd ne priznava, priznava pa jo del mednarodne skupnosti. Glede vojne v Ukrajini Vučić manevrira med Rusijo in Zahodom, saj je po eni strani ruski napad obsodil, po drugi pa je zavrnil sankcije proti Moskvi.\n\nNa ozemljih na vzhodu in jugu Ukrajine, ki so v celoti ali delno pod nadzorom ruskih sil, so proruski separatisti v petek začeli z referendumi o priključitvi Rusiji. Njihovo izvedbo so Kijev in zahodni zavezniki obsodili kot nezakonito prilaščanje ozemlja. Referendumi v regijah Lugansk, Doneck, Herson in Zaporožje naj bi sicer trajali do torka, ko bodo začeli preštevati glasove.",
    "Vsak dan prvi": "Namizna aplikacija Internet Explorer odhaja v pokoj\n\nZagotovite si nemoten vstop v svet aktualnih novic in jo nadomestite z najnovejšo verzijo Chromea, Firefoxa, Safarija ali Microsoft Edgea.",
    "Srbski zunanji minister: Slovenija naj ne dreza Srbije tja, kjer je najobčutljivejša": "Foto: AP\n\n\"Če je kaj absurdno, je to stališče, da ima Slovenija večji in legitimnejši interes do Kosova kot Srbija,\" je bil jasen Selaković, ki je Kosovo označil za srbsko avtonomno pokrajino. \"A na podlagi sporočil, ki te dni prihajajo iz Ljubljane, bi lahko dobili vtis, da nekateri tamkajšnji politiki mislijo tako,\" je po poročanju srbske tiskovne agencije Tanjug v četrtek dejal zunanji minister Nikola Selaković. Poudaril je, da se je Srbija odločila, da ne bo problematizirala tega vprašanja v odnosih s Slovenijo, kar pa ne pomeni, da odobrava stališče Slovenije do Kosova.\n\nSrbski zunanji minister je dejal, da ne nasprotuje pravici Slovenije, da zavzame stališče do katerega koli vprašanja in ga obravnava kot svoj državni interes, vendar pa Slovenija prav tako ne bi smela kratiti pravice Srbiji, da ščiti svoje državne in nacionalne interese. Opozoril je še, da je treba pokazati tudi malo diplomatskega takta in ne drezati v Srbijo tam, kjer je najobčutljivejša, saj je to po njegovih besedah minimum spodobnosti za nekoga, ki želi negovati partnerske odnose s Srbijo.\n\nFajon: Nekatere izjave so namenjene predvsem za domači politični kontekst\n\nV odzivu na izjave srbskega politika je slovenska zunanja ministrica Tanja Fajon dejala, da vseh ne jemlje resno in so namenjene predvsem za domači politični kontekst, se ji pa zdi ključno, da se je Slovenija odzvala na izjavo srbskega predsednika Aleksandra Vučića po srečanju s predsednikom Borutom Pahorjem ter zaščitila svoj državni interes. Dodala je, da je sodelovanje s Srbijo dobro.\n\nVučić: Rusija ni kršila ozemeljske celovitosti Srbije, medtem ko jo Slovenija je\n\nVučić je sicer v soboto po srečanju s Pahorjem v Beogradu na vprašanje, ali se bo Srbija pridružila evropskim sankcijam proti Rusiji zaradi napada na Ukrajino, odgovoril, da bo imela Srbija obvezo sledenja skupni zunanji in varnostni politiki Evropske unije tik pred članstvom v povezavi.\n\n\"Kako naj pojasnim državljanom, da bomo uvedli sankcije proti Rusiji, ki ni kršila ozemeljske celovitosti Srbije, ne pa proti Sloveniji, ki je to storila,\" je ob tem pripomnil Vučić. Spomnil je na to, da je Slovenija priznala Kosovo, kar je po srbskem prepričanju kršitev mednarodnega prava, ustanovne listine ZN-a in resolucije Varnostnega sveta ZN-a 1244. Vučić je dodal, da je Slovenijo navedel zgolj kot primer in da ima Srbija s Slovenijo dobre odnose, enako pa bi lahko rekel tudi za druge države, kot so denimo ZDA, Nemčija ali Francija.\n\n\"Srbski strani smo sporočili, da smo močno presenečeni nad izjavami predsednika Vučića,\" so v ponedeljek sporočili s slovenskega zunanjega ministrstva, potem ko so na pogovor poklicali veleposlanico Srbije v Sloveniji Zorano Vlatković. V Beogradu je o tem na srbskem zunanjem ministrstvu imel pogovor slovenski veleposlanik Damjan Bergant.\n\nNa MZZ-ju so dodali, da so znova predstavili stališče Slovenije do Kosova, ki ga je uradna Ljubljana priznala kot samostojno in neodvisno državo, še vedno pa pričakujejo nadaljevanje dozdajšnje dinamike sodelovanja s Srbijo.",
    "Srbi jezni in ogorčeni: To je sramota desetletja. Lahko vas je sram!": "Srbska košarkarska reprezentanca je pred začetkom izločilnega dela EuroBasketa v mnogih očeh veljala za prvega favorita za osvojitev naslova . Zato je bilo razočaranje srbskih medijev po izpadu Nikole Jokića in druščine proti Italiji (86:94) v osmini finala še toliko večje. Na naslovnicah ni bilo težko uzreti besed, kot so sramota, katastrofa, fiasko, nočna mora ali žalost, največje kritike pa so usmerili na selektorja Svetislava Pešića.\n\nParadni ekipni športi, v katerih Srbija tradicionalno spada med najboljše na svetu, so v zadnjih tednih spravljali navijače v slabo voljo. Srbski odbojkarji so na svetovnem prvenstvu v odbojki izpadli že v osmini finala, podobno skromno se je godilo vaterpolistom, ki so na evropskem prvenstvu v Splitu osvojili zgolj deveto mesto in se sploh niso uvrstili v četrtfinale.\n\nFotogalerija s tekme med Srbijo in Italijo, foto Vid Ponikvar:\n\n1 / 20 2 / 20 3 / 20 4 / 20 5 / 20 6 / 20 7 / 20 8 / 20 9 / 20 10 / 20 11 / 20 12 / 20 13 / 20 14 / 20 15 / 20 16 / 20 17 / 20 18 / 20 19 / 20 20 / 20\n\nKo so ljubitelji športa v Srbiji verjeli, da bo povsem drugače v košarki, kjer so bili Orli po oceni Mednarodne košarkarske zveze (Fiba) največji favoriti za naslov, pa je ostal četrtfinale zaklet tudi za njih. Izpadli so v osmini finala, že v uvodnem dejanju izločilnega dela, kjer jih je šokirala Italija in poskrbela za največje presenečenje dozdajšnjega dela EP.\n\nŽalostni dnevi za srbsko košarko\n\nFoto: zajem zaslona ''To je košarkarska sramota desetletja! Lahko vas je sram. Italija nas je razbila: debakel Srbije na EP, izpadli smo že v osmini finala,'' so po izpadu Srbije besno zapisali pri Kurirju ter izpostavili največjega krivca. To je po njihovem mnenju selektor Svetislav Pešić: ''Vse, kar se je zgodilo, je bila njegova demagogija,'' mu najbolj očitajo, da je v odločilnih trenutkih obračuna z Italijo pozabil na najboljšega igralca Nikolo Jokića.\n\nSlabe volje in kritike ni skrival niti Informer: ''Srbi ogorčeni po izpadu. To je največja tragedija po letu 2005. Joker in Mičić ne moreta sama. To ni dobro, bratje, ni dobro,'' so poudarili, kako je to največji neuspeh srbske reprezentance, aktualnih evropskih podprvakov, po letu 2005, ko so na EuroBasketu na domačih tleh nepričakovano pokleknili že v osmini finala. ''Nadejali smo se zlata, nato pa kovčke spakirali že po začetku izločilnega dela. Italijani so nas kruto vrnili v realnost,'' so dodali. ''Žalostni dnevi za srbsko košarko. Reprezentanca je doživel nov debakel,'' je poudaril B92.\n\nSami sebi dovolili, da se ponovi grozljivka\n\nFoto: zajem zaslona ''Kako so se lahko sanje prelevile v nočno moro? Kaj je privedlo do potopa v Berlinu?,'' o tem se sprašuje srbski Sportal (Blic Sport) in pojasnjuje: ''Copy-paste. Deja Vu. Ali enostavno rečeno – to smo že videli. A sami sebi smo dovolili, da se ponovi ta grozljivka,'' so spomnili na lanskoletno razočaranje srbske reprezentance, ko je Italija premagala Srbijo v Beogradu s 102:95 in orlom zaprla pot na olimpijski turnir na Japonskem. Takrat Srbi niso mogli računati na Nikolo Jokića, enega največjih zvezdnikov lige NBA, zato so letos verjeli, da bi lahko s pomočjo Jokerja prišli na evropski vrh. Pa tudi s pomočjo dvakratnega dobitnika MVP priznanja za zaključni turnir evrolige Vasilija Micića. Tudi to ni zadoščalo, Srbi so neslavno izpadli že v osmini finala.\n\nMozzart je zapisal: ''Nočna mora sredi Berlina: Jokić je igral sam, italijanski strelski vod izločil Srbijo iz Eurobasketa,'' so opozorili na statistični podatek, kako so slovenski zahodni sosedi proti Srbom zadeli kar 16 trojk. ''To je nova zaušnica srbski košarki, neslavno slovo za Srbijo. Katastrofa,'' je naslovila članek Nova, srbska Republika pa je izpostavila: ''Zgodovina se je ponovila. Sramota Orlov,'' so dali vedeti, kako se je na Eurobasketu zgodil čudež, v katerem jo je Italija še drugo leto zapored zagodla Srbiji.\n\nNajvečji krivec je selektor\n\nFoto: zajem zaslona Mondo Sport piše o usodi Nikole Jokića, kaj se bo dogajalo z njim v prihodnje. Poročajo o tem, kako so nekateri ameriški novinarji prepričani, da bo Joker ''pobesnel'' in v naslednjih mesecih dvignil raven svojih preds\n\ntav, kar bi bila lahko zelo dobra novica za Denver Nuggets. Napravili so anketo, v kateri so spraševali bralce in bralke, kdo je kriv za neuspeh srbske reprezentance. Za zdaj je največ (dobrih 27 odstotkov) glasovalo, da so bile za tako zgodnji izpad najbolj krive taktične odločitve selektorja Svetislava Pešića.\n\n''Vse je mračno, temno in žalostno,'' skrbi Srbe prihodnost njihove košarke, saj bi lahko Srbija ostala tudi brez nastopa na SP 2023. V kvalifikacijah namreč ni v najboljšem položaju.\n\nZdaj je prvi favorit za naslov Slovenija\n\nSrbija je bila po oceni Fibe pred začetkom EuroBasketa prvi favorit za osvojitev naslova. Izmed reprezentanc, ki so se uvrstile v četrtfinale, je na tisti lestvici najvišje mesto zasedala Slovenija. Izbranci Aleksandra Sekulića so tudi edini, ki so v osmini finala odpravili tekmeca (Belgijo) z dvomestno točkovno razliko.\n\nNikola Jokić je nepričakovano ostal brez četrtfinala EP, Luka Dončić pa se bo v sredo za preboj med najboljše štiri potegoval proti Poljski. Foto: Matic Klanšek Velej/Sportida\n\nV sredo čaka Luko Dončića, Gorana Dragića in druščino večerni četrtfinalni spopad s Poljsko, ki na ''jakostni'' lestvici Fibe izmed četrtfinalistov zaseda najslabše mesto. Tako so branilci naslova, ki žal ne bodo mogli računati na pomoč poškodovanega Zorana Dragića, absolutni favoriti.",
    "Šok prvenstva: Po izključitvi selektorja Italija domov poslala Srbijo!": "Četrtfinalni nasprotnik Slovencev so Poljaki, ki so na prvi nedeljski tekmi osmine finala po izenačenem boju s 94:86 ugnali Ukrajino. Finci so z enakim rezultatom odpravili Hrvate in dosegli zgodovinski uspeh, saj so se prvič povzpeli med najboljših osem. Blestel je Lauri Markkanen, dosegel je kar 43 točk! Še večje presenečenje pa izpad Srbije. Po velikem preobratu so jih Italijani premagali s 94:86. Na zadnji tekmi osmina finala se je s Čehi mučila Grčija, a na koncu le zmagala s 94:88.\n\nKošarkarji Slovenije bodo v sredo v četrtfinalu evropskega prvenstva v Berlinu igrali s Poljsko. Ta je v uvodnem dvoboju drugega dne osmine finala v Berlinu premagala Ukrajino s 94:86. Ura tekme bo znana po vseh odigranih dvobojih osmine finala.\n\nGledalci so na prvi nedeljski tekmi v Berlinu spremljali izenačen obračun, Poljaki pa so si zmago zagotovili v zadnji četrtini. Po 30 minutah so poljski košarkarji vodili z 69:67, dve minuti in pol pred koncem pa so še vodili s 87:78, a se Ukrajinci niso predali. Z delnim izidom 9:1 so se vrnili v igro in se 50 sekund pred koncem približali le na točko zaostanka, a več od tega ni šlo. Ukrajinci do konca tekme niso več našli poti do koša, Poljaki pa so z natančnim izvajanjem prostih metov potrdili napredovanje v četrtfinale.\n\nPri Poljakih je bil s 24 točkami najučinkovitejši A. J. Slaughter, Mateusz Ponitka jih je dodal 22. Pri Ukrajincih je Vyacheslav Bobrov dosegel 15 točk.\n\nMarkkannen Hrvate poslal domov s 43 točkami\n\nMarkkanen si je privoščil Hrvate. Foto: Vid Ponikvar Finci so jo tekmecem iz Hrvaške zagodli že v kvalifikacijah za SP 2023, zdaj pa so bili za izbrance Damirja Mulaumerovića usodni še v osmini finala evropskega prvenstva. S tem so dosegli zgodovinski uspeh, saj se pred tem na največjem tekmovanju, kar ga pozna evropska košarka, še niso uvrstili med najboljših osem. V četrtfinalu se bodo pomerili s Španijo, ki je bila v soboto zvečer po podaljšku boljša od Litve.\n\nFinci so Hrvate, ki so bili nezadovoljni s številnimi sodniškimi odločitvami, premagali na krilih izjemnega Laurija Markkanena. Novopečeni košarkar Utah Jazz je zadeval kot po tekočem traku in slovenskim sosedom nasul kar 43 točk. Na tem EuroBasketu je več točk na tekmi dosegel le Luka Dončić (47) proti Franciji. Markkanen je s tem popravil tudi lastni rekord glede največjega števila doseženih točk na največjih tekmovanjih (EP, SP oziroma olimpijske igre). V skupinskem delu je proti Češki dal 34 točk in podrl državni rekord, ki si ga je od leta 1964 lastil Martti Limo (33).\n\nGalerija s tekme Finska – Hrvaška (foto: Vid Ponikar/Sportida):\n\n1 / 20 2 / 20 3 / 20 4 / 20 5 / 20 6 / 20 7 / 20 8 / 20 9 / 20 10 / 20 11 / 20 12 / 20 13 / 20 14 / 20 15 / 20 16 / 20 17 / 20 18 / 20 19 / 20 20 / 20\n\nItalija proti Srbiji v zaključku tekme brez selektorja\n\nGianmarco Pozzecco Foto: Vid Ponikvar/Sportida Za največje presenečenje dosedanjega dela prvenstva so poskrbeli Italijani. Kljub napetemu selektorju Gianmarcu Pozzeccu, ki se je ves čas znašal nad sodniki, so igrali mirno in se v drugi četrtini Srbom, ki so v prvi povedli za 11 točk, približali na vsega tri zaostanka (45:48). Za izid polčasa 51:45 za Srbijo je dal Nikola Jokić 19 točk (sedem skokov), na drugi strani sta bila Simone Fontecchio in Nicolo Melli pri 13 točkah.\n\nOb zaostanku 57:61 so v 25. minuti sodniki izključili italijanskega selektorja. Pozzecco se je od svojih varovancev poslavljal vsaj minuto. Kot da jih je s stalnimi izpadi na račun sodnikov in izključitvijo skušal še dodatno motivirati. In dve minuti pozneje so Italijani povedli s 66:63. Po štirih zaporednih trojkah Italije se je sredi zadnje četrtine Srbija znašla v nezavidljivem položaju. Kar naenkrat je prvi favorit prvenstva zaostajal s 70:82. In ni več našel priključka. Zadnjo četrtino so Italijani dobili z 28:18. Za zmago in četrtfinale so kar štirje Italijani dali več kot 15 točk, največ 22 Marco Spissu. Jokić je tekmo in prvenstvo končal z 32 točkami in 13 skoki.\n\nGalerija s tekme Italija – Srbija (foto: Vid Ponikar/Sportida):\n\n1 / 20 2 / 20 3 / 20 4 / 20 5 / 20 6 / 20 7 / 20 8 / 20 9 / 20 10 / 20 11 / 20 12 / 20 13 / 20 14 / 20 15 / 20 16 / 20 17 / 20 18 / 20 19 / 20 20 / 20\n\nZ mukami v četrtfinale tudi Grčija\n\nGiannis Antetokounmpo Foto: Vid Ponikvar/Sportida Še en favorit, Grčija, se je mučil. Po treh četrtinah je za štiri točke Češka celo vodila. V zadnjih 10 minutah pa so se Grki le razleteli v napadu in jo dobili z 31:21. S 27 točkami in 10 skoki je izstopal kdo drug kot Giannis Antetokounmpo. V četrtfinalu jih čaka gostitelj prvenstva Nemčija. Za Čehe je 21 točk dosegel Jan Vesely.\n\nČetrtfinalne tekme bodo v torek in sredo zvečer. Slovenija s Poljsko igra v sredo ob 20.30.",
    "Giannis odšepal s parketa, Srbi tudi peto tekmo dobili z dvomestno prednostjo": "Odigrane so še zadnje tekme skupinskega dela EuroBasketa 2022. Hrvaška je s 27 točkami Bojana Bogdanovića premagala Ukrajino z 90:85 in tekmovanje v skupini C sklenila na tretjem mestu. Grčija jo je končala brez poraza. Giannis Antetokounmpo je dal 25 točk in Estonija je padla z 90:69. Zadnje mesto v osmini finala si je v skupini D priigrala Češka. To skupino je brez poraza dobila Srbija, ki je tudi na peti tekmi zmagala z dvomestno prednostjo. Z 96:69 je premagala Poljsko.\n\nZadnjo vozovnico za Berlin si je priigrala Češka. Proti Izraelu je v neposrednem obračunu za preboj iz skupine D že ob polčasu vodila za 16 točk, po tretji četrtini pa je postalo spet bolj zanimivo, saj jo je Izrael dobil s 25:14. Konec tekme je bil vendarle boljši za Čehe in do druge zmage so prišli z 88:77. S 14 točkami, 11 asistencami in osmimi skoki je izstopal Tomaš Satoransky. Prvi strelec Češke je bil sicer Vojtech Hruban s 25 točkami.\n\nBojan Bogdanović je nasul 27 točk in Hrvaška je tretjič zmagala. Foto: FIBA Hrvaška je v skupini C dosegla tretjo zmago na prvenstvu. S kar 27 točkami Bojana Bogdanovića – dosegel je tudi zadnje štiri za Hrvaško na tekmi – je premagala Ukrajino z 90:85. Še po treh četrtinah sta bili ekipi izenačeni. S petimi zmagami je skupino C na prvem mestu sklenila Grčija. Pa je Giannis Antetokounmpo dobil tekmo počitka. Proti Estoniji pa je bil znova prvi strelec tekme. Za zmago 90:69 je dal 25 točk. Pa je igral samo 19 minut. Razlog, da je igral tako malo pa, ker je obnovil poškodbo gležnja.\n\nS parketa je odkorakal v bolečinah. Selektor Dimitris Itoudis je po tekmi resnost poškodbe sicer skušal omiliti: \"Giannis tako ali tako ne bi več igral. Ne vem, zakaj tak cirkus. Giannis je bil zamenjan in dobil ledene obkladke kot vedno. Običajno se to zgodi za zaprtimi vrati, tokrat se je na očeh javnosti. Ampak vse je v redu.\"\n\nNikola Jokić je na zadnji tekmi igral 18 minut in dal 19 točk. Foto: FIBA\n\nZadnja tekma skupinskega dela je bila prava mala ekshibicija, saj je Srbija proti Poljski že ob polčasu vodila za 29 točk. Končni izid 96:69. Šest košarkarjev Srbije je bilo dvomestnih. Nikola Jokić je dal 19 točk, pa je igral manj kot 18 minut. Srbska reprezentanca je tako vseh pet tekem dobila z dvomestno prednostjo, je pa res, da je igrala v najlažji skupini. Kot zmagovalci skupine D bodo Srbi v osmini finala igrali proti izbrani vrsti Italije.\n\n𝐅𝐫𝐨𝐦 𝐧𝐨𝐰 𝐨𝐧 𝐢𝐭'𝐬 𝐰𝐢𝐧 𝐨𝐫 𝐠𝐨 𝐡𝐨𝐦𝐞.\n\n\n\nWho you got in the Round Of 16?#EuroBasket x #BringTheNoise pic.twitter.com/Ktpc1wQNeb — #EuroBasket 2022 (@EuroBasket) September 8, 2022\n\nČe se Slovenija prek Belgije v soboto prebije v četrtfinale, se bo tam pomerila z boljšim iz dvoboja osmine finala med Ukrajino in Poljsko. Pot do polfinala se ne zdi pretežka.\n\nEuroBasket 2022, skupinski del, 5. krog: Skupina C: Četrtek, 8. september, Milano:\n\nHrvaška : Ukrajina 90:85\n\nBogdanović 27, 7 sk., Mavra 13; Herun 21, Bliznjuk 16, 8 sk.\n\n\n\nEstonija : Grčija 69:90\n\nVene 19, Kriisa 12; Antetokounmpo 25, Slouskas 11\n\n\n\nVelika Britanija : Italija 56:90\n\nHesson 18, Wheatle 12; Fontecchio 18, Datome 13, Melli 11 Lestvica:\n\n1. Grčija* 5 - 10\n\n2. Ukrajina* 5 - 8\n\n3. Hrvaška* 5 - 8\n\n4. Italija* 5 - 8\n\n5. Estonija 5 - 6\n\n6. Velika Britanija 5 - 5 Skupina D: Četrtek, 8. september, Praga:\n\nFinska : Nizozemska 88:67\n\nMarkkanen 22, Huff 14; De Jong 21\n\n\n\nČeška : Izrael 88:77\n\nHruban 25, Vesely 16, 7 sk., Satoransky 14, 11 as., 8 sk.; Madar 16, Ginat 15\n\n\n\nSrbija : Poljska 96:69\n\nJokić 19, Milutinov 16, Gudurić 15, Micić 12; Michalak 17 Lestvica:\n\n1. Srbija* 5 - 10\n\n2. Finska* 5 - 8\n\n3. Poljska* 5 - 8\n\n4. Češka* 5 - 7\n\n5. Izrael 5 - 7\n\n6. Nizozemska 5 - 5 *v osmini finala\n\nOsmina finala (10. in 11. september) Sobota, 10. september (Nemčija, Berlin): 12.00 Turčija - Francija\n\n14.45 Slovenija - Belgija\n\n18.00 Nemčija - Črna gora\n\n20.45 Španija - Litva\n\n\n\nNedelja, 11. september (Nemčija, Berlin):\n\n\n\n12.00 Ukrajina - Poljska\n\n14.45 Finska - Hrvaška\n\n18.00 Srbija - Italija\n\n20.45 Grčija - Češka Četrtfinale (13. in 14. september) Nemčija/Črna gora – Grčija/Češka\n\nŠpanija/Litva – Finska/Hrvaška\n\nSlovenija/Belgija – Ukrajina/Poljska\n\nTurčija/Francija – Srbija/Italija Nemčija/Črna gora – Grčija/ČeškaŠpanija/Litva – Finska/HrvaškaSlovenija/Belgija – Ukrajina/PoljskaTurčija/Francija – Srbija/Italija\n\nPreberite še:",
    "Nič več Slovenija, po novem je prvi favorit Srbija": "Luka Dončić z druščino bo prvo tekmo na letošnjem EuroBasketu odigral v četrtek proti Litvi.\n\nLuka Dončić z druščino bo prvo tekmo na letošnjem EuroBasketu odigral v četrtek proti Litvi. Foto: Blaž Weindorfer/Sportida\n\nSlovenska košarkarska reprezentanca po oceni Mednarodne košarkarske zveze (Fiba) ni več prvi favorit EuroBasketa. Na posebni napovedni lestvici, na kateri krovna zveza ocenjuje moč in trenutne zmožnosti udeležencev evropskega prvenstva, je Slovenija zdrsnila na drugo mesto. Prehitela jo je Srbija, ki ima z Nikolo Jokićem na letošnjem košarkarskem vrhuncu leta velike cilje.\n\nV Sloveniji v teh dneh ne raste le odbojkarska, ampak tudi košarkarska evforija. Jutri se v štirih evropskih državah začenja EuroBasket. Luka Dončić, Goran Dragić in druščina bodo evropski naslov branili v Nemčiji. V tej državi so odigrali tudi zadnjo tekmo pred evropskim prvenstvom. Mudili so se v Münchnu in v kvalifikacijah za SP 2023 prikazali eno (naj)slabših predstav, odkar dres slovenske reprezentance nosi tudi zvezdnik svetovnega kova Dončić. Doživeli so prepričljiv poraz, prvega v poletnem obdobju, sicer polnem uspehov in odmevnih zmag slovenske reprezentance. Po neuspehu v Nemčiji je Slovenija izgubila vodilni položaj na posebni jakostni lestvici Fibe.\n\nWhat would you change in the Final version of our Power Rankings? 📊#EuroBasket x #BringTheNoise — #EuroBasket 2022 (@EuroBasket) August 30, 2022\n\nPo novem je prvi favorit krovne košarkarske zveze za naslov prvaka Srbija, ki je z nedavnimi zmagami nad Grčijo (po podaljšku v Beogradu) in Turčijo (+21 v gosteh) nakazala, da bi lahko na EuroBasketu šla povsem do konca. Srbi so na lestvici pridobili kar štiri mesta, največ od vseh.\n\nSrbska košarkarska reprezentanca na čelu z Nikolo Jokićem je pred kratkim gostovala v Stožicah in po podaljšku priznala premoč Sloveniji. Foto: Matic Klanšek Velej/Sportida\n\nTakoj za njo je Slovenija, ki jo je leta 2017 v finalu EuroBasketa v Istanbulu zagodla prav Srbiji, na lestvici največjih favoritov za osvojitev lovorike pa sledijo Grčija, Litva in Francija, ki je pred kratkim presenetljivo izgubila kvalifikacijsko tekmo za SP proti Bosni in Hercegovini, na lestvici Fife pa padla kar za tri mesta.\n\nPo drugi strani je med vodilno deseterico poleg Srbije največji skok uspel Nemcem. Proti Sloveniji so dokazali, da bi lahko s pomočjo domačega občinstva na EuroBasketu prekrižali račune številnim favoritom in se povzpeli zelo visoko.\n\nIzbranci Aleksandra Sekulića spadajo med osrednje kandidate za lovoriko. Na EuroBasketu bodo prebili led v četrtek, ko se bodo v prvem nastopu v skupini B v Kölnu ob 17.15 pomerili z Litvo. V skupini so še BiH, Madžarska, Francija in Nemčija. Jutri bodo začeli tekme tudi v skupini A v Gruziji (Španija, Črna gora, Turčija, Gruzija, Belgija in Bolgarija), skupini C in D pa bosta tekmovanje odprli v petek.",
    "»Vučić, povej, kje so naši sinovi? Zakaj Srbija molči?«": "Hrvaška zveza društev zajetih in izginulih hrvaških branilcev je ob današnjem mednarodnem dnevu izginulih pozvala srbskega predsednika Aleksandra Vučiča naj Srbija po treh desetletjih vendarle sporoči, kje in kako je življenje izgubilo več kot 1800 hrvaških vojakov. Gre za vojake, ki jih je zajela Srbija, nato pa se je za njimi izgubila vsaka sled.\n\nNa Hrvaškem poleg mednarodnega dneva izginulih oseb danes obeležujejo državni dan spomina na osebe, ki so izginile v času v balkanskih vojn v devetdesetih letih prejšnjega stoletja. Na Hrvaškem še vedno pogrešajo 1832 oseb, za katere sorodniki ne vedo, kako so umrli in kje so pokopani, poroča hrvaški spletni portal 24sata.\n\nOdgovori se skrivajo v vojaških arhivih v Beogradu. Kljub temu, da je predsednik Srbije Aleksander Vučić leta 2018 hrvaški delegaciji družin pogrešanih vojakov zagotovil, da se bo osebno zavzel za predajo tistih dokumente, ki jih lahko preda, se to do danes ni zgodilo, še poroča hrvaški portal.",
    "Državljani Kosova odslej v Srbijo \"svobodno kot enakopravni\", Vučić še brez komentarja": "Borrell je sicer v soboto opozoril, da spor med Beogradom in Prištino glede svobode gibanja še ni rešen, saj ostaja odprto vprašanje registrskih tablic. Kot je poudaril, od obeh strani zato še naprej pričakuje \"pragmatizem in konstruktivnost\". Vučić je sicer v soboto opozoril, da je spor glede registrskih oznak veliko bolj zapleten in težje rešljiv od spora glede osebnih izkaznic.\n\nBorrell je sicer v soboto opozoril, da spor med Beogradom in Prištino glede svobode gibanja še ni rešen, saj ostaja odprto vprašanje registrskih tablic. Kot je poudaril, od obeh strani zato še naprej pričakuje \"pragmatizem in konstruktivnost\". Vučić je sicer v soboto opozoril, da je spor glede registrskih oznak veliko bolj zapleten in težje rešljiv od spora glede osebnih izkaznic. Foto: Reuters\n\nPotem ko je visoki zunanjepolitični predstavnik EU Josep Borrell v soboto zvečer na Twitterju objavil, da sta Kosovo in Srbija tik pred zdajci dosegla dogovor o osebnih izkaznicah, so doseženi kompromis potrdili tudi v Prištini in Beogradu. Zadovoljstvo ob dogovoru so že izrazili tudi v tujini, tako v EU kot sosednjih državah.\n\nI am happy that we found a European solution that facilitates travel between #Kosovo and #Serbia, which is in the interest of all citizens of Kosovo and Serbia.\n\n\n\nI thank @predsednikrs and @albinkurti for their leadership, and underline the excellent practical EU - US cooperation pic.twitter.com/kO4UZNenwk — Josep Borrell Fontelles (@JosepBorrellF) August 27, 2022\n\nPo pogovorih, v katerih je posredoval Bruselj, je Srbija pristala na odpravo vstopno-izstopnih dokumentov za imetnike kosovskih osebnih izkaznic, Kosovo pa je pristalo, da teh dokumentov ne bo uvedlo za srbske imetnike osebnih dokumentov, je v soboto zvečer na družbenem omrežju Twitter objavil Borrell.\n\nKosovski Srbi in vsi drugi državljani bodo lahko z osebnimi izkaznicami potovali med Kosovom in Srbijo, EU je pravkar prejela zagotovila kosovskega premierja Albina Kurtija v zvezi s tem, je sporočil. \"To je evropska rešitev. Čestitamo obema voditeljema za to odločitev,\" je še dodal, navaja STA.\n\nKasneje je dogovor prav tako na Twitterju potrdil še kosovski premier Albin Kurti, ki je zapisal, da bodo lahko državljani Kosova odslej v Srbijo potovali \"svobodno kot enakopravni\". Kot je še dodal, gre za pravično rešitev, utemeljeno na recipročnosti. EU se je zahvalil za posredovanje.\n\nS tvitom se je kmalu odzval tudi predsednik Evropskega sveta Charles Michel in obema stranema čestital za dogovor. Da gre za dobro novico, sta med drugim že ocenila tudi premierja Albanije in Črne gore, Edi Rama in Dritan Abazović.\n\nVučić še brez komentarja\n\nSrbski predsednik Aleksandar Vučić dogovora še ni komentiral, ga je pa po poročanju srbske tiskovne agencije Tanjug pozdravil vodja srbskega vladnega urada za Kosovo Petar Petković. Izpostavil je, da je Beogradu uspelo zagotoviti mir in stabilnost na ozemlju Kosova, obenem pa ohraniti srbske osebne izkaznice za kosovske Srbe in s tem \"prisotnost srbske države\" na Kosovu.\n\nObenem je zatrdil, da je Srbija od EU dobila vsa jamstva, ki jih je želela. Kot je pojasnil, dogovor spremlja izrecno pojasnilo Beograda, da gre za praktičen ukrep s ciljem omogočanja svobode gibanja, ki pa nikakor ne pomeni priznavanje neodvisnosti Kosova, ki ga Srbija še vedno šteje za svojo južno pokrajino, in na noben način ne prejudicira končnega statusa Kosova.\n\nBarikade kosovskih Srbov in začasen odlog do novih pravil\n\nPriština je 1. avgusta želela uvesti nova pravila glede osebnih dokumentov in registrskih tablic, ki jim kosovski Srbi in Beograd nasprotujejo. Pravila so predvidevala izdajo začasnega vstopno-izstopnega dokumenta za srbske državljane, ki velja 90 dni, ter obvezno zamenjavo srbskih registrskih tablic za kosovske Srbe.\n\nKosovski Srbi so takrat na cestah postavili barikade, Priština pa se je z mednarodnimi partnerji dogovorila za začasen odlog uveljavitve novih pravil do 1. septembra.\n\nS ciljem preprečitve morebitnih napetosti in nasilja ob uveljavitvi novih pravil se je visoki zunanjepolitični predstavnik EU Josep Borrell 18. avgusta v Bruslju v okviru dialoga pod okriljem EU sestal z Vučićem in Kurtijem.\n\nKer dogovora niso dosegli, sta se posebni predstavnik EU za dialog med Beogradom in Prištino ter druga regionalna vprašanja Zahodnega Balkana Miroslav Lajčak in posebni ameriški odposlanec za Zahodni Balkan Gabriel Escobar v preteklih dneh mudila na ločenih obiskih v Prištini in Beogradu.\n\nOdprto ostaja vprašanje registrskih tablic\n\nBorrell je sicer v soboto opozoril, da spor med Beogradom in Prištino glede svobode gibanja še ni rešen, saj ostaja odprto vprašanje registrskih tablic. Kot je poudaril, od obeh strani zato še naprej pričakuje \"pragmatizem in konstruktivnost\". Vučić je sicer v soboto opozoril, da je spor glede registrskih oznak veliko bolj zapleten in težje rešljiv od spora glede osebnih izkaznic.\n\nKurti je medtem danes izrazil upanje, da od oktobra - potem ko se bo iztekel dvomesečni rok za preregistracijo vozil s srbskimi registrskimi oznakami - na Kosovu ne bo več vozil z neveljavnimi tablicami. To ni uperjeno proti Srbom, ampak gre za spoštovanje zakona in recipročnosti, je poudaril.",
    "Srbski notranji minister: Zaradi slovenske odcepitve se je začela državljanska vojna": "Aleksandar Vulin. Foto: EPA\n\nVulin se je tako odzval na poziv slovenskega predsednika Boruta Pahorja na Blejskem strateškem forumu (BSF), naj Srbija opusti idejo t. i. srbskega sveta in se začne aktivneje približevati EU-ju.\n\n\"Srbski svet ni uradna opredelitev niti politika Srbije, temveč naravna potreba Srbov po enotnosti in po tem, da, kot na primer Nemci, živijo združeni. Zagovarjati tezo, da so imeli Slovenci pravico zapustiti Jugoslavijo, Srbi pa nimajo pravice odločati o sebi, je licemerno in neopravičljivo,\" je po poročanju srbske tiskovne agencije Tanjug v torek dejal Vulin.\n\nDodal je, da Pahor ne vidi grožnje miru v poskusih ukinitve Republike Srbske in spreminjanju daytonskega sporazuma, kot tudi ne vidi nevarnosti v kosanju Srbije, medtem pa vidi problem v ideji srbskega sveta.\n\n\"Zaradi ideje srbskega sveta ni umrl niti en človek, zaradi ideje o pravici Slovencev do samoodločbe za odcepitev pa se je začela državljanska vojna v SFRJ, v kateri je umrlo na desetine tisoče ljudi,\" je dejal srbski notranji minister.\n\nSlovenskega predsednika je pozval, naj – preden nadaljuje podajanje nasvetov Srbiji, kaj naj počne in kako – najprej vrne \"status, pravice in premoženje Srbom, ki so do državljanske vojne živeli ali še živijo v Sloveniji\". Te ljudi je namreč Slovenija po Vulinovem mnenju naredila za \"pravno nevidne\", še navaja Tanjug.\n\nPahor je v ponedeljek na BSF-ju pozval Srbijo k dejavnejšemu približevanju EU-ju. Ob tem je dejal, da bi EU sicer moral storiti več, da pridobi Zahodni Balkan na svojo stran, a da bi se po drugi strani tudi Srbija morala odreči ideji t. i. srbskega sveta, zavrniti separatistične težnje v BiH-u in si prizadevati za sklenitev dialoga s Prištino.",
    "Srbski zvezdnik odpisan, Milutinov na EP z zamudo": "Srbi, za mnoge prvi favoriti evropskega košarkarskega prvenstva, bodo v Pragi igrali brez Nemanje Bjelice. Nekdanjega igralca severnoameriške lige NBA, zdaj pa košarkarja Fenerbahčeja, so po poškodbi mišice na desni nogi čakali do zadnjega možnega trenutka, a na koncu spoznali, da ni dovolj dobro telesno pripravljen, da bi zdržal napore. Srbi pa bodo ob tem prvi dve tekmi igrali brez centra Nikole Milutinova, ki se bo zaradi bolezni Srbom v Pragi pridružil šele v nedeljo.\n\n\"Nemanje nismo mogli vrniti v proces treningov, tako da se ni mogel adekvatno pripraviti. Z njegovim nastopom bi lahko samo tvegali poslabšanje stanja, zato smo se odločili, da ostane doma,\" je dejal zdravnik reprezentance Dragan Radovanović, ki je selektorju Svetislavu Pešiću sporočil tudi bolj veselo novico.\n\nNemanja Nedović je namreč povsem pozdravil poškodbo s pripravljalne tekme proti Sloveniji in bo na prvenstvu, na katerem Srbi skupaj z Nizozemsko, Finsko, Poljsko, Izraelom in Češko sestavljajo skupino D, lahko igral.\n\nPešić je tako šele danes objavil končno sestavo reprezentance, poleg Bjelice so s seznama odpadli še Boriša Simanić, Ognjen Dobrić ter Filip Petrušev.\n\nNa seznamu so Dejan Davidovac, Ognjen Jaramaz, Vanja Marinković, Marko Gudurić, Vasilije Micić, Vladimir Lučić, Nemanja Nedović, Dušan Ristić, Nikola Kalinić, Marko Jagodić-Kuridža, Nikola Milutinov in Nikola Jokić.\n\nPrvo tekmo bodo Srbi igrali 2. septembra proti Nizozemski. Na tej pa sicer ne bodo mogli računati na Nikolo Milutinova, ki z reprezentanco ni odpotoval v Prago. Srbski selektor Pešić se je namreč odločil, da bo se bo srbski center zaradi okrevanja po bolezni ekipi na Češkem pridružil šele v nedeljo. \"Prišel bo, ko si bo dokončno opomogel v dveh ali treh dneh. Res bi težko igral na prvih dveh tekmah, nato pa imamo prost dan in upam, da se nam res pridruži v nedeljo zjutraj,\" je o stanju košarkarja moskovskega CSKA povedal Pešić.",
    "Udarec za Srbijo na EuroBasketu, selektor Pešić pojasnjuje": "Košarkarjem Srbije, za številne prvim favoritom za osvojitev evropskega naslova, gre v skupinskem delu odlično. V Pragi nizajo zmago za zmago, za zdaj so zbrali štiri, v nadaljevanju EuroBasketa bi se lahko spopadli z nič kaj ugodno preglavico, saj bi lahko ostali brez pomoči Nemanje Nedovića.\n\nVse več srbskih medijev poroča o tem, kako je Nemanja Nedović zaradi poškodbe mišice primoran končati z nastopi na tem prvenstvu. Enaintridesetletni Srb, ki se je lani po desetletnem dokazovanju v tujini (Lietuvos Rytas, Golden State Warriors, Santa Cruz Warriors, Valencia, Unicaja, Olimpia Milano in Panathinaikos) vrnil v domovino in sklenil dogovor z beograjsko Crveno zvezdo, si je na torkovi tekmi proti Izraelu poškodoval mišico.\n\nPravila tekmovanja so takšna, da udeleženci med prvenstvom ne smejo menjati poškodovanih igralcev, tako da bi lahko Srbija nadaljevala tekmovanje le z 11 igralci. Selektor Stanislav Pešić na odločilnih dvobojih prvenstva, kmalu namreč sledi izločilni del, tako ne bi mogel računati na branilca, ki je v dozdajšnjem delu prvenstva na tekmo odigral 13 minut, v povprečju pa na dvoboj prispeval šest točk, 1,8 asistence in 1,3 skoka. Vseeno ostaja izkušeni strateg optimist. V sredo je dal vedeti, da bi lahko Nedović še zaigral na tem prvenstvu. ''Poškodoval si je mišico, a ni globoka ruptura. Bomo videli, kako dolgo bo odsoten. Zdravniki sestavljajo načrt za njegovo okrevanje. Bomo videli, kakšno bo njegovo stanje,\" je povedal Pešić.\n\nSrbija bo zadnjo tekmo skupinskega dela odigrala v četrtek proti Poljski. Obe izbrani vrsti sta si že zagotovili nastop v osmini finala.",
    "Legendarni Slavnić: Srbija je pred vsemi": "Legendarni srbski košarkar Zoran Slavnić je navdušen nad predstavami svojih rojakov na evropskem prvenstvu, vendar pa je opozoril, da pravih preizkušenj še niso imeli. Kot je ocenil, jih čakajo še določene nevarnosti, med katere je uvrstil tudi slovensko reprezentanco.\n\n»Menim, da smo najboljši, a se bodo v izločilnih bojih pojavljale določene nevarnosti. Hrvaška s tremi igralci iz lige NBA je, če ima svoj dan, ena od njih. Tu so še Nemčija, Litva, Grčija in Slovenija. Toda verjamem, da imamo mi vendarle nekaj prednosti pred vsemi. Imamo najboljšega in najizkušenejšega trenerja, dobro psihološko pripravljenost, tradicijo, imamo pa tudi Jokića, igralca za odločilne koše, ki na koš meče z oddaljenosti enega ali dveh metrov, kar je zagotovo bolje kot Dončićevi meti z osmih metrov,« je povedal Slavnić, ki je dosedanje zmage Srbije označil za predjed. Zdaj jo čaka glavna jed, upa pa, da bo prišla tudi do posladka.\n\nOb selektorju Svetislavu Pešiću in Nikoli Jokiću prednost Srbije vidi prednost tudi v organizatorju igre Vasiliju Miciću in še nekaterih drugih rečeh: »Imamo najkoristnejšega igralca lige NBA, najkoristnejšega igralca evrolige, imamo pa tudi najboljšo ekipo pomočnikov tema dvema igralcema. Imamo odlične strelce, ki sicer še niso dokazani asi. Če tem igralcem steče met, je Srbijo nemogoče premagati,« je prepričan Slavnić.\n\nNekdanji organizator igre trdi, da imata ob Srbiji le še Italija in Španija dobra selektorja, nimata pa ekipe, da bi se lahko potegovali za najvišja mesta. »Na prvenstvu imamo galerijo neprepričljivih trenerjev, ki so še kako pomembni. Tega se jaz kot nekdanji trener, ekstremno neuspešen, v oklepaju lahko napišete, da brez osvojenih naslovov, zelo zavedam. Trener se izkaže tudi pri visokem vodstvu ekipe, na tem prvenstvu pa smo videli vodstvo Hrvaška proti Estoniji za 15 točk, na koncu pa se je morala krčevito boriti za zmago,« je še dejal 72-letni srbski strokovnjak.",
    "Blinken pozval Srbijo k izvedbi Europrida": "\"Pravica do mirnega zbiranja in izražanja je temeljna komponenta zdrave demokracije. Pozivamo Srbijo, da obnovi svojo zavezanost k temu, da gosti Europride 2022. LGBTQI+ pravice so človekove pravice,\" je Blinken zapisal na družbenem omrežju Twitter.\n\nEuropride bi v Beogradu moral potekati 17. septembra, a je Vučić napovedal, da bodo dogodek odpovedali ali preložili. V torek je še enkrat zagotovil, da Europrida ne bo in da te odločitve ne bo spremenil, pa če ga bo klical sam ameriški predsednik Joe Biden, piše srbski časnik Danas.\n\nAktivist LGBT+ skupnosti in eden od organizatorjev dogodka Goran Miletić je medtem danes za srbsko tiskovno agencijo Beta zagotovil, da parada bo in da pričakujejo okoli 15.000 udeležencev.\n\nMiletić je dodal, da bodo izvedli vse aktivnosti, ki so jih načrtovali med 12. in 18. septembrom. \"Od manifestacij na prostem bosta 16. in 17. septembra potekala dva koncerta na Kalemegdanu, 17. septembra pa seveda tudi sprevod,\" je pojasnil.\n\nPoudaril je, da kljub izjavam srbskega predsednika udeležbe na paradi ni odpovedal nihče od visokih gostov iz tujine in da se vsak dan napovedujejo novi, ki zdaj hočejo priti v znak solidarnosti.\n\nDogodek Europride od leta 1992 izmenično poteka v različnih evropskih prestolnicah, Srbija pa naj bi bila njegova prva postaja v južni Evropi.",
    "STA: Vučić: Srbija in Slovenija imata odlične odnose": "Brdo pri Kranju, 12. septembra - Predsednik Srbije Aleksandar Vučić je danes na tiskovni konferenci po srečanju vrha voditeljev pobude Brdo-Brioni poudaril, da imata Srbija in Slovenija odlične odnose, četudi Ljubljana priznava Kosovo. Glede atmosfere na Brdu pri Kranju je dejal, da je bila ta, kljub številnim razlikam v stališčih in zahtevnejši situaciji, boljša kot lani.",
    "Slovenci dobili 2. četrtino, a nato Srbi zaigrali kot olimpijski prvaki": "Slovenija četrtič igra na evropskih prvenstvih. Doslej je na skupno 22 tekmah dosegla zgolj dve zmagi. Proti Srbiji uspeha ne gre pričakovati, a drugače bo v razigravanju za 13. mesto. Foto: EPA\n\nSrbi so po pričakovanjih hitro povedli, a pri 3:1 sredi prve četrtine so nepričakovano izgubili pobudo. Razbremenjeni Slovenci so lažje kot proti Izraelcem prihajali do položajev za strel in so začeli enakovredno parirati vaterpolski velesili. Po 2:4 v 1. četrtini, je Slovenija prišla celo do napada za izenačenje na 5:5, predvsem pa je 2. četrtina pripadla varovancem Krištofa Štromajerja s 3:2, kar je pomenilo 5:7 ob polčasu.\n\nDruga pesem v drugem polčasu\n\nA ob kratkem odmoru na polovici tekme so se Srbi zbrali, ostre besede selektorja Dejana Savića so zalegle in v nadaljevanju so zaigrali kot se za olimpijske prvake spodobi. Slovence so v tretji in četrti četrtini nadigrali s skupnih 10:1!\n\nNajboljši strelec tekme je bil s štirimi goli kapetan Srbije Strahinja Rašović, medtem ko je pri Sloveniji kot edini dvakrat zadel Benjamin Popović.\n\nSlovenija je v skupini D že predtem realno zapravila možnosti za napredovanje, saj je v 2. krogu izgubila proti debitantu Izraelu s 5:9.\n\nV nedeljo bržkone z Malto\n\n35. evropskega prvenstva v vaterpolu za Slovence še ni konec, saj najslabše štiri reprezentance tega turnirja čaka razigravanje od 13. do 16. mesta.\n\nSlovenijo naslednja tekma v Splitu tako čaka v nedeljo ob 11.30, ko bo njena nasprotnica najverjetneje Malta.\n\nSKUPINA D, 3. krog:\n\nSLOVENIJA - SRBIJA\n\n6:17 (2:5, 3:2, 1:6, 0:4)\n\nPopović 2, Kadivec, Nastran, Blažič in Stefanović po 1; S. Rašović 4, Drašović, Vučinić, Vico, Stojanović in V. Rašović po 2.\n\nMADŽARSKA - IZRAEL 23:4\n\nVrstni red: Madžarska 9, Srbija 6, Izrael 3, Slovenija brez točk.\n\nV izločilne boje so se uvrstile tri reprezentance.",
    "V Beogradu potekala Parada ponosa, v njej hodila tudi partnerka srbske premierke": "V Beogradu se je popoldne odvila Parada ponosa v sklopu Europrida 2022. Shod je sicer potekal po spremenjeni, krajši poti in ob slabem vremenu, spremljalo pa ga je več sto policistov. Sama parada je minila brez nasilja, so pa srbsko prestolnico že pred tem pretresli posamezni incidenti nasprotnikov Europrida.\n\nTi so se začeli že okoli poldneva. Policija je sicer nasprotnike Europrida, mnogi so bili opremljeni s križi in drugimi verskimi simboli, hitro razgnala in do hujših izgredov ni prišlo. Samo do 15. ure so pridržali 31 ljudi, nekateri od njih so s steklenicami obmetavali policiste, njihova tarča pa so bili tudi novinarji.\n\nBobo Policija je nasprotnike Europrida, mnogi so bili opremljeni s križi in drugimi verskimi simboli, hitro razgnala in do hujših izgredov ni prišlo.\n\nPohod zagovornikov pravic skupnosti LGBTI se je nato začel okoli 17.30 izpred poslopja ustavnega sodišča. Na začetku kolone so razvili napis \"Hodimo in bomo hodili\" v srbščini in angleščini. Parado je spremljalo več sto policistov, ki niso nikomur dovolili, da bi prebil njihov kordon in se približal udeležencem. Pohod se je končal, ko je mavrična zastava prispela na stadion Tašmajdan, kjer se bo dogajanje zaključilo s koncerti.\n\nBobo Pohod se je začel izpred poslopja ustavnega sodišča.\n\nLe nekaj ur pred tem je srbska premierka Ana Brnabić po več tednih mednarodnih pritiskov sporočila, da je Parada ponosa vendarle dovoljena. Kmalu zatem je uradno dovoljenje zanjo izdalo tudi notranje ministrstvo.\n\nVeleposlanik ZDA v Srbiji Christopher Hill, ki je skupaj z več drugimi tujimi politiki in diplomati osebno sodeloval v paradi, je Srbiji že čestital za \"varen in uspešen\" Europride 2022, ki po njegovih besedah potrjuje evropsko prihodnost Srbije. Poudaril je še, da je ponosen, da se lahko danes sprehodi v znak podpore različnosti, vključenosti in spoštovanju pravic vseh državljanov.\n\nTudi poročevalec Evropskega parlamenta za Srbijo, Slovak Vladimir Bilčik, ki je nagovoril udeležence parade, je dogajanje označil kot proslavo svobode, različnosti in pravih evropskih vrednot. V srbščini je dejal, da so pravice skupnosti LGBTI človekove pravice, spoštovanje človekovih pravic in temeljnih svoboščin pa je bistvo moderne demokratične Evrope.\n\nBobo Pohod se je končal, ko je mavrična zastava prispela na stadion Tašmajdan.\n\nV Beogradu je bila sicer danes tudi evropska komisarka za enakost Helene Dalli, ki naj bi osebno posredovala pri srbskih oblasteh in Brnabićevo prepričala, da so na koncu vendarle dovolili parado.\n\n\n\nPo poročanju regionalnega portala N1 je v paradi hodila tudi partnerka srbske premierke Milica Đurđić.",
    "Vučić napovedal novi politični \"srbski blok\"": "Vučić med intervjujem za Reuters v Beogradu. Foto: Reuters\n\n\"Nekateri bodo rekli, da se, če ne bomo šli izključno proti Zahodu in se obrnili stran od Vzhoda, odrekamo modernizmu, napredku in gospodarski blaginji in da je to pomembno za Srbijo. Drugi bodo rekli, da je Srbija propadla in da se ne more upreti satanu, če ne bomo privezali svojega malega čolna ob veliko rusko ladjo. Ampak, ali tu je srbski interes?\" se je med torkovim nagovorom javnosti vprašal Vučić.\n\nDodal je, da razume tujce, ki imajo v državi svoj interes, a ne razume domačih politikov in strank, ki se neposredno bojujejo proti interesom Srbije. \"Zato je pomembno, da formiramo blok normalnosti in spodobnosti – srbski blok. Tako nacionalni kot državljanski blok spodobnosti, ki se bo postavil po robu enim in drugim,\" je pojasnil.\n\nVučić je v soboto, štiri mesece po zmagi na aprilskih parlamentarnih volitvah, za predsednico vlade predlagal aktualno premierko Ano Brnabić. Hkrati je napovedal, da se bodo že leta 2024 zgodile večje spremembe v vladi.\n\nAnalitiki: Močno zavezništvo z Vučićem na čelu\n\nPolitični analitik Nikola Tomić je za srbsko televizijo N1 komentiral, da bi Vučićeve besede lahko pomenile nekakšno poenotenje sil z Vučićevo Srbsko napredno stranko (SNS) v središču. \"Temu lahko rečemo več kot koalicija in manj kot ena stranka. Gre za neke vrste močno zavezništvo, katerega vodja bi bil Aleksandar Vučić,\" je pojasnil.\n\nNekateri politiki Vučićevo napoved razumejo kot formaliziranje že obstoječega sodelovanja različnih desničarskih organizacij s SNS-om.\n\n\"To lahko spremeni politično arhitekturo\"\n\nPoslanec stranke SPP-ja Janko Veselinović je za srbski časopis Danas ocenil, da so Vučićeve napovedi verjetno posledica dogovora znotraj SNS-a. \"Ne bi me presenetil niti začetek razpada, vsekakor pa je to nekaj novega. Dogovorjeno ali nedogovorjeno. In lahko spremeni politično arhitekturo,\" je dejal.\n\nMiloš Pavlović iz Narodne stranke Vučićevo napoved razume kot poskus vzpostavljanja dvostrankarskega političnega sistema, medtem ko vodja stranke Dveri Boško Obradović meni, da gre za preprečitev prihoda nove generacije politikov in zavajanje državljanov, da se ne bi ukvarjali z lastno revščino in \"korumpiranim SNS-om\".\n\nPredsednik Demokratske stranke Zoran Lutovac pa trdi, da bi Vučić storil vse, da bi ohranil svojo priljubljenost. \"Proizvaja lažne težave, ki jih nato rešuje, da se ne bi ukvarjal z resničnimi težavami,\" je povedal za Danas.",
    "Argentina in Brazilija zanesljivo v četrtfinale": "Srbija se poslavlja s SP-ja, ustavila jo je Argentina. Foto: EPA\n\nArgentinci bodo prvič po letu 2002 med osmimi najboljšimi ekipami na SP-ju.\n\nNajboljši posameznik pri Južnoameričanih je bil Bruno Lima s 14 točkami, 13 jih je dodal Facundo Conte, 12 pa Agustin Loser.\n\nPri Srbih je 14 točk prispeval Uroš Kovačević, 12 Srečko Lisinac.\n\nArgentinci se bodo v četrtfinalu v četrtek (17.30) v Glivicah pomerili z Brazilijo, ki ni imela težav z Iranom in je zmagala s 3:0 (17, 22, 23).\n\nSlovenija bo v sredo ob 21.00 v četrtfinalu v razprodanih Stožicah igrala proti Ukrajini.\n\nOsmina finala:\n\nSLOVENIJA - Nemčija\n\n3:1 (18, 19, -21, 22)\n\nUKRAJINA - Nizozemska\n\n3:0 (16, 19, 18)\n\nITALIJA - Kuba\n\n3:1 (21, -21, 24, 18)\n\nFRANCIJA - Japonska\n\n3:2 (17, -21, 24, -22, 16)\n\nPOLJSKA - Tunizija\n\n3:0 (20, 15, 21)\n\nZDA - Turčija\n\n3:2 (21, 17, -22, -19, 12)\n\nARGENTINA - Srbija\n\n3:0 (23, 21, 23)\n\nBRAZILIJA - Iran\n\n3:0 (17, 22, 23)\n\nČETRTFINALE, tabela, sreda ob 21.00 (Ljubljana):\n\nSLOVENIJA - UKRAJINA\n\nOb 17.30:\n\nITALIJA - FRANCIJA\n\nČetrtek ob 17.30 (Gliwice):\n\nARGENTINA - BRAZILIJA\n\nOb 21.00:\n\nPOLJSKA - ZDA",
    "Dlake pokonci! Srbija na zares epski način najavila svetovno prvenstvo v Katarju! (video)": "",
    "Srbija v iskanju nove evrovizijske zgodbe": ""
}