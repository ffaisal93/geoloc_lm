{
    "Vsak dan prvi": "Namizna aplikacija Internet Explorer odhaja v pokoj\n\nZagotovite si nemoten vstop v svet aktualnih novic in jo nadomestite z najnovejšo verzijo Chromea, Firefoxa, Safarija ali Microsoft Edgea.",
    "Konec velikih sanj Madžarov, strelska poslastica na Otoku": "Kapetan Hrvaške Luka Modrić je popeljal \"ognjene\" v vodstvu na Dunaju že v 6. minuti, a so Avstrijci izenačili že tri minute pozneje.\n\nKapetan Hrvaške Luka Modrić je popeljal \"ognjene\" v vodstvu na Dunaju že v 6. minuti, a so Avstrijci izenačili že tri minute pozneje. Foto: Guliverimage\n\nZačel se je zadnji krog lige narodov. V skupini A3 je prvo mesto in vstopnico za zaključni turnir po zmagi z 2:0 nad Madžarsko osvojila Italija, na drugem obračunu skupine pa sta se Anglija in Nemčija razšli z remijem (3:3). Kot prvi sta se na zaključni turnir, kjer se bodo junija 2023 potegovali za lovoriko, že v nedeljo uvrstili Hrvaška in Nizozemska. \"Ognjeni\" so na Dunaju pred kar 20 tisoč hrvaškimi navijači premagali Avstrijo in zadržali prednost pred Dansko, ki je bila še drugič letos boljša od Francije. Sosedski derbi med Nizozemsko in Belgijo je pripadel gostiteljem. Slovenija se bo za obstanek v skupini B potegovala v torek. Kekova četa potrebuje za ohranitev tretjega mesta na Švedskem vsaj točko.\n\nTretja izvedba lige narodov gre počasi h koncu. Slovenija letos prvič nastopa v drugi kakovostno najmočnejši skupini, po petih krogih pa je v družbi Srbije, Norveške in Švedske osvojila pet točk, kar zadošča za tretje mesto. Če ga bo hotela ubraniti, bo morala v torek v Solni, kjer gostuje pri Švedih, ostati neporažena. Izbranci Matjaža Keka odhajajo v Skandinavijo dobro razpoloženi. V soboto so v polnih Stožicah premagali Norveško (2:1), mladi as Benjamin Šeško pa je v obračunu napadalcev zasenčil svetovnega zvezdnika Erlinga Brauta Haalanda. Posavec je prispeval zadetek in podajo, prvi gol za Slovenijo pa je prispeval Andraž Šporar. Ljubljančana zaradi kazni rumenih kartonov v torek ne bo na igrišču, zaradi podobnega razloga ne bo smel nastopiti tudi Jasmin Kurtić.\n\nV torek bosta za prvo mesto v skupini B4 obračunali Norveška in Srbija. Vikingi so zaradi zmage v Beogradu (1:0) v prednosti, tako da jim za prvo mesto, s tem pa tudi napredovanje v elitno skupino A, zadošča že točka. V Oslu se obeta obračun najboljših strelcev lige narodov, Erlinga Haalanda (6 zadetkov) in Aleksandra Mitrovića (5).\n\nLiga narodov, 6. krog: Liga B:\n\nSkupina 4:\n\nTorek, 27. september:\n\n20.45 Norveška – Srbija\n\n20.45 Švedska – Slovenija Lestvica:\n\n1. Srbija 5 tekem – 10 točk\n\n2. Norveška 5 – 10\n\n3. Slovenija 5 – 5\n\n4. Švedska 5 – 3\n\nItalijani končali sanje Madžarov\n\nDanes je bilo zelo zanimivo v Budimpešti. V skupini A3 si je v zadnjem krogu vstopnico za zaključni turnir v neposrednem obračunu z zmago nad Madžarsko z 2:0 zagotovila Italija. Madžarska je bila po petih krogih presenetljivo najboljša ekipa v skupini A3, na koncu pa se je morala zadovoljiti z drugim mestom, za kaj več bi sicer Madžarom zadoščal že remi.\n\nOd elitne skupine lige narodov se poslavlja Anglija. Ta bo v zadnjem krogu na Wembleyju gostila Nemčijo, ki je v prejšnjem krogu doživela prvi poraz pod vodstvom Hansija Flicka. Elf je doma nepričakovano v Leipzigu izgubil proti Madžarski, ki se spogleduje z enim največjih podvigov od časov slovite ''madžarske konjenice'' s Ferencom Puskasom na čelu.\n\nV torek se bo odločalo o najboljšem tudi v skupini A2. Vodilni Portugalski bo skušala prekrižati načrte Španija. Obeta se vroč sosedski spopad v Bragi, Španci pa za skok na prvo mesto potrebujejo nujno zmago.\n\nKot prva na zaključni turnir Hrvaška in Nizozemska\n\nLe sedem minut po vstopu v igro je zadetek za Hrvaško dosegel Marko Livaja in si prislužil čestitke kapetana Luke Modrića. Foto: Reuters V nedeljo se je o zmagovalcih odločalo v dveh skupinah iz najmočnejše divizije A. Vodilna Hrvaška je v skupini A1 na Dunaju premagala Avstrijo (3:1), se ji maščevala za visok poraz v Osijeku (0:3), po zaslugi že četrte zaporedne zmage v ligi narodov pa je zadržala prvo mesto in se uvrstila na zaključni turnir.\n\nHrvaško je že v 6. minuti popeljal v vodstvo zimzeleni kapetan Luka Modrić, a veselje svetovnih podprvakov, ki jih je na stadionu Ernst Happel bodrilo 20 tisoč glasnih hrvaških navijačev, ni trajalo dolgo. Christoph Baumgartner je le tri minute pozneje izenačil, nato so gostitelji še nekajkrat nevarno ogrozili vrata gostov, a se je izkazal hrvaški vratar Dominik Livaković. V drugi polovici drugega polčasa so Hrvati po zadetkih rezervista Marka Livaje, soigralca Jana Mlakarja pri splitskem Hajduku, ter Dejana Lovrena prišli do prepričljive zmage.\n\nDancem ni pomagala še ena zmaga nad svetovnimi prvaki\n\nAndreas Olsen je tik pred koncem prvega polčasa podvojil prednost Danske, ki je premagala svetovne prvake z 2:0. Foto: Reuters Zaključni turnir lige narodov bo potekal junija 2023, na njem pa se bodo štiri zmagovalke A skupin potegovale za lovoriko, ki jo je nazadnje osvojila Francija. Slednja se je letos komaj rešila izpada iz druščine najboljših. Danska jo je še drugič letos ugnala. V Köbenhavnu je zmagala z 2:0, oba zadetka pa sta bila dosežena še v prvem polčasu. Če bi Avstrija v nedeljo ugnala Hrvaško, bi tako galski petelini šli po stopinjah Anglije in izpadli iz skupine A.\n\nPoleg Hrvaške si je nastop na zaključnem turnirju zagotovila še Nizozemska. Še drugič letos je premagala sosedo Belgijo. Zmagoviti zadetek je dosegel branilec Liverpoola Virgil Van Dijk, Poljska pa je na drugi tekmi v gosteh odpravila Wales.",
    "Zaradi načrtovanja ugrabitve belgijskega ministra aretirali štiri osebe": "Pred tem so v začetku minulega tedna pred ministrovim domom našli avtomobil z nizozemskimi registrskimi oznakami, v katerem so bili avtomatsko strelno orožje in dve plastenki bencina.\n\nVan Quickenborna, ki je tudi župan mesta Kortrijk v zahodni Flandriji, je na načrt ugrabitve v četrtek opozoril zvezni tožilec. Minister je nato v videoposnetku, ki ga je predvajala državna radiotelevizija RTBF, zanj okrivil narkomafijo.\n\nZvezni tožilci so nato v soboto sporočili, da so okrepili Van Quickenbornovo varovanje. Medtem so na Nizozemskem v povezavi s primerom pridržali tri osebe, stare med 20 in 48 let, belgijske oblasti pa naj bi zahtevale njihovo izročitev. Dan pozneje so prav tako na Nizozemskem prijeli še četrtega osumljenca,.\n\n\"Moja družina in jaz smo na varnem. Naš boj proti organiziranemu kriminalu se nadaljuje z več kadri in sredstvi kot kdaj koli prej. Nikoli se ne bomo uklonili nasilju,\" je v soboto tvitnil Van Quickenborne.\n\nBelgijski premier Alexander De Croo je dejal, da je grožnja popolnoma nesprejemljiva, in dodal, da se ne bodo pustili ustrahovati nikomur.\n\nPodrobnosti grožnje sicer za zdaj ostajajo nejasne, preiskava okoliščin pa še poteka.\n\nBelgija je v zadnjih tednih sprejela več ukrepov za boj proti organiziranemu kriminalu. Med drugim je predstavila načrt, ki lokalnim oblastem daje večja pooblastila za boj proti nasilju.\n\nEuropol je lani objavil poročilo, v katerem je Belgijo in Nizozemsko navedel kot epicenter trga kokaina v Evropi. V letu 2021 so na primer v belgijskem pristaniškem mestu Antwerpen zasegli več kot 89 ton različnih drog.",
    "Hrvaška in Nizozemska prvi polfinalistki Lige narodov, Avstrija in Wales v Ligo B": "Podajalec Ivan Perišić in strelec Marko Livaja sta zrežirala odločilni zadetek za hrvaško zmago v 69. minuti. Foto: EPA\n\nHrvati so gostovali na Dunaju in Avstrijce premagali z 1:3. S tem so Avstrijce poslali v Ligo B in pomagali tudi branilcem naslova Francozom, ki so brez poškodovanih Karima Benzemaja, Paula Pogbaja in Huga Llorisa na Danskem doživeli nov poraz (2:0), a zadržali tretje mesto na lestvici.\n\nAndreas Skov Olsen je dosegel drugi gol za Dansko na tekmi proti Franciji. Reprezentanci se bosta srečali tudi v predtekmovanju na bližnjem svetovnem prvenstvu v Katarju. Foto: EPA\n\nNa stadionu Ernsta Happla so ognjeni povedli že v 6. minuti, ko je po podaji Nikole Vlašića zadel Luka Modrić. Tri minute pozneje je po predložku Marcela Sabitzerja z glavo izenačil Christoph Baumgartner. Ker so Danci v Københavnu po prvem polčasu proti Franciji vodili z 2:0, so se Hrvati zavedali, da morajo za prvo mesto zmagati. Dragocene tri točke sta jim v 69. in 72. minuti zagotovila zadetka Marka Livaje in Dejana Lovrena z glavo po predložkih Ivana Perišića in Lovra Majerja.\n\nV skupini 4 so Nizozemci po junijski zmagi v Bruslju (1:4) še enkrat premagali Belgijce in tekmovanje končali šest točk pred sosedi. V Amsterdamu je bilo 1:0, v 73. minuti je po boljši igri v drugem polčasu po podaji iz kota mrežo z glavo zatresel kapetan Virgil van Dijk.\n\nPoljska je bila v Cardiffu še drugič boljša od Walesa (0:1) in v medsebojnem dvoboju potrdila obstanek. Po predložku Roberta Lewandowskega je bil v 58. minuti strelec Karol Swiderski. Valižani so neuspešno naskakovali zmago, ki bi jim prinesla tretje mesto, potem ko so v Vroclavu v 1. krogu izgubili z 2:1. S sijajnimi obrambami jih je v obup spravljal poljski vratar Wojciech Szczesny. Gareth Bale je v sodnikovem dodatku iz bližine stresel okvir vrat.\n\nLuka Modrić je v 6. minuti na Dunaju zadel za vodstvo Hrvaške z 0:1. Foto: EPA\n\nLiga narodov, 6. krog\n\nLiga A\n\nSkupina 1:\n\nAVSTRIJA - HRVAŠKA 1:3 (1:1)\n\nBaumgartner 9.; Modrić 6., Livaja 69., Lovren 72.\n\nDANSKA - FRANCIJA 2:0 (2:0)\n\nDolberg 34., Skov Olsen 39.\n\nVrstni red: Hrvaška 13, Danska 12, Francija 5, Avstrija 4.\n\nSkupina 4:\n\nNIZOZEMSKA - BELGIJA 1:0 (0:0)\n\nvan Dijk 73.\n\nWALES - POLJSKA 0:1 (0:0)\n\nSwiderski 58.\n\nVrstni red: Nizozemska 16, Belgija 10, Poljska 7, Wales 1.\n\nLiga C\n\nSkupina 1:\n\nFERSKI OTOKI - TURČIJA 2:1 (0:0)\n\nDavidsen 51., Edmundsson 59.; Gurier 89.\n\nLUKSEMBURG - LITVA 1:0 (0:0)\n\nRodrigues 88.\n\nVrstni red: Turčija 13, Luksemburg 11, Ferski otoki 8, Litva 1.\n\nVirgil van Dijk je v Amsterdamu takole matiral Thibauta Courtoisa. Foto: EPA\n\nSkupina 3:\n\nSLOVAŠKA - BELORUSIJA 1:1 (0:1)\n\nZrelak 65.; Bahar 45.\n\nAZERBAJDŽAN - KAZAHSTAN 3:0 (0:0)\n\nMaročkin 67./ag, Ozobić 74., Nurijev 91.\n\nRK: Alip 35./Kazahstan\n\nVrstni red: Kazahstan 13, Azerbajdžan 10, Slovaška 7, Belorusija 3.\n\nLiga D\n\nSkupina 1:\n\nANDORA - LATVIJA 1:1 (0:0)\n\nMOLDAVIJA - LIHTENŠTAJN 2:0 (0:0)\n\nVrstni red: Latvija in Moldavija po 13, Andora 8, Lihtenštajn brez točk.",
    "Giannis odšepal s parketa, Srbi tudi peto tekmo dobili z dvomestno prednostjo": "Odigrane so še zadnje tekme skupinskega dela EuroBasketa 2022. Hrvaška je s 27 točkami Bojana Bogdanovića premagala Ukrajino z 90:85 in tekmovanje v skupini C sklenila na tretjem mestu. Grčija jo je končala brez poraza. Giannis Antetokounmpo je dal 25 točk in Estonija je padla z 90:69. Zadnje mesto v osmini finala si je v skupini D priigrala Češka. To skupino je brez poraza dobila Srbija, ki je tudi na peti tekmi zmagala z dvomestno prednostjo. Z 96:69 je premagala Poljsko.\n\nZadnjo vozovnico za Berlin si je priigrala Češka. Proti Izraelu je v neposrednem obračunu za preboj iz skupine D že ob polčasu vodila za 16 točk, po tretji četrtini pa je postalo spet bolj zanimivo, saj jo je Izrael dobil s 25:14. Konec tekme je bil vendarle boljši za Čehe in do druge zmage so prišli z 88:77. S 14 točkami, 11 asistencami in osmimi skoki je izstopal Tomaš Satoransky. Prvi strelec Češke je bil sicer Vojtech Hruban s 25 točkami.\n\nBojan Bogdanović je nasul 27 točk in Hrvaška je tretjič zmagala. Foto: FIBA Hrvaška je v skupini C dosegla tretjo zmago na prvenstvu. S kar 27 točkami Bojana Bogdanovića – dosegel je tudi zadnje štiri za Hrvaško na tekmi – je premagala Ukrajino z 90:85. Še po treh četrtinah sta bili ekipi izenačeni. S petimi zmagami je skupino C na prvem mestu sklenila Grčija. Pa je Giannis Antetokounmpo dobil tekmo počitka. Proti Estoniji pa je bil znova prvi strelec tekme. Za zmago 90:69 je dal 25 točk. Pa je igral samo 19 minut. Razlog, da je igral tako malo pa, ker je obnovil poškodbo gležnja.\n\nS parketa je odkorakal v bolečinah. Selektor Dimitris Itoudis je po tekmi resnost poškodbe sicer skušal omiliti: \"Giannis tako ali tako ne bi več igral. Ne vem, zakaj tak cirkus. Giannis je bil zamenjan in dobil ledene obkladke kot vedno. Običajno se to zgodi za zaprtimi vrati, tokrat se je na očeh javnosti. Ampak vse je v redu.\"\n\nNikola Jokić je na zadnji tekmi igral 18 minut in dal 19 točk. Foto: FIBA\n\nZadnja tekma skupinskega dela je bila prava mala ekshibicija, saj je Srbija proti Poljski že ob polčasu vodila za 29 točk. Končni izid 96:69. Šest košarkarjev Srbije je bilo dvomestnih. Nikola Jokić je dal 19 točk, pa je igral manj kot 18 minut. Srbska reprezentanca je tako vseh pet tekem dobila z dvomestno prednostjo, je pa res, da je igrala v najlažji skupini. Kot zmagovalci skupine D bodo Srbi v osmini finala igrali proti izbrani vrsti Italije.\n\n𝐅𝐫𝐨𝐦 𝐧𝐨𝐰 𝐨𝐧 𝐢𝐭'𝐬 𝐰𝐢𝐧 𝐨𝐫 𝐠𝐨 𝐡𝐨𝐦𝐞.\n\n\n\nWho you got in the Round Of 16?#EuroBasket x #BringTheNoise pic.twitter.com/Ktpc1wQNeb — #EuroBasket 2022 (@EuroBasket) September 8, 2022\n\nČe se Slovenija prek Belgije v soboto prebije v četrtfinale, se bo tam pomerila z boljšim iz dvoboja osmine finala med Ukrajino in Poljsko. Pot do polfinala se ne zdi pretežka.\n\nEuroBasket 2022, skupinski del, 5. krog: Skupina C: Četrtek, 8. september, Milano:\n\nHrvaška : Ukrajina 90:85\n\nBogdanović 27, 7 sk., Mavra 13; Herun 21, Bliznjuk 16, 8 sk.\n\n\n\nEstonija : Grčija 69:90\n\nVene 19, Kriisa 12; Antetokounmpo 25, Slouskas 11\n\n\n\nVelika Britanija : Italija 56:90\n\nHesson 18, Wheatle 12; Fontecchio 18, Datome 13, Melli 11 Lestvica:\n\n1. Grčija* 5 - 10\n\n2. Ukrajina* 5 - 8\n\n3. Hrvaška* 5 - 8\n\n4. Italija* 5 - 8\n\n5. Estonija 5 - 6\n\n6. Velika Britanija 5 - 5 Skupina D: Četrtek, 8. september, Praga:\n\nFinska : Nizozemska 88:67\n\nMarkkanen 22, Huff 14; De Jong 21\n\n\n\nČeška : Izrael 88:77\n\nHruban 25, Vesely 16, 7 sk., Satoransky 14, 11 as., 8 sk.; Madar 16, Ginat 15\n\n\n\nSrbija : Poljska 96:69\n\nJokić 19, Milutinov 16, Gudurić 15, Micić 12; Michalak 17 Lestvica:\n\n1. Srbija* 5 - 10\n\n2. Finska* 5 - 8\n\n3. Poljska* 5 - 8\n\n4. Češka* 5 - 7\n\n5. Izrael 5 - 7\n\n6. Nizozemska 5 - 5 *v osmini finala\n\nOsmina finala (10. in 11. september) Sobota, 10. september (Nemčija, Berlin): 12.00 Turčija - Francija\n\n14.45 Slovenija - Belgija\n\n18.00 Nemčija - Črna gora\n\n20.45 Španija - Litva\n\n\n\nNedelja, 11. september (Nemčija, Berlin):\n\n\n\n12.00 Ukrajina - Poljska\n\n14.45 Finska - Hrvaška\n\n18.00 Srbija - Italija\n\n20.45 Grčija - Češka Četrtfinale (13. in 14. september) Nemčija/Črna gora – Grčija/Češka\n\nŠpanija/Litva – Finska/Hrvaška\n\nSlovenija/Belgija – Ukrajina/Poljska\n\nTurčija/Francija – Srbija/Italija Nemčija/Črna gora – Grčija/ČeškaŠpanija/Litva – Finska/HrvaškaSlovenija/Belgija – Ukrajina/PoljskaTurčija/Francija – Srbija/Italija\n\nPreberite še:",
    "Eurobasket 2022: Težave s potjo, problačenjem ... tudi z Belgijo?": "Šport\n\nDo knjižnice priljubljenih vsebin, ki si jih izberete s klikom na ❤ v članku, lahko dostopajo samo naročniki paketov Večer Plus in Večer Premium.\n\nPotovanje iz Kölna v Berlin se je spet spremenilo v celodnevno eskapado, aktualni prvaki so se pred treningom morali preoblačiti pred dvorano, a kljub vsem tem problemom Belgija ob 14.45 ne bi smela biti ena od njih",
    "Evenepoel na prepričljiv način do svetovnega naslova, Pogačar daleč zadaj": "Belgijski kolesar Remco Evenepoel je novi svetovni prvak po cestni preizkušnji v avstralskem Wollongongu. Srebro je po dramatični končnici pripadlo Francozu Christophu Laportu, bron pa domačinu Michaelu Matthewsu. Jan Tratnik je bil na koncu 12., a je v zaključku skorajda presenetil ostale tekmece in za las ostal brez kolajne.\n\nicon-food-cookie Za ogled vsebine z družbenih omrežij omogoči piškotke družbenih omrežij. Omogoči piškotke\n\nRemco Evenepoel je v predzadnjem krogu napadel in iz večje skupine v ospredju s sabo odpeljal Kazahstanca Alekseja Lucenka, ob predzadnjem prečkanju Mount Pleasanta pa se je zmagovalec španske Vuelte otresel tekmeca in se odpeljal zmagi naproti.\n\nJan Tratnik je bil na koncu 12., a je v zaključku skorajda presenetil ostale tekmece in za las ostal brez kolajne. Prvi slovenski adut Tadej Pogačar ni imel svojega dne in se ni vključil v boj za vrhunski rezultat.\n\nZa Belgijca, mladinskega svetovnega prvaka iz Innsbrucka pred štirimi leti, je to 37. zmaga ter ena največjih v karieri. Po letu 1989 je postal prvi kolesar, ki je v istem letu postal svetovni prvak po zmagi na kateri od tritedenskih dirk (zmagal je na Vuelti). To je nazadnje uspelo Američanu Gregu Lemondu. Obenem je 22-letnik postal najmlajši svetovni prvak po letu 1993, ko je to pri enaindvajsetih letih uspelo Američanu Lanceu Armstrongu. Drugo mesto je z zaostankom 2:21 minute zasedel Christoph Laporte, tretje pa domačin Michael Matthews, potem ko se se prvi zasledovalci Evenepoela predolgo pogledovali med seboj v boju za preostali kolajni. \"To je povsem neka druga raven, tega ne morem primerjati z naslovom mladinskega svetovnega prvaka. Dirkali smo tri ure dlje, bilo je precej bolj naporno. Po dolgi sezoni je to res neverjeten zaključek. Super vesel sem, da sem imel dobre noge,\" je v prvi izjavi po koncu preizkušnje dejal novi svetovni prvak. \"Ko sta v ospredju dva, si želiš le čim dlje sodelovati, toda počutil sem se zelo dobro in uvidel, da sem močnejši od Lucenka. Želel sem biti sam, saj na takšni trasi ne smeš izgubljati časa. Moje noge so že skoraj eksplodirale ob zadnjem prečkanju klanca, ampak vedel sem, da nato sledi spust. Ničesar nisem prepuščal naključju kljub vse večji prednosti. To je le svetovno prvenstvo in nikoli ne želiš izgubiti niti sekunde v lovu na mavričasto majico,\" je še dodal 22-letnik.\n\nicon-food-cookie Za ogled vsebine z družbenih omrežij omogoči piškotke družbenih omrežij. Omogoči piškotke\n\nManjšo skupinico je iz ozadja nato presenetil tudi Jan Tratnik, se jim odpeljal za nekaj metrov ter v v ospredju zdržal tik do ciljne črte, ko so ga prehiteli boljši sprinterji.\n\nicon-expand SP v kolesarstvu trasa FOTO: Twitter\n\nMed glavnimi favoriti je bil danes tudi Tadej Pogačar, ki pa ni ujel najboljšega dne in dirko zaključil na 19. mestu. To je njegova druga najboljša uvrstitev na svetovnih prvenstvih, potem ko je bil pred tremi leti v Yorkshiru 18. Najboljša slovenska uvrstitev na svetovnih prvenstvih ostaja bronasta kolajna Andreja Hauptmana iz Lizbone pred 21 leti. Sama preizkušnja se je začela pričakovano z večjo skupino ubežnikov. Med 16 kolesarji se je znašel še en Slovenec Jaka Primožič, ki je na koncu zasedel 68. mesto. Ta skupina je imela največ osem minut naskoka, a se je hitro vzpostavil lov v glavnini. Iz nje pa je pet krogov pred koncem pobegnilo več kolesarjev, med njimi tudi Evenepoel, Tratnik in ostali.\n\nicon-food-cookie Za ogled vsebine z družbenih omrežij omogoči piškotke družbenih omrežij. Omogoči piškotke",
    "STA: Izidi nogometne lige narodov": "LIGA A: * Skupina 1 (nedelja, 25. 9.): Avstrija - Hrvaška 1:3 (1:1) Danska - Francija 2:0 (2:0) - lestvica: 1. Hrvaška 6 4 1 1 8:6 13 2. Danska 6 4 0 2 9:5 12 3. Francija 6 1 2 3 5:7 5 4. Avstrija 6 1 1 4 6:10 4 * Skupina 2 (torek, 27.9.): 20.45 Portugalska - Španija 20.45 Švica - Češka - lestvica: 1. Portugalska 5 3 1 1 11:2 10 2. Španija 5 2 2 1 7:5 8 3. Švica 5 2 0 3 4:8 6 4. Češka 5 1 1 3 4:11 4 * Skupina 3 (ponedeljek, 26.9.): Anglija - Nemčija 3:3 (0:0) Madžarska - Italija 0:2 (0:1) - lestvica: 1. Italija 6 3 2 1 8:7 11 2. Madžarska 6 3 1 2 8:5 10 3. Nemčija 6 1 4 1 11:9 7 4. Anglija 6 0 3 3 4:10 3 * Skupina 4 (nedelja, 25.9.): Nizozemska - Belgija 1:0 (0:0) Wales - Poljska 0:1 (0:0) - lestvica: 1. Nizozemska 6 5 1 0 14:6 16 2. Belgija 6 3 1 2 11:8 10 3. Poljska 6 2 1 3 6:12 7 4. Wales 6 0 1 5 6:11 1 LIGA B: * Skupina 1 (torek, 27.9.): 20.45 Irska - Armenija 20.45 Ukrajina - Škotska - lestvica: 1. Škotska 5 4 0 1 11:5 12 2. Ukrajina 5 3 1 1 10:4 10 3. Irska 5 1 1 3 5:5 4 4. Armenija 5 1 0 4 2:14 3 * Skupina 2 (torek, 27.9.): 20.45 Albanija - Islandija - lestvica: 1. Izrael 4 2 2 0 8:6 8 2. Islandija 3 0 3 0 5:5 3 3. Albanija 3 0 1 2 4:5 1 4. Rusija 0 0 0 0 0:0 0 * Skupina 3 (ponedeljek, 26.9.): Črna gora - Finska 0:2 (0:0) Romunija - Bosna in Hercegovina 4:1 (1:0) - lestvica: 1. BiH 6 3 2 1 8:8 11 2. Finska 6 2 2 2 8:6 8 3. Črna gora 6 2 1 3 6:6 7 4. Romunija 6 2 1 3 6:8 7 * Skupina 4 (torek, 27.9.): 20.45 Norveška - Srbija 20.45 Švedska - Slovenija - lestvica: 1. Srbija 5 3 1 1 11:5 10 2. Norveška 5 3 1 1 7:5 10 3. Slovenija 5 1 2 2 5:9 5 4. Švedska 5 1 0 4 6:10 3 LIGA C: * Skupina 1 (nedelja, 25.9.): Ferski otoki - Turčija 2:1 (0:0) Luksemburg - Litva 1:0 (0:0) - lestvica: 1. Turčija 6 4 1 1 18:5 13 2. Luksemburg 6 3 2 1 9:7 11 3. Ferski otoki 6 2 2 2 7:10 8 4. Litva 6 0 1 5 2:14 1 * Skupina 2 (torek, 27.9.): 20.45 Grčija - Severna Irska 20.45 Kosovo - Ciper - lestvica: 1. Grčija 5 4 0 1 7:1 12 2. Kosovo 5 2 0 3 6:7 6 3. Severna Irska 5 1 2 2 6:7 5 4. Ciper 5 1 2 2 3:7 5 * Skupina 3 (nedelja, 25.9.) Azerbajdžan - Kazahstan 3:0 (0:0) Slovaška - Belorusija 1:1 (0:1) - lestvica: 1. Kazahstan 6 4 1 1 8:6 13 2. Azerbajdžan 6 3 1 2 7:4 10 3. Slovaška 6 2 1 3 5:6 7 4. Belorusija 6 0 3 3 3:7 3 * Skupina 4 (ponedeljek, 26.9.): Gibraltar - Gruzija 1:2 (0:1) Severna Makedonija - Bolgarija 0:1 (0:0) - lestvica: 1. Gruzija 6 5 1 0 16:3 16 2. Bolgarija 6 2 3 1 10:8 9 3. Severna Makedonija 6 2 1 3 7:7 7 4. Gibraltar 6 0 1 5 3:18 1 LIGA D: * Skupina 1 (nedelja, 25.9.): Andora - Latvija 1:1 (0:0) Moldavija - Lihtenštajn 2:0 (0:0) - lestvica 1. Latvija 6 4 1 1 12:5 13 2. Moldavija 6 4 1 1 10:6 13 3. Andora 6 2 2 2 6:7 8 4. Lihtenštajn 6 0 0 6 1:11 0 * Skupina 2 (ponedeljek, 26.9.): San Marino - Estonija 0:4 (0:1) - lestvica: 1. Estonija 4 4 0 0 10:2 12 2. Malta 4 2 0 2 5:4 6 3. San Marino 4 0 0 4 0:9 0",
    "Verstappen najboljši v Belgiji": "V Belgiji rojeni Verstappen, ki je iz ozadja startal zaradi menjave motorja, je zmagal devetič v sezoni in 29. v karieri ter ima po 14 od 22 dirk že zelo zajetnih 93 točk prednosti pred Perezom v skupni razvrstitvi. Perez se je na drugo mesto prebil po četrti letošnji dvojni zmagi Red Bulla. Ferrarijev Monačan Charles Leclerc, ki je dirko zaradi podobnih razlogov kot Verstappen začel s 15. mesta, je bil na koncu šesti, za vodilnim pa zaostaja 98 točk.\n\n»Celoten vikend je bil neverjeten. Nikoli si ne bi tega mislil,« je po dirki dejal Verstappen. Perez je bil tudi navdušen nad hitrostjo svojega kolega. »Max je le letel, leteči Nizozemec. Ni ga bilo mogoče doseči, to je res dober rezultat za ekipo,« je dejal.\n\nVerstappen je bil 17,841 sekunde hitrejši od Pereza, Sainz je zaostal 26,886 sekunde. Britanec George Russell je spet pokazal dobro dirkanje v Mercedesu in končal na četrtem mestu.\n\nZa številne navijače so že pred začetkom prišle pozitivne novice. Formula 1 je sporočila, da bo tradicionalna dirka v Ardenih ostala na koledarju dirk še vsaj eno leto. Nedavno je dirka veljala za negotovo, a zaradi finančnih vložkov in posodobitve organizatorjev bo dobrimi sedmimi kilometri najdaljša proga v sezoni 2023 ostala v F1.\n\nStartni položaj pred 55. izvedbo dirke v Belgiji je bil poseben. Osem dirkačev je začelo z začelja enajsterice zaradi menjave delov motorja, vključno z Verstappnom in Leclercom.\n\nAlosno Hamiltona oklical za idiota\n\nV turbulentni začetni fazi je Sainz ubranil prvo mesto, tik za njim sta trčila Britanec Lewis Hamilton in Španec Fernando Alonso. Sedemkratni svetovni prvak iz Velike Britanije je dirko predčasno končal. »Kakšen idiot,« je Alonso grajal Hamiltona po radiu v boksih in dodal: »Ta tip zna voziti samo takrat, ko začne prvi.« Hamilton je pozneje priznal, da je bila krivda njegova.\n\nVerstappen je bil sicer že po prvem krogu osmi, Leclerc pa dve mesti za njim. Po varnostnem avtomobilu, po čemer je Leclerc zamenjal svoje pnevmatike, je Verstappen pridobival mesto za mestom. Trajalo je le dvanajst od 44 krogov, preden je Nizozemec prevzel vodstvo. Za nameček pa je ob koncu Monačan zdrsnil na šesto mesto zdrsnil po petsekundni kazni zaradi prehitre vožnje v boksih.\n\nNaslednja dirka bo 4. septembra v Zandvoortu na Nizozemskem.",
    "Nogometni navijači Walesa so po zabavi v Bruslju pospravili za seboj": "V Bruselj se je pred kratkim zgrnilo okoli 2500 valižanskih nogometnih navijačev, saj sta se na zelenici v sklopu Lige narodov pomerila Belgija in Wales. Ti so se odločili, da se bodo pred tekmo v mestnem središču zabavali, s svojim nadaljnjim ravnanjem pa so si prislužili veliko pohval.\n\nTrg naj bi bil po besedah Paula Corkreya, iz skupnosti valižanskih navijačev Football Supporters Association Cymru, poln odvrženih steklenic in pločevink, postajalo je že nevarno. Tako so se nekateri Valižani odločili, da po zabavi v belgijski prestolnici za seboj pospravijo in z odpadki napolnijo vreče za smeti, poroča BBC.\n\nTako so se zahvalili za gostoljubnost\n\n\"Ni neobičajno, da se pred začetkom nogometne tekme Belgije naleti na navijače. Radi pa bi se zahvalili navijačem nasprotne ekipe, ki so prostor pustili takega, kot je bil na začetku – čist,\" je na družbenih omrežjih zapisala bruseljska policija. Za gesto se jim je zahvalil tudi župan Bruslja Philippe Close, ki jih je oklical \"za zgled, ki bi mu bilo treba slediti\".\n\nWales je proti Belgiji izgubil, Corkrey pa je poudaril, da je mesto valižanske navijače lepo sprejelo, tako so jim ti na nek način tudi poplačali gostoljubnost, hkrati pa izboljšali svoj ugled. \"Imamo najboljše navijače na svetu,\" je dejal Noel Mooney iz Nogometne zveze Wales (Football Association of Wales), ponosen je bil tudi prvi minister Mark Drakeford.",
    "STA: Za evropske odbojkarske naslove v Italiji in Belgiji": "Arnhem, 22. septembra - Naslednje evropsko odbojkarsko prvenstvo za moške bo potekalo od 28. avgusta do 16. septembra 2023 v Italiji, Severni Makedoniji, Bolgariji in Izraelu, je sporočila Evropska odbojkarska zveza (Cev), poroča tiskovna agencija Tanjug iz Srbije.",
    "Olimpija 13. klub v skupini City Football Group? Razkrivamo resnico ...": "Kakšna bo prihodnost kluba iz Stožic?\n\nČeprav nogometaši Olimpije igrajo odlično in kraljujejo na vrhu lestvice, stanje duha v zmajevem gnezdu vendarle ni idilično. Vodilni možje kluba si še vedno niso pridobili simpatij dobršnega dela privržencev, na nasprotnem bregu so tudi Green Dragonsi. \"Odšli boste zlepa ali zgrda,\" so denimo Adamu Deliusu in sodelavcem vnovič sporočili na zadnjem gostovanju v Fazaneriji, nato je bilo v preteklih dneh nemogoče preslišati oziroma spregledati namige, da bi se morda res utegnili posloviti. Po teh navedbah naj bi se Ljubljančani znašli na radarju City Football Groupa (CFG). Konglomerat, ki ima v lasti Manchester City in še mnoge klube po ZDA, Avstraliji, Indiji, Japonski, Španiji, Urugvaju, Kitajski, Belgiji, Franciji, Italiji …\n\nCFG naj bi torej zanimala naložba v prvoligaša iz slovenske prestolnice, vzpostavljeni naj bi bili določeni stiki, ampak bojda ne med ljudmi, ki bi lahko o čemerkoli dejansko odločali, toda dokaj hitro je sledil odziv iz Stožic. \"Trenutno krožijo (nepreverjene) govorice o prodaji NK Olimpija Ljubljana. Kot predsednik kluba želim biti odkrit glede tega in kategorično zanikati kakršnokoli dogajanje v tej smeri. Z veliko discipline, delavnosti, ekipnega duha, neprijetnih odločitev, odrekanja in trdega dela smo ponosni na rezultate, ki jih je klub dosegel v dosedanjem delu sezone. Uspešne korake je mogoče doseči le skupaj in mi smo skupaj to dosegli. Ponosen sem na svoj NK Olimpija Ljubljana in kot predsednik ga bom še naprej vodil do uspehov,\" je v izjavi za javnost zapisal Adam Delis in dodal: \"Ob tej priložnosti bi se rad zahvalil vsem zaposlenim, še posebej našemu trenerju Albertu Rieri in našim igralcem za njihovo trdo delo, pa tudi našim navijačem in družinam za njihovo nenehno podporo in spodbudo.\"\n\n\n\n196 milijonov evrov za brazilske delnice\n\nVsaj za zdaj skupine CFG, ki jo ima v lasti šejk Mansur bin Zajed al Nahjan, ne bo na sončno stran Alp, a bo vendarle razširila svoj krog delovanja, in sicer v – Brazilijo. Omenjeni konzorcij je namreč sporočil, da je za 90 odstotkov delnic Bahie ponudil okrog 196 milijonov evrov, kar je ponudba, ki je bržčas ne bo mogoče zavrniti. Vodstvo kluba je namreč za prodajo 'izobesilo' ceno 127,5 milijona evrov ... Bahia ima sicer 91-letno tradicijo in je dvakrat osvojila naslov prvaka, vendar trenutno igra v drugem kakovostnem razredu tekmovanja, ampak na nadvse sodobnem stadionu, ki je bil zgrajen za potrebe svetovnega prvenstva 2014. Če bo oziroma ko bo posel izpeljan, bo Bahia 13. klub v lasti City Football Groupa, njegovo družino sestavljajo Manchester City (Anglija), New York City FC (ZDA), Melbourne City (Avstralija), Montevideo City Torque (Urugvaj), Girona (Španija), Sichuan Jiuniu (Kitajska), Mumbai City (Indija), Club Bolivar (Bolivija), Lommel SK (Belgija), Yokohama Marinos (Japonska), Troyes (Francija) in od nedavnega Palermo (Italija).",
    "Naloga opravljena, a ne z odliko": "»Na koncu umetniški vtis ni pomemben, pomembna je le zmaga.« Besede košarkarskega reprezentanta Klemna Prepeliča bi težko lepše opisale sobotno zmago Slovenije proti Belgiji v osmini finala evropskega prvenstva. Evropski prvaki so hodili po robu, saj je nasprotnik ob začetku zadnje četrtine povedel za točko in vohal senzacijo, a so se kapetan Goran Dragić in soigralci še pravočasno prebudili in z delnim izidom 19:1 stvari postavili na svoje mesto. Slovenija se je na zadnjih osmih evropskih prvenstvih še sedmič prebila v četrtfinale, spodletelo jim je le leta 2015 v Lillu, ko je bila v osmini finala boljša Latvija. Prvi strelec tekme je bil Luka Dončić, ki je dosegel 35 točk. S tem je postal prvi igralec po Grku Nikosu Galisu leta 1987, ki je na treh zaporednih tekmah evropskega prvenstva dosegel po 30 ali več točk.\n\nSpodrsljajev organizatorja na tokratnem evropskem prvenstvu kar ni videti konca. Nazadnje so si privoščili blamažo na sobotni tekmi osmine finala med Francijo in Turčijo, ko je Rudy Gobert na igrišču zaman čakal nagrado za najkoristnejšega igralca (MVP) obračuna. Medtem se je kot prvi od slovenskih igralcev na parketu že ogreval Žiga Samar, za njim pa je na parket takoj pritekel Mike Tobey, kar je pomenilo, da je poškodba gležnja sanirana. A med tekmo z Belgijo je že sledila nova, saj je pri enem izmed prodorov obležal Zoran Dragić, ki mu je klecnila noga. 33-letni Ljubljančan je sicer sam zapustil parket, a drugi polčas dogajanje spremljal s klopi, danes pa je prišla neprijetna informacija, da si je strgal del štiriglave stegenske mišice in bo z igrišč odsoten šest do osem tednov. »Očitno mi ni usojeno, da bi reprezentanci lahko pomagal v odločilnih bojih na evropskih prvenstvih,« je povedal poklapani Zoran Dragić, ki je zaradi poškodbe kolena izpustil evropsko prvenstvo leta 2017.\n\nZanimivo je, da v Berlinu vsaj prva dva dneva izločilnih bojev ne vlada takšno zanimanje za evropsko prvenstvo, kot je v Kölnu, ki je dobil priznanje za najbolj obiskane tekme skupinskega dela v zgodovini tekmovanja. Ob predstavitvi slovenske reprezentance Luka Dončić ni prejel tako glasnega vsesplošnega aplavza kot v prvem delu, tudi tekma med gostiteljico Nemčijo in Črno goro pa ni bila razprodana in je v dvorani ostalo še kar nekaj prostih mest, kar je bojda posledica visokih cen vstopnic.\n\nMalenkosti, ki se jih da odpraviti\n\nMorda je slaba energija s tribun nekoliko uspavala slovensko zasedbo, ki v prvih treh četrtinah proti Belgiji enostavno ni našla pravega ritma. Igra je temeljila na individualnih akcijah predvsem Luke Dončića, pri čemer so ostali štirje igralci le stali in spremljali dogajanje. Zalegle niso niti ostre besede kapetana Gorana Dragića v eni izmed minut odmora. »Povzdignil sem glas, ker smo preveč poudarka dajali napadu. Ko tri ali štiri napade ne dosežemo koša, se to odraža na naši obrambi. To se ne sme dogajati. Tudi če ne damo koša, je naša primarna naloga, da odigramo dobro v obrambi. Komunikacija ni bila na pravi ravni. Pri prevzemanju sta dva ostajala na enem igralcu. To so malenkosti, ki se jih da odpraviti,« je pojasnil Goran Dragić.\n\nPotrebno je bilo prvo vodstvo Belgije na tekmi, in sicer za točko na začetku zadnje četrtine. Slovenija je takrat odločno odgovorila, povsem drugačna je bila ob tem tudi govorica teles igralcev, ki je bila pred tem že kar zaskrbljujoča. »Igramo svojo igro. Verjamemo v Luko in Gorana, ki sta naši vodji. Če je potrebno, da ob njiju vržem deset trojk, se mečen na glavo v obrambi ali samo vihtim brisačo na koncu klopi in vzpodbujam soigralce, me ne zanima. Enkrat smo že osvojili evropsko prvenstvo in vemo, kaj je recept za uspeh. Da dihamo eden za drugega od začetka do konca in to bomo tudi naredili,« je jasen Prepelič.\n\nDončić se počuti, kot bi zadel na loteriji\n\nPo visoki zmagi, a manj prepričljivi igri, se slovenski reprezentanti niso strinjali, da so se igrali z ognjem. Poudarjali so, da so pričakovali takšen potek. »Belgija se je izkazala kot resnično neugodna ekipa. Njihovi igralci nimajo igralnega mesta. Stalno jih menjavajo. Preveč so nas prebijali in zaključevali ali prihajali do odprtih metov, kar smo opozarjali pred tekmo. Obramba ni bila prava, smo pa vseeno na koncu zmagali z dvomestno prednostjo. Zavedamo pa se, da bo treba proti boljšim ekipam igrati bolje,« je misli zbral Goran Dragić, podobno pa je razmišljal tudi Luka Dončić. »Vsi so mislili, da bo to lahka tekma, pa ni bila. Belgija je izredno fizična ekipa, ki igra lepo košarko. Mučili smo se, a ko je bilo potrebno, smo prestavili v višjo prestavo.«\n\nIgralec, ki je slovenske reprezentante najbolj navdušil, je Retin Obasohan. Predvsem Gorana Dragića. »Človek lahko premika omare. Po tekmi sem ga vprašal, kaj je, in mi je odvrnil, da nigerijsko hrano. Zagotovo najmočnejši igralec, proti kateremu sem kdajkoli igral. Nemogoče ga je bilo premakniti.« Ko smo besede slovenskega kapetana prenesli Obasohanu, se je le nasmehnil. »Včasih je to prednost, včasih pa tudi slabost, ker sodniki predvidevajo, da lahko zdržim vse udarce. Stvar genetike. Košarka je na koncu igra fines in občutka. Tako sem grajen in poskušam to kar se da najbolje unovčiti.«\n\nSlovensko reprezentanco zdaj čaka nekaj premora, saj bo tekmo četrtfinala igrala šele v sredo. »Počutim se, kot da sem zadel na loteriji,« je ob tem z nasmeškom na obrazu izustil Dončić, ki vsako tekmo prejme ogromno težkih udarcev. »Ni lahko, veliko je bolečih. A je potrebno iti čez to. Pa saj podobno je tudi pri drugih. Zdaj se bomo dobro spočili, nato pa z vso močjo po nove zmage.«",
    "Pari osmine finala brez \"jugo\" derbija, Slovenci zgodaj popoldne": "Po koncu skupinskega dela evropskega prvenstva so znani vsi pari osmine finala.\n\nPo zmagi Hrvatov nad Ukrajinci (90:85) v skupini C in pričakovanem slavju Italije nad Veliko Britanijo (90:56) so naši južni sosedje zasedli tretje mesto in se izognili srečanju s Srbijo. Tej se bo, zaradi najslabšega medsebojnega izkupička v krogu treh ekip z enakim številom zmag, zoperstavila Italija.\n\nGrčija je že prej zagotovljeno prvo mesto in obračun osmine finala proti Čehom zapečatila z zmago nad Estonijo (90:69). Čehi so si napredovanje zagotovili po slavju nad Izraelom (88:77). Ukrajinci se bodo pomerili s sosedi Poljaki. Ti so za konec skupinskega dela klonili proti Srbiji (96:69).\n\nSlovenija bo svojo tekmo proti Belgiji začela v soboto ob 14.45. V podobnem \"živ žav\" terminu, kot se je izrazil Saša Dončić, je Slovenija nedavno igrala kvalifikacijsko tekmo za SP proti Nemčiji in takrat izgubila. Že pred tem se bosta udarili Turčija in Francija.\n\nEuroBasket, osmina finala:\n\nSOBOTA:\n\nTurčija - Francija\n\nSlovenija - Belgija\n\nNemčija - Črna gora\n\nŠpanija - Litva\n\nNEDELJA:\n\nGrčija - Češka\n\nUkrajina - Poljska\n\nHrvaška - Finska\n\nItalija - Srbija",
    "Srbi na krilih Aleksandra Mitrovića povozili Švede, zdaj je jasno, kaj Slovenija potrebuje v Stockholmu": "Po zmagi nad Norveško v Stožicah (2:1) in ob porazu Švedske v Beogradu (1:4) Slovenija za obstanek v drugi ligi narodov v zadnjem krogu ne sme izgubiti. V torek ob 20.45 se bo v Stockholmu merila s Švedsko, ki za razliko od izbrancev Matjaža Keka potrebuje vse tri točke.\n\nSlovenija je s prvo zmago v ligi narodov naredila velik korak k obstanku v ligi B, v kateri nastopa prvič. Na lestvici skupine 4 se je odlepila od zadnjega mesta in prehitela Švedsko, ki je v petem krogu izgubila proti Srbiji z 1:4. Slovenija ima pet točk, Švedska pa tri.\n\nŠvedi so sicer v Beogradu povedli v 15. minuti po zadetku Viktorja Claessona, a je nato stvari v svoje roke vzel Aleksandar Mitrović, ki je v naslednje pol ure dosegel tri zadetke. Prvega v 18. minuti, drugega tik ob koncu polčasa, tretjega pa v 50. minuti.\n\nNa vrhu skupine 4 sta z desetimi točkami izenačena Norveška in Srbija. Prvo tekmo v Beogradu je dobila Norveška z 1:0, dvoboj za prvo mesto in napredovanje v elitno ligo pa bo v torek v Oslu.\n\nHud spodrsljaj pred domačimi gledalci v Zaragozi si je v boju za mesto na zaključnem turnirju najboljše četverice lige narodov privoščila Španija. Izgubila je proti Švici 1:2, kar pomeni, da bo morala za osvojitev prvega mesta v zadnjem krogu v torek v gosteh premagati Portugalsko.\n\nSlednja je na Češkem zanesljivo prišla do treh točk. Dvakrat je mrežo zatresel Diogo Dalot, po enkrat pa Bruno Fernandes in Diogo Jota.\n\nLIGA A:\n\n\n\nSkupina 1\n\nHrvaška - Danska 2:1 (0:0)\n\nFrancija - Avstrija 2:0 (0:0)\n\nLestvica:\n\n1. Hrvaška 5 3 1 1 5:5 10\n\n2. Danska 5 3 0 2 7:5 9\n\n3. Francija 5 1 2 2 5:5 5\n\n4. Avstrija 5 1 1 3 5:7 4\n\n\n\nSkupina 2\n\nŠpanija - Švica 1:2 (0:1)\n\nČeška - Portugalska 0:4 (0:2)\n\nLestvica:\n\n1. Portugalska 5 3 1 1 11:2 10\n\n2. Španija 5 2 2 1 7:5 8\n\n3. Švica 5 2 0 3 4:8 6\n\n4. Češka 5 1 1 3 4:11 4\n\n\n\nSkupina 3\n\nNemčija - Madžarska 0:1 (0:1)\n\nItalija - Anglija 1:0 (0:0)\n\nLestvica:\n\n1. Madžarska 5 3 1 1 8:3 10\n\n2. Italija 5 2 2 1 6:7 8\n\n3. Nemčija 5 1 3 1 8:6 6\n\n4. Anglija 5 0 2 3 1:7 2\n\n\n\nSkupina 4\n\nBelgija - Wales 2:1 (2:0)\n\nPoljska - Nizozemska 0:2 (0:1)\n\nLestvica:\n\n1. Nizozemska 5 4 1 0 13:6 13\n\n2. Belgija 5 3 1 1 11:7 10\n\n3. Poljska 5 1 1 3 5:12 4\n\n4. Wales 5 0 1 4 6:10 1\n\n\n\nLIGA B:\n\nSkupina 1\n\nArmenija - Ukrajina 0:5 (0:1)\n\nŠkotska - Irska 2:1 (0:1)\n\nLestvica:\n\n1. Škotska 5 4 0 1 11:5 12\n\n2. Ukrajina 5 3 1 1 10:4 10\n\n3. Irska 5 1 1 3 5:5 4\n\n4. Armenija 5 1 0 4 2:14 3\n\n\n\nSkupina 2\n\nIzrael - Albanija 2:1 (0:0)\n\nLestvica:\n\n1. Izrael 4 2 2 0 8:6 8\n\n2. Islandija 3 0 3 0 5:5 3\n\n3. Albanija 3 0 1 2 4:5 1\n\n4. Rusija 0 0 0 0 0:0 0\n\n\n\nSkupina 3\n\nBosna in Hercegovina - Črna gora 1:0 (1:0)\n\nFinska - Romunija 1:1 (1:0)\n\nLestvica:\n\n1. BiH 5 3 2 0 7:4 11\n\n2. Črna gora 5 2 1 2 6:4 7\n\n3. Finska 5 1 2 2 6:6 5\n\n4. Romunija 5 1 1 3 2:7 4\n\n\n\nSkupina 4\n\nSlovenija - Norveška 2:1 (0:0)\n\nSrbija - Švedska 4:1 (2:1)\n\nLestvica:\n\n1. Srbija 5 3 1 1 11:5 10\n\n2. Norveška 5 3 1 1 7:5 10\n\n3. Slovenija 5 1 2 2 5:9 5\n\n4. Švedska 5 1 0 4 6:10 3\n\n\n\nLIGA C:\n\nSkupina 1\n\nLitva - Ferski otoki 1:1 (1:1)\n\nTurčija - Luksemburg 3:3 (2:2)\n\nLestvica:\n\n1. Turčija 5 4 1 0 17:3 13\n\n2. Luksemburg 5 2 2 1 8:7 8\n\n3. Ferski otoki 5 1 2 2 5:9 5\n\n4. Litva 5 0 1 4 2:13 1\n\n\n\nSkupina 2\n\nSeverna Irska - Kosovo 2:1 (0:0)\n\nCiper - Grčija 1:0 (1:0)\n\nLestvica:\n\n1. Grčija 5 4 0 1 7:1 12\n\n2. Kosovo 5 2 0 3 6:7 6\n\n3. Severna Irska 5 1 2 2 6:7 5\n\n4. Ciper 5 1 2 2 3:7 5\n\n\n\nSkupina 3\n\nKazahstan - Belorusija 2:1 (1:1)\n\nSlovaška - Azerbajdžan 1:2 (0:1)\n\nLestvica:\n\n1. Kazahstan 5 4 1 0 8:3 13\n\n2. Azerbajdžan 5 2 1 2 4:4 7\n\n3. Slovaška 5 2 0 3 4:5 6\n\n4. Belorusija 5 0 2 3 1:5 2\n\n\n\nSkupina 4\n\nGruzija - Severna Makedonija 2:0 (1:0)\n\nBolgarija - Gibraltar 5:1 (2:1)\n\nLestvica:\n\n1. Gruzija 5 4 1 0 14:2 13\n\n2. Severna Makedonija 5 2 1 2 7:6 7\n\n3. Bolgarija 5 1 3 1 9:8 6\n\n4. Gibraltar 5 0 1 4 2:16 1\n\n\n\nLIGA D:\n\nSkupina 1\n\nLatvija - Moldavija 1:2 (0:2)\n\nLihtenštajn - Andora 0:2 (0:1)\n\nLestvica:\n\n1. Latvija 5 4 0 1 12:3 12\n\n2. Moldavija 5 3 1 1 8:6 10\n\n3. Andora 5 2 1 2 5:6 7\n\n4. Lihtenštajn 5 0 0 5 1:9 0\n\n\n\nSkupina 2\n\nEstonija - Malta 2:1 (1:0)\n\nLestvica:\n\n1. Estonija 3 3 0 0 6:2 9\n\n2. Malta 4 2 0 2 5:4 6\n\n3. San Marino 3 0 0 3 0:5 0",
    "Po enajstih zmagah poraz! S trojkami Slovenijo razbila BiH.": "Po enajstih zaporednih zmagah na evropskih prvenstvih je Slovenija poražena. V tretjem krogu EuroBasketa 2022 jo je s 97:93 premagala BiH. S preslabo obrambo so tekmecu dovolili, da se je razigral. Bosanci so zadeli kar 15 trojk, pri večini so bili ob metu povsem neovirani. Še večji šok v skupini A: poraz Španije z Belgijo.\n\nTekmo je z dvema trojkama bolje začela BiH, tako je že po dveh minutah v igro vstopil Goran Dragić. Slovenija je z delnim izidom 12:2 prišla do prvega vodstva na tekmi (12:10). Nadaljevanje prve četrtine je bilo izenačeno, obramba na obeh straneh v drugem planu in koši so padali eden za drugim. Izid po prvih desetih minutah tako visok 32:26.\n\nMusa je dal v prvem polčasu 17 točk. Foto: Vid Ponikvar/Sportida Enaka zgodba v drugi četrtini: John Robersen, naturalizirani Američan v vrstah Bosne, jo je odprl z dvema zaporednima trojkama (32:32), nato je Slovenija povedla z delnim izidom 8:0 (40:32). A ni igrala obrambe, pa še Luka Dončić ni zadeval (po 15 minutah 1/7 iz igre) in Bosna je z delnim izidom 9:0 povedla z 41:40. Luka je v 18. minuti dosegel svoj šele drugi koš iz igre (47:44). Na polčas sta ekipi odšli z rezultatom 52:49. Vlatko Čančar je bil z desetimi točkami prvi strelec Slovenije, Mike Tobey jih je dal devet, Klemen Prepelič osem, pri BiH je bil Džanan Musa že pri 16 točkah.\n\nTretjo četrtino so košarkarji BiH začeli s tremi trojkami in povedli z 58:54. In so stvari v svoje roke vzeli trije slovenski NBA-jevci. Tri koše je dal Dončić (skupaj 12 točk), Dragić je podajal in zadeval (deset točk, šest asistenc), blestel pa je Čančar, ki je bil po 30 minutah že pri 22 točkah. A ker obramba še naprej ni bila prava, se Bosni niso oddaljili (73:72). Roberson je bil po peti trojki pri 15 točkah.\n\nDžanan Musa je pred leti člansko kariero začel pri zagrebški Cedeviti, nato odšel v NBA. Foto: Vid Ponikvar/Sportida Bosna je letela tudi v zadnji četrtini. Šest minut do konca je po trojki Muse (13. Bosne na tekmi) povedla s 83:79. Goran Dragić je z nekaj pomembnimi koši v zadnjih minutah vrnil upanje na preobrat, a se ni izšlo. BiH si je bolj želela zmage. Do konca so zadeli kar 15 trojk in zmagali s 97:93. Imeli so kar pet košarkarjev, ki so bili dvomestni. Roberson je dal 23 točk, Musa 22. Pet dvomestnih je bilo sicer tudi v vrstah Slovenije: Čančar 22 točk, Goran 20, Dončić 16, Klemen Prepelič 12 in Tobey 11. BiH je dobila tudi skok, s 45 proti 38.\n\nGalerija s tekme Slovenija - BiH (foto: Vid Ponikvar/Sportida):\n\n1 / 31 2 / 31 3 / 31 4 / 31 5 / 31 6 / 31 7 / 31 8 / 31 9 / 31 10 / 31 11 / 31 12 / 31 13 / 31 14 / 31 15 / 31 16 / 31 17 / 31 18 / 31 19 / 31 20 / 31 21 / 31 22 / 31 23 / 31 24 / 31 25 / 31 26 / 31 27 / 31 28 / 31 29 / 31 30 / 31 31 / 31\n\nNemci po dveh podaljških strli Litovce\n\nV skupini B sta kot prvi na parket stopili gostiteljica Nemčija in Litva. Po dveh podaljških so se s 109:107 veselili gostitelji, ki ostajajo stoodstotni, za Litovce pa je to bil že tretji poraz. Litva je po tekmi sicer vložila protest, češ da so sodniki ob koncu tretje četrtine po tehnični napaki nemški klopi pozabili na prosti met za Litvo.\n\nSe je pa z Madžarsko mučila Francija. Po treh četrtinah je sicer vodila za 14 točk, v zadnji pa se prehitro sprostila in malo je manjkalo in naši vzhodni sosedi bi pripravili preobrat. Zadnjo četrtino so namreč dobili z 21:11. Za končno zmago Francije z 78:74 je dal največ točk Guerschon Yabusele (17).\n\nČrnogorci do druge zmage\n\nS tekmovalnim dnem v skupini A, s katero se bo Slovenija križala v nadaljevanju prvenstva, sta začeli Črna gora in Bolgarija. Črnogorci so v drugem delu obračuna strli bolgarski odpor, vknjižili drugo zmago, tekmecu pa zadali še tretji poraz. Belgija je presenetila Španijo, Gruzija pa po dveh podaljških Turčijo.",
    "Andrea z družino v javnosti: 'Ljudje niso opazili, da sem drugačna.'": "Udeleženka šova Kmetija Andrea Libič se je v Logatec vrnila po ločitvi od soproga Davida. Pred leti se je v Belgijo preselila zaradi študija, nato pa tam spoznala Davida, ki je v njeno življenje prinesel stabilnost, oporo. Po nekaj letih razmerja je njuno življenje obogatilo rojstvo sina Nica, ki sedaj, ko sta starša ločena, živi pri očetu.\n\nNa družinsko življenje v mestu Antwerpen ima Andrea lepe spomine, družina zaradi drugačnosti namreč nikoli ni bila deležna neprijetnih odzivov okolice. »Ljudje sploh niso vedeli, da sem interspolna. Niti tega, da sem drugačna. Pa tudi če bi vedeli, Belgija je zelo odprta država. Niti najini najbližji tega nikoli niso izvedeli. Ker ta podatek nikoli ni bil pomemben. Hkrati tudi sam David tega ni nikoli izpostavljal,« nam je pojasnila Andrea in dodala, da je za zdravo družinsko okolje bolj pomembno kaj drugega. »Iskreno povedano, mi se nikoli nismo pogovarjali o tem, ker je bilo povsem nepomembno.«",
    "22,7 milijarde € novo zadružno podjetje??": "0 ogledov\n\n22,7 milijarde € novo zadružno podjetje??\n\nNizozemska revija Foodbusines poroča o ponovni ideji združenj dveh mlekarskih gigantov. Poslovodstvo Frisland Campine in Arle preučuje učinke združevanj obeh velikih zadružnih mlekarskih podjetij. Ista ideja je že bila pred 17 leti na mizi, a so jo takrat zadružni kmetje lastniki Arle zavrnili. V kolikor se bosta upravi prepričali, da je za nadaljnji razvoj obeh podjetij združitev koristna, bodo o tem odločali lastniki kmetje zadružniki. Pri odločitvi bosta igrali pomembno vlogo pričakovani pozitivni sinergetski učinki in strah lastnikov Arle, pred Nizozemci. Kmetje lastniki pa bi lahko imeli tudi pomislek pri združevanju, v času ko je mleka na trgu premalo, si konkurenčne mlekarne med seboj »kradejo« kmete in s tem dvigujejo odkupno ceno. V primeru, da se tokrat lastniki odločijo za združitev, bi nastalo največje mlekarsko podjetje v Evropi z letno realizacijo 22,7 milijarde evrov prometa. Tak promet bi presegel, do sedaj vodilno Francosko podjetje Lactalis. Za združitev pa bo , še prej potrebno pridobiti soglasje Evropske komisije, saj bi zaradi velikosti novega podjetja lahko prišlo do dominantnega položaja na trgu mleka. Frisland Campina z sedežem na Nizozemskem in Arla z sedežem na Danskem sta po prometu približno enaki, vsaka z nekaj več kot 11 milijard evrov letnega prometa. Obe podjetji zasledujeta tudi isto poslovno poslanstvo: »Zagotavljanje največje vrednosti mleka za svoje kmete« Arla : Letni promet 11,202 milijarde evrov Dobiček iz poslovanja 2021: 346 mio evrov Kmetje zadružniki lastniki 8.956 Področje delovanja Danska, Švedska, Velika Britanija, Nemčija Frisland Campina Letni promet 11,501 milijarde evrov Dobiček iz poslovanja 2021: 355 mio evrov Kmetje zadružniki lastniki 10.504 Področje delovanja: Nizozemska, Belgija, Nemčija Združitev pomeni tudi, da bodo vsi kmetje zadružniki postali lastniki v združenem podjetju. Prava združitev lahko prinese resne organizacijske spremembe, zmanjšanje stroškov dela, zmanjšanja števila mlekarn, boljše nabavne pogoje za repro material in energijo in ne na zadnje zagotavljanje največje vrednosti za svoje kmete. Spomnimo se, da je pri nas pred leti potekala iniciativa za združitev Mlekarne Celeia in Pomurskih mlekarn, ki pa žal ni uspela. Glavni razlog za neuspeh naj bi bila težava kdo bo sedel v upravi nove mlekarne. Potem je Pomurska mlekarna prišla v finančne težave in bila prodana, Mlekarna Celeia pa še vedno ne posluje v zelenem polju. Če bo prišlo do združitve Frisland Campine in Arle bo nastalo največje zadružno podjetje na svetu, ki bo svojim lastnikom lahko ponudilo dodatno finančno stabilnost, s prometom , ki bo več kot 80x večje od slovenskega mlečnega sektorja.\n\n826 ogledov\n\nSlovenija – država, ki (s)pušča\n\nČe imamo svoje reke za naravno bogastvo, se po kmečki logiki lahko vprašamo, zakaj tega bogastva ne znamo koristno uporabiti. Vprašanje je še toliko bolj aktualno v času velike suše. Sedaj bo zaradi zelo slabe letine razglašena naravna katastrofa in kmetje bodo deležni nekaj finančnih nadomestil. Ta sredstva pa še zdaleč ne bodo pokrila celotnega izpada pridelkov. Zato bi bilo veliko bolje pripraviti ukrep za zatiranje suše. V enem dnevu, 5. avgusta 2022, je iz Slovenije samo preko največjih rek Save, Drave, Mure, Kolpe in Soče odteklo za več kot 14 milijonov kubičnih metrov vode. Teoretično bi s to količino lahko napolnili skoraj dva zadrževalnika vode Vogršček. V času največjega presežka vode, marca in aprila, pa bi napolnili vsaj pet Vogrščkov dnevno. Zaloge vode pa niso zgolj v rekah, temveč tudi v podzemlju. Že dolgo je jasno, da kmetijska pridelava brez namakanja ne bo več mogoča. Potrebno je le priti do spoznanja, da je hrana strateška dobrina. Pri tem pa moramo glasno povedati, da hrane ni brez kmetov in vode! Mar ni naloga države, da pripravi vso potrebno infrastrukturo za razvoj kmetijstva? Klima se je spremenila, suše so pogostejše, a imamo tudi vodno bogastvo, katerega manjši del lahko uporabimo za kmetijstvo. Lahko pa samo čakamo in dobimo potrdilo, da nam je glave že davno zalila voda … Z nami gre HITREJE in CENEJE. Več info dobiš s klikom na pasico.\n\n3049 ogledov\n\nPodcenjeno slovensko mleko\n\nFrisland campina ena od največjih zadružnih mlekarn na svetu, s sedežem na Nizozemskem vsak mesec javno objavi zagotovljeno ceno za kilogram mleka. Za mesec julij 2022 tako velja cena 60 centov za kilogram, kar preračunano na liter znaša 61,8 centa na liter, ob pogoju dosežene kakovosti 3,57 % beljakovin, 4,42% tolšče in 4,53 % laktoze in letni količini 875.000 litrov oddanega mleka. V to mlekarno oddaja mleko kar 15.700 kmetov iz Nizozemske, Belgije in severne Nemčije. Količina odkupljenega mleka jim je v letu 2021 padla za 3 %. Frisland campina ima 10.500 kmetov članov, ter zaposluje 22.300 delavcev. V letu 2021 so ustvarili 172 mio evrov čistega dobička. Največ dobička ustvarijo z mlečnimi napitki in svežimi siri, kjer ima ima vodilno vlogo mozarela. Svoje izdelke izvažajo v 100 držav, v zadnjem času zelo povečujejo izvoz na Kitajsko in Afriko. Zakaj je lahko mleko tako dobro plačano? Za obvladovanje tako velikega sistema je potrebno imeti odlično organizacijo, popolnoma avtomatizirano proizvodnjo in biti vpet v svetovni trg z mlečnimi izdelki. Naše tri mlekarne, kakor tudi kmetije, se težko primerjajo z Nizozemskimi razmerami. Razlika med odkupnima cenama pa zelo boli, Nizozemski kmet dobi za liter mleka kar 32 % višjo ceno. Ob dejstvu, da ima slovenski kmet v povprečju bistveno slabše razmere za prirejo mleka in da so naše črede petkrat manjše, bi morala biti odkupna cena pri nas višja kot tam zgoraj. Če bodo na Nizozemskem kmetje, zaradi naravo varstvenih zahtev morali zmanjševati svoje črede, bo mleka še manj in cena bo le še višja. 60 € na kravo molznico je namenila država kot spodbudo kmetom pri veliki krizi, kar predstavlja pri mlečnosti 8.000 litrov na kravo in 42 centih odkupne cene za liter mleka le 0,75 centa spodbude na liter mleka ali 1,7% »dviga cene«. Država bi se morala zavedati, v kolikor kmetje ne bodo imeli normalnih pogojev gospodarjenja, bo v naslednjih leti prišlo do velikega osipa kmetij, na udaru bodo predvsem področja z omejenimi dejavniki. Poleg nizkih odkupnih cen bo dodaten razlog za opuščanje kmetovanja tudi trg delovne sile, ki mladim ponuja zaposlitev. Število brezposelnih v Sloveniji je na najnižji točki v zadnjih 30 letih.\n\n935 ogledov\n\nNegotovost pred žetvijo\n\nOsrednja težava seveda izhaja iz Ukrajinske vojne. Nihče ne zna oceniti koliko žita bodo uspeli požeti v Ukrajini. ZDA in Evropa se trudita v dogovoru z Rusijo sprostiti trgovske kanale. A razplet dogovora je še precej nejasen. Iz tega razloga je tudi celoten trg žita precej nepredvidljiv, cena se giblje v plus in potem zopet v minus. Tako je cena pšenice najprej padla na 390 € za tono in v naslednjem dnevu ponovno skoraj dosegla 400 €. Države, ki so bile do sedaj odvisne od Ukrajinskega žita, so nemirne in iščejo alternativo. V kolikor bo dosežen dogovor o sprostitvi tovornih pristanišč v Ukrajini, bo cena žit za gotovo padla. Francoski predsednik Macron glede dogovora ni optimistično razpoložen. Odpira se nekaj novih možnosti z obnovitvijo železniške povezave do Romunije. Če bi prišlo do te rešitve, je vprašanje, če bo v to privolila Rusija. Ker Rusijo vojna vsak dan stane 500 mio dolarjev, bodo gotovo imeli interes stroške pokriti kar na mestu samem, najlažje z vojnimi dobički in krajo Ukrajinskega žita. Tik pred žetvijo pa jo je zagodlo še vreme. Skoraj povsod po Evropi kjer pridelujejo žita, že več kot teden pustoši zelo huda suša s temperaturami preko 40˝C. V Franciji je bila prvotna napoved za letino »dobro do zelo dobro«, a so jo zaradi suše znižali. Podobno je tudi v ZDA. Dejstvo je, da tako Franciji kot ZDA - velikima pridelovalkama in izvoznicama žit ustreza visoka cena ...\n\n530 ogledov\n\nOdprta razstava ob 150-letnici zadružništva\n\nV atriju ljubljanske mestne hiše je bila danes, v ponedeljek, 6.junija 2022, odprta razstava ob 150-letnici slovenskega zadružništva z naslovom »Zadruge ščitijo prebivalstvo na deželi«. Razstava bo odprta do 12. junija 2022, potem pa bo zaokrožila po Sloveniji. Razstava nagovarja strokovno in širšo javnost o pomenu zadružništva za slovensko kmetijstvo in širše gospodarstvo skozi zgodovino in v prihodnje. Avtor razstave prof. dr. Žarko Lazarevič z Inštituta za novejšo zgodovino je v uvodnem nagovoru orisal zgodovino in pomen zadružništva. V času največjega razcveta je bilo v Sloveniji več kot 1.400 različnih zadrug. Število zadrug se je sicer ves čas spreminjalo, organizacijsko in finančno pa je doseglo svoj vrh pred drugo svetovno vojno. Po vojni je bilo z nasilno kolektivizacijo zadružništvo ukinjeno, ta se je v šestdesetih letih ponovno pričelo vzpostavljati. Napovedana je tudi posebna knjiga o 150 letih zadružništva v Sloveniji, ki bo izšla v prihodnjem letu. Predsednik Zadružne zveze Slovenije Borut Florjančič je posebej poudaril pomen razstave za širšo nekmetijsko publiko, saj z njo dobijo obiskovalci vpogled v osnovno organizacijsko strukturo kmetijstva.\n\n934 ogledov\n\nČakajoč ministra\n\nTakoj po volitvah so zaokrožile informacije, katera imena bodo zasedla pomembna ministrska mesta. Spontani komentarji v javnosti dajo vedeti, da kmetijsko ministrstvo ni med glavnimi oz. najbolj zaželenimi. Prehranska stabilnost države je očitno tematika, ki (žal) le občasno zasede mesto v politiki. Če kakšnega domačega pridelka manjka, to skoraj nikogar ne moti, če je veliko uvoženega, še manj. Kot da nihče resno ne razume, da je doma pridelana hrana pomembna strateška dobrina. Kmetje in potrošniki si želimo ministra, ki bo s svojimi ukrepi prinesel spremembe, zaščitil prave družinske kmetije ter subvencije namenil tistim, ki spodbude resnično potrebujejo, saj skrbijo za ohranjanje kmetijstva in podeželja. Denar je še posebej smiselno vlagati v razvoj deficitarnih panog in tistemu razredu kmetov, ki bodo od tega lahko vsaj delno živeli. Bodoči minister naj bi namenil več spoštovanja zemlji v državni lasti, jo ohranjal tudi pri velikih najemnikih, omogočal najem zainteresiranim kmetom, za vse pa naj veljajo realne cene. Pričakujemo več investicij v namakalne sisteme in lažji dostop do termalne vode, namenjene pridelavi zelenjave. In da se ne bo s spodbudami streglo le posameznikom, temveč naj jih bodo deležna tudi združenja kmetov in zadruge. Novi minister naj ne bo zgolj uradnik, naj mu bo naš mali kmetijski prostor izziv, naj spoštuje kmetijstvo in kmete in naj vodi resor kot naš kmet vodi svojo kmetijo. Pred ognjem dom, pred točo … varoval bo … VSTOPITE V SVET KMETIJSTVA KORAK PRED DRUGIMI. Berite KMEČKI GLAS. Več o naročniških ugodnostih izveste s klikom na pasico.",
    "STA: Izidi SP v kolesarstvu": "Sydney, 25. septembra - Izidi moške cestne dirke na svetovnem prvenstvu v Wollongongu v Avstraliji.",
    "Dragić nadrl slovenskega selektorja, sočne kletvice so padale kot po tekočem traku (VIDEO)": "Slovenska košarkarska reprezentanca ima tri dni odmora pred četrtfinalnim obračunom in tako čas, da košarkarji spočijejo ne samo telesa, ampak tudi glave. To jim bo po več izbruhih, ki smo jih videli med dozdajšnjimi tekmami, prišlo še kako prav.\n\nNa tekmi proti Belgiji je namreč prekipelo še Goranu Dragiću, ki se je znesel nad slovenskim selektorjem Aleksandrom Sekulićem. Ta je bil več kritik deležen že med tekmo z Bosno in Hercegovino ter po njej. Ta je sicer do zdaj edina, na kateri je bila Slovenija premagana.\n\nNa posnetku, ki je zakrožil po spletu, je slišati Gogija, ki jih je med odmorom napel slovenskemu strategu. Takole je bilo slišati: »Čaki, Sale ... Kaj je? Toni naj skače, eden naj prevzame ... J**** ti mater, stari. J**** ti, Belgija dala meni 40 točk, p****. J**** napad!«\n\nSlovenskim košarkarjem je proti koncu le uspelo strniti vrste in premagati reprezentanco Belgije ter tako ostati v boju za najvišja mesta in morebiti celo ubranitev naslova na tokratnem evropskem prvenstvu.",
    "Italijani in Nemci drugič zmagali v Davisovem pokalu": "Termometer prikaže, kako vroč je članek. Skupni seštevek je kombinacija števila klikov in komentarjev.\n\nŽe v petek sta si Nemčija in Italija priigrali uvrstitev med najboljšo osmerico v teniškem tekmovanju za Davisov pokal, ponoči se jima je pridružila še Nizozemska. Izpadli sta Velika Britanija in Francija. Za Španijo pa je prvi igralec sveta Carlos Alcaraz, nedavni zmagovalec OP ZDA, izgubil dvoboj proti Kanadčanu Felixu Auger-Aliassimu.\n\nV Bologni je Matteo Berrettini v 71 minutah premagal Argentinca Sebastiana Baeza s 6:2, 6:3, nato pa je Jannik Sinner ugnal Francisca Cerundola s 7:5, 1:6 in 6:3, s čimer si je Italija že zagotovila napredovanje.\n\nNato je italijanski par Simone Bolelli - Fabio Fognini v treh nizih izgubil v dvojicah proti dvojici Maximo Gonzalez - Horacio Zeballos.\n\nV Hamburgu sta junaka večera postala Kevin Krawietz in Tim Pütz, ki sta v dvojicah Nemčiji priigrala odločilno točko za zmago nad Belgijo. \"Večeri, kot je bil ta, še dolgo živijo v našem spominu,\" je po dvoboju dejal nemški kapetan Michael Kohlmann.\n\nZmaga Nemčije je pomenila, da je iz nadaljevanja v skupini C že izpadla Francija.\n\nNastop na 50. dvoboju Davisovega pokala v domačem Glasgowu pa ni prinesel sreče Andyju Murrayju, saj je v paru z Joejem Salisburyjem tesno izgubil proti Nizozemcema Wesleyju Koolhofu in Matweju Middelkoopu.\n\nNizozemski par je Britanca premagal s 7:6, 6:7 in 6:3 ter se na vrhu skupine D pridružil reprezentanci ZDA. Nizozemska bo tako prvič po letu 2005 spet zaigrala med najboljšo osmerico na svetu.\n\nV Valencii pa je Carlos Alcaraz, najmlajša številka 1 svetovnega tenisa v zgodovini, po zmagi na odprtem prvenstvu ZDA v New Yorku presenetljivo izgubil pred domačimi navijači. Felix Auger-Aliassime, 13. igralec sveta, je bil boljši s 6:7, 6:4 in 6:2, Španija pa je v skupini B klonila proti Kanadi.\n\nZ zmago se je Kanada prebila na vrh skupine in jo le še en korak loči od napredovanja na finale, ki bo novembra v Malagi.\n\nV skupini A v Bologni nastopajo Švedska, Argentina, Italija in Hrvaška, v skupini B v Valencii Kanada, Južna Koreja, Španija in Srbija, v skupini C v Hamburgu Avstralija, Belgija, Francija in Nemčija, v skupini D v Glasgowu pa Kazahstan, Nizozemska, ZDA in Velika Britanija.\n\nIzidi:\n\n- Davisov pokal, skupinski del:\n\n- skupina A (Bologna):\n\nItalija - Argentina 2:1\n\nMatteo Berrettini - Sebastian Baez 6:2, 6:3;\n\nJannik Sinner - Francisco Cerundolo 7:5, 1:6, 6:3;\n\nSimone Bolelli/Fabio Fognini - Maximo Gonzalez/Horacio Zeballos 5:7, 6:2, 3:6; - skupina B (Valencia):\n\nŠpanija - Kanada 1:2\n\nRoberto Bautista-Agut - Vašek Pospišil 3:6, 6:3, 6:3;\n\nCarlos Alcaraz - Felix Auger-Aliassime 7:6 (3), 4:6, 2:6;\n\nMarcel Granollers-Pujol/Pedro Martinez Portero - Felix Auger Aliassime/Vašek Pospišil 6:4, 4:6, 5:7; - skupina C (Hamburg):\n\nNemčija - Belgija 2:1\n\nJan-Lennard Struff - Zizou Bergs 6:4, 7:6 (9);\n\nOscar Otte - David Goffin 6:3, 6:7 (7), 3:6;\n\nKevin Krawietz/Tim Puetz - Sander Gille/Joran Vliegen 4:6, 6:2, 7:6 (5); - skupina D (Glasgow):\n\nVelika Britanija - Nizozemska 1:2\n\nDaniel Evans - Tallon Griekspoor 6:4, 6:4;\n\nCameron Norrie - Botic Van De Zandschulp 4:6, 2:6;\n\nJoe Salisbury/Andy Murray - Wesley Koolhof/Matwe Middelkoop 6:7 (0), 7:6 (6), 3:6;\n\nPreberite še:",
    "Formula 1: koledar 2023 na pragu bolečine. Preverite, koliko kilometrov bodo ekipe prepotovale v enem letu": "Ljubitelji formule 1 se bodo veselili večjega števila dirk. A ne vsi, kajti več dirk pomeni tudi manj nestrpnega pričakovanja pred naslednjo preizkušnjo. Zdaj se bo do dirke dejansko vrstile kot po tekočem traku in tisti dodatni čar bo le zvodenel. Nekoč je veljala magična številka 16 za tisto pravo.\n\nDa, le 16 dirk in na nobeni od njih si dirkač ni smel privoščiti kakšne večje napake. Popravnih izpitov ni bilo. Zdaj sicer tudi ne, pa vendar je z večjim številom dirk večja možnost da gre kaj narobe tudi neposrednemu tekmecu in odstop na eni dirki še ne pomeni, da na drugi ne bo ob stezi parkiral konkurent.\n\nŽe dolgo velja, da dirkači z večjim številom dirk ne bodo imeli težav. Ta so zato, ker imajo radi dirkanje, so odlično trenirani in fizično in psihično pripravljeni. Dobro, nekaj več dela bodo imeli z inženirji in temu primerno tudi manj prostega časa.\n\nA če bo kdo lahko govoril o »pomanjkanju počitka«, bodo to mehaniki v boksih in delavci v tovarni. Ti bodo res delali s polno paro od začetka marca do konec novembra. Še tisti avgustovski premor bi verjetno raje žrtvovali, ker se zavedajo, kaj jih potem čaka od septembra dalje.\n\nOb večjem številu dirk pa v oči bode še eno dejstvo: tako opevana elektrifikacija, zmanjševanje izpustov, sintetična goriva, hibridni pogoni…vse pade v vodo, ko bodo ekipe vozile ljudi in tehniko z enega konca sveta na drugega.\n\nČe izračunamo čez prst, bodo v sezoni opravili več kot 133.000 letalskih kilometrov, če pri tem ne upoštevamo vsakokratne vrnitve domov med dvema dirkama. In če malo karikiram, porabijo dirkalniki na stezi v celi sezoni manj goriva kot en Boeing 747 na letu iz Evrope v Ameriko in nazaj.\n\n24 dirk v devetih mesecih torej ne bo mačji kašelj in počasi bo to postajala zgornja meja bolečine. Trenutno formuli 1 ne manjka interesentov za organizacijo dirk zato si pri Liberty Media in FIA lahko manejo roke in štejejo dolarje. Ter izbirajo, kje bodo dirke in kje ne. Odpadel je Le Castellet (kar ni nobena velika škoda, razen seveda za Francijo kot pomemben formulaški trg), vrnila se je Kitajska, Belgija pa bo na sporedu en mesec prej kot običajno, prišla pa je še ena dirka v ZDA.\n\nNatančneje, v Las Vegasu, kjer bo preizkušnja na sporedu v soboto. Da, prav ste prebrali, in preden skočijo vsi, da je to »prvič v zgodovini tega športa«, naj jih malo ustavim. Ne, ni prvič. Prvič je bila dirka na sporedu v soboto kar na svoji sploh prvi v zgodovini sodobne formule 1. 13. maja 1950 v Silverstonu. In nazadnje 19. oktobra 1985 v Kyalamiju, ko sta ekipi Renault in Ligier v znak protesta proti aparthaidu bojkotirali dirko, Alain Prost in Philippe Streiff pa sta kot Francoza vseeno nastopila. Mimogrede, zmagal je Nigel Mansell. Če pa bo Las Vegas opravičil pričakovanja, pa bomo tudi še videli.\n\nNekaj časa sta v zraku viseli celo dve dirki, ki enostavno morata biti del koledarja, kljub vsem bogatim ponudbam z Bližnjega Vzhoda ali drugih delov sveta: Monako in Belgija. Belgija se je rešila, zaenkrat se je rešil tudi Monako.\n\nPa čeprav je stezo v tej kneževini že zdavnaj povozil čas, a bolj kot praviloma dolgočasne dirke brez možnosti prehitevanja, v njej lahko uživajo gledalci, ko nekaj metrov od njihove tribune grmijo (če lahko pri sodobnih hibridnih štirikolesnikih sploh še lahko govorimo o grmenju) dirkalniki, v zakulisju pa se zbirajo razni bolj ali manj pomembni ljudje. Dirka v tam primeru vedno ostane malce v drugem planu in zato je vredno potrpeti tisti konec tedna.\n\nKje se bo torej končal ta lov za vedno večjim številom dirk? Vprašanje, ki trenutno nima pravega odgovora. 25 dirk je sicer neke vrste meja, a kot vemo, se ta lahko hitro pomakne tudi proti številki 30. Čas bo pokazal, ali snovalci razmišljajo dovolj trezno.\n\nKoledar F1 2023\n\n5. marec Bahrajn\n\n19. marec Savdska Arabija (Džeda)\n\n2. april Avstralija (Melbourne)\n\n16. april Kitajska (Šanghaj)\n\n30. april Azerbajdžan (Baku)\n\n7. maj Miami-ZDA (Miami)\n\n21. maj Emilija Romanja (Imola)\n\n28.maj Monako (Monte Carlo)\n\n4. junij Španija (Barcelona)\n\n18. junij Kanada (Montreal)\n\n2. julij Avstrija (Spielberg)\n\n9. julij Velika Britanija (Silverstone)\n\n23. julij Madžarska (Budimpešta)\n\n30. julij Belgija (Spa-Francorchamps)\n\n27. avgust Nizozemska (Zandvoort)\n\n3. september Italija (Monza)\n\n17. september Singapur (Marina Bay)\n\n24. september Japonska (Suzuka)\n\n8. oktober Katar (Losail)\n\n22. oktober ZDA (Austin)\n\n29. oktober Mehika (Mexico City)\n\n5. november Brazilija (Sao Paulo)\n\n18. november Las Vegas-ZDA (Las Vegas)\n\n26. november Abu Dabi (Yas Marina)",
    "Večja rana": "Novi evropski košarkarski prvaki so postali Španci, ki v svojih vrstah niso imeli zvezdnikov svetovnega kova, a so imeli ekipo, sistem. Vse to, kar so imeli Slovenci pred petimi leti, ko so na poti do vrha med drugim preskočili takrat bistveno bolj zvezdniško Španijo.\n\nZgodbi Slovenije iz leta 2017 in letošnje Španije ter njunih pohodov na evropski vrh imata kar nekaj vzporednic. Pred prvenstvom so ju redki uvrščali, da bosta osvojili medaljo, kaj šele zlato. Na koncu sta obe izbrani vrsti z ekipno igro prišli do velikega uspeha.\n\nV slovenski reprezentanci se pred petimi leti ni vse vrtelo toliko okoli Luke Dončića, kot se je letos. Vendarle je bil takrat šele pred vrati lige NBA, zdaj pa spada med najboljše košarkarje na svetu. Skoraj vse je temeljilo na njegovi prevladi. Čeprav je imela Slovenija v svojih vrstah košarkarja svetovnega kova, igra ni vnašala takšnega optimizma, kot so ga imeli slovenski navijači leta 2017, ko se je Slovenija iz tekme v tekmo dvigovala in v očeh košarkarjev ni bilo zaznati dvoma.\n\nKo so spremljali nebogljene Poljake v polfinalu, je postala rana še večja\n\nSe spominjate osmine finala v Istanbulu, ko je Sloveniji nasproti stala Ukrajina? Takrat ni prav nihče podvomil, da bi se lahko kaj nepričakovanega zgodilo. Sistem je deloval, s pravim pristopom in odlično obrambo so Ukrajinci padli že po prvem polčasu, ki ga je Slovenija dobila z 42:17.\n\nZdaj je bila že v osmini finala prisotna skrb, pa čeprav je nasproti stala drugorazredna Belgija. In prav Belgija je nato dala Poljakom v četrtfinalu upanje, da lahko pade kakovostnejša Slovenija. Naši košarkarji so se dobre tri četrtine mučili proti Belgijcem, ki so nato v zadnjih minutah povsem padli.\n\nŠpanci so novi evropski prvaki. Foto: Reuters\n\nŠele ko so slovenski košarkarji zaigrali konkretno v obrambi, se je naredila razlika. Prav obramba je bila tista, ki je bila na preizkušnji na letošnjem prvenstvu. Kadarkoli so jo igrali, takrat je bila slovenska ekipa na zmagovalni strani. Da jo znajo igrati, so demonstrirali proti Poljski, a le v tretji četrtini, ki je sicer v prvem delu prvakom iz leta 2017 nasula kar 58 točk.\n\nIn če k temu dodamo, da je Slovenija na tem prvenstvu premagala Litvo, Nemčijo in Francijo – slednji sta dobitnici bronaste oziroma srebrne medalje –, potem je jasno, da je bila naša izbrana vrsta konkurenčna za medaljo. A le s pravim, angažiranim pristopom. Francozi so ga v polfinalu proti Poljakom demonstrirali, zato je rana pri slovenskih košarkarjih zagotovo postala še večja, ko so iz domače dnevne sobe spremljali ta obračun. Tekmeca so razorožili z agresivno obrambo v prvem delu, v katerem so mu dopustili le 18 točk. Zagotovo so se izdatneje zavedali, kakšna priložnost jim je izpuhtela iz rok.\n\nEksperimentiranje pri izboru se ni izšlo\n\nPovsem razumljivo je, da imajo kakovostnejše ekipe velikokrat nevšečnosti proti sproščenim avtsajderjem in da je včasih težje pripraviti glavo na tovrstne obračune, vendar je tu štab okoli ekipe tisti, ki mora poskrbeti, da bo pri igralcih maksimalna angažiranost od samega začetka.\n\nČe ti verjamejo v sistem, je toliko lažje. V Nemčiji je bilo čutiti, da v naši vrsti ni bilo tako. V prihodnje bo treba narediti korak naprej v taktičnem delu. Dodobra preučiti, kako v pravem pomenu izkoristiti Luko Dončića, ki ima širok repertoar. Velik del bo treba posvetiti ekipni obrambi, ki je na koncu jeziček na tehtnici. Pred petimi leti se je španski selektor Sergio Scariolo bal Slovenije, letos se je verjetno ne bi. Foto: Reuters\n\nŠpanci so Francoze v finalu denimo pustili pri 76 točkah. Košarkarji z Iberskega polotoka so delovali kot ekipa in imeli ob sebi avtoritativnega, preizkušenega selektorja Sergia Scariolo. Italijanski strokovnjak se je denimo bal slovenske čete v Istanbulu pred četrtfinalom, pa čeprav je imel v svojih vrstah zvezdnike, kot so Pau Gasol, Marc Gasol, Sergio Rodriguez, Ricky Rubio … Strah je bil upravičen, saj jih je nezvezdniška Slovenija zaustavila pri le 72 točkah. Pa je imela Slovenija takrat le tri različne košarkarje, kot so bili v letošnji zasedbi.\n\nPet organizatorjev igre je občutno preveč, zlasti, ker se je bilo treba boriti proti fizično čvrstim in višjim košarkarjem. Selektor je izpostavil, da je želel imeti kemijo med igralci in da je pri izbiri dvanajsterice gledal tudi na to, vendar na koncu tovrsten manever ni prinesel rezultata. Šola je bila poučna in boleča. Zlasti, ker se je ponujala idealna priložnost za morebitno drugo slovensko medaljo na največjih tekmovanjih.",
    "Prvopodpisani Janez Janša in ostalih 20 nekdanjih ministrov v izjavi pozivajo Belgijo, naj ne izpusti iranskega terorista Asadija": "",
    "Španski šampionski trojec: brata Hernangomez in Brown": "Pred petimi leti so španski košarkarji v Istanbulu gladko izpadli v polfinalu evropskega prvenstva proti Sloveniji, Francozi so se poslovili že v osmini finala proti Nemčiji. Letos so dočakali ponovitev velikega finala 2011 iz Kaunasa in tudi tokrat so bili uspešnejši Španci. Četrtič so osvojili zlate kolajne na eurobasketu (po letih 2009, 2011 in 2015), Les Bleus so ostali pri zmagoslavju iz leta 2013 v Ljubljani.\n\nŠpanija: Francija 88:76 (66:57, 47:37, 23:14) Mercedes Benz Arena, gledalcev 12.913, sodniki Zurapović (BiH), Krejić (Slo) in Kozlovskis (Lat). Španija: Brown 14 (6:6), R. Fernandez 7 (1:2), J. Fernandez 13, Brizuela 3, Diaz 8, G. Hernangomez 14 (4:6), Garuba 2, J. Hernangomez 27 (2:2); Francija: Okobo 9, Heurtel 16, Yabusele 13 (1:1), Fournier 23 (5:5), Poirier 4, Albicy 1 (1:2), Tarpey 4 (2:2), Gobert 6 (2:4).\n\nNa tribunah so bili v očitni številčni premoči francoski navijači, njihovi ljubljenci pa so bili precej višji na igrišču s tremi velikani nad 213 cm. Pri Špancih več kot 205 cm meri le Guillermo Hernangomez (209), zato je s soigralci poskušal unovčiti živahen temperament. Zaostajali so le z 0:1, nato pa so z agresivno obrambo in dobrim kroženjem žoge stopnjevali ritem. Do 8. minute so vodili z 18:7, v drugi četrtini pa je zablestel mlajši brat Hernangomez, Juan, in si rezerviral naslov MVP finalne tekme. V uvodnih osmih tekmah EP je metal za tri točke 12:40, v odločilni bitki pa 6:7 v desetih minutah igre pred glavnim premorom.\n\nPred polčasom že +21\n\nPo njegovem rafalu je Španija vodila že s 47:26, Francozi pa se seveda niso dali. Od posamične obrambe so prehajali k conskim različicam in nazaj, s presingom so poskušali utruditi tekmece in jim krasti čas za organizacijo napadov. V pičlih dveh minutah so se približali na 10 točk in z lažjimi srci so se odpravili na posvet v slačilnico. Krajše olajšanje ob dodatnem znižanju primanjkljaja na 46:49 jim vendarle ni omogočilo zasuka. Španci so bili pod vodstvom organizatorja Lorenza Browna (14 točk in 11 asistenc), s skupnim metom za tri točke 15:31 in tesno izgubljenim skokom (27:28) kos vsem oviram.\n\nJuan Hernangomez je s trojkami (na koncu 7:9) paral živce Francozom. FOTO: FIBA\n\nSlovenska reprezentanca je ob razglasitvi najboljših na EP tudi formalno zapustila prestol, na katerem je vladala pet let. Po Goranu Dragiću je trofejo za najboljšega košarkarja prejel G. Hernangomez, v elitno peterko prvenstva so se uvrstili še Brown iz šampionske zasedbe, Nemec Denis Schröder, Grk Giannis Antetokounmpo in Francoz Rudy Gobert. Finale vendarle ni minil brez slovenskega pridiha, saj je bil v sodniški trojici tudi Kranjčan Boris Krejić, ki je v zadnji četrtini dosodil tehnično napako slovitemu španskemu selektorju Sergiu Scariolu.\n\nBron Nemcem\n\nTretje mesto si je prislužila Nemčija z zmago nad Poljsko z 82:69 (Schröder 26, Voigtmann 14; Sokolowski 18, Garbacz 12). Moštvi sta bili zadnjič izenačeni v 33. minuti pri 69:69, poraženci pa so vodili zgolj 22 sekund v prvi četrtini. Slovencem je v slabo uteho, da so premagali dva od treh dobitnikov kolajn (s Španijo se niso srečali), saj so izpadli proti četrtouvrščenemu, že prej pa so izgubili proti 18. BiH in se v osmini finala mučili proti 14. Belgiji.\n\nKončni vrstni red: 1. Španija, 2. Francija, 3. Nemčija, 4. Poljska, 5. Grčija, 6. Slovenija, 7. Italija, 8. Finska, 9. Srbija, 10. Turčija, 11. Hrvaška, 12. Ukrajina, 13. Črna gora, 14. Belgija, 15. Litva, 16. Češka, 17. Izrael, 18. BiH, 19. Estonija, 20. Bolgarija, 21. Gruzija, 22. Nizozemska, 23. Madžarska, 24. Velika Britanija.\n\nNaslednji eurobasket bodo septembra 2025 priredili Poljska, Finska, Ciper, ki še nikoli ni igral na večjem tekmovanju, ter Latvija kot gostiteljica ene od štirih skupin in izločilnih bojev v Rigi.",
    "Zvezdnika PSG in Reala kritična do svojih klubov": "Eden Hazard, čigar Belgija je doma z goloma Kevina De Bruyna in Michyja Batshuayija premagala Wales z 2:1 in ostala v igri za osvojitev prvega mesta v skupini, je odigral 65 minut dvoboja v Bruslju, kjer je nato zelo iskreno spregovoril o trenutnem stanju pri madridskem Realu, kjer je na začetku sezone po dolgem času pokazal nekaj vzpodbudnih predstav.\n\n»Stanje je delikatno, saj želim odigrati več minut. To so naporni trenutki, saj želim igrati, a ne igram. Dobro se počutim pri Realu, le manj igram. Ko pa igram, igram dobro. Vem, kaj lahko storim, ko igram,« ostaja samozavesten nekdanji član Lilla in Chelseaja, ki ga je selektor Roberto Martinez s kapetanskim trakom na roki uvrstil v začetno enajsterico.\n\nHazard si je zaželel, da bi Belgijci tudi na obračunu zadnjega kola skupine A4 v Amsterdamu prikazali dober obraz, čeprav po porazu z velikimi rivali na prvem medsebojnem obračunu letošnje lige narodov v Bruslju (1:4) potrebujejo velik podvig za osvojitev prvega mesta, ki zagotavlja uvrstitev na zaključni turnir.\n\nZanimive izjave o (ne)zadovoljstvu s stanjem v klubu prihajajo tudi iz Pariza, kjer so se branilci naslova Francozi z zmago nad Avstrijo (2:0) vsaj do zadnjega kola izognili neslavni selitvi v nižji rang tekmovanja. Zadela sta Kylian Mbappe v 56. in Olivier Giroud v 65. minuti, pred sklepnim obračunom v Københavnu z Dansko, ki je v četrtek zvečer s porazom v Zagrebu predala vodilni položaj Hrvaški (1:2), pa je Mbappe ravno tako kritično spregovoril o svojih delodajalcih.\n\nMbappe zadovoljen z novim dogovorom\n\n»Več svobode imam v reprezentanci kot pri PSG, kjer od mene zahtevajo druge stvari. Tu sem bolj svoboden, saj selektor ve, da imamo v Giroudu 'devetko', ki nase potegne branilce, jaz pa lahko prodrem v prostor. V Parizu je drugače, tega ni. Tam moram igrati 'pivota' in je drugače,« je bil po že 28. golu v dresu z državnim grbom brez dlake na jeziku Mbappe.\n\nV zadnjih dneh je časopisne stolpce v domovini in svetu polnil predvsem njegov vnovičen protest proti udeleževanju oz. fotografiranju na promocijskih dogodkih reprezentance, vodstvo zveze je po hitro sklicanem sestanku z najvplivnejšimi reprezentanti, ki so soigralca podprli, napovedalo spremembe.\n\n»Zadovoljen sem, a nisem jih predlagal le jaz, to je bila želja celotne ekipe. Vseeno mi je, če sem v središču pozornosti, če to prinese nekaj dobrega tudi soigralcem. Kritike ne bodo spremenile mojega načina igre in življenja. Menim, da so zdaj vsi zadovoljni,« se je odmevne zgodbe zadnjih dni še dotaknil Mbappe.",
    "Zdzisław Krasnodębski: Potrebujemo več poguma, več socialne in intelektualne doslednosti znotraj evropskih konservativcev": "Piše: Lionel Baland\n\nZdzisław Krasnodębski je poljski sociolog in filozof, ki je bil univerzitetni profesor v svoji državi in v Nemčiji. Od leta 2014 je poslanec Evropskega parlamenta, izvoljen na listi stranke Zakon in pravičnost (PiS) -politične stranke, ki vlada Poljski in katere predsednik je Jarosław Kaczynski- kot neodvisni intelektualec, čeprav ni njen član. Je član skupine Evropskih konservativcev in reformistov (ECR), ki vključuje stranke Fratelli d’Italia, Švedski demokrati, Vox (Španija), Nieuw-Vlaamse Alliantie (Belgija), JA21 (Nizozemska), … -. Najprej je bil izvoljen v Varšavi, kjer živi, nato pa leta 2019 še v regiji Wielkopolska (Velika Poljska), ki vključuje mesto Poznan na zahodu države. Obakrat je bil vodja liste PiS. Od marca 2018 do julija 2019 je bil podpredsednik Evropskega parlamenta. Lionel Baland se je z njim pogovarjal na gospodarskem forumu v Karpaczu za Breizh-info.\n\nBreizh-info: Vaša stranka Zakon in pravičnost (PiS) je konservativna?\n\nZdzisław Krasnodębski: To pomeni, da je PiS konservativna, vendar morate pojasniti, kaj to pomeni, saj se pomen te besede spreminja. To je mogoče opaziti povsod, v Franciji, v Združenem kraljestvu z “rdečimi torijci” (socialnimi konservativci), v Združenih državah … Nismo konservativni v smislu, da bi bili za minimalno državo, za interese srednjega ali višjega razreda proti socialdemokratom. Za Zakon in pravičnost je značilno to, da želimo zastopati zapostavljene v času preobrazbe, ki je sledila zatonu komunizma. Naše zgodovinske korenine segajo v gibanje Solidarnost (Solidarność) – katerega vodilni osebi sta bila Lech Wałęsa in Anna Walentynowicz -, katerega aktivist sem bil na svoji univerzi, ter v odpor proti nacionalsocialistični nemški okupaciji med drugo svetovno vojno in komunizmu po njej. Večina nas prihaja iz družin, ki so nasprotovale komunizmu, ki je bil na Poljskem vzpostavljen po letu 1945. Smo suverenisti in socialnokonzervativci, zelo konservativni, hkrati pa zagovorniki socialne države.\n\nBreizh-info: Po padcu komunizma so zagovorniki tega sistema kljub vsemu poskušali ostati na oblasti?\n\nZdzisław Krasnodębski: Da, to se vedno zgodi po padcu totalitarnega režima, saj seveda ne moreš zares spremeniti elit. Problem na Poljskem je bil poseben, ker smo imeli zelo močno odporniško gibanje, celo neprimerljivo z Madžarsko ali Češkoslovaško, saj je imelo gibanje Solidarnost deset milijonov članov, imeli pa smo tudi vojno stanje. Vendar je bila država pionirka. Sprememba je bila resnično revolucionarna. Konec osemdesetih let je šlo za nekakšen kompromis med komunizmom in elitami gibanja Solidarnost. To zadnje gibanje se je sčasoma razdelilo na dva tabora, na dve različni skupini. Ena, ki je podpirala kompromis s komunizmom in ni želela premočnega upravljanja ter preizpraševanja preteklosti in odgovornosti komunistov, in druga, bolj radikalna, ki je želela zgraditi novo državo, temeljiteje spremeniti stvari in očistiti institucije sledi komunističnih elit, v zunanjih zadevah, znanosti, medijih … V prvih letih po padcu komunizma je bila glavna linija politične delitve na Poljskem med postkomunizmom in postSolidarnostjo. Danes pa že 15-20 let obstajata dve ločeni skupini, ki izhajata iz Solidarnosti, vendar imata drugačen odnos do komunizma in tudi drugačno pojmovanje razvoja družbe. Ena je bolj tekmovalna, bolj elitistična, bolj osredotočena na velika mesta in na določene privilegije v družbi. Zakon in pravičnost pa se je vedno zavzemal za dekomunizacijo ter za bolj egalitarno in socialno politiko, bolj nacionalno, manj transnacionalno, zagovarjal pa je tudi gradnjo lastnih gospodarskih virov za državo, saj je vsa naša industrija, vzpostavljena v komunizmu, po njegovem padcu propadla. Paradoks Solidarnosti je, da je bilo to gibanje delavcev težke industrije, ki je odpravilo komunizem, vendar je na koncu zaradi gospodarskih sprememb večina teh tovarn in podjetij razpadla, obdelava socialnih stroškov pa je izjemno težka, tudi za nekdanje člane Solidarnosti. In v tem smislu stranka Zakon in pravičnost zastopa interese teh ljudi.\n\nVeč TUKAJ.",
    "Srbi kot Hrvati: \"Tega ne bomo nosili!\"": "Pred svetovnim prvenstvom v Katarju je veliko govora o kapetanskih trakovih.\n\nNovembra se bo začelo letošnje svetovno prvenstvo v nogometu, na žalost brez Slovenije. Zato pa bosta tam Hrvaška in Srbija, ki bosta dopolnjevali kvoto trinajstih evropskih reprezentanc.\n\nV zadnjem obdobju športna in predvsem nogometna prizorišča postajajo platforma za takšna in drugačna politična sporočila. Tako je na Nizozemskem vzniknila ideja, da bi vsi evropski kapetani nosili trak v mavričnih barvah, v počastitev kampanje Ena ljubezen, ki se bori proti diskriminaciji.\n\nPoleg Nizozemske so projekt podprle Francija, Nemčija, Švica, Anglija, Wales, Belgija in Danska. Kapetan Poljske Robert Lewandowski je sporočil, da bo nosil trak v barvah ukrajinske zastave.\n\nOstale štiri reprezentance ne bodo podprle kampanje oziroma njihovi kapetani ne bodo nosili mavričnega traku. Tako so se odločili v vrstah Srbije, Hrvaške, Portugalske in Španije.\n\n\"Bili smo povabljeni k tej akciji. Vse, kar bi lahko izzvalo provokacijo ali bilo kakorkoli videno kot politizacija, je za nas nesprejemljivo. Držimo športno in politično nevtralno pozicijo,\" je dejal generalni sekretar Srbske nogometne zveze (FSS) Jovan Šurbatović.\n\n\"Univerzalna sporočila tipa 'Ustavite vojno' ali 'Mir' smo vedno podprli. Vprašanje mavričnega traku pa je zelo občutljivo za našo družbo. Med našimi navijači je veliko ljudi iz različnih družbenih in verskih skupnosti (...) To niso teme, ki pritičejo nogometu in stadioni niso mesto za takšne stvari,\" je dodal Šurbatović.\n\nSvetovno prvenstvo v Katarju se bo začelo 20. novembra. Srbija bo v skupini G igrala proti Braziliji, Švici in Kamerunu.",
    "Turški selektor stresel jezo nad organizacijo EuroBasketa": "Evropsko prvenstvo v košarki letos tretjič v zgodovini poteka v štirih državah. Poleg Kölna so v vlogi gostiteljev še Milano, Praga in Tbilisi. Ravno gruzijska prestolnica pa je postala kamen spotike za turškega selektorja Ergina Atamana, ki se je pritožil nad vzdušjem in organizacijo tekem v Tbilisiju.\n\nReprezentanca Turčije je po dveh krogih tekmovanja v skupini A pri dveh zmagah. Turki so do zdaj preskočili Bolgare (101:87), še pred tem pa so ugnali tudi Črnogorce (72:68). Ravno danes pa izbrance Ergina Atamana čaka obračun z domačinom Gruzijo. Ataman je po drugi tekmi prvenstva na novinarski konferenci izrazil tudi svoje razočaranje nad dogajanjem v Tbilisiju, kjer v Olympic Palace dvorani, ki lahko sprejeme deset tisoč gledalcev, tekme prvega dela igra skupina A (Španija, Črna gora, Turčija, Gruzija, Belgija, Bolgarija).\n\n\"Tukaj ni prav nobenih gledalcev in navijačev, razen na tekmah Gruzije. Košarka nikogar ne zanima. Potem ko sem veliko let preživel v evroligi, sta takšna izkušnja in takšen turnir zame res … Verjamem, da je tudi večini košarkarjev enako. Takšno vzdušje res ni za nikamor. Na tej tekmi je bilo na primer samo sto ljudi,\" je dejal Ataman, nad tem pa se je po eni izmed tekem pritožil tudi selektor Španije Sergio Scariolo, ki je ob eni izmed izjav naturaliziranega košarkarja Lorenza Browna, da tekme spremlja tudi veliko njegovih prijateljev in družina doma v ZDA, hudomušno pripomnil, da je teh verjetno več kot ljudi v areni.\n\nNad dogajanjem v Gruziji ni navdušen niti Sergio Scariolo. Foto: Reuters\n\nOb tem pa je turškega selektorja Atamana zmotila tudi logistika in razdalja med hotelom in športno areno. \"Pogoji tukaj niso ravno dobri. Od hotela do dvorane se vozimo približno od 45 do 50 minut. To so res zahtevni pogoji. Ob tem ima naš košarkar Furkan Korkmaz težave s hrbtom, prejel je tudi protibolečinsko injekcijo in zaradi dolgih voženj z avtobusi je med treningi ostal v hotelu, saj so nam tako svetovali tudi zdravniki, ker bi dolgotrajna vožnja samo še poslabšala njegovo stanje. Bomo videli, kaj se bo zgodilo v nadaljevanju,\" še ni bil zadovoljen Ataman.\n\nSkupina A:\n\nNedelja, 4. september, Tbilisi:\n\n13.30 Bolgarija - Črna gora\n\n16.15 Španija - Belgija\n\n19.00 Turčija - Gruzija Lestvica:\n\n1. Španija 2 - 4\n\n2. Turčija 2 - 4\n\n3. Črna gora 2 - 3\n\n4. Belgija 2 - 3\n\n5. Gruzija 2 - 2\n\n6. Bolgarija 2 - 2\n\nPreberite še:",
    "Norvežan šokiral favorite, Pogačar brez medalje": "Norvežan Tobias Foss, moštveni kolega Primoža Rogliča, je presenetljivo slavil v vožnji na čas na svetovnem prvenstvu v Wollongonu.\n\nNorvežan Tobias Foss je svetovni kolesarski prvak v vožnji na čas. Na 34,2 km dolgi trasi je za presenetljivo zmago ugnal drugega Švicarja Stefana Künga in tretjega Belgijca Remca Evenepoela.\n\nEdini slovenski predstavnik Tadej Pogačar je s solidno vožnjo zasedel šesto mesto.\n\nEpa\n\nPogačar se je na traso podal tik pred zadnjima dvema, Evenepoelom in Italijanomter na prvem vmesnem času po rezervirani vožnji zasedel deseto mesto z zaostankom 16 sekund za Küngom.\n\nDo drugega merjenja časa na vrhu Mount Ousleyja je izgubil še precej več časa v primerjavi z najboljšimi. Bil je sedmi z zaostankom 44 sekund, nato pa je do cilja peljal bolje in pridobil mesto, potem ko je prehitel še nekdanjega dvakratnega svetovnega prvaka Ganno. Na SP je to za Slovenijo izenačena druga najboljša uvrstitev v kronometrih.\n\nV tej sezoni je Pogačar v vožnjah na čas zabeležil tri tretja mesta in eno četrto. Najboljšo slovensko uvrstitev ima na SP še naprej Primož Roglič, ki je bil v Bergnu pred petimi leti srebrn za Nizozemcem Tomom Dumoulinom.\n\nS traso z nekaj razgibanimi deli ter dvakratnim prečkanjem klanca Mount Ousley je sicer najbolje od začetka opravil Küng, ki je bil najhitrejši na obeh vmesnih časih. Pred Fossom je imel pred zadnjim delom še 11 sekund prednosti, pred Evenepoelom pa 15. Toda do cilja je Švicar popustil, presenetljivo pa se je naslova veselil Norvežan.\n\nProfimedia\n\n\"Zdi se, kot da sanjam. Ne verjamem, vse je tako nerealno. Dobil sem sicer signale od svojega telesa, da so moje noge dobre. Vedel sem, da sem ustrezno pripravljen po prihodu iz Kanade, ampak ne takole. Seveda bom užival v tem uspehu, a najprej se ga moram sploh zavedati,\" je po dirki dejal Foss.\n\n\"Tega nisem pričakoval. Že tako nisem najbolj samozavesten kolesar, zato pač ne verjamem, dokler ni konec. Na trasi sem pustil vse, kar premorem. Nič ne bi mogel narediti bolje. S tem sem bil zadovoljen ob prihodu v cilj, ostali pa so morali nato narediti svoje. Res je neverjeten občutek,\" je še dodal Norvežan.\n\nZa 25-letnika iz Vingroma je to sploh prva zmaga zunaj Norveške, potem ko je pred tem dvakrat slavil na domačem DP v vožnji na čas in enkrat na cestni dirki. Danes je imel v cilju tri sekunde naskoka pred Küngom ter devet pred Evenepoelom. Pogačar je zaostal 48 sekund.\n\nNa vrhu večne lestvice s štirimi naslovi v tej panogi ostajata Nemec Tony Martin in Švicar Fabian Cancellara. Ganna bi sicer lahko postal tretji kolesar s tremi zaporednimi naslov po Martinu (2011-2013) in Avstralcu Michaelu Rogersu (2003-2005), a mu to ni uspelo.\n\nV začetku novega tedna bodo v vožnjah na čas nastopili še v mlajših konkurencah. Od Slovencev bo v torek med mladinci nastopil Natan Gregorčič. V konkurenci mlajših članov ter mladink slovenskih predstavnikov ni.\n\n\"Sem kar zadovoljen, mogoče bi lahko iz sebe iztisnil malce več. Toda šel sem res 100-odstotno na traso, malenkosti pa se vedno da izboljšati. Zelo sem zadovoljen, noge se vrtijo in zelo sem motiviran za nedeljo. Od starta sem šel zelo dobro, nekako sem se celo preveč zagnal, potem pa sem dvomil, ali bo sploh zneslo do cilja. Ko sem prišel čez prvi krog, sem vedel, da moram iti na vse ali nič. V zadnjem delu sem zato skušal iztisniti vse iz sebe, tudi čez klanec in potem do cilja. Tudi skozi ovinke sem šel v drugem krogu precej bolje, zato sem vseeno zadovoljen. Lani sem bil deseti, letos pa šesti, kar se mi zdi dober rezultat.\" Tadej Pogačar za RTV Slovenijo\n\nIzidi - vožnja na čas, moški (Wollongong, 34,2 km): 1. Tobias Foss (Norveška) 40:02 2. Stefan Küng (Švica) + 0:03 3. Remco Evenepoel (Belgija) 0:09 4. Ethan Hayter (Velika Britanija) 0:40 5. Stefan Bissegger (Švica) 0:47 6. Tadej Pogačar (Slovenija) 0:48 7. Filippo Ganna (Italija) 0:56 8. Nelson Oliveira (Portugalska) 0:59 9. Yves Lampaert (Belgija) 1:09 10. Bruno Armirail (Francija) 1:10 ...",
    "STA: Američani ekipni svetovni prvaki v motokrosu": "Chicago, 26. septembra - Ameriški motokrosisti so zmagovalci letošnje izvedbe pokala narodov oziroma ekipnega svetovnega prvenstva. Na tekmovanju v domačem Red Budu v Michiganu so sinoči premagali Francoze in Avstralce ter tako nasledili lanske prvake Italijane. Slovenskih dirkačev v ZDA ni bilo.",
    "V soboto po nov mejnik": "V soboto po nov mejnik\n\nSlovenska moška odbojkarska reprezentanca bo imela jutri ob 17.30 v ljubljanskih Stožicah priložnost, da v osmini finala z morebitno še drugo zmago nad istim tekmecem na svetovnem prvenstvu (SP), nad Nemčijo, izboljša 12. mesto s SP leta 2018.\n\nK prvi zmagi nad Nemci so veliko prispevali Tine Urnaut (z žogo) ter Primorca Jani Kovačič (moder) in Dejan Vinčić (9). Foto: Nebojsa Tejic/STA\n\nLJUBLJANA > Slovenskim odbojkarjem se na letošnjem svetovnem prvenstvu ponavlja zgodba s prejšnjega. Tudi tokrat se bodo v drugem delu morali še drugič zapored pomeriti z istim tekmecem. Leta 2018 je bila to Belgija, tokrat bo Nemčija. Upajmo, da se bo tudi rezultatski razplet ponovil. Belgijce je ista generacija (s Primorci Janijem Kovačičem, Dejanom Vinčićem in Mitjo Gasparinijem), ki bo na parketu tudi v soboto proti Nemcem, takrat, leta 2018, premagala dvakrat.\n\nTokrat bo vložek v drugo v tekmo z Nemčijo precej višji. Pred štirimi leti je bil sistem napredovanja v izločilne boje namreč bistveno daljši kot tokrat. Zmaga z Belgijo je bila tedaj le (pre)majhen kamenček v mozaiku nabiranja točk drugega skupinskega dela SP za preboj v tretji skupinski del. Žal skok vanj Slovencem ni uspel. Šele naslednja faza je prinesla prva izločilna boja - polfinalna. Tokrat bo tekma z Nemčijo že izločilna. Zmaga prinaša vstopnico v četrtfinale, kar za Slovence že pomeni izboljšanje 12. mesta s prejšnjega prvenstva. Če naši reprezentanci ta skok uspe, bo tudi četrtfinale igrala pred razprodanimi Stožicami. Zaključni boji za odličja bodo v poljskih Katovicah.\n\nOstale skupine in pari Katovice, skupina A , vrstni red - Srbija 9, Ukrajina 6, Tunizija 3 (vsi napredovali), Portoriko 0 (izpadel). C: Poljska 9, ZDA 6 (napredovali), Mehika 2, Bolgarija 1 (izpadli). Ljubljana, B: Brazilija 8, Japonska 6, Kuba 4 (napredovali), Katar 0 (izpadel) E, Italija 9, Turčija 6 (napredovali), Kanada 3, Kitajska 0 (izpadli). F, Nizozemska 8, Iran 5, Argentina 4 (napredovali), Egipt 1 (izpadel). Ostali pari osmine finala, Gliwice, nedelja - ZDA : Turčija, Poljska : Tunizija ; 6. septembra - Srbija : Argentina, Brazilija : Iran.\n\nNemci so v osmino finala prišli skozi zadnja vrata. Potem ko sta se po dve najboljši reprezentanci iz šestih skupin tja uvrstili neposredno, so se naši prihajajoči jutrišnji tekmeci veselili kot predzadnja iz vrste dodatnih srečnih štirih reprezentanc iz šestih skupin, ki so zasedle tretje mesto z večjim številom točk in boljšim razmerjem v nizih kot najslabši dve, ki sta izpadli. Usoda je hotela, da je Slovenija kot druga nosilka - gostiteljica (prva je Poljska) in kot druga ekipa skupine D (7 točk) v skladu s pravili dobila po dosedanjem izkupičku 15. reprezentanco tega prvenstva, Nemčijo, tretjo v slovenski skupini (3 točke). Četrti Kamerun se je z ničlo poslovil.\n\nProgram tekem osmine finala se bo začel jutri. Ekipe, ki so napredovale, so skoraj v celoti pričakovane. Jutri bo v Stožicah najprej, ob 17.30, tekma Slovenija : Nemčija.\n\nVstopnice kopnijo Za jutrišnji program v Stožicah bo veljala ena vstopnica za obe tekmi, zaloga pa hitro kopni. Nakup je možen na prodajnih mestih Petrola in na spletni strani Eventima. Če bo v Stožicah zmanjkalo prostora, bo na voljo še skupinski ogled na velikem zaslonu v ozadju koncertnega odra navijaške cone pred dvorano. Cona bo odprta od 16. ure dalje.\n\nOb 21.15 bo sledil še dvoboj evropskih prvakov Italijanov s Kubanci. Slovenci prihajajo na igrišče z velikim moralnim kapitalom, z zmago s 3:0 nad Nemci, vendar bo to čisto nova zgodba, z velikim pritiskom na igralce z obeh straneh, saj napak ne bo smelo biti. Ne glede na to so naši fantje favoriti.\n\nV ponedeljek bodo Stožice prizorišče še dveh tekem. Najprej se bodo stalni udeleženci SP in lige narodov, Nizozemci, pomerili s presenečenjem, z Ukrajino, ki je dobila povabilo za nastop potem, ko je bila zaradi napada na Ukrajino iz SP izključena Rusija. Večerni termin (21) bo poslastica med med zmagovalko svetovne lige Francijo (prvo tudi v skupini D, 8 točk) in peto v svetovni ligi, Japonsko.",
    "Kdaj bomo lahko spet spremljali naše odbojkarje?": "Evropska odbojkarska zveza (Cev) je objavila termina evropskih prvenstev prihodnje leto. Slovenske odbojkarice se bodo med evropsko elito merile med 15. avgustom in 3. septembrom, odbojkarji pa bodo naslov podprvaka stare celine branili med 28. avgustom in 16. septembrom.\n\nS sedeža krovne evropske odbojkarske organizacije so sporočili, da bodo EP za odbojkarice 2023 gostile štiri države skupaj, Belgija, Italija, Estonija in Nemčija.\n\nSlovenke so si že zagotovile nastop na EP, potem ko so v nedavno končanih kvalifikacijah zasedle prvo mesto. Doslej so odbojkarice nastopile na dveh prvenstvih, 2015 in 2019, so sporočili iz Odbojkarske zveze Slovenije (OZS).\n\nEurovolley za moške pa bo prav tako prihodnje leto v štirih državah, vendar za zdaj še ni znano, v katerih. Slovenci bodo še tretjič od leta 2015 branili srebrno kolajno in bodo eni od favoritov.",
    "Šokantno slovo prvih favoritov!": "V osmini finala evropskega prvenstva se je zgodilo veliko presenečenje.\n\nZaenkrat največje presenečenje EuroBasketaso pripravili Italijani, ki so na kolena položili za mnoge navijače in stavnice prve favorite turnirja - Srbe (94:86). Naši zahodni sosedi se bodo v četrtfinalu udarili s Francijo, zmagovalec tega dvoboja se bo v polfinalu nato srečal z boljšim iz obračuna med Slovenijo in Poljsko.\n\nNikola Jokić je dosegel 32 točk in 13 skokov, a to ni pomagalo \"orlom\". Za Italijo je Marco Spissu zbral 22 točk in šest podaj, Nicolò Melli pa 21 točk in šest skokov.\n\nTudi prvi dve nedeljski tekmi sta se končali z identičnim rezultatom. Finci so na krilih izjemnega Laurija Markkanena, ki je zbral 43 točk, premagali Hrvaško (94:86). Izenačeno tekmo so severnjaki v svoj prid obrnili v zadnjih minutah.\n\nTekmeci Slovenije v četrtfinalu bodo Poljaki, ki so v sosedskem obračunu porazili Ukrajince (94:86). Ključna za uspeh sta bila A.J. Slaughter s 24 točkami in Mateusz Ponitka z 22 točkami in devetimi skoki.\n\nGrki so z veliko težavami ugnali Češko (94:88). Slednja je vodila skozi velik del obračuna, v zadnjem delu pa je favorizirana ekipa na čelu z zvezdnikom Giannisom Antetokounmpom, ki je vpisal 27 točk in deset skokov, stvari postavila na svoje mesto.\n\nPARI ČETRTFINALA:\n\nSlovenija - Poljska\n\nFrancija - Italija\n\nŠpanija - Finska\n\nNemčija - Grčija\n\nEuroBasket, osmina finala:\n\nSrbija - Italija 86:94 (28:20, 23:25, 17:21, 18:28)\n\nJokić 32 (13 sk); Spissu 22 (6 as), Melli 21 (6 sk).\n\nFinska - Hrvaška 94:86 (20:21, 25:22, 22:22, 27:21)\n\nMarkkanen 43 (9 sk); Bogdanović 23.\n\nUkrajina - Poljska 86:94 (21:24, 24:18, 22:27, 19:25)\n\nBobrov 15; Slaughter 24, Ponitka 22 (9 sk, 6 as).\n\nGrčija - Češka 94:88 (20:20, 21:25, 22:22, 31:21)\n\nG. Antetokounmpo 27 (10 sk, 5 as), Vesely 21.\n\nTurčija - Francija 86:87* (11:18, 24:25, 22:6, 20:28, 9:10)\n\nTuncer 22; Gober 20 (17 sk).\n\nSlovenija - Belgija 88:72 (24:19, 20:22, 19:19, 25:12)\n\nDončić 35 (5 sk, 5 as); Lecomte 16, Gillet 15 (10 sk).\n\nNemčija - Črna gora 85:79 (19:10, 29:14, 19:26, 18:29)\n\nSchröder 22 (8 as); Perry 25 (6 as), Dubljević 22 (7 sk).\n\nŠpanija - Litva 102:94* (19:20, 21:25, 23:23, 20:15, 19:11)\n\nBrown 28 (8 as), W. Hernangomez 21 (8 sk); Kuzminskas 18.\n\n* - po podaljšku",
    "Avstrijci v zgodovinskem večeru po nokavt prvakov": "V nadaljevanju preberite:\n\nSinoči se je s preloženo tekmo med Škotsko in Ukrajino v Glasgowu začelo sklepno dejanje letošnje nogometne lige narodov. Branilci naslova Francozi so se že poslovili od pokala, ki so ga prvič v zgodovini osvojili lani, prvi prvaki lige narodov, Portugalci, še imajo možnosti v boju za prvo mesto v svoji skupini, a so v boljšem položaju njihovi najhujši rivali Španci. Kaj lahko bi se zgodilo, da bi o končnem prvem mestu odločala spektakla v Bragi (Portugalska – Španija) in Amsterdamu, kjer se bosta v zadnjem kolu v še enem sosedskem dvoboju spopadli Nizozemska in Belgija. Madžari bi z zmago nad Nemčijo v Leipzigu že osvojili prvo mesto brez dvoma poskrbeli za eno največjih senzacij tega tisočletja.",
    "Na EP je najbolje zastopana Španija, a preživlja težke čase": "Zanimivo pisana je sestava slovenske košarkarske reprezentance. Največ igralcev (3) prihaja iz lige NBA, po dva iz španskih in domačih klubov, Jaka Blažič iz Turčije, Žiga Samar iz Nemčije in Žiga Dimec z Japonske. Aleksej Nikolić in Luka Rupnik še vedno nimata delodajalca, zato bi jima uspeh na letošnjem prvenstvu nedvomno pomagal do ugodne pogodbe. Pred petimi peti je bil pred eurobasketom brezposeln zgolj Edo Murić, a se je sporazumel z evroligašem Anadolujem Efesom že po četrtfinalni zmagi nad Latvijo.\n\nZaradi poškodb so reprezentance doživele kar nekaj sprememb. Potem ko je konec julija kazalo, da bo na letošnjem EP igralo 41 košarkarjev iz lige NBA, jih zdaj v zasedbah najdemo 33; še vedno dva več kot na prvenstvu 2017. Brez adutov iz elitnih ameriških klubov je zgolj sedem moštev (Belgija, Bolgarija, Estonija, Madžarska, Nizozemska, Poljska in Velika Britanija), med preostalimi 17 pa jih imajo največ Francija (4), Slovenija, Hrvaška, Nemčija, Turčija (po 3), Grčija, Gruzija, Litva, Španija in Ukrajina (po 2). V »naši« skupini B jih torej skupno igra največ (13), saj moramo prišteti še zvezdnika BiH Jusufa Nurkića.\n\nRudy Gobert (levo) je najbolj uveljavljen od štirih francoskih adutov iz lige NBA. Desno Luka Dončić. FOTO: Aris Messinis/AFP\n\nNajveč ambasadorjev (42) iz raznih držav ima španska košarkarska liga, sledijo ji regionalna liga ABA s 24, italijansko prvenstvo z 20, nemško s 16 ter francosko in grško s 16. Takšno razmerje sil je dokaz, da so klubi na Pirenejskem polotoku kljub težkim časom ohranili finančno prevlado na stari celini, po drugi strani pa lahko žalosti navijače španske izbrane vrste. Države, ki je na dosedanjih EP osvojila 13 kolajn (3 zlate, 6 srebrnih in 4 bronaste), letos skoraj nihče ne uvršča v krog resnejših favoritov. Pa čeprav na večni lestvici zaostaja le za razpadlima velesilama Sovjetsko zvezo (21, 14 zlatih) in SFR Jugoslavijo (13, 5 zlatih), ob zadnjih devetih priložnostih pa je ostala brez odličja le leta 2005, ko je bila četrta.\n\nRudy zadnji mohikanec\n\nUpokojitve, poškodbi Rickyja Rubia in Sergia Llulla ter slabše delo kot pri prejšnjih rodovih so pustili vidne posledice. Iz zlatega španskega rodu je v moštvu ostal le 37-letni Rudy Fernandez, ki ima za seboj 238 nastopov v državnem dresu, 11 njegovih soigralcev jih je skupno zbralo 288; največ edini orožji iz lige NBA, brata Guillermo (New Orleans, 75) in Juan Hernangomez (Toronto, 43). Za primerjavo: delno pomlajena dvanajsterica z lanskih olimpijskih iger (toda s Fernandezom, Llullom, Rubiom, Paujem in Marcom Gasolom, Sergiom Rodriguezom in Victorjem Claverjem), ki je izgubila s Slovenijo s 87:85 in izpadla v četrtfinalu proti ZDA, se je lahko pohvalila s 1428 reprezentančnimi dvoboji.\n\nLeto dni pozneje so morali Španci na hitro naturalizirati Američana Lorenza Browna, saj jim je zmanjkalo kakovostnih organizatorjev, lahko pa se zahvalijo tudi žrebu. Proti Bolgariji, Gruziji, Belgiji, Črni gori in Turčiji bodo imeli precej lažje delo kot Slovenci v skupini smrti. Izkušeni selektor Sergio Scariolo, ki je prvič vodil moštvo v obdobju 2009-12, zdaj pa še od leta 2015 naprej, se zaveda, da so napočili novi časi: »Preteklost je minila, in če živiš v njej, ne napreduješ. Primerjava rodov je krivična, ostala pa je želja, da bi igrali tako, kot smo leta 2009, ko smo se prvič povzpeli na evropski prestol.«",
    "Slovenija z dobro skupno oceno pri zmanjševanju vpliva plastičnih proizvodov na okolje": "Gibanje Break Free From Plastic je izdalo novo poročilo o stanju implementacije Direktive o zmanjšanju vpliva nekaterih plastičnih proizvodov na okolje po državah EU. Po mnenju slovenskih predstavnikov gibanja, Ekologov brez meja, poročilo kaže napredek v večini držav, a tudi precej napak in pomanjkljivih ukrepov v njihovih načrtih za omejitev plastičnega onesnaževanja.\n\nPrvo tako poročilo je bilo izdano lani, ko je potekel čas za prenos najstrožjih ukrepov iz direktive — prepovedi dajanja na trg in označevanja nekaterih plastičnih izdelkov za enkratno uporabo. Takrat je zaostajalo še veliko držav, med njimi tudi Slovenija, Slovaška in Španija, ki so januarja 2022 prejele uradni opomin zaradi pomanjkljivega prenosa direktive. Razlog za to ni le pomanjkanja ambicije, ampak tudi, ker Evropska komisija takrat še ni pripravila nekaterih usmeritev za pravilni prenos direktive v naš pravni red.\n\nDa večine ovir ni več, je razvidno tudi iz poročila, kjer je iz treh držav z dobro oceno število naraslo na devet. Do tega je prišlo predvsem na račun bolj ambicioznih ciljev za zmanjševanje potrošnje. Razlogi za slabe ocene pa so predvsem manjkajoči ključni ukrepi (Nizozemska, Nemčija, Avstrija, Estonija, Romunija, Madžarska in Belgija) in pomanjkanje ambicije (Hrvaška, Slovaška, Bolgarija, Romunija in Češka), medtem ko nekatere še vedno precej zamujajo (Finska, Poljska) ali pa so celo v nasprotju z direktivo (Italija).\n\nZemljevid prikazuje vrzel v ambicijah med najuspešnejšimi, ki vodijo prehod (označeno z zeleno), in državami, ki zaostajajo pri izvajanju ukrepov EU za omejitev plastike za enkratno uporabo (v oranžni in rdeči barvi). Za celoten pregled analize si oglejte tabelo stanja izvajanja na strani 8 poročila, kjer je poudarjeno stanje za vsako državo članico po ukrepih.\n\nSlovenija se je zaradi predvidenih ukrepov uvrstila med države z dobro skupno oceno, čeprav prenosa direktive še nismo dokončali. Po dolgi zakonodajni poti in več javnih obravnavah je dokončanje prenosa upočasnila tudi ustavna pritožba na novi Zakon o varstvu okolja, vseeno pa lahko pričakujemo sprejem do konca leta. Kar bo skrajni čas, saj nam leto 2023 že prinaša prve obveze glede proizvajalčeve razširjene odgovornosti: ozaveščanje in plačilo stroškov za čiščenje smetenja z njihovimi izdelki.\n\nPovsod po Evropi je bila prepoznana potreba po okrepitvi naporov za učinkovito implementacijo, saj so na trgu še vedno prisotni nekateri prepovedani plastični izdelki za enkratno uporabo. Večina držav tudi ni razčlenila obvez glede ozaveščanja in ga prepušča proizvajalcem. Nevladne organizacije iz vse Evrope zato pozivajo države in Evropsko komisijo, da odigrajo svojo ključno vlogo pri zaustavitvi onesnaževanja s plastičnimi izdelki za enkratno uporabo.\n\nJaka Kranjc, ki je v imenu Ekologov brez meja sooblikoval poročilo, pravi: »Pri nas bo za uspešno implementacijo ključen še kavcijski sistem za embalažo pijač, brez katerega ne bomo mogli doseči ciljev direktive (ne glede onesnaževanja, ne glede vsebnosti reciklirane plastike). Vladni rok, da podrobnosti uredi do naslednje pomladi, se hitro bliža, zamuda pa bi pomenila dodatne zaplete in onesnaževanje.«\n\nVir: Ekologi brez meja",
    "Nič več Slovenija, po novem je prvi favorit Srbija": "Luka Dončić z druščino bo prvo tekmo na letošnjem EuroBasketu odigral v četrtek proti Litvi.\n\nLuka Dončić z druščino bo prvo tekmo na letošnjem EuroBasketu odigral v četrtek proti Litvi. Foto: Blaž Weindorfer/Sportida\n\nSlovenska košarkarska reprezentanca po oceni Mednarodne košarkarske zveze (Fiba) ni več prvi favorit EuroBasketa. Na posebni napovedni lestvici, na kateri krovna zveza ocenjuje moč in trenutne zmožnosti udeležencev evropskega prvenstva, je Slovenija zdrsnila na drugo mesto. Prehitela jo je Srbija, ki ima z Nikolo Jokićem na letošnjem košarkarskem vrhuncu leta velike cilje.\n\nV Sloveniji v teh dneh ne raste le odbojkarska, ampak tudi košarkarska evforija. Jutri se v štirih evropskih državah začenja EuroBasket. Luka Dončić, Goran Dragić in druščina bodo evropski naslov branili v Nemčiji. V tej državi so odigrali tudi zadnjo tekmo pred evropskim prvenstvom. Mudili so se v Münchnu in v kvalifikacijah za SP 2023 prikazali eno (naj)slabših predstav, odkar dres slovenske reprezentance nosi tudi zvezdnik svetovnega kova Dončić. Doživeli so prepričljiv poraz, prvega v poletnem obdobju, sicer polnem uspehov in odmevnih zmag slovenske reprezentance. Po neuspehu v Nemčiji je Slovenija izgubila vodilni položaj na posebni jakostni lestvici Fibe.\n\nWhat would you change in the Final version of our Power Rankings? 📊#EuroBasket x #BringTheNoise — #EuroBasket 2022 (@EuroBasket) August 30, 2022\n\nPo novem je prvi favorit krovne košarkarske zveze za naslov prvaka Srbija, ki je z nedavnimi zmagami nad Grčijo (po podaljšku v Beogradu) in Turčijo (+21 v gosteh) nakazala, da bi lahko na EuroBasketu šla povsem do konca. Srbi so na lestvici pridobili kar štiri mesta, največ od vseh.\n\nSrbska košarkarska reprezentanca na čelu z Nikolo Jokićem je pred kratkim gostovala v Stožicah in po podaljšku priznala premoč Sloveniji. Foto: Matic Klanšek Velej/Sportida\n\nTakoj za njo je Slovenija, ki jo je leta 2017 v finalu EuroBasketa v Istanbulu zagodla prav Srbiji, na lestvici največjih favoritov za osvojitev lovorike pa sledijo Grčija, Litva in Francija, ki je pred kratkim presenetljivo izgubila kvalifikacijsko tekmo za SP proti Bosni in Hercegovini, na lestvici Fife pa padla kar za tri mesta.\n\nPo drugi strani je med vodilno deseterico poleg Srbije največji skok uspel Nemcem. Proti Sloveniji so dokazali, da bi lahko s pomočjo domačega občinstva na EuroBasketu prekrižali račune številnim favoritom in se povzpeli zelo visoko.\n\nIzbranci Aleksandra Sekulića spadajo med osrednje kandidate za lovoriko. Na EuroBasketu bodo prebili led v četrtek, ko se bodo v prvem nastopu v skupini B v Kölnu ob 17.15 pomerili z Litvo. V skupini so še BiH, Madžarska, Francija in Nemčija. Jutri bodo začeli tekme tudi v skupini A v Gruziji (Španija, Črna gora, Turčija, Gruzija, Belgija in Bolgarija), skupini C in D pa bosta tekmovanje odprli v petek.",
    "Hud udarec za Turke pred osmino finala": "Na evropskem prvenstvu v košarki je danes prost dan, reprezentance pa se pospešeno pripravljajo na tekme osmine finala, ki bodo na sporedu v soboto in nedeljo. V soboto se bodo poleg Slovencev na parketu na enem izmed derbijev osmine finala udarili Francozi in Turki, ki pa bodo nastopili brez enega od največjih zvezdnikov ekipe Shana Larkina.\n\nTurčija je pred nadaljevanjem EuroBasketa doživela velik udarec. Naturalizirani član turške reprezentance Shane Larkin si je namreč poškodoval ligamente na dveh prstih in bo moral v prihodnjih dneh prestati operacijo, ki ga bo vsaj za nekaj časa oddaljila od košarkarskih igrišč. Larkin naj bi bil namreč zaradi poškodbe prisiljen izpustiti tudi začetek klubske sezone, kjer prav tako trenira pod vodstvom Ergina Atamana, ta je ob tem še selektor turške izbrane vrste. Po prvih ocenah bo Larkin z igrišč odsoten približno dva meseca.\n\n\"Po informacijah, ki smo jih prejeli to jutro, mora Shane prestati operacijo na roki. Ima težave z območjem med tretjim in četrtim prstom. Povedal mi je, da ne more niti držati žoge. Vse skupaj se je začelo z udarcem, ki ga je prejel na naši prvi tekmi s Črno goro. Shane je zatem prestal pregled z magnetno resonanco, ki je pokazal, da je operacija nujna. Ima veliko željo igrati, a je v prevelikih bolečinah in ni zmožen držati žoge,\" je o stanju svojega varovanca dejal Ataman.\n\nLarkin je bil v prvem delu prvenstva s povprečjem sedmih asistenc na tekmo prvi asistent turške izbrane vrste, v povprečju pa je dosegal še 9,2 točke na tekmo. Turčija je v prvem delu zabeležila tri zmage (Črna gora, Bolgarija, Belgija) in dva poraza (Gruzija, Španija).\n\nPreberite še:",
    "Slovenija na lestvici Evropskega inovacijskega indeksa pridobila dve mesti": "Podjetja 22.9.2022 13:05\n\nLjubljana, 22. septembra - Slovenija je na lestvici Evropskega inovacijskega indeksa (ESI) napredovala za dve mesti in zasedla 13. mesto. Kot ugotavljajo na gospodarskem ministrstvu, smo dosegli 93,5 odstotka povprečja EU, s čimer se še vedno uvrščamo v skupino držav zmernih inovatork, a se približujemo skupini močnih inovatork.\n\nNa vrhu lestvice ostaja Švedska, med vodilnimi državami EU na področju inovacij so še Finska, Danska, Nizozemska in Belgija. Irska, Luksemburg, Avstrija, Nemčija, Ciper in Francija so nad evropskim povprečjem, kar jih uvršča v skupino držav močnih inovatork, je zapisano na spletni strani Evropske komisije.\n\nV skupino držav zmernih inovatork poleg Slovenije sodijo še Estonija, Češka, Italija, Španija, Malta, Litva in Grčija. Med nastajajočimi inovatorji pa so madžarska, Hrvaška, Slovaška, Poljska, Latvija, Bolgarija in Romunija.\n\nKot ugotavljajo na Evropski komisiji, so skoraj vse države zabeležile napredek na področju inovacij v obdobju od 2015 do 2022. A kot izpostavljajo, razlike v inovacijah med državami EU še naprej ostajajo. \"Skupine uspešnosti so običajno geografsko koncentrirane: vodilni inovatorji in večina močnih inovatorjev so v severni in zahodni Evropi, večina zmernih in nastajajočih inovatorjev pa v južni in vzhodni Evropi,\" so zapisali na komisiji.\n\nV primerjavi z državami tekmicami je EU na globalni ravni letos po inovativnosti prehitela Japonsko, medtem kot je vodilna svetovna inovatorka še vedno Južna Koreja. Od leta 2015 je najbolj napredovala Kitajska, ki sicer še naprej zaostaja za EU.\n\nSlovenija je v primerjavi z letom 2022 močno napredovala glede števila malih in srednje velikih podjetij s poslovno-procesnimi ter produktnimi inovacijami in glede dosega širokopasovnega interneta. Država je izredno močna tudi v znanosti, predvsem na področju mednarodnih znanstvenih so-objav, so v sporočilu za javnost zapisali na ministrstvu za gospodarski razvoj in tehnologijo.\n\nSlovenija je nad evropskim povprečjem na področju uporabe informacijskih tehnologij, še posebej pri številu podjetij, ki svoje zaposlene usposabljajo na področju informacijsko komunikacijskih tehnologij. Nadpovprečni smo tudi pri kazalnikih vladne podpore raziskavam in razvoju v gospodarstvu ter zaposlovanja kadrov z znanjem intenzivnih dejavnosti.\n\n\"Evropski inovacijski indeks je koristno orodje za pripravljavce ukrepov za spodbujanje inovativnosti,\" je ocenil gospodarski minister Matjaž Han. S pomočjo kazalnikov države namreč dobijo vpogled, na katerih področjih je potrebno okrepiti aktivnosti.\n\n\"Zavedamo se, da se z vlaganjem v razvoj in inovacije na eni strani krepi naše gospodarstvo, na drugi strani pa se pomembno prispeva tudi k zelenemu prehodu, zato bomo na ministrstvu za gospodarski razvoj in tehnologijo tudi v bodoče podpirali aktivnosti v smeri razvoja in inovacij,\" je ob tem zagotovil Han.\n\nOb tem so spomnili, da je Slovenija napredovala tudi na EU lestvici indeksa digitalizacije gospodarstva in družbe (DESI), s katerim Evropska komisija od leta 2014 spremlja digitalni napredek držav članic EU. Slovenija je v letu 2022 napredovala za dve mesti in je sedaj uvrščena na 11. mesto, torej nad povprečjem EU. Uspešni smo predvsem pri integraciji digitalne tehnologije v mala in srednje velika podjetja ter na področju storitev v oblaku in umetni inteligenci, so še zapisali na ministrstvu.",
    "Slovenec na najdi.si novicah": "",
    "Mama Luke Dončića na tekmi v Berlinu v dresu, na katerem piše “mami”": "",
    "Tako težko pot bo imela Slovenija do olimpijskih iger": "Odbojkarji bodo prihodnje leto nastopili v kvalifikacijah za OI 2024.\n\nSlovenska moška odbojkarska reprezentanca bo med 30. septembrom in 8. oktobrom prihodnje leto igrala v kvalifikacijah za olimpijske igre leta 2024 v Parizu, so sporočili iz Odbojkarske zveze Slovenije. Slovenci so si nastop v kvalifikacijah, v katerih se bo za OI pomerilo 24 reprezentanc, zagotovili z devetim mestom na svetovni lestvici. Poleg Slovenije bo v kvalifikacijah še 23 najboljših reprezentanc v mednarodni razvrstiti lestvice FIVB. Izjema je Francija, ki je kot gostiteljica na OI že uvrščena.\n\nReprezentance, ki se bodo v kvalifikacijah potegovale za nastop na OI so tako še Poljska, Italija, Brazilija, ZDA, Japonska, Argentina, Iran, Srbija, Kuba, Nizozemska, Turčija, Kanada, Ukrajina, Nemčija, Mehika, Tunizija, Egipt, Belgija, Češka, Bolgarija, Finska, Katar in Rusija. Če Rusija zaradi invazije nad Ukrajino v kvalifikacijah ne bo smela nastopiti, jo bo zamenjala Kitajska, 26. reprezentanca lestvice.\n\n💙💚 Slovenska izbrana vrsta bo med 30. septembrom in 8. oktobrom prihodnje leto igrala v kvalifikacijah za #Paris2024. V boj za nastop na olimpijskem turnirju se bo podalo 24 reprezentanc. Več ➡️ https://t.co/HM09PaL7Uf 💚💙#OlympicGames #sLOVEvolley pic.twitter.com/kg7XIeMApa — Odbojkarska zveza Slovenije 🇸🇮 (@SloVolley) September 14, 2022\n\nKvalifikacije se bodo odvijale v okviru treh turnirjev z osmimi reprezentancami. Tri države organizatorice turnirjev bodo igrale kot prvopostavljene ekipe, ostale pa bodo na turnirjih razvrščene po sistemu \"serpentine\" glede na njihovo mesto na lestvici FIVB. Iz vsake skupine bosta na OI napredovali najboljši dve reprezentanci. Preostalih pet držav, ki se bodo uvrstile med dvanajst udeleženk OI, bo znanih na podlagi uvrstitve na svetovni lestvici junija 2024. Prednost bodo imele reprezentance s celin, katerih države si nastopa na olimpijskem turnirju še ne bodo zagotovile.\n\nKer je za pričakovati, da si bodo evropske reprezentance priborile večino vozovnic za Pariz, bi bilo tako ključno, da Slovenija turnir osmerice konča na enem izmed prvih dveh mest ter si tako zagotovi sodelovanje na OI. Z devetim mestom na svetovni lestvici bi sicer Slovenija imela vlogo tretjega ali četrtega nosilca skupine.\n\nKvalifikacije se bodo začele 30. septembra prihodnje leto. Za olimpijsko zlato pa se bo v Parizu med 26. julijem in 11. avgustom 2024 borilo 12 reprezentanc.",
    "Sedmi pečat": "Napovednik: Sedmi pečat, ob sobotah zvečer na TV SLO1.\n\nPreporod, koprodukcijski film, 10. 9. ob 22.50\n\nIzvrstna eksistencialna drama z okoljevarstvenim nabojem, v kateri poskuša razrvani duhovnik svojemu življenju vrniti smisel, je po mnenju mnogih najboljši film slovitega Paula Schraderja, scenarista Scorsesejevega Taksista in dobitnika zlatega leva za življenjsko delo na letošnjem beneškem filmskem festivalu.\n\nPrečastiti Toller je pastor v mali, skromno obiskani muzejski cerkvici. Nekega dne se k njemu po nasvet zateče noseča faranka Mary, zaskrbljena zaradi moža, radikalnega okoljevarstvenika Michaela, ki vse bolj tone v obup. Toller skuša Michaelu pomagati, a ob mladeničevem srdu tudi v njem vznikne seme upora.\n\nOriginalni naslov: FIRST REFORMED Leto produkcije: 2017\n\nDržava: koprodukcija\n\nŽanr: drama\n\nRežija: Paul Schrader\n\nScenarij: Paul Schrader\n\nIgrajo: Ethan Hawke, Amanda Seyfried, Philip Ettinger, Cedric Antonio Kyles\n\nPo predvajanju bo film še 30 dni na voljo na našem TV portalu.\n\nMladi Ahmed, belgijsko-francoski film, 17.9. ob 23.00\n\nFoto: Mladi Ahmed\n\nBrata Dardenne, znana po globoko človečnih, družbeno angažiranih dramah iz življenja delavskega razreda (Rosetta, Fant s kolesom), se tokrat lotita zgodbe o vplivu verskega fanatizma na mladega človeka. Nagrada za najboljšo režijo v Cannesu.\n\nAhmed je star 13 let in predano sledi ekstremnim prepričanjem imama radikalne muslimanske skupnosti v manjšem belgijskem kraju. Še nedolgo nazaj je bil povsem običajen najstnik, zdaj pa se pod močnimi vplivi verskega voditelja ne želi več rokovati z učiteljico, mamo in sestro pa obtožuje nespodobnega vedenja.\n\nNjegov odnos do »nečistosti« se vedno bolj zaostruje, vse do poskusa umora učiteljice, ki arabščino poučuje s pomočjo »grešnih« popularnih pesmi. Vsi okoli njega poskušajo brzdati njegova skrajna čustva: mama, brat, učiteljica, psihologinja, socialni delavci, odvetnik in sodnik. Njegova prepričanja z ljubezenskimi skušnjavami zamaje tudi simpatično dekle Louise. Kako daleč bo mladega Ahmeda prignal njegov boj?\n\nOriginalni naslov: LE JEUNE AHMED Leto produkcije: 2019\n\nDržava: Belgija, Francija\n\nŽanr: drama\n\nRežija: Jean-Pierre Dardenne, Luc Dardenne\n\nScenarij: Jean-Pierre Dardenne, Luc Dardenne\n\nIgrajo: Idir Ben Addi, Olivier Bonnaud, Myriem Akheddiou, Victoria Bluck\n\nPo predvajanju bo film še 30 dni na voljo na našem TV portalu.\n\nUpanje, koprodukcijski film, 24.9. ob 22.55\n\nFoto: Upanje\n\nPrelepa ljubezenska zgodba, postavljena v slikovito družino dveh umetnikov. Precej načet odnos se znajde pred preizkušnjo po ženini diagnozi. Film je leta 2020 dobil nagrado združenja evropskih kinematografov na berlinskem festivalu.\n\nAnja in Tomas živita za svoji karieri v svetu plesa in gledališča. Ustvarila sta si družino, ki jo sestavljajo njuni skupni otroci in odrasla Tomasova otroka iz prejšnjega zakona. Usklajevanje karier in zapletene družinske strukture zahteva več kot celega človeka. Oba sta precej izčrpana in njun odnos bi bil lahko boljši. Ampak lahko bi rekli, da so vsi ena velika, srečna, čeprav nenavadna družina.\n\nTo svojevrstno idilo prekine zdravniška diagnoza – rak; Anji zdravnik sporoči, da ima pred seboj še največ tri mesece življenja. Večna borka se noče sprijazniti s kruto resnico, ampak sama ne bo zmogla. Ji bo Tomas lahko stal ob strani? On, ki je skrb za družino prepuščal Anji in se osredotočal samo na svojo kariero?\n\nOriginalni naslov: HAP Leto produkcije: 2019\n\nDržava: koprodukcija\n\nŽanr: drama\n\nRežija: Maria Sødahl\n\nScenarij: Maria Sødahl\n\nIgrajo: Andrea Bræin Hovig, Stellan Skarsgård, Elli Rhiannon Müller Osborne, Alfred Vatne",
    "STA: Izidi EP v košarki": "* Skupina A (Tbilisi): Belgija - Turčija 63:78 (6:20, 30:37, 47:59) Črna gora - Španija 65:82 (17:27, 31:53, 48:67) Gruzija - Bolgarija 80:92 (18:14, 38:39, 57:66) - lestvica: 1. Španija 4 3 1 359:299 8 2. Turčija 4 3 1 334:306 7 3. Črna gora 4 2 2 300:305 6 4. Belgija 4 2 2 295:303 6 -------------------------------------- 5. Bolgarija 4 1 3 347:386 5 6. Gruzija 4 1 3 308:344 5 * Skupina B (Köln): BiH - Francija 68:81 (19:19, 34:44, 50:52) Madžarska - Litva 64:87 (18:22, 33:48, 52:75) Nemčija - Slovenija 80:88 (14:21, 36:44, 55:61) - lestvica: 1. Nemčija 4 3 1 357:340 7 2. Slovenija 4 3 1 376:250 7 3. Francija 4 3 1 299:291 7 4. BiH 4 2 2 342:351 6 -------------------------------------- 5. Litva 4 1 3 352:342 5 6. Madžarska 4 0 4 311:363 4 * Skupina C (Milano): Estonija - Velika Britanija 94:62 (24:18, 49:36, 78:53) Grčija - Ukrajina 99:79 (23:20, 39:46, 71:57) Italija - Hrvaška 81:76 (22:17, 42:34, 55:59) - lestvica: 1. Grčija 4 4 0 366:322 8 2. Ukrajina 4 3 1 327:306 7 3. Italija 4 2 2 318:307 6 4. Hrvaška 4 2 2 320:305 6 -------------------------------------- 5. Estonija 4 1 3 299:292 5 6. Velika Britanija 4 0 4 265:363 4 * Skupina D (Praga): Nizozemska - Poljska 69:75 (20:19, 40:31, 55:48) Finska - Češka 98:88 (29:18, 51:45, 72:59) Izrael - Srbija 78:89 (18:24, 38:50, 58:65) - lestvica: 1. Srbija 4 4 0 370:292 8 2. Poljska 4 3 1 318:318 7 3. Izrael 4 2 2 317:328 6 4. Finska 4 2 2 344:336 6 -------------------------------------- 5. Češka 4 1 3 328:358 5 6. Nizozemska 4 0 4 292:337 4",
    "Volilno gradivo že odposlano volivcem s stalnim prebivališčem v tujini": "Volilno gradivo že odposlano volivcem s stalnim prebivališčem v tujini\n\nPo zagotovilih Pošte Slovenije je bilo volilno gradivo volivkam in volivcem s stalnim prebivališčem v tujini že odposlano. Po podatkih Ministrstva za notranje zadeve je takšnih volivcev brez stalnega prebivališča v Sloveniji, ki prebivajo v 137 državah po svetu, skupaj 106.050.\n\nPo podatkih Ministrstva za notranje zadeve je volivcev brez stalnega prebivališča v Sloveniji, ki prebivajo v 137 državah po svetu, skupaj 106.050. Foto: STA\n\nLJUBLJANA > Z namenom, da bi volivkam in volivcem v tujini - tako tistim s stalnim prebivališčem v tujini (t. i. izseljenci), kot tudi tistim, ki imajo stalno prebivališče v Sloveniji, a bodo v času volitev v tujini in bodo oddali vlogo za glasovanje iz tujine (t. i. zdomci) - omogočili možnost glasovanja v čim širšem številu, je Državna volilna komisija sprejela odločitev o pošiljanju volilnega gradiva z uradno prazno glasovnico v tujino. Na ta način smo želeli zagotoviti, da bi čim več volivcev v tujini pravočasno prejelo volilno gradivo za glasovanje po pošti iz tujine. Uradna prazna glasovnica se volivcem v tujini pošlje tako za prvi kot za morebitni drugi krog glasovanja na volitvah predsednika republike.\n\nVolilno gradivo je bilo volivkam in volivcem s stalnim prebivališčem v tujini že odposlano, kar pomeni, da bo večina teh volivcev volilno gradivo (in s tem uradne prazne glasovnice) prejela, še preden bodo uradno vložene in potrjene kandidature na volitvah predsednika republike. Seznam potrjenih kandidatur bo namreč znan predvidoma 4. oktobra 2022 in objavljen na spletni strani Državne volilne komisije.\n\nVolivec lahko z izpolnjevanjem glasovnice počaka do objave potrjenih kandidatur. Vendar naj ob tem pojasnimo, da se pri ugotavljanju izida glasovanja kot pravočasne upoštevajo tiste glasovnice, ki bodo prispele po pošti iz tujine do vključno 2. novembra 2022 do 12. ure. Iz poštnega žiga na ovojnici pa mora biti razvidno, da je bila glasovnica oddana na pošto pred 19. uro na dan glasovanja.\n\nT. i. izseljenci lahko brez vsakršne najave glasujejo tudi na volišču na diplomatsko-konzularnem predstavništvu (ne glede na to, da prejmejo volilno gradivo po pošti). Seveda pa v tem primeru ne morejo glasovati tudi po pošti. Volivec lahko glasuje na najbližjem diplomatsko-konzularnem predstavništvu, kjer je vzpostavljeno volišče (če v državi, kjer stalno prebiva, ni volišča na DKP, potem lahko glasuje na najbližjem DKP v drugi državi). Glasovanje na diplomatsko-konzularnih predstavništvih oz. veleposlaništvih Slovenije v tujini poteka na dan glasovanja od 9. do 17. ure po lokalnem času. Volivec za glasovanje na volišču na diplomatsko-konzularnem predstavništvu oz. veleposlaništvu Slovenije v tujini potrebuje osebni dokument, na podlagi katerega lahko volilni odbor ugotovi njegovo istovetnost.\n\nRok za oddajo vloge je 22. september\n\nVolivke in volivci, ki imajo stalno prebivališče v Sloveniji, a bodo v času volitev v tujini in bodo oddali vlogo za glasovanje iz tujine (t. i. zdomci), lahko vlogo za glasovanje po pošti iz tujine ali na diplomatsko-konzularnem predstavništvu Slovenije v tujini oddajo do vključno četrtka, 22. septembra, in sicer na spletnem portalu eUprava.\n\nNa volitvah predsednika republike 2022 bo vzpostavljenih 30 volišč na sedežih diplomatskih predstavništev in konzulatov Republike Slovenije v 26 tujih državah, in sicer: v Celovcu in na Dunaju (Avstrija), Clevelandu in Washingtonu (ZDA), Münchnu in Berlinu (Nemčija), Trstu (Italija), Torontu in Ottawi (Kanada), Atenah (Grčija), Beogradu (Srbija), Bernu (Švica), Bratislavi (Slovaška), Bruslju (Belgija), Budimpešti (Madžarska), Buenos Airesu (Argentina), Canberri (Avstralija), Haagu (Nizozemska), Kopenhagnu (Danska), Londonu (Velika Britanija), Madridu (Španija), Moskvi (Rusija), Parizu (Francija), Podgorici (Črna gora), Pragi (Češka), Sarajevu (BiH), Skopju (Makedonija), Varšavi (Poljska), Zagrebu (Hrvaška) in Vatikanu.\n\nPo podatkih Ministrstva za notranje zadeve je bilo na dan razpisa volitev predsednika republike (22. avgusta) skupaj 1.696.893 volilnih upravičencev, od tega 1.590.843 volilnih upravičencev s stalnim prebivališčem v Sloveniji in 106.050 volilnih upravičencev s stalnim prebivališčem v tujini.",
    "TV namigi: EP v košarki, SP v odbojki in Preporod": "Sobota, 10. septembra\n\nSlovenija – Belgija: POP TV ob 14.15\n\nEP v košarki, osmina finala. Prenos.\n\nPotem ko je Slovenija po ogorčenem boju v sredo premagala Francijo in osvojila prvo mesto svoje skupine B, se bo v osmini finala pomerila s četrtouvrščeno ekipi skupine A, Belgijo. Slovenija v tekmo vstopa kot favorit, a previdnost ne bo odveč, saj je Belgija v predtekmovanju opozorila nase z zmago proti Španiji.\n\nZmagovalca te tekme v četrtfinalu čaka obračun z zmagovalcem tekme med Poljsko in Ukrajino. Ta bo na sporedu v sredo, 14. septembra.\n\nSlovenija – Italija: POP TV ob 17.30\n\nSP v odbojki, polfinale. Prenos\n\nOdbojka Foto Leon Vidic/delo\n\nSlovenska odbojkarska reprezentanca piše športno zgodbo o uspehu. S prebojem v polfinale svetovnega prvenstva so Slovenci dosegli največji uspeh doslej, a na zaključni turnir ne odhajajo z belo zastavo. Za preboj v veliki finale bodo morali premagati Italijo, s katero so pred nekaj manj kot letom dni igrali finale evropskega prvenstva. Izgubili so s 3:2 v nizih, tako da bodo imeli zdaj priložnost, da se tekmecu oddolžijo.\n\nPreporod: TV SLO 1 ob 22.45\n\nVikendova ocena: 4 (od 5)\n\nFirst Reformed. ZDA, 2017. Režija: Paul Schrader. Igrajo: Ethan Hawke, Amanda Seyfried, Cedric the Entertainer, Victoria Hill. Drama. 120 min.\n\nPreporod Foto Tv Slo\n\nIzvrstna eksistencialna drama z okoljevarstvenim nabojem, v kateri poskuša razrvani duhovnik svojemu življenju vrniti smisel, je po mnenju mnogih najboljši film slovitega Paula Schraderja, scenarista Scorsesejevega Taksista in dobitnika zlatega leva za življenjsko delo na letošnjem beneškem filmskem festivalu.\n\nPrečastiti Toller je pastor v majhni, skromno obiskani stari cerkvici. Nekega dne se k njemu po nasvet zateče noseča faranka Mary, zaskrbljena zaradi moža, radikalnega okoljevarstvenika Michaela, ki vse bolj tone v obup. Toller skuša Michaelu pomagati, a ob mladeničevem srdu tudi v njem vznikne seme upora …",
    "Se Čančar in Jokić že zbadata? Slovenski zvezdnik Srbom povedal vse: Lepo je, ko ga ...": ""
}