{
    "Tedenski urnik predsednika Charlesa Michela": "Piškotke uporabljamo zato, da bi vam omogočili čim bolj učinkovito brskanje po spletnem mestu Sveta. Nekatere uporabljamo zato, da bi prišli do zbirnih statističnih podatkov o obiskih našega spletnega mesta, s čimer bi prispevali k nenehnemu izboljševanju tega spletišča in ustrezneje zadostili vašim potrebam. Spet druge pa uporabljamo zato, ker želimo izboljšati delovanje tega spletnega mesta in zagotoviti njegovo varnost.\n\nZ vašim dovoljenjem bomo s pomočjo piškotkov AT Internet in Hotjar v zbirni in anonimni obliki izdelali podatke o iskalnih navadah obiskovalcev našega spletnega mesta. Ti podatki nam bodo pomagali izboljšati vašo izkušnjo pri obisku tega spletišča.\n\nČe želite izvedeti več o teh piškotkih, tj. kako in zakaj jih uporabljamo, pa tudi to, kako lahko spremenite svoje nastavitve, si oglejte stran o naši politiki glede piškotkov.",
    "Opozarjal je na nevarnost vojne in kopičenja jedrskega orožja": "Zadnji sovjetski predsednik Mihail Gorbačov je v pokoju ostal aktiven. Razmišljal in pisal je o perečih vprašanjih aktualne politike in opozarjal na nevarnosti.\n\nGorbačov je umrl v 92. letu starosti, so včeraj sporočili iz bolnišnice v Moskvi.\n\nŠe leta 2017 je v intervjuju za ameriško revijo Time opozarjal na vse bolj napete odnose med velesilami, ki bi lahko po njegovem mnenju pripeljali do vojne, ki bi zajela velik del sveta. Največji problem se mu je zdel »militarizacija politike« in nova tekma v oboroževanju. »Ustavitev te nevarne tekme mora biti naša prioriteta,« je zapisal leta 2017.\n\nGorbačov je imel v mislih oboroževanje ZDA in Rusije, pa tudi Kitajske. Takratni ameriški predsednik Donald Trump je namreč napovedal, da bo povečal zalogo jedrskega orožja, ruski predsednik Vladimir Putin pa je dejal, da je Rusija zaradi svoje ogromne jedrske zaloge »močnejša kot katerikoli agresor.« Trump še podprl idejo, da bi se z jedrskim orožjem oborožile tudi ostale države, denimo Japonska in Saudova Arabija.\n\nProfimedia Sovjetski voditelj Mihail Gorbačov in ameriški predsednik Ronald Reagan decembra 1987 v Washingtonu.\n\nGorbačov je predlagal, da ZDA in Rusija na Varnostnem svetu Združenih narodov predlagata skupno resolucijo o obrambi pred jedrskim konfliktom. »Mislim, da bi pobuda za tako resolucijo morala priti s strani Donalda Trumpa in Vladimirja Putina – predsednikov, katerih državi si lastita več kot 90 odstotkov svetovnega jedrskega arzenala in tako nosita posebno odgovornost.« Spomnil je še na svojo vloge v osemdesetih letih prejšnjega stoletja, ko je v sodelovanju z ZDA botroval uničenju 80 odstotkov jedrskega orožja, ki se je nabralo med hladno vojno.\n\nNovembra 2019 je ponovno opozoril, da je nujno uničiti nakopičeno jedrsko orožje, saj bi v nasprotnem primeru v kakšnem vzplamtelem konfliktu ali vojni lahko prišlo do uporabe tega orožja, to pa bi lahko bila katastrofa za človeštvo."
}