{
    "Vsak dan prvi": "Namizna aplikacija Internet Explorer odhaja v pokoj\n\nZagotovite si nemoten vstop v svet aktualnih novic in jo nadomestite z najnovejšo verzijo Chromea, Firefoxa, Safarija ali Microsoft Edgea.",
    "Čudež v tretjem nizu je bil premalo, bronasta kolajna Braziliji": "Brazilci so dvoboj začeli bolje in dosegli prvo točko, povedli pa so tudi s 4:2. Z dvema odličnima napadoma prek kapetana Tineta Urnauta in Klemna Čebulja je bil izid nato hitro poravnan na 4:4 in 5:5, a so Brazilci nato po zaslugi Wallaca, ki je »ujel« Čebulja, nato spet povedli z dvema točkama naskoka.\n\nBrazilija : Slovenija 3:1 (18, 18, -22, 18) Arena Spodek, gledalcev 9.000, sodnika: Alrousi (Združeni arabski emirati), Cespedes (Dominikanska republika). Brazilija: Bruno 4, Adriano 7, Wallace 22, Leal 19, Rodrigo, Fernando, Maique, Lucas 12, Thales, Lucarelli, Leandro, Roque, Flavio 7, Darlan. Slovenija: T. Štern 17, Pajenk 7, Kozamernik 4, Gasparini, Vinčić 3, Štalekar, Koncilja, Klobučar, Kovačič, Štern, Ropret, Urnaut 7, Čebulj 14, Možič 2.\n\nA tako kot za uvod prvega niza so se Slovenci vrnili in izenačili izid na 7:7. Po novem izenačenju na 8:8 je Tonček Štern s silovitim servisom na zadnjo črto poskrbel za prvo slovensko vodstvo na tekmi, Štern je nato po dobri obrambi zaključil še en napad za 10:8. Po izjemni točki, v kateri so se izvrstne poteze na obeh straneh kar vrstile, je Dejan Vinčić z zvito potezo na mreži prednost povišal že na 11:8, po novi napaki v brazilski vrsti je naskok znašal že tudi +4. Brazilci so črni niz sicer uspeli prekiniti, a so Slovenci ohranjali varno prednost. Brazilci so nato uspeli povezati nekaj dobrih napadov oz. obrambnih akcij in se približali na 14:15, ko je slovenska klop tudi neuspešno zahtevala pregled posnetka. Za piko na i je sledil še odličen začetni udarec in izid je bil nenadoma izenačen na 15:15.\n\nSuper smo začeli tudi četrti niz, potem enostavno nismo bili dovolj konstantni pri »sideoutu«. Na njihov servis smo držali precej višjo raven kot včeraj, vseeno pa smo se na trenutke ustavili. Tudi tista odločitev sodnika je prišla v nepravem trenutku, a gotovo jim je potrebno čestitati, v Wallacu imajo enega najboljših korektorjev na svetu. Če ga ne bi bilo, vprašanje, kako bi se tekma končala. Četrto mesto? Nekaj razočaranja gotovo je, a pred prvenstvom bi bili s tem iztržkom zelo zadovoljni. Gre za najboljši rezultat v zgodovini slovenske odbojke, na katerega moramo biti ponosni. Tine Urnaut za POP TV\n\nPo minuti odmora je Brazilija uprizorila celo popoln preobrat, Lucas Saatkamp nikakor ni želel zapustiti servisne črte in z novo »bombo« poskrbel že za 17:15, neuspešen je bil tudi naslednji slovenski napad po vnovič neprepričljivem sprejemu in Gheorghe Creţu je moral vzeti novo minuto odmora. Romunski trener je poskusil tudi z Rokom Možičem, ki je soigralcem pomagal strniti vrste za približanje na 17:18. Toda sledile so tri zaporedne brazilske točke in prvi niz se je zdel pri izidu 21:17 odločen. In res se Slovencem ni več uspelo občutneje približati, v igro se je namesto Možiča vrnil Tonček Štern, Brazilci pa so prvi niz zaključili s trojnim blokom Čebulju in odločilno točko za 25:18.\n\nDrugi niz\n\nTokrat je bila Slovenija tista, ki je povedla z 1:0, izid je nato s silovitim zabijanjem poravnal Wallace, ki ja nato v podobnem slogu poskrbel tudi za prvo brazilsko vodstvo v tem delu igre. Po dolgi točki so Brazilci ušli tudi na prednost dveh točk (3:1), a so Slovenci tudi po zaslugi nezbranosti v nasprotnikovih vrstah izid izenačili na 3:3. Nobena ekipa si tudi zavoljo precejšnjega števila individualnih napak (sploh v južnoameriški vrsti) ni priigrala otipljive prednosti, vse dokler ni napada z zabijanjem v mrežo zaključil Čebulj in je bilo na semaforju 12:10 za Brazilijo. Tudi naslednjo točko so osvojili aktualni svetovni podprvaki in sledila je slovenska minuta odmora, po kateri je Lucasa blokiral Jan Kozamernik za približanje na 11:13.\n\nSlovenski odbojkarji med sproščenim ogrevanjem na današnji obračun. FOTO: Jože Suhadolnik/Delo\n\nToda Brazilci so brez večjih težav držali prednost in jo v določenih trenutkih tudi uspeli zvišati, denimo na +4 pri izidu 18:14. Kozamernik in Urnaut sta pri zaostanku s 15:20 sedla na klop, ko se je spet zdelo, da je bitka izgubljena in da Brazilci odločno plujejo proti vodstvu z 2:0 v nizih. In res je bilo tako, zeleno-rumeni so pobegnili na 22:16, ko je slovenska klop vzela novo minuto odmora. A to je zgolj preložilo neizogibno, Brazilija je tudi drugi niz dobila s prednostjo sedmih točk (25:18).\n\nTretji niz\n\nSpet so bili Brazilci tisti, ki so odločneje odprli niz in povedli s 4:1. Slovenski odbojkarji so se jim povsem približali, a nato spet občutneje zaostali s 4:8 in 5:10, ko je Creţu vzel minuto odmora, a je brazilska prednost nato še narasla na morda že odločilnih +7 (12:5). Brazilci so se ekspresno bližali zmagi v tretjem nizu in povedli tudi s 14:8. Nato so aktualni evropski podprvaki zaigrali bolje in znižali zaostanek na tri točke razlike (12:15). Po brazilski minuti odmora so Slovenci na servis Alena Pajenka ubranili še en brazilski napad ter nato zaključili za 13:15. Sledil je še en uspešen začetni udarec Pajenka, tudi po zaslugi pregleda videoposnetka je Brazilija vodila le še za točko. Po »blokavtu« Tončka Šterna je bil izid že izenačen na 15:15!\n\nSlovenski niz točk se je končal šele z nesrečnim dotikom na mreži, a sledilo je novo izenačenje in naše odbojkarje so vedno bolj odločno začeli podpirati tudi poljski ljubitelji odbojke, ki so se počasi zbirali v pričakovanju večernega finala proti Italijanom. Slovencem je uspel popoln preobrat, povedli so s 17:16 in začetni udarec, že svojega drugega, je imel Gregor Ropret, udaril je odlično in po slabem sprejemu je bila tudi 18. točka slovenska (18:16). Naslednji Ropretov servis je bil za las predolg, Brazilcem pa je z naslednjim napadom uspelo izenačiti na 18:18.\n\nFOTO: Jože Suhadolnik/Delo\n\nSlovenija je spet vodila, ko je napad z ostro diagonalo zaključil Urnaut, novo izenačenje na 19:19 pa je Brazilcem priigral Wallace. Nato je spet udaril Tonček Štern, ki je z »blokavtom« poskrbel za 20:19, a so Brazilci vrnili z isto mero (20:20). Brazilci so nato zapravili začetni udarec in žogo je imel v rokah Tonček Štern, ki je v polje poslal as za 22:20. Minuta odmora ni pomagala nasprotnikom, ki niso izkoristili svojega napada, Slovenci pa so dobro obrambo spremenili v točko Čebulja. Wallace je nato zadel ob stransko črto za znižanje na 21:23. Po mojstrovini Čebulja, ki je pretental trojni blok, je imela Slovenija na voljo tri zaključne žoge za zmago v tretjem nizu. Prve slovenskim odbojkarjem ni uspelo izkoristiti, sledila je nova minuta odmora, po kateri pa so Slovenci dokončali delo za zmago v tretjem nizu s 25:22.\n\nČetrti niz\n\nČebulj je s silovitim zaključkom prvega slovenskega napada poskrbel za vodstvo z 1:0, nato je v avt pomeril še Wallace za 2:0. Čebulj se je odlično znašel tudi v naslednjem napadu, ko je z veliko mero občutka zadel ob črto za 3:0. Po povsem ponesrečenem napadu Brazilcev, ki se sploh ni končal z udarcem, je bilo na semaforju nemudoma že 4:0 in brazilska klop je zahtevala minuto odmora. Brazilci so nato zajezili slovenski nalet in se približali na 3:4, nato pa tudi izenačili na 4:4. Silovit začetni udarec Wallaca je poskrbel za popoln preobrat in prvo brazilsko vodstvo v tem delu igre (6:5). Pri izidu 6:6 je poletelo tudi nekaj iskric, ko je sodnik iz Združenih arabskih emiratov sporno odločil, da se je po sicer neuspešnem brazilskem bloku žoge dotaknil in jo s tem v avt poslal Urnaut. Brazilci so darilo izkoristili in povedli z 8:6.\n\nToda to naših odbojkarjev ni pretirano zmedlo, čeprav jim dolgo časa ni uspelo poravnati izida, a tudi prednost Brazilije v nobenem trenutku ni zrasla prek dveh točk. To se je vendarle zgodilo pri izidu 14:11 v korist Južnoameričanov, ki so z blokom ustavili Čebulja, minuto odmora pa je nemudoma zahteval Creţu. Žal je sledil še odličen začetni udarec Wallaca za 15:11 in Slovenija je bila spet v težavah. Še toliko bolj, ko je po slabem sprejemu Wallacovega servisa sledil še »blokavt« za 16:11 v korist Brazilije. Wallacov niz se je po tehnični napaki enega od soigralcev vendarle končal, toda tudi Ropret je nato svoj začetni udarec poslal v mrežo in Brazilija je vodila že s 17:12.\n\nTakšen naskok so Brazilci, tudi po zaslugi nekaj spretnih in morda tudi srečnih »blokavtov« ohranjali, nato pa po slabo izvedenem napadu oz. zaključku Čebulja ušli že na 20:14 in bili, še drugič v nedeljskem večeru, na pragu bronastega odličja. Creţujevim izbrancem je nato vendarle uspelo povezati točki za približanje na 17:21, neprepričljiv brazilski napad pa se je nato tudi s precejšnjo mero sreče končal s slabim sprejemom Tončka Šterna (17:22). Sledil je še uspešen dvojni blok Adriana in Saatkampa, Brazilija je za zmago nenadoma potrebovala le še dve točki. Naslednjo je sicer osvojila Slovenija, nato pa je Wallace z ostro diagonalo pri izidu 24:18 priigral zaključno žogo Braziliji. To so Južnoameričani tudi izkoristili in si okoli vratu pred večernim spektaklom, finalnim obračunom med gostiteljico Poljsko in Italijo, prvič v zgodovini nadeli bron z mundiala, medtem ko Slovenija ostaja pri treh srebrnih odličjih z evropskih prvenstev.\n\nFOTO: Jože Suhadolnik/Delo\n\nFOTO: Jože Suhadolnik/Delo\n\nFOTO: Jože Suhadolnik/Delo\n\nFOTO: Jože Suhadolnik/Delo\n\nFOTO: Jože Suhadolnik/Delo\n\nFOTO: Jože Suhadolnik/Delo\n\nFOTO: Jože Suhadolnik/Delo\n\nFOTO: Jože Suhadolnik/Delo\n\nFOTO: Jože Suhadolnik/Delo\n\nFOTO: Jože Suhadolnik/Delo\n\nFOTO: Jože Suhadolnik/Delo\n\nFOTO: Jože Suhadolnik/Delo",
    "Lula pred predsedniškimi volitvami v Braziliji pridobiva prednost pred Bolsonarom": "Nekdanji brazilski predsednik Lula da Silva je pred prvim krogom predsedniških volitev, ki bo potekal 2. oktobra, povišal svoj delež podpore na 47 odstotkov, njegova prednost pred aktualnim predsednikom Jairjem Bolsonarom pa je zrasla na 14 odstotnih točk, kaže raziskava, ki jo je v četrtek objavil brazilski inštitut za javnomnenjske raziskave Datafolha.\n\nKljub temu nekateri analitiki opozarjajo, da je razlika med glavnima kandidatoma za predsedniški položaj v Braziliji vse od začetka močno nihala, od 21 točk konec maja do le 11 točk v začetku septembra, še navaja dpa.\n\nPredsednik Jair Bolsonaro je medtem po napovedih morebitnega poraza na prihajajočih volitvah zavzel še nekoliko ostrejša stališča, znova je kritiziral najvišje sodišče v državi. \"Vsak dan vašo svobodo ogroža državna oblast, ki ni izvršilna,\" je Bolsonaro dejal svojim podpornikom na volilnem shodu v mestu Divinopolis v zvezni državi Minas Gerais in s tem namignil na vrhovno sodišče, je danes poročal brazilski časnik Folha de S. Paulo.\n\nTrenutni predsednik Brazilije je med govorom stalno napadal tudi svojega glavnega nasprotnika Lulo da Silvo ter ga večkrat označil za \"lopova\". Bolsonaro, ki ga pogosto primerjajo z nekdanjim ameriškim predsednikom Donaldom Trumpom, med kampanjo ves čas izraža dvome v volilni sistem in je po navedbah dpa že napovedal, da poraza na volitvah morda ne bo priznal.",
    "Zmagi Argentine z dvema goloma Messija in Brazilije z dvema zadetkoma Richarlisona": "Lionel Messi je na prijateljski tekmi med Argentino in Hondurasom (3:0) prispeval dva zadetka.\n\nLionel Messi je na prijateljski tekmi med Argentino in Hondurasom (3:0) prispeval dva zadetka. Foto: Guliverimage\n\nArgentina je z dvema goloma Lionela Messija na prijateljski nogometni tekmi v Miamiju premagala Honduras s 3:0, v francoskem mestu Le Havre pa je Brazilija prav tako s 3:0 (3:0) ugnala Gano, dva zadetka na tej tekmi je zabil Richarlison.\n\nMarquinhos je po strelu z glavo Brazilce povedel v vodstvo v 9. minuti, Richarlison je nato še do polčasa po zadetkih v 28. in 40. minuti postavil končni izid.\n\nPetkratni svetovni prvaki, v igri so bili tudi zvezdniki na čelu z Neymarjem, tako uspešno nadaljujejo priprave na svetovno prvenstvo konec leta v Katarju. V kvalifikacijah za SP 2022 so bili neporaženi. Edini poraz na turnirjih so Brazilci po izpadu v četrtfinalu SP leta 2018 v Rusiji, ko so jih izločili Belgijci, doživeli le še lani v finalu pokala Amerike, ko jih je premagala Argentina.\n\nTedaj je Messi prišel do svoje prve velike članske lovorike na reprezentančni ravni. Argentince je proti Hondurasu v vodstvo v 16. minuti popeljal Lautaro Martinez. Messi je v drugi minuti sodnikovega podaljška prvega polčasa iz enajstmetrovke povišal na 2:0. Pred tem je Marcelo Santos s prekrškom znotraj kazenskega prostora zaustavil Giovanija Lo Celsoa.\n\nKončni izid je Messi, kapetan reprezentance in zvezdnik PSG, postavil v 69. minuti. Argentina je neporažena na zadnjih 34 tekmah, njen naslednji tekmec bo v torek v New Yorku Jamajka.",
    "STA: Brazilija obeležuje 200 let samostojnosti": "Brasilia, 7. septembra - Brazilija danes praznuje 200 let samostojnosti, v središču slovesnosti pa bo prvi brazilski cesar Pedro I., ki je državo povedel na pot do neodvisnosti. Obletnico so sicer tradicionalno obeleževali tudi z vojaško parado v Riu de Janeiru, ki pa je letos zaradi spora med mestnimi oblastmi in predsednikom Jairjem Bolsonarom ne bo.",
    "Argentina in Brazilija zanesljivo v četrtfinale": "Srbija se poslavlja s SP-ja, ustavila jo je Argentina. Foto: EPA\n\nArgentinci bodo prvič po letu 2002 med osmimi najboljšimi ekipami na SP-ju.\n\nNajboljši posameznik pri Južnoameričanih je bil Bruno Lima s 14 točkami, 13 jih je dodal Facundo Conte, 12 pa Agustin Loser.\n\nPri Srbih je 14 točk prispeval Uroš Kovačević, 12 Srečko Lisinac.\n\nArgentinci se bodo v četrtfinalu v četrtek (17.30) v Glivicah pomerili z Brazilijo, ki ni imela težav z Iranom in je zmagala s 3:0 (17, 22, 23).\n\nSlovenija bo v sredo ob 21.00 v četrtfinalu v razprodanih Stožicah igrala proti Ukrajini.\n\nOsmina finala:\n\nSLOVENIJA - Nemčija\n\n3:1 (18, 19, -21, 22)\n\nUKRAJINA - Nizozemska\n\n3:0 (16, 19, 18)\n\nITALIJA - Kuba\n\n3:1 (21, -21, 24, 18)\n\nFRANCIJA - Japonska\n\n3:2 (17, -21, 24, -22, 16)\n\nPOLJSKA - Tunizija\n\n3:0 (20, 15, 21)\n\nZDA - Turčija\n\n3:2 (21, 17, -22, -19, 12)\n\nARGENTINA - Srbija\n\n3:0 (23, 21, 23)\n\nBRAZILIJA - Iran\n\n3:0 (17, 22, 23)\n\nČETRTFINALE, tabela, sreda ob 21.00 (Ljubljana):\n\nSLOVENIJA - UKRAJINA\n\nOb 17.30:\n\nITALIJA - FRANCIJA\n\nČetrtek ob 17.30 (Gliwice):\n\nARGENTINA - BRAZILIJA\n\nOb 21.00:\n\nPOLJSKA - ZDA",
    "V Braziliji ponujajo obmorsko vas za digitalne nomade": "Za več ljudi je priložnost, da postanejo »digitalni nomad«, zelo mamljiva. Soočeni s spoznanjem iz obdobja pandemije, da mnogim od nas dejansko ni treba delati v pisarni, so se nekateri odločili ne samo za delo od doma, temveč za opravljanje svojega dela na daljavo iz povsem drugega konca sveta, kjer so tudi potencialno nižji življenjski stroški in lepše vreme.\n\nDržave po vsem svetu so želje zaposlenih na daljavo nagradile s posebnimi digitalnimi nomadskimi vizumi, zdaj pa je ena država šla še korak dlje. Brazilija postaja prva južnoameriška država, ki je ustvarila celotno vas samo za zaposlene na daljavo iz tujine.\n\nPodjetje, ki je lansiralo vas NomadX na Madeiri na Portugalskem, bo odprlo tudi prvo digitalno nomadsko vas v Južni Ameriki. Goncalo Hall, ustanovitelj podjetja NomadX, napoveduje, da bo brazilska vas letno ustvarila približno 36 milijonov dolarjev.\n\nZakaj bi delali v tujini, ne pa živeli z domačini?\n\nZdi se, da je brazilska shema zasnovana za ljudi, ki želijo živeti nekje nekoliko bolj sončno, lepše in bolj idilično, vendar ne želijo doživeti kulturnega šoka, da bi bili vrženi v globino popolnoma neznane kulture. Navsezadnje je spoznavanje nove kulture del zabave, vendar ne za vsakogar.\n\nBrazilija postaja prva južnoameriška država, ki je ustvarila celotno vas samo za zaposlene na daljavo iz tujine. Foto: Shutterstock\n\nProjekt s katerimi so pomislili na to, se imenuje »Nomad Village Brazil«, odvil pa se bo v Pipi, mestu na severovzhodu Brazilije, znanem po eni najbolj spektakularnih plaž v državi. Nahaja se približno 90 minut vožnje od bližnje regionalne prestolnice Natal.\n\nDigitalni nomadi lahko pričakujejo obilico sonca in zasebne aparmatje\n\nNomadi v vasi lahko pričakujejo namestitev v letoviškem slogu z zasebnimi apartmaji v slogu bungalovov. Skupne bivalne in delovne prostore in bazene si bodo delili s sostanovalci, navaja spletni portal Time Out.\n\nDelo v Braziliji kot digitalni nomad ima poleg obilice sonca in vsestranskih rajskih vzdušij še druge prednosti. Glavni med njimi je dejstvo, da je za tiste, ki delajo za evropske države, časovna razlika (med štirimi in šestimi urami) veliko bolj obvladljiva kot na primer na Kostariki ali Baliju.\n\nBrazilska vizumska shema za digitalne nomade, ki je bila uvedena januarja, navaja, da lahko vsak, ki zasluži več kot 1500 dolarjev na mesec in ima potni list ter veljavno zdravstveno zavarovanje, zaprosi za življenje in delo v državi do 12 mesecev. Projekt Nomad Village Brazil bo sicer sprva potekal od 1. novembra 2022 do 30. aprila 2023.",
    "Med 45 tisoč tekači tudi brazilski nogometni virtuoz": "Štiridesetletnemu nekdanjemu osvajalcu zlate žoge Kakaju je nemška prestolnica ostala še v posebej lepem spominu, saj je na tamkajšnjem olimpijskem štadionu dosegel svoj edini gol na svetovnih prvenstvih – šlo je za skupinski del tekmovanja, ko je zatresel mrežo Hrvaške za zmago z 1:0, Brazilija pa se je morala posloviti po porazu v četrtfinalu s Francijo z istim izidom.\n\nKaka meri na izid pod 3:40 ure, kar je za amaterske udeležence nadpovprečno hiter tek, je poročala spletna stran Frankfurter Allgemeine Zeitung.\n\n»V maraton iz profesionalnega športa prinašam bolj miselnost kot karkoli drugega. Moje telo je bilo vajeno drugačnih gibov,« je v petek na prizorišču razlagal Kaka, ki mu skupaj z bratom (zaradi poškodbe ne bo mogel nastopiti) družbo v Berlinu dela tudi oče. Ta je po hujši obliki covida-19, v bolnišnici je preživel mesec in pol, odločen prehoditi dobrih 42 kilometrov do cilja, proti kateremu se bo podalo okoli 45 tisoč tekačev.",
    "Svinjarija, kot je svet še ni videl": "Nogomet piše takšne in drugačne zgodbe. Dogaja se marsikaj, žal tudi stvari, ki s športom nimajo nič skupnega in ga predstavljajo v slabi luči. Za enega najbolj sramotnih trenutkov je pred 33 leti poskrbel čilski vratar Roberto Rojas. Bilo je neokusno, zlovešče in krvavo. Rodil se je škandal, ki se je uvrstil v temačno zgodovino nogometa pod vzdevkom El Macaranazo.\n\nLe še nekaj mesecev nas loči do največjega nogometnega dogodka. Katar bo gostil svetovno prvenstvo, na njem bo nastopila tudi Brazilija. Na vrh se je povzpela že petkrat, največkrat izmed vseh, kot edina država na svetu pa se lahko pohvali tudi s tem, da je nastopila na prav vseh mundialih. Bilo jih je 21. A zbirka skoraj ne bi bila popolna.\n\nPred tremi desetletji je zadišalo po tem, da bo mogočnega niza nogometnih čarovnikov iz domovine sambe konec. Brazilci so se znašli v težavah. Pa to ne zaradi pomanjkanja nogometnega znanja, zadetkov ali navijaške strasti, tega je bilo vedno v izobilju, ampak zaradi dejavnikov, ki nimajo povezave s plemenitostjo športa in osnovnim pomenom fair-playa.\n\nPred 33 leti ni dosti manjkalo, pa bi lahko Brazilci ostali brez svetovnega prvenstva, ki ga je leta 1990 gostila slovenska (takrat še jugoslovanska) soseda Italija. Vse zaradi zlobnih namer posameznikov v taboru neposrednih tekmecev v južnoameriških kvalifikacijah − Čila.\n\nOdločilni spopad za nastop na SP 1990 med Brazilijo in Čilom je na stadionu Maracana spremljalo 141 tisoč gledalcev! Foto: Guliverimage\n\nTo je bil dan, ko se je rodila zgodba o El Maracanazu. O eni najbolj brutalnih prevar, kar jih je kdaj videl nogomet. O dramatični zgodbi, v kateri sta 3. septembra 1989 zelo pomembno vlogo igrala še mlada brazilska navijačica, ki je pozneje pozirala na naslovnici Playboya, in argentinski fotograf, ki je poslikal tisto, kar ni uspelo preostalim stanovskim kolegom na tekmi, nato pa po večurni drami na stadionu odpihnil dvome o tem, kdo je kriv in kdo ni. Vas zanima, kaj vse se je zgodilo?\n\nV Riu je bilo še huje\n\nBraziliji je za preboj na SP 1990 na zadnji tekmi proti Čilu zadoščala že točka. Foto: Reuters Nogometni velesili Braziliji se v bogati preteklosti še ni zgodilo, da bi obstala v kvalifikacijah za svetovno prvenstvo in brez želene vstopnice. V kvalifikacijah za SP 1990, takrat je v Južni Ameriki vladal še drugačen tekmovalni sistem in so bile članice konfederacije CONMEBOL razdeljene v tri manjše skupine, se je znašla v družbi s Čilom in Venezuelo. Vozovnico za Italijo bi si zagotovil le najboljši, zmagovalec skupinice. Pred zadnjim krogom, ki je ponujal veliki derbi, dvoboj med Brazilijo in Čilom, sta bili omenjeni reprezentanci izenačeni po točkah.\n\nVseeno pa je bil Selecao v prednosti, saj je imel boljšo razliko v zadetkih. Zato je bilo pred tekmo v Riu de Janeiru, Brazilci so se odločili, da bodo Čilence pričakali na kultnem objektu Maracana, že vnaprej jasno, da bi morali gostje, če bi želeli odpotovati na svetovno prvenstvo, nujno premagati Brazilce. Da bo pestro, nemirno in dramatično, je nakazala že tekma v Santiagu. Končala se je z remijem (1:1), ekspresnimi izključitvami, jezni Romario je moral z igrišča že po treh minutah … Bilo je napeto, novinarji so dvoboj oklicali za pravo nogometno vojno, zato so vsi pričakovali, da bi bilo lahko v Riu še huje. Zlasti zaradi tega, ker se je odločalo o preboju na SP 1990. In res …\n\nCareca popeljal Brazilce v vodstvo, nato ...\n\nBrazilec Careca je skupaj z Argentincem Diegom Maradono konec osemdesetih let prejšnjega stoletja blestel v dresu Napolija. Foto: Guliverimage Dvoboj, ki ga je na Maracani spremljalo 141 tisoč navijačev, se je začel previdno, mreži sta v prvem polčasu mirovali, tudi zaradi nekaterih posredovanj čilskega vratarja Roberta Rojasa, ki je bil takrat v izvrstni formi. Čuvaj mreže, ki se je do takrat zapletel v nekaj kontroverznih dogodkov, njegova kartoteka pa je bila polna raznovrstnih prekrškov (o teh več v spodnjih vrsticah), je dokazoval, zakaj so mu navijači prisodili vzdevek Kondor. Z izvrstnimi refleksi je čuval prostor med vratnicama kot velikanski ptič in bil tako uspešen, da je v osemdesetih letih prejšnjega stoletja postal eden najboljših južnoameriških vratarjev.\n\nV prvem polčasu je Rojas še zadržal mrežo nedotaknjeno, nato pa je na tribunah završalo od navdušenja. Careca, takratni zvezdnik Napolija, kjer je igral z Diegom Armandom Maradono, je v 49. minuti popeljal Brazilce v vodstvo. Čile se je znašel v ogromnih težavah, za preobrat, s katerim bi si zagotovil prvo mesto v skupini, je potreboval vsaj dva zadetka, ki pa ju ni dočakal. Vsaj ne na igrišču.\n\nSe je pa sredi drugega polčasa gostom ponudila priložnost, da z namerno prevaro, brutalno zlobnim vložkom, ki bolj spada na gledališki oder kot pa na nogometne zelenice, očrnijo Brazilce in si zagotovijo nastop na SP za zeleno mizo.\n\nV bližino vratarja Čila je padla bakla:\n\nWow.. RT @AntiqueFootball Roberto Rojas with a flare in Brazil v Chile in 1989 pic.twitter.com/LoYsb7QUHP — R_S_M (@ooncalvo) July 4, 2014\n\nDa so sploh lahko izvedli kaj takšnega, jim je omogočila neodgovorna brazilska navijačica. Pozneje se je izpostavilo, da je bila to 24-letna Rosenery Mello do Nascimento. V 67. minuti je prižgala baklo in jo zalučala na igrišče. Priletela je v neposredno bližino čilskega vratarja Rojasa, ki je takrat branil za brazilskega velikana Sao Paulo, tako da so ga navijači na Maracani dobro poznali, nato pa se je začel šov. Kondor je izkoristil trenutek in kot pokošen padel na tla.\n\nBrazilska navijačica Rosenery Mello do Nascimento, ki je odvrgla baklo, je dočakala svojih pet minut slave:\n\nRosenery Mello do Nascimento, lanzó una bengala en el partido Brasil-Chile de 1989 hiriendo al portero Roberto 'Condor Rojas'.\n\nAdquirió tanta fama que dos meses después del incidente, posó para la portada de Playboy pic.twitter.com/4ZgutE5DOr — el guero (@elguerocoronado) March 22, 2022\n\nMilijoni gledalcev, ki so spremljali nogometno južnoameriško poslastico z ogromnim vložkom pred televizijskimi ekrani, so pomislili, da je vsega skupaj resnično kriva bakla. Da je povzročila usodne poškodbe vratarju Čila, ki je še naprej ležal. Ko so ga soigralci dvignili, so kamere razkrile še pogled na njegov okrvavljeni obraz. Šok je bil popoln, Brazilcem je zledenela kri v žilah, saj jim je zaradi nešportnih razlogov grozila diskvalifikacija.\n\nNapetost se je stopnjevala. Do okrvavljenega Rojasa so pritekli soigralci, nato še fizioterapevt Alejandro Koch. Vratar je prejemal zdravniško pomoč, medtem pa so živci popustili Patriciu Yanezu. Reprezentant Čila se je prijel za moškost in jezno gestikuliral brazilskim navijačem. Ozračje je bilo naelektreno, vendarle se je odločalo o potniku na svetovno prvenstvo. Kapetan Čila Fernando Astengo je zbral soigralce, Čilenci so ob tem, ko so Rojasa odnesli z igrišča, protestno zapustili igrišče. Argentinski delivec pravice Juan Carlos Loustau jih je zaman prepričeval, da bi nadaljevali srečanje. Čilenci so se odpravili v slačilnico in pripravljali protestno izjavo.\n\nUsoda se je znašla v rokah argentinskega fotografa\n\nMaracana je tako 3. septembra 1989 postala prizorišče kontroverznega obračuna, ki je trajal le do 67. minute, po njem pa se je začel tretji polčas, v katerem je bilo ljubitelje nogometa iz Brazilije zelo strah za usodo njihovih ljubljencev. Bali so se, da ne bi dvoboja zaradi incidenta z baklo in poškodbe čilskega vratarja za zeleno mizo prisodili gostom. Če bi se to uresničilo, bi Brazilci prejeli ogromen udarec, saj bi prvič v zgodovini ostali pred vrati največjega nogometnega tekmovanja, spodkopan bi bil tudi njihov ugled.\n\nMaracanazo - Chilean keeper, Roberto Rojas, hits the deck feigning injury in a World Cup Qualifier v Brazil at the Maracana in 1989. The incident earned Chile a ban from the 1994 WC Qualifiers & Rojas a life ban from competitive football. Silly boy. pic.twitter.com/tMCDM6mee2 — Fussball Geekz (@philharrison192) March 19, 2021\n\nBrazilci so se znašli v težavah, a jih je rešil argentinski fotograf Ricardo Alfieri. Kot edini na tekmi, čeprav je dvoboj spremljalo okrog 200 akreditiranih fotografov, je ujel v objektiv ravno trenutek, ko je v bližini Rojasa padla na tla bakla. Argentinec je bil prepričan, da bakla ni mogla poškodovati Čilenca, saj je padla vsaj meter proč in ni prišlo do neposrednega stika. Še bolj ga je begalo vprašanje, kako je lahko obraz vratarja zalila kri.\n\nKo je to povedal brazilskim funkcionarjem, so mu gostitelji omogočili, da je čim prej razvil fotografije. To je bilo še obdobje, ko v svetu ni prevladovala digitalna fotografija. Napetost je rasla, po nekaj urah, ko so bile fotografije razvite, pa je postalo jasno kot beli dan, da bakla ni mogla poškodovati Rojasa. Vedno več jih je bilo, ki so se spraševali, kako je lahko sploh prišlo do poškodbe in krvi na njegovem obrazu. Na njem sploh ni bilo sledi poškodbe, ki bi jo lahko utrpela koža zaradi pirotehničnega sredstva. Denimo ožganin. Še več. Ko so še bolj spremljali Rojasove rane, so številni prišli do zaključka, da bi jih lahko povzročilo le rezilo. Kakšen nož ali kaj podobnega.\n\nRojas priznal, da je v rokavico skril rezilo in se porezal!\n\nSprožena je bila preiskava. Vodstvo konfederacije CONMEBOL je želelo jasen odgovor na vprašanje, kako je lahko prišlo do poškodbe Rojasa. Čilenec ni dolgo zdržal s pretvarjanjem, kako jo je skupil zaradi bakle. Priznal je, da se je poškodoval sam. Pod vratarsko rokavico si je namreč skril rezilo, nato pa se z njim, ko je ležal na tleh in ''simuliral'' poškodbo zaradi bakle, porezal po čelu. To so na kratko ujele tudi televizijske kamere. Ni bilo več poti nazaj.\n\nBrazil v Chile 1989\n\nRoberto Rojas\n\n'The Firecracker Incident' pic.twitter.com/bQaZ20QdED — The League Magazine (@Theleaguemag) January 11, 2017\n\nČilenec se je znašel sredi ogromnega škandala. Policistom je zaupal, kako mu je selektor Orlando Aravena zabičal, naj skupaj z zdravnikom Danielom Rodriguezom ostaneta na igrišču in skušata poskrbeti za nezaslišan škandal, ki bi še kako odmeval. Čilenci so želeli na takšen način, ko so zaostajali z 0:1, izsiliti novo tekmo na nevtralnem prizorišču ali pa celo diskvalifikacijo Brazilije s tekmovanja. Zgodilo pa se je ravno obratno.\n\nČile brez SP 1994, Rojas izključen iz nogometa za vedno\n\nMednarodna nogometna zveza (FIFA), zgrožena nad dejstvom, da si je reprezentanca Čila na tako pomembni in odmevni tekmi privoščila takšno prevaro, je Rojasa izključila iz nogometnih dejavnosti do konca življenja. Fernando Astengo ni smel igrati nogometa pet let, kaznovana sta bila tudi selektor Orlando Aravena in fizioterapevt Alejandro Koch.\n\nOgromno škodo je utrpel tudi Čile, saj ni smel sodelovati v kvalifikacijah za SP 1994 v ZDA. In to prvotno zaradi tega, ker so odkorakali z igrišča in samovoljno prekinili srečanje, ne pa toliko incidenta z vratarjem.\n\nBrazilija je na SP 1994, na katerem Čile ni smel sodelovati, postala svetovni prvak. Foto: Guliverimage/Getty Images\n\nRojas je pozneje v intervjujih za La Tercera in Mas Vale Tarde pojasnil, zakaj je to storil. ''Poškodoval sem se z rezilom. To je bil velik udarec za moje dostojanstvo. Doma sem imel težave z ženo, soigralci so mi obrnili hrbet. Če bi bil Argentinec, Urugvajec ali pa Brazilec, me ne bi suspendirali,'' ostaja prepričan, kako je bil Čile v tistem obdobju izpostavljen krivicam. ''To sem napravil za Čile, ki se mu je tedaj godila krivica. Imeli smo težave v prejšnjih kvalifikacijah. Ko nekdo naredi takšno napako, ima po navadi priložnost, da se odkupi. Jaz je nisem dočakal,'' je potožil Čilenec, ki je tako reprezentančno kariero sklenil pri 49 nastopih.\n\nBrazilija zmagala z 2:0, Rojas se je pozneje opravičil\n\nRoberto Rojas, ki je kot vratar najboljše sezone podaril domačemu klubu Colo-Colo in brazilskemu Sao Paulo, se je leta 2001 lahko vrnil v svet nogometa. Foto: Reuters Fifa je Braziliji za zeleno mizo pripisala zmago z 2:0, s katero se je Selecao uvrstil na SP 1990, tam pa v osmini finala po hudem boju v sosedski poslastici ostal praznih rok proti Argentini (0:1). Navijači Čila se še dolgo niso sprijaznili z odločitvijo, pred veleposlaništvom Brazilije v Santiagu ni manjkalo protestov, nekateri čilski mediji so celo širili teorijo zarote, da za vsem skupaj stoji dolgoletni predsednik Fife, Brazilec Joao Havelange. A ostalo je pri odločitvi, zaradi katere je čilski nogomet utrpel veliko škodo.\n\nRojas se je pozneje javno opravičil za dejanje, Fifa pa mu je leta 2001 preklicala prepoved. Tako se je lahko znova ukvarjal z nogometom. Takrat je imel 44 let. Oprijel se je trenerskega dela in leta 2003 prevzel Sao Paulo, kjer je branil že kot vratar. Brazilija je bila očitno le njegova ''obljubljena'' dežela. Pozneje je postal strokovni televizijski komentator.\n\nLetos bo lahko spremljal Brazilce na delu v Katarju, njegovih rojakov pa ne, saj so, čeprav v njihovih vrstah ne manjka zvezdnikov (Arturo Vidal, Alexis Sanchez, Eduardo Vargas …), v kvalifikacijah pustili skromen vtis. So pa za razliko od škandala El Macaranazo iz boja za SP izpadli vsaj na zelenici, zaradi športnih razlogov.",
    "Umrl še zadnji preživeli domorodec": "O umrlem zadnjem staroselcu ni znanega veliko: ne kateri jezik je govoril ne kako se je imenovalo njegovo ljudstvo ali kako mu je bilo ime. Bil je zadnji preživeli član svoje skupnosti po genocidu, ki so ga nad ljudstvom izvedli brazilski priseljenci v obdobju od 70. do 90. let prejšnjega stoletja. Mož je zadnjih dvajset let preživel v osami, preživljal pa se je z lovom in nabiralništvom. Julija so ga člani organizacije Funai našli mrtvega v njegovem bivališču.\n\nDomorodske skupnosti so v nevarnosti\n\nČlani organizacije Funai so moškega spremljali od leta 2018 in z njim občasno stopili v stik z namenom ozaveščanja javnosti o grožnjah, s katerimi se soočajo domorodske skupnosti, ki živijo na zgodovinsko ključnih in zaščitenih območjih. Ta območja zajemajo 13 odstotkov brazilskega ozemlja. Po zadnjem štetju sta v Braziliji 702 takšni območji. Prebivalci in njihov starodavni življenjski prostor so kljub uradni državni zaščiti tarča nezakonitih vdorov naseljencev in rudarskih ter gozdarskih podjetij. Pripadniki skupnosti se vsak dan soočajo s krčenjem svojega življenjskega prostora, pogosto pa zaradi nasilnih vdorov izgubijo življenje.\n\n»Moški iz luknje«, kot so ga poimenovali člani organizacije, je dobil vzdevek po ozkih in skoraj dva metra globokih luknjah, ki so jih našli v vsakem domovanju, ki ga je zapustil. Raziskovalci so najprej predvidevali, da je luknje uporabljal za lovljenje živali ali kot skrivališče, kasneje pa so ugibali, da so bile morda duhovnega pomena. Njegovo truplo so odkrili v viseči mreži, obloženo s pisanimi ptičjimi peresi. Predvidevajo, da je skoraj 60-letni moški umrl naravne smrti in je bil nanjo pripravljen.\n\nV samotarsko življenje je bil prisiljen zaradi genocida\n\nPo travmatični izgubi svoje skupnosti je mož zavračal vsakršne stike z zunanjim svetom. Občasno je preselil svoje bivališče in gradil slamnate koče za zavetje. Lovil je divjad, nabiral sadje in med, med drugim je sadil koruzo in manioko. Z leti so znotraj njegovega teritorija odkrili nekaj več kot 50 takšnih koč. Funai je zato nekaj več kot osem hektarjev njegovega ozemlja razglasil za zaščitene in poskusil preprečiti nelegalne vdore. Njegovo truplo so prepeljali v brazilsko mesto Porto Velo na obdukcijo, da bi ugotovili vzrok smrti. Aktivisti in pripadniki nevladnih organizacij za zaščito staroselcev in njihove kulture pa zahtevajo, da moža pokopljejo tam, kjer je preživel svoje življenje. Prav tako želijo, da oblasti nemudoma zaščitijo območje, saj obstaja nevarnost degradacije in napadov.\n\nOrganizacije, ki s svojim delom ščitijo domorodske skupnosti, ocenjujejo, da je preostalih skupnosti od 235 do 300, natančnega števila pa zaradi omejenih stikov ljudstev z naseljensko družbo nimajo. Pripadniki teh skupnosti živijo izolirano in ohranjajo svoj tradicionalni način življenja. Kljub poskusom različnih organizacij, kot je Funai, so bili zgodovinsko tarče organiziranih vladnih kolonizacij in nasilnih napadov rančerjev ter gozdarjev. Območje ob brazilski meji z Bolivijo je bogato z naravnimi dobrinami in glede na komercialne interese deluje kot neizkoriščeno.\n\nRaziskovalci predvidevajo, da globoko v brazilskem pragozdu živi vsaj 30 skupin, o katerih zunanji svet ne ve skoraj ničesar. Aktivisti in organizacije pozivajo, naj se območje Tanaru ohranja v sedanjem stanju. Želijo, da se izvedejo arheološke in antropološke raziskave, ki bodo osvetlile ozadje in način življenja pokojnega moža.\n\nŠtevilo ogroženih skupnosti narašča od leta 2018, ko je oblast v Braziliji prevzel desničarski predsednik Jair Bolsonaro. Med svojo kandidaturo je večkrat jasno izrazil prezir do domorodnih ljudstev, pred prevzemom položaja pa je obljubil, da domorodcem ne bo dal niti kvadratnega centimetra zemlje več.",
    "Datum, ura in televizijski kanal za ogled ali prenos v živo svetovnega prvenstva v odbojki za moške FIVB ZDA 2022": "Brazilija se bo v končnici za tretje mesto svetovnega prvenstva v odbojki FIVB za moške 2022 pomerila s Slovenijo. Tukaj lahko najdete vse informacije o tej igri, na primer kdaj, kje, kako gledati ali pretakati to igro v živo v ZDA.\n\nBrazilija in Slovenija Pomerili se bodo v končnici za tretje mesto Svetovno prvenstvo FIVB v odbojki za moške 2022In tukaj lahko najdete vse informacije, ki jih želite vedeti o tej igri, kot so datum, ura in televizijski kanal za ogled ali pretakanje v živo.\n\nTo je njegova različica iz leta 2022 FIVB svetovno prvenstvo v odbojki za moške Konec je, a najboljše šele prihaja. Veliki finale med Italija in Poljska Igrati je še treba in to je tretja tekma vmes Brazilija in Slovenija. Kar zadeva Evropejce, so proti Italijanom izgubili v precej mirnejši igri, kot je bilo pričakovano za finaliste.\n\nV primeru Brazilija, so imeli napet polfinale, v katerem, čeprav niso bili favoriti, ne bi bilo veliko presenečenje, če bi zmagali. Vendar so Brazilci dali vse od sebe, da bi zmagali s 3:2. Na tej tekmi je bilo odigranih 209 točk, razlika pa je bila 109:100 Poljska. Nedvomno te številke sestavljajo Brazilija Favoriti v tej končnici za tretje mesto.\n\nBrazilija proti Sloveniji: Datum\n\nBrazilija bo igral proti Slovenija Končnica za tretje mesto To nedeljo, 11. septembra 2022 ob 12.00 (ET) v Katovicah na Poljskem Svetovno prvenstvo FIVB v odbojki za moške 2022.\n\nBrazilija proti Sloveniji: čas držav v Ameriki\n\nET: 12.00 popoldan\n\nCT: 11:00 zjutraj\n\nMT: 10:00 dopoldan\n\nPT: 9.00 zjutraj\n\nBrazilija proti Sloveniji: TV kanal za gledanje ali pretakanje v živo v ZDA\n\nTo je Svetovno prvenstvo FIVB v odbojki za moške 2022 Tekma končnice za tretje mesto med Brazilija in Slovenija Na voljo za gledanje v Združenih državah Amerike: Volleyball TV, platforma FIVB za pretakanje.",
    "Vrstijo se odzivi na smrt Elizabete II.": "Včeraj so se že v prvih minutah po tem, ko so iz Buckinghamske palače sporočili, da se je poslovila Elizabeta II., začela prihajati sporočila sožalja državnikov z vsega sveta. V imenu Slovenije je sožalje včeraj izrazil predsednik Borut Pahor.\n\nMed mnogimi so se odzvali ameriški predsednik Joe Biden, predsednica evropske komisije Ursula von der Leyen, predsednik evropskega sveta Charles Michel, predsednik Francije Emmanuel Macron, nemški kancler Olaf Scholz, generalni sekretar Združenih narodov Antonio Guterres, ukrajinski predsednik Volodimir Zelenski in drugi.\n\nOdzivi na smrt kraljice, ki se je v četrtek poslovila po več kot 70 letih na prestolu, si še sledijo. Spominu nanjo sta se med drugim poklonila tudi predsednika Kitajske in Rusije, Xi Jinping in Vladimir Putin, v Braziliji pa so razglasili kar tridnevno žalovanje, poročajo tuje tiskovne agencije.\n\nXi pripravljen na sodelovanje s Karlom III.\n\nRuski predsednik Putin je že v četrtek novemu kralju Karlu III. izrekel sožalje in mu zaželel poguma in odpornosti. »Najpomembnejši dogodki nedavne zgodovine Združenega kraljestva so neločljivo povezani z imenom njenega veličanstva. Elizabeta II. je veliko desetletij zasluženo uživala ljubezen in spoštovanje svojih podanikov, pa tudi avtoriteto na svetovnem odru,« je glede na izjavo Kremlja sporočil Putin.\n\nPo smrti kraljice je sožalje britanski vladi in ljudem danes izrazil tudi kitajski predsednik Xi, ki je ocenil, da gre za veliko izgubo za britanski narod. V izjavi, ki so jo objavili kitajski državni mediji, je med drugim izpostavil, da je bila Elizabeta II. prvi britanski monarh na obisku na Kitajskem.\n\n»Xi Jinping je poudaril, da razvoju odnosov med Kitajsko in Združenim kraljestvom pripisuje velik pomen,« so zapisali in dodali, da je Xi pripravljen na sodelovanje s Karlom III. z namenom prizadevanja za »zdrav in stabilen razvoj dvostranskih odnosov v korist obeh držav in njunih ljudi«.\n\nBrazilski predsednik Jair Bolsonaro je medtem razglasil celo tri dni nacionalnega žalovanja. Odločitev je predsednik, ki se prihodnji mesec na volitvah poteguje za ponovno izvolitev, predstavil kot znak žalovanja ob smrti kraljice. Na twitterju je zapisal, da Elizabeta II. ni bila »le kraljica Britancem, temveč vsem nam«.\n\n»Vse naše misli so pri kraljevi družini«\n\nOb smrti Elizabete II. se je tudi veleposlanica Združenega kraljestva v Ljubljani Tiffany Sadler odzvala s poklonom njeni vladavini. Na twitterju so objavili tudi posnetek spuščanja britanske zastave na pol droga pred poslopjem rezidence britanske veleposlanice.\n\nDanes je veleposlanica izpostavila, da je novica ob njeni smrti užalostila tako njo kot kolege na veleposlaništvu in ljudi po vsem svetu. Njeno življenje na prestolu se je raztezalo prek obdobja večine naših živih spominov, je zapisala in dodala, da so jo imeli radi in spoštovali ljudje v Združenem kraljestvu, Sloveniji in drugje.\n\nSpomnila je, da prav letos obeležujejo 70. obletnico njene vladavine, ob čemer so postavljali v ospredje prav njene vezi s Slovenijo. Iz vseh koncev države tako že prejemajo sporočila sožalja, je dodala. Na veleposlaništvu bodo ob smrti kraljice odprli žalno knjigo, o podrobnostih pa bodo še obvestili.\n\nSlovenska veleposlanica v Londonu: Kraljica je bila steber stabilnosti države\n\nSlovenska veleposlanica v Londonu Simona Leskovar meni, da je Elizabeta II. predstavljala najpomembnejši vezivni člen britanske unije ter steber stabilnosti in trdnosti države, piše STA. Izpostavila je tudi njeno veliko odgovornost do javnih zadev. Poudarila je, da je monarhija še vedno priljubljena, verjetno prav zaradi kraljice.\n\nTa je bila priča tako razpadanju britanskega imperija kot neizmernemu razvoju države na ruševinah druge svetovne vojne. Bila je tudi edina kraljica, ki sta jo poznali vsaj dve, če ne tri generacije Britancev, je spomnila in ocenila, da je bila obraz Združenega kraljestva in tudi globalna ikona.\n\n»Bila je res simbol odgovornosti do javnih zadev, ki ga danes skorajda ne poznamo več v svetu. In čeprav zaradi svoje vloge ni bila del demokratičnega političnega sistema v Združenem kraljestvu, v svojem življenju zares ni naredila nobene večje politične napake,« je še dodala.",
    "STA: Tečajnica Banke Slovenije": "",
    "STA: Izidi SP v odbojki (1)": "* Izidi, SP v odbojki: * skupina A (Katovice) - sobota, 27. avgust: Tunizija - Portoriko 3:0 (19, 17, 20) Ukrajina - Srbija 0:3 (-26, -21, -20) - ponedeljek, 29. avgust: Srbija - Portoriko 3:0 (24, 21, 16) Ukrajina - Tunizija 3:0 (21, 19, 15) - sreda, 31. avgust: 17.30 Srbija - Tunizija 20.30 Ukrajina - Portoriko - lestvica: 1. Srbija 2 2 0 6:0 6 2. Ukrajina 2 1 1 3:3 3 3. Tunizija 2 1 1 3:3 3 4. Portoriko 2 0 2 0:6 0 * skupina B (Ljubljana) - petek, 26. avgust: Brazilija - Kuba 3:2 (-31, -21, 16, 17, 16) Japonska - Katar 3:0 (20, 18, 15) - nedelja, 28. avgust: Kuba - Katar 3:1 (21, 21, -22, 19) Brazilija - Japonska 3:0 (21, 18, 16) - torek, 30. avgust: Brazilija - Katar 3:0 (13, 23, 24) Japonska - Kuba 3:1 (18, -21, 15, 19) - lestvica: 1. Brazilija 3 3 0 9:2 8 2. Japonska 3 2 1 6:4 6 3. Kuba 3 1 2 6:7 4 4. Katar 3 0 3 1:9 0 * skupina C (Katovice) - petek, 26. avgust: ZDA - Mehika 3:0 (18, 20, 12) Poljska - Bolgarija 3:0 (12, 20, 20) - nedelja, 28. avgust: ZDA - Bolgarija 3:0 (20, 23, 24) Poljska - Mehika 3:0 (17, 14, 19) - torek, 30. avgust: Mehika - Bolgarija 3:2 (-20, 20, 23, -23, 16) Poljska - ZDA 3:1 (-23, 21, 19, 21) - lestvica: 1. Poljska 3 3 0 9:1 9 2. ZDA 3 2 1 7:3 6 3. Mehika 3 1 2 3:8 2 4. Bolgarija 3 0 3 2:9 1 * skupina D (Ljubljana) - petek, 26. avgust: Francija - Nemčija 3:0 (22, 26, 24) Slovenija - Kamerun 3:0 (19, 23, 21) - nedelja, 28. avgust: Nemčija - Kamerun 3:0 (28, 14, 19) Francija - Slovenija 3:2 (21, -22, -23, 32, 7) - torek, 30. avgust: Francija - Kamerun 3:0 (19, 19, 22) Slovenija - Nemčija 3:0 (16, 22, 17) - lestvica: 1. Francija 3 3 0 9:2 8 2. Slovenija 3 2 1 8:3 7 3. Nemčija 3 1 2 3:6 3 4. Kamerun 3 0 3 0:9 0 * skupina E (Ljubljana) - sobota, 27. avgust: Turčija - Kitajska 3:0 (15, 19, 14) Italija - Kanada 3:0 (13, 18, 37) - ponedeljek, 29. avgust: Kanada - Kitajska 3:0 (23, 21, 23) Italija - Turčija 3:0 (18, 20, 22) - sreda, 31. avgust: 14.00 Kanada - Turčija 21.15 Italija - Kitajska - lestvica: 1. Italija 2 2 0 6:0 6 2. Turčija 2 1 1 3:3 3 3. Kanada 2 1 1 3:3 3 4. Kitajska 2 0 2 0:6 0 * skupina F (Ljubljana) - sobota, 27. avgust: Nizozemska - Egipt 3:0 (17, 22, 16) Argentina - Iran 2:3 (22, -28, -18, 32, -19) - ponedeljek, 29. avgust: Argentina - Nizozemska 2:3 (28, 20, -21, -25, -9) Iran - Egipt 3:1 (14, 19, -22, 24) - sreda, 31. avgust: Argentina - Egipt 3:2 (25, -26, -24, 17, 6) 17.30 Iran - Nizozemska - lestvica: 1. Nizozemska 2 2 0 6:2 5 2. Iran 2 2 0 6:3 5 3. Argentina 3 1 2 7:8 4 4. Egipt 3 0 3 3:9 1",
    "Datum, ura in televizijski kanal za ogled ali prenos v živo Svetovno prvenstvo v odbojki za moške FIVB ZDA 2022 v ZDA": "Brazilija se bo na tekmi skupinskega dela svetovnega prvenstva v odbojki FIVB za moške 2022 pomerila s Katarjem. Tukaj lahko najdete vse informacije o tej igri, na primer kdaj, kje, kako gledati ali pretakati to igro v živo v ZDA.\n\nVodilni v skupini B, BrazilijaIgraj proti Katar Katera bo zadnja tekma Svetovno prvenstvo FIVB v odbojki za moške 2022 Skupinska faza. Tukaj poiščite vse informacije, ki jih želite vedeti o tej igri, vključno z datumom, uro in televizijskim kanalom za ogled ali pretakanje te igre v živo v ZDA.\n\nSkupinski del je končan BrazilijaEni glavnih favoritov za zmago v svojem bazenu in napredovanje v naslednji krog bodo skušali zaključiti sodelovanje v skupinskem delu z novo zmago. Kuba in Japonska. Možnost za to imajo proti doslej najšibkejšemu tekmecu v skupini.\n\nKatar Vemo, da so jih že odstranili. Njuna dva huda poraza otežujeta vstop na tretje mesto Bazen b, kar bi jim omogočilo sanjati o napredovanju v naslednji krog. Večinoma je vmes Japonska in Kuba Tretje mesto bo, čeprav tretje mesto nikakor ni zagotovljeno. Tudi Katarci bodo skušali dobro zaključiti.\n\nBrazilija proti Katarju: Datum\n\nBrazilija in Katar Ta torek, 30. avgusta 2022 ob 10.00 (ET) v Ljubljani v Sloveniji se bosta pomerila v drugi tekmi skupinskega dela. Svetovno prvenstvo FIVB v odbojki za moške 2022.\n\nBrazilija proti Katarju: čas držav v Ameriki\n\nET: 10:00 dopoldan\n\nCT: 9.00 zjutraj\n\nMT: 8:00 dopoldne\n\nPT: 7:00 zjutraj\n\nBrazilija proti Katarju: TV kanal za gledanje ali pretakanje v živo v ZDA\n\nTo je Svetovno prvenstvo FIVB v odbojki za moške 2022 Igra na skupinski ravni med Brazilija in Katar Na voljo za gledanje v Združenih državah Amerike: Volleyball TV, platforma FIVB za pretakanje.",
    "V zadnjih štirih desetletjih urok gostiteljev premagali le Poljaki": "Poljaki so leta 2014 v Katovicah osvojili svoj drugi naslov svetovnega prvaka. Foto: EPA\n\nNa portalu Športni SOS tokrat odgovarjamo na vaši odbojkarski vprašanji. Še vedno ste vabljeni k postavljanju vprašanj (ne glede na šport).\n\nVabljeni k sodelovanju Vprašanja o športu, športni zgodovini in statistiki lahko pošljete po elektronski pošti ali Twitterju.\n\n\n\nŠportni SOS deluje tudi v avdioobliki ‒ naročite se na podkast SOS-odmev!\n\n1993. Kako pogosto so gostitelji svetovnih prvenstev v odbojki osvojili medaljo?\n\nTadej Perdih\n\nNa dosedanjih 19 svetovnih prvenstvih je osem gostiteljev (od 20 – leta 2018 sta tekmovanje namreč gostili dve državi, in sicer Italija in Bolgarija) uspelo osvojiti medaljo.\n\nVsa prvenstva lahko razdelimo na dve obdobji, na prvih desetih prvenstvih (1949−1982) so gostitelji osvojili kar sedem medalj, na naslednjih devetih tekmovanjih (1986−2018) pa se je to zgodilo le še enkrat, in sicer na Poljskem 2014, kjer so gostitelji osvojili zlato medaljo, in uspeh ponovili tudi štiri leta pozneje.\n\nOb Poljakih sta se domačega naslova veselili le še dve državi, ki ne obstajata več: Sovjetska zveza (1952 in 1962) in Češkoslovaška (1966).\n\nNajslabša uvrstitev gostitelja pa je 15. mesto, ki ga je leta 1998 dosegla Japonska.\n\n1994. Koliko je največ porazov, ki jih je utrpela reprezentanca na svetovnem prvenstvu, a je še vseeno osvojila medaljo?\n\nTadej Perdih\n\nNajveč porazov, ki jih je posamezna reprezentanca utrpela, a vseeno osvojila medaljo, je štiri.\n\nNajprej se je to zgodilo leta 1966, ko je Sovjetska zveza v predtekmovanju klonila pred Madžarsko, v glavnem delu turnirja pa še proti Češkoslovaški, Japonski in Romuniji. Turnir je končala z razmerjem 7-4. Pred glavnim delom so se sicer črtali izidi predtekmovanja. Zlato so osvojili gostitelji z razmerjem 6-1, drugi so bili Romuni (5-2), tretji pa torej Sovjeti, ki so imeli enako razmerje kot Vzhodni Nemci in Japonci (4-3).\n\nDrugi tovrstni primer pa se je zgodil na Poljskem 2014, kjer so Nemci osvojili bron ob razmerju zmag in porazov 9-4. Nemci so v prvem delu tekmovanja izgubili proti Braziliji, v drugem proti Rusiji, v tretjem proti Franciji, v polfinalu pa proti Poljski; medaljo so si potem zagotovili v boju za bron proti Franciji, ki so jo tokrat premagali.\n\nOmenjeni primer iz Poljske nas popelje v zgodbo pogosto preveč zakompliciranih sistemov tekmovanja, ki so se delili kar na štiri faze, reprezentance pa so odigrale tudi po 13 tekem.\n\nZanimiv primer je iz zadnjega tovrstnega sistema leta 2018, ki prikazuje pomembnost, da si v formi predvsem ob koncu več kot tri tedne dolgega turnirja. Na zadnjem prvenstvu so namreč zlato osvojili Poljaki (razmerje zmag in porazov 9-3), preostali reprezentanci, ki sta osvojili medaljo (Brazilija in ZDA), sta zbrali manj porazov (10-2), kar je veljalo tudi za petouvrščeno Italijo (8-2).\n\nLetos smo torej priča poenostavljenemu sistemu, kjer vsako ekipo čakajo le tri tekme predtekmovanja, sledijo pa takoj boji na izpadanje, kjer tiste, ki se borijo za medaljo, čakajo največ še štiri tekme.",
    "Brez kolajne, toda z vrhunsko uvrstitvijo": "V nadaljevanju preberite:\n\nSlovenski odbojkarji so na svetovnem prvenstvu po izgubljeni polfinalni tekmi z Italijo z 0:3 (-21, -22, -21) v boju za tretje mesto še enkrat klonili. V dvorani Spodek v poljskih Katovicah se jim ni izšlo za bronasto odličje, Brazilija je bila boljša s 3:1 (18, 18, -22, 18), Slovenija se je morala zadovoljiti s končnim četrtim mestom.",
    "Tako težko pot bo imela Slovenija do olimpijskih iger": "Odbojkarji bodo prihodnje leto nastopili v kvalifikacijah za OI 2024.\n\nSlovenska moška odbojkarska reprezentanca bo med 30. septembrom in 8. oktobrom prihodnje leto igrala v kvalifikacijah za olimpijske igre leta 2024 v Parizu, so sporočili iz Odbojkarske zveze Slovenije. Slovenci so si nastop v kvalifikacijah, v katerih se bo za OI pomerilo 24 reprezentanc, zagotovili z devetim mestom na svetovni lestvici. Poleg Slovenije bo v kvalifikacijah še 23 najboljših reprezentanc v mednarodni razvrstiti lestvice FIVB. Izjema je Francija, ki je kot gostiteljica na OI že uvrščena.\n\nReprezentance, ki se bodo v kvalifikacijah potegovale za nastop na OI so tako še Poljska, Italija, Brazilija, ZDA, Japonska, Argentina, Iran, Srbija, Kuba, Nizozemska, Turčija, Kanada, Ukrajina, Nemčija, Mehika, Tunizija, Egipt, Belgija, Češka, Bolgarija, Finska, Katar in Rusija. Če Rusija zaradi invazije nad Ukrajino v kvalifikacijah ne bo smela nastopiti, jo bo zamenjala Kitajska, 26. reprezentanca lestvice.\n\n💙💚 Slovenska izbrana vrsta bo med 30. septembrom in 8. oktobrom prihodnje leto igrala v kvalifikacijah za #Paris2024. V boj za nastop na olimpijskem turnirju se bo podalo 24 reprezentanc. Več ➡️ https://t.co/HM09PaL7Uf 💚💙#OlympicGames #sLOVEvolley pic.twitter.com/kg7XIeMApa — Odbojkarska zveza Slovenije 🇸🇮 (@SloVolley) September 14, 2022\n\nKvalifikacije se bodo odvijale v okviru treh turnirjev z osmimi reprezentancami. Tri države organizatorice turnirjev bodo igrale kot prvopostavljene ekipe, ostale pa bodo na turnirjih razvrščene po sistemu \"serpentine\" glede na njihovo mesto na lestvici FIVB. Iz vsake skupine bosta na OI napredovali najboljši dve reprezentanci. Preostalih pet držav, ki se bodo uvrstile med dvanajst udeleženk OI, bo znanih na podlagi uvrstitve na svetovni lestvici junija 2024. Prednost bodo imele reprezentance s celin, katerih države si nastopa na olimpijskem turnirju še ne bodo zagotovile.\n\nKer je za pričakovati, da si bodo evropske reprezentance priborile večino vozovnic za Pariz, bi bilo tako ključno, da Slovenija turnir osmerice konča na enem izmed prvih dveh mest ter si tako zagotovi sodelovanje na OI. Z devetim mestom na svetovni lestvici bi sicer Slovenija imela vlogo tretjega ali četrtega nosilca skupine.\n\nKvalifikacije se bodo začele 30. septembra prihodnje leto. Za olimpijsko zlato pa se bo v Parizu med 26. julijem in 11. avgustom 2024 borilo 12 reprezentanc.",
    "Slovenska rešitev za daljinski nadzor škodljivcev do 10-milijonske investicije": "Podjetje s sedežem in razvojem na Razdrtem je s svojo rešitvijo prepričalo evropski sklad tveganega kapitala ECBF, ki je v podjetje investiral deset milijonov evrov. Investicijo sta podprla še francoski vlagatelj Demeter in nizozemski Pymwymic.\n\nEFOS tako načrtuje širitev in komercializacijo svojega najpomembnejšega produkta Trapview, s katerim spremljajo in napovedujejo škodljivce v kmetijstvu. Kot dodajajo v podjetju, rešitev temelji na umetni inteligenci, pomaga zmanjševati uporabo pesticidov in spodbuja bolj trajnostno kmetovanje.\n\n»Ta investicija je namenjena predvsem za scale-up (nadgradnjo, op. p.), primarno za prodajo na naših ključnih trgih. Znotraj EU so to predvsem Italija, Francija in Španija, zraven so še ZDA in Brazilija. Tukaj gre glavnina, drugi del bo vezan s samo proizvodnjo, podporo projektov oziroma dolgoročnih pogodb, ki jih že imamo z določenimi multinacionalkami. Tretji del je povezan z nadaljnjim razvojem in širitvijo podjetja kot takega, se pravi notranja struktura, back office (zaledni posli, op. p.), proizvodnja in tako naprej,« načrte glede investicije razlaga Matej Štefančič, direktor in soustanovitelj podjetja s štiridesetimi zaposlenimi.\n\nMatej Štefančič, direktor podjetja EFOS. FOTO: Arhiv podjetja\n\nPovezovanje vseh poznanih rešitev\n\nPodjetje s produktom Trapview spremlja in napoveduje škodljivce v kmetijstvu, medtem ko zaščitnih sredstev nimajo in ne proizvajajo, denimo, bioloških ali kemičnih pripravkov za zaščito. Kljub temu sodelujejo s podjetji, ki omenjene izdelke proizvajajo, pojasni Štefančič, ki pravi, da je danes dovoljenih le 0,1 odstotka ostanka pesticidov, kot je bilo dovoljeno pred sedmimi leti.\n\n»Večina produktov gre s trga in pravzaprav nimamo več prebojnih rešitev, kot je bilo včasih, ko se je uvajala mehanizacija, gnojenje ali kmetija oziroma zaščitna sredstva. Ostalo nam je, da povežemo vse to, kar imamo. Ampak tudi produkti, ki jih imamo, zahtevajo uporabo v zelo omejenem časovnem okvirju in prilagoditev za posamezno lokacijo. Nič nam ne pomeni, če vemo, da se jabolčni zavijač pojavlja v Sloveniji, ampak nas zanima, ali je to naš problem, če smo pridelovalec. Za to mi skrbimo – da imamo dnevno avtomatsko spremljanje in tudi da na osnovi dejanskega stanja na lokaciji napovemo, kako se bo populacija razvijala naslednjih pet do deset dni. Temu primerno je potem mogoče uporabiti najbolj optimalne pripravke ali pa paziti, da je ostankov pesticidov čim manj. Včasih gre tudi samo za prilagoditev sistemu kontrole.«\n\nPovpraševanje zagotovljeno\n\nNa vprašanje, kakšno je trenutno zanimanje za tovrstne rešitve, Štefančič odgovarja, da je eden od razlogov, zakaj so se investitorji odločili zanje, ravno sklenitev več dolgoročnih pogodb po vsem svetu. Zeleni prehod, tako Štefančič, se dogaja povsod, pri tem pa prednjači Evropa. Pri EFOS tako pravijo, da z investicijo ne bodo več iskali ideje, ki jo je treba še preveriti, temveč gre za širitev in komercializacijo »rešitve, ki je tehnološko svetovna špica«.\n\nHkrati v podjetju poudarjajo, da je naložba usklajena z evropskim zelenim dogovorom o zmanjšanju uporabe pesticidov na kmetijah za 50 odstotkov do leta 2030.\n\nRešitev Trapview se ukvarja s spremljanjem in napovedovanjem škodljivcev v kmetijstvu ter je obenem najpomembnejši produkt podjetja. FOTO: Telekom Slovenije\n\nPrednost domačega okolja\n\nV Sloveniji že sodelujejo s svetovalnimi centri, kot je Kmetijski inštitut, Hmeljarski inštitut, KGD Nova Gorica, dejavni so tudi v Novem mestu, Mariboru in drugod. Obenem so sodelovali pri prvem pilotnem projektu pametnega vinogradništva z daljinskim nadzorom škodljivcev v Goriških brdih, še pred tem so sodelovali z občino Ajdovščina v Vipavski dolini.\n\nMatej Štefančič je z izvedbo pilotnih projektov v Sloveniji zadovoljen, pri čemer poudarja, da je prisotnega veliko znanja, medtem pa izpostavlja majhnost slovenskega trga: »Če primerjamo samo pridelavo grozdja: v Sloveniji je dobrih 10.000 hektarov profesionalnih vinogradov – še to je visoka številka –, v Italiji jih je 700.000. Velikost trga je tisto, kar stvari definira, se pa da kar nekaj stvari poskusiti. Slovenija je majhna, relativno dobro povezana in tudi razdrobljena; nimamo samo dveh pridelovalcev. V tem smislu so odlične možnosti, da se nekaj preizkusi na nivoju celotne države, da ni to omejeno samo na eno regijo ali pa samo na določenega velikega pridelovalca ali predelovalca,« še dodaja Štefančič.",
    "Ana Roš spet v deseterici najboljših kuharskih mojstrov na svetu": "Kulinarični poznavalci so za The Best Chef Awards – koncept, ki je nastal leta 2015 in predstavlja svet vrhunske kuhinje prek digitalne in socialno-tržne platforme, – na slavnostni podelitvi v Madridu znova predstavili tudi seznam 100 najboljših kuharjev in kuharic na svetu.\n\nMed prvo deseterico se je spet uvrstila tudi slovenska kuharska mojstrica Ana Roš, ki pa je z devetim mestom na lestvici tudi najvišje uvrščena ženska. Čeprav je na seznamu padla za dve mesti, še vedno ostaja edina Slovenka med desetimi najboljšimi.\n\nPoleg tega je letos prejela tudi prvič podeljeno nagrado The Best Chef Pristine Award, ki se podeljuje mojstrom, ki pri svojem delu prisegajo na skrbno izbrane lokalne proizvode in uporabljajo široko mrežo lokalnih kmetov in pridelovalcev. Roš, ki je pred kratkim s Hišo Franko že tretje leto zapored dobila dve Michelinovi zvezdici, je namreč med drugim znana prav po sodelovanju z lokalnimi kmeti in podpiranju trajnostnega kmetovanja.\n\n\"To je najlepša nagrada, ki bi jo lahko prejela\"\n\nPo besedah ekipe kulinarične ustvarjalce naj bi ta nagrada pomenila predanost kuharske mojstrice k uporabi najboljših, lokalno pridelanih sestavin. \"To je najlepša nagrada, ki bi jo lahko prejela,\" je povedala Ana Roš in dodala, da so vse njene občasne \"nočne more\", ko se sprašuje, ali bodo zdržali, s tem na nek način poplačane.\n\nZahvalila se je še Slovenski turistični organizaciji, \"da stoji za slovensko gastronomijo\", obenem pa predsednika vlade pozvala: \"da nas še bolj spremlja pri tem, kar počnemo, ker bomo mogoče prej ali slej potrebovali še več pomoči\".\n\nZa najboljšega kuharja na svetu izbora The Best Chef, katerega cilj je združiti ljubitelje hrane z vsega sveta in ustvariti skupnost za tiste, ki jim hrana predstavlja strast, je bil izbran s tremi Michelinovimi zvezdicami nagrajeni Španec Dabiz Muñoz. Na drugo mesto se je zavihtel Danec René Redzepi, tretje mesto pa je zasedel španski kuhar Joan Roca.\n\nNajboljših deset po izboru The Best Chef Awards\n\n1. Dabiz Muñoz, Španija\n\n2. René Redzepi, Danska\n\n3. Joan Roca, Španija\n\n4. Massimo Bottura, Italija\n\n5. Andoni Luis Aduriz, Španija\n\n6. Björn Frantzén, Švedska\n\n7. Disfrutar, Španija\n\n8. Alain Passard, Francija\n\n9. Ana Roš, Slovenija\n\n10. Alex Atala, Brazilija",
    "STA: Izidi prijateljskih nogometnih tekem (2)": "* Izidi: - četrtek, 22. september: Avstralija - Nova Zelandija 1:0 (1:0) Kambodža - Bangladeš 0:1 (0:1) Tunizija - Komori 1:0 (0:0) Islandija - Venezuela 1:0 (0:0) Surinam - Nikaragva 2:1 (1:0) - petek, 23. september: Kamerun - Uzbekistan 0:2 (0:1) Etiopija - Sudan 1:1 (1:0) Južna Koreja - Kostarika 2:2 (1:1) Japonska - ZDA 2:0 (1:0) Irak - Oman 3:4 (0:0, 1:2) - 11 m Bahrajn - Zelenortski otoki 1:2 (1:1) Burkina Faso - DR Kongo 1:0 (0:0) Urugvaj - Iran 0:1 (0:0) Paragvaj - Združeni arabski Emirati 1:0 (0:0) Ekvatorialna Gvineja - Ruanda 0:0 Kanada - Katar 2:0 (2:0) Savdska Arabija - Ekvador 0:0 Egipt - Niger 3:0 (1:0) Jordanija - Sirija 2:0 (2:0) Brazilija - Gana 3:0 (3:0) Alžirija - Gvineja 1:0 (0:0) Mali - Zambija 1:0 (1:0) Maroko - Čile 2:0 (0:0) - sobota, 24. September: Argentina - Honduras 3:0 (2:0) Laos - Maldivi 1:3 (1:1) Hongkong - Mjanmar 0:0 Kirgizistan - Rusija 1:2 (1:1) Singapur - Indija 1:1 (1:1) Indonezija - Curacao 3:2 (2:2) Južna Afrika - Sierra Leone 4:0 (1:0) Slonokoščena obala - Togo 2:1 (0:0) Bolivija - Senegal 0:2 (0:2) Tanzanija - Uganda 1:0 (1:0) - nedelja, 25. september: 01.30 Kolumbija - Gvatemala 03.00 Peru - Mehika 04.00 Nova Zelandija - Avstralija 14.00 Niger - Liberija",
    "V Portorožu danes začetek glavnega dela turnirja WTA": "",
    "V Katovice vodita predvsem odlična servis in sprejem": "Selektor Gheorghe Cretu je za zdaj opravil odlično delo, znal je potegniti prave poteze, tudi v sredo bo imel v podajalcu Gregorju Ropretu in sprejemalcu Roku Možiču močna aduta s klopi. Foto: OZS\n\n\"Gojijo zelo trd slog igre, to je ruska odbojkarska šola. Nimajo takšne višine kot Rusi, a so zelo skočni. Imajo dva neugodna levoroka napadalca, oba sta zelo kakovostna, hitra, leva roka je zelo hitra, in to bo treba paziti. Ne smemo si dovoliti lastnih napak, njih je treba prisiliti, da grešijo,\" je o tekmecih razmišljal pomočnik selektorja Zoran Kedačič.\n\nŠket: Meja je samo nebo\n\nPlotnicki najboljši server\n\nUstaviti bo treba predvsem podajalsko-blokersko navezo Vitalij Ščitko-Jurij Semenjuk ter levoroka sprejemalca Oleha Plotnickija in korektorja Vasila Tupčija. Plotnicki je s 13 asi najboljši server letošnjega svetovnega prvenstva in z 61 točkami najboljši posameznik Ukrajincev.\n\nPritisk Stožic bi lahko ohromil tekmece\n\nBučne Stožice bodo spet pomemben dejavnik. Jan Kozamernik: \"Videli smo pri mnogih ekipah, ki so prišle sem, da ni lahko igrati prvič v tej dvorani. Pred takšnim občinstvom je vse to dodaten pritisk. Videli smo, da se je Francozom zatresla roka, tudi večjim ekipam se je in smo jih premagali.\" In kako je slovenski bloker videl presenetljivo gladko zmago Ukrajine nad Nizozemsko? \"Igrali so na konstantni ravni, brez presežka, a dovolj, da so premagali blede Nizozemce.\"\n\nPolne tribune bodo gotovo spet ponesle Slovence k še bolj zavzeti igri. Foto: BoBo\n\nDobro servirati, sprejemati in – unovčiti kakovost\n\nZ izjemnimi servisi je Ukrajina oddaljila tekmece od mreže, gladko je dobila tudi igro v bloku (12:1). Kozamernik: \"Zagotovo so zelo fizično močni, igrajo zelo močno v bloku, zagotovo ne bodo pustili, da bomo zaključevali enostavne žoge. Vemo, da če jim servis steče, lahko na nas ustvarijo velik pritisk. Treba jih bo omejiti, ne dopuščati lahkih točk in paziti, da se ne razigrajo. Če bomo dobro servirali in se branili na njihov servis, bomo na poti do uspeha. Moramo izkoristiti svojo tehnično kakovost.\"\n\nV dvoboj z maksimalno zbranostjo\n\nUkrajinci so priložnost na letošnjem SP-ju dobili po diskvalifikaciji Rusije. Zanje je to drugi nastop med svetovno elito. V prvem delu tekmovanja so igrali v skupini A in najprej izgubili s Srbijo z 0:3 (Srbi se že poslavljajo od SP-ja, danes jih je izločila Argentina), nato pa premagali Tunizijo (3:0) in Portoriko (3:1). \"Vemo, kakšen je vložek: Katovice in boj za kolajne. Ničesar ne bomo prepuščali naključju, ne bomo lahkomiselni,\" obljublja Kedačič.\n\nKozamernik o Ukrajincih: Niso naivna ekipa\n\nČETRTFINALE, tabela, sreda ob 21.00 (Ljubljana):\n\nSLOVENIJA – UKRAJINA\n\nOb 17.30:\n\nITALIJA – FRANCIJA\n\nČetrtek ob 17.30 (Glivice):\n\nARGENTINA – BRAZILIJA ali IRAN\n\nOb 21.00:\n\nPOLJSKA – ZDA\n\nPolfinale (Katovice), bo 10. septembra, finale in tekma za 3. mesto (Katovice), 11. septembra.",
    "Zdaj so na vrsti še odbojkarice": "Po moškem odbojkarskem svetovnem prvenstvu, na katerem je s četrtim mestom vidno vlogo igrala tudi Slovenija, se bodo od petka, 23. septembra, za kolajne borile še najboljše ženske reprezentance. Tudi ženske bosta gostili dve državi, in sicer Poljska in Nizozemska. Slovenske ekipe na prvenstvu, na katerem bo naslov branila Srbija, ne bo.\n\nSrbija, ki je leta 2018 v finalu premagala Italijo, bo tudi letos med favoriti, a strokovnjaki več možnosti pripisujejo drugim ekipam. V prvi vrsti Italijankam, evropskim prvakinjam, ki bodo poskušale ponoviti moški uspeh in se v zgodovino vpisati kot prva reprezentanca po Sovjetski zvezi (1952 in 1960), ki bi isto leto kot moški kolegi postala svetovni prvak. Italijani od lani že imajo oba evropska naslova.\n\nItalijankam optimizem veča uspeh v letošnji ligi narodov, ki so jo osvojile prvič. Doslej so bile svetovne prvakinje le enkrat, in sicer pred dvajsetimi leti v Nemčiji. Glavno orožje Italijank bo zagotovo Paola Egonu, ki pa bo imela dobro pomoč v številnih drugih igralkah, v prvi vrsti prav tako odlične napadalke Alessie Gennari.\n\n\"Naše dejavnosti smo to poletje načrtovali tako, da bo ekipa prišla na svetovno prvenstvo v najboljši fizični in tehnični formi. Zelo se zavedamo svojega potenciala, a na koncu je pomembno, kaj pokažemo na igrišču,\" je pred prvenstvom dejal selektor Davide Mazzanti.\n\nMed favoritinje spadajo tudi Američanke, Brazilke, Turkinje, Kitajke in pa tudi obe ekipi držav gostiteljic. Sistem tekmovanja sicer ni enak kot pri moških, a vseeno nekoliko favorizira domači ekipi, ki bosta tako prvi oziroma drugi nosilki. Nizozemska doslej na svetovnih prvenstvih še nima kolajne, najbližje je bila pred štirimi leti, ko je izgubila mali finale proti Kitajski, Poljska pa ima eno srebrno in dve bronasti, a zadnjo je osvojila leta 1962.\n\nNajveč kolajn in tudi naslovov ima Sovjetska zveza, prvak je bila petkrat, njene naslednice Rusije, dvakratne zmagovalke, zaradi znanih razlogov letos na prvenstvu ne bo. Japonska in Kuba imata tri naslove, ZDA, Italija in Srbija pa enega.\n\nReprezentance so na prvenstvu razdeljene v štiri predtekmovalne skupine po šest skupin, najboljše štiri bodo napredovale v osmino finala. V skupini A so Nizozemska, Italija, Belgija, Portoriko, Kamerun in Kenija, v skupini B Poljska, Turčija, Dominikanska republika, Južna Koreja, Tajska in Hrvaška, v skupini C ZDA, Srbija, Nemčija, Bolgarija, Kanada in Kazahstan, v skupini D pa Brazilija, Kitajska, Japonska, Kolumbija, Argentina in Češka.\n\nTekme bodo potekale v Arnhemu, Rotterdamu, Apeldoornu, Gdansku, Lodzu in Gliwicah.",
    "Na koledarju rekordnih 24 dirk, od tega tri v ZDA": "V Las Vegasu bodo dirkali 18. novembra. Foto: Reuters\n\nNovinka v koledarju je predzadnja dirka sezone v Las Vegasu, to bo že tretja dirka v ZDA po Austinu in Miamiju. Po enoletni odsotnosti pa se na prizorišče spet vrača Katar, dirka tam bo na sporedu 8. oktobra, pa tudi kitajski Šanghaj, kjer je dirka načrtovana za 16. april.\n\nNa koledarju ostaja ena največjih športnih klasik na svetu, dirka v Monte Carlu, ki bo 28. maja. Pa tudi Belgija, za katero je bilo letos v zakulisju formule 1 mogoče slišati, da se poslavlja.\n\n\"To, da imamo v sezoni 2023 na koledarju kar 24 dirk, priča o vzponu tega športa. Tako dodajanje novih prizorišč kot vztrajanje pri stalnih in tradicionalnih pa kažeta odnos Fie do formule. Vesel sem, da bomo ta šport z novimi pravili lahko zapeljali še k širši navijaški bazi,\" je ob razgrnitvi koledarja dirk dejal predsednik Fie Mohamed Ben Sulajem.\n\nPoudaril je tudi, da so dosegli dogovor s predstavniki klasične vzdržljivostne dirke v Le Mansu, tako da konec tedna, ko bo tam na sporedu 24-urna preizkušnja (10. in 11. junij), ne bo dirke formule 1.\n\nŠtevilka 24 za dirke v eni sezoni je rekordna za formulo 1. V tej sezoni je na sporedu 22 dirk, po prvotnih načrtih bi jih sicer moralo biti 23, a so Soči v Rusiji črtali zaradi ruskega vojaškega napada na Ukrajino. Rusije ni niti na koledarju za sezono 2023.\n\nKoledar dirk formule 1 2023:\n\n5. marec: Bahrajn (Sahir)\n\n19. marec: Savdska Arabija (Džeda)\n\n2. april: Avstralija (Melbourne)\n\n16. april: Kitajska (Šanghaj)\n\n30. april: Azerbajdžan (Baku)\n\n7. maj: Miami\n\n21. maj: Emilija Romanja (Imola)\n\n28. maj: Monako (Monte Carlo)\n\n4. junij: Španija (Barcelona)\n\n18. junij: Kanada (Montreal)\n\n2. julij: Avstrija (Spielberg)\n\n9. julij: Velika Britanija (Silverstone)\n\n23. julij: Madžarska (Budimpešta)\n\n30. julij: Belgija (Spa-Francorchamps)\n\n27. avgust: Nizozemska (Zandvoort)\n\n3. september: Italija (Monza)\n\n17. september: Singapur\n\n24. september: Japonska (Suzuka)\n\n8. oktober: Katar (Doha)\n\n22. oktober: ZDA (Austin)\n\n29. oktober: Mehika (Ciudad de Mexico)\n\n5. november: Brazilija (Sao Paulo)\n\n18. november: Las Vegas\n\n26. november: Abu Dabi",
    "Lepo darilo za kapetana, a skrite želje gotovo segajo še višje": "Klemen Čebulj je zbral 19 točk, je pa imel precej težav pri sprejemu. Foto: www.alesfevzer.com\n\nS 3:1 v nizih je Slovenija prišla med osem najboljših reprezentanc na svetu. Prva dva niza sta se končala po slovenskih željah in vse je kazalo, da slovenski brzovlak hiti v četrtfinale, toda v nadaljevanju se je zataknilo. V tretjem nizu je padla uspešnost sprejema, s tem pa ni bilo prave učinkovitosti v napadu, v katerem Slovenci niso in niso žoge znali udariti tako, kot bi si želeli. Nemci so se vrnili v igro, bili konkurenčni tudi v četrtem nizu, k sreči pa Slovenija ni zganjala panike, našla je svojo prepoznavno igro, tako da tekmeci, ki so imeli boljši sprejem, a malo slabši blok (10:8 – na prvi tekmi je bilo kar 9:1) niso izsilili petega niza.\n\nNepozabno: ko ti polne Stožice pojejo Vse najboljše\n\n\"Nemci so bili že od začetka bolj agresivni kot na prvi tekmi, igrali so disciplinirano. Imeli smo dober odgovor, smo bili pa malce preveč lahkomiselni v tretjem nizu. Škoda za tiste poceni prodane točke, to se nam je maščevalo, saj so se Nemci razigrali. K sreči smo zdržali pritisk, je pa to spet dokaz, da ne smemo popuščati. Prvi cilj je danes izpolnjen, prvič smo v četrtfinalu svetovnega prvenstva,\" je povedal kapetan Tine Urnaut, ki je prav na dan tekme praznoval 34. rojstni dan in so mu polne Stožice zapele Vse najboljše, ob prihodu v hotel pa ga je pričakala še torta. \"Lepšega rojstnega dne si ne bi mogel želeti, tu, v Stožicah, pred domačimi navijači,\" je bil vesel Urnaut, a je nato hitro dodal, da ima še nekaj skritih želja.\n\nSlovenija bo v četrtfinalu igrala z Nizozemsko ali Ukrajino. Če bo spet uspešna, bo odpotovala na Poljsko in se borila za zgodovinsko prvo medaljo na SP-jih. Foto: OZS\n\nTudi navijači jeziček na tehtnici\n\nSlovenija se gotovo ne bo zadovoljila s četrtfinalom, priložnost (le kdaj bo svetovno prvenstvo spet v Ljubljani?) je prelepa, da si ne bi želeli še kaj več. Za zdaj vse poteka po načrtu, zelo pomembna dejavnika sta prednost domačega igrišča in tudi ugoden sistem tekmovanja, saj v izločilnih bojih Slovenija v Stožicah ne bo naletela na velesilo kova Francija, Poljska ali Brazilija. \"Na prejšnjem SP-ju nismo bili tako dobro pripravljeni, zdaj pa je pred tem občinstvom vse drugače. Danes ne vem, v katero smer bi šla tekma, če ne bi imeli tako bučne podpore,\" je priznal prosti igralec Jani Kovačič, ki je tako kot Urnaut poudaril, da si Slovenija ne bi smela privoščiti padca igre v tretjem nizu.\n\nNemci so zavohali kri\n\n\"Nemci so hitro začutili našo negotovost in uspešno pritiskali s servisi. Zavohali so kri in izkoristili naše težave. Padec v igri je bil kar očiten, tudi fizično smo bili na nižji ravni. Toda dokazali smo, da se znamo pravočasno zbrati in tekmo peljati v pravo smer. Si pa tega v prihodnje ne smemo več privoščiti, tekmeci bodo tako močni, da bodo to znali kaznovati. Ne vem, ali smo v tretjem nizu udarili kakšno žogo na polno, vse smo 'šikali' ali 'plasirali'. Ni bilo prave agresije. Tudi v četrtem nizu je bilo čutiti nekaj nervoze. Vedeli smo, da se ne bo prijetno reševati v petem nizu.\"\n\nNavijači so spet odlično opravili svoje delo, vendar pa tokrat po tekmi pred dvorano na odru Vala 202 (občinstvo je zabavala skupina Šank Rock) niso dočakali reprezentantov, ki so takoj po tekmi odšli v hotel. Foto: www.alesfevzer.com\n\nPred naslednjim izzivom trije prosti dnevi\n\nOba slovenska organizatorja igre sta morala kar precej tekati po igrišču, saj žoge sprejemalcev nista dobivala kot na pladnju. \"Vsekakor je bila tokratna tekma z Nemčijo mnogo težja kot tista v predtekmovanju. Bili so pravi, agresivni na servisu, tako da so imeli sprejemalci veliko dela. A takšni so izločilni boji, drugega niti ni bilo pričakovati,\" je povedal Gregor Ropret in poudaril tudi posrečene menjave. Selektor Cretu je predvsem z Rokom Možičem zadel v polno: \"Z nekaj menjavami smo dobili svežo kri in uspelo nam je streti Nemce.\"\n\nV sredo ob 21. uri bo Slovenija v četrtfinalu igrala z zmagovalcem tekme Nizozemska – Ukrajina. Ropret: \"Zelo pomembno bo, kdo bo boljši v servisu in sprejemu. Gotovo bodo imeli naši sprejemalci spet težko delo. Tudi če se ne bodo žoge odbijale po željah, bomo morali ostati enotni in se boriti do konca.\"",
    "»Trgovine na vogalu« podpirajo tri milijone mehiških družin": "Obvezujemo se, da bomo z vašimi podatki ravnali skrbno in odgovorno. Vaše podatke bomo uporabljali in hranili, dokler ne prejmemo vaše zahteve za izbris. Zahtevo za izbris podatkov lahko pošljete na e-naslov zasebnost@finance.si . Podrobnejše informacije o varovanju vaše zasebnosti in vaših pravicah si lahko preberete v naši politiki zasebnosti na www.finance.si/zasebnost .\n\nEna od zanimivosti, lahko tudi znamenitosti mehiških mest so živilske trgovine na vsakem koraku. Rečejo jim »tienda de la esquina« – vogalna trgovina. To so ponavadi družinske trgovine,...\n\nKoncept male trgovine, kjer lahko kupite tudi le po eno tableto, je prevzela korporacijska veriga Oxxo, kjer pa lahko tudi pošljete denar, plačate elektriko, davke ali spletni nakup.\n\nEna od zanimivosti, lahko tudi znamenitosti mehiških mest so živilske trgovine na vsakem koraku. Rečejo jim »tienda de la esquina« – vogalna trgovina. To so ponavadi družinske trgovine, stisnjene v pritličje hiše in velike od okoli šest do največ 15 kvadratnih metrov. Običajno imajo prosto dostopne hladilnike pijač in police za prigrizke, preostalo vam prodajalec poda čez pult. Trgovine ponujajo skoraj vse. Med drugim zdravila po eno tableto, eno cigareto (ne škatlico) ali sveže kuhan fižol in čilijevo omako. Prodajalec sproti računa v glavi in sporoči končno ceno. Vse brez računa.\n\nPo podatkih mehiškega statističnega urada je takih trgovin 980 tisoč, samo v Ciudadu de Mexicu čez 80 tisoč, 31,5 milijona gospodinjstev jih obišče po 276 na leto in tam porabi okoli 40 odstotkov proračuna. Največkrat gredo tja po čistila, sladkarije, jajca (ki se kupujejo na težo, in ne število jajc), hrano za pse in mačke, mlečne izdelke, delikatese, birote (tradicionalne mehiške »žemlje«) in seveda tortilje, ki jih tja dostavijo tortiljerije (pekarne tortilj). To so osnovni izdelki manjših, lokalnih dobaviteljev.\n\nDruge izdelke široke porabe po podatkih Nacionalne zveze malih podjetij (Anpec) zalaga samo osem velikih podjetij. To so Coca-Cola, Pepsi (tudi s svojo znamko Sabritas s čipsi in drugimi prigrizki), Bimbo (največje podjetje pakiranega kruha, peciva in piškotov), Grupo Modelo (največja pivovarna, ki ima med drugim pivo corono), Lala in Alpura (mlečni izdelki), Nestle in Philip Morris (tobačni izdelki). Ta skupina s približno 50 znamkami obvladuje trg in določa cene. Po nekaterih ocenah naj bi te velike korporacije obvladovale 90 odstotkov vse prodaje majhnih trgovin.\n\nTrgovine na vogalu podpirajo tri milijone mehiških družin. A prodajni prostor ni samo komercialni prostor. To so tudi vozlišča mikrourbanega družabnega življenja, kjer se ljudje pogovarjajo, izmenjujejo mnenja in opravljajo. Trgovine vodijo ljudje, ki z leti spoznajo podrobnosti in posebnosti sosedov, družin in drugih dogodkov soseske. Kot trdi Yuval Noah Harari v knjigi Sapiens – Kratka zgodovina človeštva, so trači (bili?) temelj preživetja naše vrste in da je za ljudi pomembno, »da vedo, kdo v njihovi skupini koga sovraži, kdo s kom spi, kdo je pošten in kdo goljuf«.\n\nUspešen koncept vogalne trgovine je prevzela tudi korporacijska veriga trgovin Oxxo. Ta veriga, ustanovljena leta 1978, ima v Mehiki že več kot 20 tisoč trgovin in med Mehičani kroži šala: ko odkrijejo novo ozvezdje, tam že »sveti« Oxxo. Za leto 2023 lastnik Oxxa, podjetje FEMSA (Coca-Cola FEMSA je največja franšizna polnilnica izdelkov Coca-Cole na svetu), načrtuje odpreti novih tisoč trgovin v Mehiki, kar je nekoliko manj kot v rekordnem letu 2018, ko so povprečno odprli štiri na dan. Širi se tudi na druge trge, kot so Brazilija, Čile in Kolumbija. Letos je za 1,2 milijarde dolarjev kupilo švicarsko podjetje Valora.\n\nA Oxxo zdaj ponuja veliko več kot le prigrizke, pivo in cigarete. Tam lahko kupite pametni telefon in dodatke, kartico za Netflix, lahko pošljete denar, plačate elektriko, kabelsko televizijo ali vstopnice za kino, plačate davke ali spletni nakup. V sodelovanju z mehiškimi bankami je po ocenah 80 odstotkov vseh gotovinskih depozitov opravljenih v Oxxu.\n\nPovprečna vrednost računa v letu 2022 naj bi znašala okoli 50 pesosov (okoli 2,5 evra). Skupna vrednost prodaje bo v tem letu presegla lansko, ki je znašala 195 milijard pesosov (9,8 milijarde dolarjev). Oxxo ima potencial, da v doglednem času prehiti 7-Eleven, največjo trgovinsko verigo z živili na svetu.",
    "Kateri delniški trgi so letos navdušili in kateri razočarali": "Obvezujemo se, da bomo z vašimi podatki ravnali skrbno in odgovorno. Vaše podatke bomo uporabljali in hranili, dokler ne prejmemo vaše zahteve za izbris. Zahtevo za izbris podatkov lahko pošljete na e-naslov zasebnost@finance.si . Podrobnejše informacije o varovanju vaše zasebnosti in vaših pravicah si lahko preberete v naši politiki zasebnosti na www.finance.si/zasebnost .\n\nZa ogled vsebine je dovolj brezplačna registracija . Če podatke za prijavo že imate, namesto tega uporabite obrazec Prijava .\n\nSvetovne delnice so od začetka leta pridelale približno devetodstotno izgubo (toliko v evrih znaša upad globalnega indeksa MSCI ACWI, z upoštevanjem dividendne donosnosti), kar je rezultat...\n\nSvetovne delnice so od začetka leta pridelale približno devetodstotno izgubo (toliko v evrih znaša upad globalnega indeksa MSCI ACWI, z upoštevanjem dividendne donosnosti), kar je rezultat globokega upada do začetka poletja (in sicer za 15,5 odstotka) zaradi februarske ruske invazije na Ukrajino in izrednega poletja, ko je indeks v dveh mesecih zrasel za skoraj 17 odstotkov, kar pa so številni analitiki razumeli le kot zatišje pred nevihto. Trend se je spet obrnil v zadnjem mesecu, ko so delnice po svetu skupaj zabeležile sedemodstotno znižanje.\n\nV ospredju Libanon in Turčija, od večjih trgov sledi le Brazilija\n\nNe pomeni pa to, da so imeli vsi slabo leto. Na vrhu je manj pomemben libanonski trg, ki je letos vlagateljem, merjeno v evrih, prinesel 51 odstotkov. Letos pa blesti tudi 100 največjih podjetij, ki kotirajo na istanbulski borzi. V povprečju so delničarjem prinesla 49-odstotno rast premoženja. Razloga za to sta velikanski priliv sredstev na turški delniški trg, predvsem po zaslugi razmeroma poceni delnic po lanskih velikih upadih. Temu po donosnosti sledi nekaj manj pomembnih bližnjevzhodnih in južnoameriških trgov, od velikanov pa je najbližja Brazilija (30-odstotna rast). Glavno vlogo pri tem so verjetno odigrale podražitve surovin.\n\nVečina Evrope na koncu seznama\n\nMed 90 trgi, katerih gibanje spremlja Bloomberg, je šlo letos najslabše Šrilanki (tamkajšnji delniški indeks je od začetka leta kar 47 odstotkov v rdečem), ki se je znašla v politični krizi. Povprečno je Evropa, ki jo pestijo visoka inflacija, podražitve energentov in napete politične razmere, zabeležila 6,5-odstoten upad, pri čemer so razlike med državami velikanske.\n\nPo podatkih Bloomberga so pozitivno rast na stari celini doživeli le v Črni gori (skoraj 17 odstotkov) in Srbiji (malo pod štirimi odstotki). Majhen upad pa so občutili v Romuniji, Bolgariji (oboje približno dva odstotka) in na Hrvaškem (trije odstotki).\n\nV naši okolici je šlo najslabše Poljski (32-odstotni upad), sledita pa ji Madžarska (26-odstotno znižanje tečaja) in Avstrija (približno 22-odstoten upad). Nekoliko bolje je šlo slovenskemu indeksu SBITOP (malo več kot 10-odstotni upad).\n\nPod povprečjem so tudi največji trgi, in sicer, Nemčija (približno 20 odstotkov), Nizozemska (15 odstotkov) ter Francija (prek 13 odstotkov). Edina izjema je Velika Britanija, kjer je bil upad občutno manjši (za tri odstotke).\n\nTudi drugje po svetu doživljajo slabše leto\n\nV rdečem pa je tudi ameriški S & P 500, a upad, merjeno skozi oči evropskega vlagatelja, ni tako izrazit, kot se zdi onkraj luže. Po zaslugi močnega dolarja (od začetka leta je tečaj dolarja glede na evro zrasel za 13,7 odstotka) letošnji zdrs ameriških delnic, merjeno v evrih in upoštevajoč dividendno donosnost, znaša 6,5 odstotka. Glede na analitike ameriškega Goldman Sachsa bo ameriški trg tudi v prihodnosti donosnejša naložba od evropskega.\n\nPestre pa so tudi izkušnje na največjih azijskih trgih, saj so v Singapurju doživeli 18-odstotno rast, na Kitajskem in Japonskem pa devet- in 12-odstotni upad. Prvo pesti naraščanje primerov koronskih okužb in stopnjujoča se nepremičninska kriza, drugo pa znižanje tečaja jena glede na evro (devet odstotkov).\n\nKakšen preostanek leta pričakujejo finančniki?\n\nZa mnenje o gibanju delnic v preostanku leta smo povprašali tri domače finančnike. Tomislav Apollonio z oddelka investicijskega bančništva NKBM razloži, da bo za gibanje tečajev svetovnih delnic odločilno predvsem reševanje energetske krize v Evropi in obvladovanje inflacije, da pa se zdi, da bodo cene še upadale in leto končale v rdečem.\n\nPodobno meni Miha Žejn iz Modre zavarovalnice, ki pričakuje majhen upad tečajev do konca leta, gledano od danes.\n\nDrugače pa meni Domen Granda, vodja analiz pri NLB Skladih: »Osnovni scenarij je, da bomo videli blažjo globalno recesijo v prihodnjih šestih mesecih, ampak moramo se zavedati, da borze prehitevajo gospodarstvo. Po tem scenariju bodo do konca leta že napovedani ukrepi za boj proti recesiji in delnice, ki prehitevajo razmere v gospodarstvu, bi lahko leto končale višje oziroma na sedanjih ravneh. Bo pa verjetno do konca leta trg zajel strah pred globino globalne recesije in v vmesnem času pričakujem, da bomo videli delnice na nižjih ravneh od trenutnih.«\n\nPriložnosti po svetu …\n\nNa vprašanje, katere trge bi opredelili kot najobetavnejše, sta se prva sogovornika strinjala, da je najbolj smiselno staviti na ameriško borzo. Nasprotno pa meni Granda, ki pravi, da je delež ameriških delnic v globalnih indeksih zelo velik (nad 60 odstotkov), kar tamkajšnjemu trgu prinaša relativno visoko premijo. Tako kljub napetim svetovnim razmeram priporoča izpostavljenost preostalim trgom, saj tu vidi priložnosti za nadpovprečne donose. Hkrati pa poudarja, da je potrebna primerna globalna razpršitev portfelja.\n\n… in doma\n\nPoložaj domačega trga so vprašani komentirali podobno. »Ocenjujem, da je trg na splošno še vedno razmeroma poceni. Je pa treba biti specifičen. Na primer Petrol v teh časih trpi zaradi ukrepov države proti draginji. Krka je izpostavljena do Rusije in tudi Ukrajine. Nekatere druge naložbe so nadpovprečno prizadete zaradi visokih cen energentov. Ostaja pa klasičen problem nizke likvidnosti in ne nazadnje tudi pomanjkanja velikega nabora naložb. Bi pa trg lahko močno pozitivno presenetil, ko se geopolitične razmere umirijo,« pravi Žejn, ki poudarja, da ima vsaka naložba svoje posebnosti.\n\nLastnost nizke likvidnosti omenja tudi Granda, ki pa pravi, da to domačemu trgu prinaša neke vrste »popust«. Tudi on meni, da so vrednotenja razmeroma ugodna in dividendna donosnost nadpovprečna, a hkrati opozarja na specifična tveganja posameznih podjetij in splošne lastnosti slovenskega trga, na katere morajo biti pozorni vlagatelji. Dodaja, da naj bo domači trg le dopolnitev naložbenemu portfelju.\n\nMedtem pa Apollonio pravi, da kljub letošnjim izgubam na domačem trgu še vedno ohranjajo zanimanje za delnice z velikim dividendnim donosom.\n\nKaj pa po panogah?\n\nMed najperspektivnejše panoge Apollonio šteje dejavnosti, povezane s prehodom gospodarstva na trajnostno življenje, zaradi vse bolj verjetne recesije je Žejn izrazil naklonjenost do necikličnih panog. Granda pa meni, da bo uspeh posameznih panog zelo odvisen od razpleta trenutnih okoliščin. Za turizem je recimo prepričan, da bo krizo prevedril bolje od pričakovanj, enako za energetska podjetja, saj ocenjuje, da bo dobava ruskih energentov Evropi trajno znižana.",
    "Zakulisje nagrad najboljšim kuharjem: Podelitev zaznamovala politika": "Zmagovalci letošnje podelitve Best Chef Awards v Madridu. Foto: Best Chef Awards\n\nA s tem, ko je ruska invazija v Ukrajini odpihnila covid-19 z medijskih naslovnic in, tako se je zdelo, z obličja sveta, je ta ista invazija posegla tudi v sfere, ki z vojno in politiko nimajo kaj dosti skupnega. Konkretno: v kuhinje.\n\n\"Kuhinja nima meja, kuhinja je ljubezen,\" pozivajo najboljši kuharski mojstri v montaži kratkih videov chefov s celega sveta, od Alexa Atale (Brazilija) do Dominique Crenn (ZDA), od Massima Botture (Italija) do Ane Roš.\n\nSlednja je bila tudi edina, ki si je upala na okrogli mizi z naslovom \"Politično nekorektno\" v sklopu Best Chef Awards (BCA) na glas povedati to, kar si številni v gastronomskem svetu mislijo, pa se ne oglasijo – kuharji niso krivi za odločitve svojih političnih voditeljev, v tem primeru Vladimirja Putina.\n\nKuhinja je bila vedno prostor povezovanja med kulturami, narodnostmi in veroizpovedmi, izločanje kuharjev s seznamov na podlagi narodnosti (no, zgolj ene narodnosti, kuharji ZDA, Izraela, Savdske Arabije in ostalih držav, ki izvajajo vojaške agresije, namreč nikdar niso bili pod vprašajem in pod takim drobnogledom), pa je skrajno diskriminatorno in ne odraža kolegialnosti, ki že od nekdaj velja med vsemi temi velikimi kuharskimi imeni.\n\nIzjavo Roševe in zgoraj omenjene videoizjave kuharjev je sprožil odziv na novico, da prihaja v Madrid na podelitev tudi Vladimir Muhin, svoj čas, preden so ga s seznamov izbrisali, eden najboljših kuharskih mojstrov sveta, kuhar, ki je s svojo restavracijo White Rabbit v Moskvi postavil Rusijo na kulinarični zemljevid, zvezdnik Netflixove serije Chef's Table in kuhar, ki nikdar ni zagovarjal ruske vojaške agresije.\n\nŠe več, v svojih opreznih, v metafore zavitih objavah na Instagramu je pozival k miru in \"lomljenju kruha\". Za kaj več bi mu, tako kot ostalim kritikom \"posebne operacije\" v Ukrajini, grozila stroga kazen.\n\nChefi proti diskriminaciji\n\nMuhina sicer na v torek razkriti lestvici 100 najboljših chefov ni bilo. Kot ga tudi ni bilo več na lestvici 50 najboljših restavracij (50 Best Restaurants), razkriti julija v Londonu. Z malce dvoličnimi izjavami o tem, kako chefi niso krivi za politiko svoje države, \"ampak ...\", so jih snovalci teh seznamov v nekakšen znak solidarnosti z Ukrajinci in kritike režima v Moskvi z njih umaknili.\n\nV času, ko so se največje mednarodne znamke ena za drugo umikala iz Rusije, univerze brisale predavanja o Dostojevskem, simfonije črtale Čajkovskega, bari pa hiteli preimenovat \"Moscow Mule\" v \"Kyiv Mule\", so pod težo pritiskov javnosti klonili tudi oni.\n\nMuhina so organizatorji na podelitev v Madridu povabili, kar so sporočili le nekaj dni pred dogodkom s posnetkom Muhina iz kuhinje, ki kolegom, novinarjem in drugim iz gastronomskega sveta sporoča, da se \"vidimo v Madridu\". Pogrom je bil izjemen. Objavo so zasuli Ukrajinci z izrazi zgroženosti in gnusa, s ključnikom #RusijaJeTerorističnaDržava in tudi bolj radikalnimi, da je Muhin sam kot predstavnik te države \"terorist\".\n\nV znak podpore kolegu so se zato kuharski mojstri zangažirali in posneli sporočila miru, povezovalnosti in sprave. V kuhinji ni prostora za politiko. Chefi so vsi isti pod eno edinstveno zastavo – zastavo hrane in miru. Organizatorji so sicer z objavo taktično počakali do srede, skratka, dneva po podelitvi, saj si niso želeli dodatne drame na dogodku, ki je bil organizacijsko izjemen zalogaj.\n\n\"Letos je bilo sporočilo dogodka Hrana in mir. Odločitev povabiti Muhina, ki so jo podprli vsi vpleteni v Best Chef Awards, smo sprejeli, ker ne maramo diskriminirati ljudi zaradi vojne, za katero se niso odločili chefi. Danes se to zdi pogumna odločitev, a v prihodnosti bo zgodovina pomnila, kdo je bil proti in kdo za,\" mi je odločitev, da se povabi ruskega predstavnika, utemeljil direktor Best Chef Awards Cristian Gadau.\n\nUkrajinski chef o ruski \"sivi miši\"\n\nOdzivi? Približno enaki kot po tisti prvi objavi, da prihaja Muhin. Brez vsakršnega prostora za razpravo, ruski kuharji na taki podelitvi nimajo kaj iskati. To je dal vedeti tudi Pavlo Servetnyk, ukrajinski pek, picopek in zmagovalec MasterChefa, ki se mu je uspelo prebiti v dvorano palače Cibeles z rjuho s krvavo rdečim napisom \"Rusija terorist\" in z njo zaskočil Muhina in njegovo soprogo.\n\n\"Krasno! Do 24. februarja je imel ta tip največji vpliv med chefi v državah članicah CIS – vsi so ga poznali, vsak drugi si je želel biti kot on, zdaj pa je \"apolitična\" siva miš tiha,\" je zapisal Servetnyk na svojem Instagramu ob posnetku svoje akcije, na katero je bil nadvse ponosen.\n\n\"Ne želim skušati razumeti, zakaj ali kako, vem pa, da je to čista strahopetnost, s katero se ne strinjam. Sinoči je zapustil prireditev, katere častni gost je bil zadnjih pet let in se uvrščal med deseterico, praznih rok. Še mojega darila ni vzel (smeh). Imam lastno fronto, prek katere skušam dokazati, da smo Ukrajinci močni in nepremagljivi, vsakega bi moralo doleteti, kar si zasluži. /…/ Slava Ukrajini.\"\n\nServetnykov posnetek se je naglo razširil med ukrajinskimi chefi in javnostjo ter bil deležen velikega odobravanja med njimi. Poobjavil ga je tudi največji ukrajinski kuharski zvezdnik, nekdanji zmagovalec Masterchefa Jevgenij Kopotenko, ki je ob tem zmagoslavno poudaril, kako na lestvici Best Chef Awards ni niti enega ruskega chefa.\n\n\"Ukrajinci imamo glas, hvala. Mi zadaj se moramo boriti enako kot tisti na fronti. Mnogi ljudje na svetu so siti vojne in si želijo, da se ta konča. Bolj kot vsi si konca vojne želimo Ukrajinci. Ampak si ne želimo samo konca, ampak zmage. Hvala, Best Chef Awards, da razumete naše trpljenje in ste to pokazali. To je pomembno. Hrana nima meja, hrana združuje, hrana rešuje življenja – to bodo ostale univerzalne resnice. A ko izbruhne vojna, začnemo živeti drugačne resnice, moramo postati odločnejši, ker daje nevtralnost vojni legitimnost,\" je zapisal kuhar, ki je eden najaktivnejših na družbenih medijih, ko gre za kritiko ruskih chefov.\n\nPogrom zaradi narodnosti\n\nGadau pravi, da je zaradi odločitve, da povabi Muhina, res doživel velik pogrom, a da se s tem kaj dosti ne obremenjuje.\n\nVladimir Muhin se je s svojo restavracijo White Rabbit do februarja redno uvrščal na sezname najboljših kuharskih mojstrov sveta. Foto: MMC RTV SLO/Kaja Sajovic\n\n\"Če vzamemo družbena omrežja preresno, postanemo žrtve le-teh. Realnost je drugačna in z njo ne upravlja umetni algoritem,\" je povedal, ob tem pa dodal, da mu je Muhina žal in da vidi, kako je zadnjih sedem mesecev deležen psovk na družbenih omrežjih zgolj zaradi svoje narodnosti.\n\nPodobno Roševa, ki je za MMC povedala, da se je javno izpostavila, ko gre za šikaniranje ruskih chefov, ker nestrpnosti ne podpira, \"podli\" napad na Muhina na podelitvi pa da jo je osupnil. \"Iskreno upam, da se bo morda kdo ob teh dveh posnetkih – posnetkom tega napada in našim sporočilom –, končno zamislil,\" je dejala kuharska mojstrica iz Kobarida, ki na seznamu zaseda deveto mesto.\n\nKot še poudarja Roševa, je goreči pacifist in zavrača, da se jo kakor koli politično izrablja, ob tem pa obsoja čredno mentaliteto, ki vodi tovrstne diskriminacije zgolj in samo na podlagi narodnosti.\n\nMimogrede, druga dva ruska kuharja, ki sta poleg Muhina izbrisana iz vseh seznamov, sta dvojčka Sergej in Ivan Berezucki iz restavracije Twins Garden v Moskvi, nosilke dveh Michelinovih zvezdic, ki sta se do letos prav tako uvrščala na sezname Best Chef Awards in 50 Best. Sta pol Ukrajinca, polovico njune kuhinje sestavljajo Ukrajinci.\n\nA kultura brisanja očitno teh nians ne zaznava.",
    "Napovedali slovo frufruja, uvedli pa “ronalda”": "Nova generacija Applovih moblnikov je razdeljena v dve kategoriji. »Cenejša« modela iphone 14 (od 999 evrov v Nemčiji) in iphone 14 plus (od 1149 evrov v Nemčiji). Dražja modela sta iphone 14 pro (od 1299 evrov v Nemčiji) in iphone 14 pro max (od 1449 evrov v Nemčiji). Pri cenejšem paru je največja novost uvedba večje »plus« različice s 17-centimetrsko (6,7 palca) diagonalo zaslona, ki je nadomestila lanskega slabo prodajanega minija. Oblikovno ali strojno velikih novosti ni. Oba telefona imata lanski procesor a15 bionic, le da tokrat premijsko različico iz lanskih projev, kar pomeni po eno grafično in eno procesorsko jedo več v čipu. Zaslona OLED ostajata ista, še vedno z manj kot premijsko 60-herčno frekvenco osveževanja slike, na čelu zaslona ostaja frufru, prednja, glavna in ultraširokokotna kamera so še vedno z ločljivostjo 12 milijonov pik (MP), a naj bi bolje zajemale svetlobo. Boljša naj bi bila tudi stabilizacija videa. Bomo videli. Glavna novost je možnost pošiljanja sporočil v sili prek satelitske povezave (tudi na »pro« modelih), a pri nas (skoraj zagotovo) ne bo podprta. Tudi v ZDA po dveh letih ne bo več brezplačna.\n\nVeč novosti sta ponudila dražja modela. V grobem je oblika ohišja naprave ostala dokaj podobna lanski. Nekoliko so zmanjšali obrobo okoli zaslona. Napravo poganja novi procesor a16 bionic, s 4-nanometrsko dolžino tranzistorjev, kar pomeni dodatno varčevanje z energijo in več moči na isti površini. V resnici pa gre, vsaj pri moči, zgolj za zmerni napredek v primerjavi z lanskim modelom. Pri obeh modelih ima glavna kamera po novem 48 MP, teleobjektiv s trikratno povečavo, ultraširokokotna in prednja kamera pa še naprej 12 MP. V pravi applovski maniri so združevanje slikovnih pik glavne kamere za boljši zajem svetlobe, ki je na androidih praksa že pol desetletja, predstavljali kot višek inovativnosti.\n\nDinamični otok ali »ronaldo«\n\nZaslon projev ima dinamično osveževanje slike od 1 do 120 hercev, z odlično svetilnostjo do 1600 kandel, ko gledamo vsebine s HDR, in do 2000 kandel, ko napravo uporabljamo na soncu. To je na papirju res zelo dobro. Po vzoru androidov bo Apple na projih tudi končno omogočil prikaz informacij na izključenem zaslonu.\n\nNajbolj pričakovana in odmevna novost novih projev je sprememba oblike izreza za prednjo kamero in tipalo globine, ki služita odklepanju zaslona s prepoznavo obraza. Nova pričeska, ki je nadomestila frufru, se imenuje dynamic island (dinamični otok). Ker je izrez postavljen na sredino čela, nekoliko ločen od zgornjega roba zaslona, so ga poimenovali otok. Ker so okoli otoka napletli nov način prikazovanja obvestil in interakcije z aplikacijami, ki črnino raztegne, da se v njej prikazujejo sporočila, ukazne vrstice za urejanje glasbe in še kaj, pravijo, da je otok dinamičen. Nam ni všeč. Ker se vse dogaja pri vrhu zaslona, enoročna uporaba skoraj odpade. Povrh pa so vse omenjene interakcije mogoče tudi na način, ki ne zahteva črnine v obliki podolgovate tablete sredi zaslona. Še tako lepe animacije in vsi drugi triki, ki jih Apple načička okoli luknje, te ne zmanjšajo ali skrijejo. Jo zgolj povečujejo.\n\nTo je torej dinamični otok, mi pa ga po vzoru najbolj ponesrečene pričeske z nogometnega svetovnega prvenstva 2002 imenujemo »ronaldo«. Brazilija je s pričesko tedaj postala svetovni prvak, Ronaldo najboljši strelec, pričeska pa se ni prijela. Nekaj podobnega upamo za iphone 14 pro in pro max. Njun uspeh je skoraj zagotovljen, resnično pa upamo, da kljub mnenju Applovih evangelistov, da bo »ronaldo« sprožil nov trend, stvar ostane izolirana na jabolčnih napravah. »Dinamični otok« rešuje problem, ki tako ali tako ne bi smel obstajati. Novi iphoni, z izjemo plusa (od 7. oktobra dalje), bodo v redni prodaji od 16. septembra. V Sloveniji so se prednaročila že začela.",
    "Zablode v miru, vojni in podpori": "",
    "Srečanje s Tinetom Urnautom in Klemnom Čebuljem na Ravnah": "",
    "Mednarodni gostje so korak bližje obisku Tokyo Disney Resorta": "Letovišče Tokyo Disney Resort je pred kratkim omililo zahteve glede mask, tako da je gostom omogočilo, da se fotografirajo na prostem in v zaprtih prostorih brez maske.\n\nDanes je japonska vlada objavila, da prav tako omili omejitve potovanj zaradi COVID-19 za mednarodne turiste, s čimer Američane in druge mednarodne popotnike pripelje v tokijski Disneyland in tokijski DisneySea korak bližje.\n\nPOVEZANE: Disney Park dokazuje, da lahko polovica gostov prinese več milijard, polna zmogljivost se ne bo vrnila\n\nLeta 2020 je Japonska napovedala politiko omejenega vstopa. Med obiski obiskovalcem ni treba v karanteno; Ob obisku Japonske morajo pokazati dokazilo o negativnem testu na COVID-19, pridobiti vizum in potovati s turističnim vodičem.\n\nPovezano: število primerov COVID-19 v letovišču Walt Disney World narašča\n\nZačne se na 7. september, Popolnoma cepljeni potniki za vstop v državo ne potrebujejo več negativnega testa na covid-19. Poleg tega, čeprav turisti ne potrebujejo turističnega vodnika, ki bi jih spremljal na počitnicah, morajo mednarodni potniki še vedno rezervirati odobrene potovalne pakete prek potovalne agencije, ki jo je odobrilo ministrstvo za zunanje zadeve (MOFA), in pridobiti vizum. Čeprav Japonska ni dosegla prejšnje omejitve, se je dnevna omejitev vstopa turistov dvignila.\n\nJaponska je trenutno sredi vala COVID-19 Omicron BA.5 Vodnik po Japonski. Potniki morajo pred vstopom na Japonsko preživeti zadnjih 14 dni v državi z modrega seznama. Na »modrem seznamu« so naslednje države:\n\nAfganistan, Alžirija, Argentina, Armenija, Avstralija, Avstrija, Azerbajdžan, Bahrajn, Bangladeš, Belgija, Benin, Bolivija, Bosna in Hercegovina, Brazilija, Bolgarija, Kambodža, Kamerun, Kanada, Čile, Kitajska, Kolumbija, Kostarika, Slonokoščena, Hrvaška , Češka, Danska, Džibuti, Dominikanska republika, Vzhodni Timor, Ekvador, Salvador, Estonija, Etiopija, Finska, Francija, Nemčija, Gana, Grčija, Gvatemala, Hong Kong, Madžarska, Islandija, Indonezija, Iran, Irak, Irska, Izrael, Italija, Jamajka, Jordanija, Kenija, Kirgizistan, Laos, Latvija, Litva, Luksemburg, Madagaskar, Malavi, Malezija, Mehika, Monako, Mongolija, Črna gora, Maroko, Mozambik, Mjanmar, Nizozemska, Nigerija, Nigerija Norveška, Palau, Panama , Papua Nova Gvineja, Paragvaj, Filipini, Poljska, Katar, Romunija, Rusija, Ruanda, Srbija, Singapur, Slovaška, Slovenija, Južna Afrika, Južna Koreja, Južni Sudan, Španija, Švedska, Švica, Tajska An, Tanzanija, Tajska, ZDA, Uganda, Združeni arabski emirati, Združeno kraljestvo, Zambija\n\nMed obiskom Japonske se morajo obiskovalci držati osnovnih ukrepov za preprečevanje okužb, vključno z nošenjem maske, rednim umivanjem rok in upoštevanjem lokalnih smernic za COVID-19. Kupiti morajo potovalno zavarovanje, ki krije zdravstvene stroške, povezane s koronavirusom.\n\nPOVEZANE: »Opozorilo: tvojega življenja je konec,« oboževalci opozarjajo, da je vstopanje gostov v Disneyjeve parke »neurejeno«\n\nInside the Magic bo še naprej poročal o novostih o japonskih omejitvah potovanj in smernicah za obiskovalce v Tokyo Disneylandu in Tokyo DisneySea.\n\nSte že bili v Tokyo Disney Resortu?",
    "Digitalizacija iz kamene dobe": "Leta 2005 je Estonija kot prva izpeljala e-volitve, glasovanje je v celoti potekalo po internetu. Baltski državi so sledile Avstralija, Belgija, Brazilija, Nemčija, Indija, Italija, Namibija, Nizozemska, Norveška, Peru, Švica, Velika Britanija, Venezuela, Pakistan in Filipini, ki so državljanom prav tako omogočile volitve na daljavo. Tako navaja spletna enciklopedija wikipedia. Znamenite Sove, tiskanega leksikona Cankarjeve založbe, že dolgo ne uporabljam več, čeprav sem bolj računalniški avstralopitek kot homo sapiens. Ampak tole z digitalizacijo Slovenije se celo meni zdi, kako bi rekel, kam...",
    "Samsung Odyssey Ark": "Družba Samsung Electronics je napovedala globalno predstavitev Odyssey Ark, prvega 55-palčnega oziroma 138-centimetrskega ukrivljenega igralnega zaslona 1000R na svetu, ki vodilni liniji Odyssey dodaja povsem novo obliko. Ogromen zaslon zagotavlja 165 Hz frekvenco osveževanja, 1 ms odzivni čas (GtG[1]), nov način Cockpit Mode in ekskluzivni krmilnik Ark Dial, ki ponuja popolno okno v svet iger z neprimerljivo izkušnjo vsebine.\n\n»Navdušeni smo, da lahko predstavimo popolnoma edinstven igralni zaslon naslednje generacije, Odyssey Ark. Ta 55-palčni ukrivljeni igralni zaslon 1000R združuje vrhunsko kinematografsko kakovost slike, potopljiv prostorski zvok in neverjetno prilagodljiv vmesnik, ki ga igralci vse bolj zahtevajo. Igričarska skupnost hrepeni po novih izkušnjah. Odyssey Ark omogoča dostop do novega sveta igranja, in dviguje standarde v celotni industriji,« je povedala Hyesung Ha, izvršna podpredsednica Visual Display Business pri družbi Samsung Electronics. Ukrivljeni Odyssey Ark je ustvarjen z vmesnikom, ki omogoča popolnoma optimizirano prilagodljivost,.za neverjetne filmske izkušnje in vrhunsko igralno zmogljivost. Odyssey Ark je bil prvotno predstavljen na letošnjem sejmu zabavne elektronike. Prejel pa je tudi nagrado CES za inovacije.\n\nNova filmska izkušnja, ki stimulira čute\n\n138-centimetrski zaslon se zaradi ukrivljenosti 1000R ovije okoli uporabnikovega vidnega polja in zapolni njegov periferni vid. Izkušnjo še bolj poudari način Cockpit Mode, ki s funkcijo HAS (Height Adjustable Stand) omogoča vrtenje zaslona. Odyssey Ark uporablja tehnologijo Samsung Quantum Matrix z uporabo diod Quantum Mini LED, ki omogočajo izjemno fino in natančno upravljanje gosto nameščenih diod LED. Z novo dodano 14-bitno obdelavo, prefinjeno tehnologijo nadzora osvetlitve, igralci vidijo tako temne kot svetle prizore, vključno s 16.384 ravnmi črne barve za izjemno realistično grafiko.\n\nStatično kontrastno razmerje milijon proti ena popolnoma jasno prikaže tudi najfinejše podrobnosti. Poleg tega procesor Neural Quantum Processor Ultra dviga kakovost vsebine na novo raven, saj s pomočjo podatkov, pridobljenih iz 20 nevronskih mrež, izboljša vsako vizualno podrobnost in vsebino poveča na ločljivost do 4K. Za vrhunsko kinematografsko izkušnjo Odyssey Ark uporablja tehnologijo Samsung Matte Display in Sound Dome. Matiran zaslon zagotavlja zaščito proti bleščanju in odbijanju svetlobe, kar zmanjšuje moteče dejavnike in ohranja uporabnike osredotočene na vsebino. Odyssey Ark uvaja veličasten zvok s tehnologijo \"Sound Dome Tech\" z AI Sound Booster in Dolby Atmos, ki izboljša izkušnjo prostorskega zvoka. Štirje kotni zvočniki in dva sredinska nizkotonska zvočnika skupaj sestavljajo 60-W kanal 2.2.2 z najnižjimi 45-Hz notami kateregakoli igralnega zaslona ali igralnega soundbar zvočnika.\n\nVrhunska igralna zmogljivost, optimizirana za igralce\n\nPoleg 165 Hz frekvence osveževanja Odyssey Ark združuje ločljivost 4K (3.840 x 2.160) z odzivnim časom 1 ms (GtG) in tehnologijo AMD FreeSync Premium Pro, ki povečuje natančnost na zaslonu in daje igralcem konkurenčno prednost v hitro premikajočih se okoljih. Odyssey Ark zagotavlja tudi zmogljivo igralno zmogljivost in omogoča igralcem, da s Samsung Gaming Hub[2] na enem mestu izkusijo najboljše iz sveta iger. Samsung Gaming Hub je celovita platforma za odkrivanje pretočnih iger, na kateri lahko igralci odkrivajo in uživajo v priljubljenih igrah partnerjev kot so Xbox, NVIDIA GeForce NOW, Google Stadia, Utomik in Amazon Luna. Samsung Gaming Hub omogoča takojšen dostop do vrhunskih storitev pretakanja ter priljubljenih konzolnih in računalniških iger. Brez prenosa ali zahtev glede prostora za shranjevanje lahko uporabniki brez omejitev raziskujejo vse kotičke sveta iger.\n\nPrilagodljiv vmesnik za iskanje popolnih nastavitev za zmago\n\nIgralci vse pogosteje pričakujejo prilagojene in prilagodljive igralne izkušnje. Odyssey Ark ponuja vrsto inovativnih funkcij, ki igralcem omogočajo prilagajanje velikosti, položaja in celo razmerja zaslona za optimalno igralno nastavitev. Prvič, s krmilnikom Ark Dial, ki ga napaja sončna energija, lahko hitro in preprosto upravljate različne nastavitve, vključno s Flex Move Screen, Multi View, Quick Settings in Game Bar. Flex Move Screen uporabnikom omogoča prilagajanje velikosti zaslona med 55 in 27 palci, spreminjanje položaja zaslona in celo preklapljanje razmerja med 16:9, 21:9 in 32:9 - vse to z enim samim dotikom izbirnika Ark Dial. Ta izbira v vodoravnem in tudi navpičnem položaju uporabnikom omogoča še večji nadzor nad izkušnjo gledanja. Funkcija Multi View uporabnikom omogoča, da izkoristijo celoten potencial velikega zaslona s prikazom do štirih zaslonov naenkrat v vodoravnem položaju ali treh v načinu Cockpit Mode. To odpravlja potrebo po nastavitvah z več monitorji, zato lahko igralci uživajo v okolju brez nereda.\n\nIgralna vrstica[3] je zmogljivo orodje, ki igralcem omogoča hiter in enostaven pregled stanja v igri in nadzor\n\npomembnih nastavitev, ne da bi jim bilo treba zapustiti zaslon igre. Od preverjanja FPS (sličic na sekundo), HDR (visokega dinamičnega razpona) in VRR (spremenljive frekvence osveževanja) do prilagajanja nastavitev kot so razmerje zaslona, odzivni čas in način Game Picture, Game Bar omogoča igralcu nadzor in pot do zmage. Poleg tega, da je naprava Ark Dial opremljena s solarno ploščo, se lahko polni tudi prek povezave USB tipa C, zato ne potrebuje baterij za enkratno uporabo.\n\nPrednaročilo za Samsungov Odyssey Ark bo na voljo od 15. avgusta 2022[4] . Za več informacij kliknite tukaj.\n\n[1] Gray to Gray (od sive do sive). Enota za merjenje hitrosti slikovnih pik. Uporablja se za merjenje odzivnega časa igralnih monitorjev.\n\n[2] Samsung Gaming Hub je na voljo v naslednjih državah/regijah: ZDA, Kanada, Velika Britanija, Nemčija, Francija, Španija, Italija, Koreja in Brazilija. Razpoložljivost storitev za partnerje se lahko razlikuje glede na regijo.\n\n[3] Igralna vrstica podpira igranje iger na računalniku in konzoli, vendar ne podpira Samsung Gaming Hub.\n\n[4] Prednaročilo se lahko razlikuje glede na regijo ali državo",
    "Na tekmi odbojkarskega SP pičlih 90 gledalcev": "Nič ne bomo filozofirali, številke povedo vse. Kakšen je bil obisk gledalcev v uvodnih dneh svetovnega prvenstva v odbojki v Stožicah in v dvorani Spodek (v prevodu leteči krožnik, tako je tudi oblikovana) v poljskih Katovicah? V Ljubljani je bilo na poslastici med Brazilijo in Kubo zgolj 350 gledalcev, nekatere druge številke so Japonska: Katar 100, Francija: Nemčija 800, Slovenija: Kamerun 6986 (naši odbojkarji so prvenstvo odprli z zanesljivo zmago s 3:0), Turčija: Kitajska 90, Nizozemska: Egipt 130, Argentina: Iran 600. V Katovicah so številke naslednje: Poljska: Bolgarija 8969, ZDA: Mehika 4299, na »levi« tekmi avtsajderjev Tunizija: Portoriko 1207. Razlika je očitna.\n\nPa primerjajmo še cene vstopnic na obeh prizoriščih. Za zeleni ring prve kategorije v dvorani Stožice je na voljo za 50 evrov, za zeleni ring druge kategorije 35 evrov, za rdeči ring 20. Premium parter v prvi vrsti ob igrišču je vreden 100 evrov, za drugo in tretjo vrsto 75. V Spodku v Katovicah je vstopnica prve kategorije (za dvoboje Poljske) ocenjena na 249, ne evrov, seveda zlotov, to je 52,5 evra. Za gledalski listič druge kategorije boste odšteli 199 zlotov (42 evrov), za vstopnico tretje kategorije 139 zlotov (29,3 evra). Za tekme, na katerih ne igrata Poljska in ZDA na isti dan, pa so cene tudi 99, 69 in 49 zlotov (20,8, 14,5 in 10,3 evra). Namreč tako kot v slovenski metropoli tudi v šlezijski velja, da si z vstopnico lahko ogledate dve tekmi iz iste skupine, ki je ta dan na igralnem sporedu.\n\nSkrb vzbujajoče\n\nCena za ogled vrhunske odbojke na Poljskem je torej za tekme gostiteljev še malce višja kot v Sloveniji. V Ljubljani je bil doslej, z izjemo slovenskih tekem, zabeležen porazen gledalski obisk. Bile so dramatične poslastice dvobojev (Brazilija: Kuba, Argentina: Iran), tudi obračun med Francijo in Nemčijo je vreden svojega denarja, a so se Slovenci in Slovenke večinoma odločili za popolno domoljubnost, čeprav se v Ljubljani tare vrhunskih odbojkarjev. Morebiti tudi prihajajoča zima tare prebivalstvo zaradi napovedanih stroškov ogrevanja, pa je nekaj treba prihraniti že zdaj.\n\nTudi soorganizatorji Poljaki se čudijo zelo slabemu obisku mundiala na slovenskih tleh, pravijo, da je to skrb vzbujajoče. »Doslej je bilo v Ljubljani na tribunah večinoma pusto in prav nič razburljivo,« je ena od ocen. V Stožicah se igrajo kar štiri od šestih skupin uvodnega dela tekmovanja, tudi ta zgoščenost in tekme ob 11. in 14. uri niso razlog za boljši obisk, tako ali tako pa je ta športni praznik pisan na kožo slovenski odbojkarski reprezentanci.",
    "Znani so prejemniki Ig Nobelovih nagrad 2022": "\n\nza matematiko Alessandro Pluchino, Alessio Emanuele Biondo in Andrea Rapisarda (Italija) za matematični opis, zakaj so najuspešnejši ljudje z največ sreče in ne najsposobnejši;\n\nTo je že med drugimi Veritasium razlagal.\n\nmerlin2 je 18. sep 2022 ob 08:26:14 izjavil:\n\n\"za mir\" - za uspešno cenzuriranje - za izvajanje fašizma nad uporabniki socialnih omrežij.\n\n\n\nToliko o tem.\n\nNe gre za cenzuro, ampak za odločitev obrekovalca.\"A bom obrekoval neko resnično lastnost te osebe ali si bom nekaj izmislil?\"\n\nGlugy je 18. sep 2022 ob 03:44:22 izjavil:\n\n\"za dokaz, da so pravna besedila težko razumljiva zaradi slabe ravni jezika in ne terminologije;\"\n\n\n\nResno me zanima kako se to dokaže\n\nVerjetno so stavke malo lepše oblikovali in preverili, ali so tako bolj razumljivi.",
    "Opojni svet kave": "Čeprav nas kava spremlja na vsakem koraku, je še vedno velika neznanka. Z Nedelom in glavnim pokroviteljem naše akcije Po kavi se dan pozna Peugeotom in partnerjem pražarno Coronini T&R KAVA, d. o. o. boste o kavi izvedeli veliko novega. Zadnja leta se v svetu kave govori o tako imenovanem tretjem valu, ki prisega na drugačne kave, kot smo jih vajeni.\n\nPoznavalci govorijo o specialty oziroma posebnih kavah, ki so postale domena mikropražarn. Tudi na slovenskem trgu jih je v zadnjem desetletju vzniknilo kakšnih ducat. Sedem izbranih bomo obiskali s testnim peugeotom 308 SW, ki bi bil s svojim prostornim karavanskim prtljažnikom primeren tudi za kakšnega mikropražarja, saj bi vanj lahko naložil kar nekaj 60-kilogramskih vreč zelenih zrn.\n\nKer vsi plodovi ne dozorijo hkrati, jih za vrhunsko kavo obirajo ročno in posamično. FOTO: Shutterstock\n\nPogovarjali se bomo z ustanovitelji mikropražarn, spoznali njihove zgodbe in vizije kavnih okusov ter seveda pokusili, kaj ustvarjajo za domače in tuje zahtevne kavoljubce. A preden vam postrežemo z njihovimi zgodbami, predstavimo različne načine priprave tega opojnega napitka in pobliže spoznajmo samo kavno zrno.\n\nKratka zgodovina kave\n\nV primerjavi z vinom, ki so ga pridelovali že stari Rimljani, ima kava precej krajšo zgodovino. Stari arabski zapisi iz leta 900 omenjajo njene zdravilne učinke. Leta 1200 so jo začeli gojiti v Jemnu, kamor je prišla z območja današnje Etiopije. Legenda pripoveduje o jemenskem pastirju po imenu Kaldi, ki je opazil, da so se njegove koze vznemirile in začele trpeti za nespečnostjo, potem ko so zaužile divje rdečerjave češnje.\n\nO tem je seznanil predstojnika bližnjega samostana, ki pa je bil prepričan, da so češnje hudičev sadež. Zato jih je dal sežgati. Iz ognja se je širil prijeten vonj in menih je iz radovednosti pobral rjava zrna, jih namočil v vrelo vodo in tako dobil napitek, ki je pomagal njemu in drugim menihom premagovati spanec med nočnimi molitvami.\n\nSredi 15. stoletja se je kava začela širiti po islamskem svetu in stoletje pozneje, leta 1554, so v Istanbulu začele delovati prve kavarne, imenovane Qahweh Khaneh. Zgodovinarji pravijo, da so v Evropi odprli prvo prodajalno kave leta 1645, in to na Markovem trgu v Benetkah. Pet let pozneje so dobili prvo kavarno Angleži, imenovala se je Coffee House.\n\nTrije valovi kave\n\nPoznavalci kavne industrije radi govorijo o treh valovih. Prvemu smo bili priča v 19. stoletju, ko je kava postala trgovsko blago, njena poraba pa je eksponentno rasla. V tem duhu omenimo še dve letnici: 1903. je italijanska Bezzera izdelala prvi aparat za pripravo espressa, 1933. pa je Bialetti uspešno dal na trg svojo legendarno kafetiero znamke Moka Express. Za ta čas je značilno, da kakovosti in izvoru kavnih zrn niso namenjali veliko pozornosti.\n\nKava je velik posel. Po podatkih iz letnega poročila o trgu kave je bila svetovna trgovina s kavo leta 2020 vredna 102 milijardi evrov.\n\nDrugi val je v 70. letih prejšnjega stoletja sprožil ameriški gigant Starbucks, ki je v marsičem spremenil kulturo pitja kave. Multi­nacionalka je namreč začela espresso mešati s sladkimi sirupi različnih okusov in tako gostom v svojih lokalih ponudila posebne kavne napitke. Ti in prijazni bariste, ki so postregli strankam, so bili v ospredju, kakovost kavnih zrn še vedno ne. Tretji val, ki se je začel na prelomu tisočletja, se je začel intenzivno posvečati kakovosti kavnih zrn, njihovemu izvoru in metodam pridelave.\n\nSadež opoja\n\nZadnji korak na sicer dolgem popotovanju zrna do skodelice se zgodi v kavarni ali doma, začne pa se na kmetijah, kjer gojijo sadno drevje kavovce. Gojenje kave je zelo delikatno opravilo in tudi donos enega drevesa kavovca lahko zelo niha in da od pol do pet kilogramov posušenih kavnih zrn, ki so v plodovih kavovca. Prvi sadeži zrastejo šele po treh do štirih letih od sajenja drevesa. Verjetno je odveč dodati, da imajo pridelovalci težko nalogo, saj je tudi od njih odvisno, kakšna bo kava v naši skodelici.\n\nObiranje kave na plantaži v Gvatemali FOTO: Shutterstock\n\nPlodovi kavovca zelo spominjajo na češnje, verjetno tudi zaradi rdeče barve, ki jo dosežejo v fazi zrelosti. Vsaka »češnjica« v sebi skriva dve semeni, kavni zrni. Ker vsi plodovi ne dozorijo hkrati, »češnjice« za vrhunske in posebne kave, ki jim v poslu pravijo tudi specialty kave, obirajo ročno in posamično, saj le pravilno zreli plodovi dajo najboljša kavna zrna. Takšna tudi dosegajo najvišje cene na trgu.\n\nStari ... FOTO: arhiv Peugeot\n\nSeveda se kava lahko obira tudi manj selektivno in s stroji, a je praviloma nižje kakovosti in zato cenejša. V ta segment spada tako imenovana komercialna kava, ki jo pražijo velike pražarne in jo najdemo v supermarketih ter pijemo v večini lokalov. Tudi velike pražarne se zavedajo tretjega vala in počasi širijo svojo ponudbo na trg posebnih kav.\n\nObiranju mora takoj slediti odstranjevanje pulpe sadeža, da izluščimo kavna zrna. Če bi s tem čakali, bi kava fermentirala in se pokvarila. Poznamo več načinov odstranjevanja pulpe: lahko se odločimo za suhi proces, ki je znan tudi kot naravni proces, pri tem je stopnja fermentacije visoka. Drugi je mokri proces, pri katerem je fermentacija bolj nadzorovana in kava doseže več kislosti. Obstajajo pa tudi hibridne metode. Vsak način ima svoje prednosti in slabosti. Pri mokrem se recimo porabi veliko vode, kar je okoljsko lahko sporno.\n\n... in sodobni Peugeotov kavni mlinček FOTO: arhiv Peugeot\n\nPosel za poznavalce\n\nPo obdelavi in sušenju dobimo zelena kavna zrna, ki so primerna za transport in skladiščenje. Ponavadi so pakirana v 60- ali 69-kilogramske vreče, ki so običajno iz jute. Vreče so lahko obložene z zaščitnim materialom, zaradi česar so bolj odporne proti vlagi iz okolja. Končna kakovost kave je odvisna od vseh korakov, tudi skladiščenja. Nazadnje jo od naše skodelice ločita samo še praženje in priprava napitka. A tudi v teh dveh korakih gre lahko marsikaj narobe in bodo kavopivci nad postreženim razočarani.\n\nKavovci pripadajo družini Rubiaceae in rodu Coffea ter najbolje uspevajo v tropskem podnebnem pasu. Najpogostejši vrsti sta Coffea arabica in Coffea canephora, ki ju enostavneje imenujemo arabika in robusta. Če potegnemo analogijo z vinom, bi lahko rekli, da je ena kot rdeče, druga pa kot belo. Robusta se od arabike razlikuje po tem, da jo je sicer lažje vzgojiti, a vsebuje več kofeina in je manj aromatična. Zato je večina pridelane kave arabike. Ta je sicer le ena od 125 vrst kavovcev, ki ima prek 10.000 sort in podsort.\n\nKaj imata skupnega avtomobil in kavni mlinček Dober kavni mlinček je ključni pripomoček, brez katerega bomo težko pripravili dobro kavo. Turška kava zahteva najbolj fino mletje, sledi espresso, ki prav tako zahteva finejšo nastavitev. Na drugi strani za pripravo po metodi french press potrebujemo grobo mleta zrna kave. Za izumitelja kavnega mlinčka viri navajajo Angleža Nicholasa Booka, ki je menda napravo izdelal konec 17. stoletja. Pred tem so kavna zrna »mleli« v terilnikih in mlinčkih za začimbe. Do 18. stolet­ja so kavni mlinček dodelali do popolnosti in do konca 19. stoletja so ga uporabljali že v večini evropskih in ameriških gospodinjstev. Kavni mlinček so zelo zgodaj razvili tudi Francozi, natančneje družina Peugeot. Ta se je odzvala na pomanjkanje uvoženih iz Turčije in je leta 1840 izdelala svojega. Da, ista družina se je nekaj desetletij pozneje lotila tudi avtomobilskega posla. Osnovni Peugeotov kavni mlinček, ki ga lahko v nespremenjeni podobi kupimo še danes, je izdelan iz čvrstega lesa, z majhnim predalčkom za mleto kavo in kovinskim ročajem na vrhu.\n\nKava je velik posel. Po podatkih iz letnega poročila o trgu kave je bila svetovna trgovina s kavo leta 2020 vredna 102 milijardi evrov. Analitiki predvidevajo, da bo trg v obdobju 2021–2026 rasel, in sicer za 4,28 odstotka na leto. Največja pridelovalka in izvoznica je Brazilija, leta 2020 je izvozila za skoraj pet milijard evrov kave. Večina pridelane kave na svetu je, kot rečeno, vrste arabica. V poslovnem letu 2020/21 so pridelali 102,1 milijona 60-kilogramskih vreč arabike in 70 milijonov 60-kilogramskih vreč robuste.\n\nSlovenske mikropražarne\n\nPosel praženja kave bi lahko primerjali s pivovarskim: imamo nekaj velikih pražarn, ki obvladujejo večino trga, in številne mikropražarje, katerih tržni deleži so majhni, a so zato njihove kave bolj butične. Tudi na Slovenskem že več desetletij deluje nekaj velikih pražarn, v zadnjih desetih letih pa so vzniknile tudi mikropražarne. Danes bi jih našteli kakšen ducat. Ledino tega posla je začela pred dobrimi desetimi leti orati pražarna Escobar, ki velja za pionirko. Njeno zgodbo bomo spoznali prihodnjič.",
    "Šest slovenskih aplikacij, ki so v svetovnem vrhu": "Obvezujemo se, da bomo z vašimi podatki ravnali skrbno in odgovorno. Vaše podatke bomo uporabljali in hranili, dokler ne prejmemo vaše zahteve za izbris. Zahtevo za izbris podatkov lahko pošljete na e-naslov zasebnost@finance.si . Podrobnejše informacije o varovanju vaše zasebnosti in vaših pravicah si lahko preberete v naši politiki zasebnosti na www.finance.si/zasebnost .\n\nPot do uspeha je bila za vsako aplikacijo malce drugačna. Pobarvanko za odrasle Lake je katapultiral prejem odmevne Applove nagrade za dizajn. Aplikacija Mediately je bila prva v regiji, ki je zdravnikom na enostaven način dostavila pomembne informacije o zdravilih. Igričarski ASMR Slicing je uspelo »zapakirati« trend z družbenih omrežij v zabavno in preprosto aplikacijo. Flexkeeping je nišo našel med hotelirji, Speech Blubs pa med starši z otroki, ki imajo težave z učenjem govora. Spoznajmo aplikacije in njihove avtorje bolj podrobno.\n\nDigitalna pobarvanka Lake: na zemljevid jih je postavila nagrada Appla\n\nLake je mobilna aplikacija s pobarvankami za odrasle. Na trgu je od leta 2017, idejo pa je ekipa dobila med razvijanjem blagovne znamke otroških aplikacij, med katerimi je bila najuspešnejša prav pobarvanka. »Med odzivi, ki smo jih prejemali od uporabnikov, je bilo kar precej staršev in starih staršev, ki so se v barvanju preizkusili tudi sami. Ugotovili so, da je to prijetna in sproščujoča aktivnost, ki ni nujno samo za otroke,« se spominja soustanoviteljica Anja Renko.\n\nLake je do danes na svoje naprave naložilo skoraj deset milijonov uporabnikov. Pobarvanka je na voljo v desetih jezikih, najpomembnejši trgi pa so angleško govoreče države in Evropa. Osnovna različica je brezplačna, z osmimi dolarji na mesec pa lahko uporabniki dostopajo do celotne ponudbe ilustracij, dodatnih barv in funkcij. Podjetje je lani ustvarilo okoli 900 tisoč evrov prihodkov, rezultat želijo letos vsaj ponoviti.\n\nZa uspeh so bili po mnenju Anje Renko ključni izkušena ekipa, osredotočenost na detajle in izpiljena uporabniška izkušnja. Pri ustvarjanju pobarvank tesno sodelujejo z nadarjenimi ilustratorji z vsega sveta, ki delujejo kot ambasadorji aplikacije. Z njimi delijo tudi del zaslužka.\n\nVelik pospešek prepoznavnosti aplikacije je že kmalu po vstopu na trg dala prestižna nagrada Apple Design Award. »Ta nas je postavila na zemljevid izbranih mobilnih aplikacij v Applovi tržnici aplikaciji,« pravi Renkova. Trenutno iščejo nove oglaševalske kanale, ki bi ekipi omogočili hitrejšo rast in upravičili večja vlaganja. »A kot podjetje delujemo že kar nekaj časa, zato smo dobro pripravljeni na izziv,« pravi sogovornica.\n\nZačetni kapital je kranjska ekipa dobila od digitalne agencije 3fs, ki je tudi solastnik podjetja. Razvoj in širitev danes financirajo z lastnim zaslužkom. V prihodnjih letih se po besedah Renkove želijo še bolj zasidrati med aplikacijami, ki pomagajo ljudem pri sproščanju in dobrem počutju, iščejo pa tudi možnosti za širitev pobarvank iz mobilne aplikacije v fizični izdelek, a za zdaj sogovornica podrobnosti še ne razkriva. Foto: Arhiv podjetja Lake 10 milijonov uporabnikov je do danes na svoje naprave naložilo pobarvanko Lake.\n\nAplikacijo Mediately uporablja desetina evropskih zdravnikov\n\nVeč kot 90 odstotkov slovenskih, hrvaških in srbskih zdravnikov pri svojem delu uporablja aplikacijo Mediately. Z njo enostavno dostopajo do medicinskega znanja, kot so podatki o zdravilih in boleznih. Zelo veliko uporabnikov ima rešitev tudi v Romuniji, na Češkem in Slovaškem, še posebej hitro pa se širi v Italiji – med več kot 240 tisoč zdravniki v državi jih ima lokalno inačico aplikacije na svojih telefonih okoli tretjina. Na skupno osmih trgih, kjer je aplikacija trenutno na voljo, tako dosegajo že več kot 180 tisoč zdravnikov, kar pomeni skoraj deset odstotkov vseh evropskih zdravnikov. Foto: Samo Rovan »Na začetku je bilo ključno, da smo bili med prvimi na trgu aplikacij s tako rešitvijo. Ker je zdravnikom pomagala v dnevni praksi, smo zelo hitro prišli do vodilnega položaja,« razlaga ustanovitelj in direktor razvijalca Mediately Blaž Triglav.\n\nMeditately je pred več kot desetletjem razvilo ljubljansko podjetje Modra jagoda. »Na začetku je bilo ključno, da smo bili med prvimi na trgu aplikacij s tako rešitvijo. Ker je zdravnikom pomagala v dnevni praksi pri zdravljenju bolnikov, smo zelo hitro prišli do vodilnega položaja,« razlaga ustanovitelj in direktor podjetja Blaž Triglav. V ekipi so že ob nastanku imeli dva zdravnika, zato so po besedah sogovornika tudi dobro razumeli težave, ki jih rešujejo. Na bolj konkurenčnih trgih, kamor so vstopili pozneje, pa je bilo »odločilno zelo aktivno upoštevanje povratnih informacij uporabnikov in nenehne izboljšave«. Agresivna promocija aplikacije po besedah Triglava tako sploh ni bila zares potrebna, večino novih uporabnikov dobijo kar prek priporočil med zdravniki.\n\nPoslovni model temelji, na tem, da daje oglasni prostor farmacevtskim podjetjem. Trenutno sodelujejo s 30 največjimi svetovnimi farmacevti, lani pa so po tej poti ustvarili skoraj dva milijona evrov prihodkov. Da bi rasli še bolj agresivno, jih je letos s 7,2 milijona evrov podprl tvegani kapital, med katerimi je tudi bolgarski sklad LAUNCHub, ki je v podjetje vložil že pred osmimi leti, in pa slovenski sklad Silicon Gardens.\n\nPrav vstop na velike evropske trge je nekaj, kar bi Triglav danes naredil še hitreje. Na italijanskega so denimo vstopili šele leta 2019, pa še to »rahlo neprepričani, da lahko konkuriramo«. Kljub temu so v manj kot dveh letih postali prva aplikacija med tamkajšnjimi zdravniki. Na podlagi te izkušnje so se odločili vstopiti na vse večje evropske trge v prihodnjem letu. Pred nedavnim so tako začeli delovati v Nemčiji, ki je največji trg po številu zdravnikov v Evropi. Sledijo še Francija, Španija in Poljska. »Cilj je postati najpogosteje uporabljena aplikacija med zdravniki v Evropi,« še pravi sogovornik. Foto: Mediately Več kot 90 odstotkov slovenskih, hrvaških in srbskih zdravnikov uporablja aplikacijo Mediately s podatki o zdravilih in boleznih.\n\nASMR Slicing preigrava prek 150 milijonov uporabnikov\n\nMed najbolj priljubljenimi svetovnimi aplikacijami je tudi slovenska pogruntavščina ASMR Slicing. Ideja je na prvi pogled malce nenavadna: uporabniki z virtualnimi noži in sabljami »režejo« raznovrstne predmete, pri tem pa nastaja za številne pomirjajoč zvok. Ta sodi v žanr ASMR, ki je okrajšava za angleški izraz Autonomous Sensory Meridian Response, pomeni pa spontan odziv na zunanje dražljaje, pogosto v obliki sproščujočega občutka, kot ga recimo dobimo ob masiranju glave. Foto: Osebni arhiv ASMR Slicing je razvila ekipa Lucky Tribe, idejo so dobili na družbenih omrežjih. »Zanimalo nas je, kako bi se vse skupaj dalo nekako zapakirati v preprosto, zabavno igro,« razlaga Primož Strajnar, ustanovitelj Lucky Tribe.\n\nASMR Slicing je razvila ekipa Lucky Tribe, idejo pa so dobili na družbenih omrežjih. Na Instagramu so namreč opazili zanimiv video ASMR, na Youtubu pa dobili potrditev, da gre za priljubljen trend. »Zanimalo nas je, kako bi se vse skupaj dalo nekako zapakirati v preprosto, zabavno igro,« razlaga Primož Strajnar, ustanovitelj Lucky Tribe.\n\nIgro je na telefone do danes naložilo prek 150 milijonov ljudi. V nekem obdobju ob začetku pandemije je bil ASMR Slicing celo med najbolj zaželenimi igričarskimi aplikacijami na svetu. Največ uporabnikov prihaja iz ZDA, sledijo Kitajska, Indija, Brazilija, Indonezija in Turčija. Igra je popolnoma brezplačna, v njej ne moreš ničesar kupiti, a pogosto pokaže reklamo ali ponudi kaj v zameno za ogled kratkega oglasa. Za trženje igre skrbi poslovni partner iz Izraela, podjetje Crazy Labs. Lucky Tribe dobi delež dobička, številk pa Strajnar ne razkriva. Pravi pa, da desetčlanska ekipa še naprej razvija igre in preizkuša, katera bi se lahko »prijela«. Največ uporabnikov ASMR Slicing je iz ZDA, sledijo Kitajska, Indija, Brazilija, Indonezija in Turčija.\n\nFlexkeeping: pospešek rešitvi za hotelirje dal tvegani kapital\n\nDrugače od drugih slovenskih uspešnic je Flexkeeping namenjena poslovnim uporabnikom. Gre za rešitev, ki hotelirjem omogoča takojšen vpogled v popravila in čiščenja ter izboljšuje pretočnost informacij in komunikacijo med posameznimi oddelki v hotelu. Sobarica lahko prek aplikacije denimo fotografira neki objekt v sobi, ki ga je treba popraviti, vnese fotografijo v aplikacijo in s tem nemudoma obvesti tudi vzdrževalca del.\n\nAplikacijo po besedah Luke Bergerja, soustanovitelja in direktorja, uporablja prek 500 hotelov v več kot 60 državah po svetu. Največji trgi so države ob Jadranskem morju, preostala Evropa in ZDA, lepo pa so zastopani tudi v Latinski Ameriki in Avstraliji. Flexkeeping tržijo prek naročniškega modela, cena pa je odvisna od števila sob turističnega ponudnika. Lani so imeli 623 tisoč evrov prihodkov, Berger pravi, da bodo letos imeli okoli 1,1 milijona evrov. Ekipa trenutno šteje 23 članov.\n\nBerger je idejo za aplikacijo dobil, ko je še v študentskih letih delal kot sobar v ameriškem narodnem parku Yellowstone. Ob tem je ugotovil, da se zaradi neučinkovite komunikacije med različnimi hotelskimi oddelki in službami izgubi zelo veliko časa in opravi veliko nepotrebnih poti. Podjetje so zagnali leta 2012, Berger pa kot pomemben element uspeha omenja zunanji kapital, ki je dal podjetju potreben pospešek. Glede na podatke spletne strani Crunchbase je Flexkeeping do danes prejel 800 tisoč evrov investicij, več kot pol milijona evrov je leta 2017 prispeval avstrijski sklad tveganega kapitala Speedinvest. Na samem začetku poti pa je razvoj financiral tudi slovenski podjetniški sklad z 72 tisočaki.\n\nČe bi lahko zgodbo ponovili še enkrat, bi se poskušali še hitreje razširiti na večje trge, kot sta nemški in ameriški. »Če bi to naredili prej, bi danes bili večje podjetje. Ni pa prepozno in prav to počnemo zdaj,« dodaja Berger. Foto: Arhiv podjetja Flexkeeping Aplikacijo Flexkeeping po trditvah soustanovitelja in direktorja podjetja Luke Bergerja uporablja prek 500 hotelov v več kot 60 državah po svetu.\n\nSpeech Blubs: logopedska aplikacija z izpiljeno uporabniško izkušnjo\n\nSpeech Blubs velja za največkrat preneseno logopedsko aplikacijo na svetu. Rešitev pomaga otrokom pri razvoju govora in pravilni izgovarjavi besed prek raznovrstnih orodij, kot so videoposnetki in obrazni filtri. Videoposnetki so, denimo, razdeljeni v tematske sklope, kot so živali, barve, prevozna sredstva, številke, oblike, družinski člani, poklici, in v igre, pri katerih morajo otroci prepoznati določen zvok ali pa najti besedo, ki je odgovor na preprosto vprašanje. Trenutno je aplikacija na voljo v angleščini, španščini, portugalščini in francoščini.\n\nCiljno občinstvo aplikacije so otroci, ki začenjajo govoriti razmeroma pozno, imajo govorno motnjo, kot je jecljanje, in pri katerih se kažejo znamenja avtizma ali motnje pozornosti. Takih otrok je veliko, vsak četrti naj bi potreboval pomoč pri učenju govora, a ta mora biti strokovna. Ekipa zato poseben poudarek namenja sodelovanju s številnimi pedagogi in logopedi, ki soustvarjajo aplikacijo.\n\nDo danes je Speech Blubs naštel prek štiri milijone prenosov, so zapisali na spletni strani. Ocene in komentarji uporabnikov, ki smo jih zasledili, so izjemno pozitivni in hvalijo učinkovitost aplikacije. Ta sicer ni med najcenejšimi, mesečna naročnina stane dobrih 14 dolarjev, letna pa 60 dolarjev. Podjetje je lani na trg poslalo tudi nov produkt, in sicer aplikacijo, ki otrokom pomaga pri branju.\n\nRešitev je razvilo podjetje Blub Blub, ki so ga leta 2016 ustanovili Jernej Fužir, Mitja Mavsar in Dal Rupnik. »Na začetku smo želeli ustvariti nekaj zabavnega za otroke z motnjami v govoru,« je pred časom v intervjuju za Forbes dejal Fužir. Pravi, da so tudi ustanovitelji imeli kot otroci podobne težave in se še danes spominjajo »dolgočasnega« učenja. Leta 2017 so dobili prvo semensko investicijo, ki jim je omogočila širitev v ZDA, pozneje pa so startup med drugim podprli pri slovenskem Silicon Gardens in hrvaškem Fil Rouge Capital. Vrednosti vložka niso razkrili. Foto: Jure Makovec Do danes je Speech Blubs naštel prek štiri milijone prenosov. Rešitev je razvilo podjetje Blub Blub, ki so ga leta 2016 ustanovili Jernej Fužir, Mitja Mavsar (na sliki) in Dal Rupnik.\n\nBubadu: v Cerknici razvijajo aplikacije s stomilijonskim občinstvom\n\nMed razvijalci igričarskih aplikacij, ki prenose štejejo v milijonih, je tudi Bubadu iz Cerknice. Ekipa razvija mobilne igre za otroke, v portfelju jih imajo trenutno skoraj 40. Najbolj priljubljene imajo več deset milijonov prenosov, Bubbu, virtualni mačji ljubljenček, celo prek sto milijonov. Podjetje je lani ustvarilo 2,5 milijona evrov prihodkov, kar je skoraj desetkrat več kot v letu 2020, kažejo podatki AJPES. Na naša vprašanja pa se v ekipi niso odzvali."
}