{
    "Madžarska namerava ustanoviti organ za preprečevanje zlorab sredstev EU": "Madžarski premier Viktor Orban, ki je na oblasti že vse od leta 2010, se je zaradi svojih politik zapletel v vrsto sporov z Brusljem.\n\nMadžarski premier Viktor Orban, ki je na oblasti že vse od leta 2010, se je zaradi svojih politik zapletel v vrsto sporov z Brusljem. Foto: Reuters\n\nMadžarska vlada je v petek zvečer predstavila drugi sveženj napovedanih predlogov zakonov, ki med drugim predvidevajo ustanovitev neodvisnega organa, ki naj bi preprečeval, odkrival in odpravljal nezakonitosti in nepravilnosti v zvezi s koriščenjem sredstev Evropske unije, poroča nemška tiskovna agencija dpa.\n\nBistvo drugega svežnja zakonov je torej ustanovitev neodvisnega organa za integriteto, ki naj bi preprečeval, odkrival in odpravljal nezakonitosti in nepravilnosti v zvezi s koriščenjem sredstev EU. Prav tako bo organ moral o primerih goljufij in korupcije poročati Uradu evropskega javnega tožilca (EPPO).\n\nPrvi sveženj zakonov je madžarska vlada predlagala že v ponedeljek, spremembe pa naj bi v veljavo stopile novembra. Z njimi naj bi Madžarska izboljšala in okrepila boj proti korupciji ter si tako zagotovila dostop do milijard evrov sredstev EU.\n\nOrban se je z Brusljem zapletel v številne spore\n\nMadžarski premier Viktor Orban, ki je na oblasti že vse od leta 2010, se je zaradi svojih politik zapletel v vrsto sporov z Brusljem. Madžarska je prva članica EU, proti kateri je Unija aprila sprožila postopek v okviru novega mehanizma pogojevanja izplačil evropskih sredstev z vladavino prava.\n\nEvropska komisija je minuli konec tedna državam članicam EU predlagala, da se ta postopek nadaljuje in da se Madžarski zamrzne evropska sredstva v višini okoli 7,5 milijarde evrov. Kot so pojasnili v Bruslju, gre za zamrznitev 65 odstotkov obveznosti v okviru treh operativnih programov kohezijske politike, kar predstavlja več kot tretjino madžarskih kohezijskih sredstev.\n\nKomisija se je za to odločila zaradi pomanjkljivosti na področjih javnega naročanja, boja proti korupciji, pregona primerov, povezanih z evropskimi sredstvi, ter preprečevanja konflikta interesov pri dodeljevanju evropskih sredstev javnim skladom. Pri tem gre za kršenje načel vladavine prava, ki predstavljajo tveganje za proračun EU.",
    "Konec velikih sanj Madžarov, strelska poslastica na Otoku": "Kapetan Hrvaške Luka Modrić je popeljal \"ognjene\" v vodstvu na Dunaju že v 6. minuti, a so Avstrijci izenačili že tri minute pozneje.\n\nKapetan Hrvaške Luka Modrić je popeljal \"ognjene\" v vodstvu na Dunaju že v 6. minuti, a so Avstrijci izenačili že tri minute pozneje. Foto: Guliverimage\n\nZačel se je zadnji krog lige narodov. V skupini A3 je prvo mesto in vstopnico za zaključni turnir po zmagi z 2:0 nad Madžarsko osvojila Italija, na drugem obračunu skupine pa sta se Anglija in Nemčija razšli z remijem (3:3). Kot prvi sta se na zaključni turnir, kjer se bodo junija 2023 potegovali za lovoriko, že v nedeljo uvrstili Hrvaška in Nizozemska. \"Ognjeni\" so na Dunaju pred kar 20 tisoč hrvaškimi navijači premagali Avstrijo in zadržali prednost pred Dansko, ki je bila še drugič letos boljša od Francije. Sosedski derbi med Nizozemsko in Belgijo je pripadel gostiteljem. Slovenija se bo za obstanek v skupini B potegovala v torek. Kekova četa potrebuje za ohranitev tretjega mesta na Švedskem vsaj točko.\n\nTretja izvedba lige narodov gre počasi h koncu. Slovenija letos prvič nastopa v drugi kakovostno najmočnejši skupini, po petih krogih pa je v družbi Srbije, Norveške in Švedske osvojila pet točk, kar zadošča za tretje mesto. Če ga bo hotela ubraniti, bo morala v torek v Solni, kjer gostuje pri Švedih, ostati neporažena. Izbranci Matjaža Keka odhajajo v Skandinavijo dobro razpoloženi. V soboto so v polnih Stožicah premagali Norveško (2:1), mladi as Benjamin Šeško pa je v obračunu napadalcev zasenčil svetovnega zvezdnika Erlinga Brauta Haalanda. Posavec je prispeval zadetek in podajo, prvi gol za Slovenijo pa je prispeval Andraž Šporar. Ljubljančana zaradi kazni rumenih kartonov v torek ne bo na igrišču, zaradi podobnega razloga ne bo smel nastopiti tudi Jasmin Kurtić.\n\nV torek bosta za prvo mesto v skupini B4 obračunali Norveška in Srbija. Vikingi so zaradi zmage v Beogradu (1:0) v prednosti, tako da jim za prvo mesto, s tem pa tudi napredovanje v elitno skupino A, zadošča že točka. V Oslu se obeta obračun najboljših strelcev lige narodov, Erlinga Haalanda (6 zadetkov) in Aleksandra Mitrovića (5).\n\nLiga narodov, 6. krog: Liga B:\n\nSkupina 4:\n\nTorek, 27. september:\n\n20.45 Norveška – Srbija\n\n20.45 Švedska – Slovenija Lestvica:\n\n1. Srbija 5 tekem – 10 točk\n\n2. Norveška 5 – 10\n\n3. Slovenija 5 – 5\n\n4. Švedska 5 – 3\n\nItalijani končali sanje Madžarov\n\nDanes je bilo zelo zanimivo v Budimpešti. V skupini A3 si je v zadnjem krogu vstopnico za zaključni turnir v neposrednem obračunu z zmago nad Madžarsko z 2:0 zagotovila Italija. Madžarska je bila po petih krogih presenetljivo najboljša ekipa v skupini A3, na koncu pa se je morala zadovoljiti z drugim mestom, za kaj več bi sicer Madžarom zadoščal že remi.\n\nOd elitne skupine lige narodov se poslavlja Anglija. Ta bo v zadnjem krogu na Wembleyju gostila Nemčijo, ki je v prejšnjem krogu doživela prvi poraz pod vodstvom Hansija Flicka. Elf je doma nepričakovano v Leipzigu izgubil proti Madžarski, ki se spogleduje z enim največjih podvigov od časov slovite ''madžarske konjenice'' s Ferencom Puskasom na čelu.\n\nV torek se bo odločalo o najboljšem tudi v skupini A2. Vodilni Portugalski bo skušala prekrižati načrte Španija. Obeta se vroč sosedski spopad v Bragi, Španci pa za skok na prvo mesto potrebujejo nujno zmago.\n\nKot prva na zaključni turnir Hrvaška in Nizozemska\n\nLe sedem minut po vstopu v igro je zadetek za Hrvaško dosegel Marko Livaja in si prislužil čestitke kapetana Luke Modrića. Foto: Reuters V nedeljo se je o zmagovalcih odločalo v dveh skupinah iz najmočnejše divizije A. Vodilna Hrvaška je v skupini A1 na Dunaju premagala Avstrijo (3:1), se ji maščevala za visok poraz v Osijeku (0:3), po zaslugi že četrte zaporedne zmage v ligi narodov pa je zadržala prvo mesto in se uvrstila na zaključni turnir.\n\nHrvaško je že v 6. minuti popeljal v vodstvo zimzeleni kapetan Luka Modrić, a veselje svetovnih podprvakov, ki jih je na stadionu Ernst Happel bodrilo 20 tisoč glasnih hrvaških navijačev, ni trajalo dolgo. Christoph Baumgartner je le tri minute pozneje izenačil, nato so gostitelji še nekajkrat nevarno ogrozili vrata gostov, a se je izkazal hrvaški vratar Dominik Livaković. V drugi polovici drugega polčasa so Hrvati po zadetkih rezervista Marka Livaje, soigralca Jana Mlakarja pri splitskem Hajduku, ter Dejana Lovrena prišli do prepričljive zmage.\n\nDancem ni pomagala še ena zmaga nad svetovnimi prvaki\n\nAndreas Olsen je tik pred koncem prvega polčasa podvojil prednost Danske, ki je premagala svetovne prvake z 2:0. Foto: Reuters Zaključni turnir lige narodov bo potekal junija 2023, na njem pa se bodo štiri zmagovalke A skupin potegovale za lovoriko, ki jo je nazadnje osvojila Francija. Slednja se je letos komaj rešila izpada iz druščine najboljših. Danska jo je še drugič letos ugnala. V Köbenhavnu je zmagala z 2:0, oba zadetka pa sta bila dosežena še v prvem polčasu. Če bi Avstrija v nedeljo ugnala Hrvaško, bi tako galski petelini šli po stopinjah Anglije in izpadli iz skupine A.\n\nPoleg Hrvaške si je nastop na zaključnem turnirju zagotovila še Nizozemska. Še drugič letos je premagala sosedo Belgijo. Zmagoviti zadetek je dosegel branilec Liverpoola Virgil Van Dijk, Poljska pa je na drugi tekmi v gosteh odpravila Wales.\n\nLiga narodov, 6. krog: Liga A:\n\nSkupina 1:\n\nNedelja, 25. september:\n\nAvstrija : Hrvaška 1:3 (1:1)\n\nBaumgartner 9.; Modrić 6., Livaja 69., Lovren 72.\n\n\n\nDanska : Francija 2:0 (2:0)\n\nDolberg 34., Olsen 39. Lestvica:\n\n1. Hrvaška* 6 tekem – 13 točk\n\n2. Danska 6 – 12\n\n3. Francija 6 – 5\n\n4. Avstrija** 6 – 4 Skupina 2:\n\nTorek, 27. september:\n\n20.45 Portugalska – Španija\n\n20.45 Švica – Češka Lestvica:\n\n1. Portugalska 5 – 10\n\n2. Španija 5 – 8\n\n3. Švica 5 – 6\n\n4. Češka 5 – 4 Skupina 3:\n\nPonedeljek, 26. september:\n\nAnglija : Nemčija 3:3 (0:0)\n\nShaw 72., Mount 75., Kane 83./11-m; Gündogan 52./11-m., Havertz 67., 87. Madžarska : Italija 0:2 (0:1)\n\nRaspadori 27., Dimarco 52. Lestvica:\n\n1. Italija* 6 – 11\n\n2. Madžarska 6 – 10\n\n3. Nemčija 6 – 7\n\n4. Anglija** 6 – 3 Skupina 4:\n\nNedelja, 25. september:\n\nNizozemska : Belgija 1:0 (0:0)\n\nVan Dijk 73.\n\n\n\nWales : Poljska 0:1 (0:0)\n\nSwiderski 58. Lestvica:\n\n1. Nizozemska* 6 – 16\n\n2. Belgija 6 – 10\n\n3. Poljska 6 – 7\n\n4. Wales 6 – 1 Liga B:\n\nSkupina 1:\n\nTorek, 27. september:\n\n20.45 Irska – Armenija\n\n20.45 Ukrajina – Škotska Lestvica:\n\n1. Škotska 5 – 12\n\n2. Ukrajina 5 – 10\n\n3. Irska 5 – 4\n\n4. Armenija 5 – 3 Skupina 2:\n\nTorek, 27. september:\n\n20.45 Albanija – Islandija Lestvica:\n\n1. Izrael* 4 – 8\n\n2. Islandija 3 – 3\n\n3. Albanija 3 – 1\n\n4. Rusija / Skupina 3:\n\nPonedeljek, 26. september:\n\nČrna gora : Finska 0:2 (0:0)\n\nAntman 47., Kallman 53. R.K.: Tomašević 17./Črna gora Romunija : Bosna in Hercegovina 4:1 (1:0)\n\nMan 38., Puscas 73., 86., Ratiu 79.; Džeko 77. Lestvica:\n\n1. BiH* 6 – 11\n\n2. Finska 6 – 8\n\n3. Črna gora 6 – 7\n\n4. Romunija** 6 – 7 Liga C:\n\nSkupina 1:\n\nNedelja, 25. september:\n\nFerski otoki : Turčija 2:1 (0:0)\n\nDavidsen 51., Edmundsson 59.; Gürler 89.\n\n\n\nLuksemburg : Litva 1:0 (0:0)\n\nRodrigues 89. Lestvica:\n\n1. Turčija* 6 – 13\n\n2. Luksemburg 6 – 11\n\n3. Ferski otoki 6 – 8\n\n4. Litva** 6 – 1 Skupina 2\n\nTorek, 27. september:\n\n20.45 Grčija – Severna Irska\n\n20.45 Kosovo – Ciper Lestvica:\n\n1. Grčija* 5 – 12\n\n2. Kosovo 5 – 6\n\n3. Severna Irska 5 – 5\n\n4. Ciper 5 – 5 Skupina 3:\n\nNedelja, 25. september:\n\nAzerbajdžan : Kazahstan 3:0 (0:0)\n\nMarochkin 66./ag., Ozobić 74., Nuriev 90.; R.K.: Alip 35./Kazahstan\n\n\n\nSlovaška : Belorusija 1:1 (0:1)\n\nZrelak 65.; Bakhar 45. Lestvica:\n\n1. Kazahstan* 6 – 13\n\n2. Azerbajdžan 6 – 10\n\n3. Slovaška 6 – 7\n\n4. Belorusija** 6 – 3 Skupina 4:\n\nPonedeljek, 26. september:\n\nGibraltar : Gruzija 1:2 (0:1)\n\nAnnesley 75.; Kvaratskhelia 19./11-m, Tsitaishvili 48. Severna Makedonija : Bolgarija 0:1 (0:0)\n\nDespodov 50. R.K.: Todoroski 14./Severna Makedonija Lestvica:\n\n1. Gruzija 6* – 16\n\n2. Bolgarija 6 – 9\n\n3. Severna Makedonija 6 – 7\n\n4. Gibraltar** 6 – 1 Liga D:\n\nSkupina 1:\n\nNedelja, 25. september:\n\nAndora : Latvija 1:1 (0:0)\n\nRosas 88.; Gutkovskis 50. Moldavija : Liechtenstein 2:0 (0:0)\n\nStina 90.+2, 90.+4 Lestvica:\n\n1. Latvija* 6 – 13\n\n2. Moldavija 6 – 13\n\n3. Andora 6 – 8\n\n4. Liechtenstein 6 – 0 Skupina 2:\n\nPonedeljek, 26. september:\n\nSan Marino : Estonija 0:4 (0:1)\n\nAnier 38., 77., Teniste 56., Sappinen 66. Lestvica:\n\n1. Estonija* 4 – 12\n\n2. Malta 4 – 6\n\n3. San Marino 4 – 0 * napredovanje v višjo skupino lige narodov\n\n** izpad v nižjo skupino lige narodov\n\nPreberite še:",
    "Orban se bo z državljani posvetoval o sankcijah proti Rusiji": "Madžarski predsednik Viktor Orban je dejal, da se bo vojna v Ukrajini verjetno nadaljevala letos in tudi prihodnje leto, ter opozoril na evropski in svetovni gospodarski zlom.\n\nMadžarski predsednik Viktor Orban je dejal, da se bo vojna v Ukrajini verjetno nadaljevala letos in tudi prihodnje leto, ter opozoril na evropski in svetovni gospodarski zlom. Foto: Guliverimage\n\nMadžarski premier Viktor Orban je danes ob začetku zasedanja parlamenta napovedal \"nacionalno posvetovanje\" o sankcijah, ki jih je Evropska unija uvedla proti Rusiji. Meni, da o sankcijah ni bilo odločeno demokratično, temveč so o njih odločali zgolj \"bruseljski birokrati in evropske elite\". Kdaj natanko naj bi bila posvetovanja, še ni znano.\n\n\"EU Madžarski pogosto očita, da krši evropske vrednote, vendar je najvišja evropska vrednota demokracija. O sankcijah ni bilo odločeno demokratično, temveč so o njih odločali bruseljski birokrati in evropske elite. Čeprav evropski državljani plačujejo ceno, jih o tem niso vprašali,\" je uvodoma dejal Viktor Orban.\n\nV luči tega je napovedal \"nacionalno posvetovanje\", da bi ugotovil mnenje ljudi o sankcijah in ali bi podprli nove sankcije. \"V okviru nacionalnega posvetovanja bo madžarska vlada prva v Evropi, ki bo ljudi vprašala o mnenju glede sankcij,\" je dejal. Vendar pa za zdaj še ni povedal, kdaj natanko naj bi posvetovanja izvedli.\n\nNacionalna posvetovanja so sporni postopek kvazi neposredne demokracije, v katerih državljane sprašujejo za mnenje prek vprašalnikov, ki imajo sugestivno oblikovana vprašanja.\n\nOrban opozarja na gospodarski zlom\n\nOrban je dejal, da se bo vojna v Ukrajini verjetno nadaljevala letos in tudi prihodnje leto, ter opozoril na evropski in svetovni gospodarski zlom, poroča madžarska tiskovna agencija MTI. \"Zahtevamo takojšnjo prekinitev ognja in mirovna pogajanja, ne pa podaljševanje in poglabljanje vojne,\" je dodal.\n\nMeni, da bi bilo morda bolj smiselno uvesti sankcije za gospodarske sektorje, v katerih \"smo močnejši od države, za katero veljajo te sankcije\", in pri tem poudaril, da \"smo mi pritlikavci, Rusija pa velikanka\", ko gre za energetski sektor.\n\n\"Če bi bile sankcije odpravljene, bi se inflacija zmanjšala za polovico. Brez sankcij bi evropsko gospodarstvo oživelo in bi se lahko izognili recesiji,\" je še dodal.\n\nOrban sicer že več mesecev besni proti sankcijam zoper Rusijo, čeprav je Madžarska v Svetu Evropske unije, ki mora te odločitve sprejemati soglasno, vedno glasovala za uvedbe sankcij.\n\nMadžarska nasprotuje tudi sankcijam EU proti ruski jedrski industriji\n\nMadžarski zunanji minister Peter Szijjarto je medtem danes na zasedanju Mednarodne agencije za jedrsko energijo (IAEA) na Dunaju dejal, da Madžarska odločno nasprotuje tudi sankcijam EU proti ruski jedrski industriji.\n\n\"Nekateri subjekti v EU nenehno poskušajo postavljati ovire in prepreke na poti jedrskih naložb. Na tem mestu želim zelo jasno povedati, da vsa dejanja, ki se izvajajo za postavljanje ovir na poti gradnje naših jedrskih elektrarn, obravnavamo kot napade na svojo suverenost,\" je dejal.\n\nMadžarska je izvzeta iz delnega embarga EU na rusko nafto in zavrača pozive k drugim sankcijam proti ruski energetski industriji, tudi posrednim na področjih, kot so gradbeništvo, inženiring ali informacijska tehnologija.\n\nPrav tako naj bi Madžarska kmalu začela graditi dva nova jedrska reaktorja z ruskim jedrskim operaterjem Rosatom. Na Madžarskem sicer že imajo štiri jedrske reaktorje, ki delujejo na rusko gorivo in proizvajajo približno polovico madžarske električne energije.",
    "Madžarska se bo najbrž izmaknila sankcijam": "Bahača\n\nBili sva najboljši prijateljici, dokler nisem spoznala, da govori le o sebi\n\n5 lekcij iz razmerja, v katerem ljubi le ena stran\n\nNajbolj kremna rižota, kar ste jo kdaj jedli\n\nSvetovalnica: Kakšen odmik od meje je potreben za postavitev ograje ali gradbenega zabojnika",
    "Vsak dan prvi": "Namizna aplikacija Internet Explorer odhaja v pokoj\n\nZagotovite si nemoten vstop v svet aktualnih novic in jo nadomestite z najnovejšo verzijo Chromea, Firefoxa, Safarija ali Microsoft Edgea.",
    "Madžarska vzpostavlja neodvisen organ za boj proti korupciji": "Je vlada z odločitvijo o ustanovitvi organa popustila Bruslju? Foto: EPA\n\nNovi organ bo ustanovljen do 21. novembra, njegova naloga bo preprečevati, odkrivati in odpravljati nepravilnosti v zvezi z upravljanjem sredstev EU-ja, piše v uradnem listu. Organ bo lahko posredoval, če druge pristojne institucije ne bodo sprejele vseh potrebnih ukrepov za preprečevanje zlorab.\n\nV Budimpešti so napovedali tudi oblikovanje delovne skupine za boj proti korupciji, ki bo sestavljena iz članov vlade, ustanovljena pa bo do 1. decembra.\n\nKot piše v uradnem listu, so reforme odgovor na postopek, ki ga je proti Madžarski sprožila Evropska komisija in ki lahko vodi v zamrznitev ali zmanjšanje evropskih sredstev za obdobje 2021–2027.\n\nKomisija je namreč aprila proti Madžarski uradno sprožila mehanizem pogojevanja evropskih sredstev z vladavino prava, ki je namenjen zaščiti finančnih interesov EU-ja pred kršitvami načel pravne države, ki jih kršijo vlade držav članic EU.\n\nTudi Madžarska potrebuje evropska sredstva\n\nBruselj poleg tega Madžarski še vedno ni odobril niti 5,8 milijarde evrov nepovratnih sredstev iz evropskega sklada za okrevanje po pandemiji covida-19.\n\nV časopisu Nepszava zapisali, da odločitev vlade premierja Viktorja Orbana \"črno na belem\" kaže, da je vlada popustila pred zahtevami Evropske komisije in se jim uklanja.\n\nPo drugi strani je Jozsef Peter Martin iz madžarske Transparency International podvomil glede neodvisnosti organa, ki ga ustanavlja vlada, v boju proti korupciji. Dodal je, da bodo oceno ukrepov sicer podali, ko bodo seznanjeni s podrobnostmi.\n\nOrban je pred aprilskimi volitvami, na katerih je njegova stranka prepričljivo zmagala, trdil, da evropskega denarja sploh ne potrebuje. A gospodarske razmere so se medtem tudi na Madžarskem poslabšale zaradi naraščanja inflacije in padanja vrednosti forinta, zato želi zdaj pomiriti skrbi Bruslja in doseči, da bo država dobila sredstva, ki ji pripadajo.",
    "Madžarska bo omejevala cene goriv in živil, dokler bodo v veljavi sankcije proti Rusiji": "Vlada Viktorja Orbana je podaljšala tudi omejitev obrestnih mer za hipotekarna posojila za fizične osebe vsaj za šest mesecev. Ukrep bi se sicer iztekel konec leta. Foto: Reuters\n\n\"Vlada dela vse, kar je v njeni moči, da zagotavlja gospodarske razmere, ki dopuščajo podaljševanje teh ukrepov,\" je sporočil vodja premierjevega kabineta Gergely Gulyas.\n\nGulyas je bil na novinarski konferenci kritičen do energetskih sankcij, ki jih je EU zaradi napada na Ukrajino uvedel proti Rusiji.\n\n\"Če bi jih EU odpravil, bi se cene nafte in plina naslednji dan prepolovile,\" je dejal.\n\nMadžarska vlada bo tako cene goriv in osnovnih živil omejevala, dokler bodo v veljavi sankcije na ruske energente. \"Dokler sankcije veljajo, ni realno, da bi se razmere izboljšale,\" je še dodal.",
    "Madžarska nasprotuje novim sankcijam zoper Rusijo, to bi bila »jedrska bomba«": "Madžarski zunanji minister Peter Szijjarto je danes dejal, da Evropska unija ne bi smela razmišljati o novih sankcijah zoper Rusijo, saj bi te le še poglobile energetsko krizo in škodovale Evropi.\n\nMadžarska novih sankcij ne bo podprla, saj so po njegovih besedah »problematične za državo« in »ne ponujajo nobene rešitve.«\n\n»Stroškov vojne ne bi smeli prenesti na Madžare,« je še poudaril po poročanju madžarskega portala Hungary Today. Dodal je, da madžarska vlada sicer »jasno razločuje med napadalcem in žrtvijo« ter da obsoja rusko vojaško agresijo in podpira ukrajinski boj za suverenost, pri čemer je izpostavil tudi, da so doslej zagotovili namestitev za skoraj 700.000 ukrajinskih beguncev.\n\nSzijjarto je pojasnil še, da bi sankcije, ki bi ogrozile madžarsko oskrbo z energenti, zanje pomenile »rdečo črto,« saj so se države članice dogovorile, da bodo pri sprejemanju ukrepov upoštevale različne strukture oskrbe z energijo v posameznih članicah. Trenutni predlog sankcij je označil za »jedrsko bombo,« saj da Madžarska ne bi več mogla priti do zadostnih količin nafte, ki je ključna za njeno gospodarstvo.\n\nOsmi paket sankcij je Evropski komisiji konec avgusta predlagala Estonija, ki v predlogu želi razširitev že obstoječih sankcij na področjih gospodarstva, energije in trgovine. Hkrati predlagajo, da bi na črni seznam dodali nove posameznike in pravne osebe iz Rusije ter da bi v primeru ruskih državljanov za vstop v EU uvedli dodatne omejitve.",
    "Madžarska zaostruje pogoje za prekinitev nosečnosti": "Ženske, ki bodo na Madžarskem želele opraviti splav, bodo morale v prihodnje pred tem poslušati bitje srca zarodka, poročajo tuje tiskovne agencije. Zdravnik jih bo moral na \"jasno prepoznaven način\" seznaniti z vitalnimi funkcijami zarodka, določa odlok, ki bo začel veljati v četrtek.\n\nV skladu z odlokom, ki ga je podpisal madžarski notranji minister Sandor Pinter, bodo morale ženske ob vlogi za splav predložiti zdravniško potrdilo, v katerem je navedeno, da so bile \"jasno seznanjene z dejavniki, ki kažejo na prisotnost življenjskih funkcij zarodka\".\n\nNa Madžarskem lahko ženske prekinejo nosečnost do 12. tedna, če so v osebni stiski, novi odlok pa pomeni, da morajo pred prekinitvijo nosečnosti poslušati srčni utrip svojega zarodka, poroča nemška tiskovna agencija dpa.\n\nMadžarski premier Viktor Orban, ki je na oblasti od leta 2010, se rad predstavlja kot zagovornik krščanskih vrednot in ideala tradicionalne družine, hkrati pa se, kot poroča dpa, zaveda, da bi bila skoraj popolna prepoved splava – tako kot na Poljskem – v njegovi državi izjemno nepriljubljena.\n\nPredlog, da bi bilo poslušanje srčnega utripa zarodka pogoj za prekinitev nosečnosti, je prva oznanila skrajno desničarska stranka Mi Hazank (Naša domovina), ki je pozdravila dejstvo, da \"bodo matere zdaj poslušale srčni utrip zarodka\", čeprav to v besedilu ni izrecno navedeno, poroča francoska tiskovna agencija AFP.\n\n\"Vsaj nekaj sekund bo mati lahko slišala otroka, preden bo opravljen splav,\" je v objavi na Facebooku zapisala poslanka Dora Duro.\n\nPritisk na ženske se povečuje\n\nOrganizacije za pravice žensk menijo, da zaostrovanje pogojev za prekinitev nosečnosti povečuje pritisk na ženske, ki so zaradi neželene nosečnosti že tako ali tako v izjemno težkem položaju.\n\nNevladna organizacija Amnesty International je opozorila na \"skrb vzbujajoč korak nazaj\". Tiskovni predstavnik Aron Demeter je po poročanju AFP opozoril, da bo ta odločitev, ki je bila sprejeta \"brez kakršnega koli posvetovanja\", otežila dostop do splava in \"dodatno travmatizirala ženske, ki so že tako v težkem položaju\".",
    "Jugoslavija je bila »kriva« tudi za pregone na Madžarskem": "Rajk je na Madžarskem med drugim po vzoru sovjetskega KGB in vzhodnonemškega Stasija organiziral in vzpostavil državni zaščitni organ (ÁVH), s pomočjo katerega je pod krinko boja proti fašizmu in reakciji ter obrambe oblasti proletariata prepovedal in likvidiral približno 1500 verskih, nacionalističnih in samoniklih ustanov ter skupin. Rast Rajkove politične moči nikakor ni bila pogodu tedanjemu madžarskemu partijskemu in državnemu voditelju ter vnetemu stalinistu Mátyásu Rákosiju, ki se je odločil Rajka odstraniti z insceniranim sodnim procesom, kar mu je na koncu tudi uspelo. Rajku je med drugim očital, da je nameraval s Titovo pomočjo izvesti državni udar ter na Madžarskem uvesti kapitalizem (!?). Po Stalinovi smrti in Hruščovovi obsodbi njegovih zločinov so se tla zamajala tudi pod Rákosijevimi nogami. Preostanek življenja je po letu 1956 preživel v izgnanstvu v Sovjetski zvezi, kjer je v Gorkem umrl leta 1971. Na splošno je veljal za simbol tiranije in zatiranja na Madžarskem.\n\nObtožnica proti Rajku v bistvu naperjena proti FLRJ\n\nBEOGRAD, 14. – Bivši jugoslovanski dobrovoljci španske republikanske vojske so danes odločno obsodili kampanjo Informbiroja proti Jugoslaviji in še posebno klevete proti Jugoslaviji in proti jugoslovanskim dobrovoljcem v španski vojski, ki se navajajo v obtožnici proti bivšemu članu politbiroja madžarske KP in bivšemu madžarskemu notranjemu ministru Rajku. (…)\n\nKako nizko so padli madžarski pristaši Informbiroja, dokazuje dejstvo, da v obtožnici proti Rajku označujejo kot gestapovske agente 150 borcev v Španiji, ki so leta 1941 prišli v Jugoslavijo iz francoskih koncentracijskih taborišč in ki so pod vodstvom KPJ aktivno sodelovali pri organizaciji in vodstvu oboroženega upora in ljudske revolucije v Jugoslaviji. (…)\n\nTe metode so našle svoj pravi izraz tudi v obtožnici proti Rajku, ki je v bistvu naperjena proti Jugoslaviji, z namenom da podžiga kampanjo, ki je dosegla višek v zadnjih notah sovjetske vlade. (…)\n\nPrimorski dnevnik, 15. septembra 1949\n\nZa izdajalce prihaja ura obračuna\n\nPo vesteh, ki dnevno prihajajo iz Jugoslavije, so se v mnogih krajih države pojavile partizanske skupine, ki vodijo oboroženo borbo proti titovcem, zlasti še proti Rankovićevim gestapovcem. Najštevilnejše so te skupine v goratih predelih Črne gore, Makedonije ter Hrvatske. Pojavile pa so se tudi že v Slavoniji, kjer se je pod poveljstvom majorja JA Branka Milojevića - Šubare formirala močna četa, ki neprestano napada udbovce in druge protiljudske titovske elemente. (…)\n\nVčeraj se je začel v Budimpešti velik proces proti skupini titovskih agentov in špijonov imperialističnih držav. Pod obtožbo se nahajajo bivši zunanji madžarski minister Laszlo Rajk, bivši jugoslovanski odpravnik poslov v Budimpešti Lazar Brankov, generalni inšpektor madžarske vojske general Palffy ter pet drugih obtožencev. (…)\n\nObtožnica na 34 straneh obtožuje vseh 8 obtožencev, da so sodelovali v trockistični zaroti, katero sta organizirala izdajalca Tito in Ranković v namenu, da nasilno uduše ljudsko oblast na Madžarskem ter da uvedejo trockistično diktaturo kot v Jugoslaviji, kakor tudi, da likvidirajo Komunistično partijo Madžarske. V ta namen naj bi ubili ministrskega predsednika Matjaža Rakošija, ministra obrambe Mihailja Farkaša ter načelnika ljudskega gospodarskega sveta Erna Geroeja. (…)\n\nDelo (Trst), 17. septembra 1949\n\nOpomba: Glasilo Osvobodilne fronte Svobodnega tržaškega ozemlja Delo je bilo izrazito stalinistično naravnano.\n\nBebler napadel Sovjetsko zvezo\n\nNEW YORK, 25. sept. – Jugoslovanski delegat pri organizaciji Združenih narodov in zastopnik zunanjega ministra dr. Aleš Bebler je danes obtožil Sovjetsko zvezo, da se ukvarja z zaroto proti neodvisnosti Jugoslavije.\n\nDr. Bebler je izjave podal potom radio postaje Z. N. Rekel je, da se je z obravnavo v Budimpešti proti Laszlu Rajku in sedmorici ostalih obtožencev skušalo dokazati, da obstoja zarota Jugoslavije proti Madžarski, da pa je ta obravnava dokazala prav nasprotno, namreč, da obstoja »sovjetska zarota proti Jugoslaviji«. (…)\n\nEnakopravnost, 26. septembra 1949\n\nMadžarska izgnala 10 jugoslovanskih uradnikov legacije\n\nBUDIMPEŠTA, 27. sept. – Madžarska je danes obtožila jugoslovansko legacijo v Budimpešti, da se ukvarja z vohunstvom, in ukazala 10 uradnikom legacije, naj do nedelje zapustijo deželo.\n\nV noti madžarske vlade, ki je bila izročena legaciji, je med ostalim rečeno, da bo Madžarska v bodoče podvzela ukrepe, da »vohuni in morilci« ne bodo več prihajali v Madžarsko pod krinko diplomatov.\n\nV noti je dalje rečeno, da je na obravnavi proti bivšemu madžarskemu zunanjemu ministru Laszlo Rajku in sedmorici soobtožencev bilo dokazano, da je vlada maršala Tita skušala strmoglaviti sedanjo vlado Madžarske in »obnoviti kapitalizem v deželi«. (…)\n\nEnakopravnost, 28. septembra 1949\n\nRajk obešen radi zarote proti vladi\n\nBUDIMPEŠTA, 15. okt. – Madžarsko zunanje ministrstvo je danes naznanilo, da je smrtna obsodba bila izvršena nad bivšim zunanjim ministrom Laszlo Rajkom, dr. Tibor Szonyjem in Andreas Szalajem, ki so bili obsojeni zaradi zarote proti sedanji vladi. Vsi trije so bili obešeni danes zjutraj, en dan zatem, ko je apelacijska sodnija potrdila obsodbe.\n\nLaszlo Rajk se je s skupino obtožencev zagovarjal na obravnavi, ki se je končala 24. septembra. Obtoženi so bili, da so bili v zvezah s Titovo vlado in ameriškimi vohuni v zaroti, da strmoglavijo sedanjo madžarsko vlado in postavijo novo vlado, ki bi bila pokorna Titu.\n\nPoleg treh na smrt obsojenih sta bila dva soobtoženca obsojena na dosmrtni zapor, eden na devet let ječe, medtem ko sta armadna častnika bila izročena vojaški sodniji.\n\nEnakopravnost, 17. oktobra 1949\n\nVir: Digitalna knjižnica Slovenije – dLib",
    "Madžarska prestolnica je Pariz vzhoda": "",
    "Madžarska je z Gazpromom sklenila dogovor o nakupu še 5,8 milijarde kubičnih metrov plina": "Foto: EPA\n\nMadžarski zunanji minister Peter Szijjarto je dejal, da bo Gazprom v septembru in oktobru prek Srbije Madžarski dobavil do 5,8 milijona kubičnih metrov zemeljskega plina na dan več, kot je določeno v dolgoročnem sporazumu, poroča Euronews.\n\nSzijjarto je julija odšel v Moskvo na pogovore o novi dobavi. Do oznanila novega madžarskega nakupa prihaja v času, ko si Evropa prizadeva zmanjšati porabo plina zaradi krčenja dobave ruskega energenta.\n\nGazprom je ta mesec povečal dobave plina Madžarski, medtem ko je drugim evropskim državam dobavo popolnoma prekinil. V sredo je za tri dni ustavil dobavo plina po plinovodu Severni tok 1, ki povezuje Rusijo in Nemčijo, Gazprom pa je popolnoma ustavil dobavo plina francoskemu plinskemu podjetju Engie, in sicer zaradi nezadostnega plačila za julijsko dobavo.\n\nMadžarska vlada nasprotuje sankcijam EU-ja na uvoz plina iz Rusije, Budimpešta nasprotuje tudi morebitni prepovedi izdajanja vizumom za ruske državljane zaradi vojne v Ukrajini.\n\nGazprom bo širil plinovod na Kitajsko\n\nKot je v sredo napovedal direktor Gazproma Aleksej Miller, bo podjetje rekordne dobičke, ki jih je kljub mednarodnim sankcijam doseglo v prvem polletju, namenilo širitvi plinovoda na Kitajsko.\n\nPri Gazpromu bodo evropsko plinovodno omrežje kmalu začeli povezovati z novim plinovodom, načrtovanim za dobavo ruskega plina iz skladišč v vzhodni Sibiriji na Kitajsko.\n\nEden izmed krakov plinovoda bo potekal tudi čez Mongolijo, je po poročanju ruske tiskovne agencije Interfax napovedal Miller.\n\nKot je dejal, jim proste roke pri načrtovanih strateških naložbah omogočajo \"zelo dobri finančni rezultati v prvem polletju\". Zaradi višjih cen plina so pri Gazpromu po njegovih navedbah v prvi polovici leta dosegli rekorden dobiček, in sicer približno 42,06 milijarde dolarjev.\n\nTudi letos pričakujejo \"precej večje dobičke\" glede na leto 2021, kljub padcu prodaje v Evropi.\n\n\"Zavedamo se, da je kitajski trg najbolj dinamičen na svetu, in tudi napovedi kažejo, da se bo na račun Kitajske v naslednjih dvajsetih letih poraba plina povečala za okoli 40 odstotkov,\" je dejal Miller.",
    "Za evropski naslov Hrvaška proti Madžarski": "Termometer prikaže, kako vroč je članek. Skupni seštevek je kombinacija števila klikov in komentarjev.\n\nHrvaška in Madžarska se bosta v soboto merili v finalu vaterpolskega evropskega prvenstva v Splitu. Hrvati so v polfinalu premagali Italijo z 11:10, Madžari pa svetovnega prvaka Španijo z 10:8.\n\nMadžari so branilci naslova, v svojih vitrinah pa imajo že 13 naslovov. Hrvaška pa bo v finalu igrala četrtič, edini naslov ima iz leta 2010.\n\nZa peto mesto bosta igrali Grčija in Francija, za sedmo Črna gora in Gruzija, za deveto Srbija in Nizozemska, za 11. pa Romunija in Izrael.\n\nSlovenija je četrtič igrala na EP in bila na koncu zadnja, 16.",
    "Evropa se trese od strahu, Orbanu se smeji: To je zagotovil Madžarski": "Ruski energetski velikan Gazprom bo rekordne dobičke, ki jih je kljub mednarodnim sankcijam dosegel v prvem polletju, namenil širitvi plinovoda na Kitajsko, je danes napovedal direktor podjetja Aleksej Miller. Dogovor glede obsežnejših dobav zemeljskega plina je z Gazpromom dosegla tudi Madžarska.\n\nPri Gazpromu bodo evropsko plinovodno omrežje kmalu začeli povezovati z novim plinovodom, načrtovanim za dobavo ruskega plina iz skladišč v vzhodni Sibiriji na Kitajsko. Eden od krakov plinovoda bo potekal tudi čez Mongolijo, je po poročanju ruske tiskovne agencije Interfax med današnjo telefonsko konferenco napovedal direktor Gazproma Aleksej Miller.\n\nKot je dejal, jim proste roke pri načrtovanih strateških naložbah omogočajo \"zelo dobri finančni rezultati v prvem polletju\". Zaradi višjih cen plina so pri Gazpromu po njegovih navedbah v prvi polovici leta dosegli rekorden dobiček v višini okoli 42,06 milijarde dolarjev. Tudi sicer v letošnjem letu pričakujejo \"znatno višje dobičke\" glede na leto 2021, navkljub padcu prodaje v Evropi.\n\nEPA\n\n\"Zavedamo se, da je kitajski trg najbolj dinamičen na svetu in tudi napovedi kažejo, da se bo na račun Kitajske v naslednjih dvajsetih letih poraba plina povečala za okoli 40 odstotkov,\" je dejal Miller.\n\nObsežnejših dobav zemeljskega plina pa se septembra in oktobra lahko nadeja tudi Madžarska, je danes po poročanju tujih agencij po srečanju zunanjih ministrov EU v Pragi povedal madžarski zunanji minister Peter Szijjarto.\n\nBREAKING: Hungary signs contract with @GazpromEN about max. 5.8 million m3 extra natural gas on a daily basis, on top of the contract quantity already in force. Hungary’s energy supply is safe. — Zoltan Kovacs (@zoltanspox) August 31, 2022\n\nPo njegovem julijskem obisku v Moskvi je Gazprom Madžarski avgusta dobavil dodatnih 2,6 milijona kubičnih metrov plina na dan, s 1. septembrom pa se bo ta količina zvišala na 5,8 milijona kubičnih metrov dnevno.",
    "Madžarski OTP le še korak oddaljen od prevzema Nove KBM": "Novo KBM je sklad Apollo skupaj z EBRD-jem kupil sredi leta 2016 za 250 milijonov evrov. Foto: BoBo\n\nNova KBM, ki je trenutno v 80-odstotni lasti ameriškega sklada Apollo in 20-odstotni lasti Evropske banke za obnovo in razvoj (EBRD), bo tako predvidoma kmalu vendarle dobila novega lastnika.\n\nOTP Bank je pogodbo o nakupu 100-odstotnega deleža Nove KBM podpisala konec maja lani. Sprva so sedanji lastniki in kupec konec postopka pričakovali do konca junija letos, a se je odločanje regulatorjev zavleklo, rok pa so vmes prestavili na konec tretjega četrtletja.\n\nNekateri mediji so v zadnjem času omenjali informacije, da bi posel lahko propadel zaradi pomislekov Evropske centralne banke – banka OTP je odvisna od poslovanja, povezanega z Rusijo in Ukrajino, zaradi česar ima letos precej slabši poslovni izid – in Agencije za varstvo konkurence. Skupaj s SKB-jem, ki ga ima OTP že v lasti, bo po nakupu Nove KBM namreč nastala bančna skupina, ki bo po tržnem deležu skoraj enakovredna NLB-ju, tako da bosta ti dve skupini še močneje prevladovali na trgu.\n\nAVK naj bi odločil v naslednjih dneh\n\nPo neuradnih informacijah se tudi odločitev varuha konkurence glede največjega bančnega prevzema v državi po sanaciji bank pričakuje v naslednjih dneh, tako da bi bilo potem za konec transakcije potrebno le še nakazilo kupnine. Uradno njena višina še ni bila sporočena, neuradno se je lani spomladi ob podpisu pogodbe omenjalo približno milijardo evrov.\n\nSklad Apollo je Novo KBM skupaj z EBRD-jem kupil sredi leta 2016 za 250 milijonov evrov. Apollo oz. v njegovem imenu Nova KBM pa je sredi leta 2019 za 444 milijonov evrov kupila še Abanko. Zanjo se je takrat potegovala tudi madžarska banka OTP. Vsi ti prevzemi so sledili obsežni sanaciji bank konec 2013 in v 2014, ko je država zaradi hudih težav v gospodarski in finančni krizi banke v celoti nacionalizirala in se nato Evropski komisiji v zameno za odobreno državno pomoč zavezala, da jih bo privatizirala.",
    "Portugalci razbili Čehe, njihov vratar pa nos Cristiana Ronalda": "»Skupina smrti« se je takoj po žrebu skupin lige narodov prijel vzdevek skupine 3 v najmočnejši ligi A – trije nekdanji svetovni prvaki, ob Angležih (enkrat) še topogledno najuspešnejši evropski reprezentanci (s po štirimi naslovi najboljšega na svetu) Italija in Nemčija so bili zadosten razlog za to. Četrtega člana skupine, Madžarsko, so medtem vsi vnaprej označili za tistega, katerega vsaka točka, ki jo bo vzel favoritom, bo veliko presenečenje. A pred nocojšnjim zadnjim krogom so stvari postavljene na glavo. Ne le eno, presenečenj, ki jih je pripravila Madžarska, je bilo toliko, da so se seštele v pravo senzacijo, saj so naši vzhodni sosedi krog pred koncem na prvem mestu skupine.\n\nZadnjo zmago (1:0) so Madžari dosegli na gostovanju v Leipzigu in tako Nemčiji zadali prvi poraz pod vodstvom selektorja Hansija Flicka – ta je zanj prišel šele na 14. tekmi na klopi reprezentance (dotlej 9 zmag in štirje remiji z razliko v golih kar 42:8), hkrati pa je bila to sploh prva tekma, na kateri njegovi izbranci niso dosegli gola. Na drugi strani je edinega na tekmi veteran in kapetan Madžarov Adam Szalai zabil v 17. minuti, in to na spektakularen način, s peto po podaji iz kota Dominika Szoboszlaija. Na nek način so tako zmago Madžarov v Leipzigu, zrežirali prav nogometaši Leipziga, kjer poleg podajalca in najboljšega igralca tekme Szoboszlaija igrata še steber obrambe Willi Orban in vratar Peter Gulacsi, ki sta bila najbolj zaslužna, da Nemci kljub nekaterim lepim priložnostim niso dosegli zadetka. In ko smo že pri Leipzigu – to je bilo do omenjene tekme nemško mesto, kjer je imel »elf« z 11 zaporednimi zmagami najdaljši zmagoviti niz.\n\nPoraz je Nemcem odnesel tudi možnosti za prvo mesto v skupini, zato bo nocojšnji veliki derbi na Wembleyju proti Angliji brez rezultatskega naboja. Da bo temu tako, je sicer botroval tudi nov poraz slednje, v Milanu proti Italiji (edini gol je v 68. minuti dosegel Giacomo Raspadori). Ta je hkrati pomenil tudi, da so Angleži z vsega dvema točkama že krog pred kocem dokončno zasidrani na zadnjem mestu in so izpadli v ligo B, Nemci (6 točk) pa višje od drugega mesta tudi ne morejo. O prvem mestu bo tako odločala tekma v Budimpešti med Madžarsko (10 točk) in Italijo (8), na kateri bo pri prvi zagotovo še dodatno motiviran selektor Marco Rossi, ki v domovini prave priložnosti kot trener ni dočakal (vodil je le nekaj nižjeligaških klubov). »To je že preteklost. Srečen sem, ker sem dobil priložnost na Madžarskem, v Italiji enostavno ni bilo prostora,« čustva pred tekmo umirja Rossi, ki je sicer pred tem že izjavil tudi, da je moral v Italiji on plačevati klubom, da je lahko vodil njihove igralce. Italijani medtem še naprej ližejo rane po neuvrstitvi na svetovno prvenstvo, prvo mesto v skupini, za katerega morajo zmagati (Madžarom zadostuje remi) pa bi bilo le manjši obliž na rane, ki se še dolgo ne bodo zacelile.\n\nIdentičen rezultat je pri vrhu tudi v skupini 2 elitne lige A. Osem točk ima druga Španija, ki je doma nepričakovano izgubila proti Švici (1:2), deset pa vodilna Portugalska, ki je s 4:0 v gosteh razbila Češko. No, »razbito« pa je bilo na tej tekmi še nekaj – nos Cristiana Ronalda, ki ga je v skoku za žogo že v 12. minuti nokavtiral domači vratar Tomaš Vaclik. Kapetana Portugalske so kljub temu zakrpali, da je odigral celo tekmo, njegova slaba strelska forma pa se je nadaljevala, saj gola kljub priložnostim ni dosegel. »Od njega vsi vseskozi pričakujemo gole, a tokrat je kljub temu odigral sijajno in se žrtvoval za ekipo,« je po tekmi povedal selektor Portugalske Fernando Santos, ki mu s soigralci na domači tekmi proti Španiji jutri torej za prvo mesto zadostuje že remi. Na drugi tekmi v skupini enako točka za obstanek zadostuje v Švici (6 točk), ki bo gostila Češko (4).",
    "Posel Mercedesa in Američanov, tovarna spet na Madžarskem?": "Mercedes se bo povezal z ameriškim zagonskim podjetjem Rivian in mu pomagal pri proizvodnji vozil. Električne dostavne kombije bodo izdelovali v Evropi, Mercedes obenem za kombije razvija tudi namensko električno platformo.\n\nMercedes-Benz in Rivian sta napovedala sodelovanje pri izdelavi električnih dostavnih kombijev v Evropi. To je delnice Riviana takoj povišalo za 11 odstotkov. Podrobnosti skupnega posla so za zdaj še skope, potrdili pa so skupno proizvodnjo v Evropi.\n\nMed mogočimi lokacijami je tudi Madžarska (poleg Nemčije in Velike Britanije), kjer je Mercedes že prisoten. Tudi podobna sodelovanja z zagonskimi podjetji za Nemce kajpak niso nova. Mercedes je bil med prvimi vlagatelji v Teslo, kjer pa so lastniški delež že pred razmahom njihovih avtomobilov prodali.\n\nMercedes z novo platformo za električne kombije\n\nMercedes pripravlja novo platformo VAN.EA za električna dostavna vozila in kombije. Od leta 2025 bodo vsi njihovi kombiji le še električni, so potrdili v Stuttgartu. Za potrebe proizvodnje bodo prilagodili tri obstoječe tovarne. Prvi dve bosta v Düsseldorfu in Ludwigsfeldeju, tretja pa naj bi bila tovarna v Kecskemetu na Madžarskem. Samo za nadgradnjo tovarne v Düsseldorfu bodo namenili 400 milijonov evrov.\n\nPrihodnost Mercedes-Benzovih kombijev je električna. Foto: Gašper Pirman\n\nKljučne so težave s proizvodnjo\n\nRivian ima svojo tovarno v ameriškem mestu Illinois, kjer so imeli do zdaj kar nekaj težav z doseganjem ustreznega obsega proizvodnje. Ta se je že pokazal za ozko grlo Rivianovega posla z električnimi poltovornjaki in kombiji.\n\nRivian namerava postaviti pet milijard dolarjev vredno tovarno v Atlanti, kjer naj bi izdelovali tudi njihov cenovno dostopnejši električni avtomobil.\n\nVelik posel z Amazonom\n\nPosel z Mercedesom je za Rivian nujen prav iz naslova uresničevanja proizvodnih obljub. Američani so sklenili veliko kupčijo z Amazonom, ki bi do konca desetletja kupil sto tisoč njihovih dostavnih vozil. Amazon sicer kupuje tudi vozila Forda, Mercedesa in kmalu tudi Stellantisa.\n\nMed pomembnimi partnerji Riviana z 9,6-odstotnim lastništvom ostaja tudi Ford. Ti so iz sodelovanja \"izrinili\" General Motors, nadaljni obseg sodelovanja pa trenutno ni povsem jasen.",
    "Slovenija pred obstankom: velika zmaga in debakl Švedske": "Benjamin Šeško je podal za prvi gol, nato še sam zabil za zmago z 2:1.\n\nBenjamin Šeško je podal za prvi gol, nato še sam zabil za zmago z 2:1. Foto: Matic Klanšek Velej/Sportida\n\nSlovenska reprezentanca je v razprodanih Stožicah na predzadnji tekmi v letošnji ligi narodov z 2:1 premagala Norveško in tako ohranila upanje na obstanek v drugi kakovostni skupini (ligi B). Najprej so sicer podarili gol Erlingu Haalandu, nato pa sta Andraž Šporar in Benjamin Šeško zadela za veliki preobrat. V drugi tekmi skupine B4 je Srbija s 4:1 nadigrala Švedsko, ki je tako zdaj dve točki za Slovenijo. V petek so Italijani v ponovitvi finala zadnjega evropskega prvenstva z 1:0 premagali Angleže, ki se selijo med drugoligaše, Madžari pa so v boju za prvo mesto v skupini A3 z 1:0 premagali Nemce in jim zadali sploh prvi poraz v letošnji ligi.\n\nLiga narodov, 5. krog: Liga B:\n\nSkupina 4:\n\nSobota, 24. september:\n\nSlovenija : Norveška 2:1\n\nŠporar 69., Šeško 81.; Haaland 47.\n\nPoročilo s tekme.\n\n\n\nSrbija : Švedska 4:1 (2:1)\n\nMitrović 18., 45+1, 50., Lukić 70.; Claesson 15. Lestvica:\n\n1. Srbija 5 tekem - 10 točk\n\n2. Norveška 5 - 10\n\n3. Slovenija 5 - 5\n\n4. Švedska 5 - 3\n\nPogumen začetek Slovenije v razprodanih Stožicah. Že v drugi minuti strel Benjamina Verbiča, a je bil Orjan Nyland na pravem mestu. V četrti minuti pa še nevaren predložek pred vratarja Norveške. Nekaj minut zatem pa žoga v slovenski mreži, a gol ni veljal, saj je ob predložku Leo Ostigard nad Miho Blažičem storil prekršek. Norveška je prevzela pobudo in imela do polovice prvega polčasa žogo v svoji posesti že 66 odstotkov igralnega časa. Takrat je Slovenijo prvič rešil Jan Oblak, ko je ubranil strel Ostigarda iz neposredne bližine! Najbolj vročega nogometaša na svetu ta hip Erlinga Haalanda smo prvič videli šele v 36. minuti, ko je dobil globinsko podajo. Sprožil je pravo bombo, a zadel le zunanji del mreže. Ostigard je bil tisti, ki je bil nevarnejši. Po prostem strelu je z glavo znova streljal tik pred iztekom prvega polčasa. A je bil znova na pravem mestu Oblak.\n\nGalerija s tekme v Stožicah (foto: Vid Ponikvar in Matic Klanšek Velej/Sportida):\n\n1 / 36 2 / 36 3 / 36 4 / 36 5 / 36 6 / 36 7 / 36 8 / 36 9 / 36 10 / 36 11 / 36 12 / 36 13 / 36 14 / 36 15 / 36 16 / 36 17 / 36 18 / 36 19 / 36 20 / 36 21 / 36 22 / 36 23 / 36 24 / 36 25 / 36 26 / 36 27 / 36 28 / 36 29 / 36 30 / 36 31 / 36 32 / 36 33 / 36 34 / 36 35 / 36 36 / 36\n\nHaaland, ki zabije gol skoraj na vsaki tekmi, ga Sloveniji ni dal tri polčase, nato pa v drugi minuti nadaljevanja tekme huda napaka Žana Karničnika. Slabo je v svojem kazenskem prostoru izbil žogo. Ta se je od trupa Mohameda Elyounoussija odbila na nogo Haalandu, ki je bil sam pred Oblakom in ni mu ga bilo težko premagati. A Slovenija se ni predala. V 64. minuti je Petar Stojanović v kazenskem prostoru padel prek norveškega vratarja. Zahtevali so 11-metrovko, niso je dobili, le Stojanović in Andraž Šporar rumeni karton. Slednji tako na torkovi tekmi s Švedsko ne bo smel igrati.\n\nPozneje je enaka usoda doletela še Jasmina Kurtića. Se je pa Šporar oddolžil z golom. Po podaji Šeška v petmetrski prostor je v 69. minuti za 1:1 matiral Nylanda. Deset minut pozneje pa dokončen preobrat. Šeško je na \"levi\" nogi ujel Nylanda in ga premagal s strelom po tleh s kakšnih 30 metrov. V zadnjih minutah so zdržali norveški pritisk in z 2:1 prišli do prve zmage v letošnji ligi narodov. Haaland in Šeško sta si po zadnjem sodnikovem žvižgu izmenjala dresa, oba sta pot med nogometne zvezde začela v Salzburgu.\n\nPred zadnjo tekmo s Švedsko je Slovenija tretja. To mesto ji zagotavlja obstanek v ligi B. Ima dve točki prednosti pred Švedsko, ki je s kar 1:4 izgubila v Beogradu. Hat-trick je za Srbijo dosegel Aleksandar Mitrović. Sloveniji torej v torek zadostuje že točka.\n\nSpodrsljaj Španije\n\nHud spodrsljaj pred domačimi gledalci v Zaragozi si je v boju za mesto na zaključnem turnirju najboljše četverice lige narodov privoščila Španija. Izgubila je proti Švici 1:2, kar pomeni, da bo morala za osvojitev prvega mesta v zadnjem krogu v torek v gosteh premagati Portugalsko. Slednja je na Češkem zanesljivo prišla do treh točk. Dvakrat je mrežo zatresel Diogo Dalot, po enkrat pa Bruno Fernandes in Diogo Jota.\n\nAngleži izpadli iz elite\n\nItalijani so z 1:0 premagali Angleže in jih poslali v drugo ligo. Foto: Guliverimage V Milanu so v poslastici petkovega večera med Italijo in Anglijo azzurri v ponovitvi zadnjega finala evropskega prvenstva z golom Giacoma Raspadorija v 68. minuti premagali tekmeca in tri leve poslali med drugoligaše. Angleži namreč na zadnjem mestu nimajo več možnosti za obstanek.\n\nZa prvo mesto v skupini sta se v Leipzigu merili Madžarska in Nemčija, ki do večerne tekme v tej ligi narodov pod vodstvom Hansa-Dieterja Flicka še ni izgubila, a to so v petek spremenili slovenski vzhodni sosedi. Adam Szalai je v 17. minuti dosegel edini zadetek na obračunu, na katerem je nekdanji strateg Bayerna na 14. nastopu z elfom doživel prvi poraz.\n\nMadžari so vodilni, druga je Italija, s katero se bodo v torek udarili za prvo mesto.\n\nHrvati z zmago na vrh, veselje Francozov v Parizu\n\nHrvati so z 2:1 ugnali Dansko. Foto: Reuters Četrtek v ligi narodov je prinesel deset tekem. V Zagrebu je Hrvaška z 2:1 premagala Dansko. Dvoboj je potekal na stadionu Maksimir, ki že dalj časa ne more biti v ponos hrvaškemu nogometu. Je v slabem stanju, vzhodna tribuna je že dlje časa zaprta, saj zaradi poškodb, nastalih po potresu (2020), ne zadovoljuje več osnovnih pogojev varnosti, občinstvo prav tako nima strehe nad glavo.\n\nHrvaška zveza se je vseeno odločila, da bo Zagreb prizorišče dvoboja z Dansko, svetovni podprvaki pa so po novi zmagi prevzeli vodstvo v skupini in so na pragu osvojitve prvega mesta v skupini, ki vodi na zaključni turnir najboljše četverice. Na razprodanem Maksimirju, kjer je bilo okoli 24 tisoč navijačev, je domače navijače v 49. minuti v vodstvo popeljal Borna Sosa. Na drugi strani je v 77. minuti odgovoril Christian Eriksen, a je le dve minuti zatem Hrvate znova v vodstvo popeljal nogometaš Rennesa Lovro Majer in postavil končni izid tekme.\n\nZlatko Dalić je Hrvate popeljal do nove zmage. Foto: Reuters O neustreznosti osrednjega nogometnega objekta v Zagrebu je pred kratkim spregovoril tudi Aleksander Čeferin. Prvi mož Evropske nogometne zveze (Uefa), ki je vodil zasedanje izvršnega odbora na Hvaru, je bil v pogovoru s hrvaškimi novinarji neposreden: \"Stadion Maksimir je sramoten, zlasti zdaj, ko je zaprta vzhodna tribuna. Čudež je, da lahko Dinamo na takšnem stadionu dosega tako dobre rezultate. Vsem nogometnim zvezam namenjamo denar za infrastrukturo. V Sloveniji je npr. 80 odstotkov sredstev za stadione namenila prav Uefa. Imamo sredstva, a morajo svoje prispevati tudi vlada, zveza in lokalne skupnosti,\" je poudaril Čeferin, ki je na zagrebškem stadionu v začetku meseca spremljal dvoboj lige prvakov med Dinamom in Chelseajem (1:0).\n\nGiroud še bližje rekordu Henryja Strelca v Parizu Olivier Giroud in Kylian Mbappe. Foto: Reuters\n\nV skupini A1 je bilo zanimivo tudi v Parizu, kjer je Francija z 2:0 ugnala Avstrijo in v svojem petem nastopu vknjižila prvo zmago. Z današnjo zmago so na lestvici prehiteli slovenske severne sosede. Selektor Didier Deschamps zaradi poškodb ni mogel računati kar na devet izbrancev (med njimi so tudi Karim Benzema, N'Golo Kante, Hugo Lloris in Paul Pogba), a je imel na razpolago vseeno dovolj dolgo klop, da galski petelini niso imeli pretiranih težav. Med strelce sta se vpisala Kylian Mbappe in izkušeni napadalec Olivier Giroud (49 zadetkov), ki bo kmalu dopolnil 36 let, z novim zadetkom pa se je na večni lestvici najboljših strelcev še bolj približal rekorderju Thierryju Henryju (51).\n\nPred zadnjim krogom ima Hrvaška deset točk, Danska devet, Francija pet, Avstrija pa štiri.\n\nV skupini A4 sta do novih zmag prišli Nizozemska in Belgija, ki se bosta tako v zadnjem krogu udarili za prvo mesto v skupini. Tulipani so z 2:0 zmagali na gostovanju na Poljskem, rdeči vragi pa so v Bruslju z 2:1 ugnali nepredvidljivi Wales, ki je še naprej brez zmage. Nizozemska ima zdaj 13 točk, Belgija deset.",
    "Fantastično, je to napoved nove hokejske pravljice?! Poglejte, kaj so na Madžarskem naredili zmaji!": "Hokejisti SŽ Olimpije so v tekmi 3. kroga lige ICEHL v gosteh premagali Fehervar s 3:2 (0:0, 1:0, 2:2).\n\nFehervar - SŽ Olimpija 2:3 (0:0, 0:1, 2:2)\n\n* Dvorana Gaborja Ocskaya, gledalcev 2000, sodniki: Trilar, Fichtner (glavna), Zgonc, Kis-Kiraly.\n\n* Strelci: 0:1 Magovac (40.), 1:1 Fournier (Findlay, 45.), 1:2 Garreffa (Kalan, Koblar, 53.), 2:2 Vertes (57.), 2:3 Čimžar (59.).\n\n* Kazenske minute: Fehervar 8, SŽ Olimpija 6.\n\n\n\nLjubljanski hokejisti so dosegli prvo zmago v novi sezoni lige ICEHL. Na drugem gostovanju na začetku sezone so bili pri finalistih iz lanske boljši s 3:2.\n\n\n\nZeleno-beli imajo na začetku nove sezone regionalnega tekmovanja težak razpored, saj bodo v uvodnih desetih nastopih sedemkrat gostovali. A se že z enega najbolj zahtevnih gostovanj pri vselej neugodnem madžarskem tekmecu, pri katerem igra tudi slovenski reprezentant Anže Kuralt, vračajo s prvimi tremi točkami.\n\n\n\n\n\nV uvodni tretjini je bilo razmerje moči približno enakovredno, gostje so imeli dvakrat igralca več, česar pa niso izkoristili. Fehervar je vratarja Anthonyja Morrona, ki je tokrat dobil priložnost med vratnicama pri Ljubljančanih, tudi nekajkrat preizkusil, blizu uspeha je bil tudi Kuralt, a do spremembe izida ni prišlo.\n\n\n\nPrav tako je dolgo kazalo, da bo izid 0:0 ostal tudi po 40 minutah; v drugi tretjini so bili sicer nekoliko nevarnejši domači, a je bil Morrone ob vseh nevarnejših akcijah zbran. Potem pa je za goste zadel Aleksandar Magovac in tako le 24 sekund pred odmorom poskrbel za hladen tuš za Fehervar.\n\n\n\nNjegov zadetek pa je le razživel dogajanje v zadnji tretjini. Najprej so domači izenačili, prvi gol je dosegel Gleason Fournier. A je bil odgovor gostov spet hiter, po protinapadu je Joseph Garreffa spet spravil plošček za hrbet Olivierja Roya. A tudi tega vodstva zeleno-beli niso zadržali, madžarska ekipa je izenačila v 57. minuti. Ko je že kazalo, da bosta ekipi lahko začeli razmišljati o podaljšku, pa je 62 sekund pred koncem udaril Tadej Čimžar in Ljubljančanom zagotovil tesno zmago.\n\n\n\nV naslednjem krogu bodo zeleno-beli prvič v tej sezoni igrali pred svojimi navijači, v nedeljo bodo v Tivoliju gostili Celovčane.",
    "Ryanair zaradi posebnega davka krči letalske povezave z Budimpešto": "Pri Ryanairu so ukinili sedem letalskih povezav z Budimpešto. Foto: Reuters\n\n\"Madžarski idiotski davek na 'presežni dobiček' letalskega sektorja, ki posluje z izgubo, je povzročil le škodo madžarskemu turizmu, povezljivosti, prometu in delovnim mestom. To dokazujejo naši veliki rezi v zimskem voznem redu v Budimpešti, ki so neposredna posledica tega nesmiselnega davka,\" je dejal glavni izvršni direktor družbe Michael O'Leary.\n\nMadžarska je Ryanairu avgusta naložila globo 300 milijonov forintov (761.000 evrov), ker je stroške posebnega davka prenesel v cene vozovnic.\n\nMadžarska vlada pod vodstvom Viktorja Orbana je poseben davek uvedla julija, z njim pa želi financirati svojo politiko omejevanja cen energije in hrane. Obdavčeni so \"presežni\" dobički bank in velikih multinacionalk, kot so zavarovalnice, trgovske verige, energetska in telekomunikacijska podjetja, ter letalskih prevoznikov. Ti morajo od vsake letalske vozovnice za polet z madžarskega letališča državi plačati okoli 10 evrov tega davka.",
    "Slovenske rokometašice že pilijo podrobnosti": "Slovensko žensko rokometno reprezentanco le še dober mesec loči do letošnjega vrhunca - domačega evropskega prvenstva, ki ga bo Slovenija med 4. in 20. novembrom priredila skupaj s Severno Makedonijo in Črno goro. Selektor Dragan Adžić je danes v Ljubljani zbral svoje izbranke na zadnjem pripravljalnem tednu pred sklepnimi pripravami za EP.\n\nSkupni teden bodo Slovenke izkoristile tudi za piljenje detajlov in uigravanju taktičnih zamisli na igrišču. Pri tem jim bosta v veliko pomoč dve pripravljalni tekmi z Madžarkami. Prva bo na sporedu v četrtek ob 19. uri v celjski dvorani Zlatorog, povratna pa dva dni kasneje ob 17.30 v ljubljanski dvorani Stožice.\n\nČrnogorski strokovnjak na slovenski klopi je na priprave povabil 19 igralk, prispelo jih je 18. Na treningih ekipe ne more sodelovati krožna napadalka ajdovskega Mlinotesta Urša Zelnik, ki ima težave s prstom na nogi. Kljub temu bo Gorenjka občasno obiskala svoje soigralke na pripravah in sodelovala pri aktivnostih izven igrišča.\n\nNa njegovem seznamu so vratarke Branka Zec, Maja Vojnović in Amra Pandžić, krilne rokometašice Ema Abina, Tamara Mavsar, Maja Svetik, Alja Varagić in Tija Gomilar Zickero, zunanje igralke Erin Novak, Tjaša Stanko, Ana Abina, Elizabeth Omoregie, Nina Zulić, Nina Žabjek, Ana Gros in Barbara Lazović ter krožni napadalki Valentina Tina Klemenčič in Nataša Ljepoja.\n\n\"Vesel sem zbora, na katerem smo se zbrali še v bolj pozitivnem vzdušju kot na prejšnjih akcijah. Približuje se veliko tekmovanje, na katerega se pripravljamo že dlje časa. Veseli me raven trenutne pripravljenosti igralk, ki igrajo po Evropi in pri ljubljanskem Krimu. Še naprej počasi osvajamo skupne poglede in rastemo kot ekipa,\" je ob snidenju reprezentance dejal selektor Adžić.\n\n\"Verjamem, da lahko z našo željo in borbenostjo odigramo odlični tekmi že ta četrtek in soboto v Celju in Ljubljani, kamor na tribune vabim vse navijače,\" je dejala 35-letna vratarka Branka Zec. Foto: Vid Ponikvar\n\n\"Ko sem prevzel reprezentanco Slovenije, smo glavne poudarke namenili izboljšavi telesne pripravljenosti reprezentantk, razvoju značaja in osredotočenosti v obrambi. Zadnja analiza je pokazala, da smo pri vseh treh segmentih naredili velik korak naprej,\" je dodal Črnogorec, ki je vodenje slovenskih rokometašic prevzel lanskega marca.\n\n\"Verjamem, da zdaj Madžarsko pričakujemo veliko bolje pripravljeni kot pred časom Norveško, Črno goro ali Dansko. Madžarska je sijajna reprezentanca, s precejšnjim številom mladih rokometašic, ki so bile dominantne v svojih generacijah v mlajših reprezentančnih selekcijah. Njihov zadnji velik dosežek je zmaga na gostovanju v Španiji v kvalifikacijah za letošnje evropsko prvenstvo,\" je na koncu dejal Adžić.\n\n\"Zbrale smo se v celotnem številu. Upam, da brez težav s poškodbami in boleznimi mine tudi ta teden. Zagotovo si želimo s soigralkami opraviti kar se da kakovostne treninge in dobro odigrati enega zadnjih preizkusov pred prvenstvom. Želje pred domačim tekmovanjem so visoke. Verjamem, da lahko z našo željo in borbenostjo odigramo odlični tekmi že ta četrtek in soboto v Celju in Ljubljani, kamor na tribune vabim vse navijače,\" je dejala 35-letna vratarka Branka Zec.\n\n\"Vesele smo novega snidenja in dejstva, da smo prisotne vse. Teden, ki je pred nami, si želimo čim bolje izkoristiti kot pripravo za prvenstvo, saj bo na naslednjem zboru šlo že zares,\" je dodala Maja Svetik.\n\nVstopnice za obe tekmi z Madžarsko so že na voljo na vseh prodajnih mestih sistema Eventim ter preko spleta. V predprodaji njihova cena znaša osem evrov.",
    "STA: Izidi nogometne lige narodov": "LIGA A: * Skupina 1 (nedelja, 25. 9.): Avstrija - Hrvaška 1:3 (1:1) Danska - Francija 2:0 (2:0) - lestvica: 1. Hrvaška 6 4 1 1 8:6 13 2. Danska 6 4 0 2 9:5 12 3. Francija 6 1 2 3 5:7 5 4. Avstrija 6 1 1 4 6:10 4 * Skupina 2 (torek, 27.9.): 20.45 Portugalska - Španija 20.45 Švica - Češka - lestvica: 1. Portugalska 5 3 1 1 11:2 10 2. Španija 5 2 2 1 7:5 8 3. Švica 5 2 0 3 4:8 6 4. Češka 5 1 1 3 4:11 4 * Skupina 3 (ponedeljek, 26.9.): Anglija - Nemčija 3:3 (0:0) Madžarska - Italija 0:2 (0:1) - lestvica: 1. Italija 6 3 2 1 8:7 11 2. Madžarska 6 3 1 2 8:5 10 3. Nemčija 6 1 4 1 11:9 7 4. Anglija 6 0 3 3 4:10 3 * Skupina 4 (nedelja, 25.9.): Nizozemska - Belgija 1:0 (0:0) Wales - Poljska 0:1 (0:0) - lestvica: 1. Nizozemska 6 5 1 0 14:6 16 2. Belgija 6 3 1 2 11:8 10 3. Poljska 6 2 1 3 6:12 7 4. Wales 6 0 1 5 6:11 1 LIGA B: * Skupina 1 (torek, 27.9.): 20.45 Irska - Armenija 20.45 Ukrajina - Škotska - lestvica: 1. Škotska 5 4 0 1 11:5 12 2. Ukrajina 5 3 1 1 10:4 10 3. Irska 5 1 1 3 5:5 4 4. Armenija 5 1 0 4 2:14 3 * Skupina 2 (torek, 27.9.): 20.45 Albanija - Islandija - lestvica: 1. Izrael 4 2 2 0 8:6 8 2. Islandija 3 0 3 0 5:5 3 3. Albanija 3 0 1 2 4:5 1 4. Rusija 0 0 0 0 0:0 0 * Skupina 3 (ponedeljek, 26.9.): Črna gora - Finska 0:2 (0:0) Romunija - Bosna in Hercegovina 4:1 (1:0) - lestvica: 1. BiH 6 3 2 1 8:8 11 2. Finska 6 2 2 2 8:6 8 3. Črna gora 6 2 1 3 6:6 7 4. Romunija 6 2 1 3 6:8 7 * Skupina 4 (torek, 27.9.): 20.45 Norveška - Srbija 20.45 Švedska - Slovenija - lestvica: 1. Srbija 5 3 1 1 11:5 10 2. Norveška 5 3 1 1 7:5 10 3. Slovenija 5 1 2 2 5:9 5 4. Švedska 5 1 0 4 6:10 3 LIGA C: * Skupina 1 (nedelja, 25.9.): Ferski otoki - Turčija 2:1 (0:0) Luksemburg - Litva 1:0 (0:0) - lestvica: 1. Turčija 6 4 1 1 18:5 13 2. Luksemburg 6 3 2 1 9:7 11 3. Ferski otoki 6 2 2 2 7:10 8 4. Litva 6 0 1 5 2:14 1 * Skupina 2 (torek, 27.9.): 20.45 Grčija - Severna Irska 20.45 Kosovo - Ciper - lestvica: 1. Grčija 5 4 0 1 7:1 12 2. Kosovo 5 2 0 3 6:7 6 3. Severna Irska 5 1 2 2 6:7 5 4. Ciper 5 1 2 2 3:7 5 * Skupina 3 (nedelja, 25.9.) Azerbajdžan - Kazahstan 3:0 (0:0) Slovaška - Belorusija 1:1 (0:1) - lestvica: 1. Kazahstan 6 4 1 1 8:6 13 2. Azerbajdžan 6 3 1 2 7:4 10 3. Slovaška 6 2 1 3 5:6 7 4. Belorusija 6 0 3 3 3:7 3 * Skupina 4 (ponedeljek, 26.9.): Gibraltar - Gruzija 1:2 (0:1) Severna Makedonija - Bolgarija 0:1 (0:0) - lestvica: 1. Gruzija 6 5 1 0 16:3 16 2. Bolgarija 6 2 3 1 10:8 9 3. Severna Makedonija 6 2 1 3 7:7 7 4. Gibraltar 6 0 1 5 3:18 1 LIGA D: * Skupina 1 (nedelja, 25.9.): Andora - Latvija 1:1 (0:0) Moldavija - Lihtenštajn 2:0 (0:0) - lestvica 1. Latvija 6 4 1 1 12:5 13 2. Moldavija 6 4 1 1 10:6 13 3. Andora 6 2 2 2 6:7 8 4. Lihtenštajn 6 0 0 6 1:11 0 * Skupina 2 (ponedeljek, 26.9.): San Marino - Estonija 0:4 (0:1) - lestvica: 1. Estonija 4 4 0 0 10:2 12 2. Malta 4 2 0 2 5:4 6 3. San Marino 4 0 0 4 0:9 0",
    "Judit Varga: “Posvečajo nam nesorazmerno pozornost, ker smo bili uspešni s svojimi konservativnimi politikami”": "",
    "Gnabry, Müller in Sane – nezadostno!": "Nogometna Nemčija je v zadnjem tednu ali dveh pogosto razpredala o rezultatski krizi Bayerna, ki že 20 let ni imel tako slabega štarta v domači bundesligi kot prav zdaj. Ta klub je pač poseben, ima ogromno armado navijačev po vsej državi in na tujem, ne nazadnje ima največ registriranih članov na svetu – sledita Benfica in Barcelona –, obenem pa ga zaradi prevlade in izjemnih plačilnih zmožnosti privrženci drugih moštev po Nemčiji ne marajo.\n\nVsi hkrati pa se obenem zavedajo, da je največkrat doslej reprezentanca blestela, ko je imela močan »Bayernov blok«. In zdaj ko so državni prvaki v krizi, se je sesulo še pri reprezentanci. Ta je nepričakovano na petkov večer izgubila v Leipzigu z Madžarsko z 0:1 (Szalai), kar je sploh prva zmaga naših vzhodnih sosedov v obračunu tekmovalnega značaja proti nemški nogometni reprezentanci po letu 1954.\n\nIn po vsem videnem na tej tekmi je najbolj odpovedal prav vselej pomemben »Bayernov blok«. Kot da bi se kriza iz münchenske slačilnice preselila še k reprezentanci, pri kateri je selektor Hansi Flick prvič doživel poraz. Pri najbolj branem nemškem dnevniku Bildu so za najslabše ocenili prav zvezdnike iz münchenskega – nezadostno so za prikazano prejeli Serge Gnabry, Thomas Müller in Leroy Sane. Že pred tekmo pa je selektor ostal brez njihovih klubskih soigralcev, vodilnega nemškega vratarja Manuela Neuerja in Leona Goretzke.\n\nVeselju in ponosu številnih madžarskih navijačev v Leipzigu ni bilo konca. FOTO: Annegret Hilse/Reuters\n\nNasprotno pa je na Madžarskem zaznati evforijo. Že tako so bili privrženci iz naše soseščine na tej tekmi zelo številčni, prizorišča sicer pri Nemški nogometni zvezi niso izbrali naključno – pri domačem Leipzigu so namreč kar trije madžarski reprezentanti: vratar Peter Gulacsi, branilec Willi Orban in novi čudežni deček madžarskega nogometa z imenitnimi salzburškimi izkušnjami Dominik Szoboszlai.\n\n»Čudež v Leipzigu,« je udaril na naslovnici Nemzeti Sport, športni dnevnik iz Budimpešte, evforija pa ni šla niti mimo selektorja Marca Rossija, Italijani, ki se je danes zjutraj oglasil na družbenih omrežjih z zapisom v madžarščini \"Jo reggelt\" (dobro jutro) ter pripel še pogled na lestvico skupine, v kateri je zdaj Madžarska (10 točk) pred Italijo (8), Nemčijo (6) in Anglijo. Pred vrati pa je ponedeljek in tekma v Budimpešti med našimi vzhodnimi in zahodnimi sosedi ...",
    "Kaaaj si naredil?! Potopil Nemce z 'bolanim' golom, česa takega še niste videli! Nerealno! (video)": "Madžarska je šokirala Nemce še sredi Leipziga.\n\nV najtežji skupini lige narodov, v kateri so Italija, Anglija in Nemčija, na vrhu lestvice še naprej leti ... Madžarska. Naši vzhodni sosedi so tokrat premagali Nemčijo v gosteh, na stadionu v Leipzigu pa je edini zadetek na tekmi dosegel Adam Szalai. In kakšen zadetek je to bil! Eden najbolj norih, kar jih pomni novejša zgodovina reprezentančnega nogometa. Hote ali nehote - to presodite sami - je po podaji iz kota zajel žogo s peto in jo neubranljivo poslal v mrežo iz nemogočega položaja.\n\nČe si ne znate predstavljati, kaj in kako točno se je zgodilo, vas razumemo. Poglejte si spodaj. Če vam ne prikaže, pa na tej povezavi. Nismo pa prepričani, da vam je zdaj jasno kaj več.",
    "V EU napovedujejo nov paket sankcij, Orban bi jih vse ukinil": "Madžarski premier Viktor Orban je na kongresu svoje stranke Fidesz dejal, da so sankcije zoper Rusijo vsilili bruseljski birokrati.\n\nPotem ko so se zunanji ministri EU v sredo zvečer na izrednem srečanju ob robu zasedanja Generalne skupščine Združenih narodov v New Yorku, kjer so ostro obsodili zadnje stopnjevanje ruske nezakonite, neizzvane in neupravičene agresije proti Ukrajini, dogovorili o uvedbi novih sankcij proti Rusiji in nadaljevanju dobav orožja Ukrajini, se je v znak protesta oglasil madžaski premier Viktor Orban. Odločitve glede sankcij morajo namreč članice EU sprejeti soglasno.\n\nOrban je države članice pozval, naj najkasneje do konca leta ukinejo sankcije proti Rusiji zaradi njene invazije na Ukrajino. Po pisanju provladnega časnika Magyar Nemzet je Orban na kongresu svoje stranke Fidesz v sredo zvečer še poudaril, da so sankcije proti Moskvi Evropejcem vsilili bruseljski birokrati.\n\n\"Bruseljske sankcije\"\n\n\"Sankcije botrujejo gospodarskim težavam, energetski krizi in inflaciji,\" je dejal Orban na srečanju stranke, ki je v letovišču Balatonalmadi ob Blatnem jezeru potekalo za zaprtimi vrati.\n\nPo njegovem mnenju bi ob ukinitvi sankcij cene plina nemudoma padle za 50 odstotkov, tudi inflacija bi se začela zniževati. Brez sankcij proti Rusiji bi Evropa znova pridobila moč in bi se lahko izognila recesiji, ki ji grozi, je po pisanju časnika še dejal Orban in ponovil svoje stališče, da sankcije bolj škodijo Evropi kot Rusiji.\n\nOrban je sporočilo s srečanja stranke objavil tudi na družbenem omrežju Facebook. \"Bruseljske sankcije so porinile Evropo v energetsko krizo,\" je zapisal.\n\nMadžarski premier ima dobre odnose z ruskim predsednikom Vladimirjem Putinom. Doslej je podpiral sankcije EU proti Rusiji, je pa za Madžarsko izpogajal izjemo glede embarga na rusko nafto. Madžarska je sicer ena najbolj prorusko usmerjenih držav EU, ki je močno odvisna od ruskega plina in nafte, Rusija pa za Madžarsko gradi tudi jedrsko elektrarno.",
    "Zdravko Mauko-Magi dvakratni Balkanski prvak": "Zdravko Mauko-Magi dvakratni Balkanski prvak Magi je ponovno uspešno nastopil v kategoriji 65-69 let. Osvojil je dva naslova Balkanskega prvaka, v teku na 100 metrov z ovirami in v teku na 300 metrov z ovirami.\n\nMagi na Balkanskem prvenstvu za veterane\n\nV Solunu v Grčiji je tri dni potekalo 31. Balkansko prvenstvo v atletiki za veterane. Sodelovalo je 873 atletov iz vseh držav na Balkanu. Izven konkurence je tekmovalo še več kot 60 atletov, ki so prišli iz držav: Ciper, Ukrajina, Nemčija, Italija, Poljska, Madžarska, Indija, Južna Afrika, Irska in ZDA. V slovenski reprezentanci je bilo 33 atletov in 16 atletinj. Zdravko Mauko-Magi iz Melov, član Športnega društva Radenci je zopet uspešno nastopil v kategoriji 65-69 let. Osvojil je dva naslova Balkanskega prvaka, v teku na 100 metrov z ovirami in v teku na 300 metrov z ovirami. Dve srebrni medalji pa je osvojil, v skoku v višino in v teku na 400 metrov.\n\nVsak prijavljeni atlet je lahko nastopil samo v štirih disciplinah v posamezni kategoriji od 35 do 95 let po pet let. Najstarejša nastopajoča atleta sta bila 93-letni Grk in 89-letna Grkinja. Najstarejša atleta v slovenski ekipi pa sta bila 87-letni Marko Sluga iz Maribora in Jožica Rogelj iz Novega mesta, stara 76 let. Omenjena atleta sta v svojih kategorijah osvojila vsak štiri zlate medalje v nastopajočih disciplinah.\n\nČlani balkanske atletske veteranske federacije, ki ji predseduje Damjan Gril iz Celja so potrdili prireditelja tekmovanj v letu 2023. Dvoransko prvenstvo bo meseca marca v Istanbulu, odprto pa septembra v Izmiru v Turčiji.",
    "Kmetje in ministrica nezadovoljni, vodja kabineta pa svetuje": "",
    "Ukrajina lahko izgubili v vojni z Rusijo polovico svojega ozemlja": "Budimpešta (MOREL/FoNet) - Madžarski premier Viktor Orbán je menil, da bi lahko Ukrajina zaradi vojne z Rusijo izgubila od tretjine do polovice ozemlja. Kot poroča časnik Nepszava, je Orbán to povedal na srečanju z aktivisti stranke FIDES, ki so se ta konec tedna zbrali v letovišču Keče ob Blatnem jezeru, je poročal Tass.\n\nOrban je ocenil, da bi se lahko vojna v Ukrajini podaljšala do leta 2030 in dodal, da bi lahko Ukrajina izgubila med tretjino in polovico svojega ozemlja. Pri tem je izpostavil, da bi šlo za lokalni konflikt, nato pa je prišla grožnja, da bi se spremenil v globalnega zaradi vmešavanje Zahoda. To se ni zgodilo, ker se je vmešala Evropa, ki si je z uvedbo sankcij proti Rusiji dala strel v nogo, je zapisal madžarski časnik. Nepszava je še zapisal, da je madžarski premier posvaril, da bi lahko to zimo energetska kriza, ki so jo povzročile sankcije, vplivala, da ne bo delovalo 40 odstotkov evropske industrije. Jeseni bi morali voditelji Evropske unije odločati o podaljšanju sankcij proti Rusiji za naslednjih šest mesecev, a je Orban dejal, da je to treba preprečiti. Poudaril je, da se zaveda, da je trenutno edini v Evropski uniji s takšnim odnosom, a upa, da ga bo podprla nova italijanska vlada, ki bo sestavljena po volitvah 25. septembra. Madžarski premier tudi ni izključil, da se bodo do leta 2030 pod vplivom finančnih šokov, povečanega priseljevanja in številnih drugih dejavnikov razmere v EU tako spremenile, da bo morala Madžarska razmisliti, ali je smotrno nadaljevati njeno članstvo v Uniji. \"Če ne bomo dobili pozitivnih odgovorov, bomo morali potegniti zaključke,\" je dejal Orban, je poročal časopis Nepszava.(konec)",
    "Ustrašili so se zaradi Dimca, Sekulić se razumljivo ni mogel zadržati": "Žiga Dimec je v zadnji četrtini prejel grd udarec v hrbet, kar je dvignilo pritisk našemu taboru, saj so takrat Slovenci vodili s skoraj 30 točkami razlike.\n\nŽiga Dimec je v zadnji četrtini prejel grd udarec v hrbet, kar je dvignilo pritisk našemu taboru, saj so takrat Slovenci vodili s skoraj 30 točkami razlike. Foto: Vid Ponikvar\n\nNa takšnih tekmah, kot je bila sobotna na EuroBasketu med Slovenijo in Madžarsko, je najpomembnejše, da ne pride do poškodb. Slovenski košarkarji so poskrbeli za visoko razliko pred našimi sosedi, ki pa so kljub vsemu dvignili pritisk našemu taboru, potem ko je Žiga Dimec prejel udarec v hrbet.\n\n\"Vračal sem se v obrambo in začutil, da me je nekdo udaril. Tega nisem pričakoval, zato me je nekoliko raztegnilo. Ko ne pričakuješ udarca, je vse skupaj težje,\" je Žiga Dimec opisal neljubi dogodek, ki se je zgodil v zadnji četrtini, ko je imela Slovenija kar 30 točk naskoka (101:71). Szilard Benke je bil tisti, ki se je zaletel v njegov hrbet, zaradi česar se je slovenski center znašel na tleh.\n\n\"Z Dimcem je vse ok. To so podle stvari, da te nekdo ob takšnem vodstvu udari v hrbet. Veseli smo, da je Žiga fant od fare,\" je Zoran Dragić komentiral dogodek.\n\nRazumljivo je to razjezilo vse v našem taboru, saj so se ustrašili, da se slovenski center ne bi poškodoval. Selektor Aleksander Sekulić je dal jasno vedeti, kaj si je mislil ob potezi madžarskega košarkarja in zaradi pritoževanja prejel celo tehnično napako.\n\n\"Verjamem, da smo igrali pošteno in si na ta način tudi priigrali takšno razliko. Nismo podcenjevali nobenega. Nismo igrali umazano. Videti je bilo grdo. Ne vem, ali je bilo namerno ali ne. Sodniki, tekmeci, vsi smo v isti areni, istem športu, zato se moramo ščititi. Tovrstnim pripetljajem se je treba na takšnih tekmah izogniti. Da se ne udarja trdo, ko je tekma že dobljena. Zato sem bil čustven. Ne bi rad, da se fantje zaradi takih stvari poškodujejo,\" je po tekmi povedal Sekulić, ki je bil sicer zadovoljen s pristopom košarkarjev.\n\nFotogalerija s tekme (Foto: Vid Ponikvar)\n\n1 / 41 2 / 41 3 / 41 4 / 41 5 / 41 6 / 41 7 / 41 8 / 41 9 / 41 10 / 41 11 / 41 12 / 41 13 / 41 14 / 41 15 / 41 16 / 41 17 / 41 18 / 41 19 / 41 20 / 41 21 / 41 22 / 41 23 / 41 24 / 41 25 / 41 26 / 41 27 / 41 28 / 41 29 / 41 30 / 41 31 / 41 32 / 41 33 / 41 34 / 41 35 / 41 36 / 41 37 / 41 38 / 41 39 / 41 40 / 41 41 / 41\n\nNemudoma so dali vedeti, kdo je gospodar na parketu. Priigrali so si lepo prednost in brez težav tekmo pripeljali do konca. \"V tekmo smo šli tako kot v prvo proti Litvi. Nobenega ne želimo podcenjevati. Reakcija je bila odlična. V prvem delu smo opravili svoj del posla, v drugem smo razdelili minute med igralci. Naslednja tekma je po manj kot 24 urah, zato je bilo to dobrodošlo,\" pravi prvi mož stroke, ki proti Bosni in Hercegovini pričakuje bistveno težjo tekmo kot proti Madžarom - ti so namreč pokazali čvrstost proti Nemcem, čeprav so na koncu izgubili, v prvem krogu pa preskočili Madžarsko.",
    "Se nam res obeta \"lockdown\" nekaterih podjetij": "",
    "Kakovostne ženske odbojke v Mariboru bo v izobilju": "Šport\n\nPo mednarodnem Skerbinjekovem memorialu odbojkarjev, ki je bil na sporedu ob koncu minulega tedna, se mariborskim ljubiteljem odbojke obeta še en kakovosten turnir. Od danes do vključno nedelje bo v Športnem centru Draš pod Pohorjem turnir odbojkaric, ki ga bo pripravil OK Nova KBM Branik, na njem bodo ob mariborskih bankirkah igrale še odbojkarice Vasasa Obude Budimpešta, Železničarja Lajkovac in Volera Zürich. Ekipa Vasasa je večkratna madžarska prvakinja in zmagovalka zadnje izvedbe srednjeevropske lige Mevza, ekipa Lajkovca je v zadnjih letih v vrhu srbske ženske odbojke, ekipa Volera Zürich pa je večkrat igrala v ligi prvakinj in bila enkrat celo četrta.\n\nZa mariborske odbojkarice, ki so se na sezono začele pripravljati 16. avgusta, bo turnir ena zadnjih preizkušenj pred začetkom državnega prvenstva. \"Do prve tekme državnega prvenstva, 5. oktobra, bo poudarek namenjen uigravanju in piljenju taktičnih zamisli, saj je v igralskem kadru prišlo do sprememb. Sredi prejšnjega tedna so se soigralkam pridružile reprezentantke, tako da imam na voljo dvanajst igralk in treningi potekajo veliko lažje, kot so pred tem. Ekipo sta zapustili avstrijska reprezentantka Anamaria Galić in slovenska reprezentantka Mirta Velikonja Grbac, vrzel smo zapolnili z mlajšimi odbojkaricami. Zadovoljen sem, da so v klubu ostale Monika Potokar, Lorena Lorber Fijok in Urška Cikač. Gre za pomembno trojka na sprejemu, okoli katere gradimo ekipo,\" pravi trener mariborskih bankirk Bruno Najdič. Mariborčanke so odigrale tudi nekaj pripravljalnih tekem: \"Potrdile so, da so bile priprave dobre, da je igra iz tekme v tekme boljša. Zdaj je pred igralkami nov izziv in turnir v Mariboru bo zanje v tem delu priprav zelo zahtevna preizkušnja. Vse tri ekipe iz tujine so po kakovosti boljše od naše, zato bo zanimivo videti, kako se bodo naše igralke kosale z njimi. Želim si, da bi se čim bolj uspešno in da bi v igri prikazale to, kar od njih pričakujem; kakovostno rast pred začetkom tekmovalne sezone, v kateri imamo, kot vselej, visoke cilje.\"\n\nRazpored turnirja, danes, ob 16. uri: Lajkovac - Nova KBM Branik, ob 19. uri: Vasas - Volero; jutri, ob 16. uri: Volero - Lajkovac; ob 19. uri: Nova KBM Branik - Vasas; v nedeljo, ob 15. uri: Lajkovac - Vasas; ob 18. uri: Nova KBM Branik - Volero. (zg)",
    "Šok! Šok! Šok! Slovenci, pozor na tega 'norca', ki je krvavel in 'pohodil' favorite (video)": "V tekmi kvalifikacij za svetovno prvenstvo 2023 je reprezentanca BiH po dveh podaljških presenetljivo odpravila favorizirano Francijo s 96:90.\n\nTekmici bosta med seboj zaigrali tudi v prvem delu EuroBasketa, ki se začenja v četrtek. In obe tudi s Slovenijo, vse tri in še domača Nemčija, Litva ter Madžarska namreč sestavljajo skupino B v Kölnu. A če so Francozi ob Slovencih ne le eni od favoritov skupine, ampak ob Srbih in Grkih tudi celotnega evropskega prvenstva, je izbrana vrsta BiH v ozadju. Napredovanje iz skupine bo zanjo kar visok cilj.\n\n\n\n\n\nFiba\n\n\n\nA če gre sklepati po razpletu kvalifikacijske tekme, BiH ne gre jemati zlahka. Nasprotno. Z zvezdnikom iz lige NBA Jusufom Nurkićem, novopečenim članom madridskega Reala Džananom Muso ter naturaliziranim Američnamo Johnom Robersonom ima očitno dovolj kvalitete za konkretno 'mešanje štren'. To so v izdatni meri občutili Francozi, ki so v legendarni Skenderiji (dvorani Mirze Delibašića) v prvem delu sicer nadzorovali potek srečanja, potem pa v tretji četrtini skoraj devet minut niso našli poti do nasprotnega koša in domačini so z delnim izidom 20:0 zagrabili vse, kar je bilo ta večer na voljo. Do konca srečanja so spretno zaustavljali vsak poskus gostov, da bi spet zavladali na parketu. Evan Fournier je sicer izsilil podaljšek, to pa je bilo tudi vse od Francozov. Zadnji žebelj v njihovo krsto je v drugem podaljšku zabil nekdanji član Olimpije, Slovana, Škofje Loke in tudi Kopra Primorske Aleksandar Lazić.\n\n\n\nJasno pa je, da je bil prvi mož dvoboja član Portlanda Nurkić, ki je dosegel 21 točk, zaustavila pa ga ni niti krvavitev zaradi udarca v arkado. To je bila njegova najboljša predstava v reprezentanci, predvsem pa je odličen obet za EuroBasket. In opozorilo za Slovenijo, ki se bo z BiH pomerila v 3. krogu - prihodnjo nedeljo.\n\nFiba\n\n\n\nNurkić, ki je na začetku igralske poti nosil dres Zlatoroga, nase pa opozoril na mladinskem mednarodnem turnirju v Olimpijinem dresu, je po koncu srečanja ob ovacijah polne dvorane svoj dres poklonil legendarni nekdanji košarkarici Raziji Mujanović.\n\n\n\nV skupini K ima po osmih krogih Litva sedem zmag, Francija eno manj, Črna gora je pri petih, BiH in Madžarska pa pri štirih. Češka je na zadnjem mestu s tremi zmagami. Na svetovno prvenstvo se bodo uvrstile najboljše tri reprezentance.\n\n\n\nSlovenija, ki ji po sedmih tekmah v skupini J kar dobro kaže, ni pa še na povsem varni razdalji do zasledovalcev (predvsem Izraela), se bo danes ob 15. uri v Münchnu pomerila z Nemčijo.",
    "Izračun, na katerega se Slovenci požvižgajo": "Manj kot 24 ur po veliki zmagi nad Nemčijo bo slovenska košarkarska reprezentanca odigrala zadnjo tekmo skupinskega dela evropskega prvenstva. Slovenci se bodo na zadnji preizkušnji pomerili s Francozi (17.15), zadnji dan pa bo dal tudi odgovor na vprašanje, s katerega mesta se bo Slovenija podala v osmino finala in tudi kdo bo njen nasprotnik na tekmi, ki bo odločila potnika med najboljših osem ekip na EuroBasketu.\n\nTri zmage in en poraz je izkupiček slovenskih košarkarjev po prvih štirih krogih evropskega prvenstva. Slovenci so za uvod po trdem boju ugnali Litvo, nato so bili boljši od Madžarske, sledil je spodrsljaj proti Bosni in Hercegovini in nato še torkova velika zmaga nad gostiteljico Nemčijo. Kljub enemu porazu pa imajo slovenski košarkarji pred zadnjo tekmo prvega dela še vse v svojih rokah.\n\nOb morebitni zmagi nad Francijo bodo Slovenci, ne glede na razplete drugih tekem v skupini B, v drugi del tekmovanja potovali kot najboljša reprezentanca skupine, s tem pa bi si zagotovili tudi, vsaj na papirju, najlažjega nasprotnika v osmini finala. To bo v primeru zmage nad olimpijskimi podprvaki četrta ekipa skupine A, s katero se bo slovenska skupina križala v nadaljevanju prvenstva. Slovenski košarkarji so sicer že večkrat poudarili, da so povsem osredotočeni le na svojo igro in se ne ozirajo na to, kdo bodo njihovi nasprotniki v izločilnih bojih prvenstva.\n\nSlovenci so se s Francozi nazadnje pomerili na lanskih olimpijskih igrah, ko je bila Francija po drami boljša v polfinalu. Foto: Anže Malovrh/STA\n\nS katerega mesta bo napredovala Slovenija?\n\nPred zadnjim dvobojem Slovenije v prvem delu je tako že jasno, da taktiziranja zasedbe Aleksandra Sekulića ne bo, saj bo Slovence na zadnjem obračunu skupinskega dela zanimala le zmaga. Ob tem pa je v boju za prvo mesto v skupini B odprto tudi vprašanje o zadnjem potniku v osmino finala. O tem bosta na medsebojni tekmi neposredno obračunali reprezentanci Litve ter Bosne in Hercegovine. Ob Sloveniji sta si namreč napredovanje, ne glede na razplet zadnjega dne, že zagotovili tudi reprezentanci Nemčije in Francije. Čeprav bodo Slovenci tudi na svoji peti tekmi prvenstva zanesljivo iskali pot do zmage, pa je povsem mogoče, da bo o usodi aktualnih evropskih prvakov odločal tudi razplet drugih tekem.\n\nEuroBasket 2022, skupinski del, 5. krog:\n\n14.30 Litva - Bosna in Hercegovina\n\n17.15 Francija - Slovenija\n\n20.30 Madžarska - Nemčija Lestvica pred zadnjim krogom:\n\n1. Nemčija* 4 tekme - 7 točk\n\n2. Slovenija* 4 - 7\n\n3. Francija* 4 - 7\n\n4. Bosna in Hercegovina 4 - 6\n\n5. Litva 4 - 5\n\n6. Madžarska 4 - 4 * že v osmini finala Morebitni razpleti: Slovenija bo v primeru zmage nad Francijo ne glede na razplet drugih tekem osvojila 1. mesto v skupini B.\n\nČe Slovenija tekmo proti Franciji izgubi, ob tem pa bosta zmagali Litva in Nemčija, bo Slovenija v drugi del tekmovanja napredovala kot tretja ekipa skupine B.\n\nČe Slovenija tekmo proti Franciji izgubi, ob tem pa bosta zmagali Litva in Madžarska, bo Slovenija v drugi del tekmovanja napredovala kot druga ekipa skupine B.\n\nČe Slovenija tekmo proti Franciji izgubi, ob tem pa bosta zmagali BiH in Madžarska, bo Slovenija v drugi del tekmovanja napredovala kot druga ekipa skupine B.\n\nČe Slovenija tekmo proti Franciji izgubi, ob tem pa bosta zmagali BiH in Nemčija, bo Slovenija v drugi del tekmovanja napredovala kot četrta ekipa skupine B.\n\nSlovenijo tako v sredo čaka še zadnja tekma v predtekmovanju, zmagovalec pa se bo v osmini finala v Berlinu v soboto, 10. septembra, pomeril s četrtouvrščeno reprezentanco iz skupine A, v kateri sta krog pred koncem na vrhu Španija in Turčija, z izkupičkom 2-2 sledita Črna gora in Belgija, Gruzija ter Bolgarija pa imata po eno zmago. Zadnji dan bo v Tbilisiju minil z derbijem med Turčijo in Španijo, sledil bo obračun Bolgarije in Belgije ter nato še gostiteljice Gruzije in Črne gore.\n\nOb tem pa bo še kako pomemben tudi četrtkov spored v skupinah C in D, s katerima se bodo reprezentance skupin A in B prvič srečale v četrtfinalu EuroBasketa v Berlinu. Med drugim bosta v četrtek svoji dokončni usodi v prvem delu prvenstva znani tudi za dve izmed favoritinj Srbijo in Grčijo, Slovenci pa bi se najverjetneje z morebitno zmago nad Francijo na ta način v uvodnih fazah izločilnih bojev v Berlinu izognili ravno reprezentancam, najnevarnejšim za odličja.\n\nFoto: FIBA\n\nPreberite še:",
    "Literarni večer Splet besed: Akoš Anton Dončec": "Literarni večer Splet besed: Akoš Anton Dončec\n\nMIKK Murska Sobota Četrtek, 29. september 2022 ob 19h MIKK-ov klubski prostor Vstop prost Literarni večer Splet besed: Akoš Anton Dončec Na literarnem večeru Splet besed, ki ga skupaj pripravljata MIKK Murska Sobota ter pisateljica in urednica Lučka Zorko, bomo spregovorili širše o književnosti. Na literarnih večerih bomo gostili mlade avtorje leposlovnih del in z njimi spregovorili o njihovi ustvarjalni poti, predstavili kakšen odlomek iz njihovih del in s tem poskušali spodbuditi tudi mlade, da se še sami preizkusijo v pisanju literature. Literarni večeri bodo tudi posneti v živo in naknadno predvajani na MIKK-ovi Facebook strani in Youtube profilu kot 2. sezona oddaj o literaturi Splet besed. Gost tokratnega literarnega večera bo Akoš Anton Dončec. ------------------------------------------------------------------------------------ Akoš Anton Dončec (1988) Akoš Anton Dončec (Doncsecz Ákos Antal), madžarsko-slovenski jezikoslovec in prevajalec, * 1988, Verica-Ritkarovci, Porabje, Madžarska. Porabski Slovenec Akoš Dončec je slovenist, ki se posveča prekmurščini, zgodovini in kulturi Prekmurja in Porabja. Doma je iz vasi Verica-Ritkarovci v občini Monošter, Madžarska. V Sombotelu je končal prvostopenjski študij slovenistike. Leta 2017 se je vpisal na študij slovenskega jezika in književnosti na drugostopenjskem študiju Filozofske fakultete Univerze v Mariboru. Leta 2021 je uspešno končal 2. stopnjo. Išče zgodovinske in jezikovne stike med prekmurščino in kajkavščino, raziskuje pa tudi gradiščansko hrvaščino in vzhodno štajerščino. Leta 2018 je v prekmurščino prevedel knjigo Mali princ Antoina de Saint-Exupéryja, ki je vključena v prekmursko bralno značko. Dela: • Lyubi blisnyega tvojega, kakti szamoga tebe/Lübi bliznyega tvojega, kak szamoga szebè – spodobnosti med kajkavskov Vrhovčevov biblijov, prevodi Ignaca Kristijanovića pa Števanom i Miklošom Küzmičom (2013) • Tí szi, sítek, pout, pravicza, i vsze vüpanye (2015) • Neverjetna usoda medžimurskega \"jezika\" (2016) • Mali kralič – prevod Malega princa v prekmurščino (2018) • Gda je boug v roke vzeu ilojco (2018) • Megyimurszki-szlovenszki – nevjerojatna sudbina \"međimurskoga jezika\" (1. dio) (2018) • Mali kralevič – prevod Malega princa v kajkavščino (2019)",
    "Sredi oktobra v Kranju nov vaterpolski spektakel": "Ljubljana (MOREL)- V Splitu je vodstvo Evropske vaterpolske zveze opravilo tudi žreb skupin prvega kroga evropskega pokala LEN. Med 24 prijavljenimi ekipami iz enajstih držav je tudi slovenski aktualni državni prvak AVK Triglav. Kranjčani bodo gostitelji turnirja skupine C, v kateri bodo med 13. in 16. oktobrom v Kranju igrale še ekipe Terrassa (Španija), Strasbourg (Francija), Honved Budimpešta (Madžarska), Telimar Palermo (Italija) in Valis Valjevo (Srbija).\n\nKranjčani se tako po letu 2020 spet vračajo na evropsko sceno. Takrat so prav tako gostili eno od skupin v pokalu LEN, v kranjskemu olimpijskemu bazenu so jim nasproti stali Crvena Zvezda, OSC Budimpešta in Noisy-le-Sec. Nič manj, če ne bolj kakovostna bo letošnja zasedba, saj bodo nastopile ekipe iz držav, ki sodijo v sam vrh evropskega vaterpola. Za mlado kranjsko ekipo bo to dobrodošla izkušnja.\n\n»Skupina je zagotovo atraktivna, saj v njej najdemo tako nekdanje zmagovalce lige prvakov, kot tudi najboljša moštva iz najmočnejših lig. Malo poznamo zgolj Valis, s katerim smo lani igrali v regionalni ligi, vsi ostali pa so neznanka. V Kranju nas zagotovo čaka nov vaterpolski spektakel,« je žreb komentiral Krištof Štromajer, trener kranjskih vaterpolistov, ki je bil v Splitu tudi v vlogi selektorja slovenske reprezentance.\n\nLanskoletni zmagovalec Sabadell ne bo branil prvega mesta, saj je dobil posebno povabilo za nastop v ligi prvakov in bo tako igral v najmočnejšem evropskem klubskem tekmovanju. V naslednji krog se bodo uvrstile štiri najboljše ekipe iz vsake skupine, peto in šesto moštvo v svojih skupinah pa bosta sezono lahko nadaljevali v novoustanovljenem pokalu LEN Challenger.\n\nSkupine v evropskem pokalu LEN:\n\nSkupina A (Solun, Grčija): Solaris (Hrvaška), Ludwigsburg 08 (Nemčija), Montpellier (Francija), Tenerife Echeyde (Španija), PAOK Solun (Grčija), ZV De Zaan (Nizozemska).\n\nSkupina B (Sirakuza, Italja):Szolnok Dozsa (Madžarska), Partizan Beograd (Srbija), Ortigia Sirakuza (Italija), Ydraikos NC (Grčija), Pays d’Aix (Francija), ZVL 1886 (Nizozemska).\n\nSkupina C (Kranj, Slovenija): Terrassa (Španija), Team Strasbourg (Francija), Honved Budimpešta (Madžarska), Telimar Palermo (Italija), Valis Valjevo (Srbija), Triglav Kranj (Slovenija).\n\nSkupina D (Barcelona, Španija): Trieste (Italija), Apollon Smyrnis (Grčija), Mediterrani (Španija), Crvena Zvezda (Srbija), BVSC-Zuglo (Madžarska), SKP Košice (Slovaška).\n\n(konec)",
    "V Kranju ponovno evropski vaterpolo": "V Kranju ponovno evropski vaterpolo\n\nKranj – Evropska plavalna federacija je opravila žreb skupin za igranje evropskega klubskega pokala LEN. Med 24 prijavljenimi moštvi iz enajstih držav je bil tudi prvak Slovenije kranjski AVK Triglav, ki mu je LEN zaupal organizacijo tekmovanja v skupini C, v kateri so še klubi Terrassa (Španija), Strasbourg (Francija), Honved Budimpešta (Madžarska), Telimar Palermo (Italija) in Valis Valjevo (Srbija). Turnir bo med 13. in 16. oktobrom v Kranj.",
    "Slovenija in Južna Tirolska primera dobre prakse": "Na pobudo generalnega sekretarja Antonia Guterresa je Generalna skupščina Združenih narodov (ZN) slavnostno obeležila 30-letnico sprejetja deklaracije o pravicah pripadnikov narodnih ter etničnih, verskih in jezikovnih manjšin. Na prireditvi sta med drugim spregovorila slovenski predsednik Borut Pahor in njegov avstrijski kolega Alexander Van der Bellen.\n\nPahor je poudaril, da je Slovenija zavezana promociji in uresničevanju vsebine deklaracije, kakor tudi mednarodnega pakta o državljanskih in političnih pravicah, saj vse od osamosvojitve naprej gradi trden ustavni in zakonski okvir za zaščito pravic manjšin. Slovenska ustava zagotavlja svobodno izražanje nacionalne pripadnosti, kulture, jezika in pisave. Italijanska in madžarska manjšina imata po ustavi pravico do stalnega predstavništva v parlamentu. Povedal je še, da slovenska soseščina ni bila nikoli “rožni vrt”, zato je še posebej ponosen na produktiven dialog s sosedi in se zahvaljuje kolegoma iz Italije in Avstrije za zavezo prizadevanjem, da dediščino veliko bolj temačnega obdobja pustimo za seboj.\n\nPosebni poročevalec za manjšinska vprašanja pri ZN Fernand de Varennes je južnotirolsko izkušnjo jezikovnih manjšin predstavil kot zgled in dokaz, da je manjšinska zaščita lahko primer dobre in dolgotrajne prakse. S to oceno je soglašal avstrijski predsednik Van der Bellen, ki je dejal, da je zgodovina Južne Tirolske boleča, s prizadevanji in dobro voljo vseh pa so v Bocnu, a tudi v Rimu in na Dunaju, dosegli odlične rezultate. Zasedanja v New Yorku se je udeležil tudi predsednik bocenske pokrajine Arno Kompatscher.",
    "Mercator, največje slovensko trgovsko podjetje, je talec spopada med Orbanom in Plenkovićem": "Zakaj želi hrvaški premier Andrej Plenković ustaviti madžarsko finančno operacijo, ki bo odločala o lastništvu Mercatorja?\n\nBodo Rusi Fortenovo in z njo Mercator prodali Madžarom, ali pa bo posel preprečil hrvaški premier Andrej Plenković (na fotografiji)?\n\nMercator je po finančnem zlomu Agrokorja lani spomladi dobil novega lastnika. To je postal koncern Fortenova, pravni naslednik Agrokorja, ki je prevzel njegovo premoženje. Do zdaj so imeli glavno besedo v Fortenovi Rusi.\n\nNajvečja lastnica hrvaškega koncerna, s tem pa tudi Mercatorja, je bila Sberbank. Toda po ruski agresiji na Ukrajino je bilo hitro jasno, da se bo morala Sberbank umakniti iz Fortenove. Ko se je banka znašla pod sankcijami EU, se je začela finančna operacija, ki je imela en cilj: da bo Sberbank svoj paket delnic, vreden okrog pol milijarde evrov, prodala kupcu, ki bo po volji hrvaški vladi.\n\nSTA Poseben zakon, ki je slovenskega trgovca ščitil pred finančnim izčrpavanjem med sanacijo Agrokorja, od lani spomladi ne velja več.\n\nŽe marca so mediji, tudi slovenski, poročali, da bo 43 odstotkov delnic Fortenove od Sberbank kupila madžarska skupina Indotek, ki je v lasti enega najbogatejših Madžarov Daniela Jellineka. Gre za enega ključnih ljudi iz poslovnega omrežja madžarskega premierja Viktorja Orbana. Jellinekov nepremičninski sklad Diofa se je v začetku leta v Sloveniji uradno potegoval za nakup Save, največje domače turistične skupine. Pozneje smo odkrili, da bi bil dejanski kupec slovenskih hotelov Orbanov zet Istvan Tiborcz. Toda zdaj se je z njegovimi načrti na Hrvaškem zapletlo.\n\nTudi Plenković je odkril Orbanovega zeta\n\nVse več je namreč znamenj, da namerava posel blokirati hrvaška vlada. Tednik Nacional, znan po odličnih virih v političnih in obveščevalnih krogih, je namreč v ponedeljek razkril, da se je hrvaški premier Andrej Plenković osebno zavzel za zaustavitev te transakcije. Obvestili naj bi ga o sumih, da je Jellinekov Indotek le krinka za madžarski kapital sumljivega izvora, povezan z Viktorjem Orbanom in njegovim zetom. V vrhu hrvaške vlade so pridobili tudi informacije, da gre za posel, o katerem se je Orban osebno dogovarjal z ruskim predsednikom Vladimirjem Putinom. Orban, vrsto let tesen politični zaveznik Janeza Janše, je po poročanju Nacionala Putina že takoj po ruskem napadu na Ukrajino prosil za dovoljenje za nakup delnic Sberbank.\n\nNecenzurirano.si To so lastniki koncerna Fortenova.\n\nKot je znano, je Orban pretekli konec tedna znova obiskal Moskvo – uradno zato, da se je udeležil pogreba zadnjega sovjetskega voditelja Mihaila Gorbačova. S Kremljem pa naj bi strukturo transakcije v zadnjih mesecih usklajeval tudi madžarski zunanji minister Peter Szijjarto. Plenkovićeva odločenost, da prepreči Orbanove načrte v Fortenovi, sicer sovpada z novo ohladitvijo v odnosih med Hrvaško in Madžarsko. Našo južno sosedo tako v zadnjih dneh pretresa afera Ina. Izbruhnila je po razkritju, da je eden od uslužbencev to hrvaško naftno družbo z nezakonito preprodajo plina oškodoval za več sto milijonov evrov. Plenković je javno zahteval razrešitev nadzornega sveta in uprave Ine, v kateri ima največji lastniški delež madžarska energetska skupina Mol. Časnik Večernji list, ki je tradicionalno blizu vladi, je tako Plenkovića v ponedeljek pozval, da mora \"zaradi Ine iti v vojno z Orbanom, če želi politično preživeti\".\n\nRezervni scenarij: prihaja hrvaški kralj plina\n\nTudi zato se na Hrvaškem že nekaj dni govori o drugem scenariju – da bi delnice Sberbank odkupila kar Fortenova sama. Če bi se to zgodilo, bi te delnice postale lastne. To bi pomenilo, da ne bi imele glasovalnih pravic, družba pa bi jih lahko pozneje umaknila. O tej možnosti je poročala tudi hrvaška televizija N1. Kar je najpomembnejše: v tem primeru bi največji lastnik Fortenove postala hrvaška energetska družba PPD, ki jo je Plenkovićeva vlada že med sanacijo Agrokorja izbrala za bodočega največjega hrvaškega lastnika Fortenove.\n\nPosnetek zaslona Podjetje Prvo plinarsko društvo (PPD) je hrvaški partner ruskega Gazproma. Lastnik in direktor PPD je Pavao Vujnovac (drugi z leve).\n\nLastnik in direktor PPD je Pavao Vujnovac, ki je v hrvaških medijih znan kot tamkajšnji plinski kralj. Družba je namreč hrvaška partnerica ruskega Gazproma. Vujnovac velja za osebo z odličnimi zvezami na Hrvaškem in v Rusiji. Pred dnevi je tako hrvaškim pokojninskim skladom za 47 milijonov evrov prodal hotel na Braču. Če bi Fortenova kar sama odkupila delež Sberbank, bi se 29 odstotkov delnic z glasovalno pravico v lasti PPD čez noč spremenilo v 51 odstotkov. S tem bi Vujnovac postal celo večinski lastnik Fortenove. od tega ga loči le še sklep skupščine delničarjev Fortenove, ki se bodo sestali v četrtek v Amsterdamu. V zadnjih tednih sta sicer propadla dva poskusa izpeljave skupščine, pri čemer je bil na dnevnem redu obakrat tudi odkup delnic v lasti Sberbank.\n\nKje je v tej igri Mercator\n\nA tudi ta scenarij odpira nemalo vprašanj, še posebej v zvezi z Mercatorjem. Kje bi lahko Fortenova našla pol milijarde evrov za poplačilo Rusov ob dejstvu, da mora koncern v letu dni refinancirati za dobro milijardo evrov lastnih dolgov, ni znano. Uradnih informacij o tem ni mogoče dobiti. Prav tako ni jasno, kako bi takšna finančna operacija vplivala na položaj Mercatorja. Kot je znano, poseben zakon, ki je slovenskega trgovca ščitil pred finančnim izčrpavanjem med sanacijo Agrokorja (»Lex Mercator«), od lani spomladi ne velja več.\n\nPo tretjem scenariju, ki se omenja v zadnjih dneh, bi delež Sberbank odkupili hrvaški pokojninski skladi, s čimer bi imeli hrvaški lastniki skoraj tričetrtinsko večino v Fortenovi. Zadnje dogajanje bi lahko pojasnilo, zakaj so Madžari v zadnjih mesecih na vsak način poskušali prikriti, kdo vse se skriva v ozadju posla. Nakup Fortenove so prikazovali kot običajno poslovno operacijo, v kateri bodo sodelovali z mednarodnimi partnerji. Že aprila so tako iz njihovih krogov prihajale informacije, da bo skupina Indotek posel izpeljala skupaj s francosko multinacionalko Auchan, ki ima v lasti verigo športnih trgovin Decathlon, modnega trgovca Orsay in več drugih blagovnih znamk.\n\nLetos spomladi so Madžari postali 47-odstotni lastniki Auchana, pri čemer se je kmalu začela omenjati možnost, da bi Mercator neposredno prešel v last Francozov. Pred dvema tednoma pa so sporočili, da so za nakup delnic Fortenove že pridobili soglasje več regulatorjev.",
    "Slovenci na koncu v Splitu zasedli zadnje, 16. mesto": "Slovenija je četrtič igrala na evropskih prvenstvih, na katerih je na 23 tekmah dosegla zgolj dve zmagi. Foto: Aleks Ander Sokler\n\nDopoldanska tekma v Spaladium Areni se je dobro začela za Slovence, ki so povedli z 2:1, a na žalost je bilo to edino vodstvo, zadela sta Martin Stele in 43-letni Matej Nastran.\n\nSlovenci, brez obolelega drugega vratarja Jureta Betona, poškodovanega Aleksandra Cerarja in izkušenega Martina Puša, ki je predčasno odpotoval domov, so prek Benjamina Popovića še izenačili na 3:3, a nato so Slovaki obrnili izid in dobili polčas s 6:3.\n\nTretja četrtina je bila izenačena, a ob koncu so prevladale izkušnje Slovaške, ki je osvojila 15. mesto, medtem ko so Slovenija domov vrača s 16. mestom.\n\nBalaz z več goli kot Slovenija\n\nSlovenski vaterpolisti zadnji na EP-ju\n\nNerešljiva uganka za varovance Krištofa Štromajerja je bil Samuel Balaz, ki je dosegel kar šest slovaških golov. Pri Slovencih je edini več kot gol dosegel Martin Stele (dva zadetka).\n\nSlovenija je do četrtega nastopa na evropskih prvenstvih v vaterpolu prišla po izključitvi Rusije zaradi invazije v Ukrajini. Za slovenski vaterpolo sicer velja, da je uspeh že, da so bili v kvalifikacijah na robu uvrstitve na EP, potem ko dolga leta zaradi propada vaterpolske zveze sploh ni bilo reprezentance.\n\nFinale EP-ja na TV SLO 2\n\nVse do sobote bodo zdaj oči navijačev uprte v sklepne boje. Torek prinaša vse štiri tekme četrtfinala. Izrazita favorita za polfinale sta Madžarska v dvoboju s Črno goro in Hrvaška proti Gruziji. Najbolj napet obračun gre pričakovati v dvoboju med Španijo in Grčijo, Italija pa je v boju s Francijo sicer favorit, a so Francozi v Splitu presenetili v osmini finala, ko so izločili Srbijo.\n\nNa TV SLO 2/MMC-ju si boste v neposrednem prenosu lahko ogledali še veliki finale evropskega prvenstva, ki bo v soboto ob 20.20.\n\n35. EVROPSKO PRVENSTVO – SPLIT 2022\n\nZa 15. mesto:\n\nSLOVAŠKA - Slovenija\n\n11:5 (3:2, 3:1, 2:2, 3:0)\n\nBalaz 6, Caraj 2, Molnar, Bačo in Tisaj po 1; Stele 2, Nastran, Kadivec in Popović po 1.\n\nVaterpolo - evropsko prvenstvo: Slovenija - Slovaška\n\nČetrtfinale:\n\nMADŽARSKA - Črna gora 11:8\n\nŠPANIJA - Grčija 9:5\n\nHRVAŠKA - Gruzija 15:5\n\nITALIJA - Francija 16:8",
    "Velik skok cen v gradbeništvu vpliva tudi na izvajanje projekta v Dolgi vasi -": "Predsednik sveta Pomurske madžarske samoupravne narodne skupnosti (PMSNS), krovne organizacije prekmurskih Madžarov, Ferenc Horváth, je aprila lani podpisal pogodbo z lastnikom (sedaj že nekdanjega) gostišča Kočar za nakup treh stavb. Gradbena dela za potrebe dijaškega doma oz. hostela ter gostišča bi se sicer že morala začeti, pa so povišane cene na trgu gradbincev načrte nekoliko prekrižale.\n\n\n\n\n\n\n\n\n\nŽe letošnjega januarja so se pričela rušitvena dela na območju nekdanjega gostišča Kočar v Dolgi vasi. Z delovnimi stroji so podrli stanovanjsko hišo nekdanjega lastnika, ki se je nahajala med obema objektoma gostišča, s tem pa so se tudi dejansko pričela dela, ki bodo vodila do prenove objektov in, kot kaže, tudi novogradnje. Po tem, ko je že znano, da želi PMSNS tukaj urediti prostore za študentsko in turistično nastanitev, je v ideji še nekakšna čarda oz. restavracija v sklopu športno-turističnega centra. Obnovitvena dela bi se sicer že morala začeti, a slednja zaradi večih dejavnikov še niso bila izvedena. Prvi in najbolj vpliven dejavnik je bil letošnji velik skok cen v gradbeništvu.\n\n“Pogodba z izvajalcem del je sicer podpisana, vendar se bo obnova zaradi nastalih okoliščin izvedla v dveh fazah,” je za Pomurski madžarski radio dejal Ferenc Horváth. V prvi fazi se bodo uredila prenočišča, katerih obnova se bo pričela v prihodnjih dneh in če bo šlo vse po načrtih se bodo dela prve faze zaključila januarja ali februarja. Za prvo fazo obnovitvenih del kupec menda ima dovolj finančnih sredstev, za izvedbo druge faze obnovitvenih del pa so prav tako imeli dovolj zagotovljenih sredstev, a je situacija zaradi podražitve materialov v gradbeništvu doprinesla k temu, da bo potrebnega še več truda. “Vsekakor je naš cilj, da ne bi projekt ostal nedokončan in menim, da je glavnega pomena prav to, da začenjamo najprej z obnovo prostorov kjer bodo prenočišča, saj bomo lahko že v naslednjem šolskem letu ponudili sobe prvim dijakom. Naj poudarim, da projekt v celoti finančno podpira madžarska vlada,” je še dejal Horváth.\n\nZa izvedbo prve faze obnovitvenih del imajo finančna sredstva zagotovljena v celoti in sicer nekaj manj kot 700 tisoč evrov po vseh podražitvah. Za izvedbo druge faze obnovitvenih del pa bomo, kot kažejo izračuni, potrebovali še vsaj 500 tisoč evrov. Cene v gradbeništvu so se zvišale, neugoden pa je tudi tečaj evro-forint."
}