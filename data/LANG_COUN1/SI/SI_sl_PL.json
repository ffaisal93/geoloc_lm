{
    "STA: Poljska bo državljanom ponudila osnovno vojaško usposabljanje": "Varšava, 26. septembra - Poljska vojska bo vsem državljanom, starim od 18 do 65 let, ponudila osnovno enodnevno vojaško usposabljanje, je danes sporočilo poljsko obrambno ministrstvo. Tečaj bo vključeval veščine rokovanja z orožjem, streljanja, bojevanja na blizu in branja zemljevidov, potekal pa bo v 17 vojaških oporiščih ob sobotah v oktobru in novembru.",
    "Poljska doživela dva najvišja poraza": "Poljska je s prebojem v polfinale pripravila veliko presenečenje, a na koncu ostala brez medalje. Foto: EPA\n\nNa portalu Športni SOS tokrat odgovarjamo na vaši košarkarski vprašanji. Še vedno ste vabljeni k postavljanju vprašanj (ne glede na šport).\n\nVabljeni k sodelovanju Vprašanja o športu, športni zgodovini in statistiki lahko pošljete po elektronski pošti ali Twitterju.\n\n\n\nŠportni SOS deluje tudi v avdioobliki ‒ naročite se na podkast SOS-odmev!\n\n2006. Ali je Poljska utrpela najvišji poraz v zgodovini polfinalov evropskih prvenstev?\n\nUroš Esih\n\nTako je. Francija je v prvem polfinalu letošnjega evropskega prvenstva premagala Poljsko s 95:54 in ji s tem zadala najvišji poraz v zgodovini polfinalov tega tekmovanja.\n\nZanimivo, tudi drugi najvišji poraz na predzadnji stopnički do naslova so doživeli Poljaki, ki so leta 1967 izgubili proti Sovjetski zvezi s 108:68.\n\nLe še en polfinale se je končal z več kot 30 točkami razlike. Bilo je leta 1963, ko je Sovjetska zveza Madžarsko premagala za 38 točk (89:51).\n\n2007. Ali je bila še kdaj taka razlika med obema polfinaloma? Francozi so zmagali za 41 točk, Španci pa za 5.\n\nKlemen Uhan\n\nTo pomeni, da je bila razlika med obema polfinaloma 36 točk.\n\nVečja razlika je bila le še enkrat. Že omenjenega leta 1967 je Sovjetska zveza premagala Poljsko s 40 točkami razlike (108:68), na drugi tekmi pa je Češkoslovaška ugnala Bolgarijo s tremi točkami (82:79). Razlika med obema polfinaloma je torej znašala 37 točk.",
    "Vsak dan prvi": "Namizna aplikacija Internet Explorer odhaja v pokoj\n\nZagotovite si nemoten vstop v svet aktualnih novic in jo nadomestite z najnovejšo verzijo Chromea, Firefoxa, Safarija ali Microsoft Edgea.",
    "Poljska škodo iz druge svetovne vojne ocenila na 1320 milijard evrov": "Varšava je že večkrat izrazila zahteve po odškodnini, a Poljska uradnega zahtevka Nemčiji do zdaj še ni poslala. Na fotografiji iz leta 2018 je prizor, ko je odvetnik Stefan Hambura (desno) razvil plakate z napisi: \"Nemci so umorili na milijone Poljakov in uničili Poljsko. Nemci morajo za to plačati.\" Foto: EPA\n\n\"Predstavljen znesek je bil izračunan s konservativno metodo, mogoče bi ga bilo še povišati,\" je na novinarski konferenci dejal Kaczynski in dodal, da bo Poljska zahtevala odškodnino za vse, kar so nacisti storili na Poljskem med letoma 1939 in 1945. Pot do reparacij je ocenil kot dolg in težek proces.\n\nZnesek je določila posebna poljska parlamentarna komisija. 1300 milijard je še precej višji znesek od 850 milijard evrov, na kolikor je škodo leta 2019 ocenil poslanec stranke PiS. Vladajoča stranka je odtlej večkrat pozvala k plačilu odškodnine, vendar Poljska do zdaj reparacij uradno ni zahtevala.\n\nNemčija se na napovedi iz Poljske še ni odzvala. V preteklosti je sicer večkrat zavrnila plačilo kakršnih koli odškodnin in zatrdila, da je bila zadeva že urejena s preteklimi sporazumi. Nemčija je sicer največji trgovinski partner Poljske, vendar so se odnosi med Berlinom in Varšavo v zadnjem času zaostrili.\n\nMed vojno ubitih šest milijonov Poljakov\n\nMed drugo svetovno vojno je bilo ubitih približno šest milijonov Poljakov, med njimi tudi trije milijoni poljskih Judov. Varšava je bila po vstaji leta 1944, v kateri je umrlo 200.000 civilistov, zravnana z zemljo. Leta 1953 je poljska komunistična oblast pod pritiskom Sovjetske zveze odstopila od vseh zahtevkov po reparacijah.\n\nPiS zdaj trdi, da je takratni sporazum neveljaven, ker se Poljska ni mogla pogajati o pravičnem nadomestilu. Vodja največje opozicijske stranke Državljanska platforma Donald Tusk pa trdi, da \"ne gre za reparacije\", temveč za politično kampanjo iskanja podpore za vladajočo stranko.",
    "Znan je prvi četrtfinalni par svetovnega prvenstva": "Američani so se pošteno namučili s Turki, četrtfinale so si zagotovili po petih nizih.\n\nAmeričani so se pošteno namučili s Turki, četrtfinale so si zagotovili po petih nizih. Foto: Guliverimage\n\nDogajanje na svetovnem odbojkarskem prvenstvu se je iz Stožic preselilo v areno v Glivicah, kjer so se Slovencem in Italijanom med četrtfinalisti svetovnega prvenstva pridružili Američani in Poljaki, ki se bodo med seboj udarili za polfinale. Prvi so s 3:2 izločili Turke, branilci naslova pa so s 3:0 odpravili Tunizijo. ZDA in Poljska so se pomerile že v skupinskem delu, ko so s 3:1 slavili domačini.\n\nSlovenci in Italijani so si s sobotnima zmagama s 3:1 nad Nemčijo oziroma Kubo kot prvi priigrali četrtfinalno vstopnico. Obe izbrani vrsti bosta četrtfinalnega tekmeca dobili v ponedeljek. Slovenci se bodo za polfinale in pot v Katovice v sredo pomerili z zmagovalcem dvoboja med Nizozemsko in Ukrajino, evropski prvaki pa z zmagovalcem srečanja med olimpijskimi prvaki Francozi in Japonci.\n\nAmeričani stežka prek Turčije\n\nNa uvodni nedeljski tekmi na Poljskem so si nasproti stali Američan in Turki, prvim je le uspelo upravičiti vlogo favorita, a kaj lahko bi se zgodilo presenečenje. Američani so povedli z 2:0, a Turčiji se je uspelo vrniti, izenačiti na 2:2, tako da je o četrtfinalistu odločal tie-break, v katerem je bilo do 12:12 povsem izenačeno, ob koncu pa je drugouvrščena reprezentanca letošnje lige narodov le strla odpor ter si s 15:12 zagotovila napredovanje.\n\nBranilci naslova Poljaki so s 3:0 premagali Tunizijo, v četrtfinalu jih čakajo Američani. Foto: Guliverimage\n\nDvakratni zaporedni svetovni prvaki Poljaki so zvečer pred domačimi gledalci s 3:0 premagali Tunizijo in napredovali v četrtfinale.\n\nV tem se bodo udarili z ZDA. Reprezentanci sta se srečali že v skupinskem delu, ko so s 3:1 slavili gostitelji.\n\nSlovenci po polfinale v sredo ob 21. uri\n\nV ponedeljek bodo v ospredju znova Stožice, zadnja četrtfinalista pa bosta znana v torek na Poljskem.\n\nČetrtfinale se bo začel v sredo, ob 17.30 bodo na delu Italijani, Slovenci pa bodo za polfinale igrali ob 21. uri.",
    "Baltske države in Poljska bodo omejile vstop ruskih državljanov": "Litva, Latvija, Estonija in Poljska so se dogovorile, da bodo najkasneje do 19. septembra uvedle omejitve pri vstopu ruskih državljanov z vizumi EU, so sporočili premieri štirih držav. Baltske države so se glede tega dogovorile že v sredo, vzrok za uvedbo omejitev pa je, kot so dejali, znatno povečanje priliva ruskih državljanov v EU.\n\n»Menimo, da prihodi ruskih državljanov postajajo resna grožnja naši javni varnosti in celotnemu schengenskemu območju, ki si ga delimo,« so v skupni izjavi zapisali predsedniki vlad omenjenih držav, poroča francoska tiskovna agencija AFP.\n\nDodali so, da so se »dogovorili o skupnem regionalnem pristopu ter izrazili politično voljo in trdno namero, da uvedejo začasne ukrepe na nacionalni ravni za ruske državljane, ki imajo vizume«. Ti ukrepi naj bi »omejili vstop v schengensko območje ruskim državljanom, ki tja potujejo s turističnimi, kulturnimi, športnimi ali poslovnimi nameni«.\n\nIzjeme bodo veljale za disidente, v primeru humanitarnih ali družinskih razlogov in za imetnike dovoljenj za bivanje v državah članicah EU, navaja AFP.\n\n»V celoti se zavzemamo za to, da je treba še naprej podpirati nasprotnike Putinovega režima in jim omogočiti, da zapustijo Rusijo,« so poudarili predsedniki vlad, a obenem dodali, da je »nesprejemljivo, da lahko državljani države agresorke prosto potujejo po EU, medtem ko se ljudi v Ukrajini muči in pobija«.\n\nPremieri štirih držav so izpostavili tudi, da si bodo, kar se tiče omejevanja potovanj ruskih državljanov, še naprej prizadevali za »skupni pristop na ravni EU«, še navaja AFP.\n\nOdločitev baltskih držav, ki se jim je zdaj pridružila Poljska, je prva tovrstna poteza v EU. V Estoniji sicer že od sredine avgusta velja blažja prepoved, v skladu s katero je vstop v državo omejen le ruskim državljanom s schengenskimi vizumi, ki so jih izdali estonski organi.\n\nEvropska komisija je v torek predlagala popolno zamrznitev izvajanja sporazuma o poenostavljenem izdajanju vizumov med EU in Rusijo. Če se bo to res zgodilo, bodo ruski državljani precej težje pridobili schengenske vizume.\n\nZa zamrznitev sporazuma so se sicer pred tednom dni na neformalnem zasedanju v Pragi že zavzeli zunanji ministri EU. Moskva je zamrznitev sporazuma označila za absurdno potezo, Kijev pa za polovični ukrep.",
    "Poljska odprla strateško pomemben kanal": "Elblag je namreč v zalivu Visla, po rusko Kaliningrajskem zalivu, katerega sever je del ruske eksklave Kaliningrad, jug pa pripada Poljski.\n\nElblag oziroma zaliv od Altskega morja loči ozek pas kopnega, imenovan tudi Istmus, in edina pot iz pristanišča v odprto morje je do zdaj vodila skozi ozek preliv v bližini kraja Baltiisk, na severu zaliva, ki je del ruskega Kaliningrada. Za plutje skozi je bilo zato treba pridobiti dovoljenje ruskih organov.\n\nZdaj pa so Poljaki izkopali nov kanal na poljskem jugu zaliva, približno pet kilometrov zahodno od kraja Krynica Morska. Za zdaj bo odprt le za manjše ladje, a dela se nadaljujejo in naj bi se končala do septembra prihodnje leto, poroča francoska tiskovna agencija AFP. Takrat ga bodo lahko prečkale tudi ladje, dolge do sto in široke do 20 metrov.\n\n\"Ta kanal smo želeli zgraditi, da nam za avtorizacijo ne bi bilo treba spraševati države, ki ni prijateljska (...) To je velika zmaga za Poljsko, velika zmaga za vse domoljube, velika zmaga za vse, ki razumejo besedo suverenost,\" je na slovesnem odprtju poudaril poljski predsednik Andrzej Duda.\n\nProjekt bo sicer Poljsko stal približno dve milijardi zlotov oziroma 420.000 evrov. Okoljevarstveniki ga ostro kritizirajo, saj naj bi spremenil ravni slanosti v zalivu in zato ogrozil lokalno favno in floro. A prevladali so politični interesi, še posebej po začetku ruskega napada na Ukrajino.\n\nZa odprtje je uradna Varšava tudi izbrala simboličen datum, saj je 17. septembra 1939 na Poljsko vkorakala sovjetska Rdeča armada, potem ko so jo nemške sile napadle že 1. septembra tega leta, spominja nemška tiskovna agencija DPA.",
    "Poljska od Rusije zahteva vrnitev slik, naropanih med drugo svetovno vojno": "Toda Glinski je tudi povedal, da je približno dvajset prejšnjih zahtev Moskvi naletelo na gluha ušesa, ko so jih prosili za vrnitev tisočih predmetov, ukradenih med drugo svetovno vojno.\n\nPiotr Glinski, poljski minister za kulturo. Foto: EPA\n\nMed njimi so bili arhivi nekdanjega nacističnega taborišča smrti Auschwitz, slike starih mojstrov, kot so Albrecht Dürer, Hans Holbein mlajši ali Lucas Cranach starejši, in rokopisi poljskih avtorjev, poroča Ameriška tiskovna agencija AP.\n\n\"Do danes (ruska) vlada ni pregledala nobene od zahtev,\" je Glinski povedal na tiskovni konferenci. Dodal je, da je Rusija edina med številnimi državami, ki so bile doslej naprošene, in Poljska na to temo sploh ni odgovorila.\n\nNova zahteva se nanaša na sedem slik italijanskih umetnikov, ki so zdaj v Državnem muzeju lepih umetnosti Puškin v Moskvi. Datirajo iz 14. do 18. stoletja in vključujejo deli Spinella Aretina in Lorenza di Credija. Pred vojno so bili v zbirkah družine Czartoryski v Goluchowu, v palači Wilanow ter v Poznanju, Vroclavu in Lodžu.\n\nGlinski je dejal, da je težko oceniti, koliko poljske umetnosti in kulture so med vojno uničile ali izropale okupacijske enote nacistične Nemčije in Sovjetske zveze, vendar je takrat veljalo, da so poljski muzeji izgubili približno 50 odstotkov svojih zbirk.\n\n\"Sledi več sto tisoč predmetov vodijo v Rusko federacijo in nekdanje sovjetske republike,\" je dejal Glinski. Rekel je, da Poljska \"ne bo nikoli nehala iskati ... kulturnih predmetov, ki so bili izropani\" med vojno.\n\nSamo od leta 2016 je Poljska dobila nazaj več kot 600 izropanih kulturnih artefaktov, vendar nobenega od njih iz Rusije, je po pisanja AP-ja še dejal Glinski.",
    "Slovenci pijančevali na dan tekme s Poljsko? KZS obtožbe označil za škodoželjne": "Bosanski mediji trdijo, da eden od razlogov za senzacionalen poraz Slovenije na tekmi s Poljsko tiči tudi v pijančevanju dela reprezentantov Slovenije na dan tekme s Poljsko. \"Pijanica\", kot pišejo bosanski mediji, naj bi se zaključila šele ob petih zjutraj, tekma pa je bila na sporedu ob 20.30. Rezultat obračuna seveda poznate vsi. Košarkarska zveza Slovenija je pijančevanje medtem že zanikala.\n\nBosanski portal Bhbasket.ba, ki eksluzivno razkriva zgodbo o pijančevanju slovenske reprezentance na dan pred tekmo s Poljsko, se sklicuje na vir iz Berlina. Kot so nam zatrdili pri omenjenemu mediju, so informacijo prejeli naravnost iz Berlina, viru pa verjamejo na besedo.\n\nZa komentar smo se ob informaciji, ki bi, če bi se izkazala za resnično, pretresla slovensko košarkarsko javnost, seveda obrnili tudi na Košarkarsko zvezo Slovenije. \"S takšnimi neresničnimi in škodoželjnimi obtožbami se na Košarkarski zvezi Slovenije ne ukvarjamo in jih niti ne komentiramo,\" so jasni pri KZS-ju.\n\nOtkrivamo: Slovenci pijančili do pet ujutro, a onda ih samljela Poljska https://t.co/HgTETp6t6c — BHBasket (@BHBasket) September 19, 2022\n\nNa parketu tekme Slovenija - Poljska (zmaga Poljakov z 90:87) je bilo sicer videti, da so nekateri slovenski košarkarji načeti kljub tridnevnemu počitku, ki so ga imeli na voljo po tekmi osmine finala z Belgijo. Predvsem Luka Dončić je bil videti zelo načet, njegovo gibanje ni bilo pravo, kot je kasneje razkril, je med tekmo dobil tudi protibolečinsko injekcijo. Slednji je sicer po tekmi prevzel odgovornost in sporočil, da je pustil soigralce in Slovenijo na cedilu.\n\n",
    "Poljska kupuje 96 ameriških jurišnih helikopterjev Apache": "Po njegovih besedah bodo prvi dobavljeni helikopterji priključeni enoti, ki se že ponaša z ameriškimi tanki Abrams, poroča poljska tiskovna agencija PAP.\n\nBlaszczak se je v četrtek udeležil pogovorov z državami zaveznicami o vojaški pomoči Ukrajini v ameriškem vojaškem oporišču v Ramsteinu v Nemčiji, kjer se je po lastnih besedah srečal tudi z obrambnim ministrom ZDA Lloydom Austinom. Kot je dodal, sta se pogovarjala ne samo o posodobitvi poljskih oboroženih sil, ampak tudi o navzočnosti ameriške vojske na Poljskem.\n\nAmeriški veleposlanik v Varšavi Mark Brzezinski je v odzivu na ministrovo objavo na Twitterju zapisal, da bi Poljska z nakupom 96 helikopterjev postala država z drugo največjo floto apachev, takoj za ZDA.\n\nKot navaja nemška tiskovna agencija DPA, je Poljska v zadnjih mesecih okrepila svoje sile z rabljenimi in novimi ameriškimi tanki tipa Abrams, s katerimi so nadomestili tanke sovjetske izdelave, ki so jih namenili sosednji Ukrajini za obrambo pred rusko agresijo.\n\nKonec avgusta je Blaszczak že napovedal, da bo Poljska od Južne Koreje kupila skoraj 400 tankov in samovoznih oklepnih havbic. Posel sta državi sklenili julija in je po pisanju južnokorejskih medijev vreden več milijard evrov. Še predtem je v začetku julija naznanil nakup 32 večnamenskih vojaških helikopterjev AW149 od italijanskega orožarskega podjetja Leonardo v vrednosti 1,75 milijarde evrov.",
    "Val 202 • Antikviz • Poljska": "Ne najpomembnejša, vsekakor pa zanimiva dejstva za zvedave poslušalce, ki morajo med petimi trditvami izbrati napačno.",
    "(EUROBASKET) Goran Jagodnik: Poljska že presegla svoje zmožnosti": "Šport\n\nDo knjižnice priljubljenih vsebin, ki si jih izberete s klikom na ❤ v članku, lahko dostopajo samo naročniki paketov Večer Plus in Večer Premium.\n\nKaj o današnjemu nasprotniku Slovenije na Eurobasketu meni Goran Jagodnik, ki je del svoje kariere preživel na Poljskem? \"Roko na srce, smo veliki favoriti. Če bomo igrali z energijo, ki smo jo pokazali proti Franciji in Nemčiji, Poljaki nimajo prav nobenih možnosti,\" ocenjuje nekdanji slovenski reprezentant.",
    "TV namigi: Proslava, Slovenija-Poljska in Podli fantje": "Sreda, 14. septembra\n\nProslava ob dnevu vrnitve Primorske k matični domovini: TV SLO 1 ob 20.00\n\nSlo., 2022. Režija: Yulia Roschina. Prenos. 80 min.\n\nNavdih za tokratno državno proslavo je izjemna dediščina letos preminulega pisatelja Borisa Pahorja: njegovo življenje, osebnost, literarni opus. Pahor je nazdravljal svobodi, resnici in pravici, načelom, ki vejejo iz njegovih del, pa tudi ljubezni, edini vrednoti, ki človeka zmore rešiti zla.\n\nUmetniški program bodo sooblikovali Tržaški partizanski pevski zbor Pinko Tomažič, Policijski orkester, Avtomobili, Vasko Atanasovski, Teo Collori, Lea Sirk, Jure Lesar, Štefica Graselli, Gregor Ravnik, Drago Mislej - Mef, plesalca Nastja Bremec Rinya in Michal Rinya ...\n\nSlovenija : Poljska: POP TV ob 19.45\n\nEvropsko prvenstvo v košarki. Četrtfinale. Prenos.\n\nEuroBasket Foto Annegret Hilse/Reuters\n\nBranilka naslova Slovenija nadaljuje pot na tem Eurobasketu, a po številnih presenečenjih je potrebno resno vzeti tudi neugodne Poljake, ki so slovensko reprezentanco v preteklosti že znali premagati. Žal pa bo moral Zoran Dragić, tako kot že na prejšnjem prvenstvu, zaključne tekme gledati s klopi, saj si je strgal stegensko mišico.\n\nZmagovalca četrtfinalne tekme v polfinalu čaka zmagovalec tekme Francija : Italija.\n\nPodli fantje: kino ob 20.00\n\nVikendova ocena: 3 (od 5)\n\nBad Boys. ZDA, 1995. Režija: Michael Bay. Igrajo: Will Smith, Martin Lawrence, Tea Leoni, Joe Pantoliano. Akc. film. 130 min.\n\nPodli fantje Foto Pro Plus\n\nMarcus in Mike delata na oddelku za mamila v Miamiju. Nekega dne preprodajalcem zaplenita heroin, vreden sto milijonov dolarjev. Njuno veselje traja kratek čas, saj jima plen pred nosom nekdo ukrade. Fanta imata le tri dni časa, da mamilo najdeta in končata primer.\n\nFilm stilsko spominja na Policaja z Beverly Hillsa, ki sta ga prav tako producirala Jerry Bruckheimer in Don Simpson. Na eni strani za humor z nenehnim besedičenjem poskrbita glavna lika, po drugi pa za akcijo poskrbijo pregoni z avtomobili in pretirane eksplozije. Povprečen, a zelo gledljiv film.",
    "Hrvaška in Nizozemska prvi polfinalistki Lige narodov, Avstrija in Wales v Ligo B": "Podajalec Ivan Perišić in strelec Marko Livaja sta zrežirala odločilni zadetek za hrvaško zmago v 69. minuti. Foto: EPA\n\nHrvati so gostovali na Dunaju in Avstrijce premagali z 1:3. S tem so Avstrijce poslali v Ligo B in pomagali tudi branilcem naslova Francozom, ki so brez poškodovanih Karima Benzemaja, Paula Pogbaja in Huga Llorisa na Danskem doživeli nov poraz (2:0), a zadržali tretje mesto na lestvici.\n\nAndreas Skov Olsen je dosegel drugi gol za Dansko na tekmi proti Franciji. Reprezentanci se bosta srečali tudi v predtekmovanju na bližnjem svetovnem prvenstvu v Katarju. Foto: EPA\n\nNa stadionu Ernsta Happla so ognjeni povedli že v 6. minuti, ko je po podaji Nikole Vlašića zadel Luka Modrić. Tri minute pozneje je po predložku Marcela Sabitzerja z glavo izenačil Christoph Baumgartner. Ker so Danci v Københavnu po prvem polčasu proti Franciji vodili z 2:0, so se Hrvati zavedali, da morajo za prvo mesto zmagati. Dragocene tri točke sta jim v 69. in 72. minuti zagotovila zadetka Marka Livaje in Dejana Lovrena z glavo po predložkih Ivana Perišića in Lovra Majerja.\n\nV skupini 4 so Nizozemci po junijski zmagi v Bruslju (1:4) še enkrat premagali Belgijce in tekmovanje končali šest točk pred sosedi. V Amsterdamu je bilo 1:0, v 73. minuti je po boljši igri v drugem polčasu po podaji iz kota mrežo z glavo zatresel kapetan Virgil van Dijk.\n\nPoljska je bila v Cardiffu še drugič boljša od Walesa (0:1) in v medsebojnem dvoboju potrdila obstanek. Po predložku Roberta Lewandowskega je bil v 58. minuti strelec Karol Swiderski. Valižani so neuspešno naskakovali zmago, ki bi jim prinesla tretje mesto, potem ko so v Vroclavu v 1. krogu izgubili z 2:1. S sijajnimi obrambami jih je v obup spravljal poljski vratar Wojciech Szczesny. Gareth Bale je v sodnikovem dodatku iz bližine stresel okvir vrat.\n\nLuka Modrić je v 6. minuti na Dunaju zadel za vodstvo Hrvaške z 0:1. Foto: EPA\n\nLiga narodov, 6. krog\n\nLiga A\n\nSkupina 1:\n\nAVSTRIJA - HRVAŠKA 1:3 (1:1)\n\nBaumgartner 9.; Modrić 6., Livaja 69., Lovren 72.\n\nDANSKA - FRANCIJA 2:0 (2:0)\n\nDolberg 34., Skov Olsen 39.\n\nVrstni red: Hrvaška 13, Danska 12, Francija 5, Avstrija 4.\n\nSkupina 4:\n\nNIZOZEMSKA - BELGIJA 1:0 (0:0)\n\nvan Dijk 73.\n\nWALES - POLJSKA 0:1 (0:0)\n\nSwiderski 58.\n\nVrstni red: Nizozemska 16, Belgija 10, Poljska 7, Wales 1.\n\nLiga C\n\nSkupina 1:\n\nFERSKI OTOKI - TURČIJA 2:1 (0:0)\n\nDavidsen 51., Edmundsson 59.; Gurier 89.\n\nLUKSEMBURG - LITVA 1:0 (0:0)\n\nRodrigues 88.\n\nVrstni red: Turčija 13, Luksemburg 11, Ferski otoki 8, Litva 1.\n\nVirgil van Dijk je v Amsterdamu takole matiral Thibauta Courtoisa. Foto: EPA\n\nSkupina 3:\n\nSLOVAŠKA - BELORUSIJA 1:1 (0:1)\n\nZrelak 65.; Bahar 45.\n\nAZERBAJDŽAN - KAZAHSTAN 3:0 (0:0)\n\nMaročkin 67./ag, Ozobić 74., Nurijev 91.\n\nRK: Alip 35./Kazahstan\n\nVrstni red: Kazahstan 13, Azerbajdžan 10, Slovaška 7, Belorusija 3.\n\nLiga D\n\nSkupina 1:\n\nANDORA - LATVIJA 1:1 (0:0)\n\nMOLDAVIJA - LIHTENŠTAJN 2:0 (0:0)\n\nVrstni red: Latvija in Moldavija po 13, Andora 8, Lihtenštajn brez točk.",
    "Navijaški utrip v Berlinu: Upajo na finale, a Poljske ne podcenjujejo": "Pred berlinsko Mercedes-Benz areno se že zbirajo slovenski navijači. \"Nestrpnost narašča tudi tukaj, navijači Slovenije in Poljske se počasi zbirajo, pričakovanja pa so previdno visoka,\" poroča iz Berlina dopisnica TV Slovenija Polona Fijavž.\n\nDa je Poljska na papirju lažji nasprotnik za Slovenijo, to še ni zagotovilo za slovensko zmago, in to poudarjajo tudi navijači.\n\n\"Pričakujemo najboljše, zdaj pa vidimo, kaj bo,\" je povedal eden izmed navijačev. \"Poljaki so nevarni nasprotniki, ampak jih ne smemo podcenjevati.\"\n\n\"Pogledaš našo reprezentanco, pogledaš druge, si rečeš, v četrtfinale moramo priti, ko zmagamo četrtfinale, pa igramo finale,\" je razložil logiko, zakaj ima kupljene že vstopnice tudi za finale drugi navijač, preden je z zbrano ekipo družno odpel \"Mi, Slovenci\".\n\nNavijaški utrip pred četrtfinalom med Slovenijo in Poljsko",
    "STA: Baltske države in Poljska uvedle omejitve za vstop ruskih državljanov": "Riga, 19. septembra - Litva, Latvija, Estonija in Poljska so se dogovorile, da bodo z današnjim dnem omejile vstop za ruske državljane na svoje ozemlje. Zanje tako s schengenskim vizumom za turistične, poslovne, športne ali kulturne namene vstop v te države odslej ne bo več dovoljen, poroča nemška tiskovna agencija dpa.",
    "Poljski košarkar razkril pomen fotografije z Dončićem": "Poljski reprezentant je bil deležen veliko pozornosti zaradi viralne fotografije v družbi dveh velikanov NBA košarke.\n\nPoljski reprezentančni branilec AJ Slaughter je na prizorišču evropskega prvenstva v Berlinu izkoristil proste trenutke za fotografiranje ob Luki Dončiću in Nikoli Jokiću. Slednji je za to priložnost celo pestoval njegovega sina.\n\nNastala fotografija, ki se je z veliko hitrostjo razširila po svetovnem spletu, pa ni zgolj ovekovečen prizor druženja treh košarkarjev, temveč ima po besedah Slaughterja tudi globlji pomen.\n\n\"Zahvaljujem se fantoma, ker sta bila tako prijazna, da sta se fotografirala z mano in mojim sinom. Za trenutek sem moral požreti svoj ponos in ju prositi za fotografijo,\" je za Basketnews priznal Slaughter.\n\n\"Z veseljem sta se fotografirala z nama, dobila pa sva spomin za vse življenje. Ko bo fant odrasel, bo spoznal, s kom je na sliki. Takrat se mi bo zahvalil. Še en utrinek z EuroBasketa 2022,\" je dodal Poljak.\n\nOb nastanku fotografije so bili vsi trije košarkarji še v igri za odličja na EP. Prva se je v osmini finala poslovila Srbija, nato pa v četrtfinalu še Slovenija.\n\nSaša Despot\n\nŠtevilni uporabniki družbenih omrežij se ob tem naslajali nad dejstvom, da je Slaughter edini preostali košarkar na turnirju.\n\n\"Držite mi otroka, mene čaka polfinale,\" so prizor pospremili pri Basketnewsu.\n\nFotografija je bila posneta nekaj dni pred tem, ko je Poljska v četrtfinalu z 90:87 šokirala favorizirano Slovenijo in s tem končala naše sanje o ubranitvi evropskega zlata. Slaughter je na tisti tekmi prispeval 16 točk (4/6 za dve, 2/8 za tri, 2/3 prosti meti), šest skokov, štiri podaje in tri ukradene žoge.\n\nPoljaki so nato v boju za finale pogoreli na celi črti proti Francozom, v nedeljo pa se bodo v tekmi za bron pomerili z Nemci.",
    "Konec velikih sanj Madžarov, strelska poslastica na Otoku": "Kapetan Hrvaške Luka Modrić je popeljal \"ognjene\" v vodstvu na Dunaju že v 6. minuti, a so Avstrijci izenačili že tri minute pozneje.\n\nKapetan Hrvaške Luka Modrić je popeljal \"ognjene\" v vodstvu na Dunaju že v 6. minuti, a so Avstrijci izenačili že tri minute pozneje. Foto: Guliverimage\n\nZačel se je zadnji krog lige narodov. V skupini A3 je prvo mesto in vstopnico za zaključni turnir po zmagi z 2:0 nad Madžarsko osvojila Italija, na drugem obračunu skupine pa sta se Anglija in Nemčija razšli z remijem (3:3). Kot prvi sta se na zaključni turnir, kjer se bodo junija 2023 potegovali za lovoriko, že v nedeljo uvrstili Hrvaška in Nizozemska. \"Ognjeni\" so na Dunaju pred kar 20 tisoč hrvaškimi navijači premagali Avstrijo in zadržali prednost pred Dansko, ki je bila še drugič letos boljša od Francije. Sosedski derbi med Nizozemsko in Belgijo je pripadel gostiteljem. Slovenija se bo za obstanek v skupini B potegovala v torek. Kekova četa potrebuje za ohranitev tretjega mesta na Švedskem vsaj točko.\n\nTretja izvedba lige narodov gre počasi h koncu. Slovenija letos prvič nastopa v drugi kakovostno najmočnejši skupini, po petih krogih pa je v družbi Srbije, Norveške in Švedske osvojila pet točk, kar zadošča za tretje mesto. Če ga bo hotela ubraniti, bo morala v torek v Solni, kjer gostuje pri Švedih, ostati neporažena. Izbranci Matjaža Keka odhajajo v Skandinavijo dobro razpoloženi. V soboto so v polnih Stožicah premagali Norveško (2:1), mladi as Benjamin Šeško pa je v obračunu napadalcev zasenčil svetovnega zvezdnika Erlinga Brauta Haalanda. Posavec je prispeval zadetek in podajo, prvi gol za Slovenijo pa je prispeval Andraž Šporar. Ljubljančana zaradi kazni rumenih kartonov v torek ne bo na igrišču, zaradi podobnega razloga ne bo smel nastopiti tudi Jasmin Kurtić.\n\nV torek bosta za prvo mesto v skupini B4 obračunali Norveška in Srbija. Vikingi so zaradi zmage v Beogradu (1:0) v prednosti, tako da jim za prvo mesto, s tem pa tudi napredovanje v elitno skupino A, zadošča že točka. V Oslu se obeta obračun najboljših strelcev lige narodov, Erlinga Haalanda (6 zadetkov) in Aleksandra Mitrovića (5).\n\nLiga narodov, 6. krog: Liga B:\n\nSkupina 4:\n\nTorek, 27. september:\n\n20.45 Norveška – Srbija\n\n20.45 Švedska – Slovenija Lestvica:\n\n1. Srbija 5 tekem – 10 točk\n\n2. Norveška 5 – 10\n\n3. Slovenija 5 – 5\n\n4. Švedska 5 – 3\n\nItalijani končali sanje Madžarov\n\nDanes je bilo zelo zanimivo v Budimpešti. V skupini A3 si je v zadnjem krogu vstopnico za zaključni turnir v neposrednem obračunu z zmago nad Madžarsko z 2:0 zagotovila Italija. Madžarska je bila po petih krogih presenetljivo najboljša ekipa v skupini A3, na koncu pa se je morala zadovoljiti z drugim mestom, za kaj več bi sicer Madžarom zadoščal že remi.\n\nOd elitne skupine lige narodov se poslavlja Anglija. Ta bo v zadnjem krogu na Wembleyju gostila Nemčijo, ki je v prejšnjem krogu doživela prvi poraz pod vodstvom Hansija Flicka. Elf je doma nepričakovano v Leipzigu izgubil proti Madžarski, ki se spogleduje z enim največjih podvigov od časov slovite ''madžarske konjenice'' s Ferencom Puskasom na čelu.\n\nV torek se bo odločalo o najboljšem tudi v skupini A2. Vodilni Portugalski bo skušala prekrižati načrte Španija. Obeta se vroč sosedski spopad v Bragi, Španci pa za skok na prvo mesto potrebujejo nujno zmago.\n\nKot prva na zaključni turnir Hrvaška in Nizozemska\n\nLe sedem minut po vstopu v igro je zadetek za Hrvaško dosegel Marko Livaja in si prislužil čestitke kapetana Luke Modrića. Foto: Reuters V nedeljo se je o zmagovalcih odločalo v dveh skupinah iz najmočnejše divizije A. Vodilna Hrvaška je v skupini A1 na Dunaju premagala Avstrijo (3:1), se ji maščevala za visok poraz v Osijeku (0:3), po zaslugi že četrte zaporedne zmage v ligi narodov pa je zadržala prvo mesto in se uvrstila na zaključni turnir.\n\nHrvaško je že v 6. minuti popeljal v vodstvo zimzeleni kapetan Luka Modrić, a veselje svetovnih podprvakov, ki jih je na stadionu Ernst Happel bodrilo 20 tisoč glasnih hrvaških navijačev, ni trajalo dolgo. Christoph Baumgartner je le tri minute pozneje izenačil, nato so gostitelji še nekajkrat nevarno ogrozili vrata gostov, a se je izkazal hrvaški vratar Dominik Livaković. V drugi polovici drugega polčasa so Hrvati po zadetkih rezervista Marka Livaje, soigralca Jana Mlakarja pri splitskem Hajduku, ter Dejana Lovrena prišli do prepričljive zmage.\n\nDancem ni pomagala še ena zmaga nad svetovnimi prvaki\n\nAndreas Olsen je tik pred koncem prvega polčasa podvojil prednost Danske, ki je premagala svetovne prvake z 2:0. Foto: Reuters Zaključni turnir lige narodov bo potekal junija 2023, na njem pa se bodo štiri zmagovalke A skupin potegovale za lovoriko, ki jo je nazadnje osvojila Francija. Slednja se je letos komaj rešila izpada iz druščine najboljših. Danska jo je še drugič letos ugnala. V Köbenhavnu je zmagala z 2:0, oba zadetka pa sta bila dosežena še v prvem polčasu. Če bi Avstrija v nedeljo ugnala Hrvaško, bi tako galski petelini šli po stopinjah Anglije in izpadli iz skupine A.\n\nPoleg Hrvaške si je nastop na zaključnem turnirju zagotovila še Nizozemska. Še drugič letos je premagala sosedo Belgijo. Zmagoviti zadetek je dosegel branilec Liverpoola Virgil Van Dijk, Poljska pa je na drugi tekmi v gosteh odpravila Wales.\n\nLiga narodov, 6. krog: Liga A:\n\nSkupina 1:\n\nNedelja, 25. september:\n\nAvstrija : Hrvaška 1:3 (1:1)\n\nBaumgartner 9.; Modrić 6., Livaja 69., Lovren 72.\n\n\n\nDanska : Francija 2:0 (2:0)\n\nDolberg 34., Olsen 39. Lestvica:\n\n1. Hrvaška* 6 tekem – 13 točk\n\n2. Danska 6 – 12\n\n3. Francija 6 – 5\n\n4. Avstrija** 6 – 4 Skupina 2:\n\nTorek, 27. september:\n\n20.45 Portugalska – Španija\n\n20.45 Švica – Češka Lestvica:\n\n1. Portugalska 5 – 10\n\n2. Španija 5 – 8\n\n3. Švica 5 – 6\n\n4. Češka 5 – 4 Skupina 3:\n\nPonedeljek, 26. september:\n\nAnglija : Nemčija 3:3 (0:0)\n\nShaw 72., Mount 75., Kane 83./11-m; Gündogan 52./11-m., Havertz 67., 87. Madžarska : Italija 0:2 (0:1)\n\nRaspadori 27., Dimarco 52. Lestvica:\n\n1. Italija* 6 – 11\n\n2. Madžarska 6 – 10\n\n3. Nemčija 6 – 7\n\n4. Anglija** 6 – 3 Skupina 4:\n\nNedelja, 25. september:\n\nNizozemska : Belgija 1:0 (0:0)\n\nVan Dijk 73.\n\n\n\nWales : Poljska 0:1 (0:0)\n\nSwiderski 58. Lestvica:\n\n1. Nizozemska* 6 – 16\n\n2. Belgija 6 – 10\n\n3. Poljska 6 – 7\n\n4. Wales 6 – 1 Liga B:\n\nSkupina 1:\n\nTorek, 27. september:\n\n20.45 Irska – Armenija\n\n20.45 Ukrajina – Škotska Lestvica:\n\n1. Škotska 5 – 12\n\n2. Ukrajina 5 – 10\n\n3. Irska 5 – 4\n\n4. Armenija 5 – 3 Skupina 2:\n\nTorek, 27. september:\n\n20.45 Albanija – Islandija Lestvica:\n\n1. Izrael* 4 – 8\n\n2. Islandija 3 – 3\n\n3. Albanija 3 – 1\n\n4. Rusija / Skupina 3:\n\nPonedeljek, 26. september:\n\nČrna gora : Finska 0:2 (0:0)\n\nAntman 47., Kallman 53. R.K.: Tomašević 17./Črna gora Romunija : Bosna in Hercegovina 4:1 (1:0)\n\nMan 38., Puscas 73., 86., Ratiu 79.; Džeko 77. Lestvica:\n\n1. BiH* 6 – 11\n\n2. Finska 6 – 8\n\n3. Črna gora 6 – 7\n\n4. Romunija** 6 – 7 Liga C:\n\nSkupina 1:\n\nNedelja, 25. september:\n\nFerski otoki : Turčija 2:1 (0:0)\n\nDavidsen 51., Edmundsson 59.; Gürler 89.\n\n\n\nLuksemburg : Litva 1:0 (0:0)\n\nRodrigues 89. Lestvica:\n\n1. Turčija* 6 – 13\n\n2. Luksemburg 6 – 11\n\n3. Ferski otoki 6 – 8\n\n4. Litva** 6 – 1 Skupina 2\n\nTorek, 27. september:\n\n20.45 Grčija – Severna Irska\n\n20.45 Kosovo – Ciper Lestvica:\n\n1. Grčija* 5 – 12\n\n2. Kosovo 5 – 6\n\n3. Severna Irska 5 – 5\n\n4. Ciper 5 – 5 Skupina 3:\n\nNedelja, 25. september:\n\nAzerbajdžan : Kazahstan 3:0 (0:0)\n\nMarochkin 66./ag., Ozobić 74., Nuriev 90.; R.K.: Alip 35./Kazahstan\n\n\n\nSlovaška : Belorusija 1:1 (0:1)\n\nZrelak 65.; Bakhar 45. Lestvica:\n\n1. Kazahstan* 6 – 13\n\n2. Azerbajdžan 6 – 10\n\n3. Slovaška 6 – 7\n\n4. Belorusija** 6 – 3 Skupina 4:\n\nPonedeljek, 26. september:\n\nGibraltar : Gruzija 1:2 (0:1)\n\nAnnesley 75.; Kvaratskhelia 19./11-m, Tsitaishvili 48. Severna Makedonija : Bolgarija 0:1 (0:0)\n\nDespodov 50. R.K.: Todoroski 14./Severna Makedonija Lestvica:\n\n1. Gruzija 6* – 16\n\n2. Bolgarija 6 – 9\n\n3. Severna Makedonija 6 – 7\n\n4. Gibraltar** 6 – 1 Liga D:\n\nSkupina 1:\n\nNedelja, 25. september:\n\nAndora : Latvija 1:1 (0:0)\n\nRosas 88.; Gutkovskis 50. Moldavija : Liechtenstein 2:0 (0:0)\n\nStina 90.+2, 90.+4 Lestvica:\n\n1. Latvija* 6 – 13\n\n2. Moldavija 6 – 13\n\n3. Andora 6 – 8\n\n4. Liechtenstein 6 – 0 Skupina 2:\n\nPonedeljek, 26. september:\n\nSan Marino : Estonija 0:4 (0:1)\n\nAnier 38., 77., Teniste 56., Sappinen 66. Lestvica:\n\n1. Estonija* 4 – 12\n\n2. Malta 4 – 6\n\n3. San Marino 4 – 0 * napredovanje v višjo skupino lige narodov\n\n** izpad v nižjo skupino lige narodov\n\nPreberite še:",
    "Poljakinja ostaja številka 1, Kaja Juvan 81.": "Poljska teniška igralka Iga Swiatek ostaja številka 1 na svetovni lestvici WTA in ima pred Tunizijko Ons Jabeur na drugem mestu več kot 5000 točk prednosti, na tretje pa se je s četrtega povzpela Španka Paula Badosa. Najboljša Slovenka Kaja Juvan je nazadovala na 81. mesto, Tamara Zidanšek pa napredovala na 92.\n\nMed igralkami iz prve deseterice je prišlo še do ene spremembe; mesti sta zamenjali tudi Belorusinja Arina Sabalenka, ki je po novem šesta igralka na lestvici WTA, ter Grkinja Maria Sakari, ki je zdaj sedma.\n\nOd Slovenk izstopata Kaja Juvan in Tamara Zidanšek. Juvanova je glede na minuli teden izgubila dve mesti in je 81. na svetu, Zidanškova pa je napredovala za osem mest in je 92.\n\nDalila Jakupović je ostala na 223. mestu, velik skok po lestvici pa je uspel Nini Potočnik, ki je glede na minuli teden napredovala za 63 mest in je po novem 303. igralka sveta.",
    "Giannis odšepal s parketa, Srbi tudi peto tekmo dobili z dvomestno prednostjo": "Odigrane so še zadnje tekme skupinskega dela EuroBasketa 2022. Hrvaška je s 27 točkami Bojana Bogdanovića premagala Ukrajino z 90:85 in tekmovanje v skupini C sklenila na tretjem mestu. Grčija jo je končala brez poraza. Giannis Antetokounmpo je dal 25 točk in Estonija je padla z 90:69. Zadnje mesto v osmini finala si je v skupini D priigrala Češka. To skupino je brez poraza dobila Srbija, ki je tudi na peti tekmi zmagala z dvomestno prednostjo. Z 96:69 je premagala Poljsko.\n\nZadnjo vozovnico za Berlin si je priigrala Češka. Proti Izraelu je v neposrednem obračunu za preboj iz skupine D že ob polčasu vodila za 16 točk, po tretji četrtini pa je postalo spet bolj zanimivo, saj jo je Izrael dobil s 25:14. Konec tekme je bil vendarle boljši za Čehe in do druge zmage so prišli z 88:77. S 14 točkami, 11 asistencami in osmimi skoki je izstopal Tomaš Satoransky. Prvi strelec Češke je bil sicer Vojtech Hruban s 25 točkami.\n\nBojan Bogdanović je nasul 27 točk in Hrvaška je tretjič zmagala. Foto: FIBA Hrvaška je v skupini C dosegla tretjo zmago na prvenstvu. S kar 27 točkami Bojana Bogdanovića – dosegel je tudi zadnje štiri za Hrvaško na tekmi – je premagala Ukrajino z 90:85. Še po treh četrtinah sta bili ekipi izenačeni. S petimi zmagami je skupino C na prvem mestu sklenila Grčija. Pa je Giannis Antetokounmpo dobil tekmo počitka. Proti Estoniji pa je bil znova prvi strelec tekme. Za zmago 90:69 je dal 25 točk. Pa je igral samo 19 minut. Razlog, da je igral tako malo pa, ker je obnovil poškodbo gležnja.\n\nS parketa je odkorakal v bolečinah. Selektor Dimitris Itoudis je po tekmi resnost poškodbe sicer skušal omiliti: \"Giannis tako ali tako ne bi več igral. Ne vem, zakaj tak cirkus. Giannis je bil zamenjan in dobil ledene obkladke kot vedno. Običajno se to zgodi za zaprtimi vrati, tokrat se je na očeh javnosti. Ampak vse je v redu.\"\n\nNikola Jokić je na zadnji tekmi igral 18 minut in dal 19 točk. Foto: FIBA\n\nZadnja tekma skupinskega dela je bila prava mala ekshibicija, saj je Srbija proti Poljski že ob polčasu vodila za 29 točk. Končni izid 96:69. Šest košarkarjev Srbije je bilo dvomestnih. Nikola Jokić je dal 19 točk, pa je igral manj kot 18 minut. Srbska reprezentanca je tako vseh pet tekem dobila z dvomestno prednostjo, je pa res, da je igrala v najlažji skupini. Kot zmagovalci skupine D bodo Srbi v osmini finala igrali proti izbrani vrsti Italije.\n\n𝐅𝐫𝐨𝐦 𝐧𝐨𝐰 𝐨𝐧 𝐢𝐭'𝐬 𝐰𝐢𝐧 𝐨𝐫 𝐠𝐨 𝐡𝐨𝐦𝐞.\n\n\n\nWho you got in the Round Of 16?#EuroBasket x #BringTheNoise pic.twitter.com/Ktpc1wQNeb — #EuroBasket 2022 (@EuroBasket) September 8, 2022\n\nČe se Slovenija prek Belgije v soboto prebije v četrtfinale, se bo tam pomerila z boljšim iz dvoboja osmine finala med Ukrajino in Poljsko. Pot do polfinala se ne zdi pretežka.\n\nEuroBasket 2022, skupinski del, 5. krog: Skupina C: Četrtek, 8. september, Milano:\n\nHrvaška : Ukrajina 90:85\n\nBogdanović 27, 7 sk., Mavra 13; Herun 21, Bliznjuk 16, 8 sk.\n\n\n\nEstonija : Grčija 69:90\n\nVene 19, Kriisa 12; Antetokounmpo 25, Slouskas 11\n\n\n\nVelika Britanija : Italija 56:90\n\nHesson 18, Wheatle 12; Fontecchio 18, Datome 13, Melli 11 Lestvica:\n\n1. Grčija* 5 - 10\n\n2. Ukrajina* 5 - 8\n\n3. Hrvaška* 5 - 8\n\n4. Italija* 5 - 8\n\n5. Estonija 5 - 6\n\n6. Velika Britanija 5 - 5 Skupina D: Četrtek, 8. september, Praga:\n\nFinska : Nizozemska 88:67\n\nMarkkanen 22, Huff 14; De Jong 21\n\n\n\nČeška : Izrael 88:77\n\nHruban 25, Vesely 16, 7 sk., Satoransky 14, 11 as., 8 sk.; Madar 16, Ginat 15\n\n\n\nSrbija : Poljska 96:69\n\nJokić 19, Milutinov 16, Gudurić 15, Micić 12; Michalak 17 Lestvica:\n\n1. Srbija* 5 - 10\n\n2. Finska* 5 - 8\n\n3. Poljska* 5 - 8\n\n4. Češka* 5 - 7\n\n5. Izrael 5 - 7\n\n6. Nizozemska 5 - 5 *v osmini finala\n\nOsmina finala (10. in 11. september) Sobota, 10. september (Nemčija, Berlin): 12.00 Turčija - Francija\n\n14.45 Slovenija - Belgija\n\n18.00 Nemčija - Črna gora\n\n20.45 Španija - Litva\n\n\n\nNedelja, 11. september (Nemčija, Berlin):\n\n\n\n12.00 Ukrajina - Poljska\n\n14.45 Finska - Hrvaška\n\n18.00 Srbija - Italija\n\n20.45 Grčija - Češka Četrtfinale (13. in 14. september) Nemčija/Črna gora – Grčija/Češka\n\nŠpanija/Litva – Finska/Hrvaška\n\nSlovenija/Belgija – Ukrajina/Poljska\n\nTurčija/Francija – Srbija/Italija Nemčija/Črna gora – Grčija/ČeškaŠpanija/Litva – Finska/HrvaškaSlovenija/Belgija – Ukrajina/PoljskaTurčija/Francija – Srbija/Italija\n\nPreberite še:",
    "Erik Janža o skupni točki Podolskega in Maroše, poljskem 'masakriranju' zaradi košarke, Olimpiji, Mariboru, Muri, Torcidi ...": "Devetindvajsetletni Prekmurec uživa v dresu Gornika.\n\nNi ravno veliko slovenskih igralcev, ki so se v tujih klubih preizkusili v vlogi kapetana. V to skupino izbrancev spada Erik Janža; 29-letni Prekmurec od začetka aktualne sezone v poljskem prvoligašu Gorniku, del katerega je tudi nekdanji veliki nemški zvezdnik Lukas Podolski, igra s trakom na roki. Podolski, svetovni prvak z nemško izbrano vrsto ter nekdanji napadalec Kölna, Bayerna, Arsenala, Interja, Galatasaraya in drugih klubov, je uresničil svojo veliko željo, ki jo je razkril že zdavnaj: \"Moje sanje so ob koncu kariere zaigrati za Gornik. To je ekipa, za katero navijam v svoji domovini na Poljskem. Redno spremljam vse tekme. Vsako leto, ko obiščem svojce v Zgornji Šleziji, se tam rad srečam s prijatelji in znanci ter izčrpno poklepetam z njimi.\"\n\n\"Da so mi namenili takšno spoštovanje, je zame seveda veliko priznanje. Ponosen sem! Za tujca je to gotovo izjemna čast. Nad takšno vlogo sem bil presenečen, čeprav sem hkrati potihoma upal, da bi se to lahko zgodilo, saj sem med igralci z najdaljšim stažem v ekipi. Res je prijeten občutek, ko veš, da te nekdo tako tako ceni. Vrhunski,\" je o statusu vodje slačilnice povedal Erik Janža.\n\nPričakovati je bilo, da bo v te čevlje stopil Lukas Podolski, ki se je zasedbi pridružil lansko poletje. \"Temu se je odrekel. Zatrdil je, da tega ne potrebuje in da želi klubu po najboljših močeh pomagati na drugačen način – ne le na igrišču, kjer vedno daje vse od sebe. Dela ogromno drugih stvari. Zanimiv je za medije in sponzorje, temu primerno je izpostavljen. Gornik je po njegovi zaslugi nedvomno dobil precej dodatnih finančnih sredstev,\" je pojasnil otrok Mure in poudaril, da 37-letni napadalec v ekipi nima niti najmanj zvezdniškega statusa. Noče ga imeti. \"Kakšen zvezdniški status neki. Je eden izmed nas, je kot vsi drugi. Če se pogovarjam z njim ali Amadejem Marošo, ni nobene razlike. Res je sijajen, pozitiven človek!\"\n\n\n\nPo porazu košarkarjev so me 'masakrirali'\n\n\n\nErik Janža je začel svojo četrto sezono v dresu Gornika, kjer je bil še pred kratkim edini Slovenec. Zdaj so trije, saj sta se mu pridružila že omenjeni Amadej Maroša in Blaž Vrhovec. \"Seveda se družimo. Lepo je, da nas je več in se lahko malce več pogovarjamo po slovensko, prekmursko. Oba sta se dobro vključila v ekipo, ki je znana po tem, da hitro in brez težav sprejme nove igralce. Vrhovec je bil na zadnji preizkušnji že član začetne enajsterice, zdaj čakamo, da zabije še Maroša,\" se je nasmejal nekdanji igralec Mure, Domžal in Maribora ter pristavil: \"Sam pravi, da še ni stoodstotno pripravljen, ampak videti je, da iz dneva v dan napreduje, in ne dvomim, da bo kmalu začel prispevati k uspehom moštva.\"\n\nV preteklem obdobju našemu sogovorniku ni bilo ravno prijetno. Ne zaradi kakršnihkoli preglavic v klubu, temveč so za to poskrbeli Luka Dončić in soigralci. Mar je treba ponavljati, da je Poljska na evropskem prvenstvu z zmago nad Slovenijo pripravila senzacijo? \"Ah, o tem me raje ne sprašujte,\" je globoko vzdihnil. \"Da, soigralci so me zelo zbadali, niso mi dali miru. Seveda sem bil prepričan o naši zmagi. Tako zelo, da sem v nekem trenutku 'obljubil', da me v primeru kakšnega čudeža oziroma slovenskega poraza tri dni ne bo na trening. Rekel sem jim, naj pač igrajo odbojko, v kateri so odlični in ki je drugi najbolj priljubljen šport za nogometom, košarko pa naj pustijo drugim. Potem pa ... Treba je bilo trpeti in preživeti vsaj dva dneva 'masakriranja'. Presenečenje je bilo toliko večje, ker Poljaki košarke dejansko ne spremljajo kaj prida. S tako pomembnimi tekmami je drugače, to gledajo, a le redki znajo denimo našteti igralce, ki jim je z uvrstitvijo v polfinale uspel podvig. Nogomet in odbojka, to je to – to je na Poljskem pomembno.\"\n\nProfimedia\n\nSkoraj si ne bi mogel želeti boljšega okolja\n\n\n\nV nadaljevanju smo se dotaknili ligaškega dogajanja. Gornik je po 10 odigranih krogih s tekmo manj na 10. mestu lestvice. \"Težko je reči, ali je to dobro ali ne. Ni vrhunsko, a ni niti slabo, vsekakor pa drži kot pribito, da bi s samo kančkom sreče lahko imeli nekaj točk več. Ampak razlike niso velike, kakovost ekip je dokaj izenačena. Če bomo zmagali na zaostali tekmi, bomo takoj blizu zasedbam pri vrhu, prvenstvo bo zanimivo. Nimamo konkretno določeno, kaj bi morali doseči, a seveda je jasno, da bi bili radi uspešni. Iz tekme v tekmo, iz kroga v krog. Boriš se za to, da bi bil na lestvici čim višje, kar je pomembno tudi zaradi finančnih nagrad, ki jih liga namenja klubom in so odvisne od uvrstitve ob koncu sezone ter so vse prej kot majhne. Verjamemo, da bi lahko kaj naredili tudi v pokalnem tekmovanju. Morda bi se Gornik po dolgem času lahko znova boril za lovoriko. Bomo videli, upamo na najboljše.\" K temu dodajmo, da se lahko v Zabrzah pohvalijo s številnimi trofejami, a zadnjo so osvojili leta 1988. Takrat so se veselili 14. naslova prvaka, šestkrat so bili najboljši v pokalu.\n\nErik Janža je v dozdajšnjem delu prvenstva igral zelo dobro, v devetih dvobojih se je dvakrat vpisal tudi med strelce. \"Vedno je lahko bolje, a mi gre kar dobro, zadovoljen sem. Ustreza mi slog igranja. Smo dinamični, tekmece napadamo visoko, veliko sodelujem v napadalnih akcijah, toda glavno je, da uživam. Skoraj si ne bi mogel želeti boljšega okolja, ki bi me tako lepo sprejelo in me spoštuje. To si prizadevam vračati z dobrimi igrami. Včasih se ne izide in odigraš tudi slabše, a vedno se trudim, da bi pokazal vse, česar sem v določenem trenutku sposoben. Ljudje to prepoznajo.\"\n\nNavijači so izjemni\n\nPomemben del Gornikove zgodbe v Zabrzah so navijači; tamkajšnja Torcida vedno znova pripravili čudovito ozračje. \"Na domačem stadionu nas nenehno spodbuja vsaj 15 tisoč gledalcev, tekma je vedno dogodek. Kulisa je čudovita, navijači so izjemni. Z nami so v dobrem in slabem, množično nas spremljajo tudi na gostovanjih, kjer se pogosto počutimo kot doma. V zadnjem krogu smo igrali v Kielcah že ob 12.30. Do tja je štiri ure vožnje, a jih je bilo kljub temu 1500. Res so fantastični in predstavljajo dodaten motiv. Vsa ta čustva te prevzamejo in ne gre drugače, kot da v vsakem trenutku daješ vse do sebe,\" je poudaril kapetan Gornika.\n\nŠe vedno podrobno spremlja dogajanje na slovenskem prvoligaškem prizorišču, kjer je Olimpija na vrhu kar precej pobegnila, Maribor se je po klavrnem začetku začel malce pobirati, Mura se ubada s težavami … \"Olimpija trenutno igra najbolje, zasluženo je na vrhu. Igra odlično, igralci so samozavestni, prav tako je opazna povezanost med trenerjem in ekipo. Albert Riera je vse skupaj dvignil na visoko raven in Mariboru bo zelo težko. Z dvema zaporednima zmagama se je sicer malce dvignil, a to še vedno ni to, kar bi vijoličasti morali kazati, Mura pa … Menim, da vse skupaj vendarle ni tako slabo, kot bi lahko sklepali po rezultatih. Črno-beli so kar nekaj točk izgubili po nepotrebnem, vendar kljub temu mislim, da spadajo med najboljše tri ekipe. Verjamem, da bodo to tudi dokazali.\"\n\nStrinjam se s Čontalo\n\nPo porazu z zmaji so razmere na ravnici dokaj naelektrene, na udaru kritik se je znašel zlasti trener Damir Čontala. \"Spremljam dogajanje in mislim, da tako hude kritike niso primerne, niso fer. Vemo, da je stopil v velike čevlje, komurkoli v njegovi vlogi bi bilo neizmerno težko. Gotovo pa je zanimivo, da ga imajo nekateri v zobeh že vse od imenovanja. Strinjam se z njim, da gre za okolje, ki bi rado imelo domač kader, toda po porazu so ravno domači krivi za vse. Domači so klubu dali veliko in še vedno dajejo. Nekateri drugi bi lahko več, ampak to že ni moja stvar. Muri želim, da se dvigne in prvenstvo konča med tremi najboljšimi moštvi. Tega je nedvomno sposobna. Seveda pa se je nihanjem nemogoče izogniti, prej ali slej pride do padca. Vemo, da so najzahtevnejša prav obdobja po največjih uspehih. Zavedati se je treba, da je vse to, kar je uspelo Muri, težko ponavljati.\"\n\nZa konec smo odprli še reprezentančno rano. Kako boleča je? \"Ne vem, kaj naj rečem,« se je najprej odzval Erik Janža in nadaljeval: »Z nikomer nimam stika, z nikomer nisem govoril. Priznam, da sem v zadnjem času dobil kar nekaj vprašanj, ali so v Sloveniji pozabili name oziroma kaj je narobe, da me ni zraven. Odgovora ne poznam, vendar se s tem nočem obremenjevati. Vem, kaj je moje delo, in iz dneva v dan se trudim, da bi ga opravil čim bolje. Če bi bilo to nagrajeno z vpoklicem v izbrano vrsto, še toliko bolje, če ne, pa pač gremo naprej.\"",
    "Poljska bo od Nemčije zahtevala povrnitev vojne škode": "Pošta Slovenije je v okviru Evropskega tedna mobilnosti v Celju začela v določenih delih mesta pošiljke dostavljati brezogljično. Z drugimi besedami, za dostavo bodo poskrbeli z električnimi vozili, s tem pa se bo Celje pridružilo nekaterim evropskim mestnim središčem, kjer tovrstne cone že obstajajo. Taka dostava naj bi prihranila najmanj 40 ton ogljikovega dioksida na leto.",
    "Organizatorja odpovedala koncerta Rogerja Watersa v Krakovu": "Oleni Zelenski je napisal odprto pismo. Foto: Reuters\n\nBritanski glasbenik Roger Waters je trenutno na turneji This Is Not a Drill. V okviru te bi moral 21. in 22. aprila prihodnje leto nastopiti tudi v poljskem mestu Krakov, a se je to spremenilo. \"Njegov menedžer se je odločil, da bo nastopa odpovedal, razloga ni navedel,\" je prvotno trdilo krakovsko prizorišče Tauron Arena in dodalo, da tako načrtovanih dogodkov ne bo.\n\nTo trditev pa je izvajalec oklical za neresnično – niti on niti njegova ekipa naj ne bi odpovedala nastopov. \"Res je, da je Lukasz Wantuch grozil s sestankom, na katerem bi mestni svet prosil, da me razglasijo za persono non grato,\" je zapisal na Facebooku in pojasnil, da naj bi razlog za to tičal v njegovih javnih prizadevanjih, \"da vse vpletene v katastrofalno vojno v Ukrajini, posebno ameriško in rusko vlado, spodbudi, da bi dosegle mir, ne pa da se vojna stopnjuje do bridkega konca, ki bi lahko bila jedrska vojna in konec življenja na tem planetu\".\n\nOb tem je pripomnil, da Wantuch očitno ne pozna njegove zgodovine delovanja glede človekovih pravic, mestni svetnik pa naj bi \"dobre ljudi Krakova\" pozval, naj ne kupujejo vstopnic za njegov nastop. Waters sicer meni, da jih je tako prikrajšal za priložnost, da se odločijo sami, odpoved koncertov pa naj bi zanj pomenila \"žalostno izgubo, saj se je veselil, da bo z ljudmi iz Poljske delil svoje sporočilo ljubezni\".\n\nV odprtem pismu je kritiziral tudi Zahod in Nato\n\nSprožil je val ogorčenja. Foto: AP\n\nNa spletni strani arene so sicer že objavili, da so koncerta dejansko odpovedala organizatorja Tauron Arena in Live Nation Polska. Svoje odločitve nista pojasnila. Na seznamu turneje sicer še vedno ostajajo preostale evropske postaje, nastopil bo tudi v Budimpešti, Bologni, Milanu in Pragi.\n\nKot je že zapisal Waters, je mestni svet v Krakovu prihodnji teden res nameraval glasovati o predlogu, da bi 79-letnega nekdanjega člana zasedbe Pink Floyd predlagali za nezaželeno osebo (persona non grata). Ta je namreč pred kratkim val ogorčenja sprožil zaradi svojega stališča o vojni v Ukrajini – tudi Poljska je namreč ena izmed zvestih zaveznic Kijeva.\n\nPrvi dami Ukrajine Oleni Zelenski je namreč napisal odprto pismo, v katerem jo je pozval, naj svojega moža prosi, naj izbere drugačno pot, \"ekstremne domoljube\" pa je okrivil za to, da so Ukrajino speljali na pot do katastrofalne vojne. Obenem je kritiziral Zahod, predvsem Washington, da Ukrajino oskrbuje z orožjem, in zvezo Nato, ker naj bi izzivala Rusijo.",
    "Povzetek in vrhunci tekme Ukrajina 86-94 Poljska na EuroBasketu 2022": "Hvala vsem, da ste se nam pridružili v tem intenzivnem boju z razburljivim koncem. V veselje mi je biti z vami.\n\nSlaughter je zadel oba prosta meta in Poljski zagotovil štiri točke prednosti\n\nMateusz Ponitka vodi na Poljskem s petimi točkami prednosti\n\nKoš Sviatoslasa Mykhaliuka je Ukrajince približal na tri točke\n\nS tremi točkami Mateusza Ponitke je Poljska povedla z devetimi točkami prednosti\n\nMichal Sokolowski je s tremi točkami povečal vodstvo Poljske na 6 točk, ukrajinski selektor na tekmi.\n\nMateusz Ponitka je zadel oba prosta meta za izenačenje\n\nTrojka Isufa Sanona v četrti četrtini\n\n\n\nIsuf Sanon je storil prekršek ob pisku ob zadnji posesti v tretji četrtini;\n\nArtem Pustovai je ukrajinsko stran znova popeljal v vodstvo z 2+1;\n\nArtem Pustovy je s polaganjem izenačil rezultat na 64;\n\nMatanza je zadel oba prosta meta in Poljake približal na dve točki;\n\nAlejandro Dziewa je dobil tri pozitivne točke za Poljsko z 2+1;\n\nMichael Sokolovsky je s trojko izenačil, ukrajinski selektor pa je tekmo prekinil s timeoutom; READ Predsednik Govind je sprejel poverilna pisma veleposlanikov Luksemburga, Slovenije in Izraela.\n\nSvyatoslav Mykhaliuk je z dvema prostima metoma Ukrajini povišal +3.\n\n\n\nSvyatoslav Mykhaliuk je ob pisku zadel trojko, a žoga ni šla noter;\n\nSlaughter je dosegel koš za Poljsko.\n\nVjačeslav Bobrov je s trojko Ukrajincem prinesel ugodno prednost 4 točk;\n\nVjačeslav Bobrov je znova postavil Ukrajino v vodstvo, Poljska pa izsilila prekinitev;\n\nBobrov je zadel enega od prostih metov in Ukrajino približal na točko\n\nMatanza je Poljsko z lepim košem povišal za pet točk, zdaj pa je tekmo prekinil ukrajinski selektor.\n\nArtem Pustovyi je prekinil igro na začetku druge četrtine in popeljal Ukrajino v vodstvo;\n\n\n\nArtem Pustovy je s košem ob piskanju približal ukrajinsko ekipo na tri točke;\n\nBobrov je s trojko zmanjšal zaostanek na 3 točke\n\nMatanza je s trojko prinesel Poljski šest točk prednosti\n\nBogdan Bliznyes je sam zaključil z lepim košem, ko je vozil poleg Transitiono n.\n\nMateusz Ponitka je s košem Poljske prinesel dve točki prednosti\n\nBalcerowski je odgovoril s trojko in znova popeljal Poljsko v vodstvo;\n\nAlex Len je zadel s trojko in izenačil na 7-vse READ Benfica vs. Liverpool - Spletni prenosi v živo in informacije o globalni televiziji - Oglejte si Liverpool FC\n\nMykhaliuk ukrade in zadene z zabijanjem ter zmanjša prednost na eno točko\n\nMatanza je s trojko dosegla 0-5 za Poljsko\n\nzmaga; Ukrajina je zgodaj skočila in imela prvo posest na tekmi;\n\nV Berlinu zaigrajo državne himne, preden igralci slišijo zadnja navodila svojih trenerjev.\n\nZmagovalec tega dvoboja se bo v četrtfinalu pomeril s Slovenijo, saj bodo Slovakinje, ki jih vodi Dančić, poskušale braniti naslov, saj so aktualne prvakinje turnirja.\n\nTekma med Ukrajino in Poljsko se začne čez 1 uro, predogled tekme in minuto za minuto si lahko ogledate tukaj na VAVEL\n\n\n\nPoljska reprezentanca je pred začetkom EuroBasketa odigrala pet prijateljskih tekem, od tega je skupno odigrala pet tekem in le dve zmagala. Odigrali so dve tekmi kvalifikacij za naslednje svetovno prvenstvo, v katerih so izgubili proti Hrvaški, premagali pa Avstrijo. Na Eurobasketu so premagali Češko, Izrael in Nizozemsko ter izgubili proti Srbiji in Finski. Na koncu so v skupini D zasedli tretje mesto. READ Božični filmski koktajl - Božiček The Movie\n\nUkrajinska reprezentanca je na EuroBasket prispela po šestih porazih in eni zmagi. Kvalifikacije za svetovno prvenstvo proti Islandiji in Italiji, oba poraza. V pripravah so odigrali štiri prijateljske tekme, od katerih so zmagali le na eni. Na letošnjem Eurobasketu so dobili prve tri tekme proti Italiji, Estoniji in Veliki Britaniji, izgubili pa proti Grčiji in Hrvaški. Na koncu se je kvalificiral kot drugi najboljši v skupini;\n\nUkrajina in Poljska sta se med seboj pomerili trikrat, zmagala pa je ukrajinska reprezentanca. Nazadnje sta se srečali 12. avgusta na mednarodni prijateljski tekmi, kjer je Ukrajina slavila s 60:88. Leta 2013 sta se srečali tudi na prijateljski tekmi, a tokrat s tesnim rezultatom (83:84). Pred letom dni sta se srečala na evropski košarkarski turneji. Na Eurobasketu sta se srečala prvič;\n\nV osmini finala EuroBasketa 2022 se srečata Ukrajina in Poljska\n\n",
    "Poljski premier Morawiecki Putinu ne ostaja dolžan: “Če razume samo moč, mu jo bomo pokazali!”": "",
    "STA: Izidi nogometne lige narodov": "LIGA A: * Skupina 1 (nedelja, 25. 9.): Avstrija - Hrvaška 1:3 (1:1) Danska - Francija 2:0 (2:0) - lestvica: 1. Hrvaška 6 4 1 1 8:6 13 2. Danska 6 4 0 2 9:5 12 3. Francija 6 1 2 3 5:7 5 4. Avstrija 6 1 1 4 6:10 4 * Skupina 2 (torek, 27.9.): 20.45 Portugalska - Španija 20.45 Švica - Češka - lestvica: 1. Portugalska 5 3 1 1 11:2 10 2. Španija 5 2 2 1 7:5 8 3. Švica 5 2 0 3 4:8 6 4. Češka 5 1 1 3 4:11 4 * Skupina 3 (ponedeljek, 26.9.): Anglija - Nemčija 3:3 (0:0) Madžarska - Italija 0:2 (0:1) - lestvica: 1. Italija 6 3 2 1 8:7 11 2. Madžarska 6 3 1 2 8:5 10 3. Nemčija 6 1 4 1 11:9 7 4. Anglija 6 0 3 3 4:10 3 * Skupina 4 (nedelja, 25.9.): Nizozemska - Belgija 1:0 (0:0) Wales - Poljska 0:1 (0:0) - lestvica: 1. Nizozemska 6 5 1 0 14:6 16 2. Belgija 6 3 1 2 11:8 10 3. Poljska 6 2 1 3 6:12 7 4. Wales 6 0 1 5 6:11 1 LIGA B: * Skupina 1 (torek, 27.9.): 20.45 Irska - Armenija 20.45 Ukrajina - Škotska - lestvica: 1. Škotska 5 4 0 1 11:5 12 2. Ukrajina 5 3 1 1 10:4 10 3. Irska 5 1 1 3 5:5 4 4. Armenija 5 1 0 4 2:14 3 * Skupina 2 (torek, 27.9.): 20.45 Albanija - Islandija - lestvica: 1. Izrael 4 2 2 0 8:6 8 2. Islandija 3 0 3 0 5:5 3 3. Albanija 3 0 1 2 4:5 1 4. Rusija 0 0 0 0 0:0 0 * Skupina 3 (ponedeljek, 26.9.): Črna gora - Finska 0:2 (0:0) Romunija - Bosna in Hercegovina 4:1 (1:0) - lestvica: 1. BiH 6 3 2 1 8:8 11 2. Finska 6 2 2 2 8:6 8 3. Črna gora 6 2 1 3 6:6 7 4. Romunija 6 2 1 3 6:8 7 * Skupina 4 (torek, 27.9.): 20.45 Norveška - Srbija 20.45 Švedska - Slovenija - lestvica: 1. Srbija 5 3 1 1 11:5 10 2. Norveška 5 3 1 1 7:5 10 3. Slovenija 5 1 2 2 5:9 5 4. Švedska 5 1 0 4 6:10 3 LIGA C: * Skupina 1 (nedelja, 25.9.): Ferski otoki - Turčija 2:1 (0:0) Luksemburg - Litva 1:0 (0:0) - lestvica: 1. Turčija 6 4 1 1 18:5 13 2. Luksemburg 6 3 2 1 9:7 11 3. Ferski otoki 6 2 2 2 7:10 8 4. Litva 6 0 1 5 2:14 1 * Skupina 2 (torek, 27.9.): 20.45 Grčija - Severna Irska 20.45 Kosovo - Ciper - lestvica: 1. Grčija 5 4 0 1 7:1 12 2. Kosovo 5 2 0 3 6:7 6 3. Severna Irska 5 1 2 2 6:7 5 4. Ciper 5 1 2 2 3:7 5 * Skupina 3 (nedelja, 25.9.) Azerbajdžan - Kazahstan 3:0 (0:0) Slovaška - Belorusija 1:1 (0:1) - lestvica: 1. Kazahstan 6 4 1 1 8:6 13 2. Azerbajdžan 6 3 1 2 7:4 10 3. Slovaška 6 2 1 3 5:6 7 4. Belorusija 6 0 3 3 3:7 3 * Skupina 4 (ponedeljek, 26.9.): Gibraltar - Gruzija 1:2 (0:1) Severna Makedonija - Bolgarija 0:1 (0:0) - lestvica: 1. Gruzija 6 5 1 0 16:3 16 2. Bolgarija 6 2 3 1 10:8 9 3. Severna Makedonija 6 2 1 3 7:7 7 4. Gibraltar 6 0 1 5 3:18 1 LIGA D: * Skupina 1 (nedelja, 25.9.): Andora - Latvija 1:1 (0:0) Moldavija - Lihtenštajn 2:0 (0:0) - lestvica 1. Latvija 6 4 1 1 12:5 13 2. Moldavija 6 4 1 1 10:6 13 3. Andora 6 2 2 2 6:7 8 4. Lihtenštajn 6 0 0 6 1:11 0 * Skupina 2 (ponedeljek, 26.9.): San Marino - Estonija 0:4 (0:1) - lestvica: 1. Estonija 4 4 0 0 10:2 12 2. Malta 4 2 0 2 5:4 6 3. San Marino 4 0 0 4 0:9 0",
    "Kaos na igrišču: Štirje rdeči kartoni v 20 minutah! Škandalozno obnašanje francoskih reprezentantov! (video)": "Po zadnji izključitvi je na zelenici zavladal kaos.\n\nPrijateljsko srečanje francoske in poljske nogometne reprezentance do 18 let samo po sebi ne bi pritegnilo večje pozornosti, a je francoske (in tuje) športne medije danes kljub temu preplavilo podrobno poročilo o dogajanju na tej tekmi. Obračun, ki je bil odigran v francoskem Limogesu, je bil predčasno prekinjen. Razlog? Štirje rdeči kartoni v domači zasedbi!\n\n\n\nEkipa, ki jo vodi nekdanji svetovni prvak Bernard Diomede, je pred zadnjo tekmo manjšega turnirja zasedala vrh skupine, točkovno je bila poravnana ravno z zadnjim nasprotnikom. Ekipi sta bili po prvem polčasu izenačeni (2:2), dogajanje pa se je na glavo obrnilo v 55. minuti, ko je bil izključen mladi nogometaš PSG-ja Ilyes Housni. Pet minut kasneje je sledila druga izključitev (Jeanuel Belocian), Poljakom pa je v 70. minuti uspelo izkoristiti številčno premoč in prevzeti vodstvo.\n\n\n\n\n\nZa Francoze so se stvari od takrat obrnile še na slabše; v naslednjih petih minutah sta bila izključena še Yoni Gomis in Darnell Eric Bile. Francozi so imeli v polju le še šest nogometašev, tekma pa je bila po kaosu, ki je sledil zadnji izključitvi, prekinjena. Poljska se je veselila zmage.\n\n\n\n\"Za nekatere ne bo več vrnitve v reprezentancu. Prestopili so mejo in določene stvari morajo pri sebi razčistiti. Nekateri so poskušali umiriti situacijo. Vsekakor je potrebna mirna analiza, kot selektor pa bom nato kaznoval tiste, ki so si zaslužili sankcije,\" je po koncu bizarne tekme povedal Diomede.",
    "Znani so vsi četrtfinalisti svetovnega prvenstva": "Termometer prikaže, kako vroč je članek. Skupni seštevek je kombinacija števila klikov in komentarjev.\n\nRezprezentanca Argentine je nekoliko presenetljivo po treh tesnih nizih ugnala evropske prvake iz leta 2019 Srbe in se uvrstila v četrtfinale SP.\n\nRezprezentanca Argentine je nekoliko presenetljivo po treh tesnih nizih ugnala evropske prvake iz leta 2019 Srbe in se uvrstila v četrtfinale SP. Foto: FIVB\n\nZnani so vsi četrtfinalisti 20. svetovnega prvenstva v odbojki za moške. Na današnji popoldanski tekmi so se Srbi za četrtfinale pomerili z Argentino in tekmo izgubili z 0:3 ter tako prvenstvo že končali. Zvečer sta obračunali še reprezentanci Brazilije in Irana, s 3:0 je slavila prva. V zadnjem četrtfinalu se bosta tako udarili južnoameriški izbrani vrsti. Za presenečenje so v ponedeljek v Stožicah poskrbeli Ukrajinci , ki so z navdahnjeno igro odpravili Nizozemce, tako da se bodo v sredinem četrtfinalu ob 21. uri v Stožicah pomerili s Slovenci.\n\nDogajanje svetovnega odbojkarskega prvenstva se je znova preselilo na Poljsko, v Glivice, kjer si je po popoldanski tekmi četrtfinale zagotovila rezprezentanca Argentine, ki je nekoliko presenetljivo po treh tesnih nizih ugnala evropske prvake iz leta 2019 Srbe in bo prvič po letu 2002 med osmimi najboljšimi ekipami na SP. Najboljši izid so na mundialu zabeležili davnega leta 1982, ko so bili tretji.\n\nNajboljši posameznik pri Južnoameričanih je bil danes Bruno Lima s 14 točkami, 13 jih je dodal Facundo Conte, 12 pa Agustin Loser. Pri Srbih je 14 točk prispeval Uroš Kovačević, z 12 je tekmo zaključil Srečko Lisinac.\n\nBrazilci so premagali Iran in si priborili četrtfinalni obračun s sosedi Argentinci. Foto: Volleyballworld\n\nTrikratni svetovni prvaki v Gliwicah niso imeli prevelikih težav z Iranom. Azijski predstavnik je bil najbližje v tretjem nizu, a so tudi tega na koncu v svojo korist odločili Brazilci in slavili s 3:0 (17, 22, 23). Pri Brazilcih se je vnovič najbolj izkazal Yoandy Leal z 20 točkami.\n\nČetrtfinalni pari so Slovenija – Ukrajina, Italija – Francija, Poljska – ZDA in Argentina - Brazilija.\n\nSlovenci v sredo na najpomembnejši reprezentančni tekmi leta\n\nPrvenstvo se bo v Stožicah nadaljevalo v sredo, ko bodo oči slovenski ljubiteljev odbojke uprte v večerno tekmo med Slovenci in Ukrajinci (21. uri). Slovenski odbojkarji so v osmini finala izločili Nemčijo, Ukrajinci pa so v ponedeljek presenetljivo zlahka končali pot Nizozemcev. Pred Slovenci je najpomembnejša tekma reprezentančne sezone. Zmaga pelje na Poljsko in v boj za odličja, poraz pa bi pokopal sanje o odličju.\n\nSlovenski odbojkarji se bodo v sredo ob 21. uri za polfinale pomerili z Ukrajino. Foto: Matic Klanšek Velej/Sportida\n\nZmagovalec slovensko-ukrajinskega dvoboja se bo v polfinalu v Katovicah v petek pomeril z zmagovalcem sredinega prvega četrtfinala, v katerem se bodo v poslastici udarili olimpijski prvaki Francozi in evropski prvaki Italijani.\n\nSvetovno prvenstvo v odbojki za moške, osmina finala* Torek, 6. september (Glivice)\n\nSrbija : Argentina 0:3 (-23, -21, -23)\n\nBrazilija : Iran 3:0 (17, 22, 23)\n\n\n\n*v četrtfinalu: Slovenija, Italija, Poljska, ZDA, Francija, Ukrajina, Argentina, Brazilija",
    "Zoran Dragić že končal turnir: \"Očitno mi ni usojeno\"": "Zoran Dragić je takole v soboto zapustil parket. Foto: EPA\n\nZoran Dragić se je poškodoval v drugi četrtini sobotne tekme proti Belgiji. Obležal je pod košem, nato se ni več vrnil na parket. Zdravniška služba je opravila podroben pregled z magnetno resonanco in ugotovila poškodovano mišico. To pomeni, da bo mlajši od bratov Dragić odsoten približno od šest do osem tednov.\n\nPoljaki so se takole razveselili uvrstitve v četrtfinale evropskega prvenstva, v katerem se bodo za polfinale pomerili s Slovenijo. Foto: EPA\n\n\"Očitno mi ni usojeno, da bi reprezentanci lahko pomagal v odločilnih bojih na evropskih prvenstvih. A to je pač nepredvidljivost športa. Soigralcem bom pomagal s klopi, jih glasno spodbujal in s tem dodajal pozitivno energijo, ki jo bomo v prihodnjih dneh še kako potrebovali. Verjamem, da bodo fantje še bolj stopili skupaj, na igrišču pustili srce in se bomo na koncu veselili dobrega rezultata, ki si ga vsi tako močno želimo. Sam v teh dneh že začenjam rehabilitacijo. Tako v reprezentanci kot v klubu imamo odlično zdravniško, fizioterapevtsko in trenersko službo in skupaj bomo naredili vse, da se na parket vrnem dobro pripravljen,\" je razložil Dragić.\n\nOdločil delni niz 8:2\n\nPoljska je v uvodnem dvoboju drugega dne osmine finala v Berlinu premagala Ukrajino s 94:86. Izid je bil nazadnje izenačen na 76, nato pa je Poljakom uspel delni izid 8:2, s katerim so se nekoliko odlepili od tekmeca, prednost pa razmeroma mirno ohranili do konca.\n\nV zaključku tekme so se jim Ukrajinci sicer približali na le koš zaostanka (86:88), a so si nato s prostimi meti A. J. Slaughterja, Michala Sokolowskega in polaganjem istega igralca rezervirali mesto v četrtfinalu.",
    "Dve skupini mladih plesalcev iz Maribora na svetovnem prvenstvu na Poljskem osvojili zlata odličja": "Aktualno\n\nDo knjižnice priljubljenih vsebin, ki si jih izberete s klikom na ❤ v članku, lahko dostopajo samo naročniki paketov Večer Plus in Večer Premium.\n\nV poljskem mestu Tomaszow Mazowiecki se je pretekli konec tedna odvijalo svetovno prvenstvo v modernih tekmovalnih plesih (IDO world street dance show championship). Prvenstva so se s petimi točkami udeležili tudi mariborski plesalci Plesne šole Pingi. Nastopile so štiri skupine in en par. Skupaj je tekmovalo 34 plesalcev, od tega sedem pionirjev, 20 mladincev in 16 članov. Dve mladinski skupini sta dosegli najboljši rezultat.\n\nOdličje si je priplesala skupina dvajsetih plesalcev, starih od 12 do 16 let, ki so se predstavili s točko Kino. \"Čez celotno točko se je vse dogajalo kot v kinu. Plesalci so imeli dvajset stolov, med plesom pa se je dogajalo vse, kar se ne bi smelo, a se dogaja v kinu. Jedli so čips in pokovko, zvonili so telefoni in podobno. Ker je pri street plesu...",
    "Poljska bo gradila jedrske reaktorje: ZDA ponujajo 100-letno partnerstvo": "",
    "Ruse, ki se želijo izogniti mobilizaciji, čakajo številne ovire na poti v tujino": "Ruse, ki se želijo izogniti mobilizaciji, čakajo številne ovire na poti v tujino\n\nRusi, ki bežijo pred mobilizacijo, v Estoniji in Latviji ne morejo računati na azil, Litva in Poljska odločitve o tem še nista sporočili. Iz Finske so v sredo poročali o povečanem prometu na meji z Rusijo. Po napovedi vpoklica v vojsko so v Rusiji sicer poskočile cene letalskih kart, številni poleti so bili v trenutku razprodani.\n\nMOSKVA > Potem ko je ruski predsednik Vladimir Putin v sredo napovedal mobilizacijo 300.000 vojaških obveznikov za vojno v Ukrajini, so številni Rusi začeli iskati načine, da bi se temu izognili.\n\nCene letalskih kart so po napovedi mobilizacije poskočile v nebo\n\nPo poročanju medijev so zabeležili veliko povpraševanje po letalskih kartah, a so pri tem Rusi precej omejeni. Zaradi sankcij namreč ni poletov v države EU, lahko pa letijo v Turčijo ali Srbijo, pa tudi v Gruzijo, Armenijo in srednjeazijske države. Cene letalskih kart so po napovedi mobilizacije poskočile v nebo.\n\nBaltski državi Estonija in Latvija pa sta že v sredo sporočili, da ruskim državljanom, ki bežijo pred vpoklicem v vojsko, ne bosta dali azila.\n\nEstonski zunanji minister Urmas Reinsalu je za agencijo Reuters dejal, da zavračanje posameznika, da bi izpolnil državljansko dolžnost, ni zadosten razlog za to, da se mu v drugi državi da zatočišče.\n\nTudi Latvija po navedbah zunanjega ministra Edgarsa Rinkevičsa ne bo izdajala humanitarnih vizumov osebam, ki se želijo izogniti mobilizaciji, poroča bruseljski bilten EUobserver.\n\nAli se bodo za ta korak odločile tudi druge države v bližini Rusije, na primer Finska, Litva in Poljska, še ni jasno.\n\nBaltske države so ta teden skupaj s Poljsko omejile vstop v državo za ruske državljane\n\nLitovsko zunanje ministrstvo je sporočilo le, da bodo prošnje obravnavali kot običajno, pri čemer bodo upoštevali osebne okoliščine posameznika. Dodali so, da Litva nima namena niti kapacitet, da bi humanitarne vizume izdala vsem ruskim državljanom, ki bi zanje zaprosili.\n\nBaltske države so ta teden skupaj s Poljsko že omejile vstop v državo za ruske državljane. Ti s schengenskim turističnim ali poslovnim vizumom tako ne morejo več vstopiti na njihovo ozemlje.\n\nIz Finske, ki ima z Rusijo kopensko mejo in kamor so že v preteklih mesecih prihajali številni Rusi, ki so nato želeli potovati naprej po uniji, so v sredo poročali o povečanem prometu na meji, a je visoki predstavnik finskih mejnih organov Matti Pitkäniitty po poročanju BBC zanikal, da bi bile razmere na meji neobičajne.\n\nFinski zunanji minister Pekka Haavisto je sredo v New Yorku dejal, da vrat Rusom ne bodo popolnoma zaprli, vendar je bilo iz diplomatskih virov v Helsinkih slišati, da naj bi tudi Finska vizumsko politiko v prihodnjih dneh zaostrila.\n\nFinski obrambni minister Antti Kaikkonen pa je menil, da je Putinova napoved mobilizacije še dodaten razlog za ostrejšo politiko EU glede vizumov za ruske državljane.\n\nFinska je zaradi navala Rusov, ki so v državo vstopili s turističnimi vizumi, že poleti zahtevala sprejetje ukrepov na ravni EU. Države članice EU so nato 9. septembra potrdile zamrznitev sporazuma o poenostavljenem izdajanju vizumov med EU in Rusijo, kar je ruskim državljanom precej otežilo pridobivanje schengenskih vizumov.\n\nTiskovni predstavnik Kremlja v sredo ni želel odgovarjati na novinarska vprašanja o morebitnem zaprtju ruskih meja, s katerim bi preprečili odhod za vojsko sposobnih moških iz države. Dejal je, da bo vlada kmalu sporočila, katere kategorije državljanov bodo izvzete iz mobilizacije.\n\nObrambni minister Sergej Šojgu je sicer pred tem povedal, da bodo mobilizirali osebe, ki imajo vojaške izkušnje. Iz mobilizacije naj bi bili izvzeti študenti in naborniki.\n\nV več ruskih mestih so v sredo potekali protesti proti vpoklicu v vojsko, na katerih so po navedbah ruske skupine za človekove pravice OVD-Info pridržali okrog 1300 ljudi, največ v Sankt Peterburgu in Moskvi.",
    "Zdaj so na vrsti še odbojkarice": "Po moškem odbojkarskem svetovnem prvenstvu, na katerem je s četrtim mestom vidno vlogo igrala tudi Slovenija, se bodo od petka, 23. septembra, za kolajne borile še najboljše ženske reprezentance. Tudi ženske bosta gostili dve državi, in sicer Poljska in Nizozemska. Slovenske ekipe na prvenstvu, na katerem bo naslov branila Srbija, ne bo.\n\nSrbija, ki je leta 2018 v finalu premagala Italijo, bo tudi letos med favoriti, a strokovnjaki več možnosti pripisujejo drugim ekipam. V prvi vrsti Italijankam, evropskim prvakinjam, ki bodo poskušale ponoviti moški uspeh in se v zgodovino vpisati kot prva reprezentanca po Sovjetski zvezi (1952 in 1960), ki bi isto leto kot moški kolegi postala svetovni prvak. Italijani od lani že imajo oba evropska naslova.\n\nItalijankam optimizem veča uspeh v letošnji ligi narodov, ki so jo osvojile prvič. Doslej so bile svetovne prvakinje le enkrat, in sicer pred dvajsetimi leti v Nemčiji. Glavno orožje Italijank bo zagotovo Paola Egonu, ki pa bo imela dobro pomoč v številnih drugih igralkah, v prvi vrsti prav tako odlične napadalke Alessie Gennari.\n\n\"Naše dejavnosti smo to poletje načrtovali tako, da bo ekipa prišla na svetovno prvenstvo v najboljši fizični in tehnični formi. Zelo se zavedamo svojega potenciala, a na koncu je pomembno, kaj pokažemo na igrišču,\" je pred prvenstvom dejal selektor Davide Mazzanti.\n\nMed favoritinje spadajo tudi Američanke, Brazilke, Turkinje, Kitajke in pa tudi obe ekipi držav gostiteljic. Sistem tekmovanja sicer ni enak kot pri moških, a vseeno nekoliko favorizira domači ekipi, ki bosta tako prvi oziroma drugi nosilki. Nizozemska doslej na svetovnih prvenstvih še nima kolajne, najbližje je bila pred štirimi leti, ko je izgubila mali finale proti Kitajski, Poljska pa ima eno srebrno in dve bronasti, a zadnjo je osvojila leta 1962.\n\nNajveč kolajn in tudi naslovov ima Sovjetska zveza, prvak je bila petkrat, njene naslednice Rusije, dvakratne zmagovalke, zaradi znanih razlogov letos na prvenstvu ne bo. Japonska in Kuba imata tri naslove, ZDA, Italija in Srbija pa enega.\n\nReprezentance so na prvenstvu razdeljene v štiri predtekmovalne skupine po šest skupin, najboljše štiri bodo napredovale v osmino finala. V skupini A so Nizozemska, Italija, Belgija, Portoriko, Kamerun in Kenija, v skupini B Poljska, Turčija, Dominikanska republika, Južna Koreja, Tajska in Hrvaška, v skupini C ZDA, Srbija, Nemčija, Bolgarija, Kanada in Kazahstan, v skupini D pa Brazilija, Kitajska, Japonska, Kolumbija, Argentina in Češka.\n\nTekme bodo potekale v Arnhemu, Rotterdamu, Apeldoornu, Gdansku, Lodzu in Gliwicah.",
    "Deja vu: Slovenci v osmini finala znova proti Nemcem": "Termometer prikaže, kako vroč je članek. Skupni seštevek je kombinacija števila klikov in komentarjev.\n\nSlovenci se bodo v sobotni osmini finala ob 17.30 pomerili z Nemci, ki so jih na zadnji tekmi skupinskega dela v torek premagali s 3:0.\n\nSlovenci se bodo v sobotni osmini finala ob 17.30 pomerili z Nemci, ki so jih na zadnji tekmi skupinskega dela v torek premagali s 3:0. Foto: Siniša Kanižaj/Sportida\n\nZnani so vsi udeleženci osmine finala svetovnega odbojkarskega prvenstva, ki so jo z zmago nad Nemčijo v torek potrdili tudi Slovenci. Ti so zaradi statusa gostitelja v izločilne boje napredovali kot drugi nosilci, tako da jih v sobotnem boju za četrtfinale (17.30) čaka 15. reprezentanca skupinskega dela. To bo Nemčija, ki so jo slovenski odbojkarji v torek s 3:0 premagali na zadnji tekmi skupinskega dela.\n\nSlovenski odbojkarji so zvečer dobili nasprotnika v osmini finala jubilejnega 20. svetovnega prvenstva. Ker gostijo prvenstvo, so Poljaki in Slovenci napredovali kot prvi in drugi nosilci. Slovencem - skupinski del so sicer končali na 7. mestu - bo v prvem krogu izločilnih bojev nasproti stala 15. reprezentanca skupinskega dela. Na predzadnjem mestu tistih, ki so napredovali, so končali Nemci.\n\nReprezentanci se bosta tako pomerili še drugič v petih dneh. V torek sta si nasproti stali na zadnji tekmi skupinskega dela, ko so Slovenci tekmece povozili s 3:0 (16, 22, 17).\n\nTekma se bo začela v soboto ob 17.30. Zmagovalec dvoboja se bo v četrtfinalu v Stožicah 7. septembra ob 21. uri pomeril z zmagovalcem tekme med 7. Nizozemsko in 10. Ukrajino.\n\nPari osmine finala Sobota, 3. september (Ljubljana)\n\n17.30 Slovenija (2) - Nemčija (15)\n\nItalija (3) - Kuba (14) Nedelja, 4. september (Glivice)\n\nPoljska (1) - Tunizija (16)\n\nZDA (8) - Turčija (9) Ponedeljek, 5. september (Ljubljana)\n\nNizozemska (7) - Ukrajina (10)\n\nFrancija (6) - Japonska (11) Torek, 6. september (Glivice)\n\nSrbija (4) - Argentina (13)\n\nBrazilija (5) - Iran (12)\n\nKdo je napredoval? V osmino finala sta se uvrstili prvi dve reprezentanci iz vsake od šestih skupin in štiri najboljše tretjeuvrščene ekipe. Ker gostita prvenstvo, sta Poljska in Slovenija napredovali kot 1. oziroma 2. nosilka. Zmagovalke skupin so Srbija, Brazilija, Poljska, Francija, Italija in Nizozemska, kot drugouvrščene ekipe so napredovale Ukrajina, Japonska, ZDA, Slovenija, Turčija in Iran, najboljše štiri tretjeuvrščene so Kuba, Argentina, Nemčija in Tunizija.\n\n\n\nOd nadaljnjega tekmovanja se poslavljajo Kanada, Mehika, Egipt, Portoriko, Bolgarija, Katar, Kamerun in Kitajska.\n\nZnova pet argentinskih setov, a tudi veselje\n\nOdbojkarji Argentine so bili po dveh porazih po t. i. tie-breaku (proti Nizozemski in Iranu) v neprijetnem položaju, a so se rešili predčasnega slovesa. Bronasti z zadnjih olimpijskih iger so tudi proti Egiptu odigrali pet nizov, a po njih vendarle vknjižili prvo zmago in si zagotovili nadaljevanje tekmovanja.\n\nArgentinci so po petih setih strli Egipt in napredovali v osmino finala. Foto: FIVB\n\nZa prvo mesto v skupini F so se pomerili Nizozemci in Iranci. V boju za prvo mesto so s 3:1 slavili tulipani, azijska reprezentanca je napredovala z drugega mesta v skupini.\n\nItalijani in Srbi brez oddanega niza\n\nV skupini E je Turčija zgodaj popoldne s 3:0 odpravila Kanado in si zagotovila osmino finala. Evropski prvaki Italijani pa so zvečer prvo mesto v skupini in v celotnem skupinskem delu potrdili proti že prej odpisanim Kitajcem. Italijani sicer ne bodo napredovali s prvega mesta, pač pa s tretjega, saj prvi dve poziciji pripadata gostiteljema.\n\nNa Poljskem so glavni favoriti skupine A Srbi premagali Tunizijce in redni del na vrhu končali z maksimalnimi devetimi točkami in brez izgubljenega niza.\n\nUkrajina, ki je na SP zamenjala Rusijo, je s 3:1 premagala Portoriko in napredovala z drugega mesta.\n\nUpoštevan vrstni red pri napredovanju 1. Poljska (gostitelj)* - Poljaki so predtekmovanje končali na 3. mestu\n\n2. Slovenija (gostitelj)* - Slovenci so predtekmovanje končali na 7. mestu\n\n3. Italija\n\n4. Srbija\n\n5. Brazilija\n\n6. Francija\n\n7. Nizozemska\n\n8. ZDA\n\n9. Turčija\n\n10. Ukrajina\n\n11. Japonska\n\n12. Iran\n\n13. Argentina\n\n14. Kuba\n\n15. Nemčija\n\n16. Tunizija\n\n...................................\n\n17. Kanada\n\n18. Mehika\n\n19. Egipt\n\n20. Bolgarija\n\n21. Katar\n\n22. Portoriko\n\n23. Kamerun\n\n24. Kitajska\n\n\n\n*gostitelju pripada vloga 1. oziroma 2. nosilca",
    "Američani diplomatsko: Vidimo jasen in resničen napredek ukrajinske vojske #vŽivo": "Termometer prikaže, kako vroč je članek. Skupni seštevek je kombinacija števila klikov in komentarjev.\n\nAmeriški državni sekretar Antony Blinken je v Kijevu dejal, da ukrajinske sile dosegajo \"jasen in resničen napredek\" v boju proti Rusiji. Blinken, ki je danes nenapovedano obiskal ukrajinsko prestolnico, se je tam srečal tudi z ukrajinskim predsednikom Volodimirjem Zelenskim. Ta se je zahvalil ZDA za podporo proti ruski agresiji.\n\nAmeriški državni sekretar Antony Blinken je v Kijevu dejal, da ukrajinske sile dosegajo \"jasen in resničen napredek\" v boju proti Rusiji. Blinken, ki je danes nenapovedano obiskal ukrajinsko prestolnico, se je tam srečal tudi z ukrajinskim predsednikom Volodimirjem Zelenskim. Ta se je zahvalil ZDA za podporo proti ruski agresiji. Foto: Reuters\n\n196. dan vojne v Ukrajini. Ukrajinske sile naj bi na območju Harkova zavzele več vasi, ki so jih zasedale ruske sile. Ukrajinski predsednik Volodimir Zelenski je dejal, da ima dobre novice z območja Harkova, vendar ni navedel, katere kraje so zavzeli. Ruska hekerska skupina Killnet je napovedala vojno Japonski in napadla več spletnih strani japonske vlade. Z napadom so se želeli maščevati za podporo Japonske Ukrajini v vojni z Rusijo.\n\nDnevni pregled pomembnejših dogodkov:\n\n\n\n20.13 Blinken v Kijevu poudaril napredek ukrajinskih sil proti Rusiji\n\n15.41 Baltske države in Poljska dosegle dogovor o omejitvah pri vstopu ruskih državljanov\n\n12.30 Poljska: Obstaja resna nevarnost vojne z Rusijo\n\n12.20 ZDA Ukrajini obljubile novo vojaško pomoč\n\n10.30 Ruski hekerji napadli Japonsko\n\n7.30 Ukrajinske sile naj bi zavzele nekaj vasi v okolici Harkova\n\n20.13 Blinken v Kijevu poudaril napredek ukrajinskih sil proti Rusiji\n\nAmeriški državni sekretar Antony Blinken je v Kijevu dejal, da ukrajinske sile dosegajo \"jasen in resničen napredek\" v boju proti Rusiji. Blinken, ki je danes nenapovedano obiskal ukrajinsko prestolnico, se je tam srečal tudi z ukrajinskim predsednikom Volodimirjem Zelenskim. Ta se je zahvalil ZDA za podporo proti ruski agresiji.\n\nBlinken je opozoril na ukrajinsko protiofenzivo, ki jo je pred nekaj tedni na jugu Ukrajine proti ruskim silam začel Kijev, in pri tem poudaril pogum in vztrajnost Ukrajincev.\n\nKot je dejal novinarjem, je še zelo zgodaj, vendar vidijo jasen in resničen napredek na terenu, zlasti na območju okoli Hersona, pa tudi zanimiv razvoj dogodkov v Donbasu na vzhodu Ukrajine.\n\nVodja ameriške diplomacije je po dvournem srečanju z Zelenskim povedal, da vidi \"resnično učinkovitost\" v protiofenzivi, ki jo je sprožila Ukrajina. \"Ponosni smo na dejstvo, da naša podpora in podpora toliko drugih držav pomaga omogočiti to, kar počnejo Ukrajinci, prizadevajo si za osvoboditev ozemlja, ki ga je v tej agresiji zasedla Rusija,\" je dejal po poročanju francoske tiskovne agencije AFP.\n\nZelenski se je Blinknu zahvalil za podporo ZDA. \"To je pomembno znamenje, da so ZDA z nami. Za nas je to zagotovilo, da lahko vzamemo nazaj svojo državo,\" je dejal po poročanju nemške tiskovne agencije dpa.\n\nObisk Blinkna sicer sovpada z napovedjo State Departmenta, da bodo Ukrajini in 18 drugim državam zaveznicam namenili dolgoročno vojaško pomoč v vrednosti 2,2 milijarde dolarjev.\n\nPolovico od omenjene pomoči bo prejela Ukrajina, drugo polovico pa preostale države, ki jih po mnenju ameriškega zunanjega ministrstva ogroža Rusija. Med odobrenimi prejemniki so med drugim Moldavija, Gruzija, Estonija, Latvija, Litva, pa tudi Slovenija in več drugih držav nekdanje Jugoslavije, med njimi Hrvaška in BiH, je poročala ameriška tiskovna agencija AP.\n\nDodatno vojaško pomoč v vrednosti okoli 675 milijonov dolarjev je Ukrajincem obljubil tudi ameriški obrambni minister Lloyd Austin, ki se je danes udeležil srečanja tako imenovane kontaktne skupine za Ukrajino v ameriškem vojaškem oporišču Ramstein v Nemčiji, na katerem so govorili o nadaljnji vojaški podpori tej državi v vojni z Rusijo.\n\nNačelnik štaba združenih poveljstev ameriških oboroženih sil, general Mark Milley, je ob tem danes dejal, da je ruska invazija na Ukrajino vojaški neuspeh, saj so ruske sile dosegle le \"manjši taktični uspeh v različnih delih vzhodne Ukrajine\", poroča dpa.\n\nDoslej so bili ruski strateški cilji poraženi, je dejal Milley na srečanju podpornic Ukrajine v Ramsteinu. Pri tem je omenil \"resnične in merljive\" vojaške uspehe Ukrajine. Kot je dejal, so ruske komunikacijske linije in dobavne verige močno načete, Moskva pa ima velike težave z oskrbo svojih sil in nadomestitvijo izgub na bojišču, še navaja dpa.\n\n15.41 Baltske države in Poljska dosegle dogovor o omejitvah pri vstopu ruskih državljanov\n\nLitva, Latvija, Estonija in Poljska so se dogovorile, da bodo najpozneje do 19. septembra uvedle omejitve pri vstopu ruskih državljanov z vizumi EU, so sporočili premierji štirih držav. Baltske države so se o tem dogovorile že v sredo, razlog za uvedbo omejitev pa je, kot so dejali, znatno povečanje priliva ruskih državljanov v EU.\n\n\"Menimo, da prihodi ruskih državljanov postajajo resna grožnja naši javni varnosti in vsemu schengenskemu območju, ki si ga delimo,\" so v skupni izjavi zapisali predsedniki vlad omenjenih držav, poroča francoska tiskovna agencija AFP.\n\nDodali so, da so se \"dogovorili o skupnem regionalnem pristopu ter izrazili politično voljo in trdno namero, da uvedejo začasne ukrepe na nacionalni ravni za ruske državljane, ki imajo vizume\". Ti ukrepi naj bi \"omejili vstop v schengensko območje ruskim državljanom, ki tja potujejo s turističnimi, kulturnimi, športnimi ali poslovnimi nameni\".\n\nIzjeme bodo veljale za disidente, v primeru humanitarnih ali družinskih razlogov in za imetnike dovoljenj za bivanje v državah članicah EU, navaja AFP.\n\n\"V celoti se zavzemamo za to, da je treba še naprej podpirati nasprotnike Putinovega režima in jim omogočiti, da zapustijo Rusijo,\" so poudarili predsedniki vlad, a obenem dodali, da je \"nesprejemljivo, da lahko državljani države agresorke prosto potujejo po EU, medtem ko se ljudi v Ukrajini muči in pobija\".\n\nPremierji štirih držav so poudarili tudi, da si bodo, kar zadeva omejevanje potovanj ruskih državljanov, še naprej prizadevali za \"skupni pristop na ravni EU\", še navaja AFP.\n\nOdločitev baltskih držav, ki se jim je zdaj pridružila Poljska, je prva tovrstna poteza v EU. V Estoniji sicer že od sredine avgusta velja blažja prepoved, v skladu s katero je vstop v državo omejen le ruskim državljanom s schengenskimi vizumi, ki so jih izdali estonski organi.\n\nEvropska komisija je v torek predlagala popolno zamrznitev izvajanja sporazuma o poenostavljenem izdajanju vizumov med EU in Rusijo. Če se bo to res zgodilo, bodo ruski državljani precej težje pridobili schengenske vizume.\n\nZa zamrznitev sporazuma so se sicer pred tednom dni na neuradnem zasedanju v Pragi že zavzeli zunanji ministri EU. Moskva je zamrznitev sporazuma označila za absurdno potezo, Kijev pa za polovičen ukrep.\n\n12.30 Poljska: Obstaja resna nevarnost vojne z Rusijo\n\nNamestnik poljskega obrambnega ministra Marcin Ociepa je v sredo dejal, da meni, da obstaja resna nevarnost vojne z Rusijo v od treh do desetih letih in da je treba preostali čas izkoristiti za opremljanje vojaških sil.\n\n#Poland highly appreciates the risk of a war with Russia in the next ten years and because of this they want to increase funding for the army - Deputy Defense Minister Marcin Ociepa. pic.twitter.com/MSsn4jQ6Ow — NEXTA (@nexta_tv) September 7, 2022\n\n\"Obstaja resna nevarnost vojne z Rusijo, ki bi se lahko zgodila v od treh do desetih letih,\" je Ociepa dejal za poljski časopis Dziennik Gazeta Prawna.\n\nDodal je, da bo ta mogoči izid odvisen od razvoja vojne med Rusijo in Ukrajino. \"Ta čas bi morali izkoristiti za popolno prenovo opreme poljske vojske. Naša naloga je najti ta denar in ga pravilno porabiti,\" je še dejal Ociepa.\n\nV osnutku državnega proračuna za prihodnje leto so po besedah ​​Ociepa predvideni rekordni izdatki za vojsko - več kot 97 milijard poljskih zlotov (približno 20 milijard dolarjev), od tega je 40 milijard zlotov kapitalskih izdatkov namenjenih predvsem izvajanju investicij in investicij nakupov ministrstva za narodno obrambo.\n\n12.20 ZDA Ukrajini obljubile novo vojaško pomoč\n\nZDA bodo Ukrajini namenile dodatno vojaško opremo v vrednosti 675 milijonov dolarjev, je ob začetku pogovorov z zavezniki v Nemčiji, namenjenih prav tej temi, danes napovedal ameriški obrambni minister Lloyd Austin. Izrazil je tudi prepričanje, da se učinki vojaške podpore tujih držav Ukrajini kažejo na bojišču.\n\nAustin je spregovoril v ameriškem vojaškem oporišču v Ramsteinu v Nemčiji, kjer gosti srečanje zavezniških držav, t. i. kontaktne skupine za Ukrajino o nadaljnji vojaški podpori Ukrajini v vojni z Rusijo.\n\nIzpostavil je začetek protiofenzive ukrajinskih sil na jugu države in presodil, da so tam vidni učinki te pomoči iz tujine. \"Zdaj smo priča vidnemu uspehu naših skupnih prizadevanj na bojišču,\" je dejal in dodal, da so zaveznice v tem dolgoročno.\n\nNapovedal je tudi novo ameriško pomoč, ki po njegovih besedah med drugim vključuje samovozne havbice, vodene rakete in topniško strelivo. Pričakovati je, da bodo novo pomoč danes napovedale tudi druge države.\n\nUkrajinski predsednik Volodimir Zelenski je v sredo potrdil, da so ukrajinske sile na območju Harkova zavzele več vasi, ki so jih pred tem zasedale ruske sile. Te so namreč del harkovske regije zasedle kmalu po začetku napada na Ukrajino 24. februarja.\n\n10.30 Ruski hekerji napadli Japonsko\n\nRuska hekerska skupina Killnet je napovedala vojno Japonski in napadla več spletnih strani japonske vlade, je po poročanju španske tiskovne agencije EFE povedal generalni sekretar vlade Hirokazu Macuno. Z napadom so se želeli maščevati za podporo Japonske Ukrajini v vojni z Rusijo, je dodal.\n\n\"Dobili smo potrditev, da je ta skupina napovedala vojno proti nam ter da namerava napasti tudi spletne strani podzemnih železnic v Tokiu in Osaki,\" je novinarjem povedal Macuno.\n\nV sredo so bile nekaj ur težave z dostopnostjo spletnih strani tokijske in osaške podzemne železnice, a to ni vplivalo na delovanje železnice. Spletni strani sta danes znova dostopni, navaja EFE.\n\nSkupina Killnet, ki je v zadnjem času izvedla več kibernetskih napadov na države, ki podpirajo Ukrajino, je več ur pred Macunovo izjavo objavila video, v katerem trdi, da stoji za napadom na Japonsko.\n\n\"Pozorni morate biti na stanje v svetu. Rusija v Ukrajini ne izvaja kriminalnih dejanj, ampak ščiti ljudi. Mi nismo ruska vlada,\" so po poročanju EFE dejali v posnetku, ki je imel japonske podnapise.\n\nMacuno je povedal, da so informacijski sistemi vladnih institucij pod stalnim nadzorom in da je okrepljeno varovanje izmenjave informacij med ministrstvi.\n\nHekerji so po navedbah EFE napadli okoli 20 spletnih strani štirih japonskih ministrstev. Šlo je za napade za porazdeljeno zavrnitev storitve (DDoS), v katerih z izjemno povečanim številom hkratnih dostopov ohromijo delovanje storitev.\n\nJaponska je v odzivu na ruski napad na Ukrajino prepovedala uvoz različnih izdelkov iz Rusije in zamrznila premoženje nekaterih Rusov, med njimi premierja Mihaila Mišustina.\n\n7.30 Ukrajinske sile naj bi zavzele nekaj vasi v okolici Harkova\n\nV Ukrajini je bilo že nekaj dni slišati, da so ukrajinske sile na območju Harkova dosegle preboj, vendar tega uradno ni nihče potrdil, piše BBC.\n\nTudi Zelenski v večernem nagovoru na družbenih omrežjih ni povedal, za katere vasi gre, češ da zdaj ni čas za to, dejal je le, da ima dobre novice. \"Mislim, da smo vsi ponosni na naše vojake,\" je dejal in omenil tri enote, ki so se še posebej izkazale.\n\nUkrajina naj bi v zadnjih tednih okrepila napade, vendar je malo znanega o napovedani protiofenzivi na vzhodu in jugu države. Glede na navedbe ruskih poročevalcev naj bi ukrajinske sile od torka napredovale na območju kraja Balaklija, po poročanju nemške tiskovne agencije dpa navaja STA.\n\nDel harkovske regije so ruske sile zasedle kmalu po začetku napada na Ukrajino 24. februarja, stalno napadajo tudi drugo največje ukrajinsko mesto Harkov, ki pa jim ga nikoli ni uspelo zavzeti.",
    "Noro! Hrvatje zaradi Slovenije namerno zgrešili odločilni met": "Hrvaška košarkarska reprezentanca je naredila vse, kar je bilo v njeni moči, da bi se v izločilnih bojih izognila Sloveniji.\n\nV zadnjem krogu skupinskega dela letošnjega Eurobasketa smo bili priča noremu scenariju v skupini C. Hrvaška se je namreč merila z Ukrajino, v igri pa so bili številni različni razpleti.\n\nČe bi Hrvaška izgubila, bi zasedla četrto mesto in bi v osmini finala naletela na Srbe. Za Hrvaško je bilo torej nujno, da zmaga. Toda... Ne za osem točk ali več, saj bi v tem primeru zasedla drugo mesto, tako pa je skupinski del končala na tretjem.\n\nIn zakaj je tretje mesto toliko boljše od drugega? Hrvaška je namreč kot tretja ekipa v skupini C v osmini finala naletela na Finsko, kar vseeno ni nek nepremagljiv nasprotnik, v primeru drugega mesta pa bi jih čakala Poljska. Zakaj je torej biti bolje tretji, kot drugi?\n\nZaradi četrtfinala! Če bi Hrvatje napredovali iz drugega mesta in nato izločili Poljake, bi jih v četrtfinalu čakali... Slovenci (v primeru, da premagamo Belgijce)! Znotraj hrvaške reprezentance pa si vsaj po videnem nikakor niso želeli, da bi se tako zgodaj pomerili z našimi košarkarji.\n\nProfimedia\n\nDosti bolj po godu jim je scenarij, da so se v osmino finala prebili s tretjega mesta, v primeru da izločijo Finsko, pa bo Hrvaško čakal zmagovalec med Litvo in Španijo. Prvi so sicer prikazali kar dobro igro, a so vseeno skupino končali šele na četrtem mestu, medtem ko je Španija vsaj po predstavah kar daleč od svoje stare slave.\n\nIn zakaj smo tako prepričani, da se je Hrvaška na vse načine želela izogniti Sloveniji? Zaradi načina, kako je zaključila tekmo z Ukrajino. Hrvaška je namreč vodila za sedem točk, Bojan Bogdanović pa je imel na voljo odločilni prosti met, ki bi Hrvaško popeljal na osem točk prednosti in drugo mesto v skupini.\n\nEden najboljših strelcev na svetu je po navodilih s klopi prosti met zgrešil, Hrvaška pa je na drugi strani Ukrajini pustila še en lahki koš, da se je razlika spustila na pet točk. Za vsak slučaj.\n\nZanimivo je sicer, da ko se pogovarjate z vsemi reprezentancami, vedno dobite odgovore, da jim je vseeno, kdo stoji na nasprotni strani, da se obremenjujejo zgolj z lastno igro, ne pa nasprotnikom. No, Hrvatje ne le, da se obremenjujejo z naslednjim nasprotnikom, obremenjujejo se tudi s potencialnim nasprotnikom v krogu za tem. Seveda pa Hrvatje niso edini, ki to počnejo. So zgolj tisti, ki so to izvedli na resnično očiten način.",
    "Nov svetovni in državni rekord na Evropskem prvenstvu v teku na 24 ur": "Ta konec tedna je pod okriljem Mednarodnega ultramaratonskega združenja (International Association of Ultrarunners, IAU), v Veroni, v Italiji, potekalo Evropsko prvenstvo v teku na 24 ur.\n\nLuki Videtiču (AK Ultramaraton Slovenija) je uspelo v manj kot pol leta znova preseči državni rekord v teku na 24 ur, ki ga je sicer postavil sam aprila v Kopru.\n\nV sodelovanju in s podporo Atletske zveze Slovenije je slovensko ekipo sestavljalo pet moških in dve ženski: Luka Videtič, Luka Trtnik, Boris Ivanovič, Andrej Tepina, Zahid Abdaković, Pia Burja (vsi AK Ultramaraton Slovenija) in Nataša Robnik (AD Kladivar), s spremljevalno ekipo: Mirko B. Miklič (predsednik AK Ultramaraton Slovenija), Helena Videtič, Lojze Videtič, Mojca Žlender, Mitja Miklavčič, Franc Miklič, Bogdan Robnik, Mersiha Abdaković.\n\nLuka Videtič je znova postavil državni rekord v teku na 24 ur. Aprila letos je v Kopru (SLO24) padel 32 let star rekord (257, 13 km), ta konec tedna pa ga je znova postavil Luka Videtič v Veroni, in sicer 264,956 kilometra.\n\nLuka Videtič je novi stari slovenski rekorder. FOTO: Akus\n\n»Vse leto se že borim s poškodbo in odstopi. Tekma je bila težka in nič ni šlo, kot sem si želel. Večkrat sem obupal in se ponovno pobral s pomočjo spremstva, reprezentančnih kolegov in vseh drugih tekmovalcev na progi. Na koncu sem zasedel deseto mesto na evropskem prvenstvu in popravil državni rekord. Še dolgo si bom zapomnil ta dan.« Je Luka Videtič opisal svoje občutke po tekmi.\n\nVsem slovenskim tekmovalcem se žal ni izšlo do konca in so predčasno odstopili, nekateri pa so dosegli tudi svoje osebne rekorde.\n\nLitvanec Aleksander Sorokin je postavil nov svetovni rekord IAU, s 319,614 km!\n\nRezultati Slovencev:\n\nLuka Videtič (264,956 km), 10. mesto\n\nAndrej Tepina (232,471 km)\n\nLuka Trtnik (203,487 km)\n\nBoris Ivanovič (151,122 km)\n\nZahid Abdaković (151,122 km)\n\nNataša Robnik (131,291 km)\n\nPia Burja (62,645 km)\n\nEvropska prvaka sta postala Poljakinja Patrycja Bereznowska in Litvanec Aleksandr Sorokin. Patrycja je pretekla 256,250 kilometra, Aleksander Sorokin pa je postavil nov svetovni rekord IAU s 319,614 kilometra!\n\nDrugo mesto v ženski konkurenci je pripadlo Francozinji Stephanie Gicquele (253,581 km), tretje pa Poljakinji Malgorzata Pazda-Pozorska (251,806 km). V moški konkurenci je bil drugi Poljak Andrzej Piotrowski (301,858 km), tretji pa Italijan Marco Visiniti (288,437 km).\n\nV ekipni konkurenci je Poljska osvojila obe zlati medalji, 754,822 km za ženske in 825,526 km za moške. V ženski ekipni konkurenci je bila druga Francija s 731,729 km, tretja pa Nemčija s 719,584 km. V moški konkurenci je drugo mesto osvojila Litva z 817,916 km, tretje pa Španija z 800,017 km. Slovenija je (v sestavi Luka Videtič, Luka Trtnik in Andrej Tepina) zasedla 13. mesto.\n\nPosamezno ženske:\n\n1. Patrycja Bereznowska (POL) 256,250 km\n\n2. Stephanie Gicquele (FRA) 253,581 km\n\n3. Malgorzata Pazda-Pozorska (POL) 251,806 km\n\nPosamezno moški:\n\n1. Aleksandr Sorokin (LTU) 319,614 km\n\n2. Andrzej Piotrowski (POL) 301,859 km\n\n3. Marco Visiniti (ITA) 288,438 km\n\nEkipno ženske:\n\n1. Poljska 754,822 km\n\n2. Francija 731,729 km\n\n3. Nemčija 719,584 km\n\nEkipno moški:\n\n1. Poljska 825,526 km\n\n2. Litva 817,916 km\n\n3. Španija 800,017 km\n\n13. Slovenija 700,916 km",
    "Dejanja staršev ter Gortat in brat mu ne pridejo do živega": "Potem ko je Luka Dončić s 47 točkami proti Franciji v skupinskem delu dosegel drugi najboljši točkovni izkupiček v zgodovini EP, so praktično vsi pričakovali, da bo slej kot prej postal tudi četrti košarkar s trojnim dvojčkom na prvenstvih stare celine. Nenazadnje mu je to kot tretjemu po Aleksandru Belovu in LeBronu Jamesu uspelo na lanskih olimpijskih igrah, v ligi NBA pa jih je pri vsega 23 letih zbral že 46, kar ga uvršča na deseto mesto večne lestvice. A pričakovanje se niso uresničila. Vsaj tista ne, da ga bo dosegel Dončić. Do trojnega dvojčka je namreč prav ob četrtfinalni zmagi proti Sloveniji prišel Poljak Mateusz Ponitka (26 točk, 16 skokov, 10 asistenc) in postal narodni heroj. A še pred prvenstvom je bil njegov položaj precej drugačen.\n\nPonitka je od leta 2018 igral v Rusiji. Najprej za Lokomotiv iz Kubana, od leta 2019 pa za Zenit iz Sankt Peterburga. Ko je Rusija začela z vojno agresijo nad Ukrajino, ni takoj zapustil države ter je odigral še tekmo proti CSKA. To je v domovini sprožilo številna zgražanja. Med njegovimi najbolj glasnimi kritiki je bil nekdanji reprezentant, ki je igral tudi v ligi NBA, Marcin Gortat. »Ponitka je vedno bil individualist. Tudi to pot je sprejel odločitev, ki ne preseneča. A od kapetana reprezentance se pričakujejo drugačne poteze,« je dejal Marcin Gortat.\n\nPonitka je ob vrnitvi v domovino sklical novinarsko konferenco, na kateri je pojasnil dvoje odločitve. »Sem proti odločitvam Rusije. Vojna je zlo. Ko se je začela, sem bil v Rusiji. Nemudoma sem se želel vrniti v domovino, a sem imel z Zenitom še triletno pogodbo, ki smo jo poskušali razdreti. Najprej sem poskrbel, da je Rusijo zapustila moja družina. Prišla je tekma s CSKA, jaz pa še vedno s pogodbo. Po koncu smo nadaljevali pogajanja, razdrli dogovor in odšel sem domov,« je pojasnil Mateusz Ponitka in nato odgovoril še Gortatu. »Po njegovih besedah je moja družina dobila številne grožnje. Govoril je o mojem značaju. Imam več kot 130 nastopov za poljsko reprezentanco. Kje je bil njegov značaj, ko je leta 2011 na cedilu pustil izbrano vrsto?«\n\nStarša na čudni misiji\n\nKo se je prah okoli njegovega prihoda iz Rusije polegel, je sledil nov javni spor. Tokrat z bratom Marcelom, ki ga je obtožil, da zaradi njega nima mesta v poljski reprezentanci. »Dobil sem informacijo, da me je selektor želel v moštvu, a je Mateusz postavil pogoj, da potem ne bo igral za reprezentanco.« Tudi v tem primeru Mateusz Ponitka ni ostal tiho. »O tej zadevi bi moral spregovoriti že prej. Ko sem imel 19 let, so me starši postavili pred dejstvo – ali partnerka ali midva. Izbral sem ljubezen, osebo, ki me že deset let podpira vsak dan in je danes moja žena. Od tedaj sta moja starša na misiji, da meni in moji družini uničita življenje. V sporu sta s celotno ostalo družino, le s stricem ne, ki pa živi na podeželju in izve samo stvari, ki mu jih povesta ona. Ne izbirata sredstev. Ko sem igral za Zielono Goro, so naju z ženo navijači zaradi njunih sporočil napadli in naju žalili. Opozoril sem Marcela, ki pa se je postavil na njuno stran. Točno ve, kaj se dogaja, a mu kljub temu nisem nikoli odrekel pomoči, ko jo je potreboval, tudi finančne ne. Po vsem skupaj pa si več ne predstavljam, da bi z njim igral v istem moštvu. Če se bo selektor odločil, da bolj potrebuje njega, mu bom z veseljem odstopil mesto.«\n\nTo se na koncu ni zgodilo, celotna Poljska pa je selektorju Igorju Miličiću hvaležna, da se je odločil, kot se je. Mateusz Ponitka je namreč glavni razlog, da se Poljska, na katero na EP 2022 ni računal nihče, bori za odličje. »Kolajna bi bila obliž za vse rane. Želimo jo osvojiti za naš narod in naredili bomo vse, da nam uspe.«",
    "[Zadeva Boxer] Matej Tonin: Zakaj Slovenija kupuje nekaj, kar Poljska opušča?": "",
    "Orban opozoril na svetovni in evropski gospodarski zlom #video #vŽivo": "Termometer prikaže, kako vroč je članek. Skupni seštevek je kombinacija števila klikov in komentarjev.\n\n214. dan ruske invazije na Ukrajino. Madžarski premier Viktor Orban je dejal, da se bo vojna v Ukrajini verjetno nadaljevala letos in tudi prihodnje leto, ter opozoril na evropski in svetovni gospodarski zlom, poroča madžarska tiskovna agencija MTI. \"Zahtevamo takojšnjo prekinitev ognja in mirovna pogajanja, ne pa podaljševanje in poglabljanje vojne,\" je dodal.\n\n📽️Destroyed Husky TSV MRAP and damaged/abandoned BVP M-80A and YPR-765 of Ukrainian 110th Mechanized Brigade. The video is filmed by Ukrainian soldiers, the equipment will be likely recovered sooner or later. #UkraineRussiaWar pic.twitter.com/FeJKov189t — MilitaryLand.net (@Militarylandnet) September 26, 2022\n\nDnevni pregled najpomembnejših dogodkov:\n\n\n\n21.30 Ukrajina trdi, da je ujela ruskega vojaka, ki naj bi bil povezan z zločinom v Buči\n\n19.21 Iz Danske poročajo o nevarnem uhajanju plina v plinovodu Severni tok 2\n\n19.12 Putin Edwardu Snowdnu podelil rusko državljanstvo\n\n18.32 Orban: Pripravite se na dolgo vojno\n\n17.41 Nenaden upad tlaka v Severnem toku 2\n\n16.12 Na Poljskem enodnevno usposabljanje za državljane, stare od 18 do 65 let\n\n14.53 To je ostalo od slovenskega oklepnika\n\n13.30 Lukašenko Putinu o ljudeh, ki bežijo zaradi mobilizacije: Pusti jih\n\n13.20 Moški se je zažgal, ker ni hotel v vojno proti Ukrajini\n\n12.30 Kremlju naklonjeni poslovnež priznal, da je ustanovil skupino Wagner\n\n12.25 OECD zaradi vojne v Ukrajini znižal napoved svetovne gospodarske rasti za 2023\n\n10.25 Kadirov znorel nad Rusi, ki nočejo v vojno: Nimajo se pravice imenovati moški\n\n9.46 Ruski patriarh: Vojaki, ki umrejo v Ukrajini, bodo oproščeni grehov\n\n9.15 Inštitut za vojne študije napoveduje velike težave mobilizacije za Rusijo\n\n8.31 Britanci: Prvi vpoklicani Rusi so že v vojaških bazah\n\n7.45 \"Če Rusija uporabi nuklearno orožje …\"\n\n7.11 Po Rusiji spopadi s policijo zaradi mobilizacije\n\n21.30 Ukrajina trdi, da je ujela ruskega vojaka, ki naj bi bil povezan z zločinom v Buči\n\nUkrajinske varnostne službe pravijo, da je ruski vojak, ki so ga ta mesec zajeli med spopadi v regiji Herson, povezan z zločinom, storjenim marca v Buči blizu Kijeva.\n\nAgencija je v izjavi trdila, da je ujeti vojak skupaj z drugimi ruskimi vojaki v začetku marca \"z mitraljezom ustrelil v avto na avtocesti v bližini vasi Zdviživka v okrožju Buča\". \"Voznik je umrl na kraju samem,\" piše v izjavi in ​​trdi, da je skupina nato truplo žrtve zakopala v gozdu.\n\nVarnostna služba je še povedala, da so truplo voznika izkopali in predali na obdukcijo.\n\n19.21 Iz Danske poročajo o nevarnem uhajanju plina v plinovodu Severni tok 2\n\nDanske pomorske oblasti so poročale o uhajanju plina, to je nevarno za ladijski promet v plinovodu, ki vodi iz Rusije v Evropo pod Baltskim morjem. Upravljavec Severnega toka 2 je potrdil, da so puščanje zaznali jugovzhodno od danskega otoka Bornholm v Baltskem morju.\n\n19.12 Putin Edwardu Snowdnu podelil rusko državljanstvo\n\nPredsednik Rusije Vladimir Putin je danes ameriškemu žvižgaču Edwardu Snowdnu, ki je razkril obsežno vohunjenje ameriške agencije za nacionalno varnost (NSA), podelil rusko državljanstvo. Zdaj naj bi za državljanstvo zaprosila tudi njegova žena, njuna hči pa že ima ruski potni list, saj se je rodila v Rusiji, poroča francoska tiskovna agencija AFP.\n\nRuske oblasti so danes objavile predsednikov odlok, s katerim je bil Edward Snowden uvrščen na seznam novih ruskih državljanov. Pobegli žvižgač je sicer že novembra 2020 dejal, da je zaprosil za rusko državljanstvo in da si bo pri tem prizadeval ohraniti državljanstvo ZDA.\n\nSnowden, nekdanji sodelavec NSA, je pobegnil iz ZDA, potem ko je leta 2013 novinarjem predal zaupne dokumente, ki jih je pobral s strežnika agencije. Razkril je, kako ZDA množično zbirajo osebne podatke in vohunijo za milijoni civilistov po vsem svetu. Ker mu je v ZDA zaradi izdaje državnih skrivnosti grozil in mu še vedno grozi zapor, je pobegnil v Rusijo, ta mu je podelila azil.\n\nFoto: Reuters Moskva je pred nekaj leti omilila stroge zakone o državljanstvu in posameznikom omogočila, da lahko prejmejo ruske potne liste, ne da bi se odrekli svojemu prvotnemu državljanstvu.\n\nSnowdnov odvetnik Anatolij Kučerena je za rusko tiskovno agencijo RIA povedal, da bo tudi žvižgačeva žena Lindsay Mills zaprosila za rusko državljanstvo, in dodal, da ima njuna hči že ruski potni list, saj se je rodila v tej državi. Ob ruski mobilizaciji pa je odvetnik dodal, da Snowdna ne bodo vpoklicali, saj nima izkušenj v ruski vojski.\n\nTiskovni predstavnik Kremlja Dmitrij Peskov je medtem pojasnil, da je Snowden na lastno prošnjo prejel rusko državljanstvo, in dodal, da se Putin za zdaj ne namerava srečati z novim sodržavljanom, poroča ruska tiskovna agencija Tass.\n\n18.32 Orban: Pripravite se na dolgo vojno\n\nMadžarski premier Viktor Orban je državljane pozval, naj se pripravijo na \"dolgotrajno vojno\" v Ukrajini.\n\nViktor Orban je v govoru v parlamentu kritiziral Evropsko unijo zaradi uvedbe sankcij, ki po njegovem mnenju zvišujejo cene energije. \"Z gotovostjo lahko trdimo, da so Evropejci zaradi sankcij postali revnejši, Rusija pa ni padla na kolena,\" je dejal.\n\nOb začetku zasedanja parlamenta je napovedal \"nacionalno posvetovanje\" o sankcijah, ki jih je Evropska unija uvedla proti Rusiji. Meni, da o sankcijah ni bilo odločeno demokratično, temveč so o njih odločali zgolj \"bruseljski birokrati in evropske elite\". Kdaj natanko naj bi bila posvetovanja, še ni znano.\n\nOrban je dejal, da se bo vojna v Ukrajini verjetno nadaljevala letos in tudi prihodnje leto, ter opozoril na evropski in svetovni gospodarski zlom, poroča madžarska tiskovna agencija MTI. \"Zahtevamo takojšnjo prekinitev ognja in mirovna pogajanja, ne pa podaljševanje in poglabljanje vojne,\" je dodal.\n\nMeni, da bi bilo morda bolj smiselno uvesti sankcije za gospodarske sektorje, v katerih \"smo močnejši od države, za katero veljajo te sankcije\", in pri tem poudaril, da \"smo mi pritlikavci, Rusija pa velikanka\", ko gre za energetski sektor.\n\n\"Če bi bile sankcije odpravljene, bi se inflacija zmanjšala za polovico. Brez sankcij bi evropsko gospodarstvo oživelo in bi se lahko izognili recesiji,\" je še dodal.\n\nOrban sicer že več mesecev besni proti sankcijam zoper Rusijo, čeprav je Madžarska v Svetu Evropske unije, ki mora te odločitve sprejemati soglasno, vedno glasovala za uvedbe sankcij.\n\n17.41 Nenaden upad tlaka v Severnem toku 2\n\nTlak v plinovodu Severni tok 2, ta naj bi podvojil dobavo ruskega plina Nemčiji, je čez noč močno upadel, je dejal tiskovni predstavnik operaterja, ki je kot mogoč vzrok navedel uhajanje plina.\n\nOblasti v Nemčiji, na Danskem, Švedskem, Finskem in v Rusiji so bile o tem takoj obveščene, je dodal Ulrich Lissek, tiskovni predstavnik švicarskega operaterja.\n\nV noči na ponedeljek je tlak v delu plinovoda, ki poteka po morskem dnu, upadel s 105 na sedem barov.\n\n\"Zagotovo je nekje luknja, a nihče ne ve, kje,\" je dejal Lissek in dodal, da se preiskava še nadaljuje.\n\nNa nemškem ministrstvu trdijo, da vzroka ne poznajo.\n\n\"Trenutno smo v stiku z regulatorji, da razjasnimo razmere. Vzrok in natančna dejstva še niso jasni,\" so sporočili z ministrstva za gospodarstvo.\n\nPodjetje, ki upravlja plinovod, trdi, da plin ne uhaja v Lubmin na severu Nemčije.\n\n\"Če bi puščalo v Lubminu, bi to slišali,\" je dejal tiskovni predstavnik.\n\nGazprom je sporočil, da je treba vprašanja o incidentu posredovati operaterju, ta je zahteval zaščito pred upniki pred sodiščem v Švici. Sodišče mu je nedavno podaljšalo rok za finančno prestrukturiranje.\n\n16.12 Na Poljskem enodnevno usposabljanje za državljane, stare od 18 do 65 let\n\nPoljska vojska bo vsem državljanom, starim od 18 do 65 let, ponudila osnovno enodnevno usposabljanje, je v ponedeljek sporočilo obrambno ministrstvo.\n\nTečaj bo sestavljen iz inštrukcij rokovanja z orožjem, streljanja z orožjem, obvladovanja nasprotnikov v boju na blizu in spretnosti branja zemljevidov.\n\nIzvedli ga bodo vsako soboto v oktobru in novembru v 17 vojaških bazah, pravico do udeležbe na tečaju pa imajo le poljski državljani.\n\nVojna v Ukrajini je znova postavila v ospredje dolgoletne načrte države za povečanje števila poljskih vojakov.\n\nNedavno je bilo uvedeno prostovoljno služenje vojaškega roka, del zaposlenih pa je bil povabljen na usposabljanje za strelno orožje v okviru Teritorialne obrambe.\n\nPoljska vojska trenutno šteje 110 tisoč vojakov, dodatnih 30 tisoč moških in žena pa je v silah Teritorialne obrambe.\n\nCilj vlade je to število povečati na 250 tisoč profesionalcev in 50 tisoč pripadnikov Teritorialne obrambe.\n\n14.53 To je ostalo od slovenskega oklepnika\n\nSeverovzhodno od Hersona in južno od Velike Oleksandrivke so našli zapuščen in poškodovan oklepnik BVP M80A, ki ga je Slovenija, poleg 34 drugih, junija poslala v Ukrajino.\n\nPoleg tega je Slovenija Ukrajini donirala 28 tankov M-55 S, v zameno pa bo od Nemčije prejela 35 težkih nakladalnih tovornjakov 8 X 8 in pet težkih vodnih cistern 8 X 8 za gradnjo srednje bataljonske skupine.\n\nNa videoposnetku, ki so ga posneli ukrajinski vojaki, je videti uničeno mobilno taktično podporno vozilo husky TSV MRAP, oklepno vozilo na gosenice YPR-765 ukrajinske 110. mehanizirane brigade in poškodovan ter zapuščen oklepnik BVP M-80A, ki ga je Slovenija darovala Ukrajini (prvi na posnetku).\n\n13.30 Lukašenko Putinu o ljudeh, ki bežijo zaradi mobilizacije: Pusti jih\n\nRuski predsednik Vladimir Putin se je danes v Sočiju srečal z beloruskim diktatorjem Aleksandrom Lukašenkom.\n\nPutin's now getting lectured by Lukashenko what to do when tens of thousands of your people are fleeing the country:\n\n\"Let them run ... I never worried about it. They're asking to come back ... You just have to decide what to do with them\" pic.twitter.com/2jAqq0P5jD — Alec Luhn (@ASLuhn) September 26, 2022\n\nRuska prorežimska tiskovna agencija RIA je objavila posnetek s srečanja, na katerem Lukašenko Putinu govori o Rusih, ki bežijo pred mobilizacijo za vojno v Ukrajini. \"Naj tečejo ... Nikoli mi ni bilo mar za to. Prosili bodo, da se vrnejo. Odločiti se morate, kaj boste storili z njimi,\" na posnetku Lukašenko reče Putinu.\n\n13.20 Moški se je zažgal, ker ni hotel v vojno proti Ukrajini\n\nMoški v Rjazanu, mestu s pol milijona ljudi na zahodu Rusije, se je zažgal, da bi protestiral proti mobilizaciji rezervistov za vojno v Ukrajini, poroča Sky News.\n\nNa mestnem kanalu na Telegramu so objavili posnetek, kako odnašajo moškega, zavitega v modro ogrinjalo. V objavi so povedali, da je moški vpil, da noče sodelovati v vojni.\n\nPo vsej Rusiji je bilo v protestih proti mobilizaciji aretiranih več kot dva tisoč ljudi. Poleg tega so na ruskih mejah s sosednjimi državami nastale dolge kolone ljudi, ki so poskušali ubežati mobilizaciji rezervistov. Samo konec tedna je na Finsko vstopilo okoli 17 tisoč Rusov.\n\n12.30 Kremlju naklonjeni poslovnež priznal, da je ustanovil skupino Wagner\n\nRuski poslovnež Jevgenij Prigožin, tesen zaveznik ruskega predsednika Vladimirja Putina, je danes priznal, da je leta 2014 ustanovil skupino Wagner, da bi poslal borce v regijo Donbas na vzhodu Ukrajine. Potrdil je tudi, da so pripadniki skupine trenutno prisotni v Latinski Ameriki in Afriki, poroča francoska tiskovna agencija AFP.\n\n\"Sam sem očistil staro orožje, priskrbel neprebojne jopiče in našel specialiste, ki so mi pri tem pomagali. Ti moški, heroji, ki so branili sirsko ljudstvo, ljudi drugih arabskih držav, revne Afričane in prebivalce Latinske Amerike, so postali stebri naše domovine,\" je dejal Prigožin. Foto: Reuters\n\nKot je na družbenih omrežjih še sporočilo Prigožinovo podjetje Concord, se je 1. maja 2014 rodila skupina domoljubov, ki se je poimenovala Taktična skupina bataljona Wagner.\n\nPrigožin, ki se ga je zaradi dobav hrane za Kremelj prijel vzdevek Putinov chef, je v preteklosti zanikal povezanost s skupino Wagner.\n\n\"Sam sem očistil staro orožje, priskrbel neprebojne jopiče in našel specialiste, ki so mi pri tem pomagali. Ti moški, heroji, ki so branili sirsko ljudstvo, ljudi drugih arabskih držav, revne Afričane in prebivalce Latinske Amerike, so postali stebri naše domovine,\" je dejal Prigožin.\n\nPrigožin je na seznamu tistih predstavnikov Rusije, proti katerim so EU in ZDA uvedle sankcije zaradi ruskega napada na Ukrajino.\n\nSkupino Wagner so več let sumili, da sodeluje pri uresničevanju geopolitičnih interesov Rusije, a v Kremlju vsakršne povezave vseskozi zanikajo.\n\n12.25 OECD zaradi vojne v Ukrajini znižal napoved svetovne gospodarske rasti za 2023\n\nOrganizacija za gospodarsko sodelovanje in razvoj (OECD) je zaradi vojne v Ukrajini znižala napoved svetovne gospodarske rasti za leto 2023. Ta naj bi bila 2,2-odstotna, ne 2,8-odstotna, kot je OECD napovedoval junija. Ob tem za Nemčijo, največje evropsko gospodarstvo, napovedujejo recesijo.\n\nZa letošnje leto OECD, ki predstavlja 38 najrazvitejših držav, ohranja triodstotno napoved svetovne gospodarske rasti.\n\nKljučni dejavnik, ki upočasnjuje svetovno gospodarsko rast, je vsesplošno zaostrovanje denarne politike, ki je posledica večjega preseganja inflacijskih ciljev od pričakovanega, so zapisali pri OECD.\n\nVse več centralnih bank v boju z naraščajočo inflacijo namreč viša ključne obrestne mere.\n\nV primerjavi z napovedmi organizacije iz decembra 2021, torej pred začetkom ruske invazije na Ukrajino, naj bi bil svetovni bruto domači proizvod (BDP) prihodnje leto za vsaj 2.800 milijard dolarjev nižji.\n\nOrganizacija s sedežem v Parizu je v črnogledem poročilu, poimenovanem Plačevanje cene vojne, zapisala, da je vojna povečala inflacijske pritiske, medtem ko so življenjski stroški že tako ali tako hitro naraščali, poročilo povzema francoska tiskovna agencija AFP.\n\n\"Učinki vojne in nadaljevanje izbruhov pandemije covid-19 v nekaterih delih sveta so zmanjšali rast in povzročili dodaten pritisk na rast cen, predvsem energentov in hrane,\" so zapisali v organizaciji.\n\nNapovedi za skoraj vse države v skupini 20 največjih gospodarstev so se v primerjavi z junijskimi zmanjšale, razen za Turčijo, Indonezijo in Veliko Britanijo, za zadnjo je sicer napovedana ničelna rast.\n\nOECD po novem pričakuje, da bo Nemčija prihodnje leto zašla v recesijo. Največje evropsko gospodarstvo naj bi se prihodnje leto skrčilo za 0,7 odstotka, kar je 2,4 odstotne točke manj od junijske napovedi.\n\n10.25 Kadirov znorel nad Rusi, ki nočejo v vojno: Nimajo se pravice imenovati moški\n\nČečenski vodja Ramzan Kadirov je prek aplikacije Telegram znova napadel Ruse, ki nočejo v vojno v Ukrajino.\n\n\"Ljudje, mislite, da bežite pred smrtjo?\" je zapisal Kadirov in dodal, da bi morala biti smrt za domovino posebna čast. Foto: Reuters\n\n\"Ali imajo pravico, da se imenujejo moški? Ne! Imajo čast? Ne! Imajo občutek dostojanstva? Ne! Imajo moralne vrednote? Ne!\" je napisal Kadirov. Dodal je, da so ga še posebej presenetili \"nekateri moški na Kavkazu\".\n\n\"Ljudje, mislite, da bežite pred smrtjo?\" je še zapisal Kadirov in dodal, da bi morala biti smrt za domovino posebna čast.\n\n\"Končno razumemo, da s pomočjo fašistov, ki delujejo v Ukrajini, želijo uničiti našo državo. To pomeni, da je naša domovina v nevarnosti. Več deset milijonov Rusov ne ve, kolikokrat je bila naša država ogrožena v zadnjih 20 letih. In le zahvaljujoč jasni in dostojni politiki ruskega predsednika Vladimirja Putina so ti napadi propadli,\" je prek Telegrama dejal čečenski voditelj.\n\nDodaja, da bo Zahod, tudi če bodo proruske sile zapustile vse regije, tudi Krim, še naprej pritiskal na Rusijo.\n\n\"Dajem vam besedo, če ne bomo branili svojih interesov, se bo slabo končala za vse Ruse. Izgubili bomo suverenost in neodvisnost Rusije, sovražniki pa bodo prišli v vse naše domove. Sami se odločite in mi, Čečeni, bomo branili našo državo in izpolnili red predsednika države,\" je dodal Kadirov.\n\n9.46 Ruski patriarh: Vojaki, ki umrejo v Ukrajini, bodo oproščeni grehov\n\nRuski patriarh Kiril je med nedeljsko pridigo, ki se je nanašala na vojno v Ukrajini, dejal, da \"žrtvovanje sebe za izpolnjevanje vojaške dolžnosti očisti vse grehe\", poroča ukrajinska Pravda.\n\nWhat is the Russian Orthodox Church making of Putin's mobilisation?\n\n\n\nPatriarch Kirill said in his sermon today that soldiers dying in Ukraine would have all their sins washed away pic.twitter.com/PBBD7FxlfO — Francis Scarr (@francis_scarr) September 25, 2022\n\n\"Vemo, da mnogi danes umrejo v čeljustih smrtonosnega boja. Cerkev moli, da se bo ta bitka čim prej končala, da bo v tej bratski vojni umrlo čim manj bratov. Hkrati pa Cerkev razume, da če tisti, ki ga vodi občutek dolžnosti in moč prisege, ki jo je dal, umre med opravljanjem svoje vojaške dolžnosti, ta oseba nedvomno opravi dejanje, ki je enako žrtvovanju. Žrtvuje se za druge. Zato verujemo, da je taka oseba čista vseh grehov, ki jih je naredila,\" je v pridigi dejal patriarh Kiril.\n\nV prejšnjih pridigah je ruski patriarh Kiril med drugim dejal, da Rusi v Ukrajini počnejo \"junaška dejanja\", če ubijajo Ukrajince.\n\n9.15 Inštitut za vojne študije napoveduje velike težave mobilizacije za Rusijo\n\nAmeriški Inštitut za vojne študije v svojem zadnjem poročilu o vojni v Ukrajini ocenjujejo, da je \"malo verjetno, da bo ruska vojska premagala temeljne strukturne izzive\", saj poskuša mobilizirati veliko ljudi za nadaljevanje napada na Ukrajino.\n\n\"Oborožene sile Rusije od leta 2008 niso določile pogojev za izvajanje učinkovite mobilizacije v velikem obsegu in niso zgradile rezervnih sil, potrebnih za hitro mobilizacijo, katere cilj je hiter učinek na bojišču,\" so zapisali v poročilu, poroča Index.\n\n8.31 Britanci: Prvi vpoklicani Rusi so že v vojaških bazah\n\nPrvi od več deset tisoč vpoklicanih državljanov Rusije so začeli prihajati v vojaške baze na začetek urjenja, trdijo na britanskem obrambnem ministrstvu. Britanci prav tako menijo, da bo ruska vojska vse vpoklicane državljane Rusije težko usposobila za vojno.\n\nLatest Defence Intelligence update on the situation in Ukraine - 26 September 2022\n\n\n\nFind out more about the UK government's response: https://t.co/qJ9KOiz3lB\n\n\n\n🇺🇦 #StandWithUkraine 🇺🇦 pic.twitter.com/a84C4tDfep — Ministry of Defence 🇬🇧 (@DefenceHQ) September 26, 2022\n\n7.45 \"Če Rusija uporabi jedrsko orožje …\"\n\n\"Če uporabi taktično jedrsko orožje v Ukrajini, bodo posledice za Rusijo katastrofalne. ZDA in zavezniki bodo odločno odgovorili,\" je v intervjuju za ameriško televizijo NBC dejal svetovalec Bele hiše za nacionalno varnost Jake Sullivan. Po njegovih besedah Američani najvišjim predstavnikom oblasti v Moskvi že nekaj časa prek vseh kanalov sporočajo, naj o jedrski možnosti raje ne razmišljajo.\n\n7.11 Po Rusiji spopadi zaradi mobilizacije\n\nTudi danes po spletu krožijo videoposnetki spopadov civilistov s policijo v Rusiji, poroča The Guardian. Kot je razvidno iz videoposnetkov (tokrat iz regije republike Dagestan), so izbruhnili krvavi spopadi med množico mlajših moških, ki ne želijo slediti ukazom Vladimirja Putina in obleči uniforme okupacijske vojske v Ukrajini.\n\nV Irkutsku pa naj bi nastal spodnji videoposnetek, ki po poročanju The Guardiana kaže napad mobiliziranega domačina na lokalnega vodjo centra za mobilizacijo.",
    "Reprezentanca Gorana Dragića je prvenstvo EuroBasket končala v četrtfinalu": "Dirka Gorana Dragića na EuroBasketu 2022 se je končala.\n\nV sredo je Poljska izločila novo stran Chicago Bulls Slovenija, domača vratarka, z rezultatom 90-87 neverjetno presenečenje v četrtfinalu.\n\nIgra je komaj sledila tradicionalnemu scenariju. Spodbujena s peklenskimi meti za tri točke in nizom žog Fastbreak ob izgubljenih žogah Slovenije je Poljska v prvem polčasu zbrala 23 točk in ob odmoru vodila z 58-39.\n\nSlovenija je nato v tretji četrtini odgovorila s 24-6 in nadaljevala z napadom v prvem delu četrte menjave ter napredovala s 73-68 in 6:58.\n\nVendar pa je Poljska znova prevzela vodstvo in si povrnila osem točk prednosti pri 2:37 in devet točk 52 sekund pred igro. Več slovenskih strelov – nazadnje jih je zadel Dragić in pri 31 sekundah znižal na tri – je ogrozilo malo verjeten zaključek, a zamah s pol igrišča Klemna Prepeliča je bil tik pred prejšnjim stoletjem kratek, rezultat pa je bil zapisan v kamen.\n\nNapadalec Denver Nuggets Vlatko Kanjar je bil z 21 točkami najboljši v Sloveniji. Luka Dončić, ki običajno blesti na mednarodnih tekmah, je dosegel 14 točk, 11 skokov in 7 podaj, dosegel pa je tudi 6 obračanj, 5 metov za 15 iz igre in prekrške s 3:02 in je ostal na lestvici.\n\nMedtem je Mateusz Bonnetka vodil prizadevanja Poljske. Zbral je 26 točk, 16 skokov, 10 treh podaj, zakopal pet trojk in v 69 sekundah pred igro usmeril ključni napad na Dragića – enega od dveh Dragićevih preobratov v zadnjih treh minutah tekme.\n\nDragić, ki se je po upokojitvi vrnil iz reprezentančnih igranj za VN Slovenije, je svojo zadnjo tekmo končal s 17 točkami (7 proti 15), 5 skoki, 4 podajami in 5 izgubljenimi žogami, s čimer se je njegovo povprečje prvenstva dvignilo na 14,9 točke in 3,7 podaje. , 3,6 skoka, 2,6 obračanja in 1,6 ukradene žoge v sedmih tekmah. Iz igre je metal 49,4-odstotno, za tri 35-odstotno in s črte prostih metov 65-odstotno.\n\nNa splošno je bil 36-letnik soliden, čeprav z žalostnim koncem za ekipo, ki so jo mnogi imeli za favoritinjo. Dragić je osvojil nagrado MVP, saj je Slovenijo popeljal do naslova EuroBasketa leta 2017, ko je bil zadnji turnir.\n\nPoljska se bo v polfinalu pomerila s Francijo, Nemčija in Španija pa bosta presenetljivo v štirih finalih. V četrtfinalu sta izpadli tudi Srbija, ki jo vodi Nikola Đokić, in Grčija, ki jo vodi Giannis Antetokounmpo.\n\nZa Dragića: zdaj se osredotoča na začetek sezone NBA. Kampi za usposabljanje se odprejo v zadnjem tednu septembra in pričakuje se, da bo k kampanji prispeval zaledje Bullsov, ki bi lahko ostali brez začetnega branilca Lonza Balla.\n\nKliknite tukaj, če želite spremljati podcast Bulls Talk.",
    "V Kölnu Dončiću skandirali \"MVP\", Litva znova izgubila": "Slovenski košarkarji so znova blesteli na EuroBasketu. Aktualni evropski prvaki so v Kölnu na krilih Luke Dončića zlahka vknjižili nov par točk. Premagali so sosedo Madžarsko s 103:88. V zadnji četrtini je prednost znašala že 30 točk, na koncu pa so se slovenski sosedje le izognili katastrofi. V \"slovenski\" skupini B je Francija zadala boleč poraz Litvi, Nemci pa so bili boljši od BiH, pri kateri je Džanan Musa prispeval kar 30 točk!\n\nEuroBasket 2022, skupinski del, skupina B, 2. krog Sobota, 3. september, Köln:\n\nMadžarska : Slovenija 88:103 (16:29, 33:54, 60:88)\n\nStrelci Slovenije: Dončić 20 (7 sk., 7 as., 5 izg. žog), Prepelič 14, Blažič 11, Čančar 11, Dimec 11, Murić 9, Z. Dragić 9, Nikolić 6, G. Dragić 5, Rupnik 3, Tobey 2\n\nŠov Luke Dončića v tretji četrtini:\n\nFotogalerija s tekme v Kölnu, foto Vid Ponikvar:\n\n1 / 41 2 / 41 3 / 41 4 / 41 5 / 41 6 / 41 7 / 41 8 / 41 9 / 41 10 / 41 11 / 41 12 / 41 13 / 41 14 / 41 15 / 41 16 / 41 17 / 41 18 / 41 19 / 41 20 / 41 21 / 41 22 / 41 23 / 41 24 / 41 25 / 41 26 / 41 27 / 41 28 / 41 29 / 41 30 / 41 31 / 41 32 / 41 33 / 41 34 / 41 35 / 41 36 / 41 37 / 41 38 / 41 39 / 41 40 / 41 41 / 41\n\nSlovenski košarkarji so v dvoboj z Madžari vstopili odločno, hitro ušli tekmecu (8:0), nato pa se je prednost postopno še povečevala. Madžari so bili nedorasel tekmec, Luka Dončić in druščina so prvi polčas dobili za +21 (54:33). Bili so veliko boljši tekmec, selektor Aleksander Sekulić pa si je lahko privoščil, da je v prvem polčasu poslal v ogenj kar 11 košarkarjev. Priložnosti ni dobil le Luka Rupnik. Poleg Dončića, ki se je strelsko razigral v drugi četrtini (11 točk), poleg tega pa prispeval tudi 5 skokov in 4 asistence, je v napadu blestel Jaka Blažič. V tekmo je vstopil s trojko za 3:0 (po asistenci Dončića), do konca prvega dela pa zbral 11 točk. Slovenija je vladala pod obročema.\n\nJaka Blažič je v prvem polčasu dosegel tri trojke. Foto: Vid Ponikvar\n\nRazmerje skokov je bilo 31:17 v korist evropskih prvakov, če pa bili meti za tri točke še natančnejši (6 od 20 - 30 odstotkov), pa bi lahko Slovenija odšla na počitek še z izdatnejšo prednostjo. Pri Madžarih sta v napadu izstopala David Vojvoda (9 točk) in stari znanec ljubljanskega občinstva, nekdanji košarkar Olimpije Mikael Hopkins (8).\n\nV drugem polčasu se je razigral Luka Dončić, pokazal svoj razkošen repertoar vrhunskih in atraktivnih potez, kot za stavo zadeval tudi trojke in Madžare spravljal v slabo voljo. Občinstvo, na tribunah ni manjkalo slovenskih navijačev, mu je namenilo vzklike ''MVP'', 23-letni Ljubljančan pa v zadnji četrtini sploh ni več stopil na parket. Ponudil je izjemno statistiko, dosegel je 20 točk, dodal pa 7 skokov in asistenc.\n\nRazigrana Slovenija je v zadnji četrtini vodila že za +30 (101:71) in se spogledovala z rekordno zmago na EuroBasketu (za zdaj je najvišja tista iz leta 2007 nad Nemčijo s 77:47), a je nato v zadnjih minutah srečanja popustila. Madžarska je razpolovila zaostanek in proti Sloveniji, ki je namenoma hranila moč za nedeljski spopad z Bosno in Hercegovino, izgubila zgolj za 15 točk. V slovenski zasedbi so se med strelce vpisali vsi Sekulićevi varovanci razen Žige Samarja, ki je dočakal krstni nastop na največjem evropskem tekmovanju.\n\nV nedeljo proti BiH\n\nSlovenska košarkarska reprezentanca je tako nadaljevala zmagoviti niz in pozdravila že 11. zaporedno zmago na evropskem prvenstvu. Pred petimi leti je na EuroBasketu 2017 dobila vseh devet dvobojev, na letošnjem pa je po Litvi vzela mero še Madžarski. Na 14. medsebojnem srečanju s sosedo je dočakala 11. zmago.\n\nSlovenijo v nadaljevanju predtekmovanja v skupini B čakajo še tri tekme. V nedeljo ob 17.45 Bosna in Hercegovina, v torek ob 20.30 gostiteljica Nemčija in v sredo ob 17.15 Francija. V osmino finala se bodo uvrstile po štiri najboljše reprezentance iz vsake skupine, slovenska skupina B se bo v nadaljevanju križala s skupino A.\n\nEuroBasket 2022, skupinski del, 2. krog: Skupina B: Sobota, 3. september, Köln:\n\nNemčija : Bosna in Hercegovina 92:82\n\nSchröder 18 (9 as.), Wagner 18, Thiemann 14; Musa 30, Nurkić 21 (7 sk.)\n\n\n\nLitva : Francija 73:77\n\nValančiunas 15 (8 sk.), Jokubaitis 14; Fournier 27, Yabusele 9\n\n\n\nMadžarska : Slovenija 88:103\n\nPerl 18 (7 sk., 6 as.), Hopkins 14 (7 sk.); Dončić 20 (7 sk., 7 as.), Prepelič 14 Lestvica:\n\n1. Nemčija 2 tekmi - 4 točke\n\n4. Slovenija 2 - 4\n\n2. Francija 2 - 3\n\n3. Bosna in Hercegovina 2 - 3\n\n5. Litva 2 - 2\n\n6. Madžarska 2 - 2 Skupina A: Sobota, 3. september, Tbilisi:\n\nČrna gora : Belgija 76:70\n\nDubljević 21 (11 sk.), Perry 19; Obasohan 25\n\n\n\nBolgarija : Turčija 87:101\n\nVezenkov 28 (15 sk.), Kostov 15; Osman 25 (8 sk.), Sengun 20 (9 sk.)\n\n\n\nGruzija : Španija 64:90\n\nAndronikashvili 13; W. Hernangomez 14, Pradilla 12 Lestvica:\n\n1. Španija 2 - 4\n\n2. Turčija 2 - 4\n\n3. Črna gora 2 - 3\n\n4. Belgija 2 - 3\n\n5. Gruzija 2 - 2\n\n6. Bolgarija 2 - 2 Skupina C: Sobota, 3. september, Milano:\n\nVelika Britanija : Hrvaška 65:86\n\nHesson 18, Whelan 14; Šarić (8 sk.), Zubac (6 sk.) in Bogdanović 15, Hezonja 13 (10 sk.)\n\n\n\nEstonija : Ukrajina 73:74\n\nKotsar 17 (9 sk.), Kullamae 11; Mykhailiuk 18, Herun 12\n\n\n\nGrčija : Italija 85:81\n\nG. Antetokounmpo 25 (11 sk.), Dorsey 23; Fontecchio 26, Polonara 14 (10 sk.) Lestvica:\n\n1. Ukrajina 2 - 4\n\n2. Grčija 2 - 4\n\n3. Hrvaška 2 - 3\n\n4. Italija 2 - 3\n\n5. Estonija 2 - 2\n\n6. Velika Britanija 2 - 2 Skupina D: Sobota, 3. september, Praga:\n\nFinska : Poljska 89:59\n\nSalin 18 (6 as.), Markkanen 17; Ponitka in Sokolowski 8\n\n\n\nČeška : Srbija 68:81\n\nHruban in Hrejči 13; Jokić 18 (11 sk., 5 as.), Micić 13 (6 as.)\n\n\n\nNizozemska : Izrael 67:74\n\nDe Jong 12, Kloof 11; Avdija 21, Madar 14 Lestvica:\n\n1. Srbija 2 - 4\n\n2. Izrael 2 - 4\n\n3. Finska 2 - 3\n\n4. Poljska 2 - 3\n\n5. Češka 2 - 2\n\n6. Nizozemska 2 - 2\n\nPreberite še:",
    "Raznoliki pogledi na vse intenzivnejše odstranjevanje sovjetskih spomenikov": "Obelisk v Rigi, sestavljen iz petih profiliranih betonskih stebrov s peterokrakimi rdečimi zvezdami na vrhu, je stal med dvema skupinama kipov – na eni strani je bila trojica vojakov Rdeče armade, na drugi pa ženska z visoko dvignjenimi rokami, ki je predstavljala Domovino. Foto: EPA\n\nSkoraj 80 metrov visok betonski obelisk, sestavljen iz petih profiliranih betonskih stebrov s petimi peterokrakimi rdečimi zvezdami na vrhu, so v latvijski prestolnici postavili leta 1985. Rušenje spomenika osvoboditeljem sovjetske Latvije in Rige pred nemškimi fašističnimi zavojevalci, neuradno znanega kot zgolj spomenik zmage, je latvijski parlament odobril maja letos, odločitev pa je nato potrdil tudi mestni svet Rige.\n\nV Estoniji so nekaj dni prej v bližini mesta Narva na meji z Rusijo odstranili repliko sovjetskega tanka T-34, spomenik druge svetovne vojne, in jo preselili v vojni muzej severno od prestolnice Talin. Odstranitev tega spomenika je del širših prizadevanj za uničenje oziroma umik simbolov iz sovjetskega obdobja.\n\nNedavna odstranitev replike sovjetskega tanka T-34, ki je stal na estonskih tleh v bližini meje z Rusijo. Foto: AP\n\nDojemanje spomenikov kot simbolov preteklega zatiranja\n\nTudi na Poljskem, Češkem in v Litvi ​že mesece podirajo spomenike Rdeči armadi, kar je zapoznela čistka tega, kar številni vidijo kot simbole preteklega zatiranja. Vojna v Ukrajini je znova spodbudila rušenje še zadnjih preostalih sovjetskih spomenikov v državah, ki so pred več kot tremi desetletji znova pridobile svojo suverenost od Moskve. Te države so zdaj v Natu in Evropski uniji ter podpirajo Ukrajino, piše Associated Press (AP).\n\nOb koncu komunističnega obdobja, ko so se Latvija, Litva in Estonija osamosvojile od Sovjetske zveze, Poljska in njene sosede pa zavrnile komunizem, ki ga je podpirala Moskva, so te države začele preimenovati ulice in odstranjevati najbolj osovražene simbole. Med temi so seveda tudi kipi sovjetskega ustanovitelja Vladimirja Lenina in drugih komunističnih vodij. Mnogo teh relikvij je zdaj shranjenih v muzejih.\n\nLeta 1989 so oblasti v Varšavi hitro podrle spomenik poljskemu aristokratu Feliksu Dzeržinskemu, ki je po boljševiški revoluciji leta 1917 organiziral sovjetsko tajno policijo. Pod njegovo vladavino je bila Čeka, predhodnica KGB-ja, odgovorna za val terorja.\n\nLeta 1989 so v Varšavi porušili spomenik Feliksu Dzeržinskemu, ki je po boljševiški revoluciji leta 1917 organiziral sovjetsko tajno policijo. Foto: Wikipedia\n\nToda spomeniki sovjetskim vojakom ali njihovi vlogi pri rušenju okupatorskih teženj nacistične Nemčije so ostali na veliko lokacijah, so deležni ali brezbrižnosti ali pa ponosa na navadne vojake, ki so umrli v boju proti režimu Adolfa Hitlerja. A je zdajšnja vojna v Ukrajini obudila spomine na to, da so nekateri od teh vojakov tudi posiljevali tamkajšnje ženske in zakrivili druge vojne zločine.\n\nSpremenjen pogled po ruski invaziji\n\nVodja raziskav estonskega Muzeja zgodovine Krista Sarv je dejala, da so, potem ko so v 90. letih prejšnjega stoletja podrli kipe Lenina in drugih vodilnih komunistov, ljudje druge spomenike večinoma ignorirali. Toda pogled ljudi na te spomenike se je nenadoma spremenil po ruski invaziji na Ukrajino 24. februarja in zdaj ti spomeniki \"glasno kričijo o okupaciji in aneksiji\".\n\nKarol Nawrocki, vodja raziskav na poljskem Inštitutu za nacionalni spomin, ki nadzoruje odstranjevanje spomenikov, pravi, da je \"zgodovina pred našimi očmi postala živa izkušnja. Oblečeni v uniforme Ruske federacije, z Leninom in Stalinom v glavah in srcih, ruski vojaki 'osvobajajo' Ukrajino z ubijanjem žensk, otrok in vojakov. Naj bo jasno: v poljskem javnem prostoru ni prostora za kakršno koli obeleževanje totalitarnega komunističnega režima in njegovih ljudi.\"\n\nPoljski dekomunizacijski zakon iz leta 2016 je že zahteval odpravo komunističnih simbolov in imen, a nekatere občine za to preprosto niso imele denarja, zato je na pomoč priskočil omenjeni inštitut. Ta je od februarja določil 60 spomenikov, ki jih je treba odstraniti, in podrl že več kot 20, še poroča AP.\n\nV Litvi so od pomladi zaradi majhnega protesta odstranili številne preostale sovjetske spomenike. Toda v Latviji in Estoniji, kjer živita precejšnja ruska manjšina, so odstranitve spomenikov sprožile intenzivnejša čustva, saj so tamkajšnji Rusi in ruska vlada to razumeli kot napad na njihove vojne junake.\n\nRusko govoreči Latvijec Dmitry Prokopenko, ki je nasprotoval odstranitvi obeliska v Rigi, je dejal, da so se njegovi stari starši borili in da je pradedek umrl v boju \"za svobodo proti nacistom\". Zanj je spomenik počastil njihovo žrtev. \"Latvija je dežela, kjer Latvijci in Rusi živijo skupaj. Mislim, da bi moral en del države spoštovati tudi pravice drugega dela,\" je še dodal.\n\nRusko zunanje ministrstvo je v torek objavilo obširno izjavo, v kateri je rušenje sovjetskih spomenikov v baltskih državah označilo za \"barbarsko\", ter Latviji, Litvi in ​​Estoniji zagrozilo s povračilnimi ukrepi.\n\nDan po tem, ko je Poljska sporočila, da ruši enega od spomenikov sovjetskim vojakom Rdeče armade na svojih tleh, je Belorusija na svojih tleh zravnala spomenik z grobovi poljskih vojakov iz časa druge svetovne vojne. Tiskovni predstavnik poljskega zunanjega ministrstva Lukasz Jasina je glede tega dejanja zapisal, da so pokopališče v Surkontiju v Belorusiji, kjer se je poljski odpor boril s sovjetskimi silami, \"opustošile službe režima v Minsku\". Poljski uradniki so to dejanje razglasili za barbarsko, glede na to, da ima Poljska politiko, da grobov sovjetskih vojakov ne sme \"motiti\". Rafal Leskiewicz, zgodovinar s poljskega Inštituta za spomin, je pojasnil: \"Kot kristjani obravnavamo grobove kot sveto zemljo. Ni pomembno, kdo je v njih.\"\n\nV nekaterih primerih domačini podpirajo ohranitev spomenikov Rdeči armadi zaradi njene vloge pri porazu nacistične Nemčije. Nekateri se bojijo izbrisa zgodovinskega spomina ali to odstranjevanje dojemajo kot žalitev lastnih prednikov, ki so se borili skupaj s Sovjeti.\n\nV Gdansku na severu Poljske je potekala burna razprava o sovjetskem tanku T-34, postavljenem na Aveniji zmage, a se je mesto odločilo, da ga ne bo odstranilo. Poveljnik tanka je bil poljski poročnik, poljski vojaki so odigrali ključno vlogo pri osvoboditvi nekdanjega nemškega mesta Danzig, torej današnjega Gdanska, izpod nacistov.\n\nPotomca poljskih vojakov iz časa vojne sta v odprtem pismu izrazila ogorčenje nad odstranjevanjem spomenikov. Spomnila sta, da so poljski vojaki umrli v boju s Sovjeti za osvoboditev Poljske pred nacisti in da je sovjetska zmaga povzročila, da je Poljska prejela del poraženega nemškega ozemlja in mest, vključno z Gdanskom in Vroclavom. Opozorili so tudi, da je Rdeča armada osvobodila Auschwitz, Majdanek in mnoga druga nacistična taborišča smrti. \"Če ne bi bilo zmage poljskih in sovjetskih vojakov maja 1945, Poljske morda sploh ne bi bilo,\" sta v pismu zapisala urednika revije Pawel Dybicz in zgodovinar August Grabski.\n\nToda mnogo drugih Poljakov poudarja, da je druga svetovna vojna izbruhnila, potem ko sta se Sovjetska zveza in nacistična Nemčija leta 1939 tajno dogovorili, da si razdelita Poljsko in baltske države. Šele potem, ko je Nemčija izdala in napadla Sovjetsko zvezo, se je Rdeča armada začela bojevati proti Nemcem.\n\nSovjetski spomeniki so bili vir napetosti tudi že pred rusko invazijo na Ukrajino. Leta 2007 je, denimo, prestavitev spomenika vojaku Rdeče armade iz druge svetovne vojne v Talinu v Estoniji sprožila večdnevne nemire.\n\nLeta 2013 pa je umetnik postavil kip, ki prikazuje sovjetskega vojaka, ki posiljuje nosečnico ob tanku v Gdansku. Skulpturo, ki je bila postavljena brez dovoljenja, so hitro odstranili. Potem ko je Rusija napadla Ukrajino, je drug umetnik prekril tank z veliko ročno zašito ukrajinsko zastavo, da bi protestiral proti temu, kar je imenoval \"tiranija\" ruskega predsednika Vladimirja Putina.\n\nMarca, ko je Poljska določala časovni razpored za rušenje sovjetskih spomenikov, je stvari v svoje roke vzel prebivalec severnega mesta Koszalin. Z bagrom je zapeljal na pokopališče in podrl kip sovjetskega vojaka, ki ga objema deklica.\n\nNawrocki pravi, da uradno odstranjevanje sovjetskih spomenikov na Poljskem napreduje \"zelo hitro, vendar je to stvar, ki bi morala biti že zdavnaj rešena.\"",
    "STA: Izidi SP v odbojki (1)": "* Izidi, SP v odbojki: * skupina A (Katovice) - sobota, 27. avgust: Tunizija - Portoriko 3:0 (19, 17, 20) Ukrajina - Srbija 0:3 (-26, -21, -20) - ponedeljek, 29. avgust: Srbija - Portoriko 3:0 (24, 21, 16) Ukrajina - Tunizija 3:0 (21, 19, 15) - sreda, 31. avgust: 17.30 Srbija - Tunizija 20.30 Ukrajina - Portoriko - lestvica: 1. Srbija 2 2 0 6:0 6 2. Ukrajina 2 1 1 3:3 3 3. Tunizija 2 1 1 3:3 3 4. Portoriko 2 0 2 0:6 0 * skupina B (Ljubljana) - petek, 26. avgust: Brazilija - Kuba 3:2 (-31, -21, 16, 17, 16) Japonska - Katar 3:0 (20, 18, 15) - nedelja, 28. avgust: Kuba - Katar 3:1 (21, 21, -22, 19) Brazilija - Japonska 3:0 (21, 18, 16) - torek, 30. avgust: Brazilija - Katar 3:0 (13, 23, 24) Japonska - Kuba 3:1 (18, -21, 15, 19) - lestvica: 1. Brazilija 3 3 0 9:2 8 2. Japonska 3 2 1 6:4 6 3. Kuba 3 1 2 6:7 4 4. Katar 3 0 3 1:9 0 * skupina C (Katovice) - petek, 26. avgust: ZDA - Mehika 3:0 (18, 20, 12) Poljska - Bolgarija 3:0 (12, 20, 20) - nedelja, 28. avgust: ZDA - Bolgarija 3:0 (20, 23, 24) Poljska - Mehika 3:0 (17, 14, 19) - torek, 30. avgust: Mehika - Bolgarija 3:2 (-20, 20, 23, -23, 16) Poljska - ZDA 3:1 (-23, 21, 19, 21) - lestvica: 1. Poljska 3 3 0 9:1 9 2. ZDA 3 2 1 7:3 6 3. Mehika 3 1 2 3:8 2 4. Bolgarija 3 0 3 2:9 1 * skupina D (Ljubljana) - petek, 26. avgust: Francija - Nemčija 3:0 (22, 26, 24) Slovenija - Kamerun 3:0 (19, 23, 21) - nedelja, 28. avgust: Nemčija - Kamerun 3:0 (28, 14, 19) Francija - Slovenija 3:2 (21, -22, -23, 32, 7) - torek, 30. avgust: Francija - Kamerun 3:0 (19, 19, 22) Slovenija - Nemčija 3:0 (16, 22, 17) - lestvica: 1. Francija 3 3 0 9:2 8 2. Slovenija 3 2 1 8:3 7 3. Nemčija 3 1 2 3:6 3 4. Kamerun 3 0 3 0:9 0 * skupina E (Ljubljana) - sobota, 27. avgust: Turčija - Kitajska 3:0 (15, 19, 14) Italija - Kanada 3:0 (13, 18, 37) - ponedeljek, 29. avgust: Kanada - Kitajska 3:0 (23, 21, 23) Italija - Turčija 3:0 (18, 20, 22) - sreda, 31. avgust: 14.00 Kanada - Turčija 21.15 Italija - Kitajska - lestvica: 1. Italija 2 2 0 6:0 6 2. Turčija 2 1 1 3:3 3 3. Kanada 2 1 1 3:3 3 4. Kitajska 2 0 2 0:6 0 * skupina F (Ljubljana) - sobota, 27. avgust: Nizozemska - Egipt 3:0 (17, 22, 16) Argentina - Iran 2:3 (22, -28, -18, 32, -19) - ponedeljek, 29. avgust: Argentina - Nizozemska 2:3 (28, 20, -21, -25, -9) Iran - Egipt 3:1 (14, 19, -22, 24) - sreda, 31. avgust: Argentina - Egipt 3:2 (25, -26, -24, 17, 6) 17.30 Iran - Nizozemska - lestvica: 1. Nizozemska 2 2 0 6:2 5 2. Iran 2 2 0 6:3 5 3. Argentina 3 1 2 7:8 4 4. Egipt 3 0 3 3:9 1"
}