{
    "Kuba odloča o družinskem zakoniku, ki bi istospolnim omogočil poroke in posvojitve": "Foto: Reuters\n\nZakonski sveženj vključuje tudi možnost nadomestnega materinstva in pravnega skrbništva za nebiološke starše ter ukrepe za zaščito pravic otrok, starejših in invalidov.\n\nNa več kot 23.000 voliščih po državi lahko glasuje dobrih osem milijonov Kubancev, starih 16 let in več. Če bo nov družinski zakonik sprejet, bo nadomestil zakon, ki velja od leta 1975, in bo zakonsko zvezo opredelil kot zvezo med dvema osebama in ne kot zvezo med moškim in žensko.\n\nKubanska vlada je v državnih medijih, na shodih in plakatih pozivala h glasovanju za zakonik. Nekateri disidenti, ki se sicer strinjajo z vsebino predlaganega zakonika, so na družbenih omrežjih kljub temu napovedali, da se bodo glasovanja vzdržali ali glasovali proti, da bi vladi onemogočili uspeh.\n\nNov družinski zakonik bi pomenil velik premik za Kubo, kjer je močna kultura mačizma in kjer so oblasti v šestdesetih in sedemdesetih letih prejšnjega stoletja izobčile skupnost LGBTQ.\n\n\n\n\"Družinski zakonik določa predvsem spoštovanje človeka, spoštovanje vsake osebe in vseh,\" je o njem dejal predsednik Miguel Diaz Canel, medtem ko politolog Rafael Hernandez meni, da gre za \"najpomembnejšo zakonodajo na področju človekovih pravic\" na Kubi po revoluciji leta 1959.\n\nZakonik bi bil eden najnaprednejših v Latinski Ameriki, kjer so istospolne poroke legalne le še v osmih drugih državah: Argentini, Braziliji, Kolumbiji, Ekvadorju, Kostariki, Čilu, Urugvaju in nekaterih mehiških zveznih državah.\n\nUspeh referenduma je težko napovedati, saj so nekateri Kubanci na primer izrazili podporo istospolnim porokam, vendar pa nasprotujejo nadomestnemu materinstvu. Veliko bi jih lahko to priložnost izkoristilo tudi za izražanje nestrinjanja z aktualno vlado.\n\nGre sicer za ene redkih demokratičnih volitev v državi, ki je trenutno sredi ene najhujših gospodarskih kriz v zadnjih 30 letih. Na referendumu je bila sprejeta tudi zdajšnja ustava, ki je začela veljati leta 2019.\n\n",
    "Vsak dan prvi": "Namizna aplikacija Internet Explorer odhaja v pokoj\n\nZagotovite si nemoten vstop v svet aktualnih novic in jo nadomestite z najnovejšo verzijo Chromea, Firefoxa, Safarija ali Microsoft Edgea.",
    "S kakšnim koktajlom se bo na tekmovanju v mešanju pijač letos predstavila Slovenija?": "Koktajl, s katerim se bo Tomaž Fartek predstavil na prvenstvu na Kubi, se imenuje Oshun. \"Na Kubi to pomeni boginja lepote, boginja ljubezni,\" razloži. Koktajl sestavlja šest sestavin in prav vse so natančno določene s centilitri. Prva od njih je viski. \"Nato je liker, da stvar poveže med sabo, da dobi neko zgodbo in barvo. Nato dodam še vaniljin liker, mangov in limonin sok. Na koncu pa še CO2,\" Tomaž pojasnjuje med pripravo. Nato vse skupaj še lepo premeša, pika na i pa je ročno izdelana dekoracija.\n\nStrokovna komisija ocenjuje prav aromo, okus, izgled. A to je le en del, letos organizatorji zahtevajo še strokovno znanje. Potrebno je bilo prebrati 220 strani literature, pravi predsednik Društva barmanov Slovenije. \"Tudi veda o gastronomiji, pijačah, žganih in brezalkoholnih, je pomembna, in seveda zgodovina svetovne zveze ter spretnostna pripeva petih koktajlov, ki bodo izžrebani tik pred tekmovanjem,\" razloži predsednik Aleš Ogrin.\n\nNa takšnih tekmovanjih velikokrat odločajo malenkosti, pravi član delegacije, ki tudi potuje na Kubo in je bil tudi sam na treh svetovnih tekmovanjih. \"Vsak prinese izkušnje, ideje, novosti in to potem barmana dvigne spet za kakšno stopničko,\" dodaja Mitja Acman.\n\nNe glede na končno uvrstitev pa je Tomaž ponosen, da lahko zastopa Slovenijo. Na tekmovanju bo s 64 najboljšimi barmani z vsega sveta.",
    "STA: Izidi SP v odbojki (1)": "* Izidi, SP v odbojki: * skupina A (Katovice) - sobota, 27. avgust: Tunizija - Portoriko 3:0 (19, 17, 20) Ukrajina - Srbija 0:3 (-26, -21, -20) - ponedeljek, 29. avgust: Srbija - Portoriko 3:0 (24, 21, 16) Ukrajina - Tunizija 3:0 (21, 19, 15) - sreda, 31. avgust: 17.30 Srbija - Tunizija 20.30 Ukrajina - Portoriko - lestvica: 1. Srbija 2 2 0 6:0 6 2. Ukrajina 2 1 1 3:3 3 3. Tunizija 2 1 1 3:3 3 4. Portoriko 2 0 2 0:6 0 * skupina B (Ljubljana) - petek, 26. avgust: Brazilija - Kuba 3:2 (-31, -21, 16, 17, 16) Japonska - Katar 3:0 (20, 18, 15) - nedelja, 28. avgust: Kuba - Katar 3:1 (21, 21, -22, 19) Brazilija - Japonska 3:0 (21, 18, 16) - torek, 30. avgust: Brazilija - Katar 3:0 (13, 23, 24) Japonska - Kuba 3:1 (18, -21, 15, 19) - lestvica: 1. Brazilija 3 3 0 9:2 8 2. Japonska 3 2 1 6:4 6 3. Kuba 3 1 2 6:7 4 4. Katar 3 0 3 1:9 0 * skupina C (Katovice) - petek, 26. avgust: ZDA - Mehika 3:0 (18, 20, 12) Poljska - Bolgarija 3:0 (12, 20, 20) - nedelja, 28. avgust: ZDA - Bolgarija 3:0 (20, 23, 24) Poljska - Mehika 3:0 (17, 14, 19) - torek, 30. avgust: Mehika - Bolgarija 3:2 (-20, 20, 23, -23, 16) Poljska - ZDA 3:1 (-23, 21, 19, 21) - lestvica: 1. Poljska 3 3 0 9:1 9 2. ZDA 3 2 1 7:3 6 3. Mehika 3 1 2 3:8 2 4. Bolgarija 3 0 3 2:9 1 * skupina D (Ljubljana) - petek, 26. avgust: Francija - Nemčija 3:0 (22, 26, 24) Slovenija - Kamerun 3:0 (19, 23, 21) - nedelja, 28. avgust: Nemčija - Kamerun 3:0 (28, 14, 19) Francija - Slovenija 3:2 (21, -22, -23, 32, 7) - torek, 30. avgust: Francija - Kamerun 3:0 (19, 19, 22) Slovenija - Nemčija 3:0 (16, 22, 17) - lestvica: 1. Francija 3 3 0 9:2 8 2. Slovenija 3 2 1 8:3 7 3. Nemčija 3 1 2 3:6 3 4. Kamerun 3 0 3 0:9 0 * skupina E (Ljubljana) - sobota, 27. avgust: Turčija - Kitajska 3:0 (15, 19, 14) Italija - Kanada 3:0 (13, 18, 37) - ponedeljek, 29. avgust: Kanada - Kitajska 3:0 (23, 21, 23) Italija - Turčija 3:0 (18, 20, 22) - sreda, 31. avgust: 14.00 Kanada - Turčija 21.15 Italija - Kitajska - lestvica: 1. Italija 2 2 0 6:0 6 2. Turčija 2 1 1 3:3 3 3. Kanada 2 1 1 3:3 3 4. Kitajska 2 0 2 0:6 0 * skupina F (Ljubljana) - sobota, 27. avgust: Nizozemska - Egipt 3:0 (17, 22, 16) Argentina - Iran 2:3 (22, -28, -18, 32, -19) - ponedeljek, 29. avgust: Argentina - Nizozemska 2:3 (28, 20, -21, -25, -9) Iran - Egipt 3:1 (14, 19, -22, 24) - sreda, 31. avgust: Argentina - Egipt 3:2 (25, -26, -24, 17, 6) 17.30 Iran - Nizozemska - lestvica: 1. Nizozemska 2 2 0 6:2 5 2. Iran 2 2 0 6:3 5 3. Argentina 3 1 2 7:8 4 4. Egipt 3 0 3 3:9 1",
    "Veselje v Stožicah: Slovenci so v četrtfinalu svetovnega prvenstva!": "Slovenska odbojkarska reprezentanca si je v imenitnem vzdušju Stožic zagotovila četrtfinale svetovnega prvenstva. Za napredovanje med osem najboljših je še drugič premagala staro znanko iz skupinskega dela Nemčijo. Tokrat s 3:1 (18, 19, −21, 22) v nizih. Slovenci, ki igrajo na drugem svetovnem prvenstvu, so s tem dosegli najboljšo uvrstitev na največjem tekmovanju, pred štirimi leti so bili 12, in na lep način zaokrožili 34. rojstni dan kapetana Tineta Urnauta. Slovenci se bodo za polfinale v sredo ob 21. uri v Stožicah pomerili z zmagovalcem ponedeljkovega dvoboja med Nizozemsko in Ukrajino. Na drugi tekmi osmine finala so evropski prvaki Italijani s 3:1 premagali Kubance.\n\nPoročilo s tekme:\n\nLjubljanske Stožice in dvorana v Glivicah v teh dneh gostijo začetek izločilnih bojev 20. svetovnega prvenstva v odbojki za moške. Po uvodnem obračunu v slovenski prestolnici se smeji gostiteljem Slovencem, ki so še drugič v nekaj dneh dokazali, da so kakovostnejša reprezentanca od Nemcev, in se prebili v četrtfinale svetovnega prvenstva. S tem so še korak bližje uresničitvi želje, poti v Katovice, ki bodo 10. in 11. septembra gostile polfinala in tekmi za odličja.\n\nSlovenci bodo ime četrtfinalnega tekmeca izvedeli v ponedeljek zvečer. To bo ali Nizozemska ali Ukrajina. Foto: Anže Malovrh/kolektiff Da tokrat ne bo šlo tako enostavno kot v skupinskem delu, je bilo jasno že pred obračunom, v katerega je Nemčija vstopila precej bolj borbeno in nepopustljivo kot ob neprepričljivi torkovi predstavi. Nemci so hitro povedli za tri (5:2, 6:3), varovanci Gheorgheja Cretuja so jih nato ujeli pri 6, do 9:9 so Nemci še držali stik, a nato so Slovenci hitro začeli postavljati stvari na svoje mesto, slovenska prednost se je le višala, vse do devet (24:15). Nemci so jo do konca niza sicer nekoliko stopili, slavljenec Tine Urnaut in ekipa pa sta niz dobila s 25:18. Gostitelji so tudi v nadaljevanju nadzirali potek srečanja, prednost zanesljivo držali skozi celoten drugi niz in povedli z 2:0 (25:19).\n\n\n\nV tretjem pa je sledil padec v slovenski igri. Uvod je povsem pripadel Nemcem (3:7, 4:9), ki so tudi po slovenskem \"time-outu\" ostajali korak pred tekmecem. V zaključku so si priigrali tri zaključne žoge, izkoristili že prvo in s 25:21 ostali v igri. Cretu je v nadaljevanju posegel po menjavah. Kot proti Franciji je priložnost dobil Gregor Ropret, prvič pa je na prvenstvu zaigral debitant Rok Možič. Slovenci, ki so imeli na svoji strani polno in glasno dvorano, so po izenačenem začetku stvari postavili stvari na svoje mesto in unovčili prednost v kakovosti.\n\nFoto: Anže Malovrh/kolektiff\n\nDokazali, zakaj so tu, lahko pa bi bili še bolj potrpežljivi\n\n\"Vedeli smo, da bo težje, kot je bilo v skupinskem delu. Nemci so se na to tekmo zelo, zelo dobro pripravili, dobro so servirali, dobro so igrali v bloku, obrambi. Morda moramo biti mi še malo bolj potrpežljivi, ne smemo delati tistih neposrednih napak v napadu. Danes smo kar dobro oddaljili njihov sprejem od mreže, podajalec je imel kar nekaj težkih situacij. Držati se moramo tega ritma,\" je po napredovanju dejal sprejemalec Klemen Čebulj, ki se je ustavil pri 19 točkah.\n\nO tem, zakaj je prišlo do padca v igri, pa Korošec meni: \"Morda je normalno, da pride do nekega takega padca. Smo pa imeli ob koncu niza tudi lepo priložnost, da bi se oddaljili in zmagali tudi tretji niz, a na žalost smo imeli malo nesreče. Morda so bili oni bolj zbrani. Smo pa v četrtem nizu dokazali, da vemo, zakaj smo tukaj, in da želimo to zmago na vsak način.\"\n\nFotogalerija s tekme (foto: Anže Malovrh/kolektiff):\n\n1 / 14 2 / 14 3 / 14 4 / 14 5 / 14 6 / 14 7 / 14 8 / 14 9 / 14 10 / 14 11 / 14 12 / 14 13 / 14 14 / 14\n\n\"Ne smemo iti z glavo skozi zid Foto: Anže Malovrh/kolektiff\n\nSlovenci se bodo v sredinem četrtfinalu (ob 21. uri) v Stožicah pomerili z zmagovalcem dvoboja med Nizozemsko in Ukrajino. Kdo bo tekmec, bo jasno v ponedeljek.\n\n\"Cilj doma je dosežen, tu bomo igrali še zadnjo možno tekmo, četrtfinale. Ne obremenjujemo se s tem, kdo bo nasprotnik. Ne glede na to, ali bo to Nizozemska ali Ukrajina, bomo morali igrati zelo dobro. Nekako v vseh elementih igre bo treba biti nad nasprotniki, saj vsi igrajo zelo dobro odbojko. Eden glavnih adutov bo potrpežljivost, ne smemo iti z glavo skozi zid,\" je proti sredi pogledal Čebulj.\n\nItalijani se bodo za četrtfinale pomerili s Kubanci. Foto: Volleyballworld\n\nEvropski prvaki boljši od Kubancev\n\nPo slovensko-nemškem obračunu je sledila druga tekma osmine finala. V Stožicah sta se za četrtfinale pomerili Italija in Kuba, s 3:1 pa so zmagali evropski prvaki Italijani, ki so skupinski del končali brez praske, vse tekmece so odpravili s 3:0 in zasedli prvo mesto predtekmovanja. Zaradi pravila, po katerem sta gostiteljici Poljska in Slovenija napredovali kot prvi in drugi nosilki, so zahodni sosedi napredovali s tretjega položaja, ki jim je v osmini finala namenil Kubance.\n\nItalijani se bodo v četrtfinalu pomeril z zmagovalcem ponedeljkovega dvoboja med olimpijskimi prvaki Francozi in Japonci."
}