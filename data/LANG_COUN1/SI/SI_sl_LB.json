{
    "V nesreči čolna ob sirski obali umrlo najmanj 73 prebežnikov": "Nesreča se je zgodila ob sirski obali. Foto: Reuters\n\nČoln je pred dnevi izplul iz kraja Minijeh, ki leži v bližini Tripolija v Libanonu, proti Evropi. Nesreča pa se je zgodila v sirskih teritorialnih vodah, nasproti otoka Arvad pri Tartusu.\"Skušali so doseči Evropo. Ljudje so obupani, želijo zapustiti Libanon, ker so življenjske razmere nevzdržne,\" je povedal Ahmad Tilavi, sorodnik ene od žrtev.\n\nSirsko ministrstvo za zdravje je potrdilo, da je število žrtev doseglo 73. Dodali so, da se iskalne in reševalne operacije nadaljujejo in da bo število žrtev verjetno še naraslo. Vzrok nesreče še ni znan, piše BBC.\n\nGre za eno največjih reševalnih operacij v sirskih vodah do zdaj.\n\nV Libanonu kar 1,5 milijona sirskih beguncev\n\nZaradi poslabšanja gospodarskih razmer v Libanonu, ki nudi zatočišče zaradi sirske vojne, mnogi libanonski, sirski in palestinski begunci na nezakonit način skušajo priti v Evropo, pri čemer tvegajo nevarno pot čez morje v upanju na boljše življenje. V Libanonu živi kar 1,5 milijona sirskih beguncev in še skoraj 14.000 iz drugih držav.",
    "Mineva 40 let od poboja v libanonskih begunskih taboriščih Sabra in Šatila": "Palestinka drži portrete svojih sorodnikov, ubitih v pokolu v Sabri in Šatili. Foto: EPA\n\nNadžib Al Hatib, ki je v poboju izgubil očeta in še deset družinskih članov, se še vedno spominja vonja po truplih, ki je več mesecev vztrajal v taboriščih, navaja francoska tiskovna agencija AFP. \"Vsak dan so pršili kemikalije, a vonj je ostal,\" je v Sabri, kjer še vedno živi v nemogočih razmerah, povedal zdaj 52-letni Al Hatib.\n\nIzraelska vojska je junija 1982 začela invazijo v Libanonu, kjer je divjala državljanska vojna, da bi tam izkoreninila Palestinsko osvobodilno organizacijo (PLO), ki je z juga Libanona izvajala napade na Izrael. Do konca avgusta se je ta po večtedenskih bojih v zahodnem Bejrutu, kjer je med drugim branila omenjeni taborišči, skorajda povsem umaknila iz države. Ob tem je PLO sicer od ZDA dobil zagotovila, da bodo civilisti v taboriščih zaščiteni, piše Al Džazira.\n\nPokol je trajal 43 ur\n\n14. septembra je bil predsednik Libanona in vodja libanonskih oboroženih sil Bašir Gamajel umorjen, izraelska vojska pa je zasedla zahodni Bejrut in taborišči obkolila. Nato je pripadnikom milice, željnim maščevanja zaradi umora predsednika, za katerega so krivili PLO, ukazala, naj taborišči \"očistijo\" borcev PLO-ja. Medtem je sama vso noč z raketami razsvetljevala nebo nad njima, da bi pripadnikom zavezniške milice nudila luč v ozkih, temnih ulicah.\n\nV poboju, ki se je začel 16. septembra ponoči in končal dva dni pozneje zjutraj, je bilo ubitih do 3500 palestinskih, tudi libanonskih in sirskih civilistov. Ocene o številu žrtev se sicer razlikujejo.\n\nŽrtve so bili večinoma begunci iz leta 1948, ko so sionistične milice z ozemlja, na katerem je nato nastal Izrael, v etničnem čiščenju pregnale okoli 750.000 Palestincev. Več kot 100.000, večinoma s severa Palestine, jih je bilo pregnanih v Libanon.\n\nOčividci so govorili o grozljivih dejanjih, pohabljanjih, posilstvih in množičnih grobovih.\n\nGeneralna skupščina ZN-a obsodila \"genocid\", odgovarjal ni nihče\n\nGeneralna skupščina ZN-a je po pokolu sprejela resolucijo, ki je pokol označila za \"dejanje genocida\".\n\nIstega leta je izraelska preiskovalna komisija ugotovila, da je tedanji izraelski obrambni minister Ariel Šaron \"osebno odgovoren, da je ignoriral nevarnost prelivanja krvi in maščevanja\", in predlagala njegovo zamenjavo. Šaron, ki si je s pokolom v Sabri in Šatili prislužil naziv \"bejrutski klavec\", je sicer februarja prihodnje leto odstopil s položaja obrambnega ministra, ni bil pa izključen iz vlade, dodeljeno mu je bilo namreč ministrstvo brez resorja. Leta 2001 je bil celo izvoljen za izraelskega premierja.\n\nZN-ova komisija pa je februarja 1983 ugotovila, da so bile \"izraelske oblasti oziroma sile vpletene, posredno ali neposredno, v pokola\" v Sabri in Šatili.\n\nZa zločine kljub temu ni odgovarjal niti en libanonski ali izraelski borec ali uslužbenec, poroča Al Džazira.\n\nPreživeli so leta 2003 v Belgiji sprožili postopek proti Šaronu, vendar je sodišče zadevo zavrnilo z utemeljitvijo, da Šaron ni bil prisoten na sodišču, kljub zakonu iz leta 1993, ki je Belgiji omogočil sojenje tujcem za vojne zločine, storjene zunaj Belgije.",
    "STA: Inflacija v Libanonu ogroža tudi telefonsko pomoč ljudem v stiski": "Bejrut, 28. avgusta - Zviševanje cen življenjskih potrebščin po vsem svetu vpliva na različne vidike življenja. V Libanonu so se cene telekomunikacijskih storitev samo julija medletno zvišale za petkrat, zaradi česar je omejen dostop do telefonskih linij za različne oblike pomoči ljudem v stiski. Število klicev je že močno upadlo, opozarjajo v Mercy Corps.",
    "Vsak dan prvi": "Namizna aplikacija Internet Explorer odhaja v pokoj\n\nZagotovite si nemoten vstop v svet aktualnih novic in jo nadomestite z najnovejšo verzijo Chromea, Firefoxa, Safarija ali Microsoft Edgea.",
    "STA: V Britanskem muzeju razstava Razbito steklo Bejruta": "London, 5. septembra - V Britanskem muzeju je na ogled razstava Razbito steklo Bejruta. Na njej je predstavljenih tudi osem starodavnih steklenih posod, ki so bile razbite v eksploziji v bejrutskem pristanišču leta 2020 ter nato v sklopu mednarodnega projekta restavrirane v restavratorskih delavnicah Britanskega muzeja. Po koncu razstave bodo vrnjene v Libanon.",
    "Zgodovina EP v košarki": "Zgodovina EP v košarki\n\nZ izjemo obdobja med drugo svetovno vojno, ko je med dvema košarkarskima evropskima prvenstvoma minilo sedem let, je petletni premor med letoma 2017 in letošnjim daleč najdaljši v zgodovini tega tekmovanja, kar je posledica sprememb v Fibinih koledarjih, še eno leto pa je dodala epidemija koronavirusa. Začetki evropskih prvenstev sicer segajo v leto 1935, ko je prvo gostila Švica. Ta je bila gostiteljica tudi prvega povojnega tekmovanja (1946), že naslednje leto je bilo na Češkem, odtlej pa so si prvenstva do omenjenega 2017 vseskozi sledila na dve leti.",
    "Konec naraščanja kitajskega vpliva v ZN?": "Od suše do poplav, od virusa do bakterij in nazaj\n\nPakistan je samo ekstremen primer tistega, kar se letos dogaja po vsej Aziji."
}