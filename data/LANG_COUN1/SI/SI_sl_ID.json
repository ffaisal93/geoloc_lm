{
    "STA: Tečajnica Banke Slovenije": "",
    "Se v Španiji obeta veliki spektakel z Dončićem in ekipo ter ZDA?": "Medtem ko se je letošnje evropsko prvenstvo komaj dobro zaključilo, pa evropski prvaki Španci že kujejo načrte za naslednje reprezentančne akcije. Med drugim je v javnost prišla informacija, da naj bi si španska izbrana vrsta naslednje poletje zelo želela organizirati turnir v Sevilli, na katerem bi poleg gostiteljice nastopili še izbrani vrsti ZDA in Slovenije.\n\nČe gre verjeti poročanju tujih medijev, obstaja velika možnost, da se bo v Španiji prihodnje poletje pred začetkom svetovnega prvenstva odvil pravi košarkarski spektakel. Evropski prvaki Španci naj bi namreč začeli pogovore o organizaciji košarkarskega turnirja, ki bi se odvil na stadionu La Cartuja v Sevilli, na katerem bi reprezentance nastopale pred 40 tisoč ljudmi. Na tem turnirju bi pogled gostiteljice evropske prvakinje Španije kot povabljeni reprezentanci sodelovali še ZDA in Slovenija, ki si je Španci najverjetneje na turnirju želijo zaradi velike priljubljenosti Luke Dončića, ki so ga Španci vzeli praktično za svojega.\n\nKot še poročajo španski mediji, naj bi pogovori o organizaciji turnirja skupaj s košarkarskima zvezama ZDA in Slovenije potekale dobro. Kot so nam pojasnili na KZS, so predstavniki reprezentanc res že opravili nekaj pogovorov, a je vse skupaj še močno v povojih in zelo odvisno od tega, kako uspešne bodo reprezentance v kvalifikacijah za svetovno prvenstvo.\n\nTurnir naj bi namreč služil ravno kot priprava na svetovno prvenstvo, ki ga bodo prihodnje leto od 25. avgusta do 10. septembra gostili Filipini, Japonska in Indonezija, vse tri reprezentance pa sicer še nimajo zagotovljenega mesta na mundialu, ki ga lovijo v kvalifikacijah.\n\nPreberite še:",
    "Embiid za Francijo že prihodnje leto? 'Zakaj pa ne'": "V Kamerunu rojeni center Philadelphie 76ersov je francosko državljanstvo pridobil sredi julija. V taboru galskih petelinov upajo, da bi lahko nanj računali že na naslednjem svetovnem prvenstvu, ki ga bodo gostili Filipini, Indonezija in Japonska. \"Zakaj pa ne? Trenutno še nima Fibine licence za nastopanje za Francijo, a lepo bi bilo, če bi jo čim prej dobil. Seveda skušamo imeti čim več kvalitetnih košarkarjev. Je francoski državljan, tako da obstaja upanje,\" je zadevo za RMC Sport komentiral nekdanji NBA košarkar in trenutni direktor članske reprezentance Boris Diaw.\n\nEmbiidova glavna želja je, da bi za Francijo zaigral na olimpijskih igrah čez dve leti v Parizu. Morda bi dres galskih petelinov oblekel že na letošnjem evropskem prvenstvu, če mu je ne bi zagodla poškodba prsta, zaradi katere je potreboval operacijo. V lanski sezoni je za Philadelphio dosegal 30,6 točke, 11,7 skoka in 4,2 podaje na tekmo. Bil je prvi strelec rednega dela in vse do zadnjega eden glavnih kandidatov za naziv MVP, ki je na koncu romal v roke Nikole Jokića.",
    "STA: Izidi prijateljskih nogometnih tekem (2)": "* Izidi: - četrtek, 22. september: Avstralija - Nova Zelandija 1:0 (1:0) Kambodža - Bangladeš 0:1 (0:1) Tunizija - Komori 1:0 (0:0) Islandija - Venezuela 1:0 (0:0) Surinam - Nikaragva 2:1 (1:0) - petek, 23. september: Kamerun - Uzbekistan 0:2 (0:1) Etiopija - Sudan 1:1 (1:0) Južna Koreja - Kostarika 2:2 (1:1) Japonska - ZDA 2:0 (1:0) Irak - Oman 3:4 (0:0, 1:2) - 11 m Bahrajn - Zelenortski otoki 1:2 (1:1) Burkina Faso - DR Kongo 1:0 (0:0) Urugvaj - Iran 0:1 (0:0) Paragvaj - Združeni arabski Emirati 1:0 (0:0) Ekvatorialna Gvineja - Ruanda 0:0 Kanada - Katar 2:0 (2:0) Savdska Arabija - Ekvador 0:0 Egipt - Niger 3:0 (1:0) Jordanija - Sirija 2:0 (2:0) Brazilija - Gana 3:0 (3:0) Alžirija - Gvineja 1:0 (0:0) Mali - Zambija 1:0 (1:0) Maroko - Čile 2:0 (0:0) - sobota, 24. September: Argentina - Honduras 3:0 (2:0) Laos - Maldivi 1:3 (1:1) Hongkong - Mjanmar 0:0 Kirgizistan - Rusija 1:2 (1:1) Singapur - Indija 1:1 (1:1) Indonezija - Curacao 3:2 (2:2) Južna Afrika - Sierra Leone 4:0 (1:0) Slonokoščena obala - Togo 2:1 (0:0) Bolivija - Senegal 0:2 (0:2) Tanzanija - Uganda 1:0 (1:0) - nedelja, 25. september: 01.30 Kolumbija - Gvatemala 03.00 Peru - Mehika 04.00 Nova Zelandija - Avstralija 14.00 Niger - Liberija",
    "Srečko Katanec pozna le zmage, zmlel tudi močne Afričane": "Nekdanji slovenski selektor Srečko Katanec uspešno deluje na klopi Uzbekistana. Ljubljančan pripravlja azijsko reprezentanco za azijsko prvenstvo, ki bo naslednje poletje, in premaguje vse tekmece. Niz je začel letošnjega marca, ko je v prijateljskih tekmah premagal Kirgizijo s 3:1 in Ugando s 4:2. Junija je Uzbekistan igral tri tekme v kvalifikacijah za azijsko prvenstvo, padli pa so Šri Lanka s 3:0, Maldivi s 4:0 in Tajska z 2:0.\n\nAzijski šampionat bo od 16. junija do 16. julija 2023, kandidati za organizacijo so Avstralija, Indonezija, Katar in Južna Koreja, organizatorja pa bodo določili oktobra, potem ko je Kitajska odpovedala že dodeljeno organizacijo. Najuspešnejši selektor v zgodovini Slovenije je nadaljeval svoj niz tudi v prijateljski tekmi s Kamerunom. Močno afriško reprezentanco je Uzbekistan v petek premagal z 2:0, gola sta prispevala Hojimat Erkinov in Abdula Abdulajev.",
    "Msgr. Edgar Peña Parra na obisku v Vzhodnem Timorju": "Prvo srečanje je bilo, danes, v ponedeljek, 19. septembra 2022, s predsednikom republike Josèjem Ramosom-Horto, dobitnikom Nobelove nagrade za mir leta 1996.\n\nMsgr. Edgar Peña Parra je od ponedeljka, 19. septembra 2022, na obisku v Vzhodnem Timorju. Glavni dogodek obiska bo slovesno odprtje novega sedeža apostolske nunciature v glavnem mestu Dili. Poleg tega se bo namestnik za splošne zadeve državnega tajništva do 23. septembra srečal z raznimi institucijami in lokalno skupnostjo v tej državi.\n\nP. Ivan Herceg DJ - Vatikan\n\nDanes srečanje z Nobelovim nagrajencem Josèjem Ramosom-Horto\n\nPrvo srečanje je bilo, danes, v ponedeljek, 19. septembra 2022, s predsednikom republike Josèjem Ramosom-Horto, dobitnikom Nobelove nagrade za mir leta 1996. Zatem je potekala otvoritev »Vzhodno Timorskega centra za človeško bratstvo za mir v svetu«, ki je navdihnjen ob dokumentu o človeškem bratstvu in ki sta ga podpisala papež Frančišek in veliki imam Al-Azharja Ahmad al-Tayyib v Abu Dabiju leta 2019.\n\nTorek, 20. septembra, konferenca o človeškem bratstvu\n\nDokument je spodbudil tudi konferenco na katoliški univerzi v Timorju v torek, 20. septembra, ki se je bo udeležil msgr. Peña Parra. V torek popoldne bo potekala slovesnost odprtja novega sedeža apostolske nunciature. Nadškof bo 21. septembra obiskal Center za pomoč revnim otrokom sester kanozijank iz Balida, medškofijsko semenišče São Pedra in São Paula, pokopališče v Santa Cruzu ter arhiv in muzej timorskega odpora.\n\nPoklon svetemu Janezu Pavlu II.\n\nČetrtek, 22. septembra 2022, bo namenjen srečanju s predsednikom vlade Taurom Matanom Ruakom, sveti evharistiji v katedrali v Diliju, pred katero bo obisk spomenika, posvečenega svetemu Janezu Pavlu II. v Tasi-Toluju, kjer je 12. oktobra 1989 sveti papež maševal, ko je bila država še del Indonezije. Zadnji dan obiska, 23. septembra, se bo msgr. Edgar Peña Parra srečal s predsednikom nacionalnega parlamenta Anicetom Guterresom Lopesom.\n\nLeta 2002 osamosvojitev\n\nKot nekdanja portugalska kolonija do leta 1973, ki jo je nato priključila Indonezija, je Vzhodni Timor leta 2002 po letih nasilja in spopadov dosegel neodvisnost. Leta 1996 je Nobelovo nagrado za mir poleg Josèja Ramosa-Horte, ki je postal predsednik države od leta 2007 do 2012 in nato leta 2022, prejel tudi škof Carlos Filipe Ximenes Belo, takratni apostolski administrator Dilija.",
    "Znano je, po kateri poti se pride v olimpijski Pariz": "Termometer prikaže, kako vroč je članek. Skupni seštevek je kombinacija števila klikov in komentarjev.\n\nJanja Garnbret bo v Parizu lahko branila olimpijsko zlato iz Tokia.\n\nJanja Garnbret bo v Parizu lahko branila olimpijsko zlato iz Tokia. Foto: Anže Malovrh/STA\n\nPri Mednarodni zvezi za športno plezanje (IFSC) so predstavili termin olimpijskih kvalifikacij, kjer bodo športnim plezalcem in plezalkam delili olimpijske vstopnice za Pariz 2024. Prvo sito bo svetovno prvenstvo v Bernu v Švici, dodatne kvalifikacije pa bodo konec oktobra 2023 v Lavalu v Franciji.\n\nOsrednji dogodek prihodnje sezone v športnem plezanju bo svetovno prvenstvu v Švici od 1. do 12. avgusta, kjer bodo podelili prve olimpijske vozovnice za poletne olimpijske igre v Parizu leta 2024.\n\nPo tri mesta bodo na voljo tekmovalcem in tekmovalkam v novi olimpijski disciplini – kombinaciji balvanov in težavnosti –, po dve v vsaki od konkurenc pa v hitrostnem plezanju.\n\nNaslednja priložnost se bo ponudila od 27. do 29. oktobra 2023 na kvalifikacijskem turnirju v kombinaciji balvani-težavnost v Lavalu v Franciji, kjer bosta Evropejcem na voljo še dve kvoti, moška in ženska. Od 9. do 10. septembra bo kvalifikacijski olimpijski turnir v hitrosti v Italiji.\n\nVsega skupaj se bo v Parizu pomerilo 20 tekmovalcev v vsaki od konkurenc. Preostalih deset olimpijskih vstopnic za ženske oziroma moške bodo razdelili na kvalifikacijskih turnirjih, ki bodo od marca do junija 2024.\n\nMia Krampl in Janja Garnbret sta za zdaj edini slovenski plezalki z olimpijsko izkušnjo. Foto: Anže Malovrh/STA\n\nNa olimpijskih igrah v Tokiu je Slovenija imela dve predstavnici – Janjo Garbret, ki je osvojila naslov olimpijske prvakinje, in Mio Krampl (18. mesto), medtem ko sta obe slovenski moški kvoti ostali nezasedeni.\n\nKaj prinaša koledar svetovnega pokala?\n\nPri IFSC so razkrili tudi tekmovalni koledar za sezono 2023. Domača tekma, tekma v težavnostnem plezanju, bo tudi prihodnje leto v Kopru, na novi steni, ki je v začetku tega meseca doživela tekmovalni krst. Datum, ki si ga velja zapomniti, je 1.–2. september.\n\nTekmovalni koledar športnega plezanja za sezono 2023:\n\n\n\n- april:\n\n\n\n21.–23. svetovni pokal, Hachioji (Jap), balvani\n\n28.–30. svetovni pokal, Seul (JKo), balvani, hitrost\n\n\n\n- maj:\n\n\n\n6.-7.: svetovni pokal, Indonezija, hitrost\n\n19.–21. svetovni pokal, Salt Lake City (ZDA), balvani, hitrost\n\n\n\n- junij:\n\n\n\n2.–4. svetovni pokal, Praga (Češ), balvani\n\n9.–11. svetovni pokal, Brixen/Bressanone (Ita), balvani\n\n14.–18. svetovni pokal, Innsbruck (Avt), balvani, težavnost\n\n\n\n- julij:\n\n\n\n30.6.–2.7. svetovni pokal, Villars (Švi), težavnost, hitrost\n\n7.–9. svetovni pokal, Chamonix (Fra), težavnost, hitrost\n\n14.–15. svetovni pokal, Briancon (Fra), težavnost\n\n\n\n- avgust:\n\n\n\n1.–12. svetovno prvenstvo, Bern (Švica), hitrost, balvani, težavnost, balvani-hitrost\n\n\n\nTekma v Kopru ostaja na koledarju Mednarodne zveze za športno plezanje. Prihodnje leto bo na sporedu 1. in 2. septembra. Foto: Grega Valančič/Sportida\n\n- september:\n\n\n\n1.–2. svetovni pokal, Koper (Slo), težavnost\n\n22.–24. svetovni pokal, Wujiang (Kit), težavnost, hitrost\n\n\n\n- oktober:\n\n\n\n27.–29. evropski olimpijski kvalifikacijski turnir balvani-težavnost, Laval (Fra) 21.–23. svetovni pokal, Hachioji (Jap), balvani28.–30. svetovni pokal, Seul (JKo), balvani, hitrost6.-7.: svetovni pokal, Indonezija, hitrost19.–21. svetovni pokal, Salt Lake City (ZDA), balvani, hitrost2.–4. svetovni pokal, Praga (Češ), balvani9.–11. svetovni pokal, Brixen/Bressanone (Ita), balvani14.–18. svetovni pokal, Innsbruck (Avt), balvani, težavnost30.6.–2.7. svetovni pokal, Villars (Švi), težavnost, hitrost7.–9. svetovni pokal, Chamonix (Fra), težavnost, hitrost14.–15. svetovni pokal, Briancon (Fra), težavnost1.–12. svetovno prvenstvo, Bern (Švica), hitrost, balvani, težavnost, balvani-hitrost22.–24. svetovni pokal, Wujiang (Kit), težavnost, hitrost27.–29. evropski olimpijski kvalifikacijski turnir balvani-težavnost, Laval (Fra)\n\nDo konca letošnje sezone sta le še dve tekmovanji, Džakarta bo od 24. do 26. septembra gostila tekmo svetovnega pokala v težavnosti in hitrosti, Morioka na Japonskem pa od 20. do 22. oktobra tekmo svetovnega pokala v kombinaciji balvani-težavnost.\n\nJanja Garnbret, aktualna trikratna evropska prvakinja, je že osvojila letošnji skupni seštevek svetovnega pokala v težavnosti. Luka Potočar pa je v boju za najmanj drugo mesto v seštevku sezone v težavnosti.\n\nPreberite še:",
    "Escobar: Dobra kava ni naključje": "Vrhnika zaradi Ivana Cankarja že dolgo slovi po Skodelici kave, v zadnjih letih pa je zaradi prve slovenske mikropražarne Escobar postala tudi mesto, kjer lahko v izbranih kavarnah izkusimo in okusimo tretji kavni val. Popotovanje po skrivnostnem svetu posebnih kav začenjamo na Vrhniki, kamor smo se odpeljali z našim testnim peugeotom 308 SW.\n\nZ natančnim navigacijskim sistemom smo brez težav našli naslov v vrhniškem predmestju, kjer že dobrih deset let deluje mikropražarna Escobar. Po dobre pol ure udobne vožnje – podvozje modela 308 SW je ravno prav čvrsto tako za dinamično vožnjo kot mehčanje nepravilnosti slovenskih cest – smo prispeli na dvorišče družinske hiše, kjer je takoj omamno zadišalo po sveže praženi kavi. Ravno ob našem prihodu je Omar Escobar, ki ga je v Slovenijo pred več kot desetimi leti pripeljala ljubezen do Vrhničanke Katje, s katero sta si ustvarila družino, pražil še zadnjo pošiljko kave pred odhodom na zasluženi oddih.\n\nSlovenski pionirji\n\nZgodba mikropražarne, ki nosi njun priimek Escobar, se je začela po Omarjevem prihodu v Slovenijo, saj se ni in ni mogel sprijazniti z okusi kave na naših trgovskih policah. Pogrešal je aromo in bogati okus kave iz rodnega Hondurasa. »Odločil se je, da jo bo sam začel pražiti,« pravi Katja, ki nas skozi garažna vrata odpelje v pritlične prostore, kjer imajo urejeno pražarno in pakirnico. »Nad kakovostno in sveže praženo kavo se je postopoma navdušilo vedno več najinih znancev, prijateljev, sosedov. Kmalu je padla odločitev in Omar je svoj hobi spremenil v službo in postal poklicni pražar,« razloži.\n\nKatja in Omar Escobar, gonilni sili prve slovenske mikropražarne FOTO: Jože Suhadolnik\n\nTej odločitvi je sledil nakup potrebne opreme, zmogljivejšega pražilnika in mlinov za kavo. Ker so pražarno odprli v lastnih prostorih, kjer so na srečo že imeli vse potrebne napeljave, niso po­trebovali dodatnih dovoljenj ali večjih naložb. »Odprtje pražarne je potekalo postopoma, v nekaj mesecih smo prišli od ideje do mini proizvodnje, ki se je razvijala in rasla organsko glede na povpraševanje,«\n\nse Katja spominja prvega leta delovanja in doda, da je Omar sočasno začel vzpostavljati vezi s pridelovalci kave in dobavitelji, ki kupujejo neposredno od manjših kmetij, in tako počasi gradil mrežo, po kateri v Slovenijo prihaja kava z različnih koncev sveta. Escobar velja za prvo mikropražarno pri nas, ki je v naše kraje prinesla posebne oziroma specialty kave in z njimi tretji kavni val.\n\nSkodelica kave stoletje pozneje\n\nZgodbo o skodelici kave so povezali tudi z vrhniško kulturno dediščino. Prvo hišno mešanico, ki je nastala v njihovi pražarni, so poimenovali po Cankarjevi črtici Skodelica kave, »in tako na Vrhniki stoletje kasneje spet pišemo zgodbo o Skodelici kave«, pravita Katja in Omar.\n\nMed pogovorom poudarita, da se zavedata, kako pomembno je kakovostno praženje, zato že od samega začetka veliko vlagata v znanje in razvoj. Omar je veliko znanja o pridelavi in predelavi kave pridobil že v mladih letih, saj je odraščal med nasadi kavovca. Dodatno ga je oplemenitil na Inštitutu za kavo v Hondurasu, kjer je bil več let zaposlen v oddelku za nadzor kakovosti, tako da je imel že pred ustanovitvijo mikropražarne na Vrhniki veliko znanja in izkušenj.\n\nFOTO: Jože Suhadolnik\n\n»Zdaj stalno sledim novim trendom in se udeležujem različnih izobraževanj v tujini,« pove, medtem ko pozorno spremlja dogajanje v pražilcu. Čeprav je sodobna tehnologija pražarjem v veliko pomoč, pa se še vedno zanaša predvsem na svoj občutek. Proces praženja je treba namreč v pravem trenutku prekiniti in kavna zrna ohladiti, da dobimo želeni okus.\n\nOsredotočajo se na Srednjo Ameriko\n\nKje kupujeta surova kavna zrna? »Dobav­ljamo jih z vseh koncev sveta, vendar se vedno bolj osredotočamo na uvoz iz Srednje Amerike, od koder prihaja Omar, saj imamo tam največ neposrednih stikov s pridelovalci, prav tako pa se vsako leto zvišuje kakovost pridelka v tej regiji,«\n\nrazloži Katja in doda, da sodelujejo s pridelovalci in uvozniki, ki jim lahko zaupajo, in tako nadzorujejo kakovost svojih surovin. »Trudimo se, da imajo kave iz pražarne Escobar kar se da kratko pot od pridelovalca do končnega kupca. Kot pri vseh kmetijskih pridelkih sta tudi tu pomembni sezonskost in svežina, ki vplivata na kakovost napitka v skodelici,« pravita sogovornika.\n\nMleko in kava Dodajanje mleka v skodelico kave velja v svetu posebnih kav pogosto za nezaželeno. A kot pravita Katja in Omar Escobar, lahko nekatere kave dodatek mleka obogati, poznamo pa tudi takšne, ki jih pokvari. Vse je torej odvisno od kave in načina priprave. »Barista ali pražar, ki dobro pozna svoje kave, bo zagotovo znal svetovati, kdaj uporabiti mleko in kdaj ne. Pravzaprav ima večina posebnih kav prijetne in naravno sladke okuse, zato mleko ali sladkor nista potrebna oziroma zaželena. Od zrna do skodelice je bilo vloženo veliko truda, dela in časa, da so okusi čisti in usklajeni. Mleko bi preprosto povozilo vrhunske naravne okuse,« pravita sogovornika in dodata, da pri naslednjih kavah iz ponudbe pražarne Escobar priporočata, da jih okusite brez vseh dodatkov: Honduras Aruco, Kenija Mwiria, Honduras Capucas, Kostarika El Salitre in Etiopija Sidamo. »Kavni okusi so specifični in kompleksni, zato jih je vredno spoznati brez vseh dodatkov.« Zakaj sploh prilivamo mleko v kavo? Pravita, da večina kave na svetu potrebuje nekaj, kar jo naredi bolj okusno ali pitno. »Poceni klasični kavi manjka sladkosti in je pogosto izjem­no grenka. Dodajanje mleka je priročen način za zmanjšanje grenkobe in izboljšanje teksture,« razložita. Če želimo zares uživati v mlečnih kavnih napitkih, moramo vedeti, katera kava je v skodelici in kdaj se bodo mlečne in kavne kisline lepo povezale. Iz njihove ponudbe so takšne Kolumbija Rio Magdalena, Indonezija Sumatra, Salvador La Providencia, za ljubitelje kapučina pa so pri­pravili tudi posebno hišno mešanico Kapučino.\n\nNa vprašanje, ali se v kavnem poslu pozna inflacija, odgovarjata, da so tudi v državah, kjer uspevajo kavovci, priča rasti stroškov dela in življenjskih potrebščin, kar seveda vpliva na ceno kave. Svoje doda še rast prevoznih stroškov, zato je cena kilograma nepražene kave bistveno višja, kot je bila lani. To se na koncu pozna pri ceni pražene kave.\n\nPražijo predvsem arabiko\n\nKatere sorte kave pražijo v njuni mikropražarni in kako se med raznoliko ponudbo kave odločijo za neko sorto, smo bili radovedni. Odgovarjata, da večinoma uporabljajo arabiko z različnih koncev sveta. Pojasnita še, da se izbor kav, ki jih umestijo v ponudbo, nenehno spreminja in dopolnjuje.\n\n»Upoštevamo vse dejavnike – poreklo, sorta, procesiranje, saj vse podrobnosti vplivajo na to, kaj lahko pričakujemo v skodelici kave, in so pomemben del celote,« pojasni Omar in doda, da izbor kav poteka po strogem protokolu okušanja, ki mu v panogi pravijo tudi coffee cupping. »V našo ponudbo uvrstimo le najboljše kave. Pri izboru sta najpomembnejša aroma in okus, zato vedno znova okušamo in smo radovedni. Predvsem se nam naježi koža, ko odkrijemo nove zanimive okuse kav z mikrokmetij,« pove Katja.\n\nKonkurenca je dobrodošla\n\nZanimalo nas je tudi njuno mnenje o mikropražarski sceni na Slovenskem in tretjem valu kave pri nas. Pravita, da je od njunih začetkov do danes zraslo kar nekaj mikropražarn, vendar je njihov skupni tržni delež v primerjavi z velikimi pražarnami še vedno zelo majhen, saj Slovenci šele vstopamo v svet vrhunskih kav.\n\n»Menimo, da je edino pravilno, da imajo kupci več izbire, predvsem pa, da lahko okušajo sezonske in sveže pražene kave. Pražarne, ki imajo kakovostno ponudbo, bodo zagotovo preživele tudi na dolgi rok. Dobra in zdrava konkurenca je dobrodošla tudi v našem poslu in nas motivira, da se razvijamo naprej, izboljšujemo izdelke in storitve,« skleneta.\n\nCankarjeva skodelica kave je hišna mešanica kave, s katero se je pražarna Escobar povezala z lokalnim okoljem. FOTO: Jože Suhadolnik\n\nO tretjem valu pa, da se pri nas šele krepi, kar vpliva na izboljševanje kulture pitja kave. »Poleg espressa, kapučina, bele kave, kave z mlekom se na kavni meni uvrščajo tudi vedno bolj zanimive kave s poreklom (angl. single origins), ki s seboj prinesejo okuse in zgodbe zemlje, na kateri so zrasle.\n\nKlasični espresso napitki so torej le del ponudbe, vedno več ljudi se navdušuje nad različnimi filter načini priprave, kot so V60, chemex, aeropress. Nove trende pri postrežbi postavljajo tudi izkušeni bariste, ki se veliko bolj kot na izbiro blagovne znamke in logotip na kavni skodelici osredotočajo na vsebino. V primerjavi s tujino se tretji val v Sloveniji šele začenja, saj gre za spreminjanje navad, ki so del naše kulture,« menita sogovornika.\n\nDefinicija dobre kave\n\nKaj je za Katjo in Omarja dobra kava? Pravita, da imamo ljudje o tem različna mnenja, saj je kavni svet zelo raznolik. Sama si jo najraje pripravita po enem od filter postopkov. Poudarita pa, da ne smemo spregledati dejstva, da je v dobro kavo treba vložiti veliko truda že na kmetiji, nato v pražarni – ustrezno praženje je tisto, ki poudari okus kave glede na poreklo, sorto in način obdelave – in nazadnje v kavarni, kjer jo je treba pravilno skuhati.\n\nPrihodnji teden obiščemo mikropražarno Coronini v Tolminu.\n\n»Dobra kava ni naključje,« sta si edina. Našim bralcem polagata na srce, naj ob nakupu pražene kave skrbno pogledajo datum praženja. »Najboljša je seveda sveže pražena, ki ima ob pravilnem pakiranju in shranjevanju pravo aromo in okus do tri tedne po praženju. Za domačo zalogo naj je kupijo za največ 14 dni, da bodo lahko dan za dnem uživali ob polnih aromah. Pa še to: kava je najboljša, če jo zmeljemo tik pred pripravo,« svetujeta naša sogovornika.",
    "Kako lahko globalizacija škodi Kitajski in pomaga Indiji": "Obvezujemo se, da bomo z vašimi podatki ravnali skrbno in odgovorno. Vaše podatke bomo uporabljali in hranili, dokler ne prejmemo vaše zahteve za izbris. Zahtevo za izbris podatkov lahko pošljete na e-naslov zasebnost@finance.si . Podrobnejše informacije o varovanju vaše zasebnosti in vaših pravicah si lahko preberete v naši politiki zasebnosti na www.finance.si/zasebnost .\n\nZa ogled vsebine je dovolj brezplačna registracija . Če podatke za prijavo že imate, namesto tega uporabite obrazec Prijava .\n\nV zadnjem poldrugem desetletju so finančni, zdravstveni in geopolitični pretresi dodobra nakrhali ustaljeno ureditev svetovne trgovine. Finančna kriza leta 2008 je opustošila banke, ki so financirale večji del trgovine, ter upočasnila gospodarsko rast. Leta 2020 je pandemija covida-19 zaprla tovarne in oklestila svetovne dobavne verige. Letos pa je ruska invazija na Ukrajino zmotila oskrbo s hrano in energijo, kar bi lahko svet razdelilo po novih geopolitičnih razmejitvah.\n\nNekateri menijo, da bi lahko ti trije pretresi vodili v zaton globalizacije. Toda resničnost bo verjetno nekoliko bolj zapletena. Opisane motnje verjetno ne bodo skrčile obsega sistema svetovne trgovine, ampak ga bodo spremenile, posledice pa bodo za posamezne države različne. In tu je zlasti pomembno to, da bo Kitajska verjetno nekaj izgubila, Indija pa morda nekaj pridobila.\n\nDržave v razvoju so od začetka devetdesetih let prejšnjega stoletja skupaj ubrale pot gospodarskega napredka in se hitro približevale življenjskemu standardu bogatih držav. Hiperglobalizacija je z liberalizacijo trgovine ter močnim znižanjem transportnih in komunikacijskih stroškov ta trend še okrepila. Države v razvoju so bile deležne vse več priložnosti. Kitajska in Indija sta od tega imeli velikansko korist, kar je vodilo do največjega zmanjšanja revščine, kar ga je svet kdaj videl.\n\nTa zlata doba pa se je s svetovno finančno krizo leta 2008 končala. Od takrat so se razvojne krivulje posameznih držav v razvoju začele cepiti. Upočasnitev gospodarske rasti na Kitajskem je bila dramatična, saj se je rast BDP po desetletjih dvomestne letne rasti upočasnila skoraj na ničlo. Nekatere druge države, kot je Indija, pa so z izjemo pandemskega leta 2020 še vedno rasle, čeprav v povprečju manj hitro kot prej. Kje so razlogi za take razlike?\n\nGlobalni pretresi so zlasti prizadeli kitajsko gospodarstvo, saj so še dodali k že dlje trajajočemu izgubljanju konkurenčnosti. Preseljevanje njihove poceni delovne sile s podeželja v tovarne je namreč začelo dosegati svoje meje in plače so se začele dvigati. Shoumitro Chatterjee z Univerze Johns Hopkins in eden izmed obeh pričujočih avtorjev (Subramanian) sta ocenila, da je zaradi tega upada konkurenčnosti Kitajska izgubila za približno 150 milijard dolarjev izvoza.\n\nPoleg tega so pretresi učinkovali asimetrično. Delež blagovne menjave v svetovnem BDP je po letu 2008 nehal naraščati, delež storitvene menjave pa je še rasel. Ker je Kitajska proizvodna velesila, jo je ta premik močneje prizadel, medtem ko je Indija konkurenčen trgovec s storitvami. Posledično se je delež izvoza v kitajskem BDP zmanjšal z najvišje vrednosti pred letom 2008, ko je znašal 36 odstotkov, na 18,5 odstotka. Delež izvoza v indijskem BDP pa se je zmanjšal precej manj, saj je s 25 upadel na približno 19 odstotkov.\n\nZa Kitajsko se utegnejo dolgoročne posledice teh pretresov izkazati kot zelo resne. Prvič, država je dosegla prelomno razvojno točko, na kateri bi morala začeti zahtevno preobrazbo iz srednje- v višjedohodkovno državo. Ko je Južna Koreja s 15 tisoč dolarji BDP na prebivalca po pariteti kupne moči dosegla stopnjo razvoja, kjer je zdaj Kitajska, je za uspešen prehod na novo raven morala svoj delež izvoza v BDP povečati za dodatnih 25 odstotnih točk.\n\nMožnost, da bi Kitajska to ponovila, je le malo verjetna. Predvsem zato, ker je politična pripravljenost sveta, da absorbira kitajski izvoz, dosegla svojo zgornjo mejo. Covid-19 je države prisilil k vnovični oceni učinkov globalizacije, saj si prizadevajo zmanjšati odvisnost od uvoza kritičnega blaga, kot so farmacevtski izdelki.\n\nTo pa še ni vse. Zaradi ruske invazije na Ukrajino se je spremenila tudi širša geopolitična ureditev. Na eni strani so se znašle ZDA in njene zaveznice, na drugi strani pa Rusija in Kitajska. Nova razporeditev sil je še zaostrila dolgotrajno tekmo med ZDA in Kitajsko. Ostre sankcije, ki jih je zahod uvedel proti Rusiji, in dejstvo, da so medsebojne soodvisnosti postale novo orožje v tekmi, so še povečali geopolitično razhajanje.\n\nMedtem pa je kitajski model rasti pod vse hujšimi pritiski. Nepremičninski in gradbeni razcvet, ki je desetletja poganjal hitro gospodarsko rast, se je končal in številna velika gradbena podjetja se bližajo bankrotu. Demografski trendi so veliko bolj neugodni, kot o njih poroča uradna demografska statistika. In vse večje uveljavljanje vloge države, ki jo zagovarja predsednik Ši Džinping, vse bolj spodkopava podjetništvo in gospodarsko dinamiko, gonilni sili kitajske gospodarske rasti.\n\nZaradi tega bo Kitajska postala čedalje bolj odvisna od izvoza, in to prav v obdobju krčenja svetovnega povpraševanja. Kitajski model rasti se tako lahko znajde v hujših težavah, kot jih pričakujejo.\n\nA če za Kitajsko veljajo slabe napovedi, to ne drži kar povprek. Vietnam, Bangladeš in Indonezija, na primer, so izjemno hitro povečali svoj izvoz. Izkoristili so namreč 150 milijard dolarjev vredno izvozno praznino, ki je zazevala zaradi Kitajske.\n\nSočasno so gospodarski pretresi povečali priložnosti za izvoznike storitev. Pandemija covida-19 je storitvena podjetja spodbudila k uvajanju dela od doma. In če se delavci bostonskega podjetja lahko na delo prijavijo iz Boisa, zakaj se potem ne bi prijavili tudi iz Bangalora? Razcvet trgovine s storitvami, ki smo mu priča zadnja leta, je močno koristil Indiji.\n\nPodobno bo »friend-shoring«, torej premik proizvodnje v prijateljske države, koristil tistim državam, ki so prijazne do zahoda. Rusijo je že zapustilo veliko podjetij in tuji kapital beži tudi iz Kitajske, kar je posledica Šijeve notranje politike. Sočasno pa se krepijo integracijska prizadevanja med ameriškimi zaveznicami, pri čemer je Indija obnovila pogajanja o sporazumu o prosti trgovini z Evropsko unijo in Združenim kraljestvom.\n\nA če želi Indija izkoristiti priložnosti globalizacijskih pretresov, ki dajejo prednost storitvam in odprtim, pluralističnim demokracijam, bo morala temeljito spremeniti svojo usmeritev. Treba bi bilo preusmeriti nedavni zasuk navznoter in gospodarstvo odpreti navzven. Hkrati pa bi morali izboljšati tisto, čemur pravimo »programska oprema za oblikovanje ekonomskih in političnih politik«. Tu mislimo na zagotavljanje pravne države, pravično obravnavo vseh vlagateljev, močne domače institucije in socialno stabilnost. Vse to je namreč odločilnega pomena za ugodno okolje, primerno za trajnostno gospodarsko rast.\n\nČe strnemo: trije globalizacijski pretresi so pobrali ugoden veter iz kitajskih jader in ga usmerili proti Indiji. Seveda lahko Kitajska premaga trenutne izzive, kot lahko tudi Indija izkoristi ponujene priložnosti. A v obeh primerih bo treba najprej znova pretehtati trenutne notranje politike in načine upravljanja.\n\nArvind Subramanian je višji sodelavec na Univerzi Brown in ugledni gostujoči sodelavec pri Center for Global Development. Josh Felman je direktor podjetja JH Consulting.\n\n© Project Syndicate",
    "Mednarodni gostje so korak bližje obisku Tokyo Disney Resorta": "Letovišče Tokyo Disney Resort je pred kratkim omililo zahteve glede mask, tako da je gostom omogočilo, da se fotografirajo na prostem in v zaprtih prostorih brez maske.\n\nDanes je japonska vlada objavila, da prav tako omili omejitve potovanj zaradi COVID-19 za mednarodne turiste, s čimer Američane in druge mednarodne popotnike pripelje v tokijski Disneyland in tokijski DisneySea korak bližje.\n\nPOVEZANE: Disney Park dokazuje, da lahko polovica gostov prinese več milijard, polna zmogljivost se ne bo vrnila\n\nLeta 2020 je Japonska napovedala politiko omejenega vstopa. Med obiski obiskovalcem ni treba v karanteno; Ob obisku Japonske morajo pokazati dokazilo o negativnem testu na COVID-19, pridobiti vizum in potovati s turističnim vodičem.\n\nPovezano: število primerov COVID-19 v letovišču Walt Disney World narašča\n\nZačne se na 7. september, Popolnoma cepljeni potniki za vstop v državo ne potrebujejo več negativnega testa na covid-19. Poleg tega, čeprav turisti ne potrebujejo turističnega vodnika, ki bi jih spremljal na počitnicah, morajo mednarodni potniki še vedno rezervirati odobrene potovalne pakete prek potovalne agencije, ki jo je odobrilo ministrstvo za zunanje zadeve (MOFA), in pridobiti vizum. Čeprav Japonska ni dosegla prejšnje omejitve, se je dnevna omejitev vstopa turistov dvignila.\n\nJaponska je trenutno sredi vala COVID-19 Omicron BA.5 Vodnik po Japonski. Potniki morajo pred vstopom na Japonsko preživeti zadnjih 14 dni v državi z modrega seznama. Na »modrem seznamu« so naslednje države:\n\nAfganistan, Alžirija, Argentina, Armenija, Avstralija, Avstrija, Azerbajdžan, Bahrajn, Bangladeš, Belgija, Benin, Bolivija, Bosna in Hercegovina, Brazilija, Bolgarija, Kambodža, Kamerun, Kanada, Čile, Kitajska, Kolumbija, Kostarika, Slonokoščena, Hrvaška , Češka, Danska, Džibuti, Dominikanska republika, Vzhodni Timor, Ekvador, Salvador, Estonija, Etiopija, Finska, Francija, Nemčija, Gana, Grčija, Gvatemala, Hong Kong, Madžarska, Islandija, Indonezija, Iran, Irak, Irska, Izrael, Italija, Jamajka, Jordanija, Kenija, Kirgizistan, Laos, Latvija, Litva, Luksemburg, Madagaskar, Malavi, Malezija, Mehika, Monako, Mongolija, Črna gora, Maroko, Mozambik, Mjanmar, Nizozemska, Nigerija, Nigerija Norveška, Palau, Panama , Papua Nova Gvineja, Paragvaj, Filipini, Poljska, Katar, Romunija, Rusija, Ruanda, Srbija, Singapur, Slovaška, Slovenija, Južna Afrika, Južna Koreja, Južni Sudan, Španija, Švedska, Švica, Tajska An, Tanzanija, Tajska, ZDA, Uganda, Združeni arabski emirati, Združeno kraljestvo, Zambija\n\nMed obiskom Japonske se morajo obiskovalci držati osnovnih ukrepov za preprečevanje okužb, vključno z nošenjem maske, rednim umivanjem rok in upoštevanjem lokalnih smernic za COVID-19. Kupiti morajo potovalno zavarovanje, ki krije zdravstvene stroške, povezane s koronavirusom.\n\nPOVEZANE: »Opozorilo: tvojega življenja je konec,« oboževalci opozarjajo, da je vstopanje gostov v Disneyjeve parke »neurejeno«\n\nInside the Magic bo še naprej poročal o novostih o japonskih omejitvah potovanj in smernicah za obiskovalce v Tokyo Disneylandu in Tokyo DisneySea.\n\nSte že bili v Tokyo Disney Resortu?",
    "Šest slovenskih aplikacij, ki so v svetovnem vrhu": "Obvezujemo se, da bomo z vašimi podatki ravnali skrbno in odgovorno. Vaše podatke bomo uporabljali in hranili, dokler ne prejmemo vaše zahteve za izbris. Zahtevo za izbris podatkov lahko pošljete na e-naslov zasebnost@finance.si . Podrobnejše informacije o varovanju vaše zasebnosti in vaših pravicah si lahko preberete v naši politiki zasebnosti na www.finance.si/zasebnost .\n\nPot do uspeha je bila za vsako aplikacijo malce drugačna. Pobarvanko za odrasle Lake je katapultiral prejem odmevne Applove nagrade za dizajn. Aplikacija Mediately je bila prva v regiji, ki je zdravnikom na enostaven način dostavila pomembne informacije o zdravilih. Igričarski ASMR Slicing je uspelo »zapakirati« trend z družbenih omrežij v zabavno in preprosto aplikacijo. Flexkeeping je nišo našel med hotelirji, Speech Blubs pa med starši z otroki, ki imajo težave z učenjem govora. Spoznajmo aplikacije in njihove avtorje bolj podrobno.\n\nDigitalna pobarvanka Lake: na zemljevid jih je postavila nagrada Appla\n\nLake je mobilna aplikacija s pobarvankami za odrasle. Na trgu je od leta 2017, idejo pa je ekipa dobila med razvijanjem blagovne znamke otroških aplikacij, med katerimi je bila najuspešnejša prav pobarvanka. »Med odzivi, ki smo jih prejemali od uporabnikov, je bilo kar precej staršev in starih staršev, ki so se v barvanju preizkusili tudi sami. Ugotovili so, da je to prijetna in sproščujoča aktivnost, ki ni nujno samo za otroke,« se spominja soustanoviteljica Anja Renko.\n\nLake je do danes na svoje naprave naložilo skoraj deset milijonov uporabnikov. Pobarvanka je na voljo v desetih jezikih, najpomembnejši trgi pa so angleško govoreče države in Evropa. Osnovna različica je brezplačna, z osmimi dolarji na mesec pa lahko uporabniki dostopajo do celotne ponudbe ilustracij, dodatnih barv in funkcij. Podjetje je lani ustvarilo okoli 900 tisoč evrov prihodkov, rezultat želijo letos vsaj ponoviti.\n\nZa uspeh so bili po mnenju Anje Renko ključni izkušena ekipa, osredotočenost na detajle in izpiljena uporabniška izkušnja. Pri ustvarjanju pobarvank tesno sodelujejo z nadarjenimi ilustratorji z vsega sveta, ki delujejo kot ambasadorji aplikacije. Z njimi delijo tudi del zaslužka.\n\nVelik pospešek prepoznavnosti aplikacije je že kmalu po vstopu na trg dala prestižna nagrada Apple Design Award. »Ta nas je postavila na zemljevid izbranih mobilnih aplikacij v Applovi tržnici aplikaciji,« pravi Renkova. Trenutno iščejo nove oglaševalske kanale, ki bi ekipi omogočili hitrejšo rast in upravičili večja vlaganja. »A kot podjetje delujemo že kar nekaj časa, zato smo dobro pripravljeni na izziv,« pravi sogovornica.\n\nZačetni kapital je kranjska ekipa dobila od digitalne agencije 3fs, ki je tudi solastnik podjetja. Razvoj in širitev danes financirajo z lastnim zaslužkom. V prihodnjih letih se po besedah Renkove želijo še bolj zasidrati med aplikacijami, ki pomagajo ljudem pri sproščanju in dobrem počutju, iščejo pa tudi možnosti za širitev pobarvank iz mobilne aplikacije v fizični izdelek, a za zdaj sogovornica podrobnosti še ne razkriva. Foto: Arhiv podjetja Lake 10 milijonov uporabnikov je do danes na svoje naprave naložilo pobarvanko Lake.\n\nAplikacijo Mediately uporablja desetina evropskih zdravnikov\n\nVeč kot 90 odstotkov slovenskih, hrvaških in srbskih zdravnikov pri svojem delu uporablja aplikacijo Mediately. Z njo enostavno dostopajo do medicinskega znanja, kot so podatki o zdravilih in boleznih. Zelo veliko uporabnikov ima rešitev tudi v Romuniji, na Češkem in Slovaškem, še posebej hitro pa se širi v Italiji – med več kot 240 tisoč zdravniki v državi jih ima lokalno inačico aplikacije na svojih telefonih okoli tretjina. Na skupno osmih trgih, kjer je aplikacija trenutno na voljo, tako dosegajo že več kot 180 tisoč zdravnikov, kar pomeni skoraj deset odstotkov vseh evropskih zdravnikov. Foto: Samo Rovan »Na začetku je bilo ključno, da smo bili med prvimi na trgu aplikacij s tako rešitvijo. Ker je zdravnikom pomagala v dnevni praksi, smo zelo hitro prišli do vodilnega položaja,« razlaga ustanovitelj in direktor razvijalca Mediately Blaž Triglav.\n\nMeditately je pred več kot desetletjem razvilo ljubljansko podjetje Modra jagoda. »Na začetku je bilo ključno, da smo bili med prvimi na trgu aplikacij s tako rešitvijo. Ker je zdravnikom pomagala v dnevni praksi pri zdravljenju bolnikov, smo zelo hitro prišli do vodilnega položaja,« razlaga ustanovitelj in direktor podjetja Blaž Triglav. V ekipi so že ob nastanku imeli dva zdravnika, zato so po besedah sogovornika tudi dobro razumeli težave, ki jih rešujejo. Na bolj konkurenčnih trgih, kamor so vstopili pozneje, pa je bilo »odločilno zelo aktivno upoštevanje povratnih informacij uporabnikov in nenehne izboljšave«. Agresivna promocija aplikacije po besedah Triglava tako sploh ni bila zares potrebna, večino novih uporabnikov dobijo kar prek priporočil med zdravniki.\n\nPoslovni model temelji, na tem, da daje oglasni prostor farmacevtskim podjetjem. Trenutno sodelujejo s 30 največjimi svetovnimi farmacevti, lani pa so po tej poti ustvarili skoraj dva milijona evrov prihodkov. Da bi rasli še bolj agresivno, jih je letos s 7,2 milijona evrov podprl tvegani kapital, med katerimi je tudi bolgarski sklad LAUNCHub, ki je v podjetje vložil že pred osmimi leti, in pa slovenski sklad Silicon Gardens.\n\nPrav vstop na velike evropske trge je nekaj, kar bi Triglav danes naredil še hitreje. Na italijanskega so denimo vstopili šele leta 2019, pa še to »rahlo neprepričani, da lahko konkuriramo«. Kljub temu so v manj kot dveh letih postali prva aplikacija med tamkajšnjimi zdravniki. Na podlagi te izkušnje so se odločili vstopiti na vse večje evropske trge v prihodnjem letu. Pred nedavnim so tako začeli delovati v Nemčiji, ki je največji trg po številu zdravnikov v Evropi. Sledijo še Francija, Španija in Poljska. »Cilj je postati najpogosteje uporabljena aplikacija med zdravniki v Evropi,« še pravi sogovornik. Foto: Mediately Več kot 90 odstotkov slovenskih, hrvaških in srbskih zdravnikov uporablja aplikacijo Mediately s podatki o zdravilih in boleznih.\n\nASMR Slicing preigrava prek 150 milijonov uporabnikov\n\nMed najbolj priljubljenimi svetovnimi aplikacijami je tudi slovenska pogruntavščina ASMR Slicing. Ideja je na prvi pogled malce nenavadna: uporabniki z virtualnimi noži in sabljami »režejo« raznovrstne predmete, pri tem pa nastaja za številne pomirjajoč zvok. Ta sodi v žanr ASMR, ki je okrajšava za angleški izraz Autonomous Sensory Meridian Response, pomeni pa spontan odziv na zunanje dražljaje, pogosto v obliki sproščujočega občutka, kot ga recimo dobimo ob masiranju glave. Foto: Osebni arhiv ASMR Slicing je razvila ekipa Lucky Tribe, idejo so dobili na družbenih omrežjih. »Zanimalo nas je, kako bi se vse skupaj dalo nekako zapakirati v preprosto, zabavno igro,« razlaga Primož Strajnar, ustanovitelj Lucky Tribe.\n\nASMR Slicing je razvila ekipa Lucky Tribe, idejo pa so dobili na družbenih omrežjih. Na Instagramu so namreč opazili zanimiv video ASMR, na Youtubu pa dobili potrditev, da gre za priljubljen trend. »Zanimalo nas je, kako bi se vse skupaj dalo nekako zapakirati v preprosto, zabavno igro,« razlaga Primož Strajnar, ustanovitelj Lucky Tribe.\n\nIgro je na telefone do danes naložilo prek 150 milijonov ljudi. V nekem obdobju ob začetku pandemije je bil ASMR Slicing celo med najbolj zaželenimi igričarskimi aplikacijami na svetu. Največ uporabnikov prihaja iz ZDA, sledijo Kitajska, Indija, Brazilija, Indonezija in Turčija. Igra je popolnoma brezplačna, v njej ne moreš ničesar kupiti, a pogosto pokaže reklamo ali ponudi kaj v zameno za ogled kratkega oglasa. Za trženje igre skrbi poslovni partner iz Izraela, podjetje Crazy Labs. Lucky Tribe dobi delež dobička, številk pa Strajnar ne razkriva. Pravi pa, da desetčlanska ekipa še naprej razvija igre in preizkuša, katera bi se lahko »prijela«. Največ uporabnikov ASMR Slicing je iz ZDA, sledijo Kitajska, Indija, Brazilija, Indonezija in Turčija.\n\nFlexkeeping: pospešek rešitvi za hotelirje dal tvegani kapital\n\nDrugače od drugih slovenskih uspešnic je Flexkeeping namenjena poslovnim uporabnikom. Gre za rešitev, ki hotelirjem omogoča takojšen vpogled v popravila in čiščenja ter izboljšuje pretočnost informacij in komunikacijo med posameznimi oddelki v hotelu. Sobarica lahko prek aplikacije denimo fotografira neki objekt v sobi, ki ga je treba popraviti, vnese fotografijo v aplikacijo in s tem nemudoma obvesti tudi vzdrževalca del.\n\nAplikacijo po besedah Luke Bergerja, soustanovitelja in direktorja, uporablja prek 500 hotelov v več kot 60 državah po svetu. Največji trgi so države ob Jadranskem morju, preostala Evropa in ZDA, lepo pa so zastopani tudi v Latinski Ameriki in Avstraliji. Flexkeeping tržijo prek naročniškega modela, cena pa je odvisna od števila sob turističnega ponudnika. Lani so imeli 623 tisoč evrov prihodkov, Berger pravi, da bodo letos imeli okoli 1,1 milijona evrov. Ekipa trenutno šteje 23 članov.\n\nBerger je idejo za aplikacijo dobil, ko je še v študentskih letih delal kot sobar v ameriškem narodnem parku Yellowstone. Ob tem je ugotovil, da se zaradi neučinkovite komunikacije med različnimi hotelskimi oddelki in službami izgubi zelo veliko časa in opravi veliko nepotrebnih poti. Podjetje so zagnali leta 2012, Berger pa kot pomemben element uspeha omenja zunanji kapital, ki je dal podjetju potreben pospešek. Glede na podatke spletne strani Crunchbase je Flexkeeping do danes prejel 800 tisoč evrov investicij, več kot pol milijona evrov je leta 2017 prispeval avstrijski sklad tveganega kapitala Speedinvest. Na samem začetku poti pa je razvoj financiral tudi slovenski podjetniški sklad z 72 tisočaki.\n\nČe bi lahko zgodbo ponovili še enkrat, bi se poskušali še hitreje razširiti na večje trge, kot sta nemški in ameriški. »Če bi to naredili prej, bi danes bili večje podjetje. Ni pa prepozno in prav to počnemo zdaj,« dodaja Berger. Foto: Arhiv podjetja Flexkeeping Aplikacijo Flexkeeping po trditvah soustanovitelja in direktorja podjetja Luke Bergerja uporablja prek 500 hotelov v več kot 60 državah po svetu.\n\nSpeech Blubs: logopedska aplikacija z izpiljeno uporabniško izkušnjo\n\nSpeech Blubs velja za največkrat preneseno logopedsko aplikacijo na svetu. Rešitev pomaga otrokom pri razvoju govora in pravilni izgovarjavi besed prek raznovrstnih orodij, kot so videoposnetki in obrazni filtri. Videoposnetki so, denimo, razdeljeni v tematske sklope, kot so živali, barve, prevozna sredstva, številke, oblike, družinski člani, poklici, in v igre, pri katerih morajo otroci prepoznati določen zvok ali pa najti besedo, ki je odgovor na preprosto vprašanje. Trenutno je aplikacija na voljo v angleščini, španščini, portugalščini in francoščini.\n\nCiljno občinstvo aplikacije so otroci, ki začenjajo govoriti razmeroma pozno, imajo govorno motnjo, kot je jecljanje, in pri katerih se kažejo znamenja avtizma ali motnje pozornosti. Takih otrok je veliko, vsak četrti naj bi potreboval pomoč pri učenju govora, a ta mora biti strokovna. Ekipa zato poseben poudarek namenja sodelovanju s številnimi pedagogi in logopedi, ki soustvarjajo aplikacijo.\n\nDo danes je Speech Blubs naštel prek štiri milijone prenosov, so zapisali na spletni strani. Ocene in komentarji uporabnikov, ki smo jih zasledili, so izjemno pozitivni in hvalijo učinkovitost aplikacije. Ta sicer ni med najcenejšimi, mesečna naročnina stane dobrih 14 dolarjev, letna pa 60 dolarjev. Podjetje je lani na trg poslalo tudi nov produkt, in sicer aplikacijo, ki otrokom pomaga pri branju.\n\nRešitev je razvilo podjetje Blub Blub, ki so ga leta 2016 ustanovili Jernej Fužir, Mitja Mavsar in Dal Rupnik. »Na začetku smo želeli ustvariti nekaj zabavnega za otroke z motnjami v govoru,« je pred časom v intervjuju za Forbes dejal Fužir. Pravi, da so tudi ustanovitelji imeli kot otroci podobne težave in se še danes spominjajo »dolgočasnega« učenja. Leta 2017 so dobili prvo semensko investicijo, ki jim je omogočila širitev v ZDA, pozneje pa so startup med drugim podprli pri slovenskem Silicon Gardens in hrvaškem Fil Rouge Capital. Vrednosti vložka niso razkrili. Foto: Jure Makovec Do danes je Speech Blubs naštel prek štiri milijone prenosov. Rešitev je razvilo podjetje Blub Blub, ki so ga leta 2016 ustanovili Jernej Fužir, Mitja Mavsar (na sliki) in Dal Rupnik.\n\nBubadu: v Cerknici razvijajo aplikacije s stomilijonskim občinstvom\n\nMed razvijalci igričarskih aplikacij, ki prenose štejejo v milijonih, je tudi Bubadu iz Cerknice. Ekipa razvija mobilne igre za otroke, v portfelju jih imajo trenutno skoraj 40. Najbolj priljubljene imajo več deset milijonov prenosov, Bubbu, virtualni mačji ljubljenček, celo prek sto milijonov. Podjetje je lani ustvarilo 2,5 milijona evrov prihodkov, kar je skoraj desetkrat več kot v letu 2020, kažejo podatki AJPES. Na naša vprašanja pa se v ekipi niso odzvali."
}