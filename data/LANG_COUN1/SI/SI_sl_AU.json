{
    "Remco Evenepoel je pokazal, kdo je najboljši kolesar na svetu": "Kako preprosto je dirkati, če si najboljši na svetu. Dokončno: Dobrodošli v Remcovo dobo. Komaj 22-letni Belgijec Remco Evenepoel je dokončno potrdil, da prihaja njegovo obdobje. Obdobje, v katerem bo zelo težko premagljiv ali nepremagljiv.\n\nVse kar je počel s tekmeci v mladinskih kategorijah, počne zdaj v elitni kategoriji. Daje občutek, da spet lahko zmaga na katerikoli dirki, hoče. In danes se je videlo, da hoče postati svetovni prvak.\n\nBelgijska taktika je slonila na Woutu van Aertu, ki se je zaradi današnjega nastopa odrekel tudi kronometru, ki je bil na sporedu prvi dan svetovnega prvenstva v Avstraliji. Ampak, glavno orožje je bil, kot kaže Remco Evenepoel. Po dirki je izjavil, da so njegove noge eksplodirale in da je čutil, da je danes njegov dan. Zmagal je na način, kakršnega smo že pozabili na svetovnih prvenstvih. Dobesedno je pokoril tekmece, jim dal točno vedeti, kaj jih čaka v prihodnosti.\n\n89. svetovno prvenstvo v Wollongongu je potekalo tudi po slovenskih notah. Od samega začetka dirke je bil v ubežniški skupini tudi Jaka Primožič. Kasneje se mu je pridružil tudi Jan Tratnik, ki je Primožičevo skupino ujel skupaj z Remcom. In to je bila napaka dneva vseh tekmecev; izpustili so na beg Evenepoela, misleč, da je današnja prva belgijska violina Van Aert. Ne, Evenepoel ni utrujen od Vuelte, na kateri je slavil pred 14. dnevi, to je dokazal na kronometru, ko je dosegel 3. mesto. Če Remca izpustiš minuto pred sabo, potem ga ne moreš več ujeti.\n\nNovi svetovni prvak Remco Evenepoel. FOTO: William West Afp\n\nTri kroge pred ciljem so zasledovalci ujeli ubežnike s Primožičem vred. Remco je napadel 33 kilometrov pred ciljem, sledil mu je samo Kazahstanec Aleksej Lucenko, ki pa je po enem krogu omagal. Remco je sam nadaljeval proti cilju. Zasledovalce so zaradi medsebojnega spogledovanja v boju za srebrno medaljo ujeli tudi kolesarji iz glavnine. Še prej pa bi Janu Tratniku kmalu uspel pobeg slab kilometer pred ciljem, samo kakih 20 metrov je zmanjkalo, da bi ujel srebrno medaljo.\n\nJan Tratnik je osvojil 12. mesto, Tadej Pogačar 19., Jan Polanc je končal na 30. mestu, Jaka Primožič na 68. David Per in Domen Novak sta odstopila.\n\n10 Najboljših na svetu\n\n1. Remco Evenepoel (Bel)\n\n2. Christophe Laporte (Fra) + 2:21\n\n3. Michael Matthews (Aus) .\n\n4. Wout van Aert (Bel)\n\n5. Matteo Trentin (Ita) .\n\n6. Alexander Kristoff (Nor)\n\n7. Peter Sagan (Svk)\n\n8. Alberto Bettiol (Ita)\n\n9. Ethan Hayter (VB)\n\n10. Mattias Jensen (Dan)\n\n***\n\nSpremljali smo v živo\n\n8:45\n\nDrugi je Laporte, Matthiews je tretji, Tratnika so ujeli tik pred ciljno črto!\n\n8:40\n\nRemco Evenepoel je svetovni prvak!\n\n8:36\n\nEvenepoel je na vrhu zadnjega klanca. Samo še 7 km ga loči od naslova svetovnega prvaka. Remco je star šele 22 let! Lucenko se bori, da ga zasledovalci ne ujamejo. Peloton pa se je že zdavnaj predal.\n\n8:35\n\nPascal Eenkhorn, Mattias Skjelmose, Lorenco Rota, Mauro Schmid so kolesarji, ki lovijo Lucenka in Remca. Za njimi je skupinica s Tratnikom in potem šele peloton s Pogačarjem in Polancem.\n\n8:30\n\nRemco Evenepoel še povečuje svoj prednost pred zasledovalci. Lucenko je tudi sam, za njim so štirje zasledovaci, med njimi ni Tratnika, ki je zdaj 1.21 za Remcom, peloton zaostaja 1:50, 10 km pred ciljem.\n\n8:26\n\nPogačar je skupaj z Van Aertom, 2:24 za Evenepoelom. Belgijska taktika je bila danes tista prava. Nerazumljivo je, kako da so Remca izpustili s tako veliko skupino ne beg. Zadnji krog, še 17 km do cilja za Remca!\n\n8:25\n\nTratnik je v drugi zasledovalni skupini, Primožič je omagal, kaže da tudi Pogačar ... Evenepoel pa še vedno povečuje prednost.\n\n8:20\n\nRemco solira proti ciju, ki je oddaljen še 20 km, prvi zasledovalci zaostajajo 1:01, drugi 1:17, peloton pa 2:24.\n\n8:15\n\nVan Aert lovi Remca Evenepoela! Pogačar je omagal!\n\n8:12\n\nZačel se je predzadnji klanec na dirki. Lucenko je na preizkušnji. Pred zasledovalci imata že pol minute prednosti, pred Pogačarjem in pelotonom pa 2:30. Primožič je omagal. Lucenko je odpadel! Remco je sam.\n\n8:10\n\nRemco je podtaknil bombo, ubežniška skupina je eksplodirala na več skupinic, peloton pa se še spogleduje in zaostaja že 2:30! Remco se je danes odločil zmagati in bo zmagal ... Nizozemci so se odločili za lov na Remca in Lucenka.\n\n8:05\n\nEvenepoel in Lucenko imata že nekaj deset metrov prednosti pred zasledovalci. Peloton pa zaostaja že debelih 2:20!\n\n8:00\n\nRemco Evenepoel je napadel 33 km pred ciljem. Sledi mu samo Lucenko. Peloton zaostaja 2:00! Je to konec dirke? Da, to je najbrž konec za vse druge razen Remca in Alekseja.\n\n7:56\n\nTratniku in Primožiču kaže dobro, ubežniška skupina ima spet skoraj 2 minuti prednosti. Samo še 35 km do cilja. Le kako jih bodo ujeli? Je to odlična priložnost za Tratnika? Pimožič je čisto v ospredju ubežniške skupine, danes je odličen. Remco je napadel!\n\n7:55\n\nAleksej Lucenko je napadel! Remco ga lovi.\n\n7:53\n\nTratnik je med ubežniki, Pogačar pa pomaga loviti ubežnike. Nesporazum v taktiki ali pa ima Tratnik danes odvezane roke in noge. 40 km pred ciljem imajo ubežniki le še minuto prednosti.\n\n7:52\n\nPeloton se je zbudil. Tudi Pogačar pomaga pri lovu. To ne bo dobro, to ne bo dobro ...\n\n7:50\n\nMed ubežniki sta tudi Bardet in Hindley ... Nemci so na čelu pelotona in lovijo ubežnike. Slovenca sta še vedno na begu. Glavnina za njimi zaostaja 1:55, 40 km pred ciljem!\n\n7:45\n\n\n\n7:41\n\nZa ubežniško skupinico se je naredila zasledovalna, v kateri je Domen Novak. Ob Pogačarju sta samo še Polanc in Per.\n\n7:40\n\nTrije Italijani, trije Belgijci in Francozi, dva Slovenca v begu v skupini 26-kolesarjev, ki imajo že 2:12 prednosti pred glavnino, 50 km pred ciljem.\n\n7:36\n\nPrimožič je na elastiki! Kako ne bi bil, saj beži že 200 km. Tratnik je videti malce bolje, Evenepoel pa navija hud ritem dirke. Se bo odločil za solo akcijo? Samo Sivakov lahko sodeluje z njim ... Ubežniki so se začeli spogledovati, Remco ne more vsega sam. Samo dva pomočnika ima ob sebi, vendar nista videti kaj prida delovna.\n\n7:35\n\nMed ubežniki je vojna, peloton pa se še ne trudi na vso moč. Prednost ubežnikov je že 1:40! Primožič in Tratnik sta še vedno zraven. Je to prezgodnji napad za Remca? Če je danes njegov dan, potem je pravi čas.\n\n7:30\n\nDramatično na svetovnem prvenstvu. Peloton je predse izpustil Remca, ki ima že 1:29 prednosti, 56 km pred ciljem. Le kako ga bodo ujeli. Remco ni sam, 35 kolesarjev je z njim.\n\n7:29\n\nSamuele Battistella je napadel ubežnike. Remco ima že debelo minuto prednosti pred pelotonom 60 km pred ciljem. Precej si upajo kolesarji v pelotonu! Battistella solira. Zasledovalci z Remcom so ujeli Primožičevo skupino. Je dirka že odločena?\n\n7:28\n\nMožno je, da Remco že pripravlja napad na mavrično majico. V pelotonu je panika!\n\n7:27\n\nV zasledovalni skupini s Tratnikom je tudi Evenepoel!\n\n7:25\n\nTrenutno stanje na dirki je: 16 ubežnikov med katerimi je tudi Primožič ima 43 sekund prednosti pred skupino 25-zasledovalcev med katerimi je tudi Tratnik, peloton s Pogačarjem zaostaja 1:34, 65 km pred ciljem.\n\n7:20\n\n80. letošnji štart za Jana Polanca! Samo še veteran Aleksander Kristoff jih ima več (83), izmed vseh kolesarjev v WT. Na današnji dirki je šest Slovencev: Tadej Pogačar, Jan Polanc, Domen Novak, Jan Tratnik, Jaka Primožič in David Per.\n\n7:15\n\nDo cilja je še 70 km, Primožič je še vedno na begu, peloton zaostaja 2:03. Jan Tratnik je v skupinici med pelotonom in Primožičevo ubežno skupino.\n\n\n\n7:10\n\n\n\n7:05\n\nVreme v Wollongongu je idealno za dirkanje, sončno, 21 stopinj. Cela drama v nizozemski ekipi, že pred prvim klancem je odstopil Mathieu van der Poel. Ponoči so ga policisti aretirali v hotelu, ker je bentil nad nočnim razgrajanjem gostov hotela.\n\n7:00\n\nDirko elitnežev na svetovnem prvenstvu v cestnem kolesarstvu v Wollongongu kroji 16 ubežnikov med katerimi je tudi Jaka Primožič. Pred pelotonom imajo 3:16 prednosti, 85 km pred ciljem oziroma še celih 5 krogov. V begu so: Jaka Primožič, Simon Pellaud, Pier-André Coté, James Fouché, Lukasz Owsian, Michael Kurkle, Emils Liepins, Scott McGill, Juraj Sagan, Bilguunjargal Erdenebat, Guy Sagiv, Nicolas Sessler, Luke Plapp, Ben O’Connor, Pavel Sivakov, Pieter Serry in Samuele Battistella.\n\nTrasa v Avstraliji je namenjena rouleurjem. FOTO: UCI\n\n***\n\nSvetovno prvenstvo v cestnem kolesarstvu v Wollongong, v Avstraliji bo v nedeljo doseglo vrhunec z dirko elitnežev. Nastopilo bo šest Slovencev: Tadej Pogačar, Jan Polanc, Domen Novak, Jan Tratnik, Jaka Primožič in David Per.\n\nProga je krožna, dolga 266,9 kilometra s 4166 višinskih metrov. Vremenska napoved je dobra, vremenarji pravijo, da bo sončno in okoli 20 stopinj.\n\nMoška ekipa bi na 89. svetovnem prvenstvu lahko nastopila z osmimi namesto šestimi kolesarji, vendar je Luka Mezgec poškodovan, poškodovan je tudi Primož Roglič, Matej Mohorič in Kristijan Koren pa nista v primerni formi.\n\nVse ostalo kot zmaga Tadeja Pogačarja bo poraz, so zapisali nekatere svetovne kolesarske revije. Strinjamo se tudi mi, vendar ne moremo mimo misli, ki razmišljajo o popolni slovenski reprezentanci. Letošnja proga je idealna za prav vse naše legionarje, vendar letos so poškodbe opravile svoje in zato upamo, da bo drugo leto na Škotskem elitna reprezentanca v popolni postavi.\n\nFavorit številka dve, takoj za Pogačarjem je Belgijec Wout van Aert. Večina pa nas misli, da bo mladi Remco Evenepoel prva belgijska violina. Potem sledi kar nekaj favoritov. Med najbolj aktualnimi je vsekakor Eritrejec Biniam Girmay. Domačin, Avstralec Michael Matthews je tudi med najožjimi kandidati. Sledijo Mathieu van der Poel in Christope Laporte. Potem pa še cela falanga, tudi z Janom Tratnikom vmes. Zakaj pa ne bi spet zmagal najmlajši? Američan Magnus Sheffield.\n\nPrvo in zadnje svetovno kolesarsko prvenstvo v Avstraliji je bilo leta 2010, ko je Norvežan Thor Hushovd oblekel mavrično majico, medtem ko je Michael Matthews osvojil zlato medaljo v kategoriji do 23 let pred Johnom Degenkolbom. Vendar tista dirka v Geelongu blizu Melbourna je bila precej ravninska.\n\nTadej Pogačar se je za cestno dirko dobro ogrel že na kronometru, kjer je osvojil 6. mesto. FOTO: William West Afp\n\nLetošnja dirka je veliko bolj hribovita, gorska pravzaprav. Najtežji klanec je Mount Keira. Vendar vrh tega klanca je na 42 kilometru dirke, na 62. pa kolesarji pridejo v Wollongong, kjer jih čaka še 12 krogov po 16 kilometrov. V vsakem krogu morajo kolesarji čez klanec Moun Pleasant, ki je dog 1,1 kilometra s povprečnim 7,7-odstotnim naklonom. Na začetku klanec ni težak, proti vrhu pa izjemno. Ko bodo zadnjič, dvanajstič prevozili Mount Pleasant jim bo do cilja ostalo še 7 kilometrov.",
    "EU-Avstralija: Svet sprejel sklep o sklenitvi okvirnega sporazuma": "Svet je danes sprejel sklep o sklenitvi okvirnega sporazuma med Evropsko unijo in njenimi državami članicami ter Avstralijo. S tem je za EU odprta pot za začetek veljavnosti sporazuma do konca oktobra 2022.\n\nTa ambiciozen sporazum znatno prispeva k izboljšanju partnerstva med EU in Avstralijo, ki temelji na skupnih vrednotah in načelih, vključno s spoštovanjem demokratičnih načel, človekovih pravic in temeljnih svoboščin, pravne države, mednarodnega miru in varnosti. Usmerjal bo prihodnje sodelovanje med obema stranema in jima omogočil reševanje izzivov na področju zunanje in varnostne politike, trajnostnega razvoja, podnebnih sprememb ter gospodarskih in trgovinskih zadev.\n\nSporazum vključuje tudi sodelovanje na številnih področjih politike, kot so zdravje, okolje, energija, izobraževanje, kultura, delo, obvladovanje nesreč, ribištvo in pomorske zadeve, promet, pravno sodelovanje, boj proti pranju denarja in financiranju terorizma, organiziranemu kriminalu in korupciji. Poleg tega bo spodbujal tesnejše povezovanje na vladni ravni, med podjetji in civilno družbo.\n\nOzadje in naslednji koraki\n\nVisoka predstavnica in Komisija sta 15. aprila 2016 Svetu predložili skupni predlog sklepa Sveta o podpisu in začasni uporabi okvirnega sporazuma med Evropsko unijo in njenimi državami članicami ter Avstralijo. Sporazum je bil podpisan 7. avgusta 2017 v Manili (Filipini) po sklepu Sveta o potrditvi podpisa.\n\nVisoka predstavnica in Komisija sta 28. novembra 2016 Svetu predložili skupni predlog sklepa Sveta o sklenitvi okvirnega sporazuma, 18. aprila 2018 pa ga je odobril Evropski parlament. Države članice so postopek ratifikacije zaključile 27. julija 2022.\n\nSklep o sklenitvi okvirnega sporazuma začne veljati danes, tj. na dan sprejetja, sam okvirni sporazum pa bo začel veljati trideseti dan po datumu, ko se pogodbenici medsebojno uradno obvestita o zaključku svojih pravnih postopkov.",
    "Presenečenje v Avstraliji! Foss je novi svetovni prvak, Pogačar prehitel Ganno.": "Čeprav so vse stavnice zmago v vožnji na čas pripisovale branilcu naslova Italijanu Filippu Ganni, pa je za pravo presenečenje poskrbel 25-letni Norvežan Tobias Foss, ki je v Wollongongu v Avstraliji ugnal vso konkurenco in postal novi svetovni prvak v kronometru. Drugo mesto je osvojil Švicar Stefan Küng, ki se mu je dolgo obetala zmaga, tretje pa Belgijec Remco Evenepoel. Tadej Pogačar, edini Slovenec na startni listi, je bil odličen šesti, kar je njegov najboljši rezultat na svetovnih prvenstvih v tej disciplini.\n\nZmagovalna trojica: drugouvrščeni Stefan Küng, zmagovalec Tobias Foss in Remco Evenepoel na tretjem mestu Foto: Guliverimage\n\nTadej Pogačar, ki se je na razgibano, dobrih 34 kilometrov dolgo traso podal tik pred zadnjima dvema na startni listi, Belgijcem Remcom Evenepoelom in Italijanom Filippom Ganno, branilcem naslova, je prvih sedem kilometrov odpeljal rezervirano in bil na prvem vmesnem merjenju časa deseti, 16 sekund za takrat vodilnim Švicarjem Stefanom Küngom.\n\nPo drugem merjenju časa, na vrhu vzpona na Mount Ousley, je napredoval na sedmo mesto (+44 sekund), nato pa v zadnjem delu prehitel še dvakratnega svetovnega prvaka Ganno in dirko končal na šestem mestu (+48).\n\n\"Sem dokaj zadovoljen, morda bi lahko iz sebe iztisnil malce več. Toda šel sem res 100-odstotno na traso, malenkosti pa se vedno da izboljšati. Zelo sem zadovoljen, noge se vrtijo in zelo sem motiviran za nedeljo,\" je v izjavi za RTV Slovenija povedal Pogačar, ki bo čez teden dni eden glavnih favoritov za zmago na cestni dirki.\n\nTadej Pogačar je vožnjo na čas končal na odličnem šestem mestu. Prehitel je tudi branilca naslova Filippa Ganno. Foto: Guliverimage\n\n\"Od starta sem šel zelo dobro, nekako sem se celo preveč zagnal, potem pa sem dvomil, ali bo sploh zneslo do cilja. Ko sem prišel čez prvi krog, sem vedel, da moram iti na vse ali nič. V zadnjem delu sem zato skušal iztisniti vse iz sebe, tudi čez klanec in potem do cilja. Tudi skozi ovinke sem šel v drugem krogu precej bolje, zato sem vseeno zadovoljen. Lani sem bil deseti, letos pa šesti, kar se mi zdi dober rezultat,\" je še dodal Pogačar.\n\nFossu se zdi, da sanja\n\nŠe bolj nasmejan v cilju je bil Norvežan Foss, ki je z zmago presenetil še samega sebe. \"Zdi se, kot da sanjam. Ne verjamem, vse je tako nerealno. Od svojega telesa sem dobil znamenja, da so noge dobre. Vedel sem, da sem ustrezno pripravljen po prihodu iz Kanade, ampak ne takole. Seveda bom užival v tem uspehu, a najprej se ga moram sploh zavedati,\" je po dirki dejal Foss.\n\nPresrečni Tobias Foss Foto: Guliverimage\n\n\"Tega nisem pričakoval. Že tako nisem najbolj samozavesten kolesar, zato pač ne verjamem, dokler ni konec. Na trasi sem pustil vse, kar premorem. Ničesar ne bi mogel narediti bolje. S tem sem bil zadovoljen ob prihodu v cilj, preostali pa so morali nato narediti svoje. Res je neverjeten občutek,\" je še dodal Norvežan.\n\nZa 25-letnika iz Vingroma je to sploh prva zmaga zunaj domovine, potem ko je pred tem dvakrat slavil na domačem DP v vožnji na čas in enkrat na cestni dirki. Danes je imel v cilju tri sekunde naskoka pred Küngom ter devet pred Evenepoelom.\n\nRemco Evenepoel je osvojil tretje mesto. Foto: Guliverimage\n\nVožnja na čas (M), podrobneje:\n\n\n\nSP, vožnja na čas, končni vrstni red najboljše deseterice: Kolesar Čas Povp. hitrost 1. Tobias FOSS (NOR) 40:02,00 51.257 km/h 2. Stefan KÜNG (ŠVI) +0:03 51.193 km/h 3. Remco EVENEPOEL (BEL) +0:09 51.066 km/h 4. Ethan HAYTER (VB) +0:40 50.418 km/h 5. Stefan BISSEGGER (ŠVI) +0:47 50.274 km/h 6. Tadej POGAČAR (SLO) +0:48 50.253 km/h 7. Filippo GANNA (ITA) +0:56 50.090 km/h 8. Nelson OLIVEIRA (POR) +0:59 50.028 km/h 9. Yves LAMPAERT (BEL) +1:09 49.826 km/h 10. Bruno ARMIRAIL (FRA) +1:10 49.806 km/h 8.56 - presenečenje! Küng je mavrično majico svetovnega prvaka v zadnjih metrih izpustil iz rok, Norvežan Tobias Foss, moštveni kolega Primoža Rogliča v ekipi Jumbo-Visma in aktualni državni prvak v kronometru, pa se veseli svojega prvega naslova v vožnji na čas! To je tudi prva medalja na svetovnih prvenstvih za Norveško v tej disciplini.\n\n\n\nDrugo mesto je osvojil Švicar Stefan Küng, ki se mu je dolgo obetala zmaga, tretje pa Belgijec Remco Evenepoel. Tadej Pogačar, edini Slovenec na startni listi, je bil odličen šesti, kar je njegov najboljši rezultat na svetovnih prvenstvih v tej disciplini.\n\n\n\nStefan Küng Foto: Guliverimage\n\n\n\n8.45 - vse kaže, da bomo dobili novega svetovnega prvaka v vožnji na čas. Branilec naslova Filippo Ganna je popustil, Švicar Stefan Küng pa drvi mavrični majici svetovnega prvaka naproti. Tadej Pogačar je po drugem merjenju vmesnega časa sedmi.\n\n\n\nVrstni red po 2. vmesnem merjenju časa: 1. KÜNG Stefan 29:05,90 50.518 km/h 2. FOSS Tobias 29:17,43 50.187 km/h 3. EVENEPOEL Remco 29:21,40 50.074 km/h 4. SHEFFIELD Magnus 29:37,95 49.608 km/h 5. GANNA Filippo 29:45,44 49.400 km/h 8.43 - po dolgem času sprememba v cilju. Norvežan Tobias Foss (40:02,78) je prehitel Švicarja Stefana Bisseggerja in je novi vodilni v vožnji na čas. Tobias Foss Foto: Guliverimage\n\n\n\nVrstni red po prvem merjenju vmesnega časa (po prvih sedmih km): # Kolesar Čas Povp. hitrost 1. Stefan Küng (ŠVI) 8:50,73 48.838 km/h 2. Remco Evenepoel (BEL) 8:51,34 48.782 km/h 3. Ethan Hayter (VB)* 8:52,42 48.683 km/h 4. Tobias Foss (NOR) 8:52,99 48.631 km/h 5. Filippo Ganna (ITA) 8:53,11 48.620 km/h …. 10. Tadej Pogačar (SLO) 9:06,62 47.419 km/h * - Ethan Hayter je zaradi tehničnih težav moral zamenjati kolo, kar ga je stalo kar nekaj dragocenih sekund. 8.28 - kaj pravijo ure na prvem merjenju vmesnega časa? Ganna je po prvih sedmih kilometrih peti (+2,38). Tadej Pogačar Foto: Guliverimage 8.19 - s startne rampe se je zapeljal še zadnji kolesar, branilec naslova svetovnega prvaka, Filippo Gana. Švicar Stefan Küng je medtem postavil nov najboljši vmesni čas (8:50,73). Evenepoel je po prvih sedmih kilometrih drugi, Pogačar pa deseti.\n\n\n\n8.16 - Tadej Pogačar se je zapeljal s startne rampe! Če se bodo noge dobro vrtele ... Tik za njim je startal tudi Remco Evenepoel, ki ga stavnice uvrščajo tik za Ganno.\n\n\n\n8.13 - trenutno so na trasi Poljak Maciej Bodnar, Nizozemec Bauke Mollema, Francoz Remi Cavagna, Britanec Ethan Hayter in Švicar Stefan Küng.\n\n\n\n8.10 - na startu je še skupina zadnjih desetih kolesarjev, kjer so tudi vsi glavni favoriti za zmago. Na progi je že Danec Mikkel Bjerg, večkratni svetovni prvak v kronometru v mlajših selekcijah. Se tudi v članski konkurenci lahko vmeša v boj za najboljše?\n\n\n\nTrenutni vrstni red: # Kolesar Čas Povp. hitrost 1. Stefan Bissegger (ŠVI) 40:49,59 50.261 km/h 2. Yves Lampaert (BEL) 41:11,62 (+22,03) 49.813 km/h 3. Bruno Armirail (FRA) 41:12,02 (+22,43) 49.805 km/h 4. Lucas Plapp (AVS) 41:26,83 (+23,10) 49.509 km/h 5. Edoardo Affini (ITA) 41:30,60 (+41,01) 49.434 km/h 8.00 - trenutno so na trasi kolesarji iz tretje skupine, kjer je veliko predstavnikov držav, ki jih na kolesarskih dirkah bolj redko vidimo. Med njimi je tudi Drabir Alam, prvi kolesar iz Bangladeša, ki je dobil priložnost v vožnji na čas na svetovnih prvenstvih.\n\n\n\n7.25 - nova sprememba pri vrhu. Po nastopu prvih 20 tekmovalcev vodi Švicar Stefan Bissegger. Aktualni evropski prvak je traso prevozil v času 40:49,59 in je prvi s povprečno hitrostjo več kot 50 km/h.\n\n7.24 - novo vodstvo! Ekspresno hitro je v cilj pridrvel Belgijec Yves Lampaert. Armirala je ugnal za 40 stotink sekunde (41:11,62, povprečna hitrost 49.813 km/h).\n\n\n\nDomačin Lucas Plapp je bil dolgo v vodstvu. Foto: Guliverimage\n\n\n\n7.20 - po dolgem času imamo spremembo pri vrhu rezultatske razpredelnice! Za skoraj 15 sekund je do zdaj vodilnega Avstralca Lucasa Plappa prehitel Francoz Bruno Armirail (41:12,02, povprečna hitrost 49.805 km/h).\n\n\n\n7.10 - 34,5 kilometra (dva kroga po skoraj 17 km) dolga trasa je razgibana, tehnično zahtevna, dodatno jo otežujejo številni ovinki po mestnem jedru, ki zahtevajo izdatno pozornost in dobro obvladovanje kolesa. Tadej Pogačar bo startal ob 8.16.\n\n\n\n\n\n7.00 - po nastopu prvih desetih kolesarjev vodi Avstralec Lucas Plapp. Traso, ki je dolga 34,2 kilometra in ima 312 višinskih metrov, je prevozil v času 41:26,83. Njegova povprečna hitrost je 49,509 kilometra na uro.\n\n\n\n5.42 - vožnjo na čas za moške, kjer bo nastopilo 51 kolesarjev, je odprl ukrajinski kolesar Vitalij Novakovski. novo vodstvo! Ekspresno hitro je v cilj pridrvel Belgijec. Armirala je ugnal za 40 stotink sekunde (41:11,62, povprečna hitrost 49.813 km/h).- po dolgem času imamo spremembo pri vrhu rezultatske razpredelnice! Za skoraj 15 sekund je do zdaj vodilnega Avstralcaprehitel Francoz(41:12,02, povprečna hitrost 49.805 km/h).- 34,5 kilometra (dva kroga po skoraj 17 km) dolga trasa je razgibana, tehnično zahtevna, dodatno jo otežujejo številni ovinki po mestnem jedru, ki zahtevajo izdatno pozornost in dobro obvladovanje kolesa.bo startal ob 8.16.- po nastopu prvih desetih kolesarjev vodi Avstralec. Traso, ki je dolga 34,2 kilometra in ima 312 višinskih metrov, je prevozil v času 41:26,83. Njegova povprečna hitrost je 49,509 kilometra na uro.- vožnjo na čas za moške, kjer bo nastopilo 51 kolesarjev, je odprl ukrajinski kolesar\n\nNa startnem seznamu je 51 kolesarjev. Ob 8.16 se bo s startne rampe zapeljal edini slovenski predstavnik na današnji dirki Tadej Pogačar.\n\nZa njim bosta nastopila le še največja favorita za zmago − Belgijec Remco Evenepoel, ki je v Avstralijo pripotoval kot zmagovalec Dirke po Španiji, in Italijan Filippo Ganna, ki brani naslov svetovnega prvaka.",
    "Umetniki rušenja - Avstralija": "Ljubljana, 14. september 2022. - Serija Umetniki rušenja - Avstralija se že četrto sezono vrača na program Viasat Explore in zgodbe so še bolj privlačne kot kdaj koli prej! Nova serija v šestih delih bo na programu Viasat Explore na sporedu ob 18.10 in sicer vsako soboto od 17. septembra dalje po vsej srednji in vzhodni Evropi, predstavila pa nam bo zapuščene in nevarne kraje, kamor si upajo stopiti le tisti, ki nosijo zaščitne čelade, delovne čevlje in imajo oči stalno na pecljih.\n\nEkipe lahko spremljate od visokih silosov za krmo do velikanskih dvorcev po Avstraliji, medtem ko počnejo to, kar znajo najbolje – podirajo staro, da bi naredili prostor za vznemirljive nove stvaritve. Spremljajte vaše najljubše like, vključno z Lady Penelope (Thunderbird Demolition), Denom (Greenway Demolition), Jenneffer (Logan City Demolition) ter Petrom in njegovo ekipo iz podjetja Demolition Australia v Sydneyju. V seriji se pojavi tudi veliko novih obrazov, ki se srečajo z ekipami, ki izkopavajo v Viktoriji, Južni Avstraliji in Novem Južnem Walesu. Oglejte si jih na terenu in iz prve roke spremljajte zahteve teh napornih in pogosto nevarnih podvigov. Dobite vpogled v orodja, ki jih uporabljajo, vključno z mehanskimi zvermi, ki opravljajo najtežja dela, in spoznajte veliko bazo znanja, potrebno za nemoteno delovanje teh strojev. Podajte se med ruševine in začutite adrenalin, ko se ti visoko usposobljeni in izkušeni strokovnjaki lotevajo zahtevnih projektov s kratkimi roki. Spoznajte, kakšen je občutek v kabini, ko krogle za rušenje prebijajo zidove in poletite nad prometno avtocesto, medtem ko podirajo staro prodajalno.\n\nNaj vas prevzame zaprašen in privlačen svet, poln tveganja, predstavljen v seriji Umetniki rušenja - Avstralija, ki bo premierno predvajana na programu Viasat Explore, po vsej srednji in vzhodni Evropi, in sicer 17. septembra ob 18.10.\n\nwww.viasatexplore.si",
    "Slovenija, Avstralija in jutri ves svet": "Glavni junak Boris, ki dela kot vzdrževalec strojev v tovarni, upa, da mu bo prihodnost prinesla nagrado za opravljeno delo in trud.\n\nTe priložnosti pa mu ne ponudi njegova služba, temveč podjetje Cosmica, družba, ki se ukvarja z akvizitersko prodajo, s svetovanjem in z naložbami v vrednostne papirje.\n\nV glavni vlogi Borisa Jenka je zaigral Jure Ivanušič. Na sliki ob njem Bojan Emeršič (v vlogi Toneta Pirnata). Foto: iz filma\n\nVendar pa se v življenju kdaj priložnosti, ko videti dobre in obetavne, sprevržejo v svoje nasprotje.\n\nBo glavnemu protagonistu pripovedi, ki je hotel letati visoko, uspelo vsaj to, da ne bo padel nižje, kot je bil na začetku in mu bo uspelo ohraniti svojo družino?",
    "Posledica slovenskega poloma na Eurobasketu ... Uh, kaj se dogaja s Slovenijo, Španci pa na pragu zgodovine!": "STA 0 26.09.2022 12:40:17 26.09.202212:40:17\n\nPosledica slovenskega poloma na Eurobasketu ... Uh, kaj se dogaja s Slovenijo, Španci pa na pragu zgodovine!\n\nalesfevzer.com\n\nSlovenska moška reprezentanca v košarki, ki je na nedavnem evropskem prvenstvu kot branilka naslova izgubila v četrtfinalu, je na septembrski lestvici Mednarodne košarkarske zveze (Fiba) izgubila dve mesti in je zdaj sedma reprezentanca na svetu. Na prvih treh mestih so ostale reprezentance ZDA, Španije in Avstralije.",
    "Monarhija zavira Avstralijo pri njenem resničnem potencialu": "Britanska monarhija preprečuje Avstraliji, da bi dosegla svoj polni potencial kot napreden narod, piše James Fitzgerald.\n\nPremier Anthony Albanese ima prav, ko daje prednost Referendum Glas domorodcev v parlamentu o tem, ali bo Avstralija postala republika, a britansko gospodarstvo propada Konservativno vodstvoLaburistična vlada se mora enkrat za vselej lotiti načrta za ločitev države od monarhije in Britanije.\n\nThe Referendum o brexitu 2016ki vodi do izstopa Združenega kraljestva iz EU 1. januarja 2021, žebelj v krsto za že tako bolno Britanijo; 12 let torijevske vlade je ohromilo gospodarstvo države s slabim finančnim upravljanjem in politikami, ki so dajale prednost bogatim in marginalizirale revne v družbi.\n\nV Veliki Britaniji obstaja vrzel med bogatimi in revnimi Širi in raste. Gospodinjstvom v evropskih državah, kot sta Poljska in Slovenija, bo v naslednjih nekaj letih šlo bolje kot gospodinjstvom v Veliki Britaniji.\n\nNovi britanski premier Obleka Lizin njegov ravnatelj, Quasi KwartengTakšni pravilniki bodo predstavljeni naslednji teden Znižanje davkov To bi koristilo premožnim – in že tako šibko britansko gospodarstvo bi zabredlo v inflacijo, pri čemer bi račun plačali revni v družbi.\n\nNe samo, da je Britanija postala bolan človek Evrope, hitro postaja nepomembna na svetovnem prizorišču.\n\nVendar je Avstralija pred desetletji prerasla svojega nekdanjega kolonialnega vladarja. Čeprav so se nedavne liberalne vlade potrudile po svojih najboljših močeh, da bi razbile gnezdo, gospodarstvo še naprej uspeva in kljub nedavnim polemikam na generalnega guvernerja – kraljevega predstavnika – v našem vsakdanjem življenju sploh ne pomislimo.\n\nEdine prave vezi Avstralije, tako gospodarske kot duhovne, z Veliko Britanijo so se v 20. in 21. stoletju vedno manjšale, ko je država iskala podporo in navdih v Ameriki in Aziji.\n\nDržavo – kljub temu, da je neodvisna in že več kot stoletje članica Commonwealtha – še vedno vodi monarh. Po smrti njegove matere, kraljice Elizabete II prejšnji teden, imamo zdaj kralja Charlesa III.\n\nŽe več kot 20 let Republiški referendum 1999 – videli so, da je država s tesnim glasovanjem obdržala kraljico kot vodjo države – avstralska javnost je v žalosti; Gospodarstvo je na splošno dobro in življenje v Avstraliji je dobro, ne glede na to, ali je monarh ali ne.\n\nZa Avstralijo je svetla prihodnost. S skrbnim upravljanjem je država pripravljena postati velesila obnovljivih virov energije in že ima velik vpliv na mednarodnem prizorišču. Tudi Avstralija je našla svojo edinstveno identiteto – naši poudarki, odnos in način življenja so svetovi, ki se razlikujejo od tistih v Veliki Britaniji.\n\nToda težava z monarhom kot vodjo naše države je v tem, da je Avstralija sicer mlada in uspešna država, vendar se voljno povezuje s preteklostjo in monarhijo, ki tako hitro zavlada v Veliki Britaniji. Zmeda in nepovezanost.\n\nAlbanese je ta teden imel prav, ko se je držal manifesta svoje stranke in dal prednost glasu domorodcev v parlamentu. Mora pa resno razmisliti o potezah in kmalu, če laburisti dobijo še en mandat, začeti postopek izvedbe referenduma o tem, da bo Avstralija do leta 2025 postala republika.\n\nBritanija je obtičala v preteklosti in pripravljena, da zdrsne še navzdol po razpredelnici narodov po vplivu, pomembnosti in kakovosti življenja – in monarhija z vsem svojim šarmom starega sveta ter arhaičnimi pravili in pompom je del tega.\n\nAvstralija se premika v nasprotno smer, dokler bo država vezana na Britanijo in njeno monarhijo, bo vedno omadeževana, ne glede na to, kako resno jo je treba jemati. Edini način, da se Avstralija resnično razvije kot država in doseže svoj polni potencial, je, da se loči od Britanije in starega sveta.\n\nJames Fitzgerald je avstralski svobodni novinar s sedežem v Londonu. Močno ga zanimajo svetovna politika ter družbena in okoljska vprašanja po vsem svetu. Lahko sledite Jamesu @jamesfitzjorno.\n\nPovezani članki",
    "Avstralci, Švedi in Nizozemci do uvodnih zmag": "Termometer prikaže, kako vroč je članek. Skupni seštevek je kombinacija števila klikov in komentarjev.\n\nTeniški igralci iz Avstralije, Švedske in Nizozemske so dosegli prve zmage na zaključnih turnirjih svetovne skupine v Davisovem pokalu, po obeh posamičnih dvobojih na obračunu med Kanadčani in Korejci v Valencii pa je trenutni izid 1:1.\n\nAvstralci so v Hamburgu opravili z Belgijci in zmagali s 3:0. Najprej je Jason Kubler premagal Zizouja Bergsa 6:4, 1:6 in 6:3, nato je bil Alex de Minaur boljši od Davida Goffina s 6:2 in 6:2, medtem ko avstralska naveza Matthew Ebden/Max Purcell ni imela nobenih težav z belgijsko kombinacijo Sander Gille/Joran Vliegen.\n\nŠvedska brata Elias in Mikael Ymer sta slavila na obeh posamičnih dvobojih v Bologni. Najprej je Elias na kolena položil Sebastiana Baeza s 6:4, 3:6 in 7:6 (4), nato pa je bil Mikael boljši od Diega Schwartzmana s 6:2 in 6:2.\n\nNa Škotskem je Nizozemcem prvo točko priigral Tallon Griekspoor po zmagi nad Mihailom Kukuškinom s 6:1, 3:6 in 6:3, nato pa je bil Botic Van De Zandschulp boljši od Aleksandra Bublika s 3:6, 6:1 in 6:4.\n\nNajbolj izenačeno je v Valencii, kjer je Vasek Pospisil najprej premagal Seonga Chan Honga s 4:6, 6:1, 7:6 (5), nato pa je Soonwoo Kwon presenetil Felixa Auger-Aliassimeja s 7:6 (5) in 6:3. Odločitev o zmagovalcu bo padla v igri dvojic.\n\nV skupini A v Bologni poleg Švedske in Argentine nastopata še Italija in Hrvaška, v skupini B v Valencii poleg Kanade in Južne Koreje še Španija in Srbija, v skupini C v Hamburgu poleg Avstralije in Belgije še Francija in Nemčija, v skupini D v Glasgowu pa poleg Kazahstana in Nizozemske še ZDA in Velika Britanija.\n\nIzidi, Davisov pokal:\n\n- torek, 13. september:\n\n- skupina A (Bologna):\n\nArgentina - Švedska 1:2\n\nSebastian Baez - Elias Ymer 4:6, 6:3, 6:7 (4);\n\nDiego Schwartzman - Mikael Ymer 2:6, 2:6;\n\nMaximo Gonzalez/Horacio Zeballos - Andre Goransson/Elias Ymer 3:6, 6:3, 6:2; - skupina B (Valencia):\n\nKanada - Južna Koreja 1:1\n\nVasek Pospisil - Seong Chan Hong 4:6, 6:1, 7:6 (5);\n\nFelix Auger-Aliassime - Soonwoo Kwon 6:7 (5), 3:6; - skupina C (Hamburg):\n\nBelgija - Avstralija 0:3\n\nZizou Bergs - Jason Kubler 4:6, 6:1, 3:6;\n\nDavid Goffin - Alex de Minaur 2:6, 2:6;\n\nSander Gille/Joran Vliegen - Matthew Ebden/Max Purcell 1:6, 3:6; - skupina D (Glasgow):\n\nKazahstan - Nizozemska 0:2\n\nMihail Kukuškin - Tallon Griekspoor 1:6, 6:3, 3:6;\n\nAleksander Bublik - Botic Van De Zandschulp 6:3, 1:6, 3:6. * Opomba: dvoboja Kanada - Južna Koreja in Kazahstan - Nizozemska še nista končana, v teku sta še obračuna v dvojicah\n\nPreberite še:",
    "Poteza Pogačarja, ki je zbudila pozornost na socialnih omrežjih": "Vožnja v klanec ne predstavlja težav za Tadeja Pogačarja.\n\nTadej Pogačar se bo v noči na nedeljo po slovenskem času potegoval za vrhunsko uvrstitev na cestni dirki svetovnega prvenstva, ki ga tokrat gosti Avstralija. Pred preizkušnjo dvakratni zmagovalec Toura sodi v širši krog favoritov, čeprav Slovenija zaradi zdravstvenih težav Primoža Rogliča, Mateja Mohoriča in Luke Mezgeca ne bo nastopila v polni zasedbi. Na sam vrh računajo predvsem močni Belgijci z Woutom van Aertom in Remcom Evenepoelom. Dirka se bo začela ob 2.45.\n\nPogi je na tokratnem SP že osvojil šesto mesto v vožnji na čas, kar je bila dobra napoved pred cestno preizkušnjo. Dan pred dirko se je znova odpravil na traso, pri spoznavanju z njo mu je družbo delala zaročenka Urška Žigart.\n\nPri tem je Pogačar poskrbel za posnetek, ki ga je z zanimanjem pospremilo precej kolesarskih navdušencev. Del dokaj strmega klanca je namreč brez težav prevozil le na zadnjem kolesu in pri tem zabaval zbrano občinstvo ob cesti. \"Jutri za takšno početje ne bo časa,\" je ob posnetku, ki ga je objavil novinar nacionalke David Črmelj, zapisal Pogačar.",
    "Pogačar proti Ganni in Evenepoelu lovi Rogliča": "V nadaljevanju preberite:\n\nNa svetovnem prvenstvu v cestnem kolesarstvu, ki se bo jutri začelo v Avstraliji, bodo v osmih tekmovalnih dneh podelili 13 kompletov kolajn. Bo katera končala tudi v Sloveniji, ki malodane le na tem tekmovanju v zadnjih letih ni potrdila statusa velesile? Upati je, da bomo pritrdilni odgovor dobili že jutri, ko se bo s štartne rampe vožnje na čas spustil Tadej Pogačar.",
    "Olimpija 13. klub v skupini City Football Group? Razkrivamo resnico ...": "Kakšna bo prihodnost kluba iz Stožic?\n\nČeprav nogometaši Olimpije igrajo odlično in kraljujejo na vrhu lestvice, stanje duha v zmajevem gnezdu vendarle ni idilično. Vodilni možje kluba si še vedno niso pridobili simpatij dobršnega dela privržencev, na nasprotnem bregu so tudi Green Dragonsi. \"Odšli boste zlepa ali zgrda,\" so denimo Adamu Deliusu in sodelavcem vnovič sporočili na zadnjem gostovanju v Fazaneriji, nato je bilo v preteklih dneh nemogoče preslišati oziroma spregledati namige, da bi se morda res utegnili posloviti. Po teh navedbah naj bi se Ljubljančani znašli na radarju City Football Groupa (CFG). Konglomerat, ki ima v lasti Manchester City in še mnoge klube po ZDA, Avstraliji, Indiji, Japonski, Španiji, Urugvaju, Kitajski, Belgiji, Franciji, Italiji …\n\nCFG naj bi torej zanimala naložba v prvoligaša iz slovenske prestolnice, vzpostavljeni naj bi bili določeni stiki, ampak bojda ne med ljudmi, ki bi lahko o čemerkoli dejansko odločali, toda dokaj hitro je sledil odziv iz Stožic. \"Trenutno krožijo (nepreverjene) govorice o prodaji NK Olimpija Ljubljana. Kot predsednik kluba želim biti odkrit glede tega in kategorično zanikati kakršnokoli dogajanje v tej smeri. Z veliko discipline, delavnosti, ekipnega duha, neprijetnih odločitev, odrekanja in trdega dela smo ponosni na rezultate, ki jih je klub dosegel v dosedanjem delu sezone. Uspešne korake je mogoče doseči le skupaj in mi smo skupaj to dosegli. Ponosen sem na svoj NK Olimpija Ljubljana in kot predsednik ga bom še naprej vodil do uspehov,\" je v izjavi za javnost zapisal Adam Delis in dodal: \"Ob tej priložnosti bi se rad zahvalil vsem zaposlenim, še posebej našemu trenerju Albertu Rieri in našim igralcem za njihovo trdo delo, pa tudi našim navijačem in družinam za njihovo nenehno podporo in spodbudo.\"\n\n\n\n196 milijonov evrov za brazilske delnice\n\nVsaj za zdaj skupine CFG, ki jo ima v lasti šejk Mansur bin Zajed al Nahjan, ne bo na sončno stran Alp, a bo vendarle razširila svoj krog delovanja, in sicer v – Brazilijo. Omenjeni konzorcij je namreč sporočil, da je za 90 odstotkov delnic Bahie ponudil okrog 196 milijonov evrov, kar je ponudba, ki je bržčas ne bo mogoče zavrniti. Vodstvo kluba je namreč za prodajo 'izobesilo' ceno 127,5 milijona evrov ... Bahia ima sicer 91-letno tradicijo in je dvakrat osvojila naslov prvaka, vendar trenutno igra v drugem kakovostnem razredu tekmovanja, ampak na nadvse sodobnem stadionu, ki je bil zgrajen za potrebe svetovnega prvenstva 2014. Če bo oziroma ko bo posel izpeljan, bo Bahia 13. klub v lasti City Football Groupa, njegovo družino sestavljajo Manchester City (Anglija), New York City FC (ZDA), Melbourne City (Avstralija), Montevideo City Torque (Urugvaj), Girona (Španija), Sichuan Jiuniu (Kitajska), Mumbai City (Indija), Club Bolivar (Bolivija), Lommel SK (Belgija), Yokohama Marinos (Japonska), Troyes (Francija) in od nedavnega Palermo (Italija).",
    "Alcaraz Špancem zagotovil zadnjo vstopnico za četrtfinale": "Znani so vsi udeleženci najboljše osmerice v teniškem tekmovanju za Davisov pokal, ki se bodo merili v četrtfinalu v Malagi konec novembra. Napredovanje so si zagotovili še Španija in Hrvaška, že prej pa Nemčija, Italija, Nizozemska, ZDA, Kanada in Avstralija.\n\nZaključni turnir Davisovega pokala, četrtfinale, polfinale in finale, bo v Malagi od 24. do 27. novembra, tja so se uvrstile prvo- in drugouvrščene ekipe iz štirih skupin, v katerih se je 16 ekip borilo ta konec tedna.\n\nŠpancem je v Valencii nastop v četrtfinalu po presenetljivem porazu s Kanado v današnjem obračunu z Južno Korejo zagotovil prvi zvezdnik, sveži zmagovalec US Opna Carlos Alcaraz, ki je premagal Kwona Soon-wooja s 6:4, 7:6 (1). Pred tem je Roberto Bautista Agut ugnal Honga Seonga Chana s 6:1, 6:3. iz te skupine bo napredovala tudi Kanada, izpadla pa je Srbija.\n\nNemci so imeli napredovanje zagotovljeno že prej, na domačem terenu v Hamburgu so danes v obračunu za prvo mesto v skupini premagali Avstralijo z 2:1, odločilna je bila tekma dvojic. Obe ekipi sta napredovali v četrtfinale, izpadli sta Francija in Belgija.\n\nHrvaška je v Bologni osvojila drugo mesto, prva je bila Italija, poslovili sta se Švedska in Argentina. Hrvati bodo v četrtfinalu igrali proti gostiteljem Špancem. Avstralci se bodo merili z Nizozemci, Italijani z Američani, Nemci pa s Kanadčani.\n\nPolfinalna obračuna bosta 25. in 26. novembra; v prvem paru bosta nastopila zmagovalca dvobojev Avstralija - Nizozemska ter Hrvaška - Španija, v drugem pa boljša iz obračunov Italija - ZDA in Nemčija - Kanada. Veliki finale bo na sporedu v nedeljo, 27. novembra.",
    "Švicarji za las pred Italijani, veliko smole za Nizozemce": "Švicarji so ves čas imeli majhno prednost pred Italijo. Foto: Twitter/UCI\n\nZmagovalno šesterko so sestavljali Stefan Bissegger, Mauro Schmid, Stefan Küng, Nicole Koller, Elise Chabbey in Marlen Reusser. Srebro je dobila Italija, ki je zaostala le tri sekunde, bronasta Avstralija pa 38. Četrti so bili Nemci (+0:46), peti pa Nizozemci (0:52).\n\nDva kroga po 14 km\n\nDolžina proge je bila 28 kilometrov, prvo polovico je prevozila moška trojka, drugo polovico pa ženska.\n\nMed vročimi favoriti so bili Nizozemci, ki pa so imeli v obeh polovicah težave. Najprej je nekaj časa med moškimi moral upočasniti Bauke Mollema, ki je imel težave s kolesom, ob menjavi pa je grdo padla olimpijska prvakinja Annemiek van Vleuten.",
    "Rien Schuurhuis: Vatikan prvič na svetovnem kolesarskem prvenstvu": "Na svetovnem kolesarskem prvenstvu v Avstraliji jutri prirejajo elitno cestno dirko za moške, na kateri bo prvič sodelovala tudi vatikanska ekipa: ekipo Athletica Vaticana vodi 40-letni profesionalni kolesar Rien Schuurhuis z Nizozemske, ki je za vatikanski časnik L'Osservatore Romano predstavil svojo izkušnjo.\n\nRien Schuurhuis v svojem prispevku za L'Osservatore piše, da je v Rim prišel leta 2020 in takoj so ga pritegnile vrednote in duh skupnosti vatikanskega športnega kluba Athletica Vaticana. Pozornost papeža Frančiška do športa in dejstvo, kako večkrat poudarja, da je šport lahko sredstvo za srečanje z drugimi, se popolnoma ujemata z njegovo lastno življenjsko izkušnjo: jezik športa je resnično univerzalen in je navsezadnje tudi povsem v skladu s papeževo okrožnico Vsi smo bratje o bratstvu vseh ljudi, ki jo je objavil oktobra 2020.\n\nRienu Schuurhuisu je v izjemno čast, da bo prvič zastopal ekipo Athletica Vaticana na svetovnem prvenstvu v cestnem kolesarstvu.\n\nKot pojasnjuje Schuurhuis, mu je v izjemno čast, da bo prvič zastopal ekipo Athletica Vaticana na svetovnem prvenstvu v cestnem kolesarstvu, ki bo 25. septembra v Avstraliji. To so po njegovih besedah dosegli s čudovitim timskim delom in sam komaj čaka, da ta timski duh prenesejo tudi na dirko.\n\nŠport kot orodje za vključevanje, bratstvo in mir\n\nŠport ima moč, da vsakega od nas prisili, da od sebe da najboljše, kar ima, ter združuje velikodušnost, požrtvovalnost in ponižnost, piše nizozemski kolesar. V Athletica Vaticana so pripravljeni te vrednote prenesti na svetovno prvenstvo v Wollongongu v Avstraliji in spodbuditi vse športnike, naj bodo »ambasadorji športa« kot sredstva povezovanja, bratstva in miru: takšno popotnico je ekipi Athletica Vaticana ob julijskih sredozemskih igrah v Alžiriji namenil tudi papež Frančišek.\n\nKolesarstvo človeku prinese izjemna doživetja.\n\nKomu bi Schuurhuis zaželel zmago\n\nRien Schuurhuis seveda želi počakati do nedeljske tekme, vendarle pa zapiše, kako bi rad videl, da bi zmagal kolesar iz ene od kolesarskih držav v vzponu, saj je bil od nekdaj naklonjen tekmecem, ki so bili manj uspešni: »Eritrejec Biniam Girmay je recimo pokazal, da je na tem področju enakovreden.« Proga v Wollongongu ustreza tudi njemu, saj ima rad vzpone, vendar je, kot pravi, dovolj pripravljen tudi za vožnjo po ravnini. Rad se odcepi in sodeluje s kolesarji iz drugih ekip, da pride do cilja: »Kolesarstvo človeku prinese izjemna doživetja.«\n\nRien Schuurhuis med kolesarskim treningom pri Angelskem gradu v italijanski prestolnici. FOTO: Vatican Media\n\nIzjemen trening v Rimu\n\nNa svetovno prvenstvo se je pripravil po najboljših močeh, treniral je »do zadnjega diha«. Z družino živi v zgodovinskem središču Rima in vsakokrat začne trening z ogrevanjem na eni od najbolj prometnih ulic: Lungotevere ob Tiberi. Kot pravi, je to eden najbolj zabavnih delov njegovega treninga, tudi zaradi refleksov, ki jih mora vedno znova pokazati sredi gostega rimskega prometa.\n\nZunaj Rima kolesari okoli jezer Bracciano in Albano, s sinovoma pa redno kolesari po tlakovanih ulicah mestnega središča; vozijo se med pešci, avtomobili in motorji, kar je po njegovih besedah res odličen trening za njuno prostorsko zavedanje in nadzor nad kolesom.\n\nNizozemski kolesar je svojo prvo žepnino porabil za kolo.\n\nKolesari že od malih nog\n\nRien Schuurhuis se je rodil 12. avgusta 1982 v Groningenu na Nizozemskem in odkar pomni, je kolesarjenje del njegovega življenja. Na Nizozemskem je kolesarjenje tudi sicer del vsakdanjega življenja domačinov. S kolesi se vozijo v službo, šolo, trgovino in cerkev. Schuurhuis je svojo prvo žepnino, kot se spominja, porabil za kolo. Kot piše, je bila ljubezen do kolesarjenja vedno v njegovem srcu. Strastno je navijal za Španca Miguela Induraina, občudoval njegovo skromnost in ponižnost v kolesarstvu in zunaj njega. Kot otrok pa je bil navdušen nad Mariem Cipollinijem in njegovo živahno osebnostjo.\n\nRien Schuurhuis in Tom Dumoulin v Wollongong. FOTO: Vatican Media\n\nKolesarjenje povezuje\n\nSkozi leta je s kolesarjenjem sklenil številna prijateljstva z ljudmi različnih ozadij, izobrazbe in kulture. Kot pravi, šport ne pozna jezikovnih, verskih ali starostnih meja: »Najstarejši mojih kolesarskih prijateljev je lahko dedek mojega najmlajšega kolesarskega prijatelja. Kolesarska prijateljstva so mi pomagala, da sem se resnično potopil v kraje, kjer sem živel in potoval. Pomagali so mi razumeti druge kulture in se osebnostno razvijati. Kolesarjenje me je naučilo, da moram vedno dati vse od sebe.«\n\nV Avstraliji živi neverjetna mešanica kultur in jezikov, šport pa ustvarja vezi, ki te razlike presegajo.\n\nKolesarjenje in šport na splošno sta bila zanj odličen način vključevanja v skupnosti po vsem svetu: z ženo sta se leta 2009 preselila v Avstralijo, odtlej pa sta živela v Indiji, na francoskem Pacifiku in zdaj v Italiji. V vsakem od teh krajev je spoznal prijatelje in delil skupne izkušnje prek športa. Avstralija, ki je zdaj njegov drugi dom, ga je naučila, kako lahko šport združuje: polovica prebivalcev Avstralije se je rodila v tujini ali pa je eden od njihovih staršev rojen v tujini. Na otoku živi neverjetna mešanica kultur in jezikov, šport pa ustvarja vezi, ki te razlike presegajo.\n\nPosebna prijateljstva po vsem svetu\n\nS pomočjo športa je spletel prijateljske vezi povsod, kjer je živel ali tekmoval: »V Indiji, recimo, nikoli ne bom pozabil, sem tekel polmaraton v New Delhiju skupaj z žensko, ki je bila zaradi vročine bosa in je nosila pokrivalo na glavi. Izmenjala sva si nasmeh in nekaj spodbudnih besed. V Novi Kaledoniji sem se kljub pomanjkljivemu znanju francoščine spoprijateljil z več mladimi kolesarji, med katerimi so bili nekateri iz rodu Inidgen Kanak. Imeli so zelo malo podpore in denarja, zato mi je bilo v čast in privilegij, da sem lahko nekatere izmed njih usposabljal in jim pomagal pri nakupu koles in druge opreme.«\n\nKolesarska dirka na otoku Flores v Indoneziji je bila duhovna izkušnja, ki je Rien Schuurhuis ne bo nikoli pozabil.\n\nKolesaril in hodil je po vsej Aziji in Pacifiku: Maleziji, Indoneziji, Novi Zelandiji in Francoski Polineziji. Kot se spominja, je bil ena izmed najbolj neverjetnih izkušenj kolesarska dirka na otoku Flores v Indoneziji. V različnih fazah so bili nastanjeni v več samostanih, razpršenih po otoku, in to je bila duhovna izkušnja, ki je ne bo nikoli pozabil. Ulice so bile polne gledalcev, zdelo se je, kot da je ves otok navijal zanje: ljudje so podpirali vse tekmovalce, ne glede na raso, barvo kože ali vero.",
    "Spoštovanje, kritika, nostalgija": "V nadaljevanju preberite:\n\nNa smrt angleške kraljice Elizabete II. se Azija in države Commonwealtha večinoma odzivajo enako: z velikim spoštovanjem, z živimi spomini na njene obiske in tudi s kritikami na račun njene monarhije. »Naše misli so z njeno družino in z vsemi, ki so jo imeli radi. A zdaj mora iti Avstralija naprej. Potrebujemo sporazum z narodi, ki od nekdaj živijo tu, in postati moramo republika.«\n\nTe besede je na twitterju zapisal Adam Bandt, član avstralskega parlamenta in predsednik stranke Zelenih, takoj po tem, ko je s škotskega gradu Balmoral prišla novica o smrti kraljice Elizabete II., ki je bila uradno tudi avstralska monarhinja. Sledila je ostra kritika na račun zelenega pripadnika opozicije, pri čemer so celo tisti, ki se povsem strinjajo z njegovimi stališči, menili, da je bil ta njegov komentar prenagljen, nevljuden in brezčuten.\n\n»Kraljica Elizabeta II. je bila edina vladarica, ki jo je poznala večina med nami, in edina, ki je kdaj obiskala Avstralijo,« je poudaril premier Anthony Albanese ter napovedal, da bo odpotoval v London na kraljičin pogreb in na srečanje z novim kraljem Karlom III.",
    "Spektakel v areni O2 v Londonu: Federer bo za zadnji dvoboj v karieri združil moči z Nadalom": "Šport\n\nŠvicarski teniški as Roger Federer bo v zadnjem poklicnem dvoboju svoje blesteče kariere združil moči z dolgoletnim tekmecem, Špancem Rafaelom Nadalom, in zaigral v dvojicah, so sporočili prireditelji teniškega Laverjevega pokala.\n\nDo knjižnice priljubljenih vsebin, ki si jih izberete s klikom na ❤ v članku, lahko dostopajo samo naročniki paketov Večer Plus in Večer Premium.\n\nDvajsetkratni zmagovalec turnirjev za grand slam Roger Federer bo v petek v areni O2 v Londonu igral dvojice s španskim asom Rafaelom Nadalom, ki je osvojil 22 turnirjev za veliki slam. Federer, čigar zadnji posamični tekmovalni dvoboj je bil poraz proti Hubertu Hurkaczu v lanskem četrtfinalu Wimbledona, se spopada s težavami s kolenom.\n\nNa ekipnem tekmovanju, Laverjevem pokalu, ki bo petič na sporedu v Londonu od 23. do 25. septembra, se bo ekipa Evrope pomerila z ekipo preostalega sveta. Švicarski teniški zvezdnik bo v londonski areni O2 zaigral še zadnjič na uradnem tekmovanju. Odločil se je, da na Laverjevem pokalu ne bo igral posamičnih dvobojev.\n\nNa vsakem od treh turnirskih dni so trije posamični dvoboji in en v dvojicah. Poleg Federerja in Stefanosa Cicipasa (Grčija) za Evropo igrajo rekorder po številu grand slamov Nadal (Španija), Novak Đoković (Srbija), Casper Ruud (Norveška) in domačin Andy Murray. Ekipo sveta sestavljajo Felix Auger-Aliassime (Kanada), Diego Schwartzman (Argentina), Taylor Fritz (ZDA), Alex de Minaur (Avstralija), Frances Tiafoe in Jack Sock (oba ZDA).\n\nFederer je osvojil 103 turnirje in ima 20 zmag na turnirjih za grand slam, od tega osem v Wimbledonu, šest na OP Avstralije, pet na OP ZDA ter eno na OP Francije. Ob tem ima tudi osem naslovov med dvojicami, med drugim zlato olimpijsko odličje iz leta 2008, leta 2014 je osvojil Davisov pokal, leta 2012 pa še srebrno olimpijsko odličje.",
    "STA: Izidi prijateljskih nogometnih tekem (2)": "* Izidi: - četrtek, 22. september: Avstralija - Nova Zelandija 1:0 (1:0) Kambodža - Bangladeš 0:1 (0:1) Tunizija - Komori 1:0 (0:0) Islandija - Venezuela 1:0 (0:0) Surinam - Nikaragva 2:1 (1:0) - petek, 23. september: Kamerun - Uzbekistan 0:2 (0:1) Etiopija - Sudan 1:1 (1:0) Južna Koreja - Kostarika 2:2 (1:1) Japonska - ZDA 2:0 (1:0) Irak - Oman 3:4 (0:0, 1:2) - 11 m Bahrajn - Zelenortski otoki 1:2 (1:1) Burkina Faso - DR Kongo 1:0 (0:0) Urugvaj - Iran 0:1 (0:0) Paragvaj - Združeni arabski Emirati 1:0 (0:0) Ekvatorialna Gvineja - Ruanda 0:0 Kanada - Katar 2:0 (2:0) Savdska Arabija - Ekvador 0:0 Egipt - Niger 3:0 (1:0) Jordanija - Sirija 2:0 (2:0) Brazilija - Gana 3:0 (3:0) Alžirija - Gvineja 1:0 (0:0) Mali - Zambija 1:0 (1:0) Maroko - Čile 2:0 (0:0) - sobota, 24. September: Argentina - Honduras 3:0 (2:0) Laos - Maldivi 1:3 (1:1) Hongkong - Mjanmar 0:0 Kirgizistan - Rusija 1:2 (1:1) Singapur - Indija 1:1 (1:1) Indonezija - Curacao 3:2 (2:2) Južna Afrika - Sierra Leone 4:0 (1:0) Slonokoščena obala - Togo 2:1 (0:0) Bolivija - Senegal 0:2 (0:2) Tanzanija - Uganda 1:0 (1:0) - nedelja, 25. september: 01.30 Kolumbija - Gvatemala 03.00 Peru - Mehika 04.00 Nova Zelandija - Avstralija 14.00 Niger - Liberija",
    "New York: srečanje kardinala Parolina in ruskega zunanjega ministra Lavrova": "Vatikanski državni tajnik kardinal Pietro Parolin se je ob robu zasedanja generalne skupščine ZN v New Yorku srečal z ruskim zunanjim ministrom Sergejem Lavrovom.\n\n»Vedno moramo vzpostaviti dialog, saj vedno obstaja možnost, da lahko z dialogom stvari spremenimo,« je minuli teden v pogovoru s časnikarji med letom iz Kazahstana proti Rimu izjavil papež Frančišek. Kot spominjajo pri spletnem portalu Vatican News, je govoril o diplomatskem poslanstvu Svetega sedeža, predvsem v zvezi z rusko vojno v Ukrajini.\n\nDržavnika sta se srečala ob robu generalne skupščine Združenih narodov, ki v teh dneh zaseda v New Yorku.\n\nVatikanski državni tajnik kardinal Pietro Parolin je včeraj, ko se je srečal z ruskim zunanjim ministrom Sergejem Lavrovom, ponudil še en dokaz tega načela. Državnika sta se srečala ob robu generalne skupščine Združenih narodov, ki v teh dneh zaseda v New Yorku. Vsebina njunih pogovorov javnosti ni bila predstavljena.\n\nKardinal Parolin poziva k prepovedi jedrskih poskusov\n\nKardinal je ta teden nagovoril tudi udeležence 10. srečanja »Prijateljev CTBT«, skupine, ki je bila ustanovljena leta 2002 in jo sestavljajo Avstralija, Kanada, Finska, Nemčija, Japonska in Nizozemska, prizadevajo pa si za celovito prepoved jedrskih poskusov.\n\nOb naraščajočih svetovnih napetostih in retoriki, ki grozi z uporabo jedrskega orožja, je bolj kot kdaj koli prej ključnega pomena, da CTBT stopi v veljavo.\n\nOb tej priložnosti je vatikanski državni tajnik znova potrdil, da je »ob naraščajočih svetovnih napetostih in retoriki, ki grozi z uporabo jedrskega orožja, bolj kot kdaj koli prej ključnega pomena, da CTBT (torej pogodba o celoviti prepovedi jedrskih poskusov, op. prev.) stopi v veljavo«.\n\nMir se začne, ko orožje utihne\n\nIzjava kardinala Parolina povzema neštete pozive papeža Frančiška k razorožitvi in potrebi po ustavitvi trgovine z orožjem. Tudi v sredo je papež Frančišek med splošno avdienco znova izpostavil svojo bližino in podporo »plemenitemu in mučeniškemu« ukrajinskemu ljudstvu.\n\nNorost je, da v tej tragični vojni nekateri ljudje razmišljajo o jedrskem orožju.\n\nPoudaril je tudi, kako v tej »tragični vojni nekateri ljudje razmišljajo o jedrskem orožju«, in je to označil kot »norost«. Po besedah svetega očeta je »mir mogoč edino takrat, ko utihne orožje in se začne dialog«.",
    "STA: Tečajnica Banke Slovenije": "",
    "Noro, kakšna nevarnost preti kolesarjem na SP, posledice so lahko grozljive": "V tem času so kolesarji v Wollongongu pogosto žrtve napada srak.\n\nNa svetovnem kolesarskem prvenstvu v Wollogongu bodo seveda vsi prisotni kolesarji prisiljeni nositi čelade. Slednje služijo kot obramba pred poškodbami glave v primeru padca. Toda na letošnjem svetovnem prvenstvu bodo imele še eno pomembno funkcijo. Kolesarje bodo branile pred napadi iz neba.\n\nMesto na avstralski vzhodni obali je namreč dom številnim srakam in začetek pomladi pomeni začetek sezone njihovih naletov na nedolžne mimoidoče. Ptice, ki slovijo po svoji napadalni obrambi svojih mladičev, se namreč rade spustijo z neba ter zapletejo z naključnimi pešci ali kolesarji.\n\nTudi kolesarji, ki se trenutno v Wolongongu pripravljajo na svoje nastope, so že imeli bližnja srečanja z omenjenimi pticami. \"Precej velika ptica se mi je močno približala ter me nato kar zasledovala. Bilo je strašljivo, toda to naj bi bila Avstralija. Upam, da bo to edini primer, ampak sem kar dobro prestrašen,\" je svojo izkušnjo po petkovem treningu opisal morda celo prvi favorit na obeh preizkušnjah, Remco Evenepoel.\n\nProfimedia\n\nGlede srak se je oglasil še en odličen kronometrist. Švicar Stefan Küng je namreč razkril, da je bil napaden tudi eden izmed njegovih reprezentančnih sotekmovalecev. \"Resno? Zdaj naj bi nam grozile še ptice? Ampak resno, eden izmed naših fantov je že bil žrtev napada srake.\"\n\nNapadi srak so v tem področju zelo pogosti, njihove najljubše tarče pa naj bi bili prav kolesarji, saj naj bi se bolj skoncentrirale na ljudi, ki se premikajo pri višji hitrosti. Rade se spustijo ter s svojimi kremplji ciljajo na kolesarjevo glavo. Znajo biti tudi zelo vztrajne, saj se rade vrnejo ter napadejo večkrat zapored.\n\nObstaja spletna stran, ki je namenjena spremljanju napadov srak. Slednja je v zadnjih tednih zabeležila kar nekaj incidentov in poškodb v Wollongongu. Napadi srak so se v preteklosti izkazali tudi za smrtonosne. Leta 2019 je tako v Wollongongu kolesar zaradi padca ob napadu srake celo preminil.\n\nProfimedia\n\nNa svetovnem prvenstvu bodo tako srake predstavljale resnično grožnjo kolesarjem. Prav tako pa bodo nevarne tudi vsem gledalcem, ki bi si želeli spremljati omenjeno tekmovanje.\n\n\"Srake so zelo teritorijsko naravnena in zdaj se bo veliko dogajalo na teh njihovih območjih. Srake pri napadih rade ciljajo osamljene posameznike ter ljudi, ki se premikajo z višjo hitrostjo. Mislim, da ne moremo med dirko upočasniti kolesarjev za ta čas, dokler ptice ne odletijo dalje. Za navadne gledalce pa naj velja, da je dosti boljša hoja, kot tek,\" je za radijsko postajo Wave FM pojasnil tamkajšnji veterinar Paul Partland.\n\nPojavili so se že številni predlogi, kako bi se bilo kolesarjem najlažje obraniti pred napadalnimi pticami, največkrat se omenjajo posebno modificirane čelade. Tako so nekateri predlagali, da bi imele funkcije ogledala in bi odsevale podobo ptic, nekateri pa so predlagali celo čelade z bodicemi. Vseeno strokovnjaki dvomijo v efikasnost teh ukrepov.\n\n\"Nekateri so celo predlagali, da bi si na naše čelade namestili posebne antene, ki bi odganjale te ptice. Toda dvomim, da je to ravno najboljše za vašo aerodinamičnost,\" je v šali debato na to temo zaključil Küng.",
    "STA: Izidi SP v kolesarstvu": "Sydney, 25. septembra - Izidi moške cestne dirke na svetovnem prvenstvu v Wollongongu v Avstraliji.",
    "AVSTRALSKI LOVCI NA ZLATO": "Ljubljana, 31. avgust 2022 - Avstralska divjina je bogata z zlatom in skupina zagrizenih iskalcev zlata na vsak način skuša obogateti! Ne glede na to ali gre za naporno delo, ekstremne vremenske razmere, mehanske okvare ali skrajno vrsto tekmovanja, iskanje zlata v tako sovražnem okolju ni za vsakogar! Avstralski lovci na zlato se vračajo 1. septembra ob 20.00 na Viasat Explore, s sedmo sezono uspešne mednarodne serije. Zdaj so še močnejši, iznajdljivejši in pripravljeni na večje izzive kot kdaj koli prej!\n\nAvstralija je prvič v zgodovini največja proizvajalka zlata na svetu. Zlato mrzlico 21. stoletja poganjajo izjemne najdbe in visoke cene, kar spodbuja konkurenco z vsega sveta. V novi sezoni se raziskovalci podajo na lov na skrajne zunanje meje Avstralije, kjer se veterani rudarstva v surovih razmerah borijo za ohranitev obratovanja svojih tovarn zlata. Ena od ekip odpotuje na legendarna zlata polja ob reki Palmer na skrajnem severu Queenslanda, kjer so, glede na stare zapise, nekoč odkrili rekordne količine zlata. Tu živi tudi eden od največjih plazilcev na svetu, slanovodni krokodil, pa tudi tajpan, najbolj strupena kača na svetu in tudi zato je to eno najnevarnejših nahajališč zlata v Avstraliji.\n\nV sedmem delu te napete serije ekipa Poseidon prodaja svojo več milijonov dolarjev vredno tovarno, da bi financirala izkop zlata, ki bi lahko vseboval 1000 unč težak kos zlata. Jacqui Buzetti in Andrew Leahy se odpravita globoko v ekstremno tropsko vročino in kač polno divjino skrajnega severa pokrajine Queensland. Nova ekipa, Zlati prinašalci, se zadolži za 250.000 dolarjev, saj so zaradi rudarjenja že obupani, a bi vseeno radi rešili sezono. Marcus, Linden in Dale se lotijo svojega najbolj tveganega in najdražjega podviga doslej ter najamejo velike stroje, medtem ko Shane in Russell tvegata svojo finančno prihodnost na svojem epskem potovanju ter neumorno iščeta velike količine zlata. V oddaljeni regiji Pilbara se zaradi iskanja zlata v ekstremni pokrajini Feralovi dodobra sprejo, medtem ko Goldtimerjevi utrpijo veliko škodo zaradi katastrofalnega požara, kasneje pa jim prodaja tistega, kar so našli, prinese kar 100.000 dolarjev.\n\nIskanje zlata, ki nekatere ekipe razdvoji in druge združi v najbolj vroči zlati mrzlici na svetu, se vrača s sedmo sezono serije Avstralski lovci na zlato, ki bo premierno prikazana na programu Viasat Explore, in sicer 1. septembra ob 20.00 z večernim nizanjem štirih zaporednih epizod. Nato bosta vsak četrtek večer ob 20.00 na sporedu po dve epizodi hkrati.\n\nVeč informacij",
    "Je slovo kraljice Elizabete II. obenem tudi slovo Združenega kraljestva?": "Po smrti kraljice Elizabete II. nekatere nekdanje britanske kolonije, katerih glava države je britanski monarh, napovedujejo uvedbo republike. Referendum o uvedbi republike bo morda v prihodnjih letih tudi v Avstraliji. Vprašanje je tudi, kako bo smrt kraljice Elizabete II., ki je bila eden od simbolnih stebrov Velike Britanije, vplivala na škotsko željo po neodvisnosti.\n\n\"Pogreb Winstona Churchilla leta 1965 se je izkazal za pokop britanskega imperija. Pogreb kraljice Elizabete prihodnji teden bo verjetno pogreb Združenega kraljestva. Na ledeni januarski dan, ko je bil Churchill pokopan po zmagoslavnem, starodavnem in neponovljivem sprevodu skozi London, so milijoni, ki so to spremljali na drobnih črno-belih televizorjih, razumeli, da so videli veliko več kot le smrt zelo velikega in zelo starega človek.\"\n\nZaton britanskega imperija\n\nTako je pred dnevi za spletni medij Compact zapisal britanski novinar in komentator Peter Hitchens. Ta je znan po svojih dokaj črnogledih napovedih (včasih si malce porogljivo reče, da je prerok propada) in nostalgiji za britanskim imperijem.\n\nČeprav je bil za Hitchensa Churchillov pokop pokop britanskega imperija, je bil v resnici ta imperij leta 1965, ko so Britanci svojega legendarnega premierja pospremili na njegovo zadnjo pot, že nekaj let bolj kot ne mrtev. Že leta 1947 je britanski imperij ostal brez Indije – svoje največje in najpomembnejše kolonije.\n\nSueška kriza kot simbol konca britanskega imperija\n\nVelik udarec britanskemu ponosu in samozavesti je bila sueška kriza leta 1956, ko so Britanci in Francozi zasedli Sueški prekop (tega je prej Egipt nacionaliziral), a so se morali pod pritiskom ZDA umakniti. Prav sueška kriza je bila za številne simbol konca britanskega imperija.\n\nČlani družine Windsor so v preteklih letih in desetletjih poskrbeli za številne afere, ki so ogrožale priljubljenost kraljeve družine. Ugled družine v britanski javnosti je tako pravzaprav reševala prav kraljica Elizabeta II. Foto: Guliverimage\n\nŽe leta 1957 je britanska kolonija Zlata obala (pozneje preimenovana v Gano) postal prva evropska podsaharska kolonija, ki je dosegla neodvisnost. Leta 1960 pa so Britanci začeli načrtno dekolonizacijo v podsaharski Afriki, po kateri je večina tamkajšnjih britanskih kolonij postala neodvisnih.\n\nBritanska skupnost narodov\n\nNa območju nekdanjega britanskega imperija je nastala Britanska skupnost narodov oziroma pozneje samo Skupnost narodov (Commonwealth). Večina nekdanjih britanskih kolonij, članic Skupnosti narodov, je republik, nekaj pa je monarhij.\n\nTako je bila britanska kraljica Elizabeta II. monarhinja tudi v štirinajstih drugih državah, med drugim v Kanadi, Avstraliji in na Novi Zelandiji. Še do lani je bila kraljica Elizabeta II. tudi kraljica Barbadosa. Ta država je novembra lani postala republika in dobila prvo predsednico države oziroma predsednico republike.\n\nReferendum na Antigvi in Barbudi\n\nVprašanje je, ali ne bi v preteklosti še več držav namesto britanskega monarha za svojega suverena izbralo predsednika republike, če ne bi bila kraljica Elizabeta II. osebno tako priljubljena in spoštovana.\n\nBritanski monarh je uradni vodja države tudi v 14 drugih držav, ki so bile nekdaj britanske kolonije. Njegove pristojnosti so protokolarne narave, a kljub temu so v teh državah močna republikanska gibanja. Na Novi Zelandiji na primer zagovarja odpravo monarhije tudi novozelandska premierka Jacinda Ardern, ki v bližnji prihodnosti ne načrtuje kakšnih potez v tej smeri. Prepričana pa je, da bo Nova Zelandija postala republika še v času njenega življenja. Foto: Guliverimage\n\nPremier otoške države Antigva in Barbuda Gaston Brown je kmalu po kraljičini smrti tako že napovedal referendum o tem, ali naj država postane republika. Ta referendum bodo predvidoma izvedli v prihodnjih treh letih. Za razglasitev republike so zagreti tudi v Belizeju v Srednji Ameriki ter na Jamajki in Bahamih.\n\nTežavna kanadska pot do republike\n\nTri najpomembnejše države, na čelu katerih je kot vodja države britanski monarh, so seveda Kanada, Avstralija in Nova Zelandija. V vseh treh državah so tudi močna republikanska gibanja. Kot piše Washington Post, so bili Kanadčani zelo naklonjeni Elizabeti II., manj navdušeni pa so nad Karlom III.\n\nAnkete sicer kažejo, da vse manj Kanadčanov podpira monarhijo, a pot do razglasitve republike je zelo zapletena. Prehod iz monarhije v republiko bi v Kanadi zahteval sprejetje ustavnih amandmajev, ki bi jih podprla oba domova kanadskega parlamenta in tudi parlamenti vseh desetih kanadskih provinc.\n\nAvstralski referendum o republiki?\n\nV Avstraliji so na oblasti laburisti, ki so naklonjeni republiki. A kot je povedal avstralski laburistični premier Anthony Albanese, bi bil morebitni referendum o odpravi monarhije in uvedbi republike šele v njegovem morebitnem drugem premierskem mandatu. Albanese je avstralski premier od maja letos, naslednje volitve, po katerih bo Albanese morda dobil svoj drugi mandat, pa bodo najpozneje leta 2025.\n\nNovi britanski kralj Karel III. je že kot valižanski princ pogosto oblekel kilt in se tako poskušal prikupiti Škotom. Ti bodo morda leta 2023 spet odšli na referendum, na katerem bodo odločali o svoji neodvisnosti od Londona. Foto: Guliverimage\n\nZagovornica republike je tudi novozelandska premierka Jacinda Ardern. Ta je prepričana, da bo Nova Zelandija postala republika še v času njenega življenja (zdaj je stara 42 let), a obenem pravi, da odprava monarhije še ne bo tako hitro na dnevnem redu.\n\nNeodvisna Škotska?\n\nVprašanje pa je tudi, kaj se bo zgodilo s samo Veliko Britanijo oziroma Združenim kraljestvom Velike Britanije in Severne Irske, kot je uradno ime te države. Znano je, da škotska premierka Nicola Sturgeon želi v prihodnjih letih razpisati nov referendum o škotski neodvisnosti. Ta bi bil po njenih načrtih oktobra 2023.\n\nBritanska vlada v Londonu nad njeno zamislijo ni navdušena, zato je vprašanje, ali bodo Škoti sploh lahko izpeljali referendum. Seveda morebiten odhod Škotske iz Združenega kraljestva ne pomeni, da bi Škotska samodejno postala republika. Tako bi lahko bil Karel III. tudi kralj neodvisne Škotske.",
    "Zakaj Elizabeta II. nikoli ni želela obiskati Grčije?": "Islandija, Jamajka, Rusija, Nigerija, St. Lucia, Nepal, Tanzanija, Uganda, Tajska, Mehika, Maroko, Čile, Kuvajt, Kenija, Italija in številne druge. Angleška kraljica je v sedemdesetih letih vladanja obiskala približno 120 držav. Med njimi so bila uradna potovanja, državni obiski, tudi v državah, kjer je bila kraljica, kot sta Kanada in Avstralija, ter v državah Commonwealtha. Druge, kot je Malta, so bile priljubljene destinacije Elizabete II, ki je tam živela s princem Philipom pred svojim kronanjem. Angleška kraljica je med vsemi državami, ki jih je obiskala, najpogosteje obiskala Francijo. Tam se je srečala z vsemi predsedniki, od Renéja Cotyja do Emmanuela Macrona. Vendar je kraljica iz osebnih razlogov vedno zavračala obisk Grčije.\n\n\"Jaz sem Grk, ampak...\"\n\nDa bi razumeli, zakaj angleška kraljica nikoli ni stopila v Grčijo, se moramo vrniti v zgodovino do njenega lani umrlega moža, princa Philipa. Oče princa Philipa je bil grški princ Andrew, nekdanji danski princ. Leta 1922 je njegovega brata, kralja Konstantina I., premagala vojaška hunta, zato je moral abdicirati, kar je kraljevo družino prisililo v izgnanstvo. Philip je bil star eno leto in je moral s starši in štirimi sestrami zapustiti domovino. Odšli so v Francijo, v Saint-Cloud. Od takrat je imel princ Philip zapleten odnos do države, v kateri se je rodil, saj je v nekem intervjuju izjavil: \"Sem Grk, a...\", ne da bi mogel dokončati stavka. Kljub temu sta leta 1950 na povabilo kralja Pavla in Frederike Hannovrske, grške kraljice konzorcijev, obiskala Grčijo na zasebnem obisku. Vendar kraljica in njen mož nista nikoli uradno potovala tja iz spoštovanja do osebne zgodovine princa Philipa, čigar več članov družine je bilo tam umorjenih.\n\nFotografije: Profimedia",
    "Lansko leto največji porast števila milijonarjev v tem tisočletju": "",
    "Zdaj gre zares: Slovenke zgolj še 180 minut loči od uvrstitve na mundial?!": "Slovenskao žensko nogometno reprezentanco čaka zadnji del kvalifikacij za SP 2023, ki ga bosta skupaj gostili Avstralija in na Nova Zelandija.\n\nIzbranke Boruta Jarca v svoji skupini lovijo drugo mesto, ki vodi v dodatne kvalifikacije. Predzadnji obračun Slovenke čaka v petek ob 18. uri v Kranju proti Kazahstanu, odločilni spopad za drugo mesto pa bo 6. septembra v Walesu (ob 20.45).\n\n\n\nSlovenke so na dosedanjih osmih tekmah v skupini I zbrale 14 točk in so trenutno tretje, za drugouvrščenim Walesom pa zaostajajo za dve točki. Prvo mesto si je že zagotovila Francija, Grčija ima na četrtem mestu 13 točk, sledita pa še Estonija s tremi in Kazahstan, ki je še brez točk.\n\n\n\n\"Naše misli so pri Kazahstanu, s katerim so povezani delo in taktične usmeritve. Po petkovi tekmi se lahko razmišlja o gostovanju pri Walesu,\" je za Nogometno zvezo Slovenije povedal Jarc, ki pričakuje zaprto igro Kazahstank.\n\n\n\n\"Pričakovati je, da bomo imeli veliko posest žoge. A me ta posest kaj dosti ne zanima. Bolj me zanima konkretnost, usmerjenost proti golu, globina, prehajanje v zaključek in priložnosti,\" je še povedal in poudaril, da se čuti pomembnost tekme.\n\n\n\n\n\nKljub nekaj zdravstvenim težavam Jarc meni, da premorejo dovolj kakovosten kader, da naredijo, kar si želijo. \"Iz treninga v trening gremo v podrobnosti. Menim, da smo dobro pripravljene. Se pa zavedamo pomembnosti tekme. Potrebujemo tri točke proti Kazahstanu, potem se lahko pogovarjamo dalje,\" je dejala kapetanka Mateja Zver.\n\n\n\nEkipa se je zbrala v ponedeljek, proti Kazahstanu pa je v ospredju misel na zmago, nenazadnje so Slovenke slavile že pri njem v gosteh. \"Pričakujem, da odigramo resno in zavzeto. Brez podcenjevanja. Ključno bo, da gremo v tekmo s 100-odstotno miselnostjo. Kar ne bo blizu temu, se nam lahko maščuje in nas stane dragocenih točk. Svež je še spomin na tekmo proti Grčiji, ko nismo bile pri stvari,\" je opozorila Zverova.\n\n\n\nZa reprezentanco, ki je trenutno najvišje v svoji zgodovini na lestvici Mednarodne nogometne zveze (45.), bi bil preboj v dodatne kvalifikacije največji uspeh doslej.\n\n\n\n\"Čuti se, da so to ključni in zelo pomembni dnevi za nas, da naredimo nekaj, o čemer sanjamo že lep čas. Vemo, da smo sposobne, vemo, da zmoremo, da to izpeljemo, kot si želimo in hočemo. Potrebovale bomo tudi nekaj športne sreče, da izkoristimo svoje priložnosti in pokažemo vsem, da sodimo v sam vrh ženskega nogometa,\" je še povedala kapetanka in zaključila: \"Celo kariero si želim, da bi zaigrala na velikem tekmovanju. To bi bila krona kariere!\"\n\n\n\nZa tekmi proti Kazahstanu in Walesu bodo kandidirale Nina Kajzba (Roma), Kaja Eržen (Fiorentina), Nika Babnik (Albergaria), Lara Prašnikar (Eintracht Frankfurt), Lana Golob (Basel), Kristina Erman (Fortuna Sittard), Zala Kuštrin (Brescia), Mateja Zver (St. Pölten), Zala Meršnik (Huelva), Dominika Čonč (Sampdoria), Sara Agrež (Wolfsburg), Izabela Križaj (Olimpija), Ana Milović (Olimpija), Sara Nemet (Olimpija), Manja Rogan (Olimpija), Zala Vindišar (Olimpija), Lara Klopčič (Pomurje Beltinci), Špela Kolbl (Pomurje Beltinci), Kaja Korošec (Pomurje Beltinci), Evelina Kos (Pomurje Beltinci), Sara Makovec (Pomurje Beltinci), Špela Rozmarič (Pomurje Beltinci) in Živa Galjot (Radomlje).",
    "Volilno gradivo že odposlano volivcem s stalnim prebivališčem v tujini": "Volilno gradivo že odposlano volivcem s stalnim prebivališčem v tujini\n\nPo zagotovilih Pošte Slovenije je bilo volilno gradivo volivkam in volivcem s stalnim prebivališčem v tujini že odposlano. Po podatkih Ministrstva za notranje zadeve je takšnih volivcev brez stalnega prebivališča v Sloveniji, ki prebivajo v 137 državah po svetu, skupaj 106.050.\n\nPo podatkih Ministrstva za notranje zadeve je volivcev brez stalnega prebivališča v Sloveniji, ki prebivajo v 137 državah po svetu, skupaj 106.050. Foto: STA\n\nLJUBLJANA > Z namenom, da bi volivkam in volivcem v tujini - tako tistim s stalnim prebivališčem v tujini (t. i. izseljenci), kot tudi tistim, ki imajo stalno prebivališče v Sloveniji, a bodo v času volitev v tujini in bodo oddali vlogo za glasovanje iz tujine (t. i. zdomci) - omogočili možnost glasovanja v čim širšem številu, je Državna volilna komisija sprejela odločitev o pošiljanju volilnega gradiva z uradno prazno glasovnico v tujino. Na ta način smo želeli zagotoviti, da bi čim več volivcev v tujini pravočasno prejelo volilno gradivo za glasovanje po pošti iz tujine. Uradna prazna glasovnica se volivcem v tujini pošlje tako za prvi kot za morebitni drugi krog glasovanja na volitvah predsednika republike.\n\nVolilno gradivo je bilo volivkam in volivcem s stalnim prebivališčem v tujini že odposlano, kar pomeni, da bo večina teh volivcev volilno gradivo (in s tem uradne prazne glasovnice) prejela, še preden bodo uradno vložene in potrjene kandidature na volitvah predsednika republike. Seznam potrjenih kandidatur bo namreč znan predvidoma 4. oktobra 2022 in objavljen na spletni strani Državne volilne komisije.\n\nVolivec lahko z izpolnjevanjem glasovnice počaka do objave potrjenih kandidatur. Vendar naj ob tem pojasnimo, da se pri ugotavljanju izida glasovanja kot pravočasne upoštevajo tiste glasovnice, ki bodo prispele po pošti iz tujine do vključno 2. novembra 2022 do 12. ure. Iz poštnega žiga na ovojnici pa mora biti razvidno, da je bila glasovnica oddana na pošto pred 19. uro na dan glasovanja.\n\nT. i. izseljenci lahko brez vsakršne najave glasujejo tudi na volišču na diplomatsko-konzularnem predstavništvu (ne glede na to, da prejmejo volilno gradivo po pošti). Seveda pa v tem primeru ne morejo glasovati tudi po pošti. Volivec lahko glasuje na najbližjem diplomatsko-konzularnem predstavništvu, kjer je vzpostavljeno volišče (če v državi, kjer stalno prebiva, ni volišča na DKP, potem lahko glasuje na najbližjem DKP v drugi državi). Glasovanje na diplomatsko-konzularnih predstavništvih oz. veleposlaništvih Slovenije v tujini poteka na dan glasovanja od 9. do 17. ure po lokalnem času. Volivec za glasovanje na volišču na diplomatsko-konzularnem predstavništvu oz. veleposlaništvu Slovenije v tujini potrebuje osebni dokument, na podlagi katerega lahko volilni odbor ugotovi njegovo istovetnost.\n\nRok za oddajo vloge je 22. september\n\nVolivke in volivci, ki imajo stalno prebivališče v Sloveniji, a bodo v času volitev v tujini in bodo oddali vlogo za glasovanje iz tujine (t. i. zdomci), lahko vlogo za glasovanje po pošti iz tujine ali na diplomatsko-konzularnem predstavništvu Slovenije v tujini oddajo do vključno četrtka, 22. septembra, in sicer na spletnem portalu eUprava.\n\nNa volitvah predsednika republike 2022 bo vzpostavljenih 30 volišč na sedežih diplomatskih predstavništev in konzulatov Republike Slovenije v 26 tujih državah, in sicer: v Celovcu in na Dunaju (Avstrija), Clevelandu in Washingtonu (ZDA), Münchnu in Berlinu (Nemčija), Trstu (Italija), Torontu in Ottawi (Kanada), Atenah (Grčija), Beogradu (Srbija), Bernu (Švica), Bratislavi (Slovaška), Bruslju (Belgija), Budimpešti (Madžarska), Buenos Airesu (Argentina), Canberri (Avstralija), Haagu (Nizozemska), Kopenhagnu (Danska), Londonu (Velika Britanija), Madridu (Španija), Moskvi (Rusija), Parizu (Francija), Podgorici (Črna gora), Pragi (Češka), Sarajevu (BiH), Skopju (Makedonija), Varšavi (Poljska), Zagrebu (Hrvaška) in Vatikanu.\n\nPo podatkih Ministrstva za notranje zadeve je bilo na dan razpisa volitev predsednika republike (22. avgusta) skupaj 1.696.893 volilnih upravičencev, od tega 1.590.843 volilnih upravičencev s stalnim prebivališčem v Sloveniji in 106.050 volilnih upravičencev s stalnim prebivališčem v tujini.",
    "Na koledarju rekordnih 24 dirk, od tega tri v ZDA": "V Las Vegasu bodo dirkali 18. novembra. Foto: Reuters\n\nNovinka v koledarju je predzadnja dirka sezone v Las Vegasu, to bo že tretja dirka v ZDA po Austinu in Miamiju. Po enoletni odsotnosti pa se na prizorišče spet vrača Katar, dirka tam bo na sporedu 8. oktobra, pa tudi kitajski Šanghaj, kjer je dirka načrtovana za 16. april.\n\nNa koledarju ostaja ena največjih športnih klasik na svetu, dirka v Monte Carlu, ki bo 28. maja. Pa tudi Belgija, za katero je bilo letos v zakulisju formule 1 mogoče slišati, da se poslavlja.\n\n\"To, da imamo v sezoni 2023 na koledarju kar 24 dirk, priča o vzponu tega športa. Tako dodajanje novih prizorišč kot vztrajanje pri stalnih in tradicionalnih pa kažeta odnos Fie do formule. Vesel sem, da bomo ta šport z novimi pravili lahko zapeljali še k širši navijaški bazi,\" je ob razgrnitvi koledarja dirk dejal predsednik Fie Mohamed Ben Sulajem.\n\nPoudaril je tudi, da so dosegli dogovor s predstavniki klasične vzdržljivostne dirke v Le Mansu, tako da konec tedna, ko bo tam na sporedu 24-urna preizkušnja (10. in 11. junij), ne bo dirke formule 1.\n\nŠtevilka 24 za dirke v eni sezoni je rekordna za formulo 1. V tej sezoni je na sporedu 22 dirk, po prvotnih načrtih bi jih sicer moralo biti 23, a so Soči v Rusiji črtali zaradi ruskega vojaškega napada na Ukrajino. Rusije ni niti na koledarju za sezono 2023.\n\nKoledar dirk formule 1 2023:\n\n5. marec: Bahrajn (Sahir)\n\n19. marec: Savdska Arabija (Džeda)\n\n2. april: Avstralija (Melbourne)\n\n16. april: Kitajska (Šanghaj)\n\n30. april: Azerbajdžan (Baku)\n\n7. maj: Miami\n\n21. maj: Emilija Romanja (Imola)\n\n28. maj: Monako (Monte Carlo)\n\n4. junij: Španija (Barcelona)\n\n18. junij: Kanada (Montreal)\n\n2. julij: Avstrija (Spielberg)\n\n9. julij: Velika Britanija (Silverstone)\n\n23. julij: Madžarska (Budimpešta)\n\n30. julij: Belgija (Spa-Francorchamps)\n\n27. avgust: Nizozemska (Zandvoort)\n\n3. september: Italija (Monza)\n\n17. september: Singapur\n\n24. september: Japonska (Suzuka)\n\n8. oktober: Katar (Doha)\n\n22. oktober: ZDA (Austin)\n\n29. oktober: Mehika (Ciudad de Mexico)\n\n5. november: Brazilija (Sao Paulo)\n\n18. november: Las Vegas\n\n26. november: Abu Dabi",
    "Bogato življenje": "Bogato ivljenje\n\nZalka Radikovič, ki je svoje otroštvo preživela v Tupaličah pri Preddvoru, sedaj pa živi v Kranju, bo 1. septembra letos dopolnila devetdeset let. Pripravlja veliko praznovanje na Zbiljskem jezeru, prijatelji pa ji obljubljajo mnoga presenečenja.\n\nŽivljenje Zalke Radikovič je bilo vseskozi zelo pestro. »Oče Jernej je bil obrtnik in tapetnik, prihajal je iz Križev pri Tržiču, mama Angela pa je bila iz Dolenjske. Imela sem štiri brate, ki pa so na žalost že vsi pokojni,« pripoveduje slavljenka. Po osnovni šoli se je vpisala naprej in nato dobila službo na takratnem okraju v Kranju, kjer je opravljala delo tajnice pri načelniku za finance. V tem obdobju je spoznala svojega zdaj že pokojnega moža Franja, ki je v Kranju kasneje ustvaril eno izmed prvih podjetij za izdelavo ključev, popravilo ključavnic ter odpiranje vrat in avtomobilov v nekdanji Jugoslaviji.\n\n\n\nFranjo Radikovič se je okoli 60. leta prejšnjega stoletja odpravil v Nemčijo, kamor se je čez dve leti preselila tudi Zalka. Sprva sta se podala v gostinske vode in kasneje odprla gostilno, Zalka nato še kavarno. »V Nemčiji sva ostala skoraj petnajst let, vendar sem se jaz predvsem zaradi domotožja želela vrniti. Franjo je že pred vrnitvijo pripravil obrt in v Slovenijo prišel z znanjem, ki je bilo takrat redko.« Ključavničarstvo Radikovič je postalo zelo uspešno, imeli so dve delavnici in oskrbovali več kot dvesto podjetij doma in v tujini. Kasneje je podjetje kupil švedski konglomerat ASSA ABLOY, sin Franjo ml. pa je leta 2015 odprl novo podjetje in v podobnih vodah pelje naprej tradicijo, ki sta jo začela njegova starša.\n\n\n\nZa svoja leta zelo vitalna in živahna gospa je veliko časa preživela v tujini, bodisi zasebno bodisi poslovno. Še vedno rada potuje. Nedavno je cel mesec preživela v Zadru, kjer je dopustovala s prijateljico, decembra je bila v Egiptu. »V Zadru sva bili v hotelu, malo prej sem bila nekaj dni tudi v Mariboru pri prijateljih, drugače pa sem obiskala že veliko držav. Avstralijo, Kubo, Turčijo, Kitajsko, Malto ...« pripoveduje in poudari, da jo je najbolj navdušila Avstralija. Na Možjanci, kjer so imeli včasih vikend, je spoznala sosedo, ki se je poročila v Ameriko, in tako je večkrat potem odšla čez lužo obiskat prijatelje. »Bili smo v New Yorku, ogledali smo si Niagarske slapove, zelo pa mi je bil všeč Seattle, ker ko pristajaš z letalom in si ogleduješ okolico, zares spominja na Gorenjsko.«\n\n\n\nKadar ni na potovanjih in izletih, čas Radikovičeva preživlja doma z družino. »Rada prebiram časopise, kaj skuham, spečem kakšen zavitek, osvojila pa sem tudi internet, tako da mi družbena omrežja niso neznanka.« Snaha Katja in vnukinja Hana pa jo dopolnita, da skuha najboljšo govejo juho ter druge jedi na žlico.\n\n\n\nPraznovanje 90. rojstnega dne bodoča devetdesetletnica pripravlja na Zbiljskem jezeru, nanj pa je povabila približno šestdeset prijateljev in znancev. Milan Kokalj, eden od Zalkinih nečakov, ki igra pri Ansamblu Franca Miheliča, bo vodil protokol praznovanja in skupaj s sinom Gašperjem in znanko Brigito poskrbel za glasbeno popestritev dogajanja. Pri organizaciji praznovanja ji pomagata sin Franjo ml. in snaha Katja, prišel naj bi Stane Vidmar, obljubljajo pa ji tudi nekaj presenečenj, za katera se ji ne sanja, kaj bi lahko bilo.\n\n",
    "Synchron vstavil prvi možganski računalniški vmesnik tudi bolniku v ZDA": "Obvezujemo se, da bomo z vašimi podatki ravnali skrbno in odgovorno. Vaše podatke bomo uporabljali in hranili, dokler ne prejmemo vaše zahteve za izbris. Zahtevo za izbris podatkov lahko pošljete na e-naslov zasebnost@finance.si . Podrobnejše informacije o varovanju vaše zasebnosti in vaših pravicah si lahko preberete v naši politiki zasebnosti na www.finance.si/zasebnost .\n\nZa ogled vsebine je dovolj brezplačna registracija . Če podatke za prijavo že imate, namesto tega uporabite obrazec Prijava .\n\nŠestega julija je zdravnik v zdravstvenem centru Mount Sinai West v New Yorku vstavil 3,8 centimetra dolg in iz žic ter elektrod sestavljen vsadek v žilo v možganih bolnika z ALS oziroma...\n\nŠestega julija je zdravnik v zdravstvenem centru Mount Sinai West v New Yorku vstavil 3,8 centimetra dolg in iz žic ter elektrod sestavljen vsadek v žilo v možganih bolnika z ALS oziroma amiotrofično lateralno sklerozo. Upajo, da bo bolnik, ki se ne more več premikati in govoriti, lahko brskal po spletu, komuniciral prek e-pošte in pošiljal sporočila zgolj z močjo svojih misli – ker jih bo naprava prevedla v ukaze, poslane v računalnik.\n\nSynchron, zagonsko podjetje, ki je razvilo to tehnologijo, je svoje naprave vstavil že v štiri bolnike v Avstraliji. Ti po vstavitvi niso imeli stranskih učinkov in so bili sposobni izvesti naloge, kot je pošiljanje Whatsappovih sporočil in kupovanje na spletu. Na začetku omenjeni postopek je bil prvi, ki ga je podjetje opravilo v ZDA, s čimer je prehitelo tekmece, kot je Neuralink Elona Muska. »Ta operacija je bila nekaj posebnega zaradi svojega pomena in ogromnih pričakovanj,« prav Shahram Majidi, interventni nevroradiolog, ki jo je opravil.\n\nPrvi poseg traja nekaj minut\n\nLeta 2016 ustanovljeni Synchron je pozornost panoge možganskih računalniških vmesnikov pritegnil zato, ker je njegovo napravo, poimenovano stentrode, mogoče vstaviti v možgane brez vrtanja v lobanjo ali poškodbe tkiva. Kirurg naredi rez na bolnikovem vratu in stentrode vstavi prek katetra skozi jugularno veno v žilo v motoričnem korteksu. Ko kateter odstrani, se stentrode – valjasta, votla žična mreža – odpre in začne spajati z zunanjimi robovi žile. Postopek je po Majidijevih besedah zelo podoben vstavljanju koronarne žilne opornice in traja le nekaj minut.\n\nZa tem je potreben še drug poseg, s katerim stentrode prek žice povežejo z računalniško napravo, vstavljeno v bolnikov prsni koš. Kirurg mora za to naredili odprtino za žico in žep za napravo pod bolnikovo kožo, podobno, kot to počnejo pri nameščanju srčnega spodbujevalnika. Stentrode zaznava signale nevronov v možganih, računalniška naprava pa te signale ojača in jih pošlje v zunanji računalnik ali pametni telefon prek bluetootha.\n\nManj invaziven poseg\n\nČeprav se nekaterim ljudem to utegne zdeti strašljivo, gre za veliko manj invaziven poseg kot pri trenutni vrhunski tehnologiji, poimenovani utaška mreža (Utah array), pri kateri morajo prerezati lasišče in zavrtati v lobanjo, da bi v možgane namestili neprožne igle. Te potem povežejo z napravo velikosti limete na vrhu glave.\n\nUtaška mreža mikroelektrod je bolnikom s hudimi boleznimi omogočila, da so lahko počeli osupljive reči – med drugim so lahko ukazali robotski roki, da jim je prinesla kozarec vode. Sicer pa te naprave na splošno uporabljajo le pod nadzorom v bolnišnici. Možgani običajno okoli naprave ustvarijo brazgotino, zaradi česar čez čas oslabijo signali, ki jih zbira elektronika.\n\nNeuralink razvija veliko manjši, zmogljivejši vsadek, ki ga je z robotom v možgane mogoče vstaviti s poenostavljenim kirurškim posegom. A je pri tem še vedno treba odstraniti kos bolnikove lobanje, podjetje pa poleg tega še ni dobilo dovoljenja za preizkušanje na ljudeh.\n\nDeset milijonov dolarjev vreden preizkus\n\nZdružene države Amerike imajo bolj zadržano politiko do takšnih posegov kot Avstralija in Synchron je zeleno luč uprave za hrano in zdravila dobil šele po več letih dela. Ameriški bolnik je prvi od šestih, vključenih v deset milijonov dolarjev vreden preizkus, ki ga financirajo nacionalni inštituti za zdravje pod vodstvom Douglasa Webra, profesorja strojništva na univerzi Carnegie Mellon, in Davida Putrina, direktorja inovacij na področju rehabilitacije v Mount Sinaiju.\n\nTehnologija je še na začetnih stopnjah razvoja, namen preizkusa pa je, da se bolj kot na stvari, ki jih lahko človek naredi s pomočjo naprave, osredotoči na odzive človeškega telesa na vsadek ter na razločnost možganskih signalov.\n\nV motorični korteks vstavljen stentrode uporablja 16 elektrod za spremljanje dejavnosti možganov in zapisovanje dejavnosti nevronov med tem, ko človek misli. Jakost signala se čez čas poveča, ko se naprava globlje spoji z žilo in še bolj približa nevronom. Podatke iz možganov razčlenjuje programska oprema, pri čemer jih primerja s ciljem, ki ga človek želi uresničiti.\n\nLjudje, ki delujejo na področju možganskih računalniških vmesnikov, so že dolgo znani po tem, da razglašajo navdušenje nad tehnologijami, za katere se na koncu izkaže, da imajo pomanjkljivosti, ki preprečijo njihovo širšo uporabo. Ameriški bolnik je zato prosil, da ostane neimenovan, in je zavrnil pogovor o operaciji, da bi s tem ne promoviral Synchronove naprave, še preden je izkusil njene dobre in slabe strani.\n\nNovost: bolniki naprave uporabljajo doma\n\nStendrode zaradi svoje omejene računalniške moči ne more prevajati celotnih stavkov. Zato bolnik z vsadkom izbira na zaslonu črke, drugo za drugo, tehnologija pa te »pritrdilne in nikalne« misli spremeni v ukaze.\n\nZdravniki in raziskovalci kljub temu mislijo, da bi Synchronova tehnologija lahko prinesla večji izboljšave v vsakdanjem življenju ljudi s hudimi boleznimi. »Ena od neizrečenih skrivnosti možganskih računalniških tehnologij, ki so jih preizkušali v zadnjih dveh desetletjih, je, da niso nikoli, niti enkrat samkrat, dejansko prešle v neodvisno domačo uporabo,« pravi Putino. Synchronovi avstralski bolniki v nasprotju z ljudmi z vstavljeno utaško mrežo uporabljajo naprave doma.\n\nTom Oxley, soustanovitelj Synchrona in njegov glavni direktor, upa, da bodo v prihodnjem letu vsadili 16 stentrodov, saj želi njegovo podjetje napredovati od raziskovalnih študij na ravni nacionalnih inštitutov za zdravje k preizkusom, ki jih pregleda uprava za hrano in zdravila. Čeprav bodo velik delež prvih vsadkov dobili bolniki z ALS, mislijo, da bo ta tehnologija koristila tudi ljudem z možgansko kapjo in denimo poškodbami hrbtenjače ali multiplo sklerozo.\n\nOxley, zdravnik z doktoratom na področju nevroznanosti, je odraščal v Avstraliji, kjer je svojo tehnologijo razvil, še preden je podjetje preselil v Brooklyn. Za prvo opravljeno operacijo v ZDA upa, da bo pokazala, kako zelo je podobna kirurgiji, povezani z žilnimi opornicami in srčnimi spodbujevalniki, in da jo bo zato lahko redno opravljalo na tisoče zdravnikov. »Občutek imam, da smo prebili ta zid in da ljudje razumejo, za kaj gre,« pravi.\n\nVsadki v več delih možganov\n\nSynchron je pri vlagateljih, kot sta Khosla Ventures in nekdanji predsednik Neuralinka Max Hodak, zbral več kot 70 milijonov dolarjev. Med vlagatelji je tudi Thomas Reardon, zelo znani strokovnjak za možganske računalniške vmesnike, ki je sorodno tehnologijo razvil v zagonskem podjetju, katerega lastnik je zdaj družba Meta Platforms.\n\nToda neinvaziven pristop podjetja ima tudi nekatere pomanjkljivosti. Ker je stentrode nameščen v žilo, njegove elektrode niso tako blizu nevronom kot vsadki, ki jih razvija Neuralink, signal pa je zato manj razločen.\n\nSynchron želi v prihodnjih mesecih in letih zmanjšati velikost svojih naprav in hkrati povečati njihovo računalniško moč. Če bo pri tem uspešen, bo vsakemu bolniku lahko vstavil več stentrodov v različne dele možganov, da bodo lahko opravili več nalog. Oxley pričakuje, da bo njegova tehnologija pomagala ustvariti poplavo novih podatkov in spoznanj o delovanju možganov, pri čemer bi lahko omogočila prelomne dosežke pri več boleznih, tudi duševnih. »Občutek imam, da smo na začetku preporoda pri dekodiranju možganov,« pravi.",
    "Karibske države si po smrti kraljice želijo neodvisnost in reparacije za suženjstvo": "Takrat še princ Charles se je junija letos v imenu kraljice udeležil vrha britanske skupnosti narodov v Ruandi, kjer je izrazil \"osebno žalost\" zaradi trpljenja sužnjev. Karibske države si obetajo, da se bo britanska monarhija pod njegovim vodstvom zmožna pokesati za zasužnjenje Afričanov. Foto: EPA\n\nElizabeta II. v 70-letni vladavini ni bila le kraljica Združenega kraljestva. Vlogo britanskega monarha kot voditelja države trenutno priznava še 14 držav: Avstralija, Bahami, Belize, Kanada, Grenada, Jamajka, Nova Zelandija, Papua Nova Gvineja, Sveta Lucija, Saint Kitts in Nevis, Tuvalu, Salomonovi otoki, Sveti Vincent in Grenadini ter Antigva in Barbuda.\n\nNekdanje britanske kolonije z območja Karibov so tako kot drugje po monarhiji razglasile obdobje žalovanja za kraljico. Na Jamajki so obdobje žalovanja razglasili med 8. in 19. septembrom, v Belizeju so zastave spustili na pol droga, na Antigvi in Barbudi so se pojavili pozivi, naj dan kraljičinega pogreba, 19. september, razglasijo za državni praznik.\n\nAntigva in Barbuda napovedali referendum\n\nNekatere države so hkrati izrazile tudi namero, da se odkrižajo monarhije in postanejo republike. Na Antigvi in Barbudi, otoku z manj kot 100.000 prebivalci, so dva dni po kraljičini smrti za novega kralja imenovali Karla III. Država se je od Združenega kraljestva osamosvojila leta 1981, a je še zmeraj del britanske monarhije.\n\nAntigva in Barbuda je otok v velikosti 440 kvadratnih kilometrov. Foto: Pixabay\n\nŠe isti dan je premier Gaston Browne napovedal, da bodo v prihodnjih treh letih izvedli referendum o odcepitvi od monarhije, poroča Al Džazira. Browne je napovedal, da je to \"zadnji korak za dokončanje kroga neodvisnosti, da bi zagotovili, da smo resnično suverena država\", vendar je poudaril, da referendum \"ni sovražno dejanje\".\n\nPrav tako ne bi vključeval umika iz britanske skupnosti narodov, v katerem je še zmeraj 56 držav, pretežno nekdanjih britanskih kolonij.\n\nNa Jamajki republiko podpira več kot polovica prebivalstva\n\nNa Jamajki so željo po odcepitvi od britanske krone izrazili marca letos, ko je premier Andrew Holness o nameri neposredno obvestil princa Williama in njegovo ženo Kate, ki sta ob smrti kraljice postala princ in princesa Walesa, poroča CBS News. Avgustovske javnomnenjske raziskave so pokazale, da 56 odstotkov Jamajčanov podpira ustanovitev republike.\n\nRepublikanski val na Karibih je sicer precej močnejši kot v preostalih predelih monarhije. V Avstraliji in na Novi Zelandiji so prav tako napovedovali referendum o republiki, vendar je po smrti kraljice Elizabete avstralski premier Anthony Albanese odvrnil, da \"ni pravi čas\" za to temo, novozelandska premierka Jacinda Ardern pa je odgovorila, da se bo referendum \"verjetno zgodil v času njenega življenja\".\n\nNačrte za odcepitev imajo tudi v Belizeju\n\nMed karibskimi državami je Barbados lani postal najmlajša republika na svetu. V preteklih desetletjih so republike postale tudi nekdanje britanske kolonije Trinidad in Tobago, Dominika in Gvajana.\n\nOdcepitev od britanske monarhije naj bi poleg Antigve in Barbude ter Jamajke načrtovali tudi v Belizeju.\n\nRazlog za glasnejše težnje po odcepitvi v času menjave na čelu monarhije gre po poročanju britanskega Independenta iskati tudi v tem, da so karibski voditelji vzpostavili soglasje, da z načrti za prehod v republiko iz spoštovanja do njene dolgoletne vladavine počakajo do njene smrti.\n\nKraljevo družino lani pričakali protestniki\n\nKaribske države ob tem že dolgo zahtevajo opravičilo in reparacije za obdobje suženjstva. Princa Williama in ženo Kate so lani med neposrečenim obiskom na Jamajki, v Belizeju in na Bahamih pričakali množični protesti, na katerih so prebivalci opozarjali na vlogo britanske monarhije v trgovini s sužnji.\n\nZahteva po opravičilu za obdobje sužnjelastništva je tudi del uradne politike Karibske skupnosti (Caricom), ki zahteva tudi odškodnine za vlogo evropskih držav v zgodovini suženjstva.\n\nLanski obisk princa Williama in žene Kate na Karibih je bil precej neposrečen. Ogromno ogorčenje je sprožila fotografija, na kateri se je vojvodinja skozi ograjo rokovala z jamajškimi otroki. Foto: EPA\n\nEvropske države zasužnjile več kot 10 milijonov Afričanov\n\nEvropske države so med 15. in 19. stoletjem zasužnjile več kot 10 milijonov Afričanov, navaja Reuters. Tisti, ki so preživeli potovanje čez Atlantski ocean, so bili prisiljeni v delo na plantažah po Karibih in v obeh Amerikah.\n\nEvropske države so začele karibske otoke kolonializirati že v 15. stoletju, ko je Krištof Kolumb leta 1492 \"odkril\" Ameriko. Kolumbovi osvajalci so zasedli tudi večino karibskih otokov in jih s tem priključili Španiji, ki je imela nad Karibi skoraj popolno oblast do konca 16. stoletja.\n\nV 17. stoletju sta kolonialni sili na območju postali tudi Francija in Anglija (še pred nastankom Velike Britanije) – slednja si je leta 1624 priključila St Kitts, leta 1627 Barbados in Montserrat in Antigvo ter leta 1628 še Nevis.\n\nNa \"Britanske Karibe\" privedli 2,6 milijona sužnjev\n\nAngleški kolonializatorji so na zasedenih območjih sprva želeli gojiti tobak, a se je za primernejšega izkazal sladkorni trs.\n\nEvropski narodi so za delo na prostranih plantažah izkoristili sužnje iz Afrike. Na Karibe so prepeljali okoli pet milijonov Afričanov. Skoraj polovico med njimi oz. 2,3 milijona so privedli na \"Britanske Karibe\", navaja profesor karibskih študij na univerzi Warwick David Lambert.\n\nPodobo Londona še zmeraj krasi spomenik Siru Johnu Cassu, ključni figuri v Royal African Company, ki ga je ustanovil kralj Karel II. Podjetje je uvažalo sužnje iz Afrike na Karibe. Foto: EPA\n\nBritanske kolonije suženjstvo ukinile po letu 1830\n\nMnožično priseljevanje sužnjev je spremenilo demografijo karibskih otokov, saj so Afričani in njihovi potomci postali večina. V 18. stoletju so se zgodili prvi upori, a le na Haitiju je bila suženjska revolucija uspešna. Končala se je z razglasitvijo neodvisnosti leta 1804.\n\nV britanskih kolonijah je sistem suženjstva razpadel v 30. letih 19. stoletja. Med letoma 1834 in 1838 so na večini britanskih ozemelj v Karibih razglasili prehodno obdobje \"vajeništva\", v katerem naj bi zasužnjeni delavci postali svobodni, a še zdaleč niso postali enakopravni bogatim lastnikom zemlje, še piše Lambert.\n\nBritanska vlada po ukinitvi suženjstva odškodnino plačala sužnjelastnikom\n\nBritanska vlada je ob razpadu sistema sužnjelastništva v Karibih tudi plačala odškodnino – a ne sužnjem, temveč njihovim lastnikom. Britanska vlada je približno 3000 družinam, ki so imele sužnje, izplačala 20 milijonov takratnih funtov zaradi \"izgube imetja\".\n\nTakratnih 20 milijonov funtov bi bilo v današnjih časih vrednih 1,65 milijarde funtov (1,88 milijarde evrov). Britanska vlada je del denarja, ki si ga je takrat izposodila za plačilo odškodnine, vrnila šele leta 2015, je poročal The Time.\n\nJamajka napoveduje odškodninski zahtevek\n\nV Karibskih državah so 200 let po uradnem koncu sužnjelastništva vse glasnejši pozivi, naj Združeno kraljestvo odškodnino plača tudi potomcem sužnjev.\n\nJamajška vlada je lani napovedala, da bo od Londona zahtevala odškodnino za zasužnjenje 600.000 Afričanov, ki so na Jamajki delali na plantažah sladkornega trsa in banan.\n\nSe lahko Karel III. \"nauči iz zgodovine\" in spremeni odnos monarhije?\n\nV številnih karibskih državah so zmerno optimistični, da bo novi kralj Karel III. zmogel spremeniti dosedanji odnos monarhije, ki se ji več desetletij ni uspelo opravičiti za grozodejstva, kaj šele načeti pogovore o odškodninah.\n\nPrinc Charles je leta 2018 v Gani izrazil zgroženost nad obdobjem suženjstva. Foto: EPA\n\n\"Ker se vloga monarhije spreminja, pričakujemo, da je to lahko priložnost za napredek v razpravah o odškodninah za našo regijo,\" je za Reuters dejala Niambi Hall-Campbell, ki predseduje bahamskemu nacionalnemu odboru za odškodnine.\n\n\"Pričakujemo, da bo Karel III. v novi vlogi kralja upošteval pozive k reparacijski pravičnosti,\" je nacionalni odbor z Bahamov tudi pozval v izjavi ob smrti kraljice.\n\nTudi na Jamajki upajo, da lahko prav Karel III. prinese spremembe v odnosu. Jamajška aktivistka za odškodninsko pravico Rosalea Hamilton je dejala, da so Karlovi komentarji o njegovi osebni žalosti zaradi suženjstva ponudili \"določeno mero upanja, da se bo naučil iz zgodovine, razumel boleč vpliv, ki so ga številni narodi prestali do danes\", in obravnaval potrebo za odškodnine, navaja Reuters.\n\nSuženjstvo \"grozodejstvo in krivica\", a opravičila še zmeraj ni\n\nNovi kralj Karel III. je leta 2018 še kot princ Charles obiskal Gano, od koder so evropski narodi na pot prek Atlantika poslali na milijone afriških sužnjev. Britansko vpletenost v trgovino s sužnji je takrat označil za \"šokantno grozodejstvo\".\n\nJunija letos se je v imenu kraljice udeležil vrha britanske skupnosti narodov v Ruandi, kjer je izrazil \"osebno žalost\" nad trpljenjem sužnjev. \"Da bi sprostili moč naše skupne prihodnosti, moramo priznati tudi krivice, ki so oblikovale našo preteklost. Mnoge od teh krivic sodijo v zgodnejšo dobo z drugačnimi in na neki način nižjimi vrednotami,\" je dejal v Kigaliju, kjer se je še najbolj približal opravičilu za obdobje suženjstva, a ga vendarle ni izrekel.",
    "V Murski Soboti slavil Švicar Stephan Zeberli": "Murska Sobota, 23. septembra 2022 – S slavnostno podelitvijo odličij se je na letališču Rakičan danes sklenilo 24. FAI Svetovno prvenstvo v letenju s toplozračnimi baloni Murska Sobota 2022. V svetovni konkurenci 103 pilotov iz 32 držav je zmagal Stefan Zeberli iz Švice, drugi je bil Japonec Yudai Fujita, tretji pa Francoz Nicolas Schwartz. Aktualni slovenski državni prvak Vito Rome je bil v skupnem seštevku šesti, kar je največji uspeh slovenskega balonarstva doslej. Balonarski spektakel je s čudovitimi pogledi na množico pisanih balonov v zraku ves teden razveseljeval številne gledalce v živo in na družabnih omrežjih ter popestril turistično ponudbo Murske Sobote in celotnega Pomurja. Vrhunski športni dogodek je veliko priznanje za organizatorje, domači Roto balon klub ter partnerje, soorganizatorje, Mestno občino Murska Sobota, Letalsko zvezo Slovenije in Aeroklub Murska Sobota. Naslednje svetovno prvenstvo v letenju s toplozračnimi baloni bo od 8. do 14. septembra 2024 v Szegedu na Madžarskem.\n\nSvetovno prvenstvo v letenju s toplozračnimi baloni je potekalo v Murski Soboti od 16. do 23. septembra 2022. V petih tekmovalnih dneh so organizatorji, zahvaljujoč dobrim vremenskim razmeram, uspeli izpeljati vseh 10 predvidenih poletov. Piloti iz 32 držav in petih celin so pokazali svoje znanje in spretnosti v različnih nalogah, kot so obotavljajoči se valček, zemljo krast, ladjice potapljat …, tako, da se je tudi širša javnost lahko seznanila, v čem je bistvo balonarskih tekmovanj. Tekma je bila ves čas napeta, na koncu pa je zmago slavil Stefan Zeberli (Švica), ki je zbral 24.403 točk, drugi je bil Yudai Fujita Japonska) s 23.147 točkami, tretji pa Nicolas Schwartz (Francija) z 22.569 točkami. Najboljši predstavnik slovenskih pilotov Vito Rome je z odličnim 6. mestom v skupnem seštevku upravičil visoka pričakovanja in pokazal, da sodi v sam vrh tega izjemno zanimivega tekmovalnega športa. Jernej Bojanovič je bil 45., Dejan Buzeti, ki tekmuje z novim slovenskim tekmovalnim balonom “Štrkec”, pa je tekmovanje končal na 80. mestu. Ta športni dogodek najvišje kategorije poteka pod okriljem mednarodne letalske zveze FAI; organizator tekmovanja je domači Balonarski klub Roto v sodelovanju z Mestno občino Murska Sobota, Letalsko zvezo Slovenije in Aeroklubom Murska Sobota.\n\nOdličja najboljšim sta danes na zaključni slovesnosti na letališču Rakičan v Murski Soboti podelila Claude Weber, direktor tekmovanja, in Matjaž Pavlinjek, predsednik balonarskega kluba Roto in generalni direktor organizacije prvenstva. Poleg medalj prvim trem so podelili tudi diplome vsem pilotkam, ki so se udeležile prvenstva, ženske barve so zastopale: aktualna ženska prvakinja Daria Dudkiewicz Golawska (Poljska), Nicola Scaife (Avstralija), Laure De Coligny (Francija), Inga Van Haver (Latvija), Stephanie Hemmings (Velika Britanija) in Nicole Vogel (Švica). Posebno priznanje so podelili pilotoma, ki sta se udeležila že evropskega prvenstva v Murski Soboti leta 1994, to sta Uwe Schneider iz Nemčije in Henk Broeders iz Nizozemske. Prireditev sta povezovala svetovno znani komentator letalskih dogodkov Regan Tetlow iz ZDA in športni novinar Saša Jerkovič.\n\nOb tej priložnosti se je Bernardka Ružič, podžupanja Mestne občine Murska Sobota, zahvalila balonarskemu klubu Roto, da mu je uspelo pripeljati v Pomurje tako pomembno mednarodno tekmovanje. “Kot podžupanja sem izredno ponosna, da se je naša čudovita pokrajina za en teden postala središče sveta za balonarje. Organizacija tako velikega dogodka je terjala velik angažma različnih akterjev in vesela sem, da smo z zavzetostjo in entuziazmom uspeli izvesti dogodek takšni razsežnosti.”\n\nV Sloveniji ima balonarstvo dolgo tradicijo, pomurska ravnica pa je ena od najlepših lokacij za letenje s toplozračnimi baloni, zaradi ugodnih vetrov in številnih možnosti za pristanek. Enkraten pogled na množico 130 pisanih balonov v zraku je bil vsekakor paša za oči in spektakel, kot ga pri nas še ni bilo, zato je bilo svetovno prvenstvo izjemnega pomena tako za Mursko Soboto kot celotno Pomurje. “Z vidika razvoja, prepoznavnosti in privlačnosti Murske Sobote je bila to edinstvena priložnost, da naš kraj predstavimo kot zanimivo, butično in zeleno oazo za kakovostno preživljanje prostega časa, morebitne gospodarske investicije ter ustvarjanje novih zgodb.”\n\nPrekmurci so dokazali svojo gostoljubnost že leta 1994, ko so gostili evropsko balonarsko prvenstvo. Letošnja organizacijska ekipa na čelu s Štefanom in Matjažem Pavlinjekom je postavila piko na i tej zgodbi z uspešno organizacijo največjega mednarodnega tekmovanja in Slovenijo postavila na svetovni zemljevid vrhunskih športnih dogodkov ter poskrbela za odlično promocijo tega športa in prepoznavnost Slovenije v svetu. Naslednje svetovno prvenstvo v letenju s toplozračnimi baloni bo od 8. do 14. septembra 2024 v Szegedu na Madžarskem.\n\nUradna stran s celotnimi rezultati tekmovanja.\n\nFoto: Nina Lepoša",
    "Srečko Katanec pozna le zmage, zmlel tudi močne Afričane": "Nekdanji slovenski selektor Srečko Katanec uspešno deluje na klopi Uzbekistana. Ljubljančan pripravlja azijsko reprezentanco za azijsko prvenstvo, ki bo naslednje poletje, in premaguje vse tekmece. Niz je začel letošnjega marca, ko je v prijateljskih tekmah premagal Kirgizijo s 3:1 in Ugando s 4:2. Junija je Uzbekistan igral tri tekme v kvalifikacijah za azijsko prvenstvo, padli pa so Šri Lanka s 3:0, Maldivi s 4:0 in Tajska z 2:0.\n\nAzijski šampionat bo od 16. junija do 16. julija 2023, kandidati za organizacijo so Avstralija, Indonezija, Katar in Južna Koreja, organizatorja pa bodo določili oktobra, potem ko je Kitajska odpovedala že dodeljeno organizacijo. Najuspešnejši selektor v zgodovini Slovenije je nadaljeval svoj niz tudi v prijateljski tekmi s Kamerunom. Močno afriško reprezentanco je Uzbekistan v petek premagal z 2:0, gola sta prispevala Hojimat Erkinov in Abdula Abdulajev.",
    "Slovenija je bila nekoč na Evroviziji v središču pozornosti": "",
    "Kijev predstavil pogoje za povojno varnost države": "Načrt sta v Kijevu predstavila vodja urada ukrajinskega predsednika Andrij Jermak in nekdanji generalni sekretar Nata Anders Fogh Rasmussen, poroča nemška tiskovna agencija dpa. Načrt predlaga, da več evropskih držav ter ZDA, Kanada, Avstralija in Turčija Ukrajini zagotovijo varnost, kot tudi, da si bo slednja še naprej prizadevala za vstop v Nato.\n\nOb začetku ruske invazije so v Kijevu nakazovali, da bi se bili pripravljeni odpovedati cilju vstopa v Nato v zameno za ustavitev spopadov, medtem ko ukrajinske oblasti zdaj zanima le še polnopravno članstvo v zavezništvu, navaja dpa.\n\nEden najbolj glasnih zagovornikov ruske vojne v Ukrajini, ki jo Moskva označuje za »posebno vojaško operacijo«, in zaveznik ruskega predsednika Vladimirja Putina Dmitrij Medvedjev je v odzivu na predloge Kijeva na Telegramu opozoril, da bi ti privedli do »tretje svetovne vojne«.\n\nPridružitev Ukrajine zavezništvu bi po 5. členu pogodbe Nata druge države članice namreč zavezala, da stopijo v bran Ukrajini v primeru napada nanjo. Če Nato upa, da bo na ta način oslabil Rusijo, bo videl, kako »zemlja gori in se cement tali«, je posvaril nekdanji ruski predsednik.",
    "Radomljanke z dvema reprezentantkama, priznanje za klub ter Živo in Saro": "FOTO: Tomaž Strgar/ŽNK Radomlje\n\nPo drugem krogu ŽNL Triglav Zdravje je čas za reprezentančni premor, ki ga bosta Živa Galjot in Sara Gradišek preživeli v članski izbrani vrsti Slovenije.\n\nČlanska reprezentanca Slovenije bo v začetku septembra zaključila skupinski del kvalifikacij za svetovno prvenstvo, ki ga bosta leta 2023 gostili Avstralija in Nova Zelandija. Slovenke se bodo v petek v Kranju pomerile s Kazahstanom, v torek pa sledi še odločilna tekma v Walesu. Četa selektorja Boruta Jarca bi si z dvema zmagama zagotovila nastop v dodatnih kvalifikacijah za preboj na zaključni turnir.\n\nSlovenski dres bo znova obleklo lepo število bivših igralk rumenosrčne zasedbe, pa tudi dve zdajšnji članici ŽNK Radomlje Medex. Živa Galjot in Sara Gradišek, ki je bila naknadno vpoklicana v soboto, bosta prvič del kvalifikacijskih bojev.\n\nŽe v četrtek pa prva od treh preizkušenj čaka mladinsko reprezentanco Slovenije. Selekcija do 19 let, ki jo vodi Petra Mikeln, bo v Kranjski Gori sodelovala na turnirju, del katerega bodo Norveška, Češka in Hrvaška, ki bo prva tekmica naše ekipe. Dres s slovenskim grbom bodo oblekle Margit Kosirnik, Laura Šenk, Tajda Hlebec, Ana Gerjolj in Maša Osojnik, medtem ko je Lori Škulj uvrščena na čakalno listo.\n\nReprezentančna selekcija do 15 let, ki se je pred dnevi zbrala na pripravah v Čatežu, bo med 6. in 11. septembrom igrala na UEFA razvojnem turnirju v Bosni in Hercegovini. Gostiteljice bodo prve nasprotnice Slovenk, zasedba Anje Milenković pa se bo pomerila še z Albanijo in Luksemburgom.\n\nNa seznam potnic so uvrščene Tajda Mujezinović, Taja Strgar, Ayla Skenderović, Taja Jakopič, Nika Slapnik, Kaja Prelovšek, Ula Osolnik in Neža Žagar, na morebitni naknadni vpoklic pa čakajo še Maša Erjavec, Katja Prelovšek in Aneli Prešeren Kutin.\n\nPrisluhnite, kaj sta pred odhodom na priprave dejali članski reprezentantki Živa Galjot in Sara Gradišek.",
    "Prve spremembe v ekipi podprvakinj": "Pri Olimpiji so ukrepali izjemno hitro. Po porazu v prvem krogu proti največjim tekmicam so ubili dve muhi na mah, saj so vzeli njihovega trenerja in ga pripeljali v svojo ekipo.\n\nSlovenska ženska reprezentanca je zaključila še en sklop tekmovanj v okviru kvalifikacij za svetovno prvenstvo. V Kranju se je pomerila z ekipo Kazahstana in z zmago 2:0 upravičila vlogo favorita, druga tekma, ki je odločala o dodatnih kvalifikacijah, pa se žal ni izšla po njihovih željah. Iz Walesa so se sicer vrnili neporaženi, vendar remi 0:0 ni zadoščal za uvrstitev v nadaljnje tekmovanje. S tretjim mestom v skupini je Slovenija žal izgubila možnosti za zgodovinsko uvrstitev na svetovno prvenstvo 2023, ki ga bosta gostili Avstralija in Nova Zelandija.\n\n\n\n\n\n\n\nZmajčice so imele svoje predstavnice tokrat kar v dveh reprezentancah. Na povabilo slovenskega selektorja Jarca so sodelovale Izabela Križaj, Ana Milović, Sara Nemet, Manja Rogan in Zala Vindišar, Tatiana Georgiou pa je v kvalifikacijah zastopala barve grške reprezentance.\n\n\n\n\n\n\n\nV taboru Olimpije je bilo zadnjih 14 dni praznično in v znamenju pestrega dogajanja, tako na zelenici kot v pisarnah. Svoj 84. rojstni dan je praznoval predsednik kluba Milan Mandarić. Pred reprezentančnim premorom bi morala ekipa Olimpije odigrati drugi krog 1. ŽNL – Triglav zdravje, vendar je bila tekma odpovedana. Zaradi nezadostnega števila igralk v ekipi Ptuja tekma ni bila odigrana, disciplinski sodnik pa je dosodil tri točke Olimpiji.\n\n\n\n\n\n\n\nPo porazu proti ŽNK Nona Pomurje Beltinci v prvem krogu prvenstva je uprava kluba s strokovnim vodstvom naredila analizo pripravljalnega obdobja in tekme. Prišli so do zaključka, da je treba okrepiti strokovni štab. Po dogodkih v taboru pomurskega tekmeca se je pokazala možnost, da v Ljubljano lahko pripeljejo trenerja Zlatka Gaborja, ki se je vabilu vodstva kluba pozitivno odzval. Dosedanji trener Matej Bajde se je odločil za sporazumno prekinitev sodelovanja. Glavni trener Gabor je v klub pripeljal še sodelavca Bojana Stajkovića, ki bo skrbel za kondicijsko pripravo, preventivo pred poškodbami in v sodelovanju s fizioterapevtko Adelo Rosa tudi za rehabilitacijo in ustrezno obravnavo v primeru poškodb. Po podpisu dogovora o sodelovanju je vodenje ekipe prevzel Gabor in začel svoje delo. Kljub odsotnosti večjega števila igralk ekipa ni izgubljala časa. V četrtek so se jim pridružile še reprezentantke. Na prvem treningu s celotno zasedbo je ekipi novo strokovno vodstvo še uradno predstavila uprava kluba, pojasnila svoje razloge in hkrati tudi pričakovanja. Štiriletno obdobje je zaključeno, odpira se novo. Dosedanji kapetanki Manji Rogan so se zahvalili za njeno delo in pripadnost. Že to soboto bo kapetanski trak nosila Ana Milović.\n\n\n\n\n\n\n\nTekmovalno sezono so odprle tudi deklice U-15. Pomlajena ekipa pod vodstvom Katarine Jagarinec se je pomerila z mestnim tekmecem, ekipo Krima. Tekma se je kljub nekaj priložnostim na obeh straneh končala brez zadetkov. Med vratnicami je v dresu Zmajčic prvič nastopila obetavna vratarka Erna Mahmutovič.\n\n\n\n\n\n\n\nZ začetkom šolskega leta so se na treninge vrnila vsa dekleta v mlajših selekcijah. V mladinski šoli bodo prihodnji teden imeli dva odprta treninga. Vsa dekleta od osmega leta dalje so v torek, 13. septembra, in četrtek, 15. septembra, vabljena, da se med 17. uro in 18.30 pridružijo zmajčicam na treningu.",
    "Vsak dan prvi": "Namizna aplikacija Internet Explorer odhaja v pokoj\n\nZagotovite si nemoten vstop v svet aktualnih novic in jo nadomestite z najnovejšo verzijo Chromea, Firefoxa, Safarija ali Microsoft Edgea.",
    "Vizumska politika EU": "Čemu skupna vizumska pravila EU?\n\nVeč kot 400 milijonov državljanov in državljank EU se lahko prosto giblje po schengenskem območju. Potujejo, delajo in živijo lahko kjer koli v EU. Prosto se lahko gibajo tudi državljani in državljanke tretjih držav, ki živijo v EU ali jo obiščejo v turistične namene, v okviru študentskih izmenjav ali v poslovne namene.\n\nInfografika – Poenostavitev vizumskih postopkov in liberalizacija vizumskega režima Prikaži celotno infografiko\n\nSchengenske določbe:\n\nodprava kontrol na notranjih mejah EU, z nekaj omejenimi izjemami\n\nenoten sklop pravil za nadzor na zunanjih mejah EU\n\nZa učinkovito delovanje schengenskega območja brez meja je torej potrebna skupna vizumska politika EU, saj olajšuje vstopanje obiskovalcev v EU, hkrati pa se z njo krepi notranja varnost.\n\nEU je sprejela vizumsko politiko za:\n\nprečkanje ozemlja schengenske države ali nameravana kratkoročna bivanja na njem\n\ntranzit skozi mednarodna tranzitna območja letališč schengenskih držav\n\nKratkoročno bivanje je bivanje do 90 dni v katerem koli 180-dnevnem obdobju.\n\nTrenutno schengenske vizume izdaja 26 evropskih držav (ki so članice schengenskega območja): 22 od 27 držav članic EU, Islandija, Lihtenštajn, Norveška in Švica.\n\nBolgarija, Hrvaška, Ciper in Romunija, pri katerih nadzor na notranjih mejah še ni bil odpravljen, ter Irska (ki ni del schengenskega območja) schengenskih vizumov ne izdajajo, temveč le nacionalne.\n\nBrezvizumski režim s tretjimi državami\n\nTrenutno ima EU dogovorjen brezvizumski režim z 61 tretjimi državami, dvema posebnima upravnima območjema Kitajske (Hongkong in Makav) in eno ozemeljsko oblastjo, ki je vsaj ena država članica EU ne priznava kot državo (Tajvan).\n\nPo tej ureditvi lahko državljani in državljanke tretjih držav z biometričnimi potnimi listi vstopajo v schengensko območje z namenom kratkoročnega bivanja, ne da bi za to potrebovali vizum.\n\nPri tem velja načelo vizumske vzajemnosti. To pomeni, da enak brezvizumski režim velja tudi za državljane in državljanke EU, ki potujejo v te tretje države.\n\nOd 61 tretjih držav z brezvizumskim režimom jih ima 27 z EU sporazume o odpravi vizumske obveznosti.\n\nEvropski sistem za potovalne informacije in odobritve (ETIAS) Svet je leta 2018 sprejel uredbo o vzpostavitvi evropskega sistema za potovalne informacije in odobritve (ETIAS). Ta sistem se bo uporabljal za predhodno preverjanje potnikov, ki so oproščeni vizumske obveznosti, ter po potrebi za zavrnitev odobritve potovanja. Podoben bo obstoječim sistemom, ki jih med drugimi uporabljajo ZDA, Kanada in Avstralija. ETIAS razvija agencija eu-LISA. To je agencija EU, ki upravlja obsežne informacijske sisteme s področja svobode, varnosti in pravice. ETIAS naj bi začel delovati do sredine novembra 2023. Informacijski sistemi za boj proti kriminalu in varne meje EU (ozadje)\n\nInformacijski sistemi za varnost in migracije na ravni celotne EU (infografika)\n\nSporazumi s tretjimi državami o poenostavitvi vizumskih postopkov\n\nEU je z nekaterimi državami, ki niso članice EU, sklenila sporazume o poenostavitvi vizumskih postopkov. Po tej poenostavljeni vizumski ureditvi za državljane in državljanke tretjih držav z biometričnimi potnimi listi veljajo poenostavljeni postopki za vstop v schengensko območje za kratkoročna bivanja.\n\nPoenostavljeni postopki za izdajo vizumov vključujejo:\n\npoenostavitev glede potrebnih spremnih dokumentov\n\nnižje takse za nekatere kategorije prosilcev oziroma sploh nobenih taks\n\nhitrejšo obravnavo vlog za izdajo vizuma\n\ndoločbe o izdaji vizumov za večkratni vstop z dolgo veljavnostjo\n\nZačasno prenehanje uporabe sporazumov o vizumih\n\nEU lahko začasno preneha uporabljati sporazum o odpravi vizumske obveznosti ali o poenostavitvi vizumskih postopkov, če zadevna tretja držav ne izpolnjuje več pogojeviz sporazuma. V takem primeru se uporabljajo splošna pravila vizumskega zakonika EU.\n\nPrenehanje uporabe lahko sproži država članica EU ali Evropska komisija.\n\nTrenutno so v začasnem prenehanju uporabe trije sporazumi:\n\nRusija (prenehanje uporabe celotnega sporazuma o poenostavitvi izdajanja vizumov)\n\nBelorusija (delno začasno prenehanje izvajanja sporazuma o poenostavitvi izdajanja vizumov)\n\nVanuatu (delno prenehanje uporabe sporazuma o odpravi vizumske obveznosti)\n\nSplošna pravila EU glede vizumov\n\nZa potnike iz tretjih držav, s katerimi ni sporazuma o odpravi vizumske obveznosti ali sporazuma o poenostavitvi vizumskih postopkov, se uporablja vizumski zakonik. V tem zakoniku so določeni postopki in pogoji za izdajanje vizumov za namene kratkoročnega bivanja in letališkega tranzita skozi schengensko območje.\n\nV njem so navedene tudi vse tiste tretje države, katerih državljani in državljanke morajo za prečkanje mednarodnih tranzitnih območij letališč EU imeti letališki tranzitni vizum, ter določeni postopki in pogoji za izdajanje teh vizumov.\n\nVizumski zakonik prispeva tudi k izboljšanju sodelovanja s tretjimi državami pri ponovnem sprejemanju nezakonitih priseljencev prek mehanizma vizumskega vzvoda.\n\nNa podlagi tega mehanizma se lahko, če tretja država pri ponovnem sprejemu ni kooperativna, sprejmejo posebni omejevalni ukrepi v zvezi z obravnavo vlog za izdajo vizuma, zahteva pa se lahko tudi vizumska taksa. Doslej so bili takšni omejevalni ukrepi sprejeti proti Gambiji.\n\nČe pa je ugotovljeno, da je država pri ponovnem sprejemu kooperativna, lahko EU sklene zmanjšati vizumske takse, skrajšati čas odločanja o vlogah za izdajo vizuma ali podaljšati obdobje veljavnosti vizumov za večkratni vstop.\n\nDigitalizacija schengenskih vizumov\n\nZa zdaj prošnja za schengenski vizum pomeni dolgotrajen in močno „papirnat“ postopek. Prosilci morajo, da bi vložili prošnjo, pogosto potovati, in nato tudi prevzeti vizum. To je obremenjujoče tako zanje kot za konzulate.\n\nEvropska komisija je aprila 2022 predložila predlog o digitalizaciji postopka za pridobitev schengenskega vizuma. Cilj novih pravil je:\n\nnadomestiti vizumsko nalepko\n\nuvesti možnost, da se prošnja za vizum predloži prek spleta na spletni platformi za pridobitev vizuma\n\nizboljšati postopke za pridobitev vizumov\n\nzmanjšati stroške in bremena za države EU in prosilce\n\nSvet razpravlja o tem predlogu.",
    "Tudi jedrska tematika je žrtev globalnih nesoglasij": "Nesoglasja med globalnimi akterji so tokrat bruhnila na dan pri jedrskih temah. V petek se je v New Yorku končala štiri tedne trajajoča konferenca, namenjena pregledu pogodbe o neširjenju jedrskega orožja (NPT), sodelujoče države pa niso zmogle soglasja za sprejem sklepne deklaracije. Zahod z zaveznicami za to obtožuje Rusijo. Ta vrača obtožbe in naj bi jo predvsem zmotilo, da je bila v osnutku deklaracije zapisana zaskrbljenost nad položajem v ukrajinski jedrski elektrarni v Zaporižiji, ki je pod nadzorom ruske vojske, in poziv k čim prejšnji napotitvi mednarodnih inšpektorjev.\n\nDoslej le štiri deklaracije\n\nDa ni bilo sprejetja sklepne deklaracije, v katero bi zapisali aktualne poglede na pogodbo in njeno uresničevanje, ni nenavadno. Sprejeli so jih namreč le na štirih od desetih preglednih konferenc NPT, ki potekajo na pet let (letošnja je bila prestavljena iz leta 2020 zaradi pandemije). Bolj zaskrbljujoče je, da se je to zgodilo v obdobju, ko je nesoglasij in napetosti med velesilami vse več, ko narašča bojazen, da lahko pride do uporabe jedrskega orožja, četudi morda pomotoma, in ko so ruski predstavniki med vrsticami namigovali na možnost uporabe. »Generalni sekretar OZN obžaluje, da (na konferenci) niso uspeli nasloviti nujnih izzivov, ki ogrožajo našo kolektivno varnost. Napeto mednarodno okolje in povečanje tveganje uporabe jedrskega orožja, pomotoma ali ponesreči, zahtevata takojšnje in odločno ukrepanje,« je dejal tiskovni predstavnik šefa OZN Stephane Dujarric.\n\nRusija je na zadnjem zasedanju edina javno izrazila naprotovanje predlaganemu sklepnemu besedilu, ki ga je pripravila predsedujoča Argentina. Njen predstavnik je dejal, da se ne strinja »z vrsto vprašanj« v 36 strani dolgem dokumentu, agencije pa poročajo, da je imela pomisleke predvsem s krajšim delom, ki se je nanašal na položaj v Zaporižiju. Rusija trdi, da je Zahod spolitiziral deklaracijo in da je imelo pomisleke več držav. Južnoafriška republika je obtožila vseh pet stalnih članic varnostnega sveta, da ne kažejo nobene volje za jedrsko razorožitev (kar je bilo pereče vprašanje že leta 2010). Kitajska se je obregnila ob ravnanje ZDA in njen pakt z Avstralijo in Veliko Britanijo v okviru katerega bo Avstralija prvič pridobila pomornice na jedrski pogon.\n\nZDA so obtožile Rusijo »ciničnega spodkopavanja« konference, a dodale, da NPT ostaja močna pogodba zahvaljujoč podpori drugih držav. Podobno je bilo sporočilo Velike Britanije in Japonske, namreč da je sprejem deklaracije »onemogočila ena država«.\n\nSo se pa udeleženke dogovorile, da bo naslednja konferenca potekala leta 2026.\n\nKonec trenda denuklearizacije\n\nPogodba NPT iz leta 1968 je s 191 podpisnicami najširše sprejet mednarodni dogovor o razoroževanju. V osnovi določa, da države ne bodo poskušale pridobiti jedrskega orožja, tistih pet, ki so ga takrat že imele (ZDA, Sovjetska zveza, Francija, Kitajska in Velika Britanija) pa bodo jedrsko tehnologijo z ostalimi delile v miroljubne namene, na dolgi rok pa si tudi same prizadevale za jedrsko razorožitev. Toda naknadno so jedrsko orožje pridobile še štiri države: Izrael, Pakistan, Indija in Severna Koreja. Prve tri k NPT niso pristopile (edina druga takšna država je Južni Sudan), Severna Koreja pa je iz pogodbe leta 2003 izstopila.\n\nZlasti na račun sporazumov med ZDA in Sovjetsko zvezo oziroma Rusijo se je količina jedrskega orožja sicer precej zmanjšala. Ta trend pa se je ustavil, v letošnjem poročilu ugotavlja Stockholmski mednarodni institut za mirovne raziskave (SIPRI). Napoveduje rast jedrskih arsenalov v prihodnjih letih. Vseh devet držav, ki ga imajo, tudi načrtuje ali že aktivno izvaja njihovo modernizacijo. Trenutno je po podatkih SIPRI na svetu 13.080 jedrskih konic. x ba",
    "Slovenci na Češkem največ upov polagajo na Hrvata": "Na letošnjem svetovnem prvenstvu v veslanju, ki se bo konec tedna začelo v Račicah na Češkem, bo nastopilo 930 tekmovalcev in tekmovalk iz 65 držav. Med njimi bo pet slovenskih, in sicer Filip-Matej Pfeifer in Nina Kostanjšek v enojcih, Jaka Čas in Nik Krebs v dvojcu brez krmarja ter Rajko Hrvat v lahkem enojcu.\n\nFilip-Matej Pfeifer bo prvič nastopil na članskem svetovnem prvenstvu, potem ko je bil letos v kategoriji članov že uspešen s šestim mestom na prvi tekmi svetovnega pokala v Beogradu in devetim mestom na evropskem prvenstvu v Münchnu. Tokrat bo nastopil v konkurenci kar 40 moških enojcev, ki so tradicionalno najštevilčnejša disciplina na SP.\n\nNina Kostanjšek je prav tako novinka na največjem tekmovanju, kjer bo nastopila v konkurenci 25 skifistk. Svojo najboljšo uvrstitev je dosegla prav v letošnji sezoni, pred mesecem dni je bila deveta na EP v Münchnu.\n\nDvojec Jaka Čas in Nik Krebs je že nekaj bolj izkušen in tudi ta posadka, ki je v konkurenci do 19 in 23 let že osvajala medalje, je letos naredila velik korak naprej. Na svetovnem pokalu maja v Beogradu sta bila Čas in Krebs sedma, na prvenstvu stare celine v bavarski prestolnici pa osma.\n\n\"Največ spet pričakujemo od Rajka Hrvata, ki tudi tokrat lahko poseže po finalu. Za ostale je cilj prva polovica, kar za dvojec pomeni vsaj polfinale, za oba skifa pa je ta cilj v tem trenutku še malo visok.\" Foto: VZS\n\nNajizkušenejši član reprezentance je lahki skifist Rajko Hrvat, ki se je letos vrnil med finaliste - na svetovnih pokalih je bil drugi in šesti, na EP v Münchnu pa četrti. Tako ima tudi on odlično popotnico za ponovni naskok na finale SP, kjer je bil nazadnje leta 2016. Tudi Hrvat bo nastopil v številčni konkurenci - lahkih enojcev bo na startu 30.\n\n\"Največ spet pričakujemo od Rajka Hrvata, ki tudi tokrat lahko poseže po finalu. Za ostale je cilj prva polovica, kar za dvojec pomeni vsaj polfinale, za oba skifa pa je ta cilj v tem trenutku še malo visok. Med skifisti je 40 čolnov, med dekleti 30,\" je za STA ocenil selektor veslaških reprezentanc Jan Ilar.\n\nTa se je ozrl tudi v konkurenco, saj se bodo veslači po treh letih in koronski krizi prvič srečali na svetovnem prvenstvu. \"Evropejce precej dobro poznamo, pa tudi lani smo evropsko prvenstvo izpeljali. Lahko rečem le, da se je nadaljeval trend iz preteklosti, da vse več držav posega v vrh. Majhna neznanka pa so ostale velesile Nova Zelandija, Avstralija, Kanada in ZDA.\"\n\nVsi štirje čolni bodo prvič nastopili že v nedeljo, ko bodo na sporedu predtekmovanja.",
    "Scientists Thought a Bacteria Was Harmless – They Were Wrong": "Mednarodna študija, ki so jo vodili singapurski znanstveniki, kaže, da lahko bakterije poslabšajo obstoječo pljučno bolezen, za katero so prej menili, da je neškodljiva.\n\nTo je odkrila skupina mednarodnih znanstvenikov Neisseria – rod bakterij, ki živijo v človeškem telesu – niso tako neškodljive, kot so mislili prej. Pravzaprav lahko povzroči okužbe pri bolnikih z bronhiektazijami, astmo in kronično obstruktivno pljučno boleznijo (KOPB).\n\nV prelomni študiji, objavljeni 14. septembra 2022 celični gostitelj in mikrob, Ekipa je pokazala prepričljive dokaze, da Neisseria Vrsta lahko povzroči bolezen v pljučih in je povezana s poslabšanjem bronhiektazije (vrsta pljučne bolezni) pri bolnikih. Znanstvenike je vodila tehnološka univerza Nanyang v Singapurju (NTU Singapore).\n\nBronhiektazije so kronično stanje, pri katerem se dihalne poti v pljučih nenormalno povečajo iz neznanih razlogov pri 50 odstotkih bolnikov v Singapurju. Bolezen je štirikrat bolj razširjena pri Azijcih kot pri njihovih zahodnih kolegih in se lahko pojavi tudi po preboleli tuberkulozi.[1] V Singapurju je raziskava iz bolnišnice Tan Toc Seng opisala 420 primerov bolnikov z bronhiektazijami, sprejetih v bolnišnico leta 2017.[2] Incidenca je 10,6 na 100.000 in močno narašča s starostjo.\n\nKljub razširjenosti pri starejših ljudeh večina primerov bronhiektazije nima očitnega vzroka in se stanje razvije spontano in brez opozorila.[3]\n\nDa bi rešili uganko, zakaj se bronhiektazije bistveno hitreje poslabšajo pri starejših azijskih bolnikih, je mednarodna ekipa, ki vključuje raziskovalce in bolnišnice v Singapurju, Maleziji, na Kitajskem, v Avstraliji in Združenem kraljestvu. (Glej Priloga , – Pod vodstvom Sanjaya Chotirmala, izrednega profesorja LKCMedicine, predstojnika katedre za molekularno medicino, je podatke o boleznih in okužbah 225 bolnikov z bronhiektazijami azijskega izvora (Singapur in Malezija) primerjal z bolniki z bronhiektazijami v Evropi.\n\nNeisseria: Konec koncev ni tako neškodljiva\n\nker Neisseria Znano je, da vrsta povzroča meningitis in gonorejo, ni znano, da okužijo pljuča. S podrobno identifikacijo in natančno karakterizacijo je raziskovalna skupina ugotovila, da Neisseria Prevladoval v mikrobiomu azijskih bolnikov s poslabšanjem bronhiektazije.\n\nPredvsem podskupina bolnikov z bronhiektazijami s prevladujočimi količinami Neisseria klical Neisseria subflava ,n. podnapaka), pri tako visokih odmerkih prišlo do hujše bolezni in ponavljajočih se okužb (poslabšanj) v primerjavi z bolniki z bronhiektazijami Neisseria,\n\nPo nadaljnji preiskavi z uporabo eksperimentalnih celičnih in živalskih modelov je raziskovalna skupina to potrdila n. podnapaka To povzroči motnje celic, kar povzroči vnetje in imunsko disfunkcijo pri bolnikih z bronhiektazijami s to bakterijo.\n\nPred tem odkritjem ni bilo znano, da bi Neisseria povzročala okužbo pljuč ali hudo bolezen pri bolnikih z bronhiektazijami.\n\nProfesor Chotiramol, glavni raziskovalec alhemedicine, je dejal: “Naše ugotovitve prvič dokazujejo, da so slabi klinični rezultati, kot so večja resnost bolezni, slabše delovanje pljuč in večja stopnja ponavljajočih se okužb pri bolnikih z bronhiektazijami, povezani z bakterijo Neisseria. in da je to ugotovitev je še posebej pomembna za azijske bolnike.”\n\n“Ta ugotovitev je pomembna, ker bi lahko spremenila način zdravljenja naših bolnikov z bronhiektazijami s to bakterijo. Zdravniki bodo zdaj morali misliti na Neisseria kot na potencialnega ‘krivca’ pri bolnikih, ki niso na zdravljenju.” Simptomi se slabšajo in testiranje je potrebni za identifikacijo ljudi, ki imajo to vrsto bakterij v pljučih. Upamo, da bo zgodnje odkrivanje pripeljalo do prilagojene medicine in posledično do tistih s to uničujočo boleznijo. Azijski bolniki bodo imeli boljše rezultate bolezni,” je dejal profesor Chotirmal, ki je tudi pomočnik dekana (fakultetne zadeve) na LKC Medicina.\n\nTa študija odraža prizadevanja NTU v okviru NTU2025, petletnega strateškega načrta univerze, ki obravnava velike izzive človeštva, kot je zdravje ljudi. Študijo, ki jo izvajajo mednarodni raziskovalci iz različnih strok, temelji na prednostih NTU in se osredotoča na interdisciplinarno raziskovanje.\n\nŠirši pomen Neisserie\n\nPoleg povezovanja bakterije Neisseria in hude bronhiektazije je raziskovalna skupina pod vodstvom NTU odkrila tudi prisotnost podobnih bakterij v drugih pogostih kroničnih dihalnih stanjih, kot sta huda astma in kronična obstruktivna pljučna bolezen (KOPB) – stanje, za katero je značilna obstrukcija pretoka zraka in povzroča dihanje. . – povezana vprašanja.\n\nZ uporabo tehnik sekvenciranja naslednje generacije je skupina prav tako skušala raziskati, od kod bi lahko prišla ta bakterija, in vzorčila domove bolnikov z bronhiektazijami v velikih količinah. Neisseria v njihovih pljučih. Raziskovalci so odkrili prisotnost bakterij v domačem okolju, kar nakazuje, da lahko notranji bivalni prostori in potencialno tropsko podnebje dajejo prednost prisotnosti te bakterije v azijskem okolju.\n\nKaj je Neisseria?\n\nNeisseria Bakterijske vrste so najpogosteje prepoznane kot povzročitelji spolno prenosljivih okužb, kot je gonoreja, vendar hujše kot meningitis – vnetje tekočine in membran, ki obdajajo možgane in hrbtenjačo. njena podvrsta n. podnapakaVendar je bilo prej znano, da ga najdemo v ustni sluznici, grlu in zgornjih dihalnih poteh ljudi brez kakršne koli znane povezave z okužbo pljuč.\n\nTa družina bakterij je vedno veljala za škodljivo za ljudi in okužbe, ki jih povzročajo, niso bile opisane – vse do zdaj.\n\nSoavtor, profesor Wang De Yoon z Oddelka za otolaringologijo na Medicinski fakulteti Yong Lu Lin Nacionalne univerze v Singapurju, je dejal: “Spodbudno je videti, da smo napredovali pri prepoznavanju bakterijske vrste Neisseria kot povzročitelja poslabšanje bronhiektazij, Potencialni kriminalec, ki prvotno ni veljal za grožnjo To je močan opomin, da ko gre za izvajanje raziskav, ne smemo biti preveč samozadovoljni in bolj proaktivni pri raziskovanju različnih možnosti, saj je lahko vsak nedolžen element vir nevarnosti za naše telo in splošno zdravje.\n\n“Pristop obratnega prevajanja, sprejet v tem delu, je bil ključnega pomena za naš uspeh,” je dejal soavtor Andrew Tan, izredni profesor za presnovne motnje, AlchemyMedicine. da bi odkrili biološki proces bakterij. Zahvaljujoč interdisciplinarni naravi študije je ekipa lahko sodelovala s člani iz različnih raziskovalnih disciplin, kar je zagotovilo izjemno izkušnjo in hkrati pridobilo edinstven vpogled v bolezen.\n\nRaziskovalci zdaj želijo izvesti nadaljnje študije in klinična preskušanja Neisseria Izkoreninjenje iz mikrobioma prek novoustanovljenega Alchemedicine Center for Microbiome Medicine, ki si prizadeva ciljati in oceniti koristi zdravljenja. Neisseria Prvič odkritje z antibiotiki, z upanjem, da bo to privedlo do boljših kliničnih rezultatov za bolnike s kroničnimi boleznimi dihal.\n\nReferenca: “Neisseria Liang Li, Michael McAogan, Tengfei Xu, Tavleen Kaur Jaggi, Luisa LY Chan, Jing Qu, Lan Wei, Shumin Liao, Hong Sheng Cheng, Holly R. Keir, Alison J. Vrste kot patobionti pri bronhiektazijah Dicker, Kai Sen. Tan, Wang De Yoon, Mariko Siu Koh, Thanh Hau Ong, Albert Yik Hou Lim, John A. Abishgnaden, Tek Boon Lo, Tidy Empress Hassan, Jiang Long, Peter Abbey Wark, Brian Oliver, Daniela I. Droutz-Moses, Stephen C. Schuster, Guan Soon Tan, Mingliang Feng, James D. Chalmers in Sanjay H. Chotirmal, 14. september 2022, celični gostitelj in mikrob,\n\nDOI: 10.1016/j.chom.2022.08.005\n\nopombe\n\n“Trendi bronhiektazij med prejemniki Medicare v Združenih državah, 2000 do 2007” Amy E. avtor Setz, MPH; Kenneth N. Olivier, MD, MPH; Jennifer Adgemian, dr. Steven M. Holland, MD in D. Rebecca Prevots, doktorica znanosti, MPH, 1. avgust 2012, prsni dnevnik,\n\nDOI: 10.1378/skrinja.11-2209 »Epidemiologija in ekonomsko breme bronhiektazije, ki zahteva hospitalizacijo v Singapurju«, avtorji Hwae Pin Phua, Wei-Yen Lim, Ganga Ganesan, Joan Yung, Kelvin Brian Tan, John Arputhan Abisheganaden in Albert Yik Hou Lim, 12. avgust 2021, Odprta raziskava ERJ,\n\nDOI: 10.1183/23120541.00334-2021 Ravi Shankar Chandrasekaran, Michael McAogan, James D. Chalmers, Stuart J. V “Geographic variation, epidemiology and microbiology of bronchiectasis”, 22. maj 2018, avtorja Alborn in Sanjay H. Chotiramol BMC pljučna medicina,\n\nDOI: 10.1186/s12890-018-0638-0\n\nPriloga\n\nSeznam pridruženih ustanov",
    "Kitajski BYD želi osvojiti svetovne trge kot Netesla": "Obvezujemo se, da bomo z vašimi podatki ravnali skrbno in odgovorno. Vaše podatke bomo uporabljali in hranili, dokler ne prejmemo vaše zahteve za izbris. Zahtevo za izbris podatkov lahko pošljete na e-naslov zasebnost@finance.si . Podrobnejše informacije o varovanju vaše zasebnosti in vaših pravicah si lahko preberete v naši politiki zasebnosti na www.finance.si/zasebnost .\n\nPotem ko se je PK Saxena, 36-letni srednješolski učitelj, januarja iz Adelajde na jugu Avstralije preselil v mestece Booleroo Centre, se je soočil s približno 75 kilometri vsakodnevne vožnje v...\n\nPotem ko se je PK Saxena, 36-letni srednješolski učitelj, januarja iz Adelajde na jugu Avstralije preselil v mestece Booleroo Centre, se je soočil s približno 75 kilometri vsakodnevne vožnje v svojo novo šolo v podeželskem Orrorooju in nazaj. Zato je sklenil presedlati na električni avtomobil. »Ko se preselite na podeželje, se stroški goriva res povišajo,« pravi.\n\nSaxena je najprej razmišljal o najcenejšem Teslinem modelu 3, vendar se je na koncu odločil za kovinsko sivega atta 3, vozilo novinca na tamkajšnjem trgu, kitajskega proizvajalca BYD Co. Čeprav je podjetje v Avstraliji malo znano, v svoji domovini sodi med velikane. Vozila izdeluje že dve desetletji, med njegovimi dolgoletnimi vlagatelji je tudi Warren Buffett. Saxena pričakuje, da mu bodo kmalu dostavili njegovega byda za 33 tisoč ameriških dolarjev, kar je dve tretjini cene Teslinega modela 3. »Najbolje pri vsem je, da ni drag kot nekateri avtomobili visokega razreda, a ima vse, da te pripelje tja, kamor želiš,« pravi.\n\nTesla in njen mesijanski glavni izvršni direktor Elon Musk sta z vizijo prihodnosti elektrificirane mobilnosti pritegnila pozornost vlagateljev in voznikov po vsem svetu. Toda ustanovitelj in izvršni direktor družbe BYD, milijarder Vang Čuanfu, poskuša preoblikovati svoje podjetje, ki je že zdaj največji proizvajalec električnih vozil na izjemno konkurenčnem kitajskem trgu, v velikega svetovnega igralca na področju elektrificiranega transporta z zelo drugačnim pristopom. Če mu uspe prodor na mednarodne trge, bi lahko dosegel prepoznavnost in obseg prodaje, ki sta se izmuznila neštetim drugim kitajskim proizvajalcem avtomobilov. Foto: Qilai Shen/Bloomberg Vang Čuanfu leta 2017\n\nBYD je pri marsičem nasprotje Tesle\n\nV številnih pogledih je BYD Netesla. Musk je začel s prodajo luksuznih limuzin, katerih cena je lahko presegla šestmestno številko, Vang pa se je od začetka osredotočal na razvoj cenovno dostopnih avtomobilov, dosegljivih kitajskim voznikom srednjega razreda. V nasprotju s Teslo, ki še ni dala na trg električnega avtobusa in ima težave s tovornjaki, ima BYD raznovrstno linijo vozil na elektriko, ki vključuje tovornjake, viličarje in avtobuse. In medtem ko je Musk sovražen do sindikatov, ima Vang sindikalno organizirano delovno silo v svoji tovarni v Lancastru, v Kaliforniji, kjer izdelujejo predvsem avtobuse za ameriški trg.\n\nGre tudi za različne odnose z vlado v njunih domačih državah. Musk je s predsednikom Joejem Bidnom izmenjal precej ostrih besed, Vang pa je 17. avgusta imel v gosteh kitajskega premiera Li Kečianga, ki si je ogledal sedež podjetja BYD in obljubil nadaljnjo podporo trgu električnih avtomobilov. »BYD bi lahko postal as na trgu, če bo združeval tako duha znanosti kot duha obrtništva,« je dejal Li. Foto: VCG/Getty Images/Bloomberg Businessweek S tekočega traku v tovarni BYD v mestu Hefei na Kitajskem prihajajo limuzine qin plus DM-i.\n\nIzkoriščajo prednosti vertikalne integracije\n\nA lahko bi se izkazalo, da je strategija vertikalne integracije družbe BYD tisto, v čemer se najbolj razlikuje od Tesle in uveljavljenih avtomobilskih proizvajalcev, ki šele zdaj vstopajo na področje izdelave električnih vozil, in morda tudi prednost pred njimi. Vang, diplomant kemije iz kmečke družine, je bil prvi zagovornik te strategije, pri čemer BYD ni izdeloval le vozil, temveč tudi svoje polprevodnike in baterije. Zdaj je s 14 odstotki svetovnega trga tretji največji proizvajalec baterij za električna vozila na svetu, za kitajskim tekmecem, podjetjem Contemporary Amperex Technology Co. Ltd. (CATL), in južnokorejskim LG Energy Solution Ltd. Med kupci baterij družbe BYD je tudi Toyota, izvršni podpredsednik družbe BYD Lian Ju-bo pa je junija dejal, da se podjetje pripravlja na prodajo baterij Tesli. Foto: Qilai Shen/Bloomberg Električno vozilo BYD qin (levo) in SUV tang na razstavnem prostoru v Pekingu leta 2021\n\nVse večje povpraševanje po električnih vozilih je povzročilo pomanjkanje litija, glavne sestavine za izdelavo baterij. Vang ob tem računa, da se mu bo povrnilo, ker je navezal tesne stike s podjetji, ki iščejo in pridobivajo omenjeno kovino. Njegov namestnik pri BYD, podpredsednik Lu Šjangjang, je vodja Youngy Co., kitajskega proizvajalca litijevih procesorjev, ki je junija sporočil, da je njegova podružnica pridobila veliko naročilo od BYD. Marca je BYD sklenil, da bo vložil do tri milijarde juanov (442 milijonov dolarjev) v podjetje Chengxin Lithium Group Co., dobavitelja litija, ki deluje v kitajski provinci Sečuan ter v Argentini in Indoneziji.\n\n»BYD je najbolj vertikalno integrirano podjetje, kar sem jih kdaj videl, ne le v avtomobilskem prostoru,« pravi Taylor Ogan, izvršni direktor Snow Bull Capital, hedge sklada, osredotočenega na zeleno tehnologijo, ki ima v lasti deleže v BYD in Tesli. »BYD že počne skoraj vse, kar poskuša Tesla, in še veliko več.« Foto: VCG/Getty Images/Bloomberg Businessweek Električna limuzina BYD han\n\nElektrična vozila za množice po svetu\n\nZamisel o proizvodnji dobro opremljenih, a razmeroma poceni električnih vozil za širše množice ni nova. Musk je leta 2018 prišel na naslovnice časopisov, ko je izjavil, da bo Tesla v treh letih predstavila avtomobil za 25 tisoč dolarjev. To se sicer ni nikoli zgodilo, a je Musk leta 2020 obljubo ponovil. To je pomenilo, da bi Teslina električna vozila za vsakogar lahko prišla na trg približno leta 2023. Toda januarja letos je Musk vlagateljem sporočil, da je podjetje preveč zaposleno z drugimi projekti, da bi se zdaj osredotočalo na poceni avtomobil za množice. Njegovo trenutno najcenejše vozilo stane 46.990 dolarjev v ZDA in 280 tisoč juanov ob državnih subvencijah na Kitajskem, to sta dva največja trga. Cena najcenejšega električnega vozila podjetja BYD pa se ob subvencijah lahko začne že pri 96 tisoč juanih.\n\nAvstralija je le ena v vrsti držav, v katerih Vang vidi priložnosti za posnemanje uspešne strategije svojega podjetja za množični trg. BYD, ki ima sedež v tehnološkem središču Šenzen, po podatkih Citigroup proda približno 26 odstotkov vozil na novi pogon na Kitajskem, kar je precej več od Tesle, ki na drugem mestu dosega 11-odstotni delež. BYD je začel prodajati svoje električno vozilo na štirikolesni pogon han v Braziliji, sklenil sporazume s partnerji za odprtje prodajnih salonov v Avstraliji in na Novi Zelandiji ter pred nedavnim razkril načrte za vstop v več držav, med njimi v Nemčijo, Izrael in na Tajsko. Foto: Qilai Shen/Bloomberg Sedež družbe BYD v Šenzenu\n\nVang stavi na to, da bo ta širitev družbi BYD zagotovila prednost v času, ko svet prehaja na priključne avtomobile, pri tem premiku pa Kitajska prevladuje. Razen Tesle je večina večjih proizvajalcev avtomobilov še vedno v zgodnjih fazah uvajanja električnih vozil. »Za BYD to pomeni, da ima možnost, da se utrdi in doseže določen obseg,« pravi Ben Selwyn, direktor svetovalne družbe ACA Research s sedežem v North Sydneyju. »Ni ravno veliko blagovnih znamk s konkurenčnimi izdelki po konkurenčnih cenah.«\n\nV sedmih mesecih letos prodali več kot vse minulo leto\n\nVangova strategija se je v številnih pogledih že splačala. BYD je tretji proizvajalec avtomobilov na svetu po vrednosti (za Teslo in Toyoto) s tržno kapitalizacijo približno 127,5 milijarde dolarjev. Čeprav ima uveljavljeno podjetje za prodajo avtomobilov z motorjem z notranjim zgorevanjem, je BYD aprila sporočil, da jih je nehal izdelovati. Letos je do julija prodal 800 tisoč osebnih vozil z novim pogonom, kar je več kot v vsem letu 2021. »BYD je zavezan k izpolnjevanju potreb več tržnih segmentov po varnejših, bolj zanesljivih novih pogonskih tehnologijah in izdelkih, ki bodo pospešili sprejemanje mestnih električnih vozil (NEV),« je v odgovoru po elektronski pošti zapisala tiskovna predstavnica podjetja.\n\n»Samozadostnost BYD je prav tako pripomogla, da so se izognili nekaterim ozkim grlom v dobavni verigi, ki ovirajo druge kitajske proizvajalce avtomobilov,« pravi Kelvin Lau, analitik pri Daiwa Capital Markets v Hongkongu. »V zadnjih 12 mesecih je verjetno samo BYD dosegel zelo dosledno povečanje prodaje, medtem ko je na prodajo drugih vplivala dobava čipov.«\n\nVang razmišlja celo o prodaji na Japonskem, kjer Toyota in drugi veliki igralci še nekaj let ne bodo imeli na voljo velikega števila električnih vozil in so bolj izpostavljeni muham dobavnih verig. »To je priložnost za BYD, ki se lahko zanese na svoje visokozmogljive baterije,« pravi Atsuki Tofukuji, vodja BYD Auto Japan Inc. »To je naša največja prednost.«\n\nKoliko časa lahko traja prednost prvega?\n\n»Veliko vprašanje za Vanga pa je, kako dolgo lahko ima to prednost. Industrijski težkokategorniki, kot je Toyota, za zdaj ne morejo konkurirati električnim avtomobilom podjetja BYD. Toda glede na ekonomijo obsega, ki jo uživajo japonski proizvajalci avtomobilov, bodo uveljavljeni igralci verjetno hitro nadomestili zaostanek, ko bodo v nekaj letih pripravljeni na globalno trženje električnih vozil,« pravi Kota Juzava, vodja avtomobilskih raziskav pri Goldman Sachs Group Inc v Aziji. »Prednost prvega na tem področju ne bo tako velika,« dodaja. Foto: Zhao Qirui/Getty Images/Bloomberg Businessweek Proizvodna linija v tovarni BYD v Huajanu\n\nPrizadevanje za vertikalno integracijo z vlaganjem v čezmorsko proizvodnjo litija, kjer vladni uradniki morda niso tako prijazni do družbe BYD kot njihovi kitajski kolegi, je prav tako tvegano. BYD je bil deležen neljubega opomina na to junija letos, ko je čilsko vrhovno sodišče razveljavilo pogodbo z vlado, ki jo je BYD januarja pridobil za proizvodnjo litija v tej državi. »Zelo velik izziv bo zagnati takšne projekte in zagotoviti, da bodo proizvajali brez prekinitev,« pravi Caitlin Purdy, soavtorica več nedavnih poročil družbe Brookings Institution o tovrstnem rudarjenju.\n\nKaj namerava Buffett?\n\nVendar pa je trenutno zelo pomembno vprašanje za Vanga, kaj namerava legendarni vlagatelj Buffett. Dvesto trideset milijonov dolarjev v delnicah družbe BYD, ki jih je Buffettov Berkshire Hathaway Inc. kupil leta 2008, je prerasel v delež, ki je zdaj vreden približno osem milijard dolarjev. Sredi julija se je v klirinškem sistemu hongkonške borze pojavila pozicija družbe BYD, ki ustreza obsegu naložbe družbe Berkshire. Takšne poteze trgovci pogosto vidijo kot predhodnico prodaje, saj morajo delnice vstopiti v sistem, preden se transakcije lahko poravnajo. Iz družbe Berkshire Hathaway niso odgovorili na prošnje za komentar.\n\nMožnost izstopa Warrena Buffetta iz lastništva podjetja je opozorila na drugo slabost družbe BYD, na majhno dobičkovno maržo. Čisti dobiček je leta 2021 pomenil manj kot dva odstotka prihodkov v primerjavi s približno desetimi odstotki pri Tesli. Deloma je to posledica osredotočenosti družbe BYD na prodajo avtomobilov za množični trg. Njen najnovejši model, SUV z imenom yuan plus, ki ga na čezmorskih trgih prodajajo kot atto 3, se ob subvencijah prodaja za samo 137.800 juanov. Njegov najbližji Teslin tekmec, model Y, stane 316.900 juanov. Foto: Xinhua/Getty Image/Bloomberg Businessweek Elon Musk na slovesnosti ob odprtju prostorov za izdelavo Teslinega modela Y na Kitajskem, v Šanghaju, leta 2020\n\n»BYD je osredotočen na rast v tujini, in ne na kratkoročno dobičkonosnost,« pravi Steve Man, višji avtomobilski analitik pri Bloomberg Intelligence v Hongkongu. »Njegova strategija je priti skozi vrata in še povečati svoj obseg,« pravi. »Svoj pogled ima usmerjen onkraj Kitajske.«\n\nV Booleroo Centru pa učitelj Saxena komaj čaka, da končno sede za volan svojega byda, hkrati pa priznava, da tudi tvega. »Ne skrbi me inženirska kakovost, a koliko vedo o trgih zunaj Kitajske in kaj uporabniki tam želijo? To je velik skok v neznano,« pravi. Enako velja za Vangov načrt, da zapelje na Teslin vozni pas.\n\nAvtorji: Bruce Einhorn in Danny Lee s Chunying Zhangom, Naom Sanom in Patpicho Tanakasempipat\n\n© 2022 Bloomberg L.P.",
    "[Video] Vladna matematika hudo šepa: Na poslu, vrednem 343 milijonov evrov, ni mogoče privarčevati 400 milijonov evrov!": "",
    "STA: Britanija žaluje, Karel III. prispel v London": "pripravila Sergeja Kotnik Zavrl\n\nLondon, 9. septembra - V Veliki Britaniji žalujejo za v četrtek preminulo kraljico Elizabeto II. Odpovedani so bili številni javni dogodki, ljudje polagajo cvetje pred Buckinghamsko palačo. Tja je že prispel novi kralj Karel III., pozdravila ga je večtisočglava množica, še danes bo po televiziji nagovoril državljane.",
    "\"Karel III. bo želel biti ustavni monarh, kar pomeni, da bo v javnosti tiho\"": "Skozi središče Londona so se zadnje dni vile dolge vrste ljudi, ki so se želeli pokloniti kraljici Elizabeti II. Foto: Adrijan Bakič\n\nV zadnjih dneh, ko so se Britanci in drugi privrženci pokojne monarhinje množično poslavljali od ene najprepoznavnejših osebnosti našega časa, pa se je že začela vladavina novega britanskega kralja Karla III. Dolgo se je pripravljal na to vlogo, zdaj pa je pred zahtevno nalogo; postal je vladar Združenega kraljestva in 14 držav Skupnosti narodov.\n\nBo zamenjava na britanskem prestolu prinesla kakšne spremembe, potem ko večina ljudi drugega vladarja, kot je bila kraljica Elizabeta II., sploh ne pozna? O tem je za RTV Slovenija spregovoril britanski zgodovinar in avtor več kot 100 knjig Jeremy Black, ki bo prihodnji mesec izdal delo Kratka zgodovina britanske monarhije: od železne dobe do kralja Karla III.\n\nNovo obdobje za britansko monarhijo\n\nPrenos pogreba na TV SLO 1 Prenos pogreba kraljice Elizabete II. bo na 1. programu TV Slovenija, in sicer med 11.25 in 14.10 ter 16.20 in 18.00.\n\nTe dni v Londonu spremljamo množico ljudi, ki se želijo še zadnjič pokloniti kraljici Elizabeti II. Zakaj je bila pri Britancih tako priljubljena?\n\nDobro vprašanje. Kraljica je bila v nekaterih obdobjih sicer bolj priljubljena kot v drugih. V času smrti princese Diane je, če smo pošteni, kraljeva družina doživela padec priljubljenosti. To je bilo leta 1997. Ampak kraljica je bila vselej popolnoma predana svoji vlogi, imela je občutek dolžnosti in osebno integriteto. Očitna je bila tudi razlika med njo in drugimi, manj uspešnimi državnimi institucijami. Vse to je pomembno. Številne ljudi je tudi vračala v obdobje ugodja, v katerem so imeli občutek identitete.\n\nJe po vaši oceni smrt kraljice povezala kraljevo družino? V zadnjih letih smo spremljali tudi spore med člani britanske kraljeve družine. So se zdaj ob zapuščini kraljice Elizabete II. poenotili?\n\nNe vem. Kdo ve, kaj se dogaja v njihovi zasebnosti. Sem zgodovinar, pišem kraljeve biografije in se zavedam, da zadeve, ki se odvijajo na očeh javnosti, niso enake tistim za zaprtimi vrati. Zagotovo so se povezali v žalovanju. Ali bo ta povezanost dolgoročna, pa ne vem. Upam, da bo. Mislim pa, da so vsi zavezani k ohranitvi kraljičine zapuščine.\n\nBritanski zgodovinar Jeremy Black bo prihodnji mesec izdal delo Kratka zgodovina britanske monarhije: od železne dobe do kralja Karla III. Foto: Adrijan Bakič\n\nKaj pa je po vaši oceni največja zapuščina njene 70-letne vladavine?\n\nBrez dvoma bi rekel ohranjanje ustavnega dogovora o omejitvi oblasti. V številnih državah po svetu se je izkazalo, da je to težko ohranjati. Tudi v Veliki Britaniji je bilo veliko težav, ampak imamo ustavno vladavino in razumemo, da je to pomembno.\n\nKako pa menite, da se bo v novi vlogi znašel kralj Karel III.?\n\nTežko bo zanj, saj ni več mlad. Trenutno je seveda v dobri fizični in psihični kondiciji, ampak pri kraljici smo bili lahko srečni, da je svojo vlogo lahko opravljala do zadnjih dni, ko je celo imenovala novo predsednico vlade in se z njo pogovarjala. Napisal sem knjigo o Juriju III.; pri njem to ni bilo mogoče zadnjih deset let. Zato je vprašanje, kako bo kralj Karel III. vladal, ko bo star. Pomembno bo tudi, kako bo izobrazil in opogumil svojega starejšega sina, ki ga bo nasledil. Vprašanje je tudi, kako se bo kraljeva družina lotila odnosa z državami, kot je Avstralija, v kateri je monarh voditelj sicer neodvisne države. Zanimivo bo videti tudi razmislek kraljeve družine o raznolikosti Združenega kraljestva, ki ga sestavljajo Anglija, Škotska, Wales in Severna Irska. Ste iz Slovenije in se dobro zavedate, da ni preprosto ohranjati raznolikih držav. Vse to so pomembna vprašanja, ki se jih zavedata družba in večji del politike.\n\nOmenili ste štiri dele Združenega kraljestva. Kralj Karel III. je že opravil pot po državi. Nakazuje to željo po okrepitvi Združenega kraljestva?\n\nDa, zelo verjetno je tako. S tem tudi ohranja kraljičino zapuščino. Mislim, da ni dvoma o tem, da se kraljeva družina vidi kot monarha vseh območij po svetu, ki so pod britansko krono. Mislim tudi, da so precej uspešni pri simboličnem prikazovanju narave svojega vladanja.\n\nKo je Elizabeta II. postala kraljica, je imela 25 let in o njenih političnih stališčih ni bilo veliko znanega. Kralj Karel III., ki ima 73 let, se je v preteklosti o nekaterih političnih vprašanjih javno izrekel. Bo po vaši oceni pri tem drugačen od svoje matere ali pa se bo zdaj kot kralj vzdržal političnih komentarjev?\n\nPredstavljam si, da bo želel biti ustavni monarh, kar pomeni, da bo v javnosti tiho. A med štirimi stenami bo imel možnost na polurnih tedenskih srečanjih s predsednico vlade povedati, kaj je po njegovi oceni primerno. Premierka pa mu bo v izmenjavi stališč predstavila svoja. Pred javnostjo pa menim, da ne bo drugačen od dozdajšnje kraljice. Zadnji veto kakega monarha na vladno zakonodajo se je zgodil leta 1708, zato sprememb pri tem ne pričakujem.\n\nFoto: Adrijan Bakič\n\nMenite, da bi konec vladavine Elizabete II. lahko okrepil republikanske glasove v državi? Monarhija ima dvotretjinsko podporo ljudi, a z odhodom osebnosti, kakršna je bila Elizabeta II., bi se ta lahko zmanjšala. Se strinjate?\n\nDobro vprašanje. Najprej, če se Severna Irska priključi Republiki Irski, gre torej v republikansko smer. To je tudi del Združenega kraljestva, kjer je republikansko gibanje najmočnejše. Na Škotskem – če bi se po še enem referendumu osamosvojila – tamkajšnji nacionalisti pravijo, da si želijo škotsko kraljevino. Z drugimi besedami to pomeni, da bi se vrnili v čas pred letom 1707. To bi se lahko zgodilo, ne bi bilo pa najbolj preprosto. A ni razloga, da se to ne more zgoditi in ohraniti nekaj desetletij. V primeru Walesa, kjer tudi najdemo razmeroma veliko republikanskih pogledov, pa se bodo morali odločiti Valižani sami. Monarhija pa je močna v Angliji, ki je v Združenem kraljestvu številčno prevladujoča, in ne zdi se mi, da bi se to lahko spremenilo. Imate pa prav pri vašem osnovnem vprašanju o tem, ali bi zdajšnje okoliščine lahko okrepile republikansko gibanje, in odgovor je pritrdilen. Ampak zdaj ni republikanski trenutek.\n\nSpremljamo večdnevno množično poslavljanje od dolgoletne monarhinje. Številni poudarjajo, da spremljamo zgodovinske trenutke. Kaj pa bi vi poudarili ob menjavi v Buckinghamski palači?\n\nSeveda me kot zgodovinarja, ki piše kraljeve biografije, in avtorja prihajajoče knjige o zgodovini britanske monarhije vse to zanima. Tako kot večina Britancev sem bil tudi sam žalosten ob smrti kraljice. A zavedajmo se, da je bila 96-letna gospa. Ne moreš živeti večno, niti nikomur ne bi privoščil živeti večno. To je bizarna ideja. Mislim pa, da spremljamo mešanico razumne in spoštljive žalosti večine ljudi in na trenutke pretirane medijske osredotočenosti na smrt kraljice.",
    "\"Če ne drugače, bom na oder šel po vseh štirih\"": "Zoran Dragić se je znova srečal s poškodbo. \"Na žalost, očitno mi ni usojeno, da pomagam reprezentanci,\" pravi razočarani Zoki.\n\nOb podelitvi zlatih medalj na evropskem prvenstvu 2017 so takrat novi evropski prvaki zahtevali, da se jim na odru za zmagovalce pridruži tudi Zoran Dragić, ki je finalni dvoboj s Srbijo v Istanbulu sicer spremljal na tribunah za gledalce. Zoki se je nato prebil skozi množico in stopil na najvišjo stopničko. Takratno tekmovanje je izpustil zaradi poškodbe kolena, pet let kasneje ga je moral predčasno končati zaradi težav s stegensko mišico.\n\n\"Začutil sem bolečino, a si takrat še nisem mislil, da bo zame konec tekmovanja, Mislil sem, da sem si nategnil mišico. Takoj sem namreč vedel, da je nekaj narobe z mišico, ne pa, da se je strgala. Na žalost, očitno mi ni usojeno, da pomagam reprezentanci. Na drug način ji bom zdaj. Na klopi bom fante spodbujal, kolikor se da.\"\n\n\"Na začetku smo v hotelu naredili ultrazvok. Tam se seveda ni opazilo, da bi bilo kaj strgano. Z ultrazvokom je težko videti, ker je mišica dosti globoko blizu kolka. V nedeljo zjutraj smo šli na MRI (magnetono resonanco; op,p.). Zdravnik mi je povedal slabo novico, da se je ena od mišic strgala. Zame je bilo takrat konec evropskega prvenstva. Zdaj me čaka rehabilitacija, čez približno dva meseca se bom vrnil nazaj.\"\n\nSaša Despot\n\nJe pomislil na to, da ima neverjetno smolo? Pred petimi leti koleno, zdaj stegenska mišica. \"Vedno je v glavi, kaj je s poškodbami. Te so del športa. Na njih lahko le vplivam tako, da je moje telo maksimalno pripravljeno, kar je tudi bilo. Vse tekme sem odigral brez težav. Mati narava ne izbira. Zgodilo se je. Na žalost spet meni. Prebrodil bom tudi to.\".\n\n\"Ni bilo udarca. Maksimalno sem šel v sprint, naredil menjavo, šel v dvokorak in je počilo. Velika sila je bila. Takšne poškodbe se zgodijo. Kot denimo, da poči ahilova tetiva.\"\n\nPred košarkarjem Cedevite Olimpije je zdaj čas rehabilitacije, ostaja sicer z izbrano vrsrto. \"Prve tri, štiri dni bo potrebno bolj mirovati. Nato sledi fizioterapija. Počakati je treba, da se hematom naredi in potem nova vez, ki bo nadomestila mišico. Nato počasi začeti s košarkarskimi gibi. V roku dveh mesecev in pol bi moral biti na pravi ravni.\"\n\n\"Odločil sem se, da bom do konca ostal. Če bi bila razlika glede rehabilitacije, bi odšel domov. Zdaj moram bolj počivati, povrhu vsega imam tu fizioterapevta iz kluba. S klubom smo bili v stiku, slišali smo se s fizioterapevti.\"\n\nKljub temu da se bo njegova odsotnost poznala, predvsem v obrambnih akcijah, pa Zoran Dragić verjame, da bo Slovenija tudi brez njega prišla do dobrega rezultata. V sredo sicer sledi četrtfinalni dvoboj s Poljsko. \"Verjamem v njih. To so najboljši fantje, ki jih premore Slovenija. Žal jim ne morem pomagati, a imamo enajst borcev. Spodbujal jih bom s klopi, da uresničimo naše sanje.\"\n\nSaša Despot\n\nKakšna je bila reakcija soigralcev, ko so izvedeli za resnost poškodbe. \"Za vsakega je to slaba novica. Kot bratje smo. Poškodbe so del športa. Razumljivo jim je bilo hudo. Šport gre naprej, moje življenje gre naprej. Z glavo sem že pri rehabilitaciji in temu, da spodbujam ekipo.\"\n\nKako je z bolečinami? \"Malce me boli, ker je mišica poškodovana. Tudi oteklina je in pritiska na mišico. Mišica potrebuje čas za okrevanje. Skoraj da bi lahko že začel študirati medicino, glede na to, kaj vse sem že doživel. Od kolena naprej … Nimamo kaj. Vrnil se bom še močnejši. Kot vedno,\" je opis svojega trenutnega zdravstvenega kartona z optimizmom zaključil mlajši od bratov Dragić.\n\nTa je prepričan, da so trije dnevi odmora, Slovenija je v soboto premagala Belgijo, dvoboj s Poljaki pa bo šele v sredo zvečer, prišli še kako prav za zdravstveno stanje ostalih reprezentantov: \"Zelo. V predskupini je bil tempo hud. Mi smo bili še v najtežji skupini. Nimaš niti en dan počitka, na primer igrali smo z Nemčijo in nato naslednji dan že s Francijo. Zelo težko je bilo, vendar smo si izborili prvo mesto. Zdaj je normalno. Premora je dovolj, da se regeneriraš.\"\n\nKaj je reprezentanca počela po selitvi iz Kölna v Berlin? \"Maksimalno smo se pripravili najprej na Belgijo, od včeraj naprej na Poljake. Video analiz glede Poljakov še nismo imeli. A vem, da so neugodni. Igrali smo že večkrat proti njim. Imajo dobre igralce. Pri nas le pristop velja. Ko je pravi, se mi zdi, da ni reprezentance, proti kateri ne bi mogli igrati.\"\n\nSaša Despot\n\nV primeru uspeha nad Poljaki bi se Slovenija sicer že prebila povsem blizu odličja, od vsaj brona bi jo ločila dva poraza. Enako se je sicer lani zgodilo na olimpijskih igrah, ko so Slovenci, takrat brez Gorana Dragića, najprej v polfinalu izgubili proti Franciji, nato jih je v boju za tretje mesto premagala še Avstralija.\n\nFrancija je tudi tokrat možen nasprotnik Slovenije v polfinalu. Z zmagovalcem dvoboja med Slovenijo in Poljsko se bo namreč pomeril boljši iz obračuna med Francijo in Italijo, ki je senzacionalno izločila Srbijo. Na drugi strani razpredelnice za glavne favorite veljajo Grki, ki pa jih že v četrtfinalu čaka težek obračun z gostiteljico prvenstva Nemčijo. Preostalega polfinalista bo dala še tekma med Finsko in Španijo.\n\nČe se bo vse odvilo po željah slovenskega tabora, Zoki pravi, da ga tokrat ne bo potrebno vabiti ali pa mu pomagati na stopničke: \"Če bo potrebno, bom nanje plezal tudi po vseh štirih.\"",
    "Kralj Karel III.: Sem milijonar, ki si je bogastvo ustvaril sam, veste!": ""
}