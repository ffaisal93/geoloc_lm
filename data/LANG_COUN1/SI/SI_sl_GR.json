{
    "Vsak dan prvi": "Namizna aplikacija Internet Explorer odhaja v pokoj\n\nZagotovite si nemoten vstop v svet aktualnih novic in jo nadomestite z najnovejšo verzijo Chromea, Firefoxa, Safarija ali Microsoft Edgea.",
    "Janis in Dorsey s po 27 točkami pokopala upe Hrvatov": "Giannis Antetokounmpo (Janis Andetokumbo) je zbral 27 točk (9/20 za 2), 11 skokov in šest podaj. Foto: EPA\n\nHrvati so tekmo začeli s serijo 7:0, Grkom pa je po petih minutah igre uspelo izenačiti (10:10). V naslednji akciji sta brata Andetokumbo – Janis je podal, Thanasis pa zadel trojko – popeljala Grčijo do prvega vodstva na tekmi (10:13). Grki so nadaljevali dobro igro, minuto pred koncem tega dela igre so povedli z dvomestno prednostjo (12:22).\n\nHrvate vodi nekdanji odlični košarkar Damir Mulaomerović. Foto: EPA\n\nGrki so v drugi četrtini povišali prednost na +19 (21:40), na odmor pa so odšli s prednostjo 16 točk (30:46).\n\nPo vrnitvi na parket so Grki ohranjali prednost uvodnih pet minut tretje četrtine (45:62), nato pa je sledil njihov padec oziroma boljša igra Hrvatov. Ti so v treh minutah in pol ujeli Grke (62:65). Grki so ta del igre sklenili z miniserijo 0:5 (62:70).\n\nV zadnji četrtini so Grki vodstvo povišali na +10 (65:75). Po trojki Krunoslava Simona so Hrvati znižali zaostanek na štiri točke (73:77). Giannis Antetokounmpo in Dimitrios Agravanais sta zadela za + 7 Grčije (73:81). Hrvaški protinapad je po podaji Bojana Bogdanovića s polaganjem zaključil Jaleen Devon Smith (75:81). Po tehnični napaki Simona so Grki povišali prednost na 9 (75:84).\n\nHrvati se niso predali. Bogdanović s prodorom in zadetim prostim metom in še uspešen protinapad, ki ga je zaključil Smith (80:84), je grškega selektorja Dimitrisa Itudisa prisilil v minuto odmora. Simon je minuto in pol pred koncem hrvaško izbrano vrsto še bolj približal grški, na le koš zaostanka (82:84). Hrvati so zapravili priložnost za izenačenje oziroma vodstvo, če bi zadeli trojko. Grki so to takoj kaznovali z izjemno akcijo: Nick Calathes je podal prvemu zvezdniku Grčije, ki je zabil (82:86). Giannis (Janis) je nato blokiral met Smithu, stekel je v protinapad in zadel, nad njim so Hrvati storili še osebno napako (82:89). Končni izid je z zadeto trojko iz težkega položaja postavil Smith (85:89).\n\nNikola Jokić je bil prvi strelec Srbije z 19 točkami. Foto: EPA\n\nStotica Srbije\n\nSrbija, ki za številne velja za glavnega favorita za naslov prvaka, je Nizozemce odpravila s 100:76. Nikola Jokić, ki je igral 21 minut, je za Srbe dosegel 19 točk, eno manj je prispeval Vanja Marinković, Vasilije Micić pa je 15 točkam v 22 minutah dodal še 12 podaj. Pri Nizozemski je bil strelsko zelo razpoložen Worthy de Jong, ki je ob metu 11:14 (za tri 6:8) zbral 28 točk.\n\nItalijani brez težav proti Estoniji\n\nItalijani so brez težav opravili z Estonijo in jo premagali s 83:62. Simone Fontecchio je vpisal 19 točk, Kerr Kriisa jih je za Estonce dal 20. Znano je tudi, da italijanski zvezdnik Danilo Gallinari več mesecev ne bo mogel igrati, kot je danes sporočil njegov klub Boston Celtics, si je strgal križno vez v levem kolenu. Krilni igralec se verjetno ne bo vrnil na igrišča pred naslednjim letom.\n\nPetkove tekme\n\nSkupina C (Milano):\n\nUKRAJINA – VELIKA BRITANIJA\n\n90:61 (22:17, 20:15, 24:12, 24:17)\n\nMihajljuk 17, Len 13; Nelson 16.\n\nHRVAŠKA – GRČIJA\n\n85:89 (16:24, 14:22, 32:24, 23:19)\n\nSmith 23, Bogdanović 19, Simon 18; G. Antetokounmpo in Dorsey po 27, Agravanis 11.\n\nITALIJA – ESTONIJA\n\n83:62 (19:18, 31:15, 17:19, 14:10)\n\nFontecchio 19, Melli 17; Kriisa 20.\n\nSkupina D (Praga):\n\nIZRAEL – FINSKA\n\n* – podaljšek\n\n89:87 (16:27, 24:13, 21:18, 18:21) *\n\nAvdija 23, Ginat 13; Markkanen 33.\n\nPOLJSKA - ČEŠKA\n\n99:84 (29:18, 17:28, 23:17, 30:21)\n\nPonitka 26, Slaughter 23; Vesely 17.\n\nSRBIJA – NIZOZEMSKA\n\n100:76 (31:21, 20:17, 24:23, 25:15)\n\nJokić 19, Marinković 18; De Jong 28.",
    "Turčija Grčijo krivi za smrt šestih prebežnikov na morju": "Kot je sporočila, je na morju rešila skupno 73 prebežnikov, ki so pluli blizu turške jugozahodne obale.\n\nPo informacijah, ki naj bi jih turška obalna straža pridobila po pogovoru s prebežniki, je grška obalna straža prebežnikom pobrala dragocenosti in jih premestila na štiri plovila v bližini turških voda, poroča francoska tiskovna agencija AFP.\n\nPrebežniki so v nedeljo z lesenim čolnom izpluli iz libanonskega mesta Tripoli proti Italiji, v bližini otoka Rodos pa jim je zmanjkalo goriva in naj bi za pomoč zaprosili grške oblasti. Grška obalna straža je, namesto da bi jim nudila pomoč, domnevno pobrala dragocenosti in jih premestila na štiri plovila ter jih pustila v bližini turških voda, trdi turška stran.\n\nGrške oblasti redno zanikajo očitke Turčije, medijev, nevladnih organizacij, ne nazadnje pa tudi evropske komisarke za notranje zadeve Ylve Johansson o nezakonitem vračanju prebežnikov oziroma tako imenovane pushbacke (potiske nazaj). To je nezakonita praksa prisiljevanja prebežnikov, da zapustijo državo, ne da bi lahko zaprosili za azil.\n\nPo drugi strani so v preteklosti Atene Ankaro že večkrat obtožile, da ne spoštuje dogovora z EU-jem o migracijah iz leta 2016, v skladu s katerim mora Turčija v zameno za finančna sredstva, ki jih je prejela od EU-ja, ostreje nadzorovati svoje meje in nazaj sprejeti vse prebežnike, katerih prošnja za azil je bila v Grčiji zavrnjena.",
    "Grčija ovita v črnino, take ne bo več ...": "V 96. letu je umrla Irene Papas. Najbolj znana je bila po filmskih vlogah v šestdesetih letih prejšnjega stoletja.\n\nIgrala v filmih, kot so \"Z\", \"Grk Zorba\" in \"Navaronska topova\", vendar je največje priznanje v svoji karieri požela z igranjem junakinj grške tragedije.\n\nSmrt je v elektronskem sporočilu potrdil tiskovni predstavnik grškega ministrstva za kulturo. Vzroka smrti ni sporočil, a leta 2018 je bilo objavljeno, da je Papasova že pet let živela z Alzheimerjevo boleznijo.",
    "V Grčiji oktobrski računi za energijo nižji za 90 odstotkov": "V Grčiji oktobrski računi za energijo nižji za 90 odstotkov\n\nGrčija je ob energetski krizi za oktober napovedala novo pomoč državljanom, vredno 1,1 milijarde evrov. Znašala bo do 436 evrov na megavatno uro, s čimer bodo oktobrski računi za električno energijo in plin nižji do 90 odstotkov. Pomoč bo po načrtih dosegla 90 odstotkov gospodinjstev, je danes povedal grški minister za energetiko Kostas Skrekas.\n\nATENE > Kot je pojasnil Kostas Skrekas, bo država za paket iz proračuna odštela le 100 milijonov evrov, ostalo bodo financirali z dodatno obdavčitvijo energetskih podjetij. Z majem so morala začeti energetska podjetja v Grčiji namreč začeti plačevati 90-odstotni davek na vse dobičke, ki so nad povprečnimi vrednostmi iz preteklega leta.\n\nGrška vlada je pomoč pospremila s pozivom k varčevanju z energijo, varčevanje pa namerava tudi stimulirati. Tisti, ki bodo oktobra potrošili 15 odstotkov manj energije kot v enakem obdobju lani, bodo namreč nagrajeni z dodatnimi 50 evri.",
    "Srbija zmlela Finsko, Grčija zmagala brez Giannisa": "Slovenski košarkarji imajo po težkem nedeljskem porazu proti Bosni prost ponedeljek, ki so ga izkoristili za pripravo na naslednjega tekmeca. V torek bo to Nemčija. V ponedeljek se je igralo v skupinah C in D. Še neporaženi Srbi so že v prvem polčasu zmleli FInce (100:70), v skupini C so Hrvati premagali Estonce. Najboljši strelec tekme je bil novi član Cedevite Olimpije, Karlo Matković.\n\nSrbija je že v prvem polčasu zmlela presenečenje kvalifikacij za SP 2023 Finsko. Bilo je 62:34 in tako je bil drugi polčas samo še formalnost. Za končni izid 100:70 je bilo kar šest košarkarjev Srbije dvomestnih. Nikola Jokić je denimo igral 26 minut in imel 13 točk, 14 skokov in sedem asistenc. Po treh tekmah so Srbi neporaženi.\n\nOlimpijin novinec prvi strelec Hrvaške\n\nKarlo Matković je Estoniji nasul kar 17 točk. Foto: FIBA Hrvati so na prvi tekmi dneva v skupini C prišli do svoje druge zmage na prvenstvu. Na koncu so s 73:70 porazili Estonijo, ki pa je bila vse do konca v igri za zmago oziroma vsaj podaljšek, a so bili Estonci precej nenatančni pri izvajanju prostih metov. Najprej je Janari Joesaar devet sekund pred koncem zgrešil prosti met za izenačenje na 70:70, nato pa je pri zaostanku z 69:72 Siim-Sander Vene, ki je bil z 18 točkami najboljši strelec Estoncev, izkoristil le en prosti met. Zatem so skok dobili Hrvati, Dario Šarić pa je z enim zadetim prostim metom potrdil zmago Hrvatov. Estonci na drugi strani tako še naprej ostajajo brez zmage na evropskem prvenstvu. V hrvaški izbrani vrsti je bil s 17 točkami najboljši strelec Karlo Matković, Jaleen Smith jih je dodal 13.\n\nKostas Sloukas Foto: FIBA Tretjo zmago si je priigrala Grčija. Veliko Britanijo so premagali s 93:73. Pa prvi zvezdnik grške reprezentance Giannis Antetokounmpo sploh ni igral. Dobil je tekmo počitka. Zmaga je bila še toliko lažja, saj je skoraj popolno tekmo odigral Kostas Sloukas. Šele ob koncu tekme je zgrešil dva meta, sprva je bil stoodstoten - osem metov, osem košev. Tekmo je končal z 21 točkami (zadel je pet od šestih metov za tri).\n\nNapredovale bodo najboljše štiri reprezentance iz vsake skupine.\n\nEuroBasket 2022, skupinski del, 3. krog: Skupina C: Ponedeljek, 5. september, Milano:\n\nHrvaška : Estonija 73:70\n\nMatković 17, Šarić 15, 12 sk., Smith 13; Kotsar 17, Kullamae 14\n\n\n\nVelika Britanija : Grčija 77:93\n\nNelson 17, Hesson 13, Olaseni 8, 11 sk.; Slouskas 21, Papagiannis 17, Papanikolau 10, 7 sk.\n\n\n\nUkrajina : Italija 84:73\n\nMihajljuk 25, Sanon in Tkačenko po 17; Polonara 17, Fontecchio 14, SPissu 11 Lestvica:\n\n1. Ukrajina 3 - 6\n\n2. Grčija 3 - 6\n\n3. Hrvaška 3 - 5\n\n4. Italija 3 - 5\n\n5. Estonija 3 - 3\n\n6. Velika Britanija 3 - 3 Skupina D: Ponedeljek, 5. september, Praga:\n\nPoljska : Izrael 85:76\n\nSlaughter 24, Belcerowski 17, Cel 13, Ponitka 11, 9 sk., 7 as.; Zoosman 18, Madar 17\n\n\n\nČeška : Nizozemska 88:80\n\nVesely 24, 7 sk., Peterka 20, Kyzlink 12, 9 as.; Franke 22, De Jong 13, Edwards 12, 9 sk.\n\n\n\nSrbija : Finska 100:70\n\nNedović in Micić po 14, Jokić 13, 14 sk., Kalinić 13; Markannen 18, 7 sk., Maxhuni in Valtonen 10 Lestvica:\n\n1. Srbija 3 - 6\n\n2. Poljska 3 - 5\n\n3. Izrael 3 - 5\n\n4. Finska 3 - 4\n\n5. Češka 3 - 4\n\n6. Nizozemska 3 - 3\n\nPreberite še:",
    "Erdogan posvaril Grčijo zaradi domnevnih kršitev zračnega prostora nad Egejskim morjem": "Po navedbah Ankare je Grčija pred kratkim s sistemom zračne obrambe S-300 ruske izdelave nadlegovala izvidniška letala turške vojske, poročajo tuje tiskovne agencije.\n\n\"Grčija, poglej zgodovino. Če boste šli predaleč, boste plačali visoko ceno,\" je na razstavi obrambnih sistemov v turški črnomorski pokrajini Samsun dejal Erdogan in dodal, da bo Turčija, ko bo prišel čas, storila, kar je potrebno.\n\nIz Ankare so prejšnji teden sporočili, da je grški sistem zračne obrambe, nameščen na Kreti, \"nadlegoval\" turška letala, ki so letela v mednarodnem zračnem prostoru, poroča nemška tiskovna agencija DPA. Ankara je domnevno ravnanje označila za \"sovražno dejanje\", medtem ko so Atene, ki turško vojsko neredko obtožujejo preletavanja grških otokov, ravnanje zanikale.\n\nErdogan je Grčijo tudi obtožil, da je okupirala otoke v Egejskem morju, s čimer krši mirovne pogodbe, podpisane po prvi in drugi svetovni vojni. \"Grčiji lahko povemo le eno stvar: ne pozabite Izmirja,\" je dejal Erdogan, pri čemer je opozoril na konec grške okupacije tega mesta na zahodni obali Turčije, potem ko so ga turške sile leta 1922 znova zavzele.\n\nJunija je turški zunanji minister Mevlut Cavusoglu dejal, da bo Ankara izpodbijala suverenost Grčije nad egejskimi otoki, če bo ta tja še naprej pošiljala svoje vojake, navaja francoska tiskovna agencija AFP. Atene nasprotno trdijo, da so vojaki na otokih zato, da bi odvrnili plovila, ki se približujejo z zahodne turške obale.",
    "Mladi up Mure na posojo v Grčijo": "Grčija je bogatejša za novega nogometaša, ki prihaja iz Slovenije, saj se na jug balkanskega polotoka seli tudi Tarik Bagola. Devetnajstletnik bo odslej branil barve Makedonikosa.\n\n\n\nMladi branilec bo v predmestju Soluna predvidoma igral do konca aktualne sezone, kot posojen nogometaš Mure. Bagola je v začetku leta s črno-belimi podpisal pogodbo do konca sezone 2024/25, nato pa je pomlad kot posojen nogometaš preživel v Beltincih. V minuli sezoni je tekmovanje v 2. SNL sicer začel v dresu Krškega, za Posavce in Prekmurce pa je skupaj zbral 26 nastopov. Prav vse je odigral od prve do zadnje minute. Sedaj bo slovensko drugo ligo zamenjal za grško in bo na tamkajšnjih zelenicah nabiral izkušnje v tekmovanju, ki se bo uradno pričelo šele sredi oktobra.",
    "Švica z zmago v Zaragozi omogočila Portugalski skok na vrh": "Španija je po letu 2003 drugič izgubila na domači zelenici. Foto: Reuters\n\nŠpanija in Portugalska se bosta v torek pomerili za prvo mesto v skupini. Furia Roja je na domači zelenici klonila po skoraj štirih letih. Oktobra 2018 jo je nazadnje ugnala Anglija, nato pa na 22 tekmah ni izgubila.\n\nNa Romaredi v Zaragozi so gostje povedli v 21. minuti, ko je po podaji Rubena Vargas iz kota v kazenskem prostoru Manuel Akanji preskočil Cesarja Azpilicueto in z glavo žogo poslal za hrbet Unaija Simona.\n\nV 55. minuti se je po odličnem prodoru Marca Asensia odprlo veliko prostora na levi strani. Napadalec madridskega Reala je našel vtekajočega Jordija Albo, ki je z močnim udarcem matiral Yanna Sommerja. Toda izenačenje je trajalo le tri minute.\n\nŠvica je pot v mrežo znova našla po kotu. Akanji je tokrat podaljšal na bližnji vratnici, pred vrati pa se je najbolje znašel Breel Embolo, ki je goste popeljal v vodstvo.\n\nDiogo Dalot je dosegel prva dva gola za reprezentanco. Foto: Reuters\n\nPortugalci so v Pragi povedli v 33. minuti, ko je Diogo Dalot po prodoru na desni strani našel Bruna Fernandesa, ki je podal v sredino proti Cristianu Ronaldu, toda ta do žoge ni mogel. Na drugi strani jo je dobil Rafael Leao, ki jo je poslal v sredino, tam pa jo je v mrežo pospravil Dalot.\n\nDruga minuta sodnikovega dodatka prvemu polčasu je tekla, ko so gostje povišali prednost. Po dolgi akciji je z leve strani žogo pred vrata poslal Mario Rui, Bruno Fernandes pa jo je spravil za hrbet Tomaša Vaclika. Češka je imela še v prvem polčasu lepo priložnost za znižanje zaostanka, saj je v kazenskem prostoru z roko igral Ronaldo. Enajstmetrovko je izvedel Patrik Schick, toda žoga je zadela prečko in zletela prek vrat.\n\nV 52. minuti Dalot dosegel še svoj drugi reprezentančni gol, ko je z razdalje z levico presenetil Vaclika. Končni izid je pol ure kasneje rezervist Diogo Jota. Ricardo Horta je izvedel kot, v skoku je bil najvišji Ronaldo, ki je z glavo podaljšal do Jote, ta pa jo je z glavo preusmeril v mrežo.\n\nLiga narodov 5. krog, liga A, skupina 2:\n\nČEŠKA - PORTUGALSKA 0:4 (0:2)\n\nDalot 33., 52., Fernandes 45. + 2, Diogo Jota 82.\n\nSchick (Češka) je ob koncu 1. polčasa zapravil 11-metrovko.\n\nŠPANIJA - ŠVICA 1:2 (0:1)\n\nAlba 55.; Akanji 21., Embolo 58.\n\nVrstni red: Portugalska 10, Španija 8, Švica 6, Češka 4.\n\nLiga B, skupina 1:\n\nARMENIJA - UKRAJINA 0:5 (0:1)\n\nTimčik 22., Zubkov 57., Dovbik 69., 84., Ignatenko 81.\n\nŠKOTSKA - IRSKA 2:1 (0:1)\n\nHendry 50., Christie 81./11-m; Egan 18.\n\nVrstni red: Škotska 12, Ukrajina 10, Irska 4, Armenija 3.\n\nLiga B, skupina 2:\n\nIZRAEL - ALBANIJA 2:1 (0:0)\n\nWeissman 46., Baribo 92.; Uzuni 88.\n\nVrstni red: Izrael 8, Islandija 3, Albanija 1.\n\nLiga C, skupina 2:\n\nSEVERNA IRSKA - KOSOVO 2:1 (0:0)\n\nWhyte 82., Magennis 93.; Muriqi 58.\n\nCIPER - GRČIJA 1:0 (1:0)\n\nTzionis 18.\n\nVrstni red: Grčija 12, Kosovo 6, Severna Irska in Ciper po 5.",
    "Slovenski nogometni portal na najdi.si novicah": "",
    "VIDEO: Grčija raj za reprezentante, odločil tudi Kurtić": "",
    "Posledica slovenskega poloma na Eurobasketu ... Uh, kaj se dogaja s Slovenijo, Španci pa na pragu zgodovine!": "STA 0 26.09.2022 12:40:17 26.09.202212:40:17\n\nPosledica slovenskega poloma na Eurobasketu ... Uh, kaj se dogaja s Slovenijo, Španci pa na pragu zgodovine!\n\nalesfevzer.com\n\nSlovenska moška reprezentanca v košarki, ki je na nedavnem evropskem prvenstvu kot branilka naslova izgubila v četrtfinalu, je na septembrski lestvici Mednarodne košarkarske zveze (Fiba) izgubila dve mesti in je zdaj sedma reprezentanca na svetu. Na prvih treh mestih so ostale reprezentance ZDA, Španije in Avstralije.",
    "Šokantno slovo prvih favoritov!": "V osmini finala evropskega prvenstva se je zgodilo veliko presenečenje.\n\nZaenkrat največje presenečenje EuroBasketaso pripravili Italijani, ki so na kolena položili za mnoge navijače in stavnice prve favorite turnirja - Srbe (94:86). Naši zahodni sosedi se bodo v četrtfinalu udarili s Francijo, zmagovalec tega dvoboja se bo v polfinalu nato srečal z boljšim iz obračuna med Slovenijo in Poljsko.\n\nNikola Jokić je dosegel 32 točk in 13 skokov, a to ni pomagalo \"orlom\". Za Italijo je Marco Spissu zbral 22 točk in šest podaj, Nicolò Melli pa 21 točk in šest skokov.\n\nTudi prvi dve nedeljski tekmi sta se končali z identičnim rezultatom. Finci so na krilih izjemnega Laurija Markkanena, ki je zbral 43 točk, premagali Hrvaško (94:86). Izenačeno tekmo so severnjaki v svoj prid obrnili v zadnjih minutah.\n\nTekmeci Slovenije v četrtfinalu bodo Poljaki, ki so v sosedskem obračunu porazili Ukrajince (94:86). Ključna za uspeh sta bila A.J. Slaughter s 24 točkami in Mateusz Ponitka z 22 točkami in devetimi skoki.\n\nGrki so z veliko težavami ugnali Češko (94:88). Slednja je vodila skozi velik del obračuna, v zadnjem delu pa je favorizirana ekipa na čelu z zvezdnikom Giannisom Antetokounmpom, ki je vpisal 27 točk in deset skokov, stvari postavila na svoje mesto.\n\nPARI ČETRTFINALA:\n\nSlovenija - Poljska\n\nFrancija - Italija\n\nŠpanija - Finska\n\nNemčija - Grčija\n\nEuroBasket, osmina finala:\n\nSrbija - Italija 86:94 (28:20, 23:25, 17:21, 18:28)\n\nJokić 32 (13 sk); Spissu 22 (6 as), Melli 21 (6 sk).\n\nFinska - Hrvaška 94:86 (20:21, 25:22, 22:22, 27:21)\n\nMarkkanen 43 (9 sk); Bogdanović 23.\n\nUkrajina - Poljska 86:94 (21:24, 24:18, 22:27, 19:25)\n\nBobrov 15; Slaughter 24, Ponitka 22 (9 sk, 6 as).\n\nGrčija - Češka 94:88 (20:20, 21:25, 22:22, 31:21)\n\nG. Antetokounmpo 27 (10 sk, 5 as), Vesely 21.\n\nTurčija - Francija 86:87* (11:18, 24:25, 22:6, 20:28, 9:10)\n\nTuncer 22; Gober 20 (17 sk).\n\nSlovenija - Belgija 88:72 (24:19, 20:22, 19:19, 25:12)\n\nDončić 35 (5 sk, 5 as); Lecomte 16, Gillet 15 (10 sk).\n\nNemčija - Črna gora 85:79 (19:10, 29:14, 19:26, 18:29)\n\nSchröder 22 (8 as); Perry 25 (6 as), Dubljević 22 (7 sk).\n\nŠpanija - Litva 102:94* (19:20, 21:25, 23:23, 20:15, 19:11)\n\nBrown 28 (8 as), W. Hernangomez 21 (8 sk); Kuzminskas 18.\n\n* - po podaljšku",
    "Srbi na krilih Aleksandra Mitrovića povozili Švede, zdaj je jasno, kaj Slovenija potrebuje v Stockholmu": "Po zmagi nad Norveško v Stožicah (2:1) in ob porazu Švedske v Beogradu (1:4) Slovenija za obstanek v drugi ligi narodov v zadnjem krogu ne sme izgubiti. V torek ob 20.45 se bo v Stockholmu merila s Švedsko, ki za razliko od izbrancev Matjaža Keka potrebuje vse tri točke.\n\nSlovenija je s prvo zmago v ligi narodov naredila velik korak k obstanku v ligi B, v kateri nastopa prvič. Na lestvici skupine 4 se je odlepila od zadnjega mesta in prehitela Švedsko, ki je v petem krogu izgubila proti Srbiji z 1:4. Slovenija ima pet točk, Švedska pa tri.\n\nŠvedi so sicer v Beogradu povedli v 15. minuti po zadetku Viktorja Claessona, a je nato stvari v svoje roke vzel Aleksandar Mitrović, ki je v naslednje pol ure dosegel tri zadetke. Prvega v 18. minuti, drugega tik ob koncu polčasa, tretjega pa v 50. minuti.\n\nNa vrhu skupine 4 sta z desetimi točkami izenačena Norveška in Srbija. Prvo tekmo v Beogradu je dobila Norveška z 1:0, dvoboj za prvo mesto in napredovanje v elitno ligo pa bo v torek v Oslu.\n\nHud spodrsljaj pred domačimi gledalci v Zaragozi si je v boju za mesto na zaključnem turnirju najboljše četverice lige narodov privoščila Španija. Izgubila je proti Švici 1:2, kar pomeni, da bo morala za osvojitev prvega mesta v zadnjem krogu v torek v gosteh premagati Portugalsko.\n\nSlednja je na Češkem zanesljivo prišla do treh točk. Dvakrat je mrežo zatresel Diogo Dalot, po enkrat pa Bruno Fernandes in Diogo Jota.\n\nLIGA A:\n\n\n\nSkupina 1\n\nHrvaška - Danska 2:1 (0:0)\n\nFrancija - Avstrija 2:0 (0:0)\n\nLestvica:\n\n1. Hrvaška 5 3 1 1 5:5 10\n\n2. Danska 5 3 0 2 7:5 9\n\n3. Francija 5 1 2 2 5:5 5\n\n4. Avstrija 5 1 1 3 5:7 4\n\n\n\nSkupina 2\n\nŠpanija - Švica 1:2 (0:1)\n\nČeška - Portugalska 0:4 (0:2)\n\nLestvica:\n\n1. Portugalska 5 3 1 1 11:2 10\n\n2. Španija 5 2 2 1 7:5 8\n\n3. Švica 5 2 0 3 4:8 6\n\n4. Češka 5 1 1 3 4:11 4\n\n\n\nSkupina 3\n\nNemčija - Madžarska 0:1 (0:1)\n\nItalija - Anglija 1:0 (0:0)\n\nLestvica:\n\n1. Madžarska 5 3 1 1 8:3 10\n\n2. Italija 5 2 2 1 6:7 8\n\n3. Nemčija 5 1 3 1 8:6 6\n\n4. Anglija 5 0 2 3 1:7 2\n\n\n\nSkupina 4\n\nBelgija - Wales 2:1 (2:0)\n\nPoljska - Nizozemska 0:2 (0:1)\n\nLestvica:\n\n1. Nizozemska 5 4 1 0 13:6 13\n\n2. Belgija 5 3 1 1 11:7 10\n\n3. Poljska 5 1 1 3 5:12 4\n\n4. Wales 5 0 1 4 6:10 1\n\n\n\nLIGA B:\n\nSkupina 1\n\nArmenija - Ukrajina 0:5 (0:1)\n\nŠkotska - Irska 2:1 (0:1)\n\nLestvica:\n\n1. Škotska 5 4 0 1 11:5 12\n\n2. Ukrajina 5 3 1 1 10:4 10\n\n3. Irska 5 1 1 3 5:5 4\n\n4. Armenija 5 1 0 4 2:14 3\n\n\n\nSkupina 2\n\nIzrael - Albanija 2:1 (0:0)\n\nLestvica:\n\n1. Izrael 4 2 2 0 8:6 8\n\n2. Islandija 3 0 3 0 5:5 3\n\n3. Albanija 3 0 1 2 4:5 1\n\n4. Rusija 0 0 0 0 0:0 0\n\n\n\nSkupina 3\n\nBosna in Hercegovina - Črna gora 1:0 (1:0)\n\nFinska - Romunija 1:1 (1:0)\n\nLestvica:\n\n1. BiH 5 3 2 0 7:4 11\n\n2. Črna gora 5 2 1 2 6:4 7\n\n3. Finska 5 1 2 2 6:6 5\n\n4. Romunija 5 1 1 3 2:7 4\n\n\n\nSkupina 4\n\nSlovenija - Norveška 2:1 (0:0)\n\nSrbija - Švedska 4:1 (2:1)\n\nLestvica:\n\n1. Srbija 5 3 1 1 11:5 10\n\n2. Norveška 5 3 1 1 7:5 10\n\n3. Slovenija 5 1 2 2 5:9 5\n\n4. Švedska 5 1 0 4 6:10 3\n\n\n\nLIGA C:\n\nSkupina 1\n\nLitva - Ferski otoki 1:1 (1:1)\n\nTurčija - Luksemburg 3:3 (2:2)\n\nLestvica:\n\n1. Turčija 5 4 1 0 17:3 13\n\n2. Luksemburg 5 2 2 1 8:7 8\n\n3. Ferski otoki 5 1 2 2 5:9 5\n\n4. Litva 5 0 1 4 2:13 1\n\n\n\nSkupina 2\n\nSeverna Irska - Kosovo 2:1 (0:0)\n\nCiper - Grčija 1:0 (1:0)\n\nLestvica:\n\n1. Grčija 5 4 0 1 7:1 12\n\n2. Kosovo 5 2 0 3 6:7 6\n\n3. Severna Irska 5 1 2 2 6:7 5\n\n4. Ciper 5 1 2 2 3:7 5\n\n\n\nSkupina 3\n\nKazahstan - Belorusija 2:1 (1:1)\n\nSlovaška - Azerbajdžan 1:2 (0:1)\n\nLestvica:\n\n1. Kazahstan 5 4 1 0 8:3 13\n\n2. Azerbajdžan 5 2 1 2 4:4 7\n\n3. Slovaška 5 2 0 3 4:5 6\n\n4. Belorusija 5 0 2 3 1:5 2\n\n\n\nSkupina 4\n\nGruzija - Severna Makedonija 2:0 (1:0)\n\nBolgarija - Gibraltar 5:1 (2:1)\n\nLestvica:\n\n1. Gruzija 5 4 1 0 14:2 13\n\n2. Severna Makedonija 5 2 1 2 7:6 7\n\n3. Bolgarija 5 1 3 1 9:8 6\n\n4. Gibraltar 5 0 1 4 2:16 1\n\n\n\nLIGA D:\n\nSkupina 1\n\nLatvija - Moldavija 1:2 (0:2)\n\nLihtenštajn - Andora 0:2 (0:1)\n\nLestvica:\n\n1. Latvija 5 4 0 1 12:3 12\n\n2. Moldavija 5 3 1 1 8:6 10\n\n3. Andora 5 2 1 2 5:6 7\n\n4. Lihtenštajn 5 0 0 5 1:9 0\n\n\n\nSkupina 2\n\nEstonija - Malta 2:1 (1:0)\n\nLestvica:\n\n1. Estonija 3 3 0 0 6:2 9\n\n2. Malta 4 2 0 2 5:4 6\n\n3. San Marino 3 0 0 3 0:5 0",
    "Zakaj je ključno, da Slovenija premaga Francijo? Ta izračun pove vse!": "Slovenija bi si z zmago nad Francijo zagotovila prvo mesto v skupini, kar bi se lahko izkazalo za ključnega pomena, če se želimo vsaj do polfinala izogniti dvema največjima konkurentoma.\n\nSlovenija je po ugodnih razpletih prejšnjih torkovih tekem že pred obračunom z Nemčijo vedela, da ima nastop v izločilnih bojih Eurobasketa 2022 že zagotovljen. Toda evropski prvaki se seveda s tem niso zadovoljili, temveč so sredi polne dvorane v Kölnu prikazali odlično partijo ter premagali domačo Nemčijo, s tem pa si tudi zagotovili, da še naprej držijo svojo usodo v skupini popolnoma v svojih rokah, saj skupaj z Nemčijo in Francijo s tremi zmagami in porazom zasedajo vrh skupine.\n\nPred zadnjim krogom so se namreč pojavili številni izračuni, katero mesto bi Slovenija osvojila v primeru različnih razpletov zadnjih treh tekem skupine B. Toda dejstvo je morda dosti enostavnejše, kot se zdi. Če Slovenija v zadnjem krogu premaga Francijo, bo osvojila prvo mesto, ne glede na razplet preostalih tekem naših nasprotnikov v skupini. In kaj prinaša prvo mesto v skupini? Zakaj je tako pomembno?\n\nPomembno je že zaradi tega, ker se Slovenija križa v osmini finala s skupino A, kjer situacija zaenkrat še ni jasna, trenutno pa prvi dve mesti držita Španija in Turčija. Če Slovenija konča na prvem mestu, se tako zagotovo izogne tema dvema reprezentancama. Nasprotnika bi tako dobili iz četverice Črna Gora, Belgija, Bolgarija in Gruzija, odvisno od tega, katera ekipa bi zaključila na prvem mestu. Če Slovenija ne konča na prvem mestu, pa se prav lahko zgodi, da nas čaka katera izmed dveh na papirju najmočnejših reprezentanc skupine A, ki se bosta danes udarili za prvo mesto v skupini.\n\nProfimedia\n\nA še pomembnejše bi bilo prvo mesto v skupini iz vidika četrtfinalnih parov. Takrat se namreč skupina B prvič križa tudi s skupinama C in D, v katerih se po napovedih pred prvenstvom nahajata dve najmočnejši reprezentanci ter najtežji konkurentki Sloveniji pri poizkusu obrambe naslova, Grčija in Srbija.\n\nZa obe edini še neporaženi ekipi tega svetovnega prvenstva se pričakuje, da bosta namreč zasedli prvi mesti v svojih skupinah. Grčija si je slednje že zagotovila, ne glede na to, kako se konča njena zadnja tekma proti Estoniji. Tudi od Srbije pa se pričakuje, da bo na zadnji tekmi premagala Poljsko in tako zadržala prvo mesto v skupini. Ker je torej za pričakovati, da bosta Srbija in Grčija vstopil v izločilne boje s prvega mesta v skupini, mora tudi Slovenija končati na prvem mestu, če se želi z omenjenima nasprotnikoma pomeriti šele v polfinalu. Če bi teoretično torej omenjene tri na papirju najmočnejše reprezentance prvenstva (upamo, da Francozi ne zamerijo) vse osvojile prvo mesto in nato zmagovale v izločilnih bojih, bi Slovenija šele v polfinalu naletela na Srbijo in v finalu na Grčijo. Če Slovenija konča skupino na prvem mestu, tako na omenjeni reprezentanci v nobenem primeru ne more naleteti pred boji za medaljo.\n\nSlovenci sicer stalno poudarjajo, da jim ni pomeben nasprotnik ter da gredo iz tekme v tekmo in da jim je pomembna le njihova igra. A vseeno bi bila prava škoda za košarko, če bi se tako kvalitetne ekipe, kot so Slovenija, Grčija in Srbije medsebojno izločile še pred polfinalnimi dvoboji in borbo za medalje. Zato je morda celo ključno, da Slovenija premaga Francijo in si na stežaj odpre vrata boja za medalje. Sicer pa, kdo si ne bi z zmago želel zaključiti skupinskega dela?\n\nIzračuni za Slovenijo pred zadnjim krogom:\n\nSlovenija v primeru zmage nad Francijo osvoji 1. mesto v skupini B.\n\nČe Slovenija tekmo proti Franciji izgubi, ob tem pa Madžarska premaga Nemčijo, bo Slovenija v drugi del tekmovanja napredovala kot druga ekipa skupine B, ne glede na razplet preostalih tekem.\n\nČe Slovenija tekmo proti Franciji izgubi, ob tem pa bosta zmagali Litva in Nemčija, bo Slovenija v drugi del tekmovanja napredovala kot tretja ekipa skupine B.\n\nČe Slovenija tekmo proti Franciji izgubi, ob tem pa bosta zmagali BiH in Nemčija, bo Slovenija v drugi del tekmovanja napredovala kot četrta ekipa skupine B.\n\nTekma s Francijo je sicer izjemno izenačena in dramatična. Tik pred koncem prvega polčasa so Franzoci poškodovali Luko Dončića. V skoku za odbito žogo je Vincent Poirier silovito v glavo udaril Dončića, ki je potreboval pomoč zdravniške službe. Najboljši slovenski košarkar je 38 sekund pred koncem odšel v slačilnico. Več na tej povezavi.",
    "Francoski selektor dodal sol na slovenske rane: \"Tako pač ne gre ...\"": "Selektor francoske košarkarske reprezentance je komentiral izpad favoritov na EuroBasketu.\n\nFrancoski selektor Vincent Collet, ki je v skupinskem delu tekmovanja razburil z oceno sojenja na tekmi s Slovenijo, je komentiral presenetljiv potek letošnjega prvenstva, na katerem se nobeni izmed treh favoriziranih reprezentanc ni uspelo vmešati v boj za odličja.\n\nMednarodna košarkarska zveza (Fiba) je namreč pred začetkom EuroBasketa objavila seznam favoritov za zlato medaljo. Na prvem mestu je pristala Srbija, Slovenija je bila druga, Grčija pa tretja.\n\nSrbi so v osmini finala presenetljivo izgubili z Italijani, Slovenci so v četrtfinalu povsem nepričakovano klonili proti Poljakom, Grke pa so v tekmi za polfinale nadigrali Nemci.\n\nS tem so se od tekmovanja predčasno poslovili tudi trije največji zvezdniki prvenstva - Luka Dončić (Slovenija), Nikola Jokič (Srbija) in Giannis Antetokounmpo (Grčija).\n\nEpa\n\nFrancoski selektor je v navezavi na osip favoritov namignil, da se je omenjeni trojici pripisovalo (pre)veliko težo, na parketu pa je na koncu prevladala moštvena kemija.\n\n\"Slovenija, Grčija in Srbija so bile kandidatke za zmago, toda kandidatov je bilo še precej več. Če vprašate mene, je bilo v igri za medalje vsaj sedem ali osem reprezentanc,\" je prepričan Collet.\n\n\"Grčija na primer, je imela zelo visoke ambicije. Giannis Antetokounmpo je izjemen košarkar, vendar smo se lahko na lastne oči prepričali, da to ni bilo dovolj. V evropski košarki je pač tako, da je v ospredju vedno ekipa.\"\n\n\"Ne moreš graditi rezultata na enem igralcu, ne glede na to, kako dober je ta košarkar. To se je potrdilo v primeru teh treh reprezentanc,\" je bil neposreden Collet.",
    "Znano, kje bodo Slovenci branili evropsko srebro": "Termometer prikaže, kako vroč je članek. Skupni seštevek je kombinacija števila klikov in komentarjev.\n\nNaslednje evropsko odbojkarsko prvenstvo za moške bo potekalo od 28. avgusta do 16. septembra 2023 v Italiji, Severni Makedoniji, Bolgariji in Izraelu, je sporočila Evropska odbojkarska zveza (Cev), poroča tiskovna agencija Tanjug iz Srbije.\n\nČetrtfinala bodo potekala v Italiji in Bolgariji, polfinala in tekmi za medalji pa v Italiji.\n\nPoleg organizatorjev predtekmovalnih turnirjev bodo na prvenstvu igrale Slovenija, Poljska, Srbija, Nizozemska, Nemčija, Češka, Francija, Ukrajina, Turčija, Finska, Belgija, Portugalska, Grčija, Španija, Romunija, Švica, Danska, Črna gora in Estonija.\n\nCev je danes objavil tudi gostitelje EP za ženske (od 15. avgusta do 3. septembra 2023). To so Belgija, Nemčija, Italija in Estonija.\n\nČetrtfinale bodo igrali v Belgiji in Italiji, zaključni boji pa bodo v Belgiji.\n\nPoleg domačinov bodo nastopile Slovenija, Srbija, Turčija, Nizozemska, Poljska, Francija, Švedska, Bolgarija, Hrvaška, Češka, Ukrajina, Slovaška, BiH, Grčija, Španija, Romunija, Madžarska, Finska in Azerbajdžan.\n\nŽreb predtekmovalnih skupin za obe prvenstvi bo 16. novembra v Neaplju. Reprezentance bodo razdeljene v šestčlanske skupine, v izločilne boje pa bodo napredovale po štiri najboljše iz vsake skupine.\n\nPreberite še:",
    "Konec velikih sanj Madžarov, strelska poslastica na Otoku": "Kapetan Hrvaške Luka Modrić je popeljal \"ognjene\" v vodstvu na Dunaju že v 6. minuti, a so Avstrijci izenačili že tri minute pozneje.\n\nKapetan Hrvaške Luka Modrić je popeljal \"ognjene\" v vodstvu na Dunaju že v 6. minuti, a so Avstrijci izenačili že tri minute pozneje. Foto: Guliverimage\n\nZačel se je zadnji krog lige narodov. V skupini A3 je prvo mesto in vstopnico za zaključni turnir po zmagi z 2:0 nad Madžarsko osvojila Italija, na drugem obračunu skupine pa sta se Anglija in Nemčija razšli z remijem (3:3). Kot prvi sta se na zaključni turnir, kjer se bodo junija 2023 potegovali za lovoriko, že v nedeljo uvrstili Hrvaška in Nizozemska. \"Ognjeni\" so na Dunaju pred kar 20 tisoč hrvaškimi navijači premagali Avstrijo in zadržali prednost pred Dansko, ki je bila še drugič letos boljša od Francije. Sosedski derbi med Nizozemsko in Belgijo je pripadel gostiteljem. Slovenija se bo za obstanek v skupini B potegovala v torek. Kekova četa potrebuje za ohranitev tretjega mesta na Švedskem vsaj točko.\n\nTretja izvedba lige narodov gre počasi h koncu. Slovenija letos prvič nastopa v drugi kakovostno najmočnejši skupini, po petih krogih pa je v družbi Srbije, Norveške in Švedske osvojila pet točk, kar zadošča za tretje mesto. Če ga bo hotela ubraniti, bo morala v torek v Solni, kjer gostuje pri Švedih, ostati neporažena. Izbranci Matjaža Keka odhajajo v Skandinavijo dobro razpoloženi. V soboto so v polnih Stožicah premagali Norveško (2:1), mladi as Benjamin Šeško pa je v obračunu napadalcev zasenčil svetovnega zvezdnika Erlinga Brauta Haalanda. Posavec je prispeval zadetek in podajo, prvi gol za Slovenijo pa je prispeval Andraž Šporar. Ljubljančana zaradi kazni rumenih kartonov v torek ne bo na igrišču, zaradi podobnega razloga ne bo smel nastopiti tudi Jasmin Kurtić.\n\nV torek bosta za prvo mesto v skupini B4 obračunali Norveška in Srbija. Vikingi so zaradi zmage v Beogradu (1:0) v prednosti, tako da jim za prvo mesto, s tem pa tudi napredovanje v elitno skupino A, zadošča že točka. V Oslu se obeta obračun najboljših strelcev lige narodov, Erlinga Haalanda (6 zadetkov) in Aleksandra Mitrovića (5).\n\nLiga narodov, 6. krog: Liga B:\n\nSkupina 4:\n\nTorek, 27. september:\n\n20.45 Norveška – Srbija\n\n20.45 Švedska – Slovenija Lestvica:\n\n1. Srbija 5 tekem – 10 točk\n\n2. Norveška 5 – 10\n\n3. Slovenija 5 – 5\n\n4. Švedska 5 – 3\n\nItalijani končali sanje Madžarov\n\nDanes je bilo zelo zanimivo v Budimpešti. V skupini A3 si je v zadnjem krogu vstopnico za zaključni turnir v neposrednem obračunu z zmago nad Madžarsko z 2:0 zagotovila Italija. Madžarska je bila po petih krogih presenetljivo najboljša ekipa v skupini A3, na koncu pa se je morala zadovoljiti z drugim mestom, za kaj več bi sicer Madžarom zadoščal že remi. Za zmago Italijanov Giacomo Raspadori in Federico Dimarco.\n\nItalijani so bili boljši od Madžarov. Foto: Reuters\n\nOd elitne skupine lige narodov se poslavlja Anglija, ki je v zadnjem krogu na Wembleyju s 3:3 remizirala z Nemčijo. Varovanci Hansija Flicka, ki so v prejšnjem krogu doživeli prvi poraz pod njegovim vodstvom, so tekmo bolje odprli in so v 67. minuti vodili že z 2:0, a je Anglija nato v razmaku enajstih minut celo povedla s 3:2. Končni izid 3:3 je v 87. minuti postavil Kai Havertz.\n\nV torek se bo odločalo o najboljšem tudi v skupini A2. Vodilni Portugalski bo skušala prekrižati načrte Španija. Obeta se vroč sosedski spopad v Bragi, Španci pa za skok na prvo mesto potrebujejo nujno zmago.\n\nKot prva na zaključni turnir Hrvaška in Nizozemska\n\nLe sedem minut po vstopu v igro je zadetek za Hrvaško dosegel Marko Livaja in si prislužil čestitke kapetana Luke Modrića. Foto: Reuters V nedeljo se je o zmagovalcih odločalo v dveh skupinah iz najmočnejše divizije A. Vodilna Hrvaška je v skupini A1 na Dunaju premagala Avstrijo (3:1), se ji maščevala za visok poraz v Osijeku (0:3), po zaslugi že četrte zaporedne zmage v ligi narodov pa je zadržala prvo mesto in se uvrstila na zaključni turnir.\n\nHrvaško je že v 6. minuti popeljal v vodstvo zimzeleni kapetan Luka Modrić, a veselje svetovnih podprvakov, ki jih je na stadionu Ernst Happel bodrilo 20 tisoč glasnih hrvaških navijačev, ni trajalo dolgo. Christoph Baumgartner je le tri minute pozneje izenačil, nato so gostitelji še nekajkrat nevarno ogrozili vrata gostov, a se je izkazal hrvaški vratar Dominik Livaković. V drugi polovici drugega polčasa so Hrvati po zadetkih rezervista Marka Livaje, soigralca Jana Mlakarja pri splitskem Hajduku, ter Dejana Lovrena prišli do prepričljive zmage.\n\nDancem ni pomagala še ena zmaga nad svetovnimi prvaki\n\nAndreas Olsen je tik pred koncem prvega polčasa podvojil prednost Danske, ki je premagala svetovne prvake z 2:0. Foto: Reuters Zaključni turnir lige narodov bo potekal junija 2023, na njem pa se bodo štiri zmagovalke A skupin potegovale za lovoriko, ki jo je nazadnje osvojila Francija. Slednja se je letos komaj rešila izpada iz druščine najboljših. Danska jo je še drugič letos ugnala. V Köbenhavnu je zmagala z 2:0, oba zadetka pa sta bila dosežena še v prvem polčasu. Če bi Avstrija v nedeljo ugnala Hrvaško, bi tako galski petelini šli po stopinjah Anglije in izpadli iz skupine A.\n\nPoleg Hrvaške si je nastop na zaključnem turnirju zagotovila še Nizozemska. Še drugič letos je premagala sosedo Belgijo. Zmagoviti zadetek je dosegel branilec Liverpoola Virgil Van Dijk, Poljska pa je na drugi tekmi v gosteh odpravila Wales.\n\nLiga narodov, 6. krog: Liga A:\n\nSkupina 1:\n\nNedelja, 25. september:\n\nAvstrija : Hrvaška 1:3 (1:1)\n\nBaumgartner 9.; Modrić 6., Livaja 69., Lovren 72.\n\n\n\nDanska : Francija 2:0 (2:0)\n\nDolberg 34., Olsen 39. Lestvica:\n\n1. Hrvaška* 6 tekem – 13 točk\n\n2. Danska 6 – 12\n\n3. Francija 6 – 5\n\n4. Avstrija** 6 – 4 Skupina 2:\n\nTorek, 27. september:\n\n20.45 Portugalska – Španija\n\n20.45 Švica – Češka Lestvica:\n\n1. Portugalska 5 – 10\n\n2. Španija 5 – 8\n\n3. Švica 5 – 6\n\n4. Češka 5 – 4 Skupina 3:\n\nPonedeljek, 26. september:\n\nAnglija : Nemčija 3:3 (0:0)\n\nShaw 72., Mount 75., Kane 83./11-m; Gündogan 52./11-m., Havertz 67., 87. Madžarska : Italija 0:2 (0:1)\n\nRaspadori 27., Dimarco 52. Lestvica:\n\n1. Italija* 6 – 11\n\n2. Madžarska 6 – 10\n\n3. Nemčija 6 – 7\n\n4. Anglija** 6 – 3 Skupina 4:\n\nNedelja, 25. september:\n\nNizozemska : Belgija 1:0 (0:0)\n\nVan Dijk 73.\n\n\n\nWales : Poljska 0:1 (0:0)\n\nSwiderski 58. Lestvica:\n\n1. Nizozemska* 6 – 16\n\n2. Belgija 6 – 10\n\n3. Poljska 6 – 7\n\n4. Wales 6 – 1 Liga B:\n\nSkupina 1:\n\nTorek, 27. september:\n\n20.45 Irska – Armenija\n\n20.45 Ukrajina – Škotska Lestvica:\n\n1. Škotska 5 – 12\n\n2. Ukrajina 5 – 10\n\n3. Irska 5 – 4\n\n4. Armenija 5 – 3 Skupina 2:\n\nTorek, 27. september:\n\n20.45 Albanija – Islandija Lestvica:\n\n1. Izrael* 4 – 8\n\n2. Islandija 3 – 3\n\n3. Albanija 3 – 1\n\n4. Rusija / Skupina 3:\n\nPonedeljek, 26. september:\n\nČrna gora : Finska 0:2 (0:0)\n\nAntman 47., Kallman 53. R.K.: Tomašević 17./Črna gora Romunija : Bosna in Hercegovina 4:1 (1:0)\n\nMan 38., Puscas 73., 86., Ratiu 79.; Džeko 77. Lestvica:\n\n1. BiH* 6 – 11\n\n2. Finska 6 – 8\n\n3. Črna gora 6 – 7\n\n4. Romunija** 6 – 7 Liga C:\n\nSkupina 1:\n\nNedelja, 25. september:\n\nFerski otoki : Turčija 2:1 (0:0)\n\nDavidsen 51., Edmundsson 59.; Gürler 89.\n\n\n\nLuksemburg : Litva 1:0 (0:0)\n\nRodrigues 89. Lestvica:\n\n1. Turčija* 6 – 13\n\n2. Luksemburg 6 – 11\n\n3. Ferski otoki 6 – 8\n\n4. Litva** 6 – 1 Skupina 2\n\nTorek, 27. september:\n\n20.45 Grčija – Severna Irska\n\n20.45 Kosovo – Ciper Lestvica:\n\n1. Grčija* 5 – 12\n\n2. Kosovo 5 – 6\n\n3. Severna Irska 5 – 5\n\n4. Ciper 5 – 5 Skupina 3:\n\nNedelja, 25. september:\n\nAzerbajdžan : Kazahstan 3:0 (0:0)\n\nMarochkin 66./ag., Ozobić 74., Nuriev 90.; R.K.: Alip 35./Kazahstan\n\n\n\nSlovaška : Belorusija 1:1 (0:1)\n\nZrelak 65.; Bakhar 45. Lestvica:\n\n1. Kazahstan* 6 – 13\n\n2. Azerbajdžan 6 – 10\n\n3. Slovaška 6 – 7\n\n4. Belorusija** 6 – 3 Skupina 4:\n\nPonedeljek, 26. september:\n\nGibraltar : Gruzija 1:2 (0:1)\n\nAnnesley 75.; Kvaratskhelia 19./11-m, Tsitaishvili 48. Severna Makedonija : Bolgarija 0:1 (0:0)\n\nDespodov 50. R.K.: Todoroski 14./Severna Makedonija Lestvica:\n\n1. Gruzija 6* – 16\n\n2. Bolgarija 6 – 9\n\n3. Severna Makedonija 6 – 7\n\n4. Gibraltar** 6 – 1 Liga D:\n\nSkupina 1:\n\nNedelja, 25. september:\n\nAndora : Latvija 1:1 (0:0)\n\nRosas 88.; Gutkovskis 50. Moldavija : Liechtenstein 2:0 (0:0)\n\nStina 90.+2, 90.+4 Lestvica:\n\n1. Latvija* 6 – 13\n\n2. Moldavija 6 – 13\n\n3. Andora 6 – 8\n\n4. Liechtenstein 6 – 0 Skupina 2:\n\nPonedeljek, 26. september:\n\nSan Marino : Estonija 0:4 (0:1)\n\nAnier 38., 77., Teniste 56., Sappinen 66. Lestvica:\n\n1. Estonija* 4 – 12\n\n2. Malta 4 – 6\n\n3. San Marino 4 – 0 * napredovanje v višjo skupino lige narodov\n\n** izpad v nižjo skupino lige narodov\n\nPreberite še:",
    "Priznani strokovnjak o tem, zakaj Sloveniji in Luki Dončiću ni uspelo": "Trener turškega Galatasaraya je pojasnil, zakaj smo bili na letošnjem Eurobasketu priča tolikim presenečenjem in med drugim tudi prezgodnjemu slovesu Slovenije z velikim zvezdnikom Luko Dončićem.\n\nPriznani košarkarski trener Andreas Pistiolis, ki trenutno vodi turškega velikana Galatasaray, je v pogovoru za spletno stran Eurohoops ponudil nekaj zelo zanimivih pogledov na minuli Eurobasket, med drugim pa se je dotaknil tudi izpada prvih treh favoritov prvenstva - Slovenije, Srbije in Grčije - še pred polfinalom.\n\n\"Ljudje jemljejo stvar preveč preprosto. Pomislijo na Giannisa Antetokounmpa, Luko Dončića, Nikolo Jokića in vidijo garantiran uspeh. Toda niso oni tisti, ki igrajo tekme. Igrajo njihove ekipe. Grčija, Slovenija, Srbija. One so tiste, ki igrajo. Lahko imate dobre igralce, ki pa med seboj ne razvijejo prave kemije in na koncu igrajo kot slaba ekipa.\"\n\nProfimedia\n\n\"Prav tako imate lahko tudi v celoti gledano zelo dobro moštvo, a preprosto nimate svojega dne. Gre za sitem na izločanje. Ena slaba tekma in si zaključil. To se dogaja. Letošnji Eurobasket je dokazal točno to, da na eni sami tekmi lahko vsakdo premaga vsakogar.\"\n\n\"Toda na koncu so do finala prišle najboljše ekipe. Imele so boljše psihično stanje in boljšo ekipno igro. Bolj so uživale v igri. Imele so drugačno energijo.\"\n\n\"Ne glede na to, kako dobre igralce imate, nimate zagotovila, da boste zgradili uspešno ekipo. Seveda bi ljudje razlog za poraz obesili na pleča katerega izmed odličnih košarkarjev, toda tako ne gre. Ko izgubite, izgubi celo moštvo. In enako je z zmago. En človek ne more samcat dobiti celotnega turnirja,\" je razlog za izpad treh velikih zvezdnikov in treh velikih favoritov za naslov opisal človek, ki si je ime ustvaril predvsem kot legendarni pomočnik Željka Obradovića in Dimitrisa Itoudisa.",
    "STA: Izidi nogometne lige narodov (2)": "LIGA A: * Skupina 1 (nedelja, 25. 9.): 20.45 Avstrija - Hrvaška 20.45 Danska - Francija - lestvica: 1. Hrvaška 5 3 1 1 5:5 10 2. Danska 5 3 0 2 7:5 9 3. Francija 5 1 2 2 5:5 5 4. Avstrija 5 1 1 3 5:7 4 * Skupina 2 (torek, 27.9.): 20.45 Portugalska - Španija 20.45 Švica - Češka - lestvica: 1. Portugalska 5 3 1 1 11:2 10 2. Španija 5 2 2 1 7:5 8 3. Švica 5 2 0 3 4:8 6 4. Češka 5 1 1 3 4:11 4 * Skupina 3 (ponedeljek, 26.9.): 20.45 Anglija - Nemčija 20.45 Madžarska - Italija - lestvica: 1. Madžarska 5 3 1 1 8:3 10 2. Italija 5 2 2 1 6:7 8 3. Nemčija 5 1 3 1 8:6 6 4. Anglija 5 0 2 3 1:7 2 * Skupina 4 (nedelja, 25.9.): 20.45 Nizozemska - Belgija 20.45 Wales - Poljska - lestvica: 1. Nizozemska 5 4 1 0 13:6 13 2. Belgija 5 3 1 1 11:7 10 3. Poljska 5 1 1 3 5:12 4 4. Wales 5 0 1 4 6:10 1 LIGA B: * Skupina 1 (torek, 27.9.): 20.45 Irska - Armenija 20.45 Ukrajina - Škotska - lestvica: 1. Škotska 5 4 0 1 11:5 12 2. Ukrajina 5 3 1 1 10:4 10 3. Irska 5 1 1 3 5:5 4 4. Armenija 5 1 0 4 2:14 3 * Skupina 2 (torek, 27.9.): 20.45 Albanija - Islandija - lestvica: 1. Izrael 4 2 2 0 8:6 8 2. Islandija 3 0 3 0 5:5 3 3. Albanija 3 0 1 2 4:5 1 4. Rusija 0 0 0 0 0:0 0 * Skupina 3 (ponedeljek, 26.9.): 20.45 Črna gora - Finska 20.45 Romunija - Bosna in Hercegovina - lestvica: 1. BiH 5 3 2 0 7:4 11 2. Črna gora 5 2 1 2 6:4 7 3. Finska 5 1 2 2 6:6 5 4. Romunija 5 1 1 3 2:7 4 * Skupina 4 (torek, 27.9.): 20.45 Norveška - Srbija 20.45 Švedska - Slovenija - lestvica: 1. Srbija 5 3 1 1 11:5 10 2. Norveška 5 3 1 1 7:5 10 3. Slovenija 5 1 2 2 5:9 5 4. Švedska 5 1 0 4 6:10 3 LIGA C: * Skupina 1 (nedelja, 25.9.): 20.45 Ferski otoki - Turčija 20.45 Luksemburg - Litva - lestvica: 1. Turčija 5 4 1 0 17:3 13 2. Luksemburg 5 2 2 1 8:7 8 3. Ferski otoki 5 1 2 2 5:9 5 4. Litva 5 0 1 4 2:13 1 * Skupina 2 (torek, 27.9.): 20.45 Grčija - Severna Irska 20.45 Kosovo - Ciper - lestvica: 1. Grčija 5 4 0 1 7:1 12 2. Kosovo 5 2 0 3 6:7 6 3. Severna Irska 5 1 2 2 6:7 5 4. Ciper 5 1 2 2 3:7 5 * Skupina 3 (nedelja, 25.9.) Azerbajdžan - Kazahstan 3:0 (0:0) Slovaška - Belorusija 1:1 (0:1) - lestvica: 1. Kazahstan 6 4 1 1 8:6 13 2. Azerbajdžan 6 3 1 2 7:4 10 3. Slovaška 6 2 1 3 5:6 7 4. Belorusija 6 0 3 3 3:7 3 * Skupina 4 (ponedeljek, 26.9.): 20.45 Gibraltar - Gruzija 20.45 Severna Makedonija - Bolgarija - lestvica: 1. Gruzija 5 4 1 0 14:2 13 2. Severna Makedonija 5 2 1 2 7:6 7 3. Bolgarija 5 1 3 1 9:8 6 4. Gibraltar 5 0 1 4 2:16 1 LIGA D: * Skupina 1 (nedelja, 25.9.): Andora - Latvija 1:1 (0:0) Moldavija - Lihtenštajn 2:0 (0:0) - lestvica 1. Latvija 6 4 1 1 12:5 13 2. Moldavija 6 4 1 1 10:6 13 3. Andora 6 2 2 2 6:7 8 4. Lihtenštajn 6 0 0 6 1:11 0 * Skupina 2 (ponedeljek, 26.9.): 20.45 San Marino - Estonija - lestvica: 1. Estonija 3 3 0 0 6:2 9 2. Malta 4 2 0 2 5:4 6 3. San Marino 3 0 0 3 0:5 0",
    "Slovenke v Walesu ostale brez dodatnih kvalifikacij": "Slovenke so bile v prvem polčasu malce boljše tekmice, nevarnejše, a začetnega izida jim ni uspelo spremeniti. V drugem polčasu je morala nekajkrat posredovati tudi slovenska vratarka Zala Meršnik, na koncu pa se je tekma končala brez zadetkov. Slovenija bi za želeno drugo mesto v skupini morala zmagati. Prvo mesto so osvojile Francozinje, ki so se že uvrstile na SP. Valižanke bodo igrale dodatne kvalifikacije.\n\nSlovenke so v petek v Kranju premagale Kazahstan z 2:0, predtem so doživele dva tesna poraza proti Franciji (2:3, 0:1), zanesljivo dvakrat ugnale Estonijo (4:0, 6:0) in proti Grčiji osvojile štiri točke (4:1, 0:0). Proti Kazahstanu so dvakrat slavile z 2:0 in na tekmi z Walesom doma igrale 1:1.\n\nV kvalifikacijah se sicer devet zmagovalk skupin neposredno uvrsti na SP, devet najboljših drugouvrščenih ekip pa gre v dodatne kvalifikacije, ki bodo dale še dve potnici za SP. Tretja ekipa iz \"play-offa\" pa si bo zagotovila udeležbo na dodatnih medcelinskih kvalifikacijah za mesto na SP-ju 2023.\n\nPrvič v zgodovini svetovnih prvenstev bo na zaključnem turnirju najboljših ženskih reprezentanc sodelovalo 32 reprezentanc, prej jih je bilo 24. Naslov prvakinj bodo branile nogometašice Združenih držav Amerike, ki so se z naslovom svetovnih prvakinj okitile v letih 2014 in 2018.\n\nJarc: Dekleta so jokala, težko jih je bilo spraviti na avtobus\n\nLara Prašnikar: \"V tekmo smo šle, da bi zmagale. Ni nam uspelo. Zelo smo razočarane. Tudi z dejstvom, da smo igrale dobro, si ne moremo pomagati. Življenje gre naprej, prišle bodo nove tekme, nove kvalifikacije, v katerih želimo biti uspešnejše kot sedaj.“\n\n\n\nKaja Korošec: \"Tekma je bila težka, to smo vedele in pričakovale. Vložek je bil za obe reprezentanci zelo velik. V tekmo smo šle z veliko željo po zmagi. Žal ni uspelo. Tudi dobra igra v nogometu ni vedno dovolj za uspeh. Zdaj se bo treba pobrati. Še bodo tekme, kjer se bomo lahko dokazovale. Pozabiti je treba ta poraz.“\n\n\n\nKVALIFIKACIJE ZA SP 2023\n\nSKUPINA I, 10., zadnji krog\n\nWALES – SLOVENIJA 0:0\n\nWales: O´Sullivan, Roberts, Ladd, Ingle, Evans, Rowe, Harding, James, Holland, Green (90./Morgan), Jones.\n\n\n\nSlovenija: Meršnik, Erman (79./Križaj), Agrež, Golob, Eržen, Korošec, Čonč, Zver, Rogan (68./Kuštrin), Kolbl (68./Milović), Prašnikar.\n\n\n\nSodnica: Katerina Monzul (Ukrajina)\n\nFRANCIJA – GRČIJA 5:1 (4:1)\n\nKAZAHSTAN – ESTONIJA 0:2 (0:2)\n\nVrstni red: Francija 30, Wales 20, Slovenija 18, Grčija 13, Estonija 6, Kazahstan brez točk.",
    "Pozimi poletov z Brnika ne bodo oklestili, okrevajo tudi turistične agencije": "Šest prevoznikov bo vozilo pogosteje. Foto: BoBo\n\nKer so cene goriva vse višje, so nekatere letalske družbe že napovedale, da bodo morale v zimski sezoni odpovedati polete v nekatere evropske prestolnice. Odpovedi z Brnika za zdaj niso načrtovane, po besedah družbe Fraport Slovenija namerava šest prevoznikov pogostost letenja v primerjavi s poletno sezono celo povečati.\n\nZaradi sezonske narave letenja v zimskem voznem redu ne bo letov British Airwaysa v London, francoske Transavie v Pariz in izraelskega prevoznika Israir v Tel Aviv.\n\nKljub majhnemu obsegu poletov z brniškega letališča v turističnem gospodarstvu ocenjujejo, da del potrošnikov ne bo prikrajšan, saj izpad letov nadomeščajo s svojo ponudbo, ki je že taka, kot je bila v sezoni pred epidemijo covida-19. \"Res pa je, da se moramo navaditi, da cene letalskih prevozov niso več enake kot takrat,\" je novinarki Radia Slovenija Simeoni Rogelj povedal Matej Knaus iz Združenja turističnih agencij in dodal, da so se cene glede na leto 2019 dvignile med 30 in 40 odstotkov, verjame pa, da bodo v tem okviru ti stroški letalskih prevozov tudi ostali.\n\nKljub podražitvam interes ostaja\n\nPoleg letalskih prevozov se bo sicer podražilo vse. Knaus je poudaril, da ponudniki ne morejo nositi vseh stroškov energentov in hrane, zato se bodo poleg prevoza podražili tudi hrana, nastanitve in obisk znamenitosti. Po njegovi napovedi, naj bi se rast cen nadaljevala tudi naslednje leto – glede na letošnje naj bi se povišale do 20 odstotkov.\n\nVišje cene pa turistov do zdaj še niso odvrnile od potovanj po Evropi in drugih kontinentih, še vedno so aktualne tudi rezervacije v zadnjem trenutku, ki pa so velikokrat dražje. Povpraševanje naj bi se nadaljevalo tudi v prihodnje. \"Za celo Evropo velja, da je povpraševanje še vedno večje, kot pa je ponudba,\" je pojasnil Knaus, ki pričakuje, da bodo v turističnem gospodarstvu letošnje leto sklenili bistveno bolje kot lani, ne glede na to, da se bo povpraševanje pozimi verjetno nekoliko umirilo.\n\nNajpogostejši cilj potovanj domačih turistov v tujino je bila Hrvaška\n\nSlovenske potovalne agencije so leta 2021 organizirale potovanja z najmanj eno prenočitvijo za 217.000 domačih turistov. 38 odstotkov jih je prenočevalo v Sloveniji, 135.000 pa jih je s potovalnimi agencijami potovalo v druge države. Najpogostejši cilj potovanj domačih turistov v tujino je bila tako lani kot predlani Hrvaška, sledili so Grčija, Egipt in Turčija. Domači turisti so lani v organizaciji potovalnih agencij iz Slovenije na izbranih destinacijah ustvarili 1,34 milijona prenočitev, poroča STA.\n\nLeta 2020 je bilo domačih turistov, ki so potovali s slovenskimi potovalnimi agencijami, nekaj več kot 147.000, njihovih prenočitev pa nekaj čez 926.000. Pred izbruhom epidemije covida-19 leta 2019 je bilo takih turistov 772.000, njihovih prenočitev pa 3,84 milijona. Število domačih in tujih turistov, ki so potovali s slovenskimi agencijami, se je tako lani končno začelo povečevati, vendar je bilo še vedno precej manjše kot pred epidemijo covida-19.\n\nEnodnevni izletniki lani pogosteje po domači državi, največ tujih turistov je bilo iz Nemčije\n\nEnodnevni izletniki so se lani pogosteje kot v tujino podali po domači državi. Enodnevnih izletov v organizaciji slovenskih potovalnih agencij se je lani udeležilo skupno 65.000 domačih izletnikov. 90 odstotkov se jih je potepalo po Sloveniji, okoli 7000 odšlo v tujino. Leta 2020 so na enodnevnih izletih našteli 39.000 domačih izletnikov, od tega 86 odstotkov na izletih po Sloveniji, leto prej je bilo izletnikov 220.000.\n\nCiljna država enodnevnih izletnikov na izletih po tujini je bila lani najpogosteje Italija, sledili sta Avstrija in Hrvaška.\n\nSlovenske potovalne agencije so leta 2021 organizirale potovanja tudi za 29.000 tujih turistov, ti so v Sloveniji prenočili povprečno po štirikrat. Največ tujih turistov so agencije pripeljale iz Nemčije, sledili so turisti iz Francije in Češke. V letu pred tem je v Sloveniji prek slovenskih agencij prenočilo 14.000 tujih turistov, od tega je bilo največ turistov iz Nemčije, sledili so turisti iz Italije in Avstrije. Številke leta 2019 pričajo o 196.000 takih turistih, ki so ustvarili skoraj 760.000 prenočitev.",
    "Slovenija daleč najslabša v Evropi": "Slovenija je glede pojavnosti novih primerov okužbe s koronavirusom v zadnjih 14 dneh na sto tisoč prebivalcev najslabša država v Evropi. Pojavnost v zadnjih 14 dneh namreč znaša 951 novih primerov, kar je 62 več, kot jih ima na drugem mestu Grčija, kjer so potrdili 889 novih primerov okužb. Na tretjem mestu je Srbija, kjer so v zadnjih 14 dneh potrdili 663 novih primerov okužb.\n\nKot kažejo podatki sledilnika za bolezen covid-19, je Slovenija najslabša država v Evropi glede pojavnosti novih primerov okužbe v zadnjih 14 dneh na sto tisoč prebivalcev. V zadnjih dveh tednih so potrdili 951 novih primerov na sto tisoč prebivalcev, kar je bistveno več kot preostale države. Med najslabšimi sta poleg Slovenije še Grčija, kjer so v zadnjih 14 dneh potrdili 889 okužb na sto tisoč prebivalcev, in Srbija, kjer so potrdili 663 okužb.\n\nMed najboljšimi evropskimi državami pa so Norveška, Kosovo ter Bosna in Hercegovina. Na Norveškem so potrdili le 23 primerov, v Kosovu 43, v Bosni pa 61.\n\nZaradi slabih podatkov glede pojavnosti koronavirusa v Sloveniji smo na epidemiologa in vodjo posvetovalne skupine za spremljanje koronavirusa pri NIJZ Maria Fafangla naslovili vprašanja, kaj ti podatki pomenijo, kako jih komentirajo in kakšne so perspektive za naprej.\n\n\n\nZ NIJZ-ja so v odgovoru poudarili, da je \"potrebno vedeti, da je Slovenija država, ki ohranja visoko raven testiranja\". \"V jesensko-zimskem obdobju lahko pričakujemo porast števila okužb. V tem trenutku je najbolj pomembno sporočilo, da so vsi ukrepi predvideni za Fazo 1 izjemnega pomena in njihova implementacija je nujna, saj s tem, ne glede na to, da omikron različica ni več tako tesno povezana s številom okužb oziroma okužbo in težkim potekom bolezni, zmanjšujemo verjetnost prestopa v Fazo 2,\" so pojasnili.\n\nVčeraj potrdili 548 okužb\n\nV nedeljo so v Sloveniji ob 444 PCR-testih in 1.924 hitrih antigenskih testih potrdili 548 okužb z novim koronavirusom. To je 80 okužb manj kot dan prej in 138 več kot prejšnjo nedeljo.\n\nPo oceni Nacionalnega inštituta za javno zdravje (NIJZ) je v Sloveniji trenutno 20.196 aktivnih primerov okužbe, kar je 178 več kot dan prej.\n\nSedemdnevno povprečje potrjenih primerov trenutno znaša 1.609, kar je 20 več kot dan prej, število potrjenih primerov v zadnjih 14 dneh na sto tisoč prebivalcev pa je trenutno 957, kar je osem več kot dan prej.\n\nZ enim odmerkom je cepljenih 1.266.452 ljudi, z vsemi odmerki pa 1.222.897, še navaja NIJZ.",
    "Slovenija po številu okužb s koronavirusom ostaja najslabša v Evropi": "Termometer prikaže, kako vroč je članek. Skupni seštevek je kombinacija števila klikov in komentarjev.\n\nV Sloveniji so v četrtek spet potrdili več kot dva tisoč novih okužb.\n\nV Sloveniji so v četrtek spet potrdili več kot dva tisoč novih okužb. Foto: Shutterstock\n\nSlovenija na evropskem zemljevidu pojavnosti novih primerov okužbe s koronavirusom v zadnjih štirinajstih dneh na sto tisoč prebivalcev ostaja najslabša država v Evropi. Pojavnost se naglo viša in trenutno znaša 1.109, kar je 382 več kot pri Grčiji, ki je s 727 novimi primeri okužbe na drugem mestu. Med najslabše države se uvrščajo še Latvija, Slovaška in sosednja Avstrija.\n\nZa Slovenijo, ki po okužbah v Evropi daleč prednjači, za petami ostaja Grčija. Srbijo, ki je bila še pred nekaj dnevi na tretjem mestu, pa so po najnovejših podatkih prehitele Latvija s 643, Slovaška s 625 in Avstrija s 610 novimi primeri v zadnjih 14 dneh na sto tisoč prebivalcev.\n\nSrbija je tako pridobila tri mesta in je s 597 primeri na šestem mestu, še kažejo podatki sledilnika covid-19.\n\nMed najboljšimi evropskimi državami ostajajo Norveška, Kosovo ter Bosna in Hercegovina. Na Norveškem so potrdili le 21 primerov, na Kosovem 24, v Bosni in Hercegovini pa 51 novih primerov v zadnjih 14 dneh na sto tisoč prebivalcev.\n\nMed državami, kjer beležijo manj kot sto novih primerov, so še Albanija, Severna Makedonija, Španija in tudi Švedska z 89 primeri. Na Švedskem ob izbruhu pandemije covid-19 zaprtja države, kot denimo v Sloveniji, ni bilo, so pa v poročilu preiskovalne komisije švedske vlade o ravnanju med pandemijo februarja letos sporočili, da bi morali ukrepe sprejeti hitreje. Včeraj so na Švedskem potrdili 4.973 novih okužb s koronavirusom.\n\nV Sloveniji v četrtek spet več kot dva tisoč novih okužb\n\nPo podatkih nacionalnega inštituta za javno zdravje (NIJZ) so v četrtek ob 799 PCR-testih in 6.126 hitrih antigenskih testih v Sloveniji potrdili 2.174 okužb z novim koronavirusom, kar je 551 več kot prejšnji četrtek, ko so potrdili 1.623 novih okužb.\n\nPo oceni Nacionalnega inštituta za javno zdravje (NIJZ) je v Sloveniji trenutno 24.338 aktivnih primerov okužbe.\n\nSedemdnevno povprečje potrjenih primerov trenutno znaša 1.985. Število potrjenih primerov v zadnjih 14 dneh na sto tisoč prebivalcev je trenutno 1.155.\n\nZ enim odmerkom se je cepilo še deset ljudi, skupaj do danes 1.266.526, z vsemi odmerki pa je cepljenih sedem oseb več, skupaj 1.222.954, še navaja NIJZ.",
    "Sredi oktobra v Kranju nov vaterpolski spektakel": "Ljubljana (MOREL)- V Splitu je vodstvo Evropske vaterpolske zveze opravilo tudi žreb skupin prvega kroga evropskega pokala LEN. Med 24 prijavljenimi ekipami iz enajstih držav je tudi slovenski aktualni državni prvak AVK Triglav. Kranjčani bodo gostitelji turnirja skupine C, v kateri bodo med 13. in 16. oktobrom v Kranju igrale še ekipe Terrassa (Španija), Strasbourg (Francija), Honved Budimpešta (Madžarska), Telimar Palermo (Italija) in Valis Valjevo (Srbija).\n\nKranjčani se tako po letu 2020 spet vračajo na evropsko sceno. Takrat so prav tako gostili eno od skupin v pokalu LEN, v kranjskemu olimpijskemu bazenu so jim nasproti stali Crvena Zvezda, OSC Budimpešta in Noisy-le-Sec. Nič manj, če ne bolj kakovostna bo letošnja zasedba, saj bodo nastopile ekipe iz držav, ki sodijo v sam vrh evropskega vaterpola. Za mlado kranjsko ekipo bo to dobrodošla izkušnja.\n\n»Skupina je zagotovo atraktivna, saj v njej najdemo tako nekdanje zmagovalce lige prvakov, kot tudi najboljša moštva iz najmočnejših lig. Malo poznamo zgolj Valis, s katerim smo lani igrali v regionalni ligi, vsi ostali pa so neznanka. V Kranju nas zagotovo čaka nov vaterpolski spektakel,« je žreb komentiral Krištof Štromajer, trener kranjskih vaterpolistov, ki je bil v Splitu tudi v vlogi selektorja slovenske reprezentance.\n\nLanskoletni zmagovalec Sabadell ne bo branil prvega mesta, saj je dobil posebno povabilo za nastop v ligi prvakov in bo tako igral v najmočnejšem evropskem klubskem tekmovanju. V naslednji krog se bodo uvrstile štiri najboljše ekipe iz vsake skupine, peto in šesto moštvo v svojih skupinah pa bosta sezono lahko nadaljevali v novoustanovljenem pokalu LEN Challenger.\n\nSkupine v evropskem pokalu LEN:\n\nSkupina A (Solun, Grčija): Solaris (Hrvaška), Ludwigsburg 08 (Nemčija), Montpellier (Francija), Tenerife Echeyde (Španija), PAOK Solun (Grčija), ZV De Zaan (Nizozemska).\n\nSkupina B (Sirakuza, Italja):Szolnok Dozsa (Madžarska), Partizan Beograd (Srbija), Ortigia Sirakuza (Italija), Ydraikos NC (Grčija), Pays d’Aix (Francija), ZVL 1886 (Nizozemska).\n\nSkupina C (Kranj, Slovenija): Terrassa (Španija), Team Strasbourg (Francija), Honved Budimpešta (Madžarska), Telimar Palermo (Italija), Valis Valjevo (Srbija), Triglav Kranj (Slovenija).\n\nSkupina D (Barcelona, Španija): Trieste (Italija), Apollon Smyrnis (Grčija), Mediterrani (Španija), Crvena Zvezda (Srbija), BVSC-Zuglo (Madžarska), SKP Košice (Slovaška).\n\n(konec)",
    "Tudi grški javni uslužbenci bodo morali varčevati z energijo": "Grška vlada želi zaradi energetske krize porabo energije v javnem sektorju zmanjšati za deset odstotkov. Javnim uslužbencem je naročila, da ob odhodu z dela ugasnejo luči, klimatske naprave in ogrevanje. Grški javni sektor glede energetske porabe velja za razmeroma potratnega, saj so luči v javnih ustanovah in tudi na avtocestah prižgane ves dan.\n\n\"Gre za trojno energetsko krizo - spopadamo se z vrtoglavimi cenami zemeljskega plina, elektrike in pogonskih goriv,\" je ob predstavitvi novega varčevalnega načrta v javnem sektorju poudaril minister za energetiko Kostas Skrekas. Grčija je zadnja v nizu držav EU, ki je predstavila tovrsten načrt.\n\nJavne uslužbence je vlada med drugim pozvala, naj v času, ko jih ni v pisarnah, izklapljajo klimatske naprave. Termostati bodo od zdaj poleti nastavljeni na 27 stopinj Celzija, pozimi pa na 19 stopinj Celzija, so sklenili na vladi. Prav tako čez dan ne bodo gorele luči v pisarnah.\n\nKot je pojasnil Skrekas, državne stavbe prispevajo skoraj 11 odstotkov k celotni grški energetski porabi. Samo lani se je poraba energije v okoli 212 tisoč stavbah in pisarnah, ki jih obvladuje država, povečala za 20 odstotkov. Vlada je lani za poplačilo električnih računov v javnem sektorju porabila 700 milijonov evrov.\n\nGrški načrt predvideva tudi boljši monitoring cestnih osvetlitev.",
    "V Kölnu Dončiću skandirali \"MVP\", Litva znova izgubila": "Slovenski košarkarji so znova blesteli na EuroBasketu. Aktualni evropski prvaki so v Kölnu na krilih Luke Dončića zlahka vknjižili nov par točk. Premagali so sosedo Madžarsko s 103:88. V zadnji četrtini je prednost znašala že 30 točk, na koncu pa so se slovenski sosedje le izognili katastrofi. V \"slovenski\" skupini B je Francija zadala boleč poraz Litvi, Nemci pa so bili boljši od BiH, pri kateri je Džanan Musa prispeval kar 30 točk!\n\nEuroBasket 2022, skupinski del, skupina B, 2. krog Sobota, 3. september, Köln:\n\nMadžarska : Slovenija 88:103 (16:29, 33:54, 60:88)\n\nStrelci Slovenije: Dončić 20 (7 sk., 7 as., 5 izg. žog), Prepelič 14, Blažič 11, Čančar 11, Dimec 11, Murić 9, Z. Dragić 9, Nikolić 6, G. Dragić 5, Rupnik 3, Tobey 2\n\nŠov Luke Dončića v tretji četrtini:\n\nFotogalerija s tekme v Kölnu, foto Vid Ponikvar:\n\n1 / 41 2 / 41 3 / 41 4 / 41 5 / 41 6 / 41 7 / 41 8 / 41 9 / 41 10 / 41 11 / 41 12 / 41 13 / 41 14 / 41 15 / 41 16 / 41 17 / 41 18 / 41 19 / 41 20 / 41 21 / 41 22 / 41 23 / 41 24 / 41 25 / 41 26 / 41 27 / 41 28 / 41 29 / 41 30 / 41 31 / 41 32 / 41 33 / 41 34 / 41 35 / 41 36 / 41 37 / 41 38 / 41 39 / 41 40 / 41 41 / 41\n\nSlovenski košarkarji so v dvoboj z Madžari vstopili odločno, hitro ušli tekmecu (8:0), nato pa se je prednost postopno še povečevala. Madžari so bili nedorasel tekmec, Luka Dončić in druščina so prvi polčas dobili za +21 (54:33). Bili so veliko boljši tekmec, selektor Aleksander Sekulić pa si je lahko privoščil, da je v prvem polčasu poslal v ogenj kar 11 košarkarjev. Priložnosti ni dobil le Luka Rupnik. Poleg Dončića, ki se je strelsko razigral v drugi četrtini (11 točk), poleg tega pa prispeval tudi 5 skokov in 4 asistence, je v napadu blestel Jaka Blažič. V tekmo je vstopil s trojko za 3:0 (po asistenci Dončića), do konca prvega dela pa zbral 11 točk. Slovenija je vladala pod obročema.\n\nJaka Blažič je v prvem polčasu dosegel tri trojke. Foto: Vid Ponikvar\n\nRazmerje skokov je bilo 31:17 v korist evropskih prvakov, če pa bili meti za tri točke še natančnejši (6 od 20 - 30 odstotkov), pa bi lahko Slovenija odšla na počitek še z izdatnejšo prednostjo. Pri Madžarih sta v napadu izstopala David Vojvoda (9 točk) in stari znanec ljubljanskega občinstva, nekdanji košarkar Olimpije Mikael Hopkins (8).\n\nV drugem polčasu se je razigral Luka Dončić, pokazal svoj razkošen repertoar vrhunskih in atraktivnih potez, kot za stavo zadeval tudi trojke in Madžare spravljal v slabo voljo. Občinstvo, na tribunah ni manjkalo slovenskih navijačev, mu je namenilo vzklike ''MVP'', 23-letni Ljubljančan pa v zadnji četrtini sploh ni več stopil na parket. Ponudil je izjemno statistiko, dosegel je 20 točk, dodal pa 7 skokov in asistenc.\n\nRazigrana Slovenija je v zadnji četrtini vodila že za +30 (101:71) in se spogledovala z rekordno zmago na EuroBasketu (za zdaj je najvišja tista iz leta 2007 nad Nemčijo s 77:47), a je nato v zadnjih minutah srečanja popustila. Madžarska je razpolovila zaostanek in proti Sloveniji, ki je namenoma hranila moč za nedeljski spopad z Bosno in Hercegovino, izgubila zgolj za 15 točk. V slovenski zasedbi so se med strelce vpisali vsi Sekulićevi varovanci razen Žige Samarja, ki je dočakal krstni nastop na največjem evropskem tekmovanju.\n\nV nedeljo proti BiH\n\nSlovenska košarkarska reprezentanca je tako nadaljevala zmagoviti niz in pozdravila že 11. zaporedno zmago na evropskem prvenstvu. Pred petimi leti je na EuroBasketu 2017 dobila vseh devet dvobojev, na letošnjem pa je po Litvi vzela mero še Madžarski. Na 14. medsebojnem srečanju s sosedo je dočakala 11. zmago.\n\nSlovenijo v nadaljevanju predtekmovanja v skupini B čakajo še tri tekme. V nedeljo ob 17.45 Bosna in Hercegovina, v torek ob 20.30 gostiteljica Nemčija in v sredo ob 17.15 Francija. V osmino finala se bodo uvrstile po štiri najboljše reprezentance iz vsake skupine, slovenska skupina B se bo v nadaljevanju križala s skupino A.\n\nEuroBasket 2022, skupinski del, 2. krog: Skupina B: Sobota, 3. september, Köln:\n\nNemčija : Bosna in Hercegovina 92:82\n\nSchröder 18 (9 as.), Wagner 18, Thiemann 14; Musa 30, Nurkić 21 (7 sk.)\n\n\n\nLitva : Francija 73:77\n\nValančiunas 15 (8 sk.), Jokubaitis 14; Fournier 27, Yabusele 9\n\n\n\nMadžarska : Slovenija 88:103\n\nPerl 18 (7 sk., 6 as.), Hopkins 14 (7 sk.); Dončić 20 (7 sk., 7 as.), Prepelič 14 Lestvica:\n\n1. Nemčija 2 tekmi - 4 točke\n\n4. Slovenija 2 - 4\n\n2. Francija 2 - 3\n\n3. Bosna in Hercegovina 2 - 3\n\n5. Litva 2 - 2\n\n6. Madžarska 2 - 2 Skupina A: Sobota, 3. september, Tbilisi:\n\nČrna gora : Belgija 76:70\n\nDubljević 21 (11 sk.), Perry 19; Obasohan 25\n\n\n\nBolgarija : Turčija 87:101\n\nVezenkov 28 (15 sk.), Kostov 15; Osman 25 (8 sk.), Sengun 20 (9 sk.)\n\n\n\nGruzija : Španija 64:90\n\nAndronikashvili 13; W. Hernangomez 14, Pradilla 12 Lestvica:\n\n1. Španija 2 - 4\n\n2. Turčija 2 - 4\n\n3. Črna gora 2 - 3\n\n4. Belgija 2 - 3\n\n5. Gruzija 2 - 2\n\n6. Bolgarija 2 - 2 Skupina C: Sobota, 3. september, Milano:\n\nVelika Britanija : Hrvaška 65:86\n\nHesson 18, Whelan 14; Šarić (8 sk.), Zubac (6 sk.) in Bogdanović 15, Hezonja 13 (10 sk.)\n\n\n\nEstonija : Ukrajina 73:74\n\nKotsar 17 (9 sk.), Kullamae 11; Mykhailiuk 18, Herun 12\n\n\n\nGrčija : Italija 85:81\n\nG. Antetokounmpo 25 (11 sk.), Dorsey 23; Fontecchio 26, Polonara 14 (10 sk.) Lestvica:\n\n1. Ukrajina 2 - 4\n\n2. Grčija 2 - 4\n\n3. Hrvaška 2 - 3\n\n4. Italija 2 - 3\n\n5. Estonija 2 - 2\n\n6. Velika Britanija 2 - 2 Skupina D: Sobota, 3. september, Praga:\n\nFinska : Poljska 89:59\n\nSalin 18 (6 as.), Markkanen 17; Ponitka in Sokolowski 8\n\n\n\nČeška : Srbija 68:81\n\nHruban in Hrejči 13; Jokić 18 (11 sk., 5 as.), Micić 13 (6 as.)\n\n\n\nNizozemska : Izrael 67:74\n\nDe Jong 12, Kloof 11; Avdija 21, Madar 14 Lestvica:\n\n1. Srbija 2 - 4\n\n2. Izrael 2 - 4\n\n3. Finska 2 - 3\n\n4. Poljska 2 - 3\n\n5. Češka 2 - 2\n\n6. Nizozemska 2 - 2\n\nPreberite še:",
    "Tako prepričani so novinarji v uspeh Slovenije na EuroBasketu": "Slovenija in Luka Dončić po mnenju novinarjev zvezde EuroBasketa.\n\nSlovenija ima 30,4 odstotka možnosti, da postane evropski prvak, oziroma 74,7 %, da pride do medalje, Luka Dončić pa je z 41,8 odstotki prvi kandidat za naziv MVP prvenstva oziroma s 60,8 odstotki, da bo prvi strelec eurobasketa, ki se bo začel čez tri dni, so izsledki raziskave, ki jo je Mednarodna košarkarska zveza (Fiba) naredila med novinarji.\n\nAkreditirani poročevalci iz 41. evropskega prvenstva so odgovarjali na različna vprašanja Fibe. Prvo se je glasilo: Katera reprezentanca bo osvojila zlato medaljo? Z enakim odstotkom - 30,4 - sta na vrhu Slovenija in Francija. Sledijo Grčija (15,2 %), Srbija (12,7 %) in Litva (3,8 %).\n\nNaslednje vprašanje je bilo, katere reprezentance se bodo zavihtele na zmagovalni oder. Slovenija je prejela 74,7 odstotkov glasov, Francija 62, Srbija 55,7, Grčija 48,1, Španija 26,6, Litva 12,7, Nemčija 6,3 in Turčija 5,1 odstotka.\n\nNajveč možnosti za naziv najkoristnejšega igralca prvenstva ima po mnenju akreditiranih novinarjev Luka Dončić - 41,8 %. Grški zvezdnik Giannis Antetokounmpo je dobil 22,8 % glasov, Srb Nikola Jokić 11,4 %, Francoza Rudy Gobert in Evan Fournier pa 8,9 % oz. 3,8 %.\n\nLuka Dončić je glavni kandidat tudi za najboljšega strelca prvenstva, najboljšega podajalca in igralca, ki bi mu zaupal zadnji, odločilni met na tekmi.\n\nProfimedia\n\nV rubriki najboljšega strelca je prejel 60,8 % glasov, Giannis Antetokounmpo 15,2 % in Nikola Jokić 7,6 %. Med podajalci so za Dončićem (35,4 %) Grk Nick Calathes (10,1 %), Nemec Dennis Schroder (8,9 %) in Goran Dragić (7,6 %), med takoimenovanimi \"clutch playerji\" pa sta za Dončićem (45,6 %) Nikola Jokić (12,7 %) in Goran Dragić (8,9 %).\n\nSlovenije ni le v dveh kategorijah. Najboljši skakalci naj bi bili Gobert (39,2 %) pred Antetokounmpom in Jokićem (oba 19 %), najboljši mladi igralci (letnik 2000 in mlajši) pa Nemec Franz Wagner (14 %), Litovec Rokas Jakubaitis (8,9 %) in turški reprezentant Alperen Sengün (7,6 %).\n\nMed trenerji je Aleksander Sekulić na tretjem mestu (11,4 %). Prvi je Grk Dimitris Itudis (27,8 %) pred Srbom Svetislavom Pešićem (13,9 %).",
    "Lani počasno okrevanje potovanj s turističnimi agencijami": "Turizem 25.9.2022 8:13\n\nLjubljana, 25. septembra - Število domačih turistov in izletnikov, pa tudi število tujih turistov, ki so potovali s slovenskimi agencijami, se je lani začelo povečevati, vendar je bilo še vedno precej manjše kot pred epidemijo covida-19, je ta teden sporočil državni statistični urad. Enodnevni izletniki so se lani pogosteje kot v tujino podali po domači državi.\n\nSlovenske potovalne agencije so leta 2021 organizirale potovanja z najmanj eno prenočitvijo za 217.000 domačih turistov. 38 odstotkov ali 82.000 jih je prenočevalo v Sloveniji, 62 odstotkov ali 135.000 pa jih je s potovalnimi agencijami potovalo v druge države, je ta teden objavil statistični urad.\n\nNajpogostejši cilj potovanj domačih turistov v tujino je bila tako lani kot predlani Hrvaška, sledili so Grčija, Egipt in Turčija.\n\nDomači turisti so lani v organizaciji potovalnih agencij iz Slovenije na izbranih destinacijah ustvarili 1,34 milijona prenočitev.\n\nLeta 2020 je bilo domačih turistov, ki so potovali s slovenskimi potovalnimi agencijami, nekaj več kot 147.000, njihovih prenočitev pa nekaj čez 926.000. Pred izbruhom epidemije covida-19, leta 2019, je bilo takih turistov 772.000, njihovih prenočitev pa 3,84 milijona.\n\nEnodnevnih izletov v organizaciji slovenskih potovalnih agencij pa se je lani udeležilo skupno 65.000 domačih izletnikov. 58.000 oz. 90 odstotkov se jih je udeležilo enodnevnih izletov po Sloveniji, okoli 7000 pa izletov v tujino.\n\nLeta 2020 so na enodnevnih izletih našteli 39.000 domačih izletnikov, od tega 86 odstotkov na izletih po Sloveniji, okoli 14 odstotkov pa po tujini. Leta 2019, pred pandemijo, je bilo izletnikov 220.000.\n\nCiljna država enodnevnih izletnikov na izletih po tujini je bila lani najpogosteje Italija; sledili sta Avstrija in Hrvaška.\n\nSlovenske potovalne agencije so leta 2021 organizirale potovanja tudi za 29.000 tujih turistov, ti so v Sloveniji prenočili povprečno po štirikrat. Največ tujih turistov so agencije pripeljale iz Nemčije, sledili so turisti iz Francije in Češke.\n\nV letu pred tem je v Sloveniji prek slovenskih agencij prenočilo 14.000 tujih turistov, od tega je bilo največ turistov prav tako iz Nemčije, sledili so turisti iz Italije in Avstrije.\n\nŠtevilke leta 2019 pričajo o 196.000 takih turistih, ki so ustvarili skoraj 760.000 prenočitev.",
    "United Group imenovala Quiqueja Vivasa za podpredsednika za marketing Skupine": "United Group, vodilni ponudnik telekomunikacijskih storitev in medijskih vsebin v jugovzhodni Evropi, je danes objavila, da je imenovala Quiqueja Vivasa za podpredsednika za marketing. Funkcijo bo nastopil 20. decembra 2022.\n\nQuique Vivas bo v svoji novi vlogi nasledil Victoriyo Boklag, ki je od leta 2013 uspešno opravljala funkcijo podpredsednice skupine za marketing in medije. Victoriya Boklag se bo osredotočila na svojo vlogo izvršne direktorice Skupine, s čimer bo dodatno krepila položaj United Group kot vodilnega ponudnika telekomunikacij in medijskih vsebin v jugovzhodni Evropi ter zagotavljala njeno strateško rast. Znotraj skupine United Group v Sloveniji poslujejo družba Telemach s storitvami EON, Total TV in mobilnimi paketi družine VEČ, informativni spletni portal N1, televizija Sportklub ter platforma za e-poslovanje Shoppster.\n\n»Veseli me, da lahko zaželim dobrodošlico Quiqueju Vivasu v United Group. Odgovoren bo za strategijo marketinga rezidenčnim in poslovnim uporabnikom ter se bo osredotočil na vzdrževanje zagona skupine United Group na vseh osmih trgih, kjer poslujemo. S pomočjo inovativnih izdelkov, novih tehnologij in ambicioznih blagovnih znamk bo Quique še izboljšal našo filozofijo, osredotočeno na stranke,« je povedala glavna izvršna direktorica United Group Victoriya Boklag.\n\nQuique je usposobljen strokovnjak z več kot 17-letnimi izkušnjami na področju telekomunikacij. Lahko se pohvali z nekaj izjemnimi dosežki, saj je zasedal različne položaje na področjih trženja, prodaje, digitalnih tehnologij, razvoja blagovnih znamk, poslovanja in strategije za mobilne in fiksne storitve ter televizijo – tako v B2B kot B2C. Njegovi poklicni dosežki vključujejo tudi pomembno vlogo pri promociji skupine Vodafone kot ponudnika integriranih storitev ter pri digitalni preobrazbi njenega komercialnega poslovanja. Delal je tudi kot direktor marketinga, prodaje in strategije v družbi Vodafone Češka ter direktor oddelka za marketing in član izvršnega odbora v družbi Vodafone Grčija.\n\nImenovanje Quiqueja za novega podpredsednika za marketing United Group je nov korak k nadaljnjim dosežkom Skupine.\n\nO skupini United Group\n\nSkupina United Group s sedežem na Nizozemskem je vodilni telekomunikacijski in medijski operater v jugovzhodni Evropi. Ima najširšo omrežno pokritost v regiji in uporabnikom nudi najbolj privlačne televizijske vsebine z vsega sveta. Z obsežnimi naložbami v digitalno infrastrukturo, vsebine in tehnologijo zagotavlja odličnost izdelkov in storitev za uporabnike po vsej regiji. Skupina United Group je od marca 2019 v lasti sklada BC Partners, enega največjih naložbenih podjetij na svetu.\n\nZa več informacij obiščite: https://united.group.",
    "Litovci edini iz slovenske skupine brez četrtfinala": "Francija, Slovenija, Nemčija in Španija so si na košarkarskem evropskem prvenstvu v Berlinu priigrale četrtfinale. Kot zadnji je to uspelo Španiji, ki je po podaljšku premagala Litvo s 102:94.\n\nZadnja sinočnja tekma osmine finala med Španijo in Litvo je bila izenačena, oboji so imeli svoja obdobja, Španci predvsem v prvem polčasu, Litva pa v drugem, ko je vodila tudi za 11 točk, a je bilo ob začetku zadnje četrtine zgolj še pet točk razlike. Dobri dve minuti pred koncem so Španci izenačili in nato tudi povedli z 80:78, dobre pol minute pred sireno so Litovci s trojko povedli za točko, z enako mero so vrnili Španci, Litvi pa je za zadnji napad ostalo 16 sekund.\n\nA Domantas Sabonis je takoj naredil osebno napako v napadu, tako da so imeli Španci po novi osebni napaki dva prosta meta, izkoristili so enega, na drugi strani pa je v zadnji sekundi izenačil Ignas Brazdeikis. V podaljšku so Španci dve minuti pred koncem povedli za sedem točk, vendar so se Litovci dobro minuto pred koncem znova približali zgolj na točko, imeli tudi nov napad za vodstvo, a naredili nešportno osebno napako v napadu pol minute pred koncem. Posledica je bilo vodstvo Špancev za šest točk 19 sekund pred koncem in konec upanja za Litvo.\n\nPri Španiji, ki bo v četrtfinalu igrala proti Hrvaški ali Finski, je bil najbolj razpoložen Lorenzo Brown z 28 točkami in osmimi podajami, Willy Hernangomez je dodal 21 točk in osem skokov. Pri Litvi je Mindaugas Kuzminskas dosegel 18 točk, Brazdeikis pa eno manj. Razočaral je Jonas Valančiunas, ki je v dobrih 20 minutah dosegel le pet točk.\n\nRudy Gobert in drugi olimpijski podprvaki Francozi so proti Tukom za las ušli slovesu. FOTO: Annegret Hilse/Reuters\n\nFrancija je po podaljšku premagala Turčijo s 87:86. Tesen obračune je šel v podaljšek, čeprav so imeli Francozi v prvem polčasu tudi že 16 točk prednosti. V dodatnem delu igre so imeli Francozi ves čas pobudo, povedli tudi za pet točk, a svoji zadnji dosegli že 1:34 minute pred koncem. V tem času pa Turkom ni uspelo doseči več kot koša Bugrahan Tuncer in dveh prostih metov Furkmana Korkmaza.\n\nPrav ta sta bila tudi najboljša strelca pri Turčiji, Tuncer je zbral 22, Korkmaz pa 18 točk. Pri Franciji, ki jo v četrtfinalu čaka boljši iz dvoboja med Srbijo in Italijo, je prednjačil Rudy Gobert z 20 točkami in 17 skoki, Evan Fournier in Thomas Heurtel sta jih dodala po 13.\n\nNa tekmi Nemčije in Črne gore (85:79) se je zdelo, da so gostitelji turnirja vse opravili že v prvem polčasu, ki so ga dobili za 24 točk. Takoj zatem so povedli celo za 27, nato pa se je prednost počasi začela topiti. V uvodu zadnje četrtine je znašala le še osem točk, malce zatem celo le pet, 26 sekund pred koncem pa le še tri točke. Bližje pa Črnogorci niso prišli.\n\nNemčija je z Dennisem Schröderjem (na tleh) skoraj zapravila 25 točk prednosti proti Črni gori. FOTO: Annegret Hilse/Reuters\n\nDennis Schröder je bil z 22 točkami in osmimi asistencami najboljši pri Nemčiji, pri kateri sta po 14 točk dodala Franz Wagner in Maodo Lo. Pri Črnogorcih je Kendrick Perry tekmo končal s 25 točkami, Bojan Dubljević pa z 22. Nemce v četrtfinalu čaka boljši iz dvoboja Grčija – Češka.\n\nSlovenija je ob nekaj težavah na koncu zanesljivo z 88:72 ugnala Belgijo.\n\nDanes bodo še naslednji dvoboji: Ukrajina – Poljska, zmagovalec tega bo v četrtfinalu igral s Slovenijo, Finska – Hrvaška, Srbija – Italija in Grčija – Češka.",
    "Francozom derbi proti Litvi, Grkom pa proti Italijanom": "Dennis Schröder je bil motor preobrata Nemcev. Foto: EPA\n\nBosanci so v Kölnu ob glasni spodbudi navijačev iz diaspore vodili ves prvi polčas, največ za enajst, a so se Nemci do odmora približali zgolj na -5. Blestela sta Jusuf Nurkić s 17 in Džanan Musa s 14 točkami.\n\nKljučna je bila tretja četrtina. V njej so Nemci pod taktirko Dennisa Schröderja takoj na začetku naredili delni izid 12:0 in ta del dobili z 28:11. Dvomestno prednost so držali vse do štirih minut pred koncem, ko so Bosanci še zadnjič zagrozili, se približali na minus šest, toda končnica je znova pripadla gostiteljem.\n\nIgralec tekme je bil Schröder z 18 točkami in devetimi podajami. Enako število točk je dosegel Franz Wagner. Pri Bosni in Hercegovini je bil s 30 točkami najučinkovitejši Musa. Nurkić je vknjižil 21 točk.\n\n\"Res mi je žal. Kot da bi igrali v domači dvorani. Dali smo vse od sebe, zadnji atom moči. Imeli smo možnosti. Dokazali smo, da se lahko kosamo z vsemi. V nedeljo se bo treba v košarkarskem smislu stepsti s Slovenci, pa bomo videli, kaj bo,\" je povedal Musa.\n\nEvan Fournier je bil junak Francije proti Litvi, dosegel je 27 točk. Foto: EPA\n\nFrancozi v zadnji četrtini do zmage\n\nNajveč zanimanja v tej skupini je pritegnil obračun Litve in Francije, dveh kandidatk za medalje, ki sta v prvem krogu doživeli poraz.\n\nLitovci so vodili tri četrtine, Francozi so jih lovili in ulovili v zadnji (64:64). Francozi so s serijo 0:7 dve minuti pred koncem povedli za sedem točk (64:71). S trojko je Rokas Jokubaitis poskrbel za zanimivo končnico (67:71). Rudy Gobert je dobil skok v napadu in zadel (67:73). Jokubaitis je z novo trojko 13 sekund pred koncem litovskim navijačem vlil nekaj upanja (72:74), a Francozi niso dovolili preobrata.\n\nDrugi krog v skupini B sta sklenili Slovenija in Madžarska. Branilci naslova so slavili s 103:88.\n\nGrkom derbi proti Italijanom\n\nGrčija je v skupini C ugnala Italijo s 85:81, potem ko je vodila večji del srečanja in z 71:57 pred zadnjo četrtino. A so se gostitelji na koncu približali na tri točke, vendar jim trojke za izenačenje ni uspelo zadeti.\n\nGrški zvezdnik Giannis Antetokounmpo (Janis Andetokumbo) je bil s 25 točkami, 11 skoki ter po tremi podajami in blokadami prvi mož srečanja, na drugi strani je Achille Polonara dosegel 14 točk, 10 skokov in dve podaji.\n\nSobotne tekme\n\nSkupina A (Tbilisi):\n\nČRNA GORA - BELGIJA\n\n76:70 (17:14, 20:18, 31:18, 8:20)\n\nDubljević 21, Perry 19; Lecomte 10.\n\nBOLGARIJA - TURČIJA\n\n87:101 (29:31, 23:19, 19:25, 16:26)\n\nVezenkov 28; Osman 25, Sengun 20.\n\nGRUZIJA - ŠPANIJA\n\n64:90 (16:18, 15:22, 16:31, 17:19)\n\nAdronikašvili 13; W. Hernangomez 14, Pradilla 12.\n\nSkupina B (Köln):\n\nNEMČIJA - BiH\n\n92:82 (18:20, 24:27, 28:11, 22:24)\n\nSchröder in Wagner po 18; Musa 30.\n\nLITVA - FRANCIJA\n\n73:77 (25:23, 16:17, 15:10, 17:27)\n\nValančiunas 15; Fournier 27, Yabusele 9.\n\nMADŽARSKA - SLOVENIJA\n\n88:103 (16:29, 17:25, 27:34, 28:15)\n\nPerl 18; Dončić 20, Prepelič 14.\n\nSkupina C (Milano):\n\nVELIKA BRITANIJA - HRVAŠKA\n\n65:86 (17:20, 14:17, 9:35, 25:14)\n\nHesson 18; Bogdanović, Šarić in Zubac po 15.\n\nESTONIJA - UKRAJINA\n\n73:74 (21:15, 14:18, 26:23, 12:18)\n\nKotsar 17; Mihajljuk 18, Herun 12.\n\nGRČIJA - ITALIJA\n\n85:81 (23:17, 24:23, 24:17, 14:24)\n\nG. Antetokounmpo 25. Dorsey 23; Fontecchio 26.\n\nSkupina D (Praga):\n\nFINSKA - POLJSKA\n\n89:59 (26:16, 18:14, 20:14, 25:15)\n\nSalin 18, Markkanen 17; Ponitka in Sokolowski po 8.\n\nČEŠKA - SRBIJA\n\n68:81 (15:20, 10:23, 24:17, 19:21)\n\nKrejci in Hruban po 13; Jokić 18, Micić 13.\n\nNIZOZEMSKA - IZRAEL\n\n67:74 (18:18, 22:14, 11:18, 16:24)\n\nDe Jong 12; Avdija 21, Madar 14.",
    "Enajst zdravih borcev lahko uresniči slovenske sanje": "Po uvodnih 12 dneh 41. evropskega prvenstva v košarki so mimo prvi večji pretresi, neporažena je ostala zgolj Grčija z izkupičkom 6:0. V nedeljo je imela velike težave s Češko, a se je znala rešiti za razliko od Srbije. Slovenska reprezentanca je tako dobila že celo kopico opozoril in novega možnega tekmeca v polfinalu, zmagovalca dvoboja med Francijo in Italijo. Toda najprej bo morala seveda preskočiti četrtfinale, v katerem se bo v sredo ob 20.30 pomerila s Poljsko.\n\nV primerjavi s prejšnjim eurobasketom se je med elitno osmerico uvrstilo pet istih moštev, ob branilki naslova Sloveniji še Španija, bronasta iz Istanbula, Nemčija (pred petimi leti 6.), Italija (7.) in Grčija (8.). Finska (14.), Francija (15.) in Poljska (18.) so nadomestile Srbijo (2.), Rusijo (4.), ki so jo zaradi agresije na Ukrajino izključili z EP, in letos »neuvrščeno« Latvijo (5.). Slovenski vidik ponuja še eno stalnico. Zoran Dragić si je leta 2017 ogledal zlati pohod reprezentančnih soigralcev deloma od doma in deloma s tribune zaradi poškodovanega kolena, letošnjo končnico bo spremljal s klopi zaradi strgane stegenske mišice.\n\n»Med tekmo z Belgijo sem začutil bolečino, a tedaj še nisem slutil, da je poškodba tako huda. Pomislil sem, da sem si le nekoliko nategnil mišico. Tudi z ultrazvokom niso ugotovili ničesar, saj je ta mišica delno skrita za kolkom. Slabo novico je potrdil šele pregled z magnetno resonanco,« je pojasnil dragoceni adut slovenske izbrane vrste, ki na igrišču nikoli ne varčuje z močmi. In kar nekajkrat je že plačal visok davek na borbenost. Zdaj bo poskušal pomagati soigralcem na drugačen način.\n\nLuki Dončiću in soigralcem bo odslej pomagal s klopi, saj bo d konca EP ostal v Berlinu. FOTO: Thilo Schmuelgen/Reuters\n\n»Odločil sem se, da bom ostal z njimi do konca prvenstva. Če bi imel v Ljubljani kakšno prednost pri rehabilitaciji, bi odpotoval domov, tako pa bom vztrajal v Berlinu. Ne nazadnje imam v reprezentanci dva zdravnika in fizioterapevta Boruta Černilogarja, ki sicer dela tudi pri Cedeviti Olimpiji. Tri ali štiri dni bom še moral mirovati, da bo splahnela oteklina, nato pa bom že prešel k terapijam in krepitvi drugih mišic,« je potrdil 33-letni član stožiškega kluba, ki kljub novemu zapletu ne misli, da je zaklet.\n\nMati narava se je še enkrat poigrala z mano, toda čez kakšna dva meseca, ko bom povsem okreval, se bom vrnil še močnejši. Zoran Dragić\n\nLahko bi študiral medicino\n\n»Poškodbe so sestavni del športa. Pred letošnjim evropskim prvenstvom sem se dobro pripravil in vse tekme do nedelje odigral brez težav. Mati narava se je še enkrat poigrala z mano, toda čez kakšna dva meseca, ko bom povsem okreval, se bom vrnil še močnejši. Ne smem pa prehitevati dogodkov, da se ne bi mišica vnovič natrgala. Lahko bi začel študirati medicino, saj sem ob dosedanjih poškodbah kar veliko naučil,« je zagotovil mlajši od bratov Dragić. Kapetan reprezentance Goran se bo odslej boril tudi namesto njega, tako kot se je pred petimi leti v Helsinkih in Istanbulu.\n\nDončić z zvitim gležnjem Nekaj skrbi je v slovenski tabor prinesel tudi zvin gležnja Luke Dončića. Poškodoval se je na nedeljskem večernem treningu ob stiku z Edom Murićem. Kot je povedal selektor Aleksander Sekulić, poškodba ni resnejše narave, je pa Dončić izpustil zadnji del včerajšnje vadbe in si gleženj hladil z ledom. »Na trenutke se je videlo, da ga zvin malce moti. Verjamem pa, da bodo vsi naši košarkarji do četrtfinalne tekme s Poljsko pripravljeni na boj, saj bodo morali zaradi odsotnosti Zorana Dragića dati še kakšen atom moči več od sebe,« je potrdil Sekulić.\n\n»Verjamem v naše fante, so najboljši košarkarji, kar jih premore Slovenije. Imamo še enajst borcev, ki lahko uresničijo naše skupne sanje. Smo kot bratje. Zdaj so si lahko odpočili, saj je bila naša skupina B v Kölnu daleč najmočnejša, in tudi do konca prvenstva ne bodo več odigrali dveh zaporednih tekem v dveh dneh,« ocenjuje Zoran Dragić. In kako vidi četrtfinalnega tekmeca?\n\n»Večkrat smo že igrali s Poljaki in vemo, da so zelo neugodni, saj imajo dobre košarkarje. Toda če bo slovensko moštvo prikazalo dober pristop, se lahko uspešno kosa z vsemi. Rad bi se povzpel na zmagovalni oder, pa četudi bom moral do njega po vseh štirih,« napoveduje.",
    "Spektakel v areni O2 v Londonu: Federer bo za zadnji dvoboj v karieri združil moči z Nadalom": "Šport\n\nŠvicarski teniški as Roger Federer bo v zadnjem poklicnem dvoboju svoje blesteče kariere združil moči z dolgoletnim tekmecem, Špancem Rafaelom Nadalom, in zaigral v dvojicah, so sporočili prireditelji teniškega Laverjevega pokala.\n\nDo knjižnice priljubljenih vsebin, ki si jih izberete s klikom na ❤ v članku, lahko dostopajo samo naročniki paketov Večer Plus in Večer Premium.\n\nDvajsetkratni zmagovalec turnirjev za grand slam Roger Federer bo v petek v areni O2 v Londonu igral dvojice s španskim asom Rafaelom Nadalom, ki je osvojil 22 turnirjev za veliki slam. Federer, čigar zadnji posamični tekmovalni dvoboj je bil poraz proti Hubertu Hurkaczu v lanskem četrtfinalu Wimbledona, se spopada s težavami s kolenom.\n\nNa ekipnem tekmovanju, Laverjevem pokalu, ki bo petič na sporedu v Londonu od 23. do 25. septembra, se bo ekipa Evrope pomerila z ekipo preostalega sveta. Švicarski teniški zvezdnik bo v londonski areni O2 zaigral še zadnjič na uradnem tekmovanju. Odločil se je, da na Laverjevem pokalu ne bo igral posamičnih dvobojev.\n\nNa vsakem od treh turnirskih dni so trije posamični dvoboji in en v dvojicah. Poleg Federerja in Stefanosa Cicipasa (Grčija) za Evropo igrajo rekorder po številu grand slamov Nadal (Španija), Novak Đoković (Srbija), Casper Ruud (Norveška) in domačin Andy Murray. Ekipo sveta sestavljajo Felix Auger-Aliassime (Kanada), Diego Schwartzman (Argentina), Taylor Fritz (ZDA), Alex de Minaur (Avstralija), Frances Tiafoe in Jack Sock (oba ZDA).\n\nFederer je osvojil 103 turnirje in ima 20 zmag na turnirjih za grand slam, od tega osem v Wimbledonu, šest na OP Avstralije, pet na OP ZDA ter eno na OP Francije. Ob tem ima tudi osem naslovov med dvojicami, med drugim zlato olimpijsko odličje iz leta 2008, leta 2014 je osvojil Davisov pokal, leta 2012 pa še srebrno olimpijsko odličje.",
    "Sitonija in oddih v grškem raju: 7 nočitev z zajtrkom, povratni let in najem avtomobila": "",
    "Najbolj desna vlada po letu 1945": "Pred objavo prvih rezultatov v ponedeljek zjutraj je zaradi kombiniranega volilnega sistema težko vsaj približno predvideti, koliko poslancev in senatorjev bo imela vsaka stranka oziroma vsaka koalicija strank. Slabi dve tretjini članov parlamenta (126 senatorjev in 253 poslancev) bosta izvoljeni po proporcionalnem volilnem sistemu, dobra tretjina (74 senatorjev in 147 poslancev) pa po večinskem. Ker pa gre za en sam krog volitev, bo v večinskem sistemu koalicija treh desnih strank, ki naj bi imela po predvolilnih anketah 46 odstotkov podpore med opredeljenimi volivci, težko izgubila v katerem od volilnih okrožij.\n\nKoalicija levosredinskih strank, ki jo vodi Demokratska stranka in ki ji predvolilne ankete napovedujejo 28,6 odstotka glasov, pa bo lahko dobila samo nekaj senatorjev in poslancev po večinskem sistemu. Samo s senatorji in poslanci po proporcionalnem sistemu pa se bo najbrž moralo sprijazniti Gibanje petih zvezd, sicer veliki zmagovalec volitev leta 2018, saj naj bi tokrat dobilo le 13 odstotkov glasov, nima pa zaveznikov, s katerimi bi lahko tvorilo koalicijo. Skratka, volilni sistem spodbuja stranke k oblikovanju predvolilnih koalicij. Omenimo še, da je volilni prag za vstop stranke v parlament pri treh odstotkih glasov.\n\nVsekakor bodo skrajno desni Bratje Italije v senatu in poslanski zbornici najmočnejša stranka, tako bodo imeli v desni koaliciji vodilno vlogo in njihova voditeljica Giorgia Meloni bo prva ženska na čelu vlade v zgodovini Italije. Vlado bo sestavila s prav tako zelo desno Ligo Mattea Salvinija in z bolj zmerno desno stranko Naprej Italija Siliva Berlusconija. Enrico Letta, voditelj levosredinske Demokratske stranke, pa je pred volitvami posvaril italijanske volivce pred glasovanjem za Brate Italije: »Če bodo imeli 40 odstotkov sedežev v parlamentu, Melonijeve ne bo mogoče več nadzirati.«\n\nNadaljevanje Draghijeve finančne politike\n\nBratje Italije in Melonijeva v resnici nimajo izkušenj z vodenjem vlade in še pred kratkim so veljali za manj pomembno stranko, saj so na primer leta 2018 na volitvah dobili le 4,4 odstotka glasov, leta 2013 pa 2 odstotka glasov. Italija pa ima v EU drugi največji javni dolg, ki znaša 155 odstotkov BDP, in to v času, ko se obresti povečujejo. Menda pa namerava Melonijeva za finančnega ministra postaviti izkušenega bančnika in nadaljevati z reformno politiko dosedanjega premierja Maria Draghija, ki jo zahteva Evropska komisija kot pogoj za 200 milijard evrov, ki jih bo Italija prejela za okrevanje gospodarstva. Želi pa nekaj sprememb v Draghijevih reformah, o katerih naj bi se uskladila z Evropsko komisijo. Sicer v zadnjih mesecih Melonijeva zatrjuje, da ni več nasprotnica EU.\n\nNedavno je vendarle izjavila, da je »naša identiteta napadena« in da EU zavestno sodeluje pri preseljevanju Afričanov v Evropo. Prav tako brani in občuduje madžarskega premierja Viktorja Orbana. Pravzaprav se je v Evropi podoben zasuk na desno zgodil že pred dvema tednoma, ko je skrajna desnica na Švedskem dobila 20 odstotkov glasov in bo najbrž največja vladna stranka, v Franciji pa je bila aprila glavna tekmica Emmanuela Macrona v boju za predsedniški položaj znova Marine Le Pen.\n\nPozitivno pri Melonijevi pa je, da se drugače kot Salvini, Berlusconi, Orban in Le Penova nikoli ni navduševala nad Vladimirjem Putinom. Od njegovega barbarskega napada na Ukrajino pa odločno in dosedno podpira napadeno državo in Nato.\n\nGlavno vprašanje pa je, kaj bo storila Melonijeva kot premierka, če se bodo obresti za italijanski javni dolg začele strmo povečevati, ali bo sodelovala z EU ali pa bo kot Grčija pred več kot sedmimi leti za vse težave skupaj s Salvinijem krivila EU?",
    "Novi programi za mlade, nove še večje priložnosti in nepozabni spomini": "Novi programi za mlade, nove še večje priložnosti in nepozabni spomini Z mladimi so se družili pod naslovom Bodi sprememba: RECIKLIRAJ! V sklopu katerega so se učili kako naš planet ohraniti čim bolj zelen za vse prihodnje generacije.\n\nErasmus+ Mladinska izmenjava\n\nPa je minil, naš čisto prvi projekt Erasmus+ Mladinske izmenjave, kot organizacije gostiteljice. Z mladimi smo se družili pod naslovom Bodi sprememba: RECIKLIRAJ! V sklopu katerega smo se učili kako naš planet ohraniti čim bolj zelen za vse prihodnje generacije.\n\nPri projektu so sodelovale 4 države in 5 organizacij; Slovenija - Mladinski svet Ljutomer, Mladinski center Prlekije; Grčija - MARKET PRODUCERS ORGANIC PRODUCTS; Poljska - FUNDACJA WSPIERANIA ROZWOJU MEDEINA; Španija - Muévete por Europa. Za mlade smo pripravili pester urnik, v sklopu katerega so potekale aktivnosti na temo projekta. Tako smo med drugim, spoznali trgovino brez\n\nembalaže, center ponovne uporabe, stare slovenske obrti, projekt »viški hrane«, življenje nekoč v prazgodovini, domače, naravne izdelke, spoznali gostujoče države in njihov pogled na temo projekta. Rezultati projekta se že odražajo v povratnih informacijah mladih in sodelujočih partnerskih organizacijah. Veseli nas, da je tema projekta med mladimi »živa«, in da je mladim zares pomembno v kakšnem okolju živijo. Tekom trajanja aktivnosti smo spoznali mnogo pomembnih informacij, med drugim to, da je Slovenija na samem vrhu med državami, ki skrbijo za okolje, ne onesnažujejo in reciklirajo. Povpraševanje po prijavah na sodelovanje pri projektu je bilo res veliko, zato razmišljamo, da bi v tej smeri tudi nadaljevali, povabili še druge države, da nas kaj novega naučijo na teh področjih, ki so še kako zelo pomembna za naš planet in vse naše prihodnje generacije.\n\nPri izvedbi aktivnosti je sodelovalo veliko akterjev, za kar se jim globoko zahvaljujemo. Z njihovim sodelovanjem in doprinosom smo tako projekt lahko izpeljali zelo kakovostno.\n\nHVALA VAM - Glavna zahvala gre MOVIT, projektnim partnerjem, Projektno zeleni hostel Mladinski center Prlekije - PC NVO, so.p., MK Pürga, Občina Ljutomer, Občina Razkrižje, TIC Ljutomer, Letno kopališče Ljutomer, Znanje za življenje - Andrej Pešec, Naša Bauta, Mensana - CPPU Pohištvo, Hiša Sadeži družbe MS, Monika Sandreli, Radio Romic, Murski val, Neja Gospodarič, Društvo Mura Rafting Grlava, Kovaški in kolarski muzej družine Horvat, Jasmina Kotnik, SDPVN- Slovensko društvo za proučevanje in varstvo netopirjev, Petra Pleh, Športno kinološko društvo Ljutomer-Križevci , Darko Kolarič, Dejan Stajnko z družino, Janez Vencelj, Mizarstvo Marič Zdravko Marič s.p., Biroprodaja, Slovenske železnice, Gostišče Zvezda Ljutomer in nenazadnje tudi hvala vsem prostovoljcem, ki ste nam tekom aktivnosti res nesebično ponudili svojo pomoč in prosti čas namenili sodelovanju z nami.\n\nEkipa Mladinski svet Ljutomer",
    "Slovenija po zelo slabi drugi četrtini in dramatični končnici obstala v četrtfinalu": "Luka Dončić je iz igre zadel le 5 izmed 15 metov. Za Slovenijo je to peti neuspeh v četrtfinalih evropskih prvenstev. Stopničko za vstop med štiri najboljše je preskočila samo pred petimi leti v Carigradu, ko se je na koncu zavihtela do zlate medalje (Latvijo), in leta 2009 na Poljskem, ko je zasedla četrto mesto (Hrvaško). Foto: Reuters\n\nNa večerni tekmi v Berlinu je bila nesporni favorit Slovenija, a je po prvem polčasu s katastrofalno igro v obrambi zaostajala kar za 19 točk (39:58). V tretji četrtini je nato pokazala povsem drugi obraz in se približala le na točko (63:64), v zadnji tudi povedla (68:64), toda na koncu so se veselili tekmeci. Poljaki so v ključnih trenutkih zadeli tri trojke (za 74:73, 76:79 in 80:87). Tudi hitro slovo Srbov in Grkov v osmini finala kaže, da v košarki ni nič samodejnega in je treba igrati zavzeto, zbrano in resno od prve do zadnje minute.\n\nNajboljši strelec Slovenije je bil z 21 točkami Vlatko Čančar, Goran Dragić jih je dosegel 17, Luka Dončić 14 (met iz igre 5/15, za dve 2/7, trojke 3/8). Največji slovenski zvezdnik v zadnjih treh minutah zaradi petih osebnih napak ni igral. Na drugi strani je bil izjemno razigran član Reggio Emilie Mateusz Ponitka s trojnim dvojčkom, šele tretjim tovrstnim dosežkom na evropskih prvenstvih (26 točk (trojke 5/13), 16 skokov in 10 podaj).\n\nPoljska in Francija se bosta v petek med seboj pomerili v polfinalu, drugi par pa sestavljata Španija in Nemčija, ki sta bili v četrtfinalu uspešni v torek.\n\nSelektor Poljske, Hrvat Igor Miličić, si je lahko po zmagi dal duška. Foto: Reuters\n\nPrva četrtina (26:29)\n\nSlovenija je tekmo začela s peterko Jaka Blažič, Vlatko Čančar, Luka Dončić, Goran Dragić in Mike Tobey. Zoran Dragić ni igral zaradi poškodbe mišice v osmini finala proti Belgiji.\n\nPobudo so v uvodnih minutah prevzeli Poljaki, Slovenci pa so prvič vodili v 3. minuti, ko je Dragić zadel trojko za 9:6. Visoki center Aleksander Balcerowski je na polovici prve četrtine z uspešnim metom izza črte Poljsko povedel v vodstvo z 11:15, do tistega trenutka je dosegel že 9 točk. Ponitka je z novo trojko povišal na 13:18, vendar je Čančar v nadaljevanju z zabijanjem izenačil na 18:18. Koprčan je izid poravnal tudi na 21. točki, tedaj z uspešnim metom za tri. Slovenci so tudi v končnici prve četrtine slabo odigrali v obrambi, tekmecem dovolili še dve trojki in po prvih desetih minutah zaostajali s 26:29.\n\nFoto: Reuters\n\nDruga četrtina (13:29)\n\nDruga četrtina je postregla s popolno nemočjo Slovenije. Koš Čančarja za dve točki in prosti met Dončića takoj na začetku so bile edine tri točke, ki so jih varovanci Aleksandra Sekulića dosegli v prvi polovici drugega dela tekme. Skoraj šest minut so bili Slovenci brez dosežene točke iz igre, na drugi strani pa so Poljaki pridno polnili njihovo mrežico.\n\nDragić je nato le zadel za znižanje na 31:44, a se je potem nadaljevala anemična igra Slovenije v obrambi z ogromno napakami v napadu. Dve minuti pred koncem prvega polčasa se je na semaforju izpisal izid 31:54, kar je bil najvišji zaostanek Slovencev. Pol minute pred koncem je bilo 36:58.\n\nZa piko na i je točno na polovici druge četrtine zaradi udarca v hrbtni predel iz igre odšel Dončić. Po dobrih dveh minutah se je vrnil na parket in s trojko postavil izid prvega polčasa. Skupaj je dosegel devet točk. Čančar jih je zbral 14, Dragić 7. Pri Poljski je bil najučinkovitejši Ponitka s 16 točkami.\n\nTretja četrtina (24:6)\n\nPo odmoru je iz slačilnice prišla drugačna Slovenija, s pravim pristopom in željna preobrata. Slovenci so vztrajno nižali zaostanek in zaloga Poljakov je vseskozi kopnela. S trojko je tretjo četrtino odprl Dončić, ki je sredi četrtine po prodoru pod koš dosegel tudi točki za znižanje na 50:60. Tobey je slovensko reprezentanco približal na 54:60, Čančar in Blažič pa s trojkama na 60:61. V zadnjih dveh minutah je bilo veliko napak na obeh straneh, pred zadnjimi desetimi minutami je bil tako izid 63:64. Poljska je v tretji četrtini dosegla zgolj šest točk oziroma samo en koš iz igre. Zgrešila je vseh enajst metov za tri točke, potem ko je v prvem polčasu zadela devet trojk (9/19).\n\nDončić v zadnjih treh minutah zaradi petih osebnih napak ni igral. Foto: Reuters\n\nZadnja četrtina (24:26)\n\nV zadnji četrtini so Slovenci povedli z 68:64 in 73:68, vendar v naslednjih minutah znova padli v krizo. Poljakom je z dvema trojkama uspel preobrat (76:79). Dončić je nato zgrešil dva prosta meta in met za tri, tudi Čančar izza črte ni bil uspešen. Tri minute pred koncem tekme je Dončić naredil peto osebno napako in moral predčasno na klop, kar je bil nov udarec za Slovenijo. Nato je pri zaostanku s 76:82 v napadu izgubil žogo še Dragić, Poljska pa je prednost povišala na 76:84.\n\nSekulićevi fantje so minuto in pol pred zadnjo sireno sicer znižali na 80:84, toda Ponitka je na drugi strani zadel novo trojko in še dva prosta meta (80:89), Poljska pa je v zadnji minuti kljub nekaj težavam zadržala prednost. 35 sekund pred koncem je Edo Murić s trojko znižal na 85:90, nato je Čančar pod košem hitro ukradel žogo, Dragić pa zadel za 87:90, kar je nenadejano prineslo novo upanje, a v zadnje pol minute novega preobrata ni bilo.\n\nA. J. Slaughter je v dramatični končnici zgrešil met za dve točki, na drugi strani pa je po prodoru ob stranski črti neuspešno z metom za tri točke s polovice igrišča poskusil Prepelič. Slovenci so zaman zahtevali osebno napako in začelo se je veliko slavje poljskih košarkarjev in navijačev.\n\nIzjavi po tekmi\n\nLuka Dončić: \"Čestitke Poljski, odigrala je izjemno tekmo. Vem, da nisem igral na svoji ravni, moral bi veliko bolje. Pustil sem ekipo na cedilu in celotno državo. Poraz je boleč, saj bi nas zmaga nad Poljsko popeljala v boj za medalje. Vedno, ko bom zdrav, bom igral za svojo domovino. Upam, da naslednjič na svetovnem prvenstvu, če se bomo tja seveda uvrstili.\"\n\nJaka Blažič: \"Nismo bili pravi, podobno kot proti Belgiji. Ob polčasu smo se pogovorili v slačilnici, si povedali svoje in verjeli smo, da se lahko vrnemo. Naredili smo neverjeten preobrat, povedli in Poljake pahnili v izgubljen položaj. Nato so se ti znova razigrali, dobili nazaj samozavest in zasluženo zmagali. Zdaj moramo umiriti glave, narediti analize in resnično upam, da se vidimo naslednje leto na svetovnem prvenstvu.\"\n\nIzjavi Prepeliča in Čančarja po porazu proti Poljski\n\nSlovenski košarkarji med igranjem himne. Foto: Reuters Luka Dončić in Aleksander Sekulić. Foto: Reuters Vlatko Čančar. Foto: Reuters Jaka Blažič. Foto: Reuters Edo Murić. Foto: Reuters Vlatko Čančar. Foto: Reuters\n\nFrancija se je izvlekla\n\nPopoldne so bili tudi Francozi proti Italijanom ob koncu rednega dela že v izgubljenem položaju (68:75), a so v zadnjih dveh minutah z delnim izidom 9:2 izsilili podaljšek (77:77). V dodatnih petih minutah so azzurri držali korak do izida 87:85, v zadnji minuti pa niso več dosegli niti točke. Francozi so bili pri metih natančnejši in se veselili uvrstitve v polfinale.\n\nNajboljši strelec Francije je bil Thomas Heurtel z 20 točkami, dodal je osem podaj. Rudy Gobert je zbral 19 točk (met iz igre 8/11) in 14 skokov. Za Italijo sta Simone Fontecchio in Marco Spissu prispevala po 21 točk.\n\nPo polovici tekme vodili s +7\n\nVarovanci Vincenta Colleta so dvoboj proti Italijanom odprli udarno in po petih minutah povedli s 13:4. To je bila najvišja prednost olimpijskih podprvakov v prvi četrtini, ki se je končala s 27:20. Po prvem polčasu je bil izid 38:31.\n\nFrancija je največ vodila za +11 (33:22) na začetku 14. minute, vendar je Italija odgovorila z delnim izidom 7:0 in se štiri minute pred koncem prvega polčasa približala na 33:29. Francozi so imeli v prvi polovici tekme kar 11 izgubljenih žog.\n\nNajboljši strelci po 20 minutah so bili Evan Fournier, Timothe Luwawu-Cabarrot (po 9 točk) in Fontecchio (11 točk).\n\nFontecchiu se je v ključnih trenutkih zatresla roka\n\nV tretji četrtini so azzurri naredili preobrat, čeprav so Francozi v 23. minuti znova ušli na +10 (43:33). Luigi Datome je slabih pet minut pozneje s trojko znižal na 53:52, nato pa je Nico Mannion povedel Italijane v vodstvo (56:57). Po tretji četrtini so vodili s 56:62.\n\nV zadnji četrtini so si priigrali že osem točk prednosti (56:64), njihov nalet pa je z dvema trojkama prekinil Heurtel (64:67). Fontecchio je dobri dve minuti pred koncem izza črte Italiji zagotovil novo lepo zalogo (68:75), a to ni bilo dovolj. Isti igralec je namreč 16 sekund pred zadnjo sireno pri izidu 75:77 zgrešil dva prosta meta, Heurtel je pet sekund pred koncem izenačil na 77:77, v zadnjem napadu pa je bil na drugi strani Fontecchio še enkrat nenatančen.\n\nTako Italija kot Francija sta skupinski del sklenili z razmerjem zmag 3-2, obe reprezentanci pa sta iz osmine finala napredovali po zanimivih dvobojih. Francozi so se proti Turkom prav tako po podaljšku izkopali iz nemogočega položaja (Turki so v zadnjih sekundah zapravili dva prosta meta in žogo), Italijani pa so izločili Srbe, ene največjih favoritov za končno zmago.\n\nRudy Gobert se je izkazal z 19 točkami (met iz igre 8/11) in 14 skoki. Foto: Reuters\n\nEP v košarki 2022\n\nČetrtfinale\n\nSlovenija − POLJSKA\n\n87:90 (26:29, 13:29, 24:6, 24:26)\n\n7852; Čančar 21, G. Dragić 17, Dončić 14 (met iz igre 5/15, za dve 2/7, trojke 3/8), 11 skokov, 7 podaj in 6 izgubljenih žog v 35 minutah, Blažič 13, Prepelič 9, Tobey 8 in 7 skokov, Murić 5; Ponitka 26 (trojke 5/13), 16 skokov in 10 podaj, Slaughter in Sokolowski po 16, Zyskowski 14, Balcerowski 11, Cel 4, Dziewa 3.\n\nMet za dve točki: 21/38; 15/31\n\nMet za tri točke: 11/38; 13/38\n\nProsti meti: 12/20; 21/31\n\nSkoki: 45; 43\n\nFRANCIJA − Italija\n\n93:85 (27:20, 11:11, 18:31, 21:15) - po podaljšku\n\nHeurtel 20 in 8 podaj, Gobert 19 (met iz igre 8/11) in 14 skokov, Fournier 17, Yabusele 15, Luwawu-Cabarrot 13; Fontecchio in Spissu po 21, Datome 12, Melli 10.\n\nNavijači pred dvorano v Berlinu\n\nOdigrano v torek:\n\nŠPANIJA − Finska\n\n100:90 (19:30, 24:22, 30:15, 27:23)\n\nW. Hernangomez 27, J. Hernangomez 15, Brizuela 14, Fernandez 11, Brown 10; Markkanen 28 točk in 11 skokov, Jantunen 18, Madsen 13, Salin 11.\n\nNEMČIJA − Grčija\n\n107:96 (31:27, 26:34, 26:10, 24:25)\n\nSchröder 26 točk in 8 podaj, Obst in Wagner po 19, Theis 13 točk in 16 skokov; Andedokumpo 31, Larentzakis 18, Dorsey 13, Sloukas 8.\n\nPolfinale\n\nPetek ob 17.15:\n\nPOLJSKA − FRANCIJA\n\nOb 20.30:\n\nNEMČIJA − ŠPANIJA\n\nFinale bo v nedeljo ob 20.30, tekma za tretje mesto pa ob 17.15.",
    "Slovenci izgubili tudi proti Malti, zdaj jih čaka boj za predzadnje mesto": "Slovenija še čaka na prvo zmago. Foto: EPA\n\nDvoboj je bil izenačen vse do zadnje četrtine, ki se je začela z izidom 8:8, v zadnjih osmih minutah pa so bili Maltežani boljši s 5:1.\n\nSlovenija je na začetku zadnje četrtine ob tretji izključitvi ostala brez najboljšega strelca na prvenstvu Benjamina Popovića. Gol Nicholasa Bugellija še ni pomenil poraza, ta pa se je začel oblikovati takoj nato, ko je Dino Zammit zadel iz protinapada. Gol je dodal še Matthew Zammit, tekma pa je bila odločena, ko je Andreas Galea minuto in pol pred koncem zadel za 12:8. Martin Stele je v naslednjem napadu dosegel zadnji gol za Slovenijo.\n\nOb Steletu so za Slovenijo zadeli še Jan Justin in Jaša Kadivec po dvakrat, Jaša Lah, Aleksander Cerar, Matej Nastran in Matic Rahne.\n\nVaterpolo, evropsko prvenstvo\n\nRepešaž za četrtfinale:\n\nČRNA GORA - ROMUNIJA 13:8\n\nGRČIJA - IZRAEL 22:9\n\nGRUZIJA - NIZOZEMSKA 12:8\n\nFRANCIJA - SRBIJA 10:9\n\nČetrtfinale, torek:\n\nMADŽARSKA - ČRNA GORA\n\nŠPANIJA - GRČIJA\n\nHRVAŠKA - GRUZIJA\n\nITALIJA - FRANCIJA\n\nZa mesta od 13 do 16:\n\nSLOVENIJA − MALTA\n\n9:13 (2:3, 3:2, 3:3, 1:5)\n\nNEMČIJA − SLOVAŠKA\n\n18:7 (4:1, 6:2, 3:0, 5:4)\n\nZa 15. mesto, torek ob 9.00:\n\nSLOVENIJA − SLOVAŠKA",
    "Tako se je na razplet prvenstva odzval Luka Dončić": "Najboljši slovenski košarkar si je po izpadu Slovenije sklepno dejanje EP ogledal iz domačega naslanjača.\n\nLuka Dončić je španskim košarkarjem, s katerimi ima dobre odnose še iz časov, ko je sam branil barve madridskega Reala, čestital za zmago nad Francijo v finalu evropskega prvenstva v Berlinu.\n\n\"Neverjetna Španija, čestitke fantje,\" je na twitterju zapisal prvi strelec slovenske reprezentance.\n\nDončić po presenetljivem spodrsljaju branilcev naslova v četrtfinalu proti Poljakom ni bil imenovan v najboljšo peterko EP, se je pa zato med elitno peterico znašel Giannis Antetokounmpo, čigar Grčija je nastope končala v isti fazi tekmovanja kot Slovenija.\n\nDončić je bil četrti najboljši strelec (26,0 točke), deseti skakalec (7,7) in osmi podajalec prvenstva (6,6) ter tretji po številu ukradenih žog (2,0) na srečanje.",
    "Zadovoljna.si": "",
    "Tihi favorit ostal brez največjega zvezdnika": "Italijanska košarkarska reprezentanca bo na EP nastopila brez člana lige NBA.\n\nItalijansko reprezentanco so nekateri uvrščali med izbrane vrste, ki bi lahko prijetno presenetile na prihajajočem evropskem prvenstvu. A Italijani, ki bodo prvi del EuroBasketa odigrali v domovini, so le nekaj dni pred tekmovanjem ostali brez svojega prvega moža. Poškodbo kolena je namreč na zadnji tekmi kvalifikacij za SP utrpel novi član NBA moštva Boston Celtics Danilo Gallinari.\n\nTa bo tako izpustil tekme v domačem Milanu, kjer bodo boleg Italije zaigrale še Hrvaška, Grčija, Estonija, Ukrajina in Velika Britanija.\n\nItalijani so na zadnjem srečanju sicer premagali Gruzijo z 91:84, slednja pa je na podoben način že tekmo prej ostala brez svojega največjega zvezdnika Tornikeja Shengelie. Gallinari je pred poškodbo odigral 15 minut in dosegel 17 točk.\n\nProfimedia\n\nMed košarkarskimi zvezdniki, ki so jo skupili v zadnjih dneh, je tudi član španske reprezentance Sergio Llull, pri Grkih pa Kostas Antetokoumpo. Za slednjega sicer še obstaja možnost, da bo zaigral na EP. Tekmo med Srbijo in Grčijo je sredi prejšnjega tedna predčasno v bolečinah zapustil tudi Vasilije Micić, a se je kasneje izkazalo, da ne gre za hujšo poškodbo gležnja, že v nedeljo je sodeloval ob zmagi Srbije nad Turčijo (79:72).",
    "Krimovke za prvo zmago v novi sezoni LP razparale češko mrežo": "Rokometašice Krima Mercatorja so na sobotni tekmi 3. kola lige prvakinj v gosteh premagale češki Banik iz Mosta. Za ljubljansko ekipo je to prva zmaga v skupini A po dveh porazih proti romunski Bukarešti in norveškemu Kristiansandu. V naslednjem kolu, 9. oktobra, se bo v Stožicah pomerila z madžarskim Ferencvarosem.\n\nBanik Most : Krim Mercator 29:41 (13:21) Rocknet Arena, gledalcev 1000, sodnici: Christidi in Papamattheou (obe Grčija). Banik Most: Janssen, Müllnerova, Holanova 8, Striškova, Šutranova 3, Pokorna, Mikulčik 5, Cholevova 1, Eksteinova 2, Smetkova 1, Spone 2, Kroftova, Polakova 1, Kostelna 2, Somionka 1, Mikulaškova 3. Krim Mercator: Arenhart, Risović, Radičević 6, Stanko 5, Abina, Žabjek, Dmitrijeva 6, Cerovak 1, Klemenčič 2, Ljepoja 1, Varagić 2, Lazović 7, Kovarova 6, Rosiak 1, Markovič 2, Svetik 3. Sedemmetrovke: Banik Most 3 (3), Krim Mercator 3 (2). Izključitve: Banik Most 10, Krim Mercator 8 minut. Rdeči karton: Ljepoja (53.).\n\nLjubljančanke so v Chomutovu, ki je le streljaj oddaljen od Mosta, osvojile prvi par točk v tej sezoni v najmočnejšem klubskem tekmovanju na stari celini. Izbranke črnogorskega strokovnjaka na klopi serijskih slovenskih prvakinj Dragana Adžića so temelje za zmago postavile v prvi polovici tekme, ko so si priigrale devet golov prednosti, nato pa z rutinsko predstavo in brez stresnih trenutkov pripeljale tekmo do srečnega konca.\n\nStrnjena obramba razorožila domačinke\n\nKrimovke so tekmo odprle z 2:0, a so nato gostiteljice naredile delni izid 4:0 in jim ušle na 2:4. Po uvodni toplo-hladni predstavi so le strnile svoje vrste in z dobro igro v obrambi povsem razorožile domače rokometašice ter jim v 14. minuti ušle na +3 (9:6). Minuta odmora gostiteljic ni spremenila razmerja moči na igrišču, Ljubljančanke so bile še naprej korak pred njimi. V 18. minuti so podvojile svojo prednost (12:6), najvišjo pa so si priigrale v sami končnici, ko so dvakrat povedle za devet golov (20:11 in 21:12).\n\nSlovenske prvakinje v drugi polovici tekme niso igrale na vso moč. Malo je temu botrovala prevelika kakovostna razlika, a tudi dejstvo, da je Adžić dokaj enakovredno porazdelil minutažo med svoje varovanke, ki v nobenem trenutku niso ogrozile prve zmage pred krajšim reprezentančnim premorom v okviru tedna Evropske rokometne zveze (EHF). Najboljše slovenske rokometašice se bodo v tem terminu dvakrat pomerile z Madžarkami, prva tekma bo 29. septembra v Celju, druga pa 1. oktobra v Ljubljani.\n\nV ljubljanski ekipi je bila na sobotni tekmi najučinkovitejša Barbara Lazović s sedmimi goli, Jovanka Radičević, Darja Dmitrijeva in Sara Kovarova so dosegle po šest zadetkov.\n\nDokazale, da so boljše\n\n»Srečen sem, da smo dosegli prvo zmago, hkrati pa je nekaj rokometašic doseglo svoje prve evropske zadetke. Na tekmi nam je uspelo tisto, kar smo si želeli. Ostali smo zdravi. Domači tekmi proti Izoli in Litiji, ki smo ju odigrali med tednom, sta se pokazali kot koristni. Želim si, da tudi v nadaljevanju sezone preko državnega prvenstva gradimo našo formo. Zdaj je čas, da se osredotočimo na tekmo proti Ferencvarosu,« je dejal Adžić.\n\n»Po dveh porazih je zagotovo zahtevno igrati, predvsem takrat, ko veš, da si favorit. A bile smo osredotočene, dale smo vse od sebe in končni rezultat je realen,« je po zmagi dejala Lazovićeva, medtem ko je Tjaša Stanko dodala: »Vedele smo, da bodo Čehinje igrale hitro, me pa smo si želele zmage in dveh točk. Dobro smo se pripravile in mislim, da smo dokazale, da smo boljše. Zelo sem vesela in ponosna na ekipo.«\n\nStandings provided by SofaScore LiveScore",
    "Madež na španskem zlatu? Legendarni Argentinec silovito napadel, francoski center pa se je spravil na Tobeyja": "Španski košarkarji slavijo še četrto zlato kolajno na EuroBasketih v zadnjih trinajstih letih ter dejstvo, da so združili evropski in svetovni naslov, legendarni argentinski košarkar pa se je spravil nanje.\n\nPablo Prigioni je bil eden najboljših organizatorjev igre svojega časa, od srede devetdesetih dalje je v dobrih dvajsetih letih zgradil sijajno kariero – v španski ligi ACB in ligi NBA. Vrhunec je doživel z osvojitvijo srebrne kolajne na olimpijskih igrah v Pekingu. Danes je selektor Argentine.\n\n\n\nPo nekoliko presenetljivem zmagoslavju Španije je Prigioni opozoril na madež na njihovem dosežku. Zmotil ga je Lorenzo Brown. Američan je že takoj po dogovoru s predsednikom španske zveze Jorgejem Garbajoso dobil nasprotnike. Dvaintridesetletni ameriški branilec namreč nikoli ni bil član španskega kluba, zdaj pa je oblekel dres španske izbrane vrste.\n\n\n\n\n\nProfimedia\n\n\n\nLegendarni Argentinec je šel še korak dlje: \"Raje izgubim z domačimi igralci, z Argentinci, kot zmagam s pomočjo nekoga, ki ni iz Argentine.\" Potem je še dodal, da dokler bo on glavni v argentinski reprezentanci, v njej ne bo ne naturaliziranega igralca ne tujega strokovnjaka v njegovem štabu. \"Reprezentanca je najbolj čista stvar. Saj imamo klube, ki kupujejo igralce iz vsepovsod.\"\n\n\n\nPrigioni je o Brownu povedal, da gotovo ne čuti dresa tako močno kot Rudy Fernandez ali Sergio Llull.\n\n\n\nNa preteklem evropskem prvenstvu je imela približno polovica izbranih vrst v igralskem kadru ameriško pomoč. Tudi Slovenija, ob Španiji še Grčija, Turčija, Hrvaška ... Nekdanji francoski reprezentančni center Frederic Weis je izrazil obžalovanje, da to postaja stalna praksa, potem se je spravil prav na Slovenijo: \"Ko gledam Mika Tobeyja, ki je oblekel slovenski dres, a ni vedel niti tega, kje na zemljevidu leži njegova nova država, vse skupaj postane zelo vprašljivo.\" Mimogrede, za Francoze naj bi v prihodnje zaigral tudi zvezdnik iz lige NBA, Kamerunec Joel Embiid, ki je nedavno dobil francosko državljanstvo.\n\n\n\n",
    "\"Slovenija bo med prvimi tremi reprezentancami evropskega prvenstva\"": "Selektor Dario Gjergja in prvi center belgijske reprezentance Ismael Bako. Foto: Reuters\n\nV Berlinu se začenjajo izločilni boji evropskega prvenstva, Slovenijo, ki brani naslov, pa v osmini finala čaka Belgija. Belgijska izbrana vrsta v svoji ekipi nima izrazitih zvezdnikov, vodi pa jo hrvaški strokovnjak, ki si je v Belgiji ustvaril drugi dom. 47-letni Zadrčan namreč že od leta 2008 deluje v tej državi, po treh letih je prevzel najuspešnejši tamkajšnji klub Oostende in ga popeljal do 11 zaporednih naslovov državnega prvaka. Zadnja štiri leta zdaj vodi še reprezentanco.\n\nV skupinskem delu so njegovi levi igrali v Tbilisiju, kjer so v konkurenci Španije, Turčije, Črne gore, Bolgarije in Gruzije zasedli četrto mesto. Imeli so tri zmage in dva poraza, edini pa so na kolena spravili Špance. Skalp svetovnih prvakov je bil tretji odmeven v letu 2022, potem ko so v kvalifikacijah za svetovno prvenstvo dvakrat premagali celo Srbijo: \"Govori se o drugem tekmovanju. Drugačne okoliščine. Srbija je neverjetna reprezentanca. Zame glavni favorit, saj ima na vsakem položaju dva zelo kakovostna posameznika. Tu sta še Slovenija in Grčija, med temi tremi pa je po mojem mnenju treba iskati evropskega prvaka.\"\n\nZdaj bo vodil svojo zasedbo proti Sloveniji, ki jo torej postavlja med glavne favorite za končno slavje: \"Kaj reči o Sloveniji … Reprezentanca, ki je bila eno žogo oddaljena od finala olimpijskih iger. Reprezentanca, ki je zadnjih šest ali sedem let v samem vrhu evropske košarke. Od prihoda mojega dobrega prijatelja Igorja Kokoškova se je začela naglo vzpenjati. Zdaj delo uspešno nadaljuje Aleksander Sekulić. Res gre za fantastično reprezentanco.\"\n\nRetin Obasohan je eden najnevarnejših belgijskih košarkarjev. Foto: Reuters\n\nOdlično se razumeva. Rad ga imam. Zanimivo je gledati Slovenijo, kako igra, saj vidim nekaj podobnih stvari, ki smo jih mi delali takrat v Nymburku. Res sem vesel zanj. V zadnjem letu, odkar sem odšel iz kluba, je dosegel izjemne stvari. Nebo je meja zanj, in želim mu vso srečo. Retin Obasohan o slovenskem selektorju Aleksandru Sekuliću, s katerim sta sodelovala v Nymburku\n\n\"Vsi govorijo o Dončiću, a Slovenija še zdaleč ni le Dončić. Slovenija je tudi Goran Dragić, ki igra izvrstno. V vsakem pogledu je vodja ekipa. Malce se je potegnil nazaj in pustil, da je Dončić, kar je, ampak še vedno je izjemen. Tu je Zoran Dragić, ki je izvrsten v obrambi in protinapadih. Blažič in Prepelič sta odlična strelca z razdalje. Čančar je vsako leto boljši in igra na zelo visoki ravni. Tudi Dimec je vedno boljši. Moja napoved je, da bo Slovenija med prvimi tremi reprezentancami evropskega prvenstva,\" je z izbranimi besedami o evropskih prvakih govoril Gjergja, ki je med vojno na Hrvaškem tudi pol leta živel v Mariboru.\n\nDalmatinec, ki je v daljnem sorodstvu z legendarnim zadrskim košarkarjem Josipom Gjergjo, se zaveda, da je Slovenija absolutni favorit osmine finala: \"Izpolnili smo svoj cilj, skušali pa bomo najti način, da bodo fantje napravili nekaj več. Poskusili bomo odigrati najbolje, kot lahko. Mislim, da smo si mesto tu zaslužili s kvalifikacijami za svetovno in evropsko prvenstvo, kjer smo v skupini imeli Litvo, Češko in Dansko. Hkrati moramo biti realni, da se čez noč ne da doseči najbolj vrhunskih rezultatov.\"\n\nMurić: Do polfinala smo lahko sami sebi največja nevarnost\n\nKaj lahko Belgija naredi za morebitno presenečenje? Gjergja je naštel slovenska orožja, zaveda pa se, da je nekaj teorija, v praksi pa so ob jasni kakovostni razliki med reprezentancama stvari težje izvedljive: \"Če lahko zadržimo Luko v garderobi za več ur … (smeh, op. a.) Kako ustaviti Slovenijo? Na papirju je veliko tega, a papir prenese vse. (smeh, op. a.). Mislim, da moramo s pravo obrambno vnemo preprečiti slovensko tranzicijo. Vse ekipe, s katerimi je Slovenija igrala, so imele težave z branjenjem protinapadov. Slovenci so dali veliko lahkih košev. Moramo omejiti met za tri točke in skušati nekako nadzorovati skok, saj znajo imeti tudi veliko uspešnih akcij po napadalnem skoku.\"",
    "STA: Egipt razmišlja o kandidaturi za organizacijo olimpijskih iger leta 2036": "Kairo, 25. septembra - Egipt namerava zaprositi za organizacijo olimpijskih iger leta 2036, je v soboto med sprejemom predsednika Mednarodnega olimpijskega komiteja (Mok) Thomasu Bachu v Kairu sporočil egiptovski minister za šport Ašraf Sobi, poroča francoska tiskovna agencija AFP."
}