{
    "STA: ZDA, Japonska in Južna Koreja svarijo Severno Korejo pred jedrskimi poskusi": "New York, 23. septembra - Zunanji ministri ZDA, Japonske in Južne Koreje so opozorili Severno Korejo, da bo mednarodna skupnost na vsak morebiten jedrski poskus odgovorila močno in odločno. Trojica ministrov je na srečanju ob robu zasedanja Generalne skupščine ZN Pjongjang pozvala, naj se vrne za pogajalsko mizo, poroča nemška tiskovna agencija dpa.",
    "Znana je polovica udeležencev zaključnega turnirja": "Nemčija in Italija sta si že v petek priigrali uvrstitev med najboljšo osmerico v teniškem tekmovanju za Davisov pokal, v noči na soboto se jima je pridružila še Nizozemska, nato pa še Avstralija. Ostale udeležence zaključnega turnirja konec novembra v Španiji bodo dale nedeljske partije.\n\nZaključni turnir Davisovega pokala, četrtfinale, polfinale in finale, bo v Malagi od 24. do 27. novembra, tam pa bodo igrale prve in drugouvrščene ekipe iz štirih skupin.\n\nHrvaška je v skupini A v Bologni ugnala Argentino z 3:0 in je za neporaženo Italijo tako kot slednja prišla do druge zmage, vendar v tretjem srečanju. Borna Gojo in Borna Ćorić sta zmagala posamično, v igri parov sta slavila še Nikola Mektić in Mate Pavić, kar pa je bilo tudi zelo pomembno. Ker je bil hrvaški par uspešen, se lahko nedeljski dvoboj Italije in Švedske konča s kakršnim koli izidom, da Hrvatje pridejo na zaključni turnir, le Švedi, na tretjem mestu imajo zmago po dveh dvobojih, ne smejo zmagati s 3:0.\n\nSrbija, v prvem krogu je klonila proti Španiji z 0:3, je ugnala Kanado z 2:1 v skupini B v Valencii. A so se kljub porazu veselili Kanadčani, ki so se že uvrstili na zaključni turnir. Srbi, z 2:1 so premagali Južno Korejo, pa morajo za preboj na zaključni turnir čakati na pravi čudež v nedeljo, ko bi morala Južna Koreja premagati Španijo.\n\nDesetkratni zmagovalci pokala Francozi so v Hamburgu z 2:1 premagali Belgijo, vendar v skupini C končali na tretjem mestu, saj imata Avstralija in Nemčija že po dve zmagi.\n\nV skupini D v Glasgowu je Nizozemska presenetila ZDA in jo prvič v zgodovini premagala, bilo je 2:1. S tem Nizozemska, ki je bila pred turnirjem šele četrta nosilka skupine, ima že tri zmage, ZDA ima dve, brez slavja pa sta po dveh dvobojih Velika Britanija in Kazahstan.",
    "STA: Tečajnica Banke Slovenije": "",
    "Zakaj je globalizacija propadla": "Obvezujemo se, da bomo z vašimi podatki ravnali skrbno in odgovorno. Vaše podatke bomo uporabljali in hranili, dokler ne prejmemo vaše zahteve za izbris. Zahtevo za izbris podatkov lahko pošljete na e-naslov zasebnost@finance.si . Podrobnejše informacije o varovanju vaše zasebnosti in vaših pravicah si lahko preberete v naši politiki zasebnosti na www.finance.si/zasebnost .\n\nZdi se, da smo prestopili rubikon v mednarodnih gospodarskih odnosih in pustili globalizacijo v preteklosti. A ko se bodo pokazale posledice v vsej svoji razsežnosti, se bo zelo težko odločiti, kam naprej.\n\nZdi se, da smo prestopili rubikon v mednarodnih gospodarskih odnosih in pustili globalizacijo v preteklosti. A ko se bodo pokazale posledice v vsej svoji razsežnosti, se bo zelo težko odločiti, kam naprej.\n\nNEW HAVEN – Po desetletjih medsebojne povezanosti mednarodno gospodarstvo polzi v novo obdobje nezaupanja in razdruževanja. Glede na to, da bo sprememba stroškovno zahtevna, je vredno ponoviti, kaj nas je pripeljalo do te točke.\n\nPo koncu hladne vojne se je zaradi globalizacije izrazito znižala raven najhujše revščine. Ne nazadnje tudi zato, ker je globalizacija vzhodnoazijskim državam, vključno s Kitajsko, omogočila hitro gospodarsko rast in razvoj. Življenjski standard, merjen z dohodkom na prebivalca, pa je zrasel tudi drugje po svetu.\n\nK temu so najbolj pripomogli odprta trgovina in ukrepi, ki so podpirali razvoj mednarodne trgovine. Takratne nizkodohodkovne države – Kitajska, Mehika, Južna Koreja in Vietnam – so poskrbele, da so ostale cene blaga in plač v razvitih gospodarstvih pod nadzorom, od tega pa sta imeli koristi obe strani, tako porabniki v bogatejših državah kot delavci v izvoznih gospodarstvih.\n\nVerjetno je medsebojna gospodarska povezanost pomembno pripomogla tudi k dolgemu obdobju miru, ki ga je užival zahodni svet. V razmerah hiperglobalizacije je vojna pomenila pretrganje razvejenih preskrbovalnih verig, kar bi imelo hude gospodarske posledice. Zato ni bilo nikomur do tega, da bi izzival usodo.\n\nPrehod od takratne medsebojne povezanosti v današnjo razdrobljenost je potekal v treh fazah. Vsaka je imela svoje razloge pa tudi različne posledice. Prva faza se je začela leta 2016 z vzponom navznoter usmerjenih političnih ukrepov v dveh nekdanjih zibelkah globalizacije. Združeno kraljestvo je z brexitom zavrnilo integracijo z Evropo. In z izvolitvijo Donalda Trumpa za predsednika so Združene države sprejele etos »najprej Amerika«, ki je odprl pot trgovinski vojni s Kitajsko.\n\nOboje pa je povzročila čedalje večja neenakost. Kajti povprečnemu državljanu sveta se je konec prvega desetletja sicer godilo bolje kot leta 1980, a čedalje več delavcev v razvitih državah se je počutilo vse bolj zapostavljene.\n\nTo pa ni bil samo občutek. Tistim skupnostim, ki so bile bolj izpostavljene uvozni konkurenci iz držav z nizkimi plačami – katere vzrok je bila prostorska industrializacija –, je šlo slabše kot skupnostim, ki so bile zaščitene pred uvozom. Zgovoren primer sta tradicionalno industrijsko mesto Hickory iz Severne Karoline na eni ter kalifornijska Silicijeva dolina na drugi strani. Pa tudi to ni bilo nič novega, saj svet že dolgo ve, da trgovina sicer pospešuje splošno blaginjo, a hkrati ustvarja lokalne napetosti zaradi posledic prerazdelitve. Tudi ukrepi, ki jih je priporočala večina ekonomistov, niso odkrivali novih vsebin. Namesto obrata v smer protekcionizma bi morale države ukrepati z različnimi instrumenti na področju prerazdelitve.\n\nNikakor pa ni bilo pričakovati, da bodo dogodki, ki so se začeli leta 2016, pogubni za globalizacijo. Svet je bil preveč povezan, da bi se vrnil v stari režim.\n\nNato je s pandemijo covida-19 nastopila druga faza. Pandemije so eno izmed največjih tveganj globalizacije. Bolj so države povezane, lažje se med njimi prenašajo in širijo bolezni. Hkrati pa se države začenjajo zapirati pred drugimi in samozaščitno sprejemati ukrepe, kot so izvozne omejitve. Prav tako pa so se vlade v različnih državah tudi odzvale na pandemijsko krizo.\n\nPomanjkanje osnovnih dobrin, kot je osebna zaščitna oprema, in ozka grla pri dobavi so še podkrepili trditev, da svetovnim preskrbovalnim verigam ni bilo mogoče zaupati. Številni so medsebojne »odvisnosti«, ki jih ustvarja mednarodna trgovina, imeli za vir večje ranljivosti. In tako je postala čedalje bolj aktualna gradnja »odpornosti« prek krajših, bolj lokaliziranih preskrbovalnih verig.\n\nKljub temu pa se je v zadnjih dveh letih vendarle izkazalo, da je svetovni trgovinski sistem izjemno trden. Po podatkih Mednarodnega denarnega sklada se je svetovna trgovina, merjena z razmerjem med uvozom blaga in svetovnim BDP, od leta 2019 celo povečala. Večina pomanjkanj različnega blaga se je izkazala za kratkotrajno. Več drugih ozkih grl v preskrbovalni verigi – pred kratkim je denimo v ZDA primanjkovalo otroške hrane – pa so povzročili notranji, in ne zunanji razlogi. Dejansko bi bila ozka grla brez mednarodne trgovine verjetno veliko hujša.\n\nGospodarstvo je torej kljub dotlej najhujšim pretresom javnih zdravstvenih sistemov enostavno delovalo naprej. Sicer polno bušk in s precej počasnejšim tempom kot prej, a še vedno z dobrimi napovedmi, da si končno le opomore. A to je trajalo le, dokler ni Rusija napadla Ukrajine, s čimer se je začela tretja faza.\n\nZa nemoteno delovanje svetovnih preskrbovalnih verig so potrebni mir, stabilnost in predvidljivost. Vojna pa je spodkopala zaupanje med državami in nepričakovano spremenila pričakovanja o geopolitičnih zavezništvih. Priča smo bili pozivom k »vnovični podpori« ali »prijateljski podpori« v imenu »ekonomske varnosti«. Kaj bi se zgodilo, če bi denimo Kitajska napadla Tajvan in bi od čipov odvisno svetovno gospodarstvo ostalo brez čipov, ki jih proizvaja eno samo podjetje, TSMC, v Tajvanu?\n\nVojna v Ukrajini je tako dosegla tisto, kar ni uspelo niti naraščajoči neenakost niti pandemiji covida-19. To, da se zanašate na prijatelje, čeprav je zaradi tega del vaše delovne sile na slabšem, pa je povsem nekaj drugega, kot če se zanašate na sovražnike. In tako je gospodarsko »vzajemno zagotovljeno uničenje«, ki naj bi preprečevalo nastop deglobalizacije, očitno doseglo svojo kritično točko.\n\nV teh razmerah si države danes prizadevajo zagotoviti lastno odpornost tako, da se čedalje bolj zapirajo in pospešujejo razvoj panog, ki so najpomembnejše za nacionalno varnost, kot so polprevodniki in energija. Ali bo ta metoda tudi uspešna, pa še zdaleč ni gotovo. Zgodovina nas namreč uči, da uspešne ukrepe na področju industrije prepoznamo šele takrat, ko delujejo. Težko pa je vnaprej vedeti, kateri ukrepi bodo uspešni.\n\nKitajski se pogosto pripisuje (ali očita), da njena gospodarska rast temelji na ukrepih industrijske politike. Odgovorna pa je tudi za enega izmed največjih neuspešnih ukrepov na tem področju. Veliki skok naprej je do konca leta 1962 povzročil do 55 milijonov smrtnih žrtev. Za tiste ukrepe, ki so se izkazali za uspešne, pa je vselej bila najpomembnejša skrbna in previdna izvedba. Reforme so najprej preizkusili na lokalni in regionalni ravni in jih šele po tem, ko so se tam izkazale, prenesli navzgor. Toda če »reko prečkamo tako, da sproti iščemo, na kateri kamen bomo stopili«, kot je rekel Deng Šjaoping, zahteva čas. Čas pa ta hip ni na strani zahodnih gospodarstev.\n\nDa bi bile razmere še bolj zapletene, pa poskrbi za polprevodnike značilna modularnost. Vsaka proizvedena enota namreč obsega več medsebojno povezanih funkcionalnih modulov, ki jih je spet mogoče razdeliti na še bolj specializirane module. Vsak od teh pa ima svoje standarde, inovacijski potencial in tržno sestavo. Vprašanje je, ali je take procese mogoče vzpostaviti kar doma, in še to v kratkem času. Ne smemo pozabiti, da je bil razlog za neuspeh centralnoplanskih gospodarstev prav v tem, da niso mogli slediti vse večji kompleksnosti sodobnih gospodarskih sistemov.\n\nZdi se, da smo prestopili rubikon v mednarodnih gospodarskih odnosih in pustili globalizacijo v preteklosti. A ko se bodo posledice pokazale v vsej svoj razsežnosti, se bo zelo težko odločiti, kam naprej.\n\nPinelopi Koujianou Goldberg, nekdanja glavna ekonomistka skupine Svetovne banke in glavna urednica revije American Economic Review, je profesorica ekonomije na univerzi Yale.\n\n© Project Syndicate",
    "Druženje s filmsko ekipo ob filmu Gajin svet 2": "",
    "Film Vesolje med nami na slovaškem festivalu": "Za slavnostni uvod je poskrbela projekcija v sklopu projekta Naši filmi doma, ki ga Slovenski filmski center v sodelovanju s Cankarjevim domom organizira od jeseni 2017, ta je bila 9. aprila ob 19.30 v Linhartovi dvorani Cankarjevega doma. Foto: Frančišek Ksaver Šinkar\n\nFilm bo na sporedu v nedeljo, sledita še dve ponovitvi. Projekcije se bo udeležila tudi režiserka, ki bo na festivalu pripravila delavnico za mlade gledalce, so sporočili s Slovenskega filmskega centra (SFC).\n\nRežijski prvenec je mladinska drama o odraščanju, postavljena v mestece Kostanjevica na Krki. Zgodba govori o 14-letnemu Kanadčanu Tobiju, ki z mamo Kristino za poletne počitnice pripotuje na obisk v Slovenijo, k babici Gizeli. Kristine že več let ni bilo v domače kraje, zdaj pa je prišla nenadoma in z veliko novico o razstavi, ki naj bi jo pripravila v lokalni galeriji.\n\nTobi ni navdušen nad idejo, da bo počitnice preživel v tuji deželi, brez prijateljev in očeta. Slaba volja se stopnjuje, ko se prvič sreča z rasnimi predsodki lokalnih otrok. Edino svetlo točko mu predstavlja Tjaša, ki ga s svojo pustolovsko naravo zelo privlači. Njuno druženje ga pripelje do nenavadnega srečanja z oslepelim astronomom Hermanom, ki je prav tako kot Tobi \"vaški izobčenec\", so opisali na SFC-ju.\n\nHerman odpre Tobiju vrata pozabljenega observatorija, kjer mu s pomočjo svojega bogatega znanja o astronomiji podeli življenjske nauke, ki izvirajo v vesolju in se nanašajo na življenje na Zemlji. \"Zvezdni observatorij pa postane Tobiju tudi zatočišče, kamor beži ob novem spoznanju, da imata starša v zakonu težave in da je bila predhodno planirana Kristinina razstava pravzaprav izgovor za pobeg iz Kanade. V spletu intenzivnih čustev in dinamičnih dogodkov se morata tako Tobi, kot Kristina soočiti s perečimi odnosi, potlačenimi strahovi ter lokalno družbo, ki nanju gleda, kot da sta z drugega planeta,\" so zapisali.\n\nFoto: Frančišek Ksaver Šinkar\n\nV filmu igrajo Kolja Chilima Budišin, ki je letos junija na 10. mednarodnem festivalu otroškega filma v Seoulu (Južna Koreja) prejel nagrado za najboljšega igralca v tekmovalnem programu Kids Vision, Ivo Barišič, Manca Dorrer, Irena Mihelič, Alenka Kraigher, Aljaž Jovanovič, Aliash Tepina, Matic Jamar, Neja Čušin, Jakob Cilenšek, Liam Cimperman in drugi.\n\nKoscenaristka filma je Darja Medić, pri filmu sodelujejo še direktor fotografije Darko Herič, montažer Mateja Rackov, snemalca zvoka Primož Debeljak, Jaka Batič, skladatelj Janez Dovč, oblikovalec zvoka Boštjan Kačičnik, scenograf Miha Ferkov, kostumografinja Nadja Bedjanič, oblikovalka maske Anita Ferčak, direktorica filma je Amela Ikovic.\n\nProducent filma je Boštjan Ikovic iz produkcijske hiše Arsmedia. Slovenski distributer je Con film, pravice za svetovno prodajo ima italijansko podjetje Coccinelle Film Sales.\n\nKoproducenti filma so RTV Slovenija, MB Grip, NuFrame, Zvokarna, Mir Media Group (Srbija), v sodelovanju s Filmskim studiem Viba film. Film je sofinanciral Slovenski filmski center, finančno podporo je prejel tudi od Filmskega centra Srbije in Ministrstva za kulturo Srbije.\n\nFestival poteka od 19. do 30. septembra.",
    "Nagrada Trio di Trieste šla v roke Triu Pantoum": "Trio Pantoum (Francija – Južna Koreja) je zmagovalec 21. mednarodnega tekmovanja komornih zasedb s klavirjem – nagrade Trio di Trieste, ki jo razpisuje društvo Chamber Music, poklanja pa Samer & Co. Shipping. Tercet, ki ga sestavljajo mladi, a že priznani pianist Virgile Roche, violinist Hugo Meder in violončelist Bo-Geun Park, si je zagotovil tudi posebno nagrado Anna Maria in Giorgio Ribotta. Zmagovalci bodo nastopili jutri ob 20.30 v gledališču Miela (drevi bodo v gledališču Bratuž v Gorici).\n\nDrugo nagrado (ponuja jo Fundacija Ernesto Illy) si je zagotovil Trio Orelon (Italija-Nemčija-Španija) – pianist Marco Sanna, violinistka Judith Stapf in violončelist Arnau Rovira I Bascompte, medtem ko je dvojica Duo Okada-Quennesson (klavir in violončelo, Francija) prejela tretjo nagrado, ki jo je podelila skupina nekdanjih učencev preminulega maestra Renata Zanettovicha.",
    "Slovenija nekoliko napredovala na lestvici Evropskega inovacijskega indeksa": "Pošta Slovenije je v okviru Evropskega tedna mobilnosti v Celju začela v določenih delih mesta pošiljke dostavljati brezogljično. Z drugimi besedami, za dostavo bodo poskrbeli z električnimi vozili, s tem pa se bo Celje pridružilo nekaterim evropskim mestnim središčem, kjer tovrstne cone že obstajajo. Taka dostava naj bi prihranila najmanj 40 ton ogljikovega dioksida na leto.",
    "Vsak dan prvi": "Namizna aplikacija Internet Explorer odhaja v pokoj\n\nZagotovite si nemoten vstop v svet aktualnih novic in jo nadomestite z najnovejšo verzijo Chromea, Firefoxa, Safarija ali Microsoft Edgea.",
    "Srečko Katanec pozna le zmage, zmlel tudi močne Afričane": "Nekdanji slovenski selektor Srečko Katanec uspešno deluje na klopi Uzbekistana. Ljubljančan pripravlja azijsko reprezentanco za azijsko prvenstvo, ki bo naslednje poletje, in premaguje vse tekmece. Niz je začel letošnjega marca, ko je v prijateljskih tekmah premagal Kirgizijo s 3:1 in Ugando s 4:2. Junija je Uzbekistan igral tri tekme v kvalifikacijah za azijsko prvenstvo, padli pa so Šri Lanka s 3:0, Maldivi s 4:0 in Tajska z 2:0.\n\nAzijski šampionat bo od 16. junija do 16. julija 2023, kandidati za organizacijo so Avstralija, Indonezija, Katar in Južna Koreja, organizatorja pa bodo določili oktobra, potem ko je Kitajska odpovedala že dodeljeno organizacijo. Najuspešnejši selektor v zgodovini Slovenije je nadaljeval svoj niz tudi v prijateljski tekmi s Kamerunom. Močno afriško reprezentanco je Uzbekistan v petek premagal z 2:0, gola sta prispevala Hojimat Erkinov in Abdula Abdulajev.",
    "STA: Izidi prijateljskih nogometnih tekem (2)": "* Izidi: - četrtek, 22. september: Avstralija - Nova Zelandija 1:0 (1:0) Kambodža - Bangladeš 0:1 (0:1) Tunizija - Komori 1:0 (0:0) Islandija - Venezuela 1:0 (0:0) Surinam - Nikaragva 2:1 (1:0) - petek, 23. september: Kamerun - Uzbekistan 0:2 (0:1) Etiopija - Sudan 1:1 (1:0) Južna Koreja - Kostarika 2:2 (1:1) Japonska - ZDA 2:0 (1:0) Irak - Oman 3:4 (0:0, 1:2) - 11 m Bahrajn - Zelenortski otoki 1:2 (1:1) Burkina Faso - DR Kongo 1:0 (0:0) Urugvaj - Iran 0:1 (0:0) Paragvaj - Združeni arabski Emirati 1:0 (0:0) Ekvatorialna Gvineja - Ruanda 0:0 Kanada - Katar 2:0 (2:0) Savdska Arabija - Ekvador 0:0 Egipt - Niger 3:0 (1:0) Jordanija - Sirija 2:0 (2:0) Brazilija - Gana 3:0 (3:0) Alžirija - Gvineja 1:0 (0:0) Mali - Zambija 1:0 (1:0) Maroko - Čile 2:0 (0:0) - sobota, 24. September: Argentina - Honduras 3:0 (2:0) Laos - Maldivi 1:3 (1:1) Hongkong - Mjanmar 0:0 Kirgizistan - Rusija 1:2 (1:1) Singapur - Indija 1:1 (1:1) Indonezija - Curacao 3:2 (2:2) Južna Afrika - Sierra Leone 4:0 (1:0) Slonokoščena obala - Togo 2:1 (0:0) Bolivija - Senegal 0:2 (0:2) Tanzanija - Uganda 1:0 (1:0) - nedelja, 25. september: 01.30 Kolumbija - Gvatemala 03.00 Peru - Mehika 04.00 Nova Zelandija - Avstralija 14.00 Niger - Liberija",
    "Med najvidnejšimi izvozniki v lesni industriji": "Podjetje je bilo ustanovljeno leta 1993. Sprva je imelo od Mizarstva Grosuplje v najemu žagarski obrat, kjer so žagali hlodovino. Želja ustanovitelja in direktorja Franca Lušina, ki je pred tem delal in si nabiral izkušnje v Slovenijalesu, pa je bila, da se začnejo ukvarjati s proizvodnjo. Ker so pri odkupu lesa dobili določen odstotek zelo kakovostnih hlodov, so začeli poslovno sodelovati z Javorjem Pivka. V kratkem času so postali njegov vodilni dobavitelj hlodovine. Ker pa je bilo pivško podjetje velik porabnik furnirja, je Sodimexu predlagalo, naj začne del hlodovine predelovati v furnir. V obratu v Dolenjih Otavah nad Cerknico, kjer je sedež podjetja, so postavili luščilko za proizvodnjo luščenega furnirja. Direktor ne skriva, da jim je Javor Pivka pri tem zelo pomagal tako s tehnologijo kot z znanjem, kar je bilo za razvoj podjetja zelo pomembno.\n\nIzvoz v petnajst držav\n\n»Sčasoma smo si želeli v predelavi iti še naprej, tako da smo postavili stiskalnice in del furnirja spremenili v polproizvode za Javor Pivka, ki je bil takrat velik proizvajalec stolov iz vezanega lesa,« razloži Franc Lušin, ki mu je pri vseh projektih stal ob strani brat Tomaž. Istočasno so v podjetju začeli delati polproizvode oziroma sestavne dele za otroške stolčke trip trap kot podizvajalec podjetja Nolik, nekdanjega Lika Kočevje, ki je te zelo znane stolčke začel izdelovati že leta 1972. Zaradi velike ponudbe z Vzhoda, predvsem iz Rusije, Sodimex s svojimi polproizvodi ni bil več konkurenčen, zato so morali poiskati drugačno rešitev. Povezali so se s partnerjem v Makedoniji, tja preselili vso tehnologijo in na novo postavili proizvodnjo sestavnih delov za trip trap stolčke, ki jih sestavljajo v Romuniji in Bolgariji. V petih letih so naredili eno najboljših proizvodenj v Evropi.\n\nRazmere so se naposled le spremenile, cene so se umirile in podjetje je znova postalo konkurenčno, zato so proizvodnjo sestavnih delov za stolčke trip trap preselili v Slovenijo. Leta 1989 je stolčke začel izdelovati Sodimexov strateški partner Profagus iz Celja, iz katerega pride kar 250 tisoč stolčkov na leto. Lesno podjetje Profagus se bo predvidoma do konca leta združil s Sodimexom, tako da bo nastalo enovito podjetje, ki bo lahko še uspešneje nastopalo na trgu. V podjetju ves čas iščejo nove kupce in s ponosom povedo, da jih imajo več kot petdeset v petnajstih državah, med katerimi so prvenstveno evropske pa tudi ZDA, kamor prodajajo sestavne dele za stole za verigo restavracij z mehiško hrano Chipotle, Kitajska, Japonska in Južna Koreja. Delež izvoza je 75-odstoten, med domačimi kupci pa izpostavljajo Adrio Mobil oziroma njeno hčerinsko podjetje Podgorje, za katerega izdelujejo ličnice za pohištvo v avtodomih, izdelujejo pa tudi sestavne dele za slovite stole rex slovenskega industrijskega oblikovalca Nika Kralja, ki se danes prodajajo pod blagovno znamko Rex Kralj.\n\nNenehni razvoj izdelkov\n\n»Ves čas razvijamo nove izdelke, in to ne samo sestavne dele ampak tudi končne izdelke, ki jih v celoti naredimo v Profagusu Celje,« pravi direktor in izpostavi stol kajak, ki so ga razvili s španskim partnerjem ter ga prodajajo tako v Evropi kot v ZDA. Eden od izdelkov, na katerega so najbolj ponosni, je otroški stolček nomi, ki so ga z danskim partnerjem Evomove razvijali sedem let in je danes eden najbolj znanih kosov pohištva za otroke, ki raste z njimi od najmlajših let do najstniškega obdobja. Iz celjskega obrata pride 10 tisoč teh stolčkov na mesec. Podjetje Evomove je letos kupila norveška blagovna znamka Stokke, ki ima več kot štiridesetletno tradicijo na trgu otroškega pohištva in opreme in je priznana kot najboljša v panogi, poslovno sodelovanje s Sodimexom pa se nadaljuje. »To je šolski primer naše filozofije, da v podjetje pripeljemo zahtevne ideje, izdelke tehnološko razvijemo in jih potem masovno proizvajamo,« pristavi Franc Lušin in doda, da jim serijska proizvodnja omogoča konstantno delo, novi produkti pa so pika na i.\n\nProizvodnja trenutno poteka v Dolenjih Otavah, kjer deluje manjši Sodimexov obrat na okoli 1200 kvadratnih metrih površine, v Celju pa je v okviru podjetja Profagus 3500 kvadratnih metrov proizvodnih prostorov in še 8000 kvadratnih metrov zemljišča, tako da se bo proizvodnja glede na potrebe lahko širila. Proizvodnja je avtomatizirana in sodobna opremljena, v njej trenutno delujeta dva robota, tretji je v fazi montaže, do konca leta pa bo robotska linija štela že šest robotov. Sodobno opremo dopolnjujejo CNC-stroji, v okviru podjetja pa deluje v Celju ena največjih lakirnic v Evropi. V strojno opremo v Sodimexu veliko vlagajo in inovirajo skupaj s kooperanti. Inovativnost se usmerja v podrobno izboljševanje notranjih procesov in postopkov v proizvodnji, pri čemer se osredotočajo na stalne majhne izboljšave. Predvsem pri proizvodnji stolčka trip trap so naredili veliko izboljšav, poudari direktor in nadaljuje, da proizvodnja v lesni industriji ni več prašna in umazana, ker veliko delajo na tem, da bi delavci lažje delali.\n\nRast skupaj s partnerji\n\n»Drugače kot rasti ne moremo,« odgovarja direktor na vprašanje, kje vidi podjetje čet pet ali deset let. V podjetju se želijo tudi v prihodnje povezovati s partnerji, ki so opazili njihovo odličnost in so jim na tej osnovi ponudili novo sodelovanje, ter izdelovati izdelke iz slovenskega lesa v Sloveniji. Partnerji jih pravzaprav spodbujajo, da postajajo še boljši. Na konkurenco se ne ozirajo, je pa konkurenca merilo, da jo z rezultati presežejo. Sodimex je družinsko podjetje, v katerem poleg ustanovitelja delata tudi njegova soproga in oba otroka. Franc Lušin pravi, da je njegov cilj podjetje, s katerim ne bi upravljali lastniki, zato v Celju postavljajo čisto svežo vodstveno ekipo. Meni namreč, da so zaposleni z drugačno širino in razmišljanjem morda sposobni vodenja še bolj kot družinski člani, zato se kot lastnik bolj vidi v vlogi nadzornika.\n\nV obratu v Dolenjih Otavah je zaposlenih petnajst sodelavcev, v Profagusu v Celju pa šestdeset. Kadri, ki jih zaposlujejo, so lesarji, strojniki, električarji, kemiki in tehnologi različnih profilov. Pomemben del podjetja predstavljajo ženske, ki jih je več kot polovica in zasedajo v delovnih procesih pomembna mesta. Zaposleni se nenehno izobražujejo, za nove usposobljene kadre pa v podjetju skrbijo s štipendijami. V okolju, v katerem delujejo, zasebno in poslovno pomagajo posameznikom, med inštitucijami pa predvsem gasilcem.",
    "Zdaj so na vrsti še odbojkarice": "Po moškem odbojkarskem svetovnem prvenstvu, na katerem je s četrtim mestom vidno vlogo igrala tudi Slovenija, se bodo od petka, 23. septembra, za kolajne borile še najboljše ženske reprezentance. Tudi ženske bosta gostili dve državi, in sicer Poljska in Nizozemska. Slovenske ekipe na prvenstvu, na katerem bo naslov branila Srbija, ne bo.\n\nSrbija, ki je leta 2018 v finalu premagala Italijo, bo tudi letos med favoriti, a strokovnjaki več možnosti pripisujejo drugim ekipam. V prvi vrsti Italijankam, evropskim prvakinjam, ki bodo poskušale ponoviti moški uspeh in se v zgodovino vpisati kot prva reprezentanca po Sovjetski zvezi (1952 in 1960), ki bi isto leto kot moški kolegi postala svetovni prvak. Italijani od lani že imajo oba evropska naslova.\n\nItalijankam optimizem veča uspeh v letošnji ligi narodov, ki so jo osvojile prvič. Doslej so bile svetovne prvakinje le enkrat, in sicer pred dvajsetimi leti v Nemčiji. Glavno orožje Italijank bo zagotovo Paola Egonu, ki pa bo imela dobro pomoč v številnih drugih igralkah, v prvi vrsti prav tako odlične napadalke Alessie Gennari.\n\n\"Naše dejavnosti smo to poletje načrtovali tako, da bo ekipa prišla na svetovno prvenstvo v najboljši fizični in tehnični formi. Zelo se zavedamo svojega potenciala, a na koncu je pomembno, kaj pokažemo na igrišču,\" je pred prvenstvom dejal selektor Davide Mazzanti.\n\nMed favoritinje spadajo tudi Američanke, Brazilke, Turkinje, Kitajke in pa tudi obe ekipi držav gostiteljic. Sistem tekmovanja sicer ni enak kot pri moških, a vseeno nekoliko favorizira domači ekipi, ki bosta tako prvi oziroma drugi nosilki. Nizozemska doslej na svetovnih prvenstvih še nima kolajne, najbližje je bila pred štirimi leti, ko je izgubila mali finale proti Kitajski, Poljska pa ima eno srebrno in dve bronasti, a zadnjo je osvojila leta 1962.\n\nNajveč kolajn in tudi naslovov ima Sovjetska zveza, prvak je bila petkrat, njene naslednice Rusije, dvakratne zmagovalke, zaradi znanih razlogov letos na prvenstvu ne bo. Japonska in Kuba imata tri naslove, ZDA, Italija in Srbija pa enega.\n\nReprezentance so na prvenstvu razdeljene v štiri predtekmovalne skupine po šest skupin, najboljše štiri bodo napredovale v osmino finala. V skupini A so Nizozemska, Italija, Belgija, Portoriko, Kamerun in Kenija, v skupini B Poljska, Turčija, Dominikanska republika, Južna Koreja, Tajska in Hrvaška, v skupini C ZDA, Srbija, Nemčija, Bolgarija, Kanada in Kazahstan, v skupini D pa Brazilija, Kitajska, Japonska, Kolumbija, Argentina in Češka.\n\nTekme bodo potekale v Arnhemu, Rotterdamu, Apeldoornu, Gdansku, Lodzu in Gliwicah.",
    "Pico 4 je kitajski izzivalec Questa 2": "No, me veseli, da obstaja alternativa, Facebookov spyware pac nihce, vsaj za silo odgovoren do samega sebe, ne bo kupil.",
    "Večina podjetij išče nove trge": "Jesenska napoved gospodarskih gibanj, ki jo je pripravil urad za makroekonomske analize in razvoj, sicer nekoliko zvišuje napoved gospodarske rasti za letos, leta 2023 pa se bo po mnenju analitikov – Umarja in tudi GZS – rast glede na spomladanske napovedi močno upočasnila.\n\nMedtem ko je bila v prvem polletju letos veter v jadra predvsem vroča zasebna potrošnja, naj bi, tako Umar, v drugi polovici leta sledil preobrat zlasti zaradi umirjanja v izvoznem delu gospodarstva. Tak neugodni trend naj bi se nadaljeval tudi leta 2023. Zaradi velike negotovosti v mednarodnem okolju razmere kličejo po odločni institucionalni podpori in pomoči izvoznikom. S tem mislimo na informacije o tujih trgih, izvozno svetovanje, prenos znanja in veščin in podobno. Po pomoč se podjetja lahko obrnejo na zbornice, država pa podjetjem olajšuje vstop na tuje trge s storitvami, ki jih je zaupala Javni agenciji Spirit.\n\nTa jim, na primer, svetuje, kako poslovati na tujih trgih, kako izbrati pravi trg, kje dobiti izvozni nasvet, kako predstaviti izdelke in storitve v tujini, kako priti do tujih poslovnih partnerjev in kje pridobiti denar, da bodo njihove izvozne aktivnosti uspešnejše. Ažurne informacije o poslovanju, gospodarstvu, izvoznih poslovnih priložnostih in perspektivah na 52 tujih trgih in v devetih panogah najdejo na osrednjem slovenskem portalu za slovenske izvoznike Izvozno Okno, podjetja se lahko tudi prijavijo v e-info.\n\nV prednosti so podjetja s fleksibilnejšo, bolj ustvarjalno miselnostjo.\n\nMnožica malih izvoznikov\n\nNekaj podatkov s portala: Lani je vrednost slovenskega izvoza znašala 47,7 milijarde evrov, ustvarilo ga je 26.448 slovenskih podjetij, od tega je bila velika večina mikro (72,22 odstotka) in malih (12,34 odstotka) podjetij. Skoraj tri četrtine vsega izvoza je romalo v države EU in Švico. Naš prvi trg je Nemčija, sledijo Švica, Italija, Hrvaška in Avstrija. Struktura izvoza je v 83 odstotkih v korist blaga (večji del iz farmacije, nato avtomobilske in elektroindustrije), 13 odstotkov predstavljajo storitve.\n\nBolj oddaljeni trgi pogosto predstavljajo višja tveganja, a lahko prinašajo tudi večje poslovne priložnosti, pravijo v Spiritu. Po njihovem mnenju se morajo podjetja za vstop na tuje trge dobro pripraviti. Portal svetuje podjetjem, ki so zaradi rusko-ukrajinske vojne izgubila poslovne partnerje v Ukrajini, Rusiji ali Belorusiji, ali so se poslovna tveganja povečala čez sprejemljive meje, naj posle iščejo na nadomestnih trgih. Te deli v več skupin. Tradicionalni trgi, na katere je vstop razmeroma preprost, izvozne poti pa razmeroma ugodne, so: Nemčija, Italija, Francija, Avstrija, Švica, Hrvaška, BiH in ZDA. Dobre priložnosti so tudi Češka, Poljska, Belgija, Španija, Kitajska, Južna Koreja in Srbija.\n\nNajperspektivnejši trgi, s katerimi Slovenija še nima močnih izvoznih povezav, a so veliki uvozniki, so: Združeni arabski emirati, Turčija in Savdska Arabija, z nekaj zamika sledijo trgi Zahodne Afrike z Gano in Nigerijo na čelu, pogojno perspektivni pa so trgi v srednji Aziji (Kazahstan, Kirgizistan, Tadžikistan, Turkmenistan, Uzbekistan in Azerbajdžan).\n\nZa dobro pripravo na izvoz Spirit svetuje pet ključnih korakov: test izvoznih možnosti, ocena izvoznega potenciala, priprava strategije za vstop na tuji trg, priprava izvoznega načrta in skrb za trajnostno rast z rednim spremljanjem in prilagajanjem.\n\nPodjetja, ki se ozirajo po tujih trgih, lahko dobijo vse ažurne informacije in nasvete na Spiritovem portalu za slovenske izvoznike Izvozno Okno. FOTO: Jože Suhadolnik/Delo\n\nPriložnost za spremembe\n\nKako krizo občutijo podjetja, kakšna je njihova motivacija za izvoz? Čeprav se podjetja srečujejo z zelo stresnimi situacijami, večine kriza ni odvrnila od iskanja novih trgov, opaža v. d. direktorja Spirit Slovenije Rok Capel in dodaja: »Vedno bolj se zavedamo omejenih virov, tako na strani surovin kot tudi kadrov. Čeprav nekatera podjetja razmišljajo le, kako bodo preživela prihodnjih nekaj mesecev, jih večina gleda srednjeročno. Razmišljajo, kako bodo ob negotovostih vseeno morala normalno poslovati.« Meni, da je prav kriza priložnost za večje spremembe in postavitev poslovanja na nove temelje. V prednosti so podjetja s fleksibilnejšo, bolj ustvarjalno miselnostjo; to jim omogoča sprejemanje sprememb, hitro prilagodljivost in inovativnost.\n\nMedtem ko je Spirit po krizi zaradi covida-19 podjetjem pomagal predvsem z znanji o digitalnih veščinah, se po vojni v Ukrajini usmerja predvsem na ažurno obveščanje o spreminjajočih se možnostih poslovanja v Rusiji in Ukrajini. Kot pomoč podjetjem v energetski krizi bo objavil razpis za pomoč gospodarstvu zaradi velikih zvišanj cen električne energije in zemeljskega plina. Hkrati prek programa Lead Generation slovenskim podjetjem išče tuje kupce. Objavil je že veliko povabil slovenskim podjetjem z različnih področij, kot so letalska in živilska industrija, elektronika, kovinski in plastični deli, strojegradnja, avtomobilska industrija, plinska energetika in tako dalje.\n\nPodjetja naj izvoz razpršijo na več trgov in več kupcev ter se ozirajo tudi na nove tretje trge.\n\n»V teh časih so še bolj kot kadarkoli prej pomembni povezovanje, izmenjava izkušenj in sodelovanje med podjetij. Ključna torej ni samo prilagodljivost, temveč tudi dostop do poslovnih priložnosti. Pojavlja se potreba po novih oblikah partnerstev ter novih oblikah sodelovanja,« opisuje razmere Capl. Podjetjem svetuje, naj izvoz razpršijo na več trgov in več kupcev ter se ozirajo tudi na nove tretje trge.\n\nIzkušnje izvoznikov\n\n»Izvozniki energetsko krizo čutimo v dveh segmentih: v izgubi dobičkonosnosti ali celo poslovni izgubi zaradi zvišanja cen energentov,« je na vprašanje o spremenjenih okoliščinah odgovoril dr. Tomaž Kmecl, direktor Kolektorja Etre. »Višje cene energentov vplivajo tako na višje cene nabavnih materialov kot tudi na višje stroške za energijo, ki jo potrebujemo za lastno proizvodnjo. Po drugi strani se izvoznikom že trgajo nabavne verige, kar povečuje notranjo neučinkovitost proizvodnje. Medtem ko na trganje mednarodnih nabavnih verig vlada s svojem delovanjem niti ne more vplivati, bi več lahko naredila pri jasnejši strategiji obvladovanja energetske krize. Trenutno spodbudnejših in bolj jasnih vladnih napovedi ni zaznati.«\n\nZavarovalna skupina Sava pa bo tako kot v dosedanjih dveh strateških obdobjih tudi v prihodnje iskala priložnosti za rast s prevzemi, predvsem na trgih, na katerih je že prisotna s svojo zavarovalno dejavnostjo. Ključni cilj prevzemov bo povečevanje tržnega deleža ali širitev na dejavnosti, ki so povezane (komplementarne) predvsem z zavarovalno storitvijo.\n\nNestanovitnost na finančnih trgih ter upočasnjena gospodarska rast lahko vodita tudi do novih priložnosti za rast s prevzemi, pravijo v Zavarovalni skupini Sava.\n\n»Makroekonomske razmere od družb zahtevajo natančno proučitev potencialnih tveganj iz okolja in ponovno oceno možnosti za rast s prevzemi. Čeprav je predvsem inflacija dejavnik tveganja za ohranjanje dobičkonosnosti zavarovalnic (škodna inflacija, stroški poslovanja), ocenjujemo, da ima Sava RE (in Zavarovalna skupina Sava) trden finančni položaj, ki bo omogočal tudi nadaljnje izvajanje tega dela strategije. To je pred kratkim potrdila tudi ocena Standard & Poor's,« so povedali v Zavarovalni skupini Sava.\n\nPo njihovem mnenju nestanovitnost na finančnih trgih ter upočasnjena gospodarska rast lahko privedeta tudi do novih priložnosti za rast s prevzemi, saj se je v praksi v preteklosti že pokazalo, da so nekateri lastniki (tudi zavarovalnic) v zaostrenih pogojih pripravljeni ponovno definirati strategije geografske pokritosti in se potencialno umakniti s kakšnega trga.",
    "Kako lahko globalizacija škodi Kitajski in pomaga Indiji": "Obvezujemo se, da bomo z vašimi podatki ravnali skrbno in odgovorno. Vaše podatke bomo uporabljali in hranili, dokler ne prejmemo vaše zahteve za izbris. Zahtevo za izbris podatkov lahko pošljete na e-naslov zasebnost@finance.si . Podrobnejše informacije o varovanju vaše zasebnosti in vaših pravicah si lahko preberete v naši politiki zasebnosti na www.finance.si/zasebnost .\n\nZa ogled vsebine je dovolj brezplačna registracija . Če podatke za prijavo že imate, namesto tega uporabite obrazec Prijava .\n\nV zadnjem poldrugem desetletju so finančni, zdravstveni in geopolitični pretresi dodobra nakrhali ustaljeno ureditev svetovne trgovine. Finančna kriza leta 2008 je opustošila banke, ki so financirale večji del trgovine, ter upočasnila gospodarsko rast. Leta 2020 je pandemija covida-19 zaprla tovarne in oklestila svetovne dobavne verige. Letos pa je ruska invazija na Ukrajino zmotila oskrbo s hrano in energijo, kar bi lahko svet razdelilo po novih geopolitičnih razmejitvah.\n\nNekateri menijo, da bi lahko ti trije pretresi vodili v zaton globalizacije. Toda resničnost bo verjetno nekoliko bolj zapletena. Opisane motnje verjetno ne bodo skrčile obsega sistema svetovne trgovine, ampak ga bodo spremenile, posledice pa bodo za posamezne države različne. In tu je zlasti pomembno to, da bo Kitajska verjetno nekaj izgubila, Indija pa morda nekaj pridobila.\n\nDržave v razvoju so od začetka devetdesetih let prejšnjega stoletja skupaj ubrale pot gospodarskega napredka in se hitro približevale življenjskemu standardu bogatih držav. Hiperglobalizacija je z liberalizacijo trgovine ter močnim znižanjem transportnih in komunikacijskih stroškov ta trend še okrepila. Države v razvoju so bile deležne vse več priložnosti. Kitajska in Indija sta od tega imeli velikansko korist, kar je vodilo do največjega zmanjšanja revščine, kar ga je svet kdaj videl.\n\nTa zlata doba pa se je s svetovno finančno krizo leta 2008 končala. Od takrat so se razvojne krivulje posameznih držav v razvoju začele cepiti. Upočasnitev gospodarske rasti na Kitajskem je bila dramatična, saj se je rast BDP po desetletjih dvomestne letne rasti upočasnila skoraj na ničlo. Nekatere druge države, kot je Indija, pa so z izjemo pandemskega leta 2020 še vedno rasle, čeprav v povprečju manj hitro kot prej. Kje so razlogi za take razlike?\n\nGlobalni pretresi so zlasti prizadeli kitajsko gospodarstvo, saj so še dodali k že dlje trajajočemu izgubljanju konkurenčnosti. Preseljevanje njihove poceni delovne sile s podeželja v tovarne je namreč začelo dosegati svoje meje in plače so se začele dvigati. Shoumitro Chatterjee z Univerze Johns Hopkins in eden izmed obeh pričujočih avtorjev (Subramanian) sta ocenila, da je zaradi tega upada konkurenčnosti Kitajska izgubila za približno 150 milijard dolarjev izvoza.\n\nPoleg tega so pretresi učinkovali asimetrično. Delež blagovne menjave v svetovnem BDP je po letu 2008 nehal naraščati, delež storitvene menjave pa je še rasel. Ker je Kitajska proizvodna velesila, jo je ta premik močneje prizadel, medtem ko je Indija konkurenčen trgovec s storitvami. Posledično se je delež izvoza v kitajskem BDP zmanjšal z najvišje vrednosti pred letom 2008, ko je znašal 36 odstotkov, na 18,5 odstotka. Delež izvoza v indijskem BDP pa se je zmanjšal precej manj, saj je s 25 upadel na približno 19 odstotkov.\n\nZa Kitajsko se utegnejo dolgoročne posledice teh pretresov izkazati kot zelo resne. Prvič, država je dosegla prelomno razvojno točko, na kateri bi morala začeti zahtevno preobrazbo iz srednje- v višjedohodkovno državo. Ko je Južna Koreja s 15 tisoč dolarji BDP na prebivalca po pariteti kupne moči dosegla stopnjo razvoja, kjer je zdaj Kitajska, je za uspešen prehod na novo raven morala svoj delež izvoza v BDP povečati za dodatnih 25 odstotnih točk.\n\nMožnost, da bi Kitajska to ponovila, je le malo verjetna. Predvsem zato, ker je politična pripravljenost sveta, da absorbira kitajski izvoz, dosegla svojo zgornjo mejo. Covid-19 je države prisilil k vnovični oceni učinkov globalizacije, saj si prizadevajo zmanjšati odvisnost od uvoza kritičnega blaga, kot so farmacevtski izdelki.\n\nTo pa še ni vse. Zaradi ruske invazije na Ukrajino se je spremenila tudi širša geopolitična ureditev. Na eni strani so se znašle ZDA in njene zaveznice, na drugi strani pa Rusija in Kitajska. Nova razporeditev sil je še zaostrila dolgotrajno tekmo med ZDA in Kitajsko. Ostre sankcije, ki jih je zahod uvedel proti Rusiji, in dejstvo, da so medsebojne soodvisnosti postale novo orožje v tekmi, so še povečali geopolitično razhajanje.\n\nMedtem pa je kitajski model rasti pod vse hujšimi pritiski. Nepremičninski in gradbeni razcvet, ki je desetletja poganjal hitro gospodarsko rast, se je končal in številna velika gradbena podjetja se bližajo bankrotu. Demografski trendi so veliko bolj neugodni, kot o njih poroča uradna demografska statistika. In vse večje uveljavljanje vloge države, ki jo zagovarja predsednik Ši Džinping, vse bolj spodkopava podjetništvo in gospodarsko dinamiko, gonilni sili kitajske gospodarske rasti.\n\nZaradi tega bo Kitajska postala čedalje bolj odvisna od izvoza, in to prav v obdobju krčenja svetovnega povpraševanja. Kitajski model rasti se tako lahko znajde v hujših težavah, kot jih pričakujejo.\n\nA če za Kitajsko veljajo slabe napovedi, to ne drži kar povprek. Vietnam, Bangladeš in Indonezija, na primer, so izjemno hitro povečali svoj izvoz. Izkoristili so namreč 150 milijard dolarjev vredno izvozno praznino, ki je zazevala zaradi Kitajske.\n\nSočasno so gospodarski pretresi povečali priložnosti za izvoznike storitev. Pandemija covida-19 je storitvena podjetja spodbudila k uvajanju dela od doma. In če se delavci bostonskega podjetja lahko na delo prijavijo iz Boisa, zakaj se potem ne bi prijavili tudi iz Bangalora? Razcvet trgovine s storitvami, ki smo mu priča zadnja leta, je močno koristil Indiji.\n\nPodobno bo »friend-shoring«, torej premik proizvodnje v prijateljske države, koristil tistim državam, ki so prijazne do zahoda. Rusijo je že zapustilo veliko podjetij in tuji kapital beži tudi iz Kitajske, kar je posledica Šijeve notranje politike. Sočasno pa se krepijo integracijska prizadevanja med ameriškimi zaveznicami, pri čemer je Indija obnovila pogajanja o sporazumu o prosti trgovini z Evropsko unijo in Združenim kraljestvom.\n\nA če želi Indija izkoristiti priložnosti globalizacijskih pretresov, ki dajejo prednost storitvam in odprtim, pluralističnim demokracijam, bo morala temeljito spremeniti svojo usmeritev. Treba bi bilo preusmeriti nedavni zasuk navznoter in gospodarstvo odpreti navzven. Hkrati pa bi morali izboljšati tisto, čemur pravimo »programska oprema za oblikovanje ekonomskih in političnih politik«. Tu mislimo na zagotavljanje pravne države, pravično obravnavo vseh vlagateljev, močne domače institucije in socialno stabilnost. Vse to je namreč odločilnega pomena za ugodno okolje, primerno za trajnostno gospodarsko rast.\n\nČe strnemo: trije globalizacijski pretresi so pobrali ugoden veter iz kitajskih jader in ga usmerili proti Indiji. Seveda lahko Kitajska premaga trenutne izzive, kot lahko tudi Indija izkoristi ponujene priložnosti. A v obeh primerih bo treba najprej znova pretehtati trenutne notranje politike in načine upravljanja.\n\nArvind Subramanian je višji sodelavec na Univerzi Brown in ugledni gostujoči sodelavec pri Center for Global Development. Josh Felman je direktor podjetja JH Consulting.\n\n© Project Syndicate",
    "Tajvan se pripravlja na morebitno kitajsko invazijo": "Piše: Arian Sajovic\n\nKitajci se soočajo z zapleti na domačem političnem parketu in se vse bolj nagibajo k potencialni invaziji na sosednjo otoško državo. Tajvan se zanaša na pomoč negotove Bidnove administracije. Kitajci širijo svoje imperialistične lovke tudi drugod v regiji.\n\nPo začetku vojne v Ukrajini oziroma invaziji ruske vojske na sosednjo suvereno državo mednarodna skupnost z nelagodjem čaka na sprožitev novega oboroženega konflikta na »vročih« točkah po svetu. Razmere na Kosovu, v Palestini in seveda na Tajvanu odpirajo možnost izbruha novih spopadov, kar bi svet lahko porinilo v vsesplošno vojno stanje z nepredstavljivimi uničevalnim potencialom, kar, logično, plaši diplomatske, gospodarske in vojaške kroge. Zato so s skrbnim očesom spremljali dogajanje na Tajvanu, potem ko so Kitajci burno protestirali proti obisku Nancy Pelosi, predsednice predstavniškega doma ameriškega kongresa. Obisk Pelosijeve, ki je Tajvan obiskala v sklopu svoje azijske turneje, med katero je obiskala tudi Singapur, Malezijo, Južno Korejo in Japonsko, je Kitajska javno označila za provokacijo na njihov račun in ob tem zagrozila z možnimi povračilnimi ukrepi. V luči tega je kitajska vlada že naznanila izvedbo vojaških vaj v bližini Tajvana, s čimer so nevarno napeli mišice. Zaradi tega so se tako v Pekingu kot v Washingtonu začele širiti govorice, da bo kitajska ljudska armada v naslednjih osemnajstih mesecih sprožila invazijo na Tajvan. To bi seveda zamajalo celotni azijski kontinent, kot tudi preostali del našega planeta, saj ima Zahod v regiji kopico gospodarskih, strateških in političnih interesov. Toda kaj lahko v sklopu tajvanskega vprašanja zares pričakujemo v prihodnosti?\n\nPolitične krize na domačih tleh\n\nNi naključje, da je obisk Pelosijeve dvignil toliko prahu, če vzamemo v zakup, da se tako aktualna ameriška administracija kot kitajska vlada trenutno soočata s težavami na lastnem političnem parketu. Predsednik Joe Biden in njegova administracija se sooča s težavami, ki so posledica pandemije covida-19 ter vojne v Ukrajini. Te težave majejo komaj zgrajene ameriške gospodarske temelje, ki jih je zastavila predhodna Trumpova vlada. Ta ekonomska negotovost pa seveda še podpihuje nerazrešena in na novo odprta socialnopolitična vprašanja v ZDA, ki šibijo položaj demokratske stranke pred prihajajočimi vmesnimi volitvami. Na Kitajskem pa se medtem pripravljajo na petletni kongres Komunistične partije Kitajske, na katerem se pričakuje podelitev zgodovinskega tretjega mandata za generalnega sekretarja Xi Jinpingu, »de facto« političnemu vodji.\n\nA kljub pričakovanemu vnovičnemu »žegnu« partije, ki skuša obnoviti tradicionalni komunistični kult osebnosti okoli Xija, se na Kitajskem ubadajo z upadom gospodarske rasti in posledicami t. i. kitajskega virusa (covid-19). Iz tega razloga si Xi ne sme privoščiti šibkosti v pripravah na svoj novi mandat. S svojim ravnanjem si tako obe strani v pričakovanju notranjepolitične delitve moči trenutno taktično ustvarjata podporo javnosti in ugodno medijsko klimo.\n\nKakršen koli konflikt v regiji bi bil »strel v koleno« svetovnega gospodarstva\n\nTajvan tako ostaja v vlogi političnega bojišča, na katerem bijeta boj dve svetovni velesili s slo po globalni (pre)moči. Svoja dejanja in besede sta obe strani še dodatno podkrepili s postavitvijo svojih čet na strateških točkah v okolici Tajvana. Nobena stran sicer nima želje po konfliktu, a tako Kitajci kot Američani kažejo svoje mišice, saj si, kot že rečeno, ne smejo privoščiti pokazati šibkosti. V obdobju do jesenskega komunističnega kongresa pa bo po mnenju strokovnjakov tudi največja možnost za sprožitev konflikta, ki bi se razpletel na Tajvanu in/ali v Južnokitajskem morju. Tajvan ima nadzor nad številnimi otoki med celino in osrednjim ter največjim otokom, na katerem tudi leži prestolnica Tajpej. Ti vmesni otoki bi bili po vsej verjetnosti prva tarča morebitne kitajske invazije, ki bi v regiji sprožila prvi večji vojaški konflikt po vietnamski vojni. Vojna med ZDA in Kitajsko okoli Tajvana ali v Južnokitajskem morju pa bi seveda imela katastrofalne posledice tako za lokalno kot tudi za globalno gospodarstvo. Čez Južnokitajsko morje se vsak mesec pretaka za tristo milijard dolarjev blaga, zato bi vojna v regiji hudo prizadela države, kot sta Japonska in Južna Koreja, ki sta energetsko odvisni od omenjene trgovske poti, ter pohabila izvozniško industrijo Malezije, Vietnama, Indonezije in Filipinov, ki je globalnega pomena, saj od tam prihaja ogromna količina tekstilnih proizvodov, hrane, tehnologije in surovin. Sprožitev še enega konflikta bi bila za svetovno gospodarstvo, ki se sooča z velikimi težavami zaradi posledic vojne v Ukrajini in pandemije covida-19, kot že rečeno – katastrofalna.\n\nKitajci agresivno tudi nad Indijce\n\nKitajci so trenutno v ozemeljskih sporih s kar trinajstimi državami, s katerimi si bodisi delijo mejo bodisi se z njimi nahajajo v skupnem morskem »bazenu«. Ob konstantnih trenjih s Tajvanom lahko v zadnjih letih opazimo resno zaostrovanje na indijsko-kitajski meji, kjer Kitajci udejanjajo svoje imperialistične težnje, ki so junija 2020 pripeljale tudi do krvavega spopada med indijskimi in kitajskimi oboroženimi silami v Himalaji. Spori so se še dodatno okrepili letos maja, ko je Kitajska začela z gradnjo novega mostu čez jezero Pangong, ki se nahaja v dolini Galwan v indijskem delu Kašmirja. Indijske oblasti so v svoji izjavi za javnost obsodile kitajske aktivnosti na ilegalno okupiranem območju in zagotovile povečanje vojaške prisotnosti na obmejnem območju, kar povečuje možnost vnovičnih konfliktov med oboroženimi silami obeh držav. Podporo so svoji zaveznici izrazili tudi Američani in kopičenje vojaških sil v regiji opisali kot »alarmantno«. Ameriški vojaki bodo letos skupaj s svojimi indijskimi kolegi izvedli osemnajsto vsakoletno vojaško vajo ravno v omenjeni regiji, kjer se bodo urili v visokogorskem bojevanju, kar bo na kitajski strani bržkone videno kot provokacija in bi lahko še dodatno zapletlo odnose – tako med populacijsko največjima državama na svetu kot tudi med Kitajsko in ZDA.",
    "V Kranju razmišljajo o kandidaturi za svetovno prvenstvo v športnem plezanju": "Termometer prikaže, kako vroč je članek. Skupni seštevek je kombinacija števila klikov in komentarjev.\n\nPotem ko je v Kopru zaživel nov plezalni center, ki ima poleg dvorane za balvansko plezanje zdaj tudi zunanjo steno za hitrostno in težavnostno plezanje, ta je prejšnjo soboto doživela tudi uraden tekmovalni krst in obilico pohval, smo preverili, kako napreduje gradnja plezalnega centra v Kranju in Ljubljani. Na Mestni občini Kranj so potrdili, da skupaj s Planinsko zvezo Slovenije resno razmišljajo o kandidaturi za organizacijo svetovnega prvenstva v športnem plezanju leta 2026.\n\nV Ljubljani izbirajo najboljšo arhitekturno rešitev\n\nV Ljubljani bodo nov plezalni center postavili v športnem parku Svoboda na Viču, kjer so danes teniška in nogometna igrišča. Objekt naj bi bil zgrajen leta 2023, trenutno pa je odprt natečaj za najboljšo arhitekturno rešitev, so nam sporočili iz Mestne občine Ljubljana.\n\nIzjemen obisk tekme svetovnega pokala v težavnostnem plezanju v Kopru je pokazal, da je plezanje Slovencem zlezlo pod kožo. Foto: Grega Valančič/Sportida\n\nProjekt je vreden med osem in deset milijonov evrov. Center naj bi bil velik dva tisoč kvadratnih metrov, imel bo tudi manjše zunanje plezalne stene in steno za trening hitrostnega plezanja.\n\nV nacionalnem plezalnem centru bodo imeli tekmovalci v športnem plezanju in člani reprezentanc prednost pred komercialnimi uporabniki, so nam lani pojasnili na PZS, v novem centru pa bodo priložnost usposabljanja dobili tudi postavljavci plezalnih smeri, kar bo spodbudilo tudi razvoj te stroke.\n\nPod kakšnimi pogoji bo lahko reprezentanca trenirala v novem centru, bo odvisno od tega, v kakšnem deležu se bo v naložbo vključila država.\n\nJanković obljubil, a dogajalo se je že prej\n\n\n\nProjekt gradnje nacionalnega plezalnega centra so na Mestni občini Ljubljana na pobudo Planinske zveze Slovenije začeli razvijati že leta 2020 in ni neposredno povezan samo z olimpijsko zmago Janje Garnbret, čeprav je\n\n\n\nLjubljanski župan Zoran Janković je leta 2019 ob vrnitvi slovenske plezalne reprezentance s SP v Hačiodžiju javno obljubil, da bodo v primeru, da se slovenski olimpijki Janja Garnbret ali Mia Krampl iz olimpijskih iger vrneta z zlato olimpijsko medaljo, v Ljubljani zgradili nov plezalni center. Foto: Grega Valančič/Sportida Projekt gradnje nacionalnega plezalnega centra so na Mestni občini Ljubljana na pobudo Planinske zveze Slovenije začeli razvijati že leta 2020 in ni neposredno povezan samo z olimpijsko zmago Janje Garnbret, čeprav je župan Zoran Janković leta 2019 po vrnitvi Garnbretove in Mie Krampl s svetovnega prvenstva v Hačiodžiju na Japonskem na sprejemu plezalne reprezentance obljubil, da bodo v Ljubljani v primeru, da se dekleti iz Tokia vrneta z zlato olimpijsko medaljo, postavili nov plezalni center.\n\nV Kranju si želijo obdržati status centra športnega plezanja\n\nGradnje plezalnega centra z večnamenskim športnim objektom se lotevajo tudi v Kranju. Novo dvorano bodo postavili med Gimnazijo Franceta Prešerna in OŠ Helene Puhar na Zlatem polju v Kranju.\n\nV njeni bližini je tudi dvorana Zlato polje, kjer so kar 25-krat izvedli tekmo svetovnega pokala v težavnostnem plezanju.\n\nKako daleč je projekt v Kranju? \"V teku je sprejem Občinskega podrobnega prostorskega načrta (OPPN). Pričakujemo, da naj bi bil sprejet v začetku prihodnjega leta,\" so nam sporočili iz Kranja, kjer želijo obdržati status centra športnega plezanja v državi in mladim športnikom zagotoviti dobre pogoje za treninge.\n\nNov plezalni center v Kranju bo umeščen med Gimnazijo Franceta Prešerna in OŠ Helene Puhar na Zlatem polju. Foto: Mestna občina Kranj\n\nNova dvorana bo namenjena vrhunskim in rekreativnim športnikom ter šolam, ki jih v bližini ne manjka.\n\nKompleks bo poleg sten za trening vseh treh plezalnih disciplin (balvani v dvorani, stena za hitrost in težavnost na prostem) po načrtih vseboval še vadbeni del za košarkarje, odbojkarje, rokometaše in igralce dvoranskega nogometa. V dvorani bi lahko prirejali reprezentančne in ligaške tekme v teh ekipnih športih, tudi na mednarodni ravni, so prepričani v Kranju.\n\nPredvideni sta še dve manjši dvorani za karate s stalnim tatamijem. Objekt bo vseboval tudi fitnes, servisno-tehnične prostore, kavarno, predviden je tudi muzejsko-izobraževalni del na področju športa in kulture.\n\nFoto: Mestna občina Kranj\n\nKandidatura za svetovno prvenstvo leta 2026\n\nNa Mestni občini Kranj so potrdili, da skupaj s Planinsko zvezo Slovenije resno razmišljajo o kandidaturi za organizacijo svetovnega prvenstva v športnem plezanju leta 2026.\n\nMimogrede, naslednje svetovno prvenstvo bo avgusta prihodnje leto v Bernu v Švici in bo izjemnega pomena, saj bo to tudi začetek kvalifikacij za uvrstitev na olimpijske igre v Parizu leta 2024.\n\n\"Pri načrtovanju dvorane sodeluje tudi Tomo Česen, strokovni sodelavec PZS. SP leta 2026 je realen cilj, več pa bomo vedeli, ko bo sprejet OPPN. Pogovarjamo se tudi že z vlagatelji,\" so dodali na Mestni občini Kranj.\n\nŽelijo si, da se tekma za svetovni pokal, ki se je letos po 25 uspešnih izvedbah v Kranju, zaradi neustrezne stene in premajhne dvorane preselila na novo lokacijo in steno v Koper, še kdaj vrne na Gorenjsko. S tem, da to ne izključuje izvedbe tekme v Kopru.\n\nV dvorani Zlato polje v Kranju so gostili 25 tekem za svetovni pokal v težavnostnem plezanju, letos pa tekmo preselili v Koper. Foto: Grega Valančič/Sportida\n\nDve tekmi svetovnega pokala v Sloveniji? Zakaj ne?\n\n\"Največje države v športnem plezanju, na primer Francija, Švica, Južna Koreja in Kitajska, organizirajo več tekem za svetovni pokal v eni sezoni. Tako bi lahko v Sloveniji imeli dve tekmi oziroma dve prizorišči za svetovni pokal – eno v Kopru in eno v Kranju,\" predlagajo v Kranju, kolegom v Kopru pa čestitajo za novo pridobitev in uspešno izvedbo prve tekme za svetovni pokal.\n\nPreberite še:",
    "Elektrifikacija SUV vozil : Znamka Jeep® razkrila načrte za globalno vodstvo": "Jeep Recon Jeep Wagoneer S\n\nZnamka Jeep® je najavila celovit načrt za naslednjo generacijo popolnoma električnih vozil 4xe kot del trajnostne preobrazbe, s katero želi postati vodilna znamka elektrificiranih SUV vozil na svetu. Načrt, ki je bil prvič predstavljen na YouTube kanalu znamke Jeep, napoveduje štiri popolnoma električne SUV-je v Severni Ameriki in Evropi do konca leta 2025. Kot del celostnega načrta bodo popolnoma električni modeli do leta 2030 predstavljali 50 % prodaje znamke Jeep v ZDA in 100 % prodaje v Evropi. Načrt podpira cilj doseči nič emisij ogljika, ki si ga je zastavilo podjetje Stellantis v dolgoročnem strateškem načrtu Dare Forward 2030.\n\n»Na krilih uspeha elektrificiranih vozil 4xe v Severni Ameriki in Evropi smo zasnovali in razvili najzmogljivejše in trajnostne SUV-je znamke Jeep do danes, s katerimi želimo postati vodilna znamka brezemisijskih vozil SUV na svetu,« je povedal Christian Meunier, izvršni direktor znamke Jeep. »To je v prihodnost usmerjena strategija, s katero bomo pripomogli, da bodo milijoni navdušencev nad vozili Jeep še naprej imeli planet, ki ga bodo lahko raziskovali, ohranjali in varovali. Elektrifikacija je odlična za našo znamko, saj z njo postajamo zmogljivejši, razburljivejši, bolj trajnostni in zabavni.«\n\nJeep je razkril prve slike dveh popolnoma električnih SUV vozil – popolnoma novega modela Jeep Recon in povsem novega modela Wagoneer z oznako Wagoneer S –, ki bosta na voljo v Severni Ameriki in drugje po svetu, ter potrdil prihod povsem novega in popolnoma električnega modela Jeep Avenger na evropski trg v začetku prihodnjega leta.\n\nElektrificirana ponudba znamke Jeep v Severni Ameriki\n\nNa osnovi uspešnega modela Jeep Wrangler 4xe, najbolje prodajanega priključnega hibrida (PHEV) v ZDA, ter nedavno predstavljenega modela Grand Cherokee 4xe, znamka razvija celostno paleto elektrificiranih modelov, razvitih posebej za izboljšanje legendarnih zmogljivosti znamke in razširitev njenega dosega v Severni Ameriki.\n\n»Z nenehno širitvijo tehnologije 4xe v celotno ponudbo, na novo definiramo svobodo in pustolovščine – na način, kot jih lahko določa le znamka Jeep,« je povedal Jim Morrison, vodja znamke Jeep za Severno Ameriko. »Do konca leta 2025 bo naša celotna ponudba elektrificirana, vključno s štirimi popolnoma električnimi vozili, ki prihajajo na trg.«\n\nTa načrt elektrifikacije bo tudi razširil ponudbo modela Wagoneer. Znamka bo predstavila povsem novi in popolnoma električni model Wagoneer v premijskem segmentu srednje velikih SUV vozil. V razredu velikih SUV vozil bodo modeli Wagoneer ponujali pogonske sklope, ki bodo omogočali približno 800 km skupnega dosega. Do leta 2030 bo znamka Jeep ponujala celoten razpon novih baterijskih električnih vozil (BEV), s čimer se bo uveljavila kot vodilna med SUV vozili - glede števila modelov, prisotnosti v segmentu in obsegu prodaje. Posledično bo 50 % vseh prodanih vozil Jeep v ZDA, popolnoma električnih.\n\nPopolnoma novi Jeep Recon: 100 % Jeep; 100 % brez emisij\n\nJeep Recon je eden izmed prvih popolnoma električnih SUV vozil, ki bodo na voljo v Severni Ameriki. Ta popolnoma nov model je namenjen vsem, ki bi se na ekstremne dogodivščine radi podali v skoraj popolni tišini z vzdržljivim, popolnoma električnim vozilom.\n\nJeep Recon je zasnovan kot 100 % Jeep s štirikolesnim pogonom in 100 % brez emisij. Na voljo bo izključno kot BEV in bo izboljšal dogodivščino po brezpotjih:\n\n- s sistemom za upravljanje oprijema Jeep Selec-Terrain, ki vozilu daje pravo zmogljivost za vožnjo po brezpotjih, s tehnologijo e-locker, z zaščito podvozja, vlečno kljuko in s posebnimi terenskimi pnevmatikami,\n\n- pristnim Jeep doživetjem vožnje z odprto streho, s snemljivimi vrati in stekli,\n\n- s sistemom Uconnect zadnje generacije, vključno s podrobnimi potovalnimi vodniki za vožnjo po brezpotjih.\n\n»Povsem novi in popolnoma električni Jeep Recon lahko premaga zahtevno traso Rubicon Trail, eno izmed najtežavnejših poti v ZDA, ter doseže konec poti z dovolj dosega za vožnjo do mesta za polnjenje,« pravi Christian Meunier. Ta globalni SUV bo javnosti predstavljen naslednje leto, proizvodnja pa bo stekla v Severni Ameriki leta 2024. Jeep Recon bo naprodaj na večjih trgih po svetu, vključno z Evropo.\n\nPovsem novi in popolnoma električni Wagoneer – vrh ameriške premijske ponudbe\n\nDružina Wagoneer se bo prav tako povečala s povsem novim modelom. Popolnoma novo električno vozilo z razvojnim imenom Wagoneer S bo okrepilo prisotnost znamke v segmentu premijskih SUV vozil s svojo edinstveno, elegantno in aerodinamično obliko. Ta povsem novi in popolnoma električni SUV bo na voljo izključno kot BEV s ciljnim dosegom 650 km z enim polnjenjem, 441 kW moči (600 KM) in s pospeškom okrog 3,5 sekunde od 0 do 100 km/h. Oblikovan je z ozirom na aerodinamično učinkovitost – zunanjost zaznamuje značilna maska z LED osvetlitvijo v kombinaciji s pokončnim ikoničnim bočnim videzom Wagoneerja.\n\n»Naše stranke bomo navdušili s premijskim in visoko učinkovitim SUV vozilom, ki je bogato opremljen s tehnologijo in izdelan iz visokokakovostnih materialov, s štirikolesnim pogonom, izjemno zmogljiv, s hitrimi pospeški in z dosegom 650 km z enim polnjenjem,« je dodal Meunier. Popolnoma novi električni Wagoneer bo prav tako predstavljen prihodnje leto, proizvodnja pa se bo v Severni Ameriki začela leta 2024.\n\nPovsem novi Jeep Avenger, prvi popolnoma električni SUV znamke Jeep, bo prispel v Evropo leta 2023\n\nZnamka Jeep je v Evropi, predvsem v Nemčiji in Franciji, že naredila velik premik k elektrifikaciji SUV vozil. Do konca leta bo na skoraj vseh evropskih trgih ponudba SUV vozil znamke Jeep 100-odstotno elektrificirana.\n\nNedavno razkrit plan elektrifikacije znamke Jeep temelji na vozilih 4xe in razvija ponudbo zmogljivih, popolnoma električnih vozil, ki so zasnovana in po velikosti primerna za evropski trg. Znamka bo v najbolj pogostih segmentih v Evropi do leta 2025 predstavila štiri brezemisijska vozila. Zaradi visokega povpraševanja bodo vsa vozila Jeep, ki bodo na voljo v regiji, od leta 2030 izključno na električni pogon. Prvi model iz te ponudbe bo povsem novi in popolnoma električni Jeep Avenger. To je kompaktni SUV, ki je bil predstavljen v začetku tega leta kot del dolgoročnega načrta Dare Forward podjetja Stellantis.\n\nPopolnoma novi Jeep Avenger, ki bo na voljo evropskemu in nekaterim drugim trgom, (Japonska in Južna Koreja), bo pozicioniran nižje od modela Jeep Renegade ter bo proizveden v visoko zmogljivi tovarni Tychy na Poljskem. Novi električni Jeep Avenger s ciljnim dosegom 400 kilometrov, se bo ponašal z impresivno oddaljenostjo od tal ter izjemnim vstopnim in prehodnim kotom v segmentu, obenem pa bo ponujal moderno in tehnološko napredno notranjost z veliko prostora za potnike in prtljago.\n\n»Popolnoma novi Avenger bo imel zmogljivosti znamke Jeep, ki so primerne za evropski trg,« pravi Antonella Bruno, vodja Jeep Europe pri družbi Stellantis. »Ta sodoben, zabaven in privlačen SUV bo pritegnil vse večje številu kupcev, ki iščejo zmogljivo, kompaktno, sodobno in popolnoma električno alternativo trenutni ponudbi znamke Jeep.«\n\nJeep Avenger bo javnosti predstavljen 17. oktobra na avtomobilskem salonu v Parizu. V prodajne salone pa bo prispel v začetku leta 2023.\n\n4xe je novi 4x4\n\nZnamka Jeep nadaljuje s širitvijo svoje ponudbe 4xe po svetu in s tem svoje legendarne zmogljivosti 4x4 izboljšuje z uporabo elektrifikacije in tehnologije. Medtem ko se podrobnosti trenutnega načrta osredotočajo na Severno Ameriko in Evropo, bodo natančnejši načrti za preostala ozemlja razkriti kasneje.\n\n»Danes smo delili le kratek vpogled v novo ponudbo popolnoma električnih športnih terenskih vozil ter ponudili oprijemljiv dokaz, kaj prihaja v naslednjih 24 mesecih in zakaj pravimo, da je 4xe novi 4x4,« je ob razkritju načrtov povedal Meunier. »Ta mogočna kombinacija oblike Jeep, legendarnih zmogljivosti 4x4 in elektrifikacije bo preoblikovala trg SUV vozil ter omogočila strankam v več državah in v več segmentih, da se nam pridružijo na naši poti proti brezemisijski svobodi.«\n\nZnamka Jeep\n\nJeep je znamka vozil z več kot 80-letno legendarno tradicijo, ki prinaša zmogljivosti, izdelavo in vsestranskost, ki jo ljubitelji SUV vozil cenijo pri svojih potovanjih. Znamka Jeep vabi, da živite življenje s polnimi pljuči, saj ponuja široko ponudbo vozil, ki lastnikom zagotavljajo občutek varnosti za samozavestno premagovanje vseh poti. Modelno paleto Jeep trenutno sestavljajo Cherokee, Compass, Gladiator, Grand Cherokee, Renegade in Wrangler. Legendarne terenske zmogljivosti vozil znamke Jeep so z uporabo elektrifikacije še izboljšane – v skladu z vizijo znamke o doseganju svobode brez emisij spreminjajo 4xe v novodobni 4x4.",
    "Požar v Konjšici obvladali gasilci": "",
    "Mednarodni gostje so korak bližje obisku Tokyo Disney Resorta": "Letovišče Tokyo Disney Resort je pred kratkim omililo zahteve glede mask, tako da je gostom omogočilo, da se fotografirajo na prostem in v zaprtih prostorih brez maske.\n\nDanes je japonska vlada objavila, da prav tako omili omejitve potovanj zaradi COVID-19 za mednarodne turiste, s čimer Američane in druge mednarodne popotnike pripelje v tokijski Disneyland in tokijski DisneySea korak bližje.\n\nPOVEZANE: Disney Park dokazuje, da lahko polovica gostov prinese več milijard, polna zmogljivost se ne bo vrnila\n\nLeta 2020 je Japonska napovedala politiko omejenega vstopa. Med obiski obiskovalcem ni treba v karanteno; Ob obisku Japonske morajo pokazati dokazilo o negativnem testu na COVID-19, pridobiti vizum in potovati s turističnim vodičem.\n\nPovezano: število primerov COVID-19 v letovišču Walt Disney World narašča\n\nZačne se na 7. september, Popolnoma cepljeni potniki za vstop v državo ne potrebujejo več negativnega testa na covid-19. Poleg tega, čeprav turisti ne potrebujejo turističnega vodnika, ki bi jih spremljal na počitnicah, morajo mednarodni potniki še vedno rezervirati odobrene potovalne pakete prek potovalne agencije, ki jo je odobrilo ministrstvo za zunanje zadeve (MOFA), in pridobiti vizum. Čeprav Japonska ni dosegla prejšnje omejitve, se je dnevna omejitev vstopa turistov dvignila.\n\nJaponska je trenutno sredi vala COVID-19 Omicron BA.5 Vodnik po Japonski. Potniki morajo pred vstopom na Japonsko preživeti zadnjih 14 dni v državi z modrega seznama. Na »modrem seznamu« so naslednje države:\n\nAfganistan, Alžirija, Argentina, Armenija, Avstralija, Avstrija, Azerbajdžan, Bahrajn, Bangladeš, Belgija, Benin, Bolivija, Bosna in Hercegovina, Brazilija, Bolgarija, Kambodža, Kamerun, Kanada, Čile, Kitajska, Kolumbija, Kostarika, Slonokoščena, Hrvaška , Češka, Danska, Džibuti, Dominikanska republika, Vzhodni Timor, Ekvador, Salvador, Estonija, Etiopija, Finska, Francija, Nemčija, Gana, Grčija, Gvatemala, Hong Kong, Madžarska, Islandija, Indonezija, Iran, Irak, Irska, Izrael, Italija, Jamajka, Jordanija, Kenija, Kirgizistan, Laos, Latvija, Litva, Luksemburg, Madagaskar, Malavi, Malezija, Mehika, Monako, Mongolija, Črna gora, Maroko, Mozambik, Mjanmar, Nizozemska, Nigerija, Nigerija Norveška, Palau, Panama , Papua Nova Gvineja, Paragvaj, Filipini, Poljska, Katar, Romunija, Rusija, Ruanda, Srbija, Singapur, Slovaška, Slovenija, Južna Afrika, Južna Koreja, Južni Sudan, Španija, Švedska, Švica, Tajska An, Tanzanija, Tajska, ZDA, Uganda, Združeni arabski emirati, Združeno kraljestvo, Zambija\n\nMed obiskom Japonske se morajo obiskovalci držati osnovnih ukrepov za preprečevanje okužb, vključno z nošenjem maske, rednim umivanjem rok in upoštevanjem lokalnih smernic za COVID-19. Kupiti morajo potovalno zavarovanje, ki krije zdravstvene stroške, povezane s koronavirusom.\n\nPOVEZANE: »Opozorilo: tvojega življenja je konec,« oboževalci opozarjajo, da je vstopanje gostov v Disneyjeve parke »neurejeno«\n\nInside the Magic bo še naprej poročal o novostih o japonskih omejitvah potovanj in smernicah za obiskovalce v Tokyo Disneylandu in Tokyo DisneySea.\n\nSte že bili v Tokyo Disney Resortu?"
}