{
    "Japonska, Tajska in Hongkong rahljajo protikoronska pravila za tuje turiste": "Japonska se za tuje turiste odpira 11. oktobra. Foto: Reuters\n\nJaponska je v četrtek napovedala, da bodo v državi oktobra odpravili omejitve za zajezitev širjenja covida-19 za tuje turiste in tako po dveh letih in pol ponovno odprli svoje meje. Premier Fumio Kišida je v govoru v New Yorku dejal, da je pandemija prekinila prost pretok ljudi, blaga in kapitala, ki je pripomogel k razcvetu države. \"Od 11. oktobra pa bo Japonska sprostila ukrepe mejnega nadzora, da se bo izenačila z ZDA, ter ponovno uvedla brezvizumsko in individualno potovanje,\" je dodal.\n\nJaponska je skupaj s Kitajsko vztrajala pri strogih omejitvah za obiskovalce, medtem ko se je večina sveta od pandemije že oddaljila. Vendar pa v nasprotju s Kitajsko med krizo Japonska nikoli ni uvedla strogega zaprtja. Z vrnitvijo programa za odpravo vizumov, ki je bil prekinjen marca 2020, bo ponovno uveden enostaven vstop v državo, zaradi katerega je leta 2019 Japonsko obiskalo rekordnih 31,9 milijona tujih obiskovalcev.\n\nTuristi bodo med drugim na Japonskem lahko uživali v šibkem jenu, ki je v primerjavi z dolarjem padel tako nizko, da je ministrstvo za finance v četrtek prvič po letu 1998 posredovalo na valutnem trgu.\n\nNa Japonskem so doslej našteli približno 42.600 smrtnih primerov zaradi covida-19, kar je precej manj kot v številnih drugih državah. 90 odstotkov prebivalcev, starih 65 let in več, se je že trikrat cepilo. Zakonodaja tudi ne zahteva nošenja mask, vendar je njihova uporaba na javnih mestih, kot so vlaki in trgovine, še vedno zelo razširjena.\n\nOb prihodu le še antigenski test\n\nTudi Hongkong bo po dveh letih in pol odpravil obvezno karanteno za tuje obiskovalce. Od ponedeljka dalje bodo morali obiskovalci po prihodu v državo sicer tri dni paziti na morebitne simptome, v tem času pa ne bodo smeli vstopati v restavracije ali bare. Po negativnem testu četrti dan po prihodu bodo prejeli modro kodo za aplikacijo covid-19 in se bodo lahko prosto gibali po mestu. Nova pravila bodo osebam, ki potujejo v Hongkong, omogočila tudi, da v 24 urah po prihodu opravijo le antigenski test, medtem ko morajo po zdajšnjih pravilih v 48 urah po prihodu opraviti PCR-test.\n\nTajski turistični sektor mrzlično pričakuje tuje obiskovalce. Foto: Reuters\n\nPrihajajoče bodo testirali na letališču, vendar jim ne bo treba čakati na rezultate in se bodo lahko odpravili v hotel po lastni izbiri. Do zdaj so morali tri dni bivati v karanteni v vnaprej določenih hotelih in še štiri dni spremljati razvoj morebitnih simptomov.\n\nNa Tajskem samoizolacija le za ljudi s hudimi simptomi\n\nOd 1. oktobra bo poenostavljeno tudi potovanje na Tajsko. Na letališču obiskovalcem ne bo treba predložiti dokazila o cepljenju ali negativnega testa na covid-19. Osebe, okužene z virusom, pa se bodo morale samoizolirati le, če bodo imele hude simptome, sicer pa po novih pravilih zadostuje nošenje maske in vzdrževanje razdalje.\n\nSproščanje ukrepov je del prizadevanj oblasti na Tajskem za oživitev ključnega turističnega sektorja v državi.",
    "Vsak dan prvi": "Namizna aplikacija Internet Explorer odhaja v pokoj\n\nZagotovite si nemoten vstop v svet aktualnih novic in jo nadomestite z najnovejšo verzijo Chromea, Firefoxa, Safarija ali Microsoft Edgea.",
    "Tajsko sodišče 22 let po snemanju odredilo ureditev rajske lokacije filma Plaža": "Plaža Maya Bay se je po treh letih in pol znova odprla na začetku letošnjega leta. Foto: AP\n\nFilm Dannyja Boyla iz leta 2000 je bil deležen kar nekaj kritik zaradi škode, ki naj bi jo povzročil nekoč neokrnjeni peščeni plaži na otoku Ko Phi Phi Leh, ki je po premieri filma postal vroča turistična destinacija, kar je dodatno negativno vplivalo na tamkajšnje naravno okolje.\n\nAmeriški filmski ustvarjalci so v Maya Bayu posadili na ducate kokosovih palm, da bi tako zalivu dodali malce bolj \"tropski\" pridih.\n\nOkoljevarstveniki so jih obtožili, da so ob tem izruvali in uničili rastje na peščenih sipinah, a studio 20th Century Fox je vztrajal, da je pustil za seboj plažo natanko tako, kot jo je našel, še več, tako temeljito naj bi jo pospravili, da so odstranili na tone smeti.\n\nTožba na tožbo\n\nLeonardo DiCaprio v filmski uspešnici Plaža, posnetem v Maya Bayu. Foto: IMDB\n\nLokalne oblasti so leta 1999 proti tajskim vladnim agencijam, studiu 20th Century Fox in tajskim koordinatorjem filma vložile civilno tožbo, prek katere terjajo 100 milijonov bahtov odškodnine za okoljsko škodo.\n\nV torek je vrhovno sodišče v Bangkoku potrdilo razsodbo civilnega sodišča, da je ministrstvo za gozd odgovorno za sanacijo Maya Baya. Ob tem so odredili ministrstvu, da oblikuje komisijo, ki bo v 30 dneh oblikovala sanacijski načrt, poroča AFP.\n\nOkoljevarstveniki so sicer zaradi zaskrbljenosti glede vpliva na okolje z dvema tožbama skušali ustaviti snemanje filma, posnetega po kultnem romanu Alexa Garlanda. Film je Maya Bay postavil na zemljevid, plaža pa je postala žrtev množičnega turizma in jo je dnevno obiskalo po 6000 turistov. Oktobra 2018 so jo oblasti zaprle, da bi ji omogočile, da si opomore.\n\nOb začetku pandemije je sicer celotno otočje Phi Phi vstopilo v prisilno okrevanje, potem ko je Tajska uvedla stroga pravila vstopa v državo. Maya Bay se je za turiste znova odprl na začetku letošnjega leta, a so oblasti omejile število obiskovalcev, da bi tako omejile okoljsko škodo.",
    "Po ničemer nas ne poznajo, še po potici ne": "Leta 2017 sta se papež Frančišek in ameriška prva dama Melania Trump na srečanju v Vatikanu pošalila na račun prehranjevalnih navad ameriškega predsednika, zato je papež povprašal našo Melanio, ali Donalda hrani s potico. Vir v Vatikanu je pozneje pojasnil, da je Frančišek velik ljubitelj potice ter da vedno povpraša po tej orehovi sladici, če se sestane s kom iz Slovenije. Zaradi napačnega prevoda je nastala zmeda in pojavilo se je vprašanje, ali sta se pogovarjala o pici ali potici.\n\nSistematično delo\n\nTudi slovenska scena, tradicionalno sramežljiva in nerodna, je mahoma pozabila, da se je ponujala pravzaprav neverjetna priložnost, ki bi jo lahko izkoristili za promocijo lastne države in naše gastronomske ponudbe. Etnolog Janez Bogataj je že tedaj opozoril, da je nenadno zanimanje za potico posledica nepoznavanja svetovne javnosti ter da bi bilo treba zato še marsikaj storiti za promocijo slovenskih izdelkov. »Na našo prepoznavnost bo vplivalo samo, če nas bo ta dogodek streznil in bomo končno spoznali, da je treba sistematično delati,« je poudaril, prepričan, da bi morali v Sloveniji aktivirati gastronomsko oziroma kulinarično diplomacijo, ki se je po svetu začela razvijati okoli leta 2003. »To je metoda in pristop, ki ni povezan samo s kulinarično promocijo, temveč na dolgi rok prinaša predvsem zelo velike finančne oziroma ekonomske učinke.« Še danes meni tako: »Če bi imeli privzgojeno, kaj storiti po takšnem dogodku, kot je bilo srečanje pri papežu, bi se znali pravilno odzvati – čez deset dni v Londonu pripraviti veseli dan slovenske potice ter tja poslati dva informatorja in voznika, ki bi pripeljal potice, ni treba cele delegacije. Tajska je pred leti naredila takšen dan v Londonu in na Tajskem se je turistični obisk v naslednjih šestih mesecih povečal za 80 odstotkov.«\n\nZaslužni profesor, etnolog in umetnostni zgodovinar je izjemno plodovit avtor, napisal je več kot 80 knjig. FOTO: Dejan Javornik\n\nŠe po potici nas ne poznajo\n\nDve leti pred tem, leta 2015, se je Bogataj udeležil svetovne razstave Expo. Priredili so jo v Milanu, tam pa podpisali tudi Milansko listino, dokument o načelih prehrane, o predstavitvah nacionalnih identitet skozi objektive njihovih kuhinj. Pritegnilo ga je predvsem geslo razstave: Hranjenje planeta, energija za življenje. Domov se je potem vrnil razočaran, saj Slovenija s paviljonom ni in ni znala slediti glavnemu sporočilu razstave. »Kako smo zgrešili rdečo nit razstave?!« še danes kar težko verjame.\n\nPo drugi strani je prav tedaj prvič slišal za gastronomsko diplomacijo in se tako navdušil nad tem, da je s pomočjo založbe Hart napisal knjigo Hrana – najstarejše diplomatsko orodje. Predstavitev je potekala včeraj, in sicer v prostorih Slovenske matice; zaslužni profesor, etnolog in umetnostni zgodovinar je izjemno plodovit avtor, napisal je več kot 80 knjig. Njegova zadnja je prišla v javnost kot naročena, saj se je pokazalo, da se slovenska država doslej ni znala predstaviti svetu z nobeno gastronomsko izkušnjo. Po ničemer nas ne poznajo, še po potici ne.\n\nČe so nekatere druge države že zdavnaj spoznale, kakšna priložnost je lahko ponudba in predstavitev njihovih nacionalnih jedi, za kar namenjajo znatna finančna sredstva, pri nas ni tako. Diplomaciji, ki se dogaja za zeleno mizo, se pri nas še ni pridružila tista za obloženo mizo, gastronomska diplomacija. »Ki je sicer le ena izmed oblik javne diplomacije in uporablja gastronomijo kot orodje za komunikacijo in promocijo,« je dodal Bogataj.\n\nNjegova knjiga odpira novo poglavje za Slovenijo, nikakor pa to ni nekaj novega za druge države. Gre le za priročnik, s katerim bo lahko tudi naša država skočila na voz kulinarične prepoznavnosti. Nemara se bomo šele s tem priročnikom končno prebudili in spoznali, kako druge države, kakršni sta denimo Tajska in Francija, tu so še mnoge druge, tudi Hrvaška, izkoriščajo svoje kulinarične danosti za pridobivanje mednarodnega ugleda.\n\nPapež Frančišek je ameriško prvo damo Melanio Trump na srečanju v Vatikanu leta 2017 povprašal, ali moža hrani s potico. Po mnenju Bogataja se Slovenija takrat ni znala pravilno odzvati. FOTO: Vatican Media/Reuters\n\nTajsko omenjamo zato, ker je pionirka na področju gastronomske diplomacije in je svoj prvi projekt s tega področja zagnala leta 2002. Vladno kampanjo so poimenovali kar Global Thai ter načrtovali, da bi povečali število značilnih tajskih restavracij s 5500 na 8000. »Vendar ni ostalo pri načrtovani številki,« je dodal Bogataj, »temveč se je število povečalo do leta 2011, in sicer na 10.000 tajskih restavracij po svetu«. Bistveno je mnenje tajske vlade, »da njihove restavracije po svetu niso le dober poslovni potencial, temveč je vsaka tudi neuradno veleposlaništvo v svetu ter zato najboljša priložnost za razvoj njihove gastronomske diplomacije«. Po gastronomski diplomaciji Tajcev bi se morali zgledovati tudi mi.\n\nUtrjevanje ugleda države\n\nZanimivo je, je poudaril Bogataj, da slovenska stroka ni daleč od svetovne in da smo svojo gastronomsko strategijo sprejeli že davnega leta 2006, vendar tisti, ki odločajo, niso znali uresničiti postavljenih in strokovno utemeljenih smernic. Če bi se namreč zavedali, da gastronomija ni le kuhanje in uživanje obrokov, temveč tudi trgovanje, predvsem pa posel, na uradnih srečanjih ne bi nikoli več pozabili na bohinjski mohant ali na tolminec, na kraški pršut ali na prleško tünko, na belokranjsko pogačo, idrijske žlikrofe, prekmursko gibanico ter na našo kraljico – potico.\n\nPredsednik Barack Obama in japonski premier Šinzo Abe se pogovarjata z mojstrom sušija. FOTO: Arhiv Bele hiše\n\nHrvaški diplomat Hido Biščević je nekoč dejal: »Če se moraš z nekom pogajati, ga prej dobro nahrani!« Če iz naše bogate palete kar 430 značilnih lokalnih in regionalnih živil, jedi in pijač ne bomo znali izluščiti in ponosno napitati tistega, s katerim se bomo pogajali za dosego ciljev, denimo na področju zunanje politike, za ekonomsko in kulturno promocijo, v turizmu, ali pa se bomo pogajali zgolj za splošno izboljšanje ter utrjevanje ugleda države, nam ni pomoči. Tedaj bo treba začeti od začetka. Ta začetek je za razumevanje naše gastronomske diplomacije prav Bogatajeva najnovejša knjiga.",
    "STA: Tečajnica Banke Slovenije": "",
    "Zakaj Elizabeta II. nikoli ni želela obiskati Grčije?": "Islandija, Jamajka, Rusija, Nigerija, St. Lucia, Nepal, Tanzanija, Uganda, Tajska, Mehika, Maroko, Čile, Kuvajt, Kenija, Italija in številne druge. Angleška kraljica je v sedemdesetih letih vladanja obiskala približno 120 držav. Med njimi so bila uradna potovanja, državni obiski, tudi v državah, kjer je bila kraljica, kot sta Kanada in Avstralija, ter v državah Commonwealtha. Druge, kot je Malta, so bile priljubljene destinacije Elizabete II, ki je tam živela s princem Philipom pred svojim kronanjem. Angleška kraljica je med vsemi državami, ki jih je obiskala, najpogosteje obiskala Francijo. Tam se je srečala z vsemi predsedniki, od Renéja Cotyja do Emmanuela Macrona. Vendar je kraljica iz osebnih razlogov vedno zavračala obisk Grčije.\n\n\"Jaz sem Grk, ampak...\"\n\nDa bi razumeli, zakaj angleška kraljica nikoli ni stopila v Grčijo, se moramo vrniti v zgodovino do njenega lani umrlega moža, princa Philipa. Oče princa Philipa je bil grški princ Andrew, nekdanji danski princ. Leta 1922 je njegovega brata, kralja Konstantina I., premagala vojaška hunta, zato je moral abdicirati, kar je kraljevo družino prisililo v izgnanstvo. Philip je bil star eno leto in je moral s starši in štirimi sestrami zapustiti domovino. Odšli so v Francijo, v Saint-Cloud. Od takrat je imel princ Philip zapleten odnos do države, v kateri se je rodil, saj je v nekem intervjuju izjavil: \"Sem Grk, a...\", ne da bi mogel dokončati stavka. Kljub temu sta leta 1950 na povabilo kralja Pavla in Frederike Hannovrske, grške kraljice konzorcijev, obiskala Grčijo na zasebnem obisku. Vendar kraljica in njen mož nista nikoli uradno potovala tja iz spoštovanja do osebne zgodovine princa Philipa, čigar več članov družine je bilo tam umorjenih.\n\nFotografije: Profimedia",
    "Kakšen je bil odziv na ponovno izdajo Avatarja? Presenetljivo je, da veliko slik trči": "Najbolj dobičkonosen film vseh časov, Avatar, je bil ponovno izdan v kinematografih tri mesece pred izjemno priljubljenim, dolgo pričakovanim nadaljevanjem, “Avatar: The Way of Water”. In prizor je prejel neverjeten odziv na blagajnah po vsem svetu.\n\nAvatar, ki ga je režiral, napisal in podprl James Cameron, je izšel decembra 2009 in postal najbolj dobičkonosen film vseh časov. Ob upoštevanju inflacije je to 2. najbolj dobičkonosen film po zgodovinski romanci Gone With the Wind iz leta 1939.\n\nOdgovor na ponovno izdajo Avatarja v Indiji\n\nAvatar je prodal 77.559 vstopnic na dan otvoritve in zaslužil 1,04 milijona Rs po ceni vstopnice 75 Rs pred nacionalnim dnevom kinematografije, kar je vodilo do največje prodaje vstopnic za kateri koli film, ki je bil predvajan v petek.\n\nPo poročilu Box Office India je prvi dan zbral 1,85 milijona Rs. V soboto je zabeležil 100-odstotno rast in ustvaril 3,68 kron Rs nad skupno zbirko 6,48 kron Rs.\n\nLeta 2009 je Avatar v blagajnah v Indiji zaslužil več kot 100 kron. Zdaj, z dodatnimi otvoritvenimi zbirkami, njegova življenjska doba zdaj znaša 107 milijonov Rs. Prav tako se pričakuje, da bo presegel 120 crores v svoji skupni prodaji v Indiji.\n\nPreberite tudi: Brahmastra Box Office Collection Day 16: Ranveerjev Simmba za prekinitev življenjske dobe\n\nBlagajna Avatar po vsem svetu\n\nV Severni Ameriki je v predprodaji dosegel 2,5 milijona dolarjev in prvi dan zaslužil 3,5 milijona dolarjev na 37 trgih. Odprl se je na vrhu BO na več trgih, kot so Ekvador, Peru, Bolivija, Hrvaška, Slovenija, Ukrajina, Bosna, Singapur in Tajska.",
    "Srečko Katanec pozna le zmage, zmlel tudi močne Afričane": "Nekdanji slovenski selektor Srečko Katanec uspešno deluje na klopi Uzbekistana. Ljubljančan pripravlja azijsko reprezentanco za azijsko prvenstvo, ki bo naslednje poletje, in premaguje vse tekmece. Niz je začel letošnjega marca, ko je v prijateljskih tekmah premagal Kirgizijo s 3:1 in Ugando s 4:2. Junija je Uzbekistan igral tri tekme v kvalifikacijah za azijsko prvenstvo, padli pa so Šri Lanka s 3:0, Maldivi s 4:0 in Tajska z 2:0.\n\nAzijski šampionat bo od 16. junija do 16. julija 2023, kandidati za organizacijo so Avstralija, Indonezija, Katar in Južna Koreja, organizatorja pa bodo določili oktobra, potem ko je Kitajska odpovedala že dodeljeno organizacijo. Najuspešnejši selektor v zgodovini Slovenije je nadaljeval svoj niz tudi v prijateljski tekmi s Kamerunom. Močno afriško reprezentanco je Uzbekistan v petek premagal z 2:0, gola sta prispevala Hojimat Erkinov in Abdula Abdulajev.",
    "Indijci bodo s pomočjo čelade zadihali svež zrak": "Amit Patak in njegova inovacija. Foto: Reuters\n\nOzračje indijskega glavnega mesta je med najbolj onesnaženimi na svetu, leta 2019 je bilo celo proglašeno za najbolj onesnaženo prestolnico na planetu. V zimskih mesecih se koncentracija nevarnih snovi v zraku skoraj početveri, saj med decembrom in februarjem hladen zrak nad mestom zadržuje izpušne pline motornih vozil in dim gorečih odpadnih snovi.\n\nOblasti že nekaj časa skušajo rešiti okoljske težave, pred leti so na primer uvedli pravilo sodih in lihih registrskih številk motornih vozil, ki se na določen dan lahko vozijo po mestu. Kljub naporom je dihanje v New Delhiju še zmeraj nevarno, zato so v mestu podprli projekt Amita Pataka, ki je v garaži že leta 2016 ustvaril čelado z zračnimi filtri, ki prečistijo do 80 % jedkega smoga v ozračju. Finančna pomoč države mu je omogočila dokončati izdelek, ki bo pomagal številnim meščanom.\n\nCena čelade znaša 14 odstotkov povprečne plače meščanov\n\n\"Doma ali v pisarni lahko uporabljaš čistilce zraka, motoristi pa nimajo tako rekoč nobene zaščite,\" je povedal Pataka.\n\nSmog je v New Delhiju že običajna stvar. Foto: Reuters\n\nNjegovo podjetje se je prav zato lotilo izdelave prve čelade, opremljene z zamenljivimi zračnimi filtri in baterijskim ventilatorjem. Inovativno rešitev za varno dihanje pa si bodo lahko privoščili le redki meščani, čelada namreč stane 4500 rupij (56 evrov), štirikrat več od običajnih, medtem ko povprečna plača v New Delhiju znaša približno 400 evrov (32.600 rupij). Zaradi visoke cene se Patakovo podjetje Shellios Technolabs že dogovarja z večjimi proizvajalci, ki bi z drugimi materiali in množično proizvodnjo lahko znižali ceno izdelka. Za čelado se zanimajo tudi druge jugovzhodne azijske države, predvsem Malezija, Tajska in Vietnam.",
    "Zdaj so na vrsti še odbojkarice": "Po moškem odbojkarskem svetovnem prvenstvu, na katerem je s četrtim mestom vidno vlogo igrala tudi Slovenija, se bodo od petka, 23. septembra, za kolajne borile še najboljše ženske reprezentance. Tudi ženske bosta gostili dve državi, in sicer Poljska in Nizozemska. Slovenske ekipe na prvenstvu, na katerem bo naslov branila Srbija, ne bo.\n\nSrbija, ki je leta 2018 v finalu premagala Italijo, bo tudi letos med favoriti, a strokovnjaki več možnosti pripisujejo drugim ekipam. V prvi vrsti Italijankam, evropskim prvakinjam, ki bodo poskušale ponoviti moški uspeh in se v zgodovino vpisati kot prva reprezentanca po Sovjetski zvezi (1952 in 1960), ki bi isto leto kot moški kolegi postala svetovni prvak. Italijani od lani že imajo oba evropska naslova.\n\nItalijankam optimizem veča uspeh v letošnji ligi narodov, ki so jo osvojile prvič. Doslej so bile svetovne prvakinje le enkrat, in sicer pred dvajsetimi leti v Nemčiji. Glavno orožje Italijank bo zagotovo Paola Egonu, ki pa bo imela dobro pomoč v številnih drugih igralkah, v prvi vrsti prav tako odlične napadalke Alessie Gennari.\n\n\"Naše dejavnosti smo to poletje načrtovali tako, da bo ekipa prišla na svetovno prvenstvo v najboljši fizični in tehnični formi. Zelo se zavedamo svojega potenciala, a na koncu je pomembno, kaj pokažemo na igrišču,\" je pred prvenstvom dejal selektor Davide Mazzanti.\n\nMed favoritinje spadajo tudi Američanke, Brazilke, Turkinje, Kitajke in pa tudi obe ekipi držav gostiteljic. Sistem tekmovanja sicer ni enak kot pri moških, a vseeno nekoliko favorizira domači ekipi, ki bosta tako prvi oziroma drugi nosilki. Nizozemska doslej na svetovnih prvenstvih še nima kolajne, najbližje je bila pred štirimi leti, ko je izgubila mali finale proti Kitajski, Poljska pa ima eno srebrno in dve bronasti, a zadnjo je osvojila leta 1962.\n\nNajveč kolajn in tudi naslovov ima Sovjetska zveza, prvak je bila petkrat, njene naslednice Rusije, dvakratne zmagovalke, zaradi znanih razlogov letos na prvenstvu ne bo. Japonska in Kuba imata tri naslove, ZDA, Italija in Srbija pa enega.\n\nReprezentance so na prvenstvu razdeljene v štiri predtekmovalne skupine po šest skupin, najboljše štiri bodo napredovale v osmino finala. V skupini A so Nizozemska, Italija, Belgija, Portoriko, Kamerun in Kenija, v skupini B Poljska, Turčija, Dominikanska republika, Južna Koreja, Tajska in Hrvaška, v skupini C ZDA, Srbija, Nemčija, Bolgarija, Kanada in Kazahstan, v skupini D pa Brazilija, Kitajska, Japonska, Kolumbija, Argentina in Češka.\n\nTekme bodo potekale v Arnhemu, Rotterdamu, Apeldoornu, Gdansku, Lodzu in Gliwicah.",
    "Kako Kitajci prek Mehike obidejo ameriške carine": "Obvezujemo se, da bomo z vašimi podatki ravnali skrbno in odgovorno. Vaše podatke bomo uporabljali in hranili, dokler ne prejmemo vaše zahteve za izbris. Zahtevo za izbris podatkov lahko pošljete na e-naslov zasebnost@finance.si . Podrobnejše informacije o varovanju vaše zasebnosti in vaših pravicah si lahko preberete v naši politiki zasebnosti na www.finance.si/zasebnost .\n\nZa ogled vsebine je dovolj brezplačna registracija . Če podatke za prijavo že imate, namesto tega uporabite obrazec Prijava .\n\nCésar Santos je med odraščanjem v šestdesetih letih prejšnjega stoletja konce tedna preživljal obkrožen s konji in govedom na očetovem ranču v okolici Monterreya v Mehiki. Danes rdeč monolit, ki ga krasi napis Industrijski park Hofusan, sporoča, da zaplato prašne ledine uporabljajo za drugačne namene.\n\nHofusan je postal zaradi svoje odlične lokacije med mehiško industrijsko prestolnico in mejo z ZDA zatočišče za kitajske proizvajalce, ki se želijo izogniti ameriškim carinam in skrajšati dobavne verige, katerih obremenjenost je zaradi pandemije dosegla kritično točko. Enajst tovarn in skladišč na 850 hektarjev velikem zemljišču je del najnovejšega poglavja kitajskega kapitalizma: država, ki ji pravijo svetovna tovarna, zdaj izvaža tudi pisarniške menedžerje, da vzpostavijo in vodijo obrate v državah, kot so Vietnam, Tajska in Mehika.\n\nV treh letih do milijarde dolarjev naložb\n\nPred tremi leti je tam stala ena sama zgradba. Po besedah uradnikov iz parka ima zdaj tam svoje tovarne deset kitajskih podjetij, tri pravkar gradijo. Pričakujejo, da bodo v dveh letih imeli v parku 35 podjetij, v Hofusanu pa naj bi sčasoma delalo 15 tisoč ljudi – od tega bo okoli deset odstotkov kitajskih menedžerjev. Načrtujejo tudi gradnjo restavracij, v katerih bodo ti lahko jedli, pa tudi stanovanja zanje. Santos, ki se pred peklensko vročino in ropotom zaradi gradbenih del zateka v stekleno pisarno, pravi, da je zdaj »tam že za več kot milijardo dolarjev naložb«. Foto: Marian Carrasquero César Santos je očetov ranč v bližini Montereya v Mehiki spremenil v industrijski park, katerega najemniki so izključno kitajska podjetja. Foto: Marian Carrasquero / Bloomberg\n\nMed najemniki v parku so proizvajalec elektronike Hisense, pohištveni podjetji Kuka Home in Sunon Furniture, proizvajalec avtomobilskih delov Hangzhou XZB in proizvajalec vrtne opreme Skyish. »Če želite dobro poslovati z Ameriko, morate biti z nečim blizu trga,« pravi Simon Huang, menedžer za Mehiko podjetja Kuka Home.\n\nKako 25-odstotna carina izgine\n\nBližina največjega svetovnega trga blaga za široko porabo pa ni edino, s čimer privablja Mehika. Stol, izdelan v Kukini tovarni v Hofusanu, zaradi sporazuma o prosti trgovini, ki ga je ta država sklenila z ZDA in Kanado, lahko, kot pravi Huang, prek meje potuje oproščen carinskih dajatev, medtem ko bi bil, odpremljen v ZDA iz Kitajske, 25-odstotno ocarinjen.\n\nKitajske naložbe v Mehiki, ki so leta 2016 znašale 154 milijonov dolarjev, so se v letu 2017, ko je Donald Trump postal ameriški predsednik in je grozil s trgovinsko vojno, povečale na 271 milijonov dolarjev. Zastoji v dobavnih verigah zaradi pandemije in strah, ki jo je povzročil kitajski predsednik Ši Džinping z ostrimi ukrepi proti tehnološki panogi, so k selitvi prek Tihega oceana spodbudili še več kitajskih podjetij, naložbe v Mehiki pa so lani dosegle vrednost 500 milijonov dolarjev. Kitajske in hongkonške neto naložbe v Mehiki (v milijonih dolarjev) / Vira: Mehiški sekretariat za gospodarstvo, Bloomberg\n\n»Kitajska želi oskrbovati svet, a se to zaradi vseh teh trenj ne bo zgodilo iz Kitajske same,« pravi Shannon K. O'Neil, avtorica kmalu izdane knjige The Globalization Myth: Why Regions Matter (Mit o globalizaciji: zakaj so pomembne regije) in kolumnistka Bloomberg Opinion. »Kitajska podjetja, ki vznikajo v Mehiki, so del premika, ki se dogaja na področju globalizacije.«\n\nSelitev proizvodnje na tuje po kitajsko\n\nPri tem ne gre za pobudo, ki bi prišla od zgoraj navzdol, kot je En pas, ena cesta Ši Džinpinga, ki je v veliko državah financirala elektrarne, mostove in pristanišča. A so kitajski snovalci politik kljub temu naklonjeni želji podjetij z nizkimi stopnjami dobička, da proizvodnjo preselijo v tujino, saj Peking svojo pozornost preusmerja k spodbujanju naprednih proizvodnih področij, kot so polprevodniki in vozila na novo energijo. Kitajska vlada je leta 2015 objavila dokument, ki spodbuja »mednarodno sodelovanje pri proizvodnih zmogljivostih«.\n\nKitajska podjetja niso prva, ki v Mehiki iščejo zatočišče pred ameriškimi carinami. Japonski izdelovalci avtomobilov so začeli tovarne v tej državi odpirati v devetdesetih letih prejšnjega stoletja kot odziv na poplavo uvoznih omejitev, ki so začele veljati v času Ronalda Reagana. Ali, kot pravi O'Neilova: »Ker je Kitajska deležna podobne mešanice palice in korenčka, je selitev v Severno Ameriko postala privlačna tudi za nekatera kitajska podjetja in panoge.«\n\nVčeraj ranč, danes industrijski park\n\nEden od zmagovalcev tega premika je Santos, 63-letni odvetnik za nepremičnine, ki ga je njegova vizija, da bi ranč svojega očeta spremenil v industrijski park, leta 2014 pripeljala v Šanghaj. Kitajski naložbeni sklad je iskal velik prostor, ki bi bil le kratko vožnjo oddaljen od meje z ZDA. Santosova posest je ustrezala temu pogoju in s kitajskima vlagateljema je ustanovil skupno podjetje, park pa je bil uradno odprt leta 2016. (Hofusan je zloženka iz imen treh partnerjev: Holley Group, Futong Group in družine Santos.)\n\nNekateri Santosovi najemniki so se tja preselili kmalu za tem, ko je Trump leta 2018 začel uvajati carine na uvoz iz Kitajske, katerih namen je bilo zmanjšanje trgovinskega primanjkljaja in povečanje domače proizvodnje. »Vodstveni delavci Skyisha so se preprosto usedli v letalo in sem prišli iskat primeren prostor,« pravi Santos. Foto: Marian Carrasquero Vhod v industrijski park Hofusan. Foto: Marian Carrasquero / Bloomberg\n\nČeprav so stroški za material in delovno silo v Mehiki na splošno višji kot na Kitajskem, se je ta razlika skozi leta zmanjševala, saj se na Kitajskem plače hitreje zvišujejo kot v Mehiki. Ekonomska prednost proizvodnje na Kitajskem se je poleg tega zmanjšala ne le zaradi pandemijske strme rasti cen prevoza tovora, temveč tudi zaradi Trumpovih carin, ki jih je njegov naslednik, Joe Biden, ohranil.\n\nKitajska nič več cenejša od Mehike\n\n»Stavimo, da bodo stroški, če prištejete prevoz po morju, enaki kot na Kitajskem,« pravi David Martínez Garza, ki tam nadzoruje gradnjo nove, 80 milijonov dolarjev vredne tovarne podjetja Sunon Furniture. »Kaj je naša prednost? Čas dostave,« pravi in pri tem opozori, da blago potrebuje približno deset tednov, da ga izdelajo in odpremijo ameriškim kupcem s sedeža podjetja v Hangdžuju, medtem ko so za to iz severne Mehike potrebni štirje tedni.\n\nHolley Group, ki pred Hofusanom ni posloval v Mehiki, zdaj išče prostor za dva ali tri nove parke v drugih delih države. Podjetje, ki ima sedež v Hangdžuju, vodi tudi park na Tajskem, še enega pa si prizadeva odpreti v Maroku.\n\nNa lovu za prostorom v Mehiki so tudi drugi kitajski vlagatelji. Hčerinsko podjetje gradbenega konglomerata Gezhouba pravi, da načrtuje gradnjo industrijskega parka v bližini pristanišča mesta Lázaro Cárdenas v mehiški zvezni državi Michoacán. Contemporary Amperex Technology, največji izdelovalec baterij za električna vozila na svetu, razmišlja, da bi v zveznih državah Chihuahu in Coahuili postavil tovarno, ki bi lahko oskrbovala Teslo in Ford Motor; vrednost projekta bi lahko znašala kar pet milijard dolarjev. Foto: Marian Carrasquero Delavci v tovarni podjetja Kuka Home v industrijskem parku Hofusan. Foto: Marian Carrasquero / Bloomberg\n\nMehiški predsednik Andrés Manuel López Obrador, znan tudi kot AMLO, je bil deležen kritik, da mu ni uspelo izkoristiti želje ameriških podjetij, da zmanjšajo svojo odvisnost od Kitajske. Medameriška razvojna banka je ocenila, da bi se mehiški izvoz zaradi podjetij, ki selijo svojo proizvodnjo bliže odjemalcem, lahko povečal za 35,5 milijarde dolarjev na leto oziroma za nekaj več kot sedem odstotkov.\n\nEksplozija neposrednih naložb\n\nTak scenarij se je še leta 2021 zdel preveč optimističen. Lani so tuje neposredne naložbe v Mehiki po uradnih podatkih znašale 31,7 milijarde dolarjev in so dosegle najnižjo vrednost po letu 2016, če ne upoštevamo obdobja vrhunca pandemije v letu 2020. Toda v prvih treh mesecih leta 2022 je bilo naložb za 19,4 milijarde dolarjev, to pa je bilo za to državo drugo najbolj uspešno četrtletje v tem stoletju.\n\nKitajska je Mehiki mesto največje izvoznice v ZDA prevzela leta 2013, a je Mehika potlej zaradi uvedbe ameriških carin zmanjševala svoj zaostanek. Kitajska je leta 2018 v ZDA izvozila za skoraj 200 milijard dolarjev več blaga kot Mehika. Razlika se je v obdobju 12 mesecev do konca junija zmanjšala na manj kot 130 milijard dolarjev.\n\nHkrati kaže, da azijske države, kot sta Vietnam in Tajska, prevzemajo velik del proizvodnih naložb, ki bi v preteklosti morda šle na Kitajsko. Izvoz obeh držav v ZDA se je med letoma 2018 in 2021 v skupnem seštevku povečal za 68 milijard dolarjev oziroma 84 odstotkov, mehiški pa za 39 milijard dolarjev oziroma 11 odstotkov.\n\nFederalna populistična retorika …\n\nPo mnenju nekaterih bi bil izkupiček za Mehiko lahko večji, če bi AMLO vlagateljev ne prestrašil s svojo nacionalistično retoriko, pa tudi načrti o povečanju državnega nadzora v elektrogospodarstvu in prizadevanja njegove vlade, da preprečuje ameriškim in evropskim podjetjem vlaganja v vetrno in sončno energijo. »Makroekonomski kazalci še ne kažejo, da bi bila Mehika resnični zmagovalec pri svoji usmeritvi na podjetja, ki selijo proizvodnjo v bližnje države,« je banka UBS zapisala v nedavnem sporočilu, pri čemer je kot »pomanjkljivosti«, ki se tičejo privabljanja naložb, navedla usmeritveno negotovost, še zlasti glede energije, pa tudi nasilje in kriminal.\n\n»Lahko bi zajahali tri metre visok val, a namesto tega jahamo meter visok val, kar pa je tudi bolje kot nič,« pravi Jorge Gonzales Henrichsen, eden od glavnih direktorjev podjetja Nearshore iz Brownsvilla v ameriški zvezni državi Teksas, ki podjetjem pomaga postaviti proizvodne obrate v Mehiki. Po Gonzalesovih besedah pomenijo energetska vprašanja večjo ovira za njegove stranke.\n\nIván Rivas, minister za gospodarstvo mehiške zvezne države Nuevo León, v kateri je tudi Hofusan, pravi, da se omejitve AMLO na področju energije iz obnovljivih virov »niso pojavile kot prioriteta« v pogovorih s kitajskimi podjetji.\n\n… ki Kitajcev več ne straši\n\nKot pravi Mariana Rangel, politologinja na monterreyskem tehnološkem inštitutu, se kitajska podjetja zaradi svojih izkušenj z delovanjem na novonastajajočih trgih manj pustijo prestrašiti navadi mehiškega predsednika, da udriha proti tujim podjetjem. »Imajo izkušnje s pogajanji in vlaganjem v primeru vlad, ki niso tako zelo naklonjene naložbam ali kjer je velika negotovost. Vlagajo v Afriki in tudi v Latinski Ameriki, kjer imajo opravka s populističnimi vladami,« pravi.\n\nMehika ima, kot pravi Renglova, v nasprotju z drugimi državami v Latinski Ameriki zvezno vlado, ki se nikoli ni preveč trudila privabiti kitajskih podjetij – med drugim tudi zato, ker jih je dolgo imela za proizvodne tekmece, deloma pa tudi zato, ker se je želela izogniti ustvarjanju napetosti z ZDA. (Kljub strmi rasti v zadnjem času so bile kitajske naložbe enakovredne le trem odstotkom lanskih naložb ameriških podjetij v Mehiki, ki so znašale 14,8 milijarde dolarjev.)\n\nToda nekatere mehiške zvezne države se vendarle trudijo privabiti kitajske naložbe. Rivas pravi, da Nuevo León gradi »hitre avtoceste« do ameriške meje, pri čemer bo eno od njih uporabljal tudi Hofusan. Zvezna država poleg tega, kot veliko njenih sosed ob meji, ponuja oprostitev davkov na plače podjetjem, ki dosegajo določena merila. »Lahko vam povem, da je zdaj od 15 do 20 odstotkov vseh naložb iz Kitajske,« pravi. »Prej jih ni bilo niti pet odstotkov.«\n\nIzzivi manj razvite Mehike\n\nSicer pa so kitajska podjetja v Mehiki naletela tudi na nekaj operativnih izzivov. Ameriško-mehiško-kanadski sporazum, ki je nadomestil sporazum NAFTA, pogojuje oprostitev carinskih dajatev s tem, da mora večji delež vrednosti vsakega blaga izvirati iz Severne Amerike.\n\nHkrati se Mehika – v nasprotju s Kitajsko – ne more pohvaliti z obsežnim omrežjem dobaviteljev iz večjega števila panog. Izdelovalec pohištva Sunon pravi, da se ne more oskrbeti s takšno tkanino za prevleke, kot jo uporablja na Kitajskem, pa tudi mehiški izdelovalec nekega dela za stole lahko na mesec dobavi le dva tisoč kosov, medtem ko bi jih podjetje potrebovalo deset tisoč. Po Gonzalesovih besedah se je eden od mogočih odjemalcev, ameriško podjetje, zaradi težav pri iskanju dobaviteljev odločil, da odide v Vietnam.\n\nNekateri novi podjetniki se spoprijemajo z drugačnimi težavami. Huang iz podjetja Kuka Home pravi, da so njegovi mehiški delavci bolj radovedni od delavcev na Kitajskem. »Mehičani vedno sprašujejo zakaj – zakaj bi moral narediti to, zakaj bi moral narediti ono,« pravi Huang. »Želijo razumeti, kaj je razlog.« Naslednja razlika: delavci v Mehiki, v nasprotju z delavci na Kitajskem, ki so to pripravljeni storiti, na splošno ne bodo delali po 16 ur na dan. Zanje »to ni življenje«, pravi.\n\n© Bloomberg Businessweek",
    "Mednarodni gostje so korak bližje obisku Tokyo Disney Resorta": "Letovišče Tokyo Disney Resort je pred kratkim omililo zahteve glede mask, tako da je gostom omogočilo, da se fotografirajo na prostem in v zaprtih prostorih brez maske.\n\nDanes je japonska vlada objavila, da prav tako omili omejitve potovanj zaradi COVID-19 za mednarodne turiste, s čimer Američane in druge mednarodne popotnike pripelje v tokijski Disneyland in tokijski DisneySea korak bližje.\n\nPOVEZANE: Disney Park dokazuje, da lahko polovica gostov prinese več milijard, polna zmogljivost se ne bo vrnila\n\nLeta 2020 je Japonska napovedala politiko omejenega vstopa. Med obiski obiskovalcem ni treba v karanteno; Ob obisku Japonske morajo pokazati dokazilo o negativnem testu na COVID-19, pridobiti vizum in potovati s turističnim vodičem.\n\nPovezano: število primerov COVID-19 v letovišču Walt Disney World narašča\n\nZačne se na 7. september, Popolnoma cepljeni potniki za vstop v državo ne potrebujejo več negativnega testa na covid-19. Poleg tega, čeprav turisti ne potrebujejo turističnega vodnika, ki bi jih spremljal na počitnicah, morajo mednarodni potniki še vedno rezervirati odobrene potovalne pakete prek potovalne agencije, ki jo je odobrilo ministrstvo za zunanje zadeve (MOFA), in pridobiti vizum. Čeprav Japonska ni dosegla prejšnje omejitve, se je dnevna omejitev vstopa turistov dvignila.\n\nJaponska je trenutno sredi vala COVID-19 Omicron BA.5 Vodnik po Japonski. Potniki morajo pred vstopom na Japonsko preživeti zadnjih 14 dni v državi z modrega seznama. Na »modrem seznamu« so naslednje države:\n\nAfganistan, Alžirija, Argentina, Armenija, Avstralija, Avstrija, Azerbajdžan, Bahrajn, Bangladeš, Belgija, Benin, Bolivija, Bosna in Hercegovina, Brazilija, Bolgarija, Kambodža, Kamerun, Kanada, Čile, Kitajska, Kolumbija, Kostarika, Slonokoščena, Hrvaška , Češka, Danska, Džibuti, Dominikanska republika, Vzhodni Timor, Ekvador, Salvador, Estonija, Etiopija, Finska, Francija, Nemčija, Gana, Grčija, Gvatemala, Hong Kong, Madžarska, Islandija, Indonezija, Iran, Irak, Irska, Izrael, Italija, Jamajka, Jordanija, Kenija, Kirgizistan, Laos, Latvija, Litva, Luksemburg, Madagaskar, Malavi, Malezija, Mehika, Monako, Mongolija, Črna gora, Maroko, Mozambik, Mjanmar, Nizozemska, Nigerija, Nigerija Norveška, Palau, Panama , Papua Nova Gvineja, Paragvaj, Filipini, Poljska, Katar, Romunija, Rusija, Ruanda, Srbija, Singapur, Slovaška, Slovenija, Južna Afrika, Južna Koreja, Južni Sudan, Španija, Švedska, Švica, Tajska An, Tanzanija, Tajska, ZDA, Uganda, Združeni arabski emirati, Združeno kraljestvo, Zambija\n\nMed obiskom Japonske se morajo obiskovalci držati osnovnih ukrepov za preprečevanje okužb, vključno z nošenjem maske, rednim umivanjem rok in upoštevanjem lokalnih smernic za COVID-19. Kupiti morajo potovalno zavarovanje, ki krije zdravstvene stroške, povezane s koronavirusom.\n\nPOVEZANE: »Opozorilo: tvojega življenja je konec,« oboževalci opozarjajo, da je vstopanje gostov v Disneyjeve parke »neurejeno«\n\nInside the Magic bo še naprej poročal o novostih o japonskih omejitvah potovanj in smernicah za obiskovalce v Tokyo Disneylandu in Tokyo DisneySea.\n\nSte že bili v Tokyo Disney Resortu?"
}