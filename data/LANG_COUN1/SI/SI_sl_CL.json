{
    "Čilenci z veliko večino zavrnili progresivno ustavo, ki bi med drugim uzakonila varovanje okolja": "Levičarski predsednik Gabriel Boric je zagovarjal predlog nove ustave. Napovedal je nov ustavni proces za revizijo predloga, vendar ni ničesar znanega o časovnici. Foto: Reuters\n\nNova ustava je na referendumu ob 99 odstotkih preštetih glasov prejela le 38 odstotkov podpore, nasprotovalo pa ji je 62 odstotkov volivcev, poroča španska tiskovna agencija EFE.\n\nPredlagano novo ustavo s 388 členi, ki naj bi bila ena najnaprednejših, socialnih in okoljsko naravnanih na svetu, so volivci zavrnili v 16 pokrajinah države. Še zlasti odločno je bilo nasprotovanje v pokrajinah, kot so Nuble, Araucania in Maule, kjer jih je proti njej glasovalo več kot 70 odstotkov ljudi. Udeležba na volitvah je bila obvezna, poroča Guardian.\n\nLevo usmerjeni čilski predsednik Gabriel Boric je sprejel izid, a hkrati obljubil, da si bo še naprej prizadeval za politično reformo države. \"Ljudstvo je pokazalo, da si želi in ceni demokracijo, da računa nanjo za premagovanje naših razlik in za napredek,\" je dejal.\n\nVse politične sile je pozval, naj državo postavijo pred medsebojne razlike in se čim prej dogovorijo o rokih in smernicah novega ustavnega procesa, poroča francoska tiskovna agencija AFP. Boric naj bi se že v ponedeljek zjutraj srečal z obema domovoma kongresa, poroča Guardian.\n\n\"Danes ni zmagovalcev ali poražencev,\" je ob razglasitvi izidov dejal vodja kampanje proti spremembi ustave Claudio Salinas. Kljub temu so se nasprotniki nove ustave po objavi izidov zbrali po ulicah mest in proslavljali zmago. Zbralo se je tudi nekaj sto privržencev nove ustave, ki so jih varnostne sile pregnale z vodnim topom.\n\nPinochetova ustava ostaja v veljavi\n\nNasprotniki nove ustave proslavljajo izid referenduma. Foto: Reuters\n\nZa zdaj bo sicer v Čilu v veljavi ostala ustava iz leta 1980, ki so jo spisali sodelavci diktatorja Augusta Pinocheta. Ustava med drugim predsedniku daje pooblastila, da prepove pravico do združevanja in združevanje delavcev v sindikate, opredelila pa je tudi lastništvo zasebnikov nad vodami, navaja The Intercept.\n\nUstava je po poročanju Reutersa do \"trga prijazna\" in skladna z reformo \"čikaških fantov\" – čilskih študentov ameriškega ekonomista Miltona Friedmana –, ki so pod Pinochetom med letoma 1973 in 1990 popolnoma prestrukturirali gospodarstvo po načelih prostega trga, kar je po navedbah kritikov povzročilo razkol med bogatim in revnim slojem prebivalstva.\n\nNovo ustavo zahtevali protestniki\n\nPobudo za prenovo ustave so podali protestniki na množičnih protestih leta 2019. Na plebiscitu oktobra 2020 je nato 78,2 odstotka Čilencev glasovalo za pripravo nove ustave.\n\nVarovanje okolja\n\nČile bi z novo ustavo postal prva država na svetu, kjer bi imeli ustavno zapovedano varovanje okolja. Zaščiteni bi bili tudi naravni viri, kot je voda, ki jo po navedbah kritikov izkoriščajo rudarska podjetja. V poglavju ustave o okolju piše, da ima \"narava pravice,\" živali pa so \"subjekti posebnega varstva\". Boj proti podnebnim spremembam bi postal \"državna dolžnost\", tako kot varovanje biotske raznovrstnosti, domorodnih vrst in naravnih prostorov, povzema Al Džazira.\n\nPravice staroselcev\n\nPrvič v zgodovini Čila bi priznali tudi staroselska ljudstva, ki bi dobila pravico do samoodločbe, zagotovljeni bi jim bili zemlja, naravni viri in predstavniška mesta v političnih institucijah. Staroselci predstavljajo skoraj 12 odstotkov 19-milijonskega prebivalstva Čila. Vzpostavili bi tudi vzporeden pravosodni sistem za zadeve staroselcev, vendar bi zadnjo besedo imelo čilsko vrhovno sodišče.\n\nEnakovredna zastopanost spolov v vladi\n\nUstava bi zahtevala tudi enako zastopanost spolov v vladi in drugih državnih organih. Predlog je predvideval tudi uzakonitev pravice do umetne prekinitve nosečnosti. Volivci so predlog nove ustave zavrnili natanko 70 let po tem, ko so ženske v Čilu dobile volilno pravico. Poleg tega naj bi ustava zagotavljala tudi stanovanjske pravice, oblikovanje nacionalnega zdravstvenega sistema in ugodnosti za delavce.\n\nNasprotniki so bili kritični predvsem do jamstev za staroselce, kar naj bi \"razdelilo Čile\", veliko kritik je bilo uperjenih tudi proti enakosti spolov v državnih institucijah, kar naj bi bilo \"nepotrebno in eksperimentalno\".",
    "Čile v Katar zaradi Kolumbijca v ekvadorskem dresu?": "Otvoritveno tekmo svetovnega nogometnega prvenstva bi 20. novembra morala igrati prireditelj mundiala Katar in Ekvador. Toda uvodni dvoboj z južnoameriško reprezentanco je pod velikim vprašajem. Sprožila so ga razkritja novih podrobnosti v zadevi ponarejanja dokumentov.\n\nV središču je ekvadorski reprezentant Byron Castillo, za katerega je angleški Daily Mail objavil dokumente in video posnetke, ki dokazujejo, da je nogometaš lagal o svoji nacionalnosti.\n\nCastillo ne bi smel igrati kvalifikacij za SP, ker je Kolumbijec do ekvadorskega potnega lista in narodnosti prišel s ponarejenimi rojstnimi dokumenti. Na originalnem rojstnem in krstnem listu piše, da je rojen v Kolumbiji in ima kolumbijsko državljanstvo. Prav tako je rojen tri leta prej (1995), kot piše na ekvadorskih dokumentih.\n\nNa enem od videoposnetkov iz leta 2018 je Castillo v pogovoru z visokim ekvadorskim državnim uslužbencem priznal lažiranje dokumentov.\n\nSvetovna nogometna zveza je sicer že pred štirimi meseci prejela pritožbo Čila, ki je zahteval, da se Ekvador izključi s SP in da se namesto njega uvrsti Čile. Preiskava ni odkrila nepravilnosti, a takrat še ni bilo zdajšnjih obremenjujočih dokazov.\n\nPrav lahko se zgodi, da bo Fifa kaznovala Ekvador in vse tekme, na katerih je igral Castillo registrirala s 3:0 za tekmece.\n\nV južnoameriški kvalifikacijah je Ekvador osvojil četrto mesto, Peru peto, Kolumbija šesto, Čile sedmo. Toda po izidih s 3:0 bi se na SP uvrstil Čile, saj Castillo ni igral niti ene tekme proti Peruju ali Kolumbiji, obe pa proti Čilu, s čimer bi tako dobil šest novih točk in se prebil na četrto mesto.",
    "Čile zavrnil revolucijo": "Obvezujemo se, da bomo z vašimi podatki ravnali skrbno in odgovorno. Vaše podatke bomo uporabljali in hranili, dokler ne prejmemo vaše zahteve za izbris. Zahtevo za izbris podatkov lahko pošljete na e-naslov zasebnost@finance.si . Podrobnejše informacije o varovanju vaše zasebnosti in vaših pravicah si lahko preberete v naši politiki zasebnosti na www.finance.si/zasebnost .\n\nDa bodo čilski volivci glasovali proti novi ustavi, je bilo pričakovano. Nihče pa ni pričakoval tako množičnega odpora. Osnutek nove ustave, ki naj bi nadomestila tisto še iz časov...\n\nIzid referenduma o novi ustavi ne bi smel nikogar presenetiti. Izkazalo se je, da so čilski volivci precej bolj konservativni, kot bi lahko sklepali iz dogajanja pred glasovanjem.\n\nDa bodo čilski volivci glasovali proti novi ustavi, je bilo pričakovano. Nihče pa ni pričakoval tako množičnega odpora. Osnutek nove ustave, ki naj bi nadomestila tisto še iz časov Pinochetove diktature, je namreč zavrnilo skoraj 62 odstotkov od 13 milijonov volivcev.\n\nOdločitev volivcev je hud udarec za predsednika Gabriela Borica, ki jo je podpiral in zagovarjal. Poleg tega je izid glasovanja tudi nazorno pokazal, da so pripravljavci predloga hudo presegli želje čilskih volivcev.\n\nBoric, lani izvoljeni nekdanji levičarski poslanec, je osnutek, ki ga je pripravila skupina njegovih zaveznikov in sodelavcev, seveda podpiral. Že samo zaradi tega je vsaj soodgovoren za glasovalni neuspeh. Sicer je po referendumskem porazu že napovedal preoblikovanje vlade, a čakajo ga še zahtevnejši izzivi. Odločiti se bo moral, kakšna bo njegova politična strategija, katere svetovalce naj obdrži ter kako naj izpolni obljube o reformah, ki jih je dal med svojo volilno kampanjo.\n\nČeprav ni popolnoma jasno, kaj je čilske volivce tako odločilno prepričalo proti predlogu nove ustave, ni dvoma, da so pomembno vlogo odigrale lažne novice in kopica dezinformacij. Kajti tistih volivcev, ki niso prebrali vseh 388 členov osnutka na 170 straneh, ni bilo težko prepričati, da jim bodo vzeli domove, da bodo izgubili zasebno zdravstveno varstvo in pokojnine, da bo splav dovoljen do devetega meseca nosečnosti in da bo Čile kmalu postal naslednja Venezuela.\n\nŠe tiste volivce, ki bi sicer podprli socialne in ekonomske pravice iz nove ustave, so od tega odvrnile obsežne politične in pravosodne reforme. Osnutek ustave je Čile sicer označil kot \"večnacionalno državo\" in staroselcem podelil dolgo odrekane pravice in zaščito. A hkrati je poskušal ukiniti senat in s poskusom vzpostavitve ločenega sistema avtohtonih sodišč pod vprašaj postavil neodvisno sodstvo v državi. Poleg tega je predlog nove ustave vseboval tudi niz obsežnih ukrepov za zaščito okolja, ki so sicer poželi veliko podpore med okoljskimi aktivisti, mnoge druge pa so ti ukrepi prestrašili.\n\nNova ustava bi uvedla več kot sto novih pravic, kar bi bilo več kot katerakoli druga ustava na svetu. Predlog je ponujal pravico do splošnega zdravstvenega varstva, vzpostavitev enakosti med spoloma v izvršilni in zakonodajni veji oblasti, okrepitev vloge delavskih sindikatov in zaostritev rudarskih predpisov. Nekateri ekonomisti, med njimi nekdanji finančni ministri prejšnjih levosredinskih vlad, so menili, da bi vse to stalo preveč. Toda predlog nove ustave bi vendarle lahko pritegnil raznoliko paleto volivcev in zlahka zajel tudi več kot polovico volilnega telesa. Namesto tega pa se je oddaljil od volivcev. Ti so se namreč zbali, da bo Čile krenil preveč v levo.\n\nKar je bilo popolnoma proti pričakovanjem. Ko so oktobra 2019 izbruhnili množični protesti proti takratni desničarski vladi, so protestniki s sloganom » No son 30 pesos, son 30 años « (»Ne gre za 30 pesosov, gre za 30 let«) jasno sporočali, da so mladi jezni na precej več kot samo na podražitev vozovnic za podzemno železnico, ki je sicer povzročila nastanek gibanja. Mladi pa s protesti niso sporočali svojega nezadovoljstva nad neuspehi na področju gospodarske rasti in zniževanjem revščine v treh desetletjih od konca Pinochetove diktature. Besneli so proti visokemu študentskemu zadolževanju, proti dragemu zasebnemu zdravstvenemu varstvu in pokojninskim shemam, pa tudi proti skrajni neenakosti. Izražali so globok občutek izključenosti.\n\nNekaj časa se je celo zdelo, da napredna levica v državi dosega uspehe. Skoraj 80 odstotkov Čilencev je oktobra 2020 podprlo pripravo nove ustave. Pozneje je bila akademikinja Elisa Loncón Antileo – staroselka plemena Mapuče - izvoljena za predsednico novoustanovljene ustavne konvencije. In decembra 2021 je Boric – 35-letni socialist in nekdanji študentski aktivist – z veliko razliko premagal skrajno desničarskega predsedniškega kandidata Joséja Antonia Kasta.\n\nToda Boricevi prvi meseci na oblasti so zaradi pandemije covida-19 potekali v zelo slabih gospodarskih razmerah. Rast BDP se je upočasnila, proračunski primanjkljaj se je povečal, narasla je inflacija in vse več je bilo nasilnega kriminala. Boriceva koalicija je le s težavo na vajetih zadrževala svoje bolj radikalne člane. Čeprav je mandat prevzel v trenutku, ko je bil predlog nove ustave že skoraj končan, pa so Borica volivci začeli povezovati s predlaganim osnutkom. To zagotovo ni koristilo njegovi podpori v javnosti, ki je začela strmoglavljati.\n\nGlede na to izid referenduma o novi ustavi ne bi smel nikogar presenetiti. Izkazalo se je, da so čilski volivci precej bolj konservativni, kot bi lahko sklepali iz dogajanja pred glasovanjem. Očitno so sprejetje nove ustave povezali s prekinitvijo tistega, kar številni štejejo za dolgo obdobje blaginje. Izid referendumskega glasovanja jasno poudarja zadržanost in previdnost čilskih volivcev.\n\nV treh desetletjih od padca Pinochetove diktature se je Čile iz nizkodohodkovne države razvil v državo s srednjimi dohodki. Gospodarski razvoj je bil sicer počasnejši od pričakovanj in državo čaka še veliko dela. Toda skoraj dve tretjini Čilencev sta sporočili, da te poti ne želijo ogroziti s spremembami. Verjetno si sicer želijo neko novo ustavo, a dejansko bi radi živeli v socialni demokraciji, morda celo v tisti krščanskega tipa. In ta mesec so nazorno pokazali, da si nikakor ne želijo revolucije.",
    "Slovenija bronasta na SP": "Izbrana vrsta pod vodstvom selektorja Toneta Bariča je v deželi faraonov poskrbela za nov mejnik slovenskega športa. Na prvi izvedbi velikega rokometnega tekmovanja na vozičkih se je prebila do bronastega odličja. Po prvem delu tekmovanja je sicer Slovenija zasedla četrto mesto. Z 2:1 je ugnala Nizozemsko in Indijo, z 0:2 pa klonila proti Braziliji, Egiptu in po ogorčenemu boju tudi Čilu. Slednji je po prvem delu zasedel tretje mesto in se tako v nedeljo za bron znova pomeril s slovensko vrsto, ki se ji je v drugo tekmecem iz Južne Amerike uspelo oddolžiti in popisati nov list v zgodovini uspehov slovenskega rokometa.\n\nBarve Slovenije so zastopali Matej Arh, Aljoša Škaper, Milan Slapničar, Klemen Lokar, Jovita Jeglič, David Škorjanc, Tanja Cerkvenik, Anton Zakrajšek in kapetan Nenad Stojaković. Z roba igrišča je ekipo odlično vodil selektor Barič, za nemoteno delovanje ekipe pa so skrbeli še tehnični vodja Jožef Jeraj, fizioterapevtka Azra Imamović in vodja ekipe Maja Užmah.\n\nNa šesti tekmi na prvenstvu v Afriki je slovenska reprezentanca prvič dobila uvodni polčas. Po polovici prvega 10-minutnega dela tekme je na krilih Arha, ki je dosegel vse dotedanje slovenske točke, vodila s 4:2 , v zadnji minuti pa s 6:4. Čilenci so nato z zadetkom s sedmih metrov, ki je v rokometu na vozičkih ovrednoten dvojno, tik pred koncem prišli do izenačenja. Sledila je podaljšana igra na zlati gol, v kateri je Slovenija najprej zgrešila sedemmetrovko, nato ubranila napad, Škorjanc pa je zadel za 7:6.",
    "\"Na treningih kaže zelo dobro, posebej Hrobata moram pohvaliti\"": "Štiričlanska ekipa za hitre discipline pod vodstvom trenerja Grege Koštomaja se je vrnila s štiritedenskih priprav v Čilu. Opravili so zastavljene treninge in dobro tekmovali na južnoameriškem pokalu. Miha Hrobat je na enem od smukov tudi zmagal. \"Na treningih kaže zelo dobro. Posebej Miho moram pohvaliti. Upam, da bo prenesel to konstantnost v zimo.\"\n\nČater je bil v pretekli zimi najboljši šesti. Foto: Guliverimage \"Evropski ledeniki se topijo. Tam pa je bila prava zima. Pogoji za trening so bili pravi zimski. Res sem vesel, da smo letos spet lahko odpotovali v Čile. S tem enomesečnim treningom sem zadovoljen,\" je po vrnitvi v Slovenijo s sedmo silo vtise o 28-dnevnih pripravah na dveh smučiščih v Čilu delil Martin Čater, šesti z wengenskega smuka v pretekli sezoni. \"V prvem delu smo se posvetili predvsem tehniki, veleslalomu, nato pa nadaljevali s superveleslalomom in smukom. Mislim, da je bilo vseh elementov res veliko. Izkoristili smo veleslalomski trening, smukaške zavoje, trenirali tudi skoke. Naredili smo pravo bazo.\"\n\nSodelovali so tudi na nekaj tekmah južnoameriškega pokala. \"Težko jih primerjamo s svetovnim pokalom, je pa dobrodošlo, da hitro začutiš tekmovalni ritem. Potem ti je lažje tudi na treningu, saj si že v tekmovalnem ritmu in si že občutil nekaj pritiska,\" nam je pripovedoval Miha Hrobat, ki je v Čilu posegel tudi po stopničkah. Na smukih je bil prvi in tretji, na enem od superveleslalomov pa drugi. Že na treningih so imeli nekaj primerjave z Norvežani, Italijani in Francozi, na tekmi tudi z Nemci. Čater je nastopil le na dveh superveleslalomskih vožnjah ter bil drugi in sedmi. \"Jaz sem si bolj želel treninga. Sem pretehtal, da predvsem potrebujem trening, trening, trening. Tako sem se udeležil le superveleslaloma. Lepo je, da spet občutiš malo adrenalina, vznemirjenje pred tekmo. Potreboval sem nekaj vrat in padel noter. Bil sem kar hiter.\"\n\nKoštomaj je pohvalil fante za prizadevnost in izpostavil Hrobata. Foto: Sportida \"Zelo so bili prizadevni. Imeli smo dobre pogoje, ki smo jih poskušali dobro izkoristiti. Enako število dni smo namenili posamezni disciplini, po sedem dni veleslaloma, superveleslaloma in smuka. Veleslaloma mogoče malo več, ker smo tudi ob dneh za hitre discipline naredili nekaj voženj veleslaloma,\" je delovne dneve v Čilu opisal glavni trener Grega Koštomaj. Superveleslalomski rezultati so bili v prejšnji zimi precej slabši kot smukaški, zato je bilo nekoliko več poudarka na veleslalomu. \"Cilje, ki smo si jih zastavili pred odhodom v Čile, smo v celoti uresničili. Bil pa sem pozoren, da je bilo dovolj tudi počitka, saj so bile priprave kar naporne.\" Posebej je izpostavil Hrobata: \"Na treningih kaže zelo dobro. Posebej Miho moram pohvaliti. Upam, da bo prenesel to konstantnost v zimo.\"\n\n1.600 kilogramov opreme in 200 smučarskih kilometrov\n\nS seboj so imeli 1.600 kilogramov opreme. Nekaj so je pustili tam za prihodnja leta (masažne mize, kole). Pot je bila kar zahtevna. V Buenos Airesu so zamenjali letališče, pri pretovarjanju so pomagali tudi smučarji. Opravili so 200 smučarskih kilometrov. Izpeljali so 60 kilometrov smuka ter prevozili 1.200 vrat superveleslaloma in 2.500 vrat veleslaloma.\n\n\"Ledeniki v Evropi vse bolj neprimerni za trening\"\n\nV zadnjih dveh sezonah so pod vodstvom Koštomaja smukači obrnili rezultatsko krivuljo navzgor, čeprav so bili brez treninga na južni polobli. Torej bi morali biti v prihajajoči zimi še boljši, saj poleti takšnega treninga v Evropi ni mogoče izpeljati. \"Kar dobimo na južni polobli, je neprimerljivo s tem, kar se da dobiti v Evropi. Kot je dejal že Martin, so ledeniki v Evropi vse bolj neprimerni za trening, še posebej za nas, ki iščemo dolge terene. V Evropi so kratke proge in velika gneča ekip. V Južni Ameriki imamo mir in se lažje osredotočamo na delo. Tudi mi, trenerji, lažje sledimo svoji metodologiji, saj postaviš, kar si zamisliš, na ledenikih pa smo odvisno od volje tistega, ki progo postavi prvi.\"\n\nRok Ažnoh je novi član A-ekipe za hitre discipline. Foto: Guliverimage Lahko so trenirali na različnih snežnih podlagah, od suhega do zamrznjenega in spomladanskega snega, nekaj je bilo tudi ledu. Tako so lahko dobro preizkusili tudi opremo. To je še posebej prav prišlo Nejcu Naraločniku, ki je zamenjal opremljevalca smuči. Zdaj smuča na smučeh Atomic. Prvič je bil na pripravah v Južni Ameriki novi član A-ekipe Rok Ažnoh. \"Zdaj sem lahko bolj samozavesten, bolj zanesljiv,\" je o sodelovanju s prvo ekipo dejal 20-letnik. \"Fantje so ga dobro sprejeli. Starejša dva, Martin in Miha, sta kot nekakšna mentorja. To krepi našo ekipo,\" je dodal Koštomaj in poudaril, da v ekipi vlada zelo pozitivno vzdušje.",
    "Svinjarija, kot je svet še ni videl": "Nogomet piše takšne in drugačne zgodbe. Dogaja se marsikaj, žal tudi stvari, ki s športom nimajo nič skupnega in ga predstavljajo v slabi luči. Za enega najbolj sramotnih trenutkov je pred 33 leti poskrbel čilski vratar Roberto Rojas. Bilo je neokusno, zlovešče in krvavo. Rodil se je škandal, ki se je uvrstil v temačno zgodovino nogometa pod vzdevkom El Macaranazo.\n\nLe še nekaj mesecev nas loči do največjega nogometnega dogodka. Katar bo gostil svetovno prvenstvo, na njem bo nastopila tudi Brazilija. Na vrh se je povzpela že petkrat, največkrat izmed vseh, kot edina država na svetu pa se lahko pohvali tudi s tem, da je nastopila na prav vseh mundialih. Bilo jih je 21. A zbirka skoraj ne bi bila popolna.\n\nPred tremi desetletji je zadišalo po tem, da bo mogočnega niza nogometnih čarovnikov iz domovine sambe konec. Brazilci so se znašli v težavah. Pa to ne zaradi pomanjkanja nogometnega znanja, zadetkov ali navijaške strasti, tega je bilo vedno v izobilju, ampak zaradi dejavnikov, ki nimajo povezave s plemenitostjo športa in osnovnim pomenom fair-playa.\n\nPred 33 leti ni dosti manjkalo, pa bi lahko Brazilci ostali brez svetovnega prvenstva, ki ga je leta 1990 gostila slovenska (takrat še jugoslovanska) soseda Italija. Vse zaradi zlobnih namer posameznikov v taboru neposrednih tekmecev v južnoameriških kvalifikacijah − Čila.\n\nOdločilni spopad za nastop na SP 1990 med Brazilijo in Čilom je na stadionu Maracana spremljalo 141 tisoč gledalcev! Foto: Guliverimage\n\nTo je bil dan, ko se je rodila zgodba o El Maracanazu. O eni najbolj brutalnih prevar, kar jih je kdaj videl nogomet. O dramatični zgodbi, v kateri sta 3. septembra 1989 zelo pomembno vlogo igrala še mlada brazilska navijačica, ki je pozneje pozirala na naslovnici Playboya, in argentinski fotograf, ki je poslikal tisto, kar ni uspelo preostalim stanovskim kolegom na tekmi, nato pa po večurni drami na stadionu odpihnil dvome o tem, kdo je kriv in kdo ni. Vas zanima, kaj vse se je zgodilo?\n\nV Riu je bilo še huje\n\nBraziliji je za preboj na SP 1990 na zadnji tekmi proti Čilu zadoščala že točka. Foto: Reuters Nogometni velesili Braziliji se v bogati preteklosti še ni zgodilo, da bi obstala v kvalifikacijah za svetovno prvenstvo in brez želene vstopnice. V kvalifikacijah za SP 1990, takrat je v Južni Ameriki vladal še drugačen tekmovalni sistem in so bile članice konfederacije CONMEBOL razdeljene v tri manjše skupine, se je znašla v družbi s Čilom in Venezuelo. Vozovnico za Italijo bi si zagotovil le najboljši, zmagovalec skupinice. Pred zadnjim krogom, ki je ponujal veliki derbi, dvoboj med Brazilijo in Čilom, sta bili omenjeni reprezentanci izenačeni po točkah.\n\nVseeno pa je bil Selecao v prednosti, saj je imel boljšo razliko v zadetkih. Zato je bilo pred tekmo v Riu de Janeiru, Brazilci so se odločili, da bodo Čilence pričakali na kultnem objektu Maracana, že vnaprej jasno, da bi morali gostje, če bi želeli odpotovati na svetovno prvenstvo, nujno premagati Brazilce. Da bo pestro, nemirno in dramatično, je nakazala že tekma v Santiagu. Končala se je z remijem (1:1), ekspresnimi izključitvami, jezni Romario je moral z igrišča že po treh minutah … Bilo je napeto, novinarji so dvoboj oklicali za pravo nogometno vojno, zato so vsi pričakovali, da bi bilo lahko v Riu še huje. Zlasti zaradi tega, ker se je odločalo o preboju na SP 1990. In res …\n\nCareca popeljal Brazilce v vodstvo, nato ...\n\nBrazilec Careca je skupaj z Argentincem Diegom Maradono konec osemdesetih let prejšnjega stoletja blestel v dresu Napolija. Foto: Guliverimage Dvoboj, ki ga je na Maracani spremljalo 141 tisoč navijačev, se je začel previdno, mreži sta v prvem polčasu mirovali, tudi zaradi nekaterih posredovanj čilskega vratarja Roberta Rojasa, ki je bil takrat v izvrstni formi. Čuvaj mreže, ki se je do takrat zapletel v nekaj kontroverznih dogodkov, njegova kartoteka pa je bila polna raznovrstnih prekrškov (o teh več v spodnjih vrsticah), je dokazoval, zakaj so mu navijači prisodili vzdevek Kondor. Z izvrstnimi refleksi je čuval prostor med vratnicama kot velikanski ptič in bil tako uspešen, da je v osemdesetih letih prejšnjega stoletja postal eden najboljših južnoameriških vratarjev.\n\nV prvem polčasu je Rojas še zadržal mrežo nedotaknjeno, nato pa je na tribunah završalo od navdušenja. Careca, takratni zvezdnik Napolija, kjer je igral z Diegom Armandom Maradono, je v 49. minuti popeljal Brazilce v vodstvo. Čile se je znašel v ogromnih težavah, za preobrat, s katerim bi si zagotovil prvo mesto v skupini, je potreboval vsaj dva zadetka, ki pa ju ni dočakal. Vsaj ne na igrišču.\n\nSe je pa sredi drugega polčasa gostom ponudila priložnost, da z namerno prevaro, brutalno zlobnim vložkom, ki bolj spada na gledališki oder kot pa na nogometne zelenice, očrnijo Brazilce in si zagotovijo nastop na SP za zeleno mizo.\n\nV bližino vratarja Čila je padla bakla:\n\nWow.. RT @AntiqueFootball Roberto Rojas with a flare in Brazil v Chile in 1989 pic.twitter.com/LoYsb7QUHP — R_S_M (@ooncalvo) July 4, 2014\n\nDa so sploh lahko izvedli kaj takšnega, jim je omogočila neodgovorna brazilska navijačica. Pozneje se je izpostavilo, da je bila to 24-letna Rosenery Mello do Nascimento. V 67. minuti je prižgala baklo in jo zalučala na igrišče. Priletela je v neposredno bližino čilskega vratarja Rojasa, ki je takrat branil za brazilskega velikana Sao Paulo, tako da so ga navijači na Maracani dobro poznali, nato pa se je začel šov. Kondor je izkoristil trenutek in kot pokošen padel na tla.\n\nBrazilska navijačica Rosenery Mello do Nascimento, ki je odvrgla baklo, je dočakala svojih pet minut slave:\n\nRosenery Mello do Nascimento, lanzó una bengala en el partido Brasil-Chile de 1989 hiriendo al portero Roberto 'Condor Rojas'.\n\nAdquirió tanta fama que dos meses después del incidente, posó para la portada de Playboy pic.twitter.com/4ZgutE5DOr — el guero (@elguerocoronado) March 22, 2022\n\nMilijoni gledalcev, ki so spremljali nogometno južnoameriško poslastico z ogromnim vložkom pred televizijskimi ekrani, so pomislili, da je vsega skupaj resnično kriva bakla. Da je povzročila usodne poškodbe vratarju Čila, ki je še naprej ležal. Ko so ga soigralci dvignili, so kamere razkrile še pogled na njegov okrvavljeni obraz. Šok je bil popoln, Brazilcem je zledenela kri v žilah, saj jim je zaradi nešportnih razlogov grozila diskvalifikacija.\n\nNapetost se je stopnjevala. Do okrvavljenega Rojasa so pritekli soigralci, nato še fizioterapevt Alejandro Koch. Vratar je prejemal zdravniško pomoč, medtem pa so živci popustili Patriciu Yanezu. Reprezentant Čila se je prijel za moškost in jezno gestikuliral brazilskim navijačem. Ozračje je bilo naelektreno, vendarle se je odločalo o potniku na svetovno prvenstvo. Kapetan Čila Fernando Astengo je zbral soigralce, Čilenci so ob tem, ko so Rojasa odnesli z igrišča, protestno zapustili igrišče. Argentinski delivec pravice Juan Carlos Loustau jih je zaman prepričeval, da bi nadaljevali srečanje. Čilenci so se odpravili v slačilnico in pripravljali protestno izjavo.\n\nUsoda se je znašla v rokah argentinskega fotografa\n\nMaracana je tako 3. septembra 1989 postala prizorišče kontroverznega obračuna, ki je trajal le do 67. minute, po njem pa se je začel tretji polčas, v katerem je bilo ljubitelje nogometa iz Brazilije zelo strah za usodo njihovih ljubljencev. Bali so se, da ne bi dvoboja zaradi incidenta z baklo in poškodbe čilskega vratarja za zeleno mizo prisodili gostom. Če bi se to uresničilo, bi Brazilci prejeli ogromen udarec, saj bi prvič v zgodovini ostali pred vrati največjega nogometnega tekmovanja, spodkopan bi bil tudi njihov ugled.\n\nMaracanazo - Chilean keeper, Roberto Rojas, hits the deck feigning injury in a World Cup Qualifier v Brazil at the Maracana in 1989. The incident earned Chile a ban from the 1994 WC Qualifiers & Rojas a life ban from competitive football. Silly boy. pic.twitter.com/tMCDM6mee2 — Fussball Geekz (@philharrison192) March 19, 2021\n\nBrazilci so se znašli v težavah, a jih je rešil argentinski fotograf Ricardo Alfieri. Kot edini na tekmi, čeprav je dvoboj spremljalo okrog 200 akreditiranih fotografov, je ujel v objektiv ravno trenutek, ko je v bližini Rojasa padla na tla bakla. Argentinec je bil prepričan, da bakla ni mogla poškodovati Čilenca, saj je padla vsaj meter proč in ni prišlo do neposrednega stika. Še bolj ga je begalo vprašanje, kako je lahko obraz vratarja zalila kri.\n\nKo je to povedal brazilskim funkcionarjem, so mu gostitelji omogočili, da je čim prej razvil fotografije. To je bilo še obdobje, ko v svetu ni prevladovala digitalna fotografija. Napetost je rasla, po nekaj urah, ko so bile fotografije razvite, pa je postalo jasno kot beli dan, da bakla ni mogla poškodovati Rojasa. Vedno več jih je bilo, ki so se spraševali, kako je lahko sploh prišlo do poškodbe in krvi na njegovem obrazu. Na njem sploh ni bilo sledi poškodbe, ki bi jo lahko utrpela koža zaradi pirotehničnega sredstva. Denimo ožganin. Še več. Ko so še bolj spremljali Rojasove rane, so številni prišli do zaključka, da bi jih lahko povzročilo le rezilo. Kakšen nož ali kaj podobnega.\n\nRojas priznal, da je v rokavico skril rezilo in se porezal!\n\nSprožena je bila preiskava. Vodstvo konfederacije CONMEBOL je želelo jasen odgovor na vprašanje, kako je lahko prišlo do poškodbe Rojasa. Čilenec ni dolgo zdržal s pretvarjanjem, kako jo je skupil zaradi bakle. Priznal je, da se je poškodoval sam. Pod vratarsko rokavico si je namreč skril rezilo, nato pa se z njim, ko je ležal na tleh in ''simuliral'' poškodbo zaradi bakle, porezal po čelu. To so na kratko ujele tudi televizijske kamere. Ni bilo več poti nazaj.\n\nBrazil v Chile 1989\n\nRoberto Rojas\n\n'The Firecracker Incident' pic.twitter.com/bQaZ20QdED — The League Magazine (@Theleaguemag) January 11, 2017\n\nČilenec se je znašel sredi ogromnega škandala. Policistom je zaupal, kako mu je selektor Orlando Aravena zabičal, naj skupaj z zdravnikom Danielom Rodriguezom ostaneta na igrišču in skušata poskrbeti za nezaslišan škandal, ki bi še kako odmeval. Čilenci so želeli na takšen način, ko so zaostajali z 0:1, izsiliti novo tekmo na nevtralnem prizorišču ali pa celo diskvalifikacijo Brazilije s tekmovanja. Zgodilo pa se je ravno obratno.\n\nČile brez SP 1994, Rojas izključen iz nogometa za vedno\n\nMednarodna nogometna zveza (FIFA), zgrožena nad dejstvom, da si je reprezentanca Čila na tako pomembni in odmevni tekmi privoščila takšno prevaro, je Rojasa izključila iz nogometnih dejavnosti do konca življenja. Fernando Astengo ni smel igrati nogometa pet let, kaznovana sta bila tudi selektor Orlando Aravena in fizioterapevt Alejandro Koch.\n\nOgromno škodo je utrpel tudi Čile, saj ni smel sodelovati v kvalifikacijah za SP 1994 v ZDA. In to prvotno zaradi tega, ker so odkorakali z igrišča in samovoljno prekinili srečanje, ne pa toliko incidenta z vratarjem.\n\nBrazilija je na SP 1994, na katerem Čile ni smel sodelovati, postala svetovni prvak. Foto: Guliverimage/Getty Images\n\nRojas je pozneje v intervjujih za La Tercera in Mas Vale Tarde pojasnil, zakaj je to storil. ''Poškodoval sem se z rezilom. To je bil velik udarec za moje dostojanstvo. Doma sem imel težave z ženo, soigralci so mi obrnili hrbet. Če bi bil Argentinec, Urugvajec ali pa Brazilec, me ne bi suspendirali,'' ostaja prepričan, kako je bil Čile v tistem obdobju izpostavljen krivicam. ''To sem napravil za Čile, ki se mu je tedaj godila krivica. Imeli smo težave v prejšnjih kvalifikacijah. Ko nekdo naredi takšno napako, ima po navadi priložnost, da se odkupi. Jaz je nisem dočakal,'' je potožil Čilenec, ki je tako reprezentančno kariero sklenil pri 49 nastopih.\n\nBrazilija zmagala z 2:0, Rojas se je pozneje opravičil\n\nRoberto Rojas, ki je kot vratar najboljše sezone podaril domačemu klubu Colo-Colo in brazilskemu Sao Paulo, se je leta 2001 lahko vrnil v svet nogometa. Foto: Reuters Fifa je Braziliji za zeleno mizo pripisala zmago z 2:0, s katero se je Selecao uvrstil na SP 1990, tam pa v osmini finala po hudem boju v sosedski poslastici ostal praznih rok proti Argentini (0:1). Navijači Čila se še dolgo niso sprijaznili z odločitvijo, pred veleposlaništvom Brazilije v Santiagu ni manjkalo protestov, nekateri čilski mediji so celo širili teorijo zarote, da za vsem skupaj stoji dolgoletni predsednik Fife, Brazilec Joao Havelange. A ostalo je pri odločitvi, zaradi katere je čilski nogomet utrpel veliko škodo.\n\nRojas se je pozneje javno opravičil za dejanje, Fifa pa mu je leta 2001 preklicala prepoved. Tako se je lahko znova ukvarjal z nogometom. Takrat je imel 44 let. Oprijel se je trenerskega dela in leta 2003 prevzel Sao Paulo, kjer je branil že kot vratar. Brazilija je bila očitno le njegova ''obljubljena'' dežela. Pozneje je postal strokovni televizijski komentator.\n\nLetos bo lahko spremljal Brazilce na delu v Katarju, njegovih rojakov pa ne, saj so, čeprav v njihovih vrstah ne manjka zvezdnikov (Arturo Vidal, Alexis Sanchez, Eduardo Vargas …), v kvalifikacijah pustili skromen vtis. So pa za razliko od škandala El Macaranazo iz boja za SP izpadli vsaj na zelenici, zaradi športnih razlogov.",
    "Groza, kriki strahu in... užitka! Kaj je naredila dvakratna svetovna prvakinja? Ilka je pokazala, da ji ni nihče kos... (video)": "Najboljša slovenska smučarka v hitrih disciplinah Ilka Štuhec se pripravlja na novo sezono. Precej nenavadno.\n\nPotem ko je opravila telesne priprave, se je odpravila na trening v Argentino in Čile, kjer je nekaj časa trenirala tudi s slovensko moško reprezentanco. Nato si je vzela nekaj dni za počitek in si 'napolnila baterije', med drugim si je privoščila tudi skok z elastiko oziroma bungee jumping. Videti je res grozljivo in morda je tudi Ilki, ki je vajena hitrosti in nevarnih situacij pri 120 km/h, padlo srce v hlače. Toda potem ko je opravila skok, je bila videti zelo zadovoljna. No, nekaj takega kot Ilka zmorejo le najbolj pogumni. In Mariborčanka je zagotovo med njimi.",
    "(Nedeljski dnevnik) Življenje z naravo": "Na severu Čila, v majhnem mestu San Pedro de Atacama, se predvsem starejši prebivalci ukvarjajo s kmetijstvom, poleg tega je zelo močna gospodarska panoga v teh krajih turizem. San Pedro je namreč priljubljen turistični kraj, umeščen v puščavo ob Andih. V gorskem okolju, kjer se vrhovi vzpenjajo do 6000 metrov nadmorske višine, se razteza tudi visokogorska ravnina, ki je relativno zelena. Obkrožajo jo puščavske ravnice, gole, z izjemo oaz, kjer s pomočjo namakanja rastejo drevesa, urejajo vrtove in kmetijske površine. Zaradi teh naravnih okoliščin, ki jih opiše Mojca Cajnko, je San Pedro izjemno privlačen, za popotnike pa še zaradi dodatnega dejstva, da je tudi dobra izhodiščna točka za nadaljnja potovanja po Boliviji, Argentini, Braziliji in Peruju.\n\nNa kratek opis tega priljubljenega turističnega kraja je v vodniku leta 1994 naletela tudi Mojca Cajnko, ki je takrat kot ljubiteljica Južne Amerike potovala po Čilu. Obiskala je to majhno mesto, kjer se je zaljubila v domačina in se zato leto kasneje tja preselila, se poročila in si ustvarila življenje. Z možem sta najprej imela lokal, zdaj pa vodita hostel in restavracijo. Skoraj 30 let bo, odkar Mariborčanka živi na severu Čila. Slovenijo obišče vsako leto in zdaj, ko se bliža upokojitev, vedno resneje razmišlja, da bi v rodno deželo prihajala za daljša obdobja. »Slovenija mi prija predvsem zaradi ljudi, ker si v Čilu nisem spletla tako tesnih vezi kot tu. V kasnejšem obdobju življenja si je težje ustvariti prijateljstvo, kot so tista iz mladosti, s katerimi imaš več skupnih spominov in doživetij.« Za domačine v mestu v puščavi Atacama pravi, da so do tujcev zelo prisrčni in odprti. Živi pa v San Pedru tudi veliko priseljencev, ki jih je tja privabil turizem. »Ko sem prišla sem, je bilo tu 500 prebivalcev, danes jih je okoli 5000,« slikovito opisuje Mojca Cajnko.\n\nKonec osemdesetih in v začetku devetdesetih let se je v San Pedro začelo seliti vse več mladih podjetnikov iz večjih čilskih mest in z različnih koncev sveta, vse od Angležev, Francozov do Italijanov in drugih, ki so tja prišli v iskanju novih priložnosti in prijetnega načina življenja. Turistična sezona je v San Pedru vse leto, »ker je skoraj vedno sonce, zelo malo je namreč oblačnih in deževnih dni. Pozimi so temperature sicer malo nižje, a dnevi so sončni in topli.«\n\nPrijeten način življenja je po besedah Mojce Cajnko povezan med drugim s podnebjem, saj si lahko ves čas na prostem in greš v notranje prostore praktično samo spat. »Vse se dogaja pod milim nebom, ki je čudovite temno modre barve, ponoči pa je polno zvezd. Veliko se dogaja na ulicah, lahko pa se posvečaš delu na svoji zemlji ter se ukvarjaš z domačimi živalmi. Tu si rešen mestnega življenja, ni velikih trgovin in drugih sodobnih potrošniških instalacij.« Vlada prijeten podeželski, umirjen ritem.\n\nGlinene hiše in neasfaltirane ceste\n\nEna od posebnosti San Pedra da Atacama so hiše, ki so zgrajene iz na soncu sušenih glinenih opek in premazane z blatom. »Narejene so iz lokalnih materialov, kot so glina, slama, trsje in les. Imajo ravne strehe, zaradi zaščite pred soncem pa zelo majhna okna in vrata. Poleti se tako znotraj ohrani hlad in pozimi toplota,« lokalno gradnjo opiše Mojca Cajnko. Poleg tega v mestu tudi niso asfaltirane ceste, temveč so iz zemlje.\n\nŽivljenje v čilskem mestu v puščavi je prepredeno z različnimi obredi, v katerih se domačini zahvaljujejo za razne stvari. »Tako sva bila recimo k neki družini povabljena kot botra njihovega avtomobila. Pripravili so pojedino in imeli smo obred. Na tla pogrnejo tkano podlago, nanjo položijo kokine liste, žganje, tobak in aloho, ki je neke vrste mošt iz semen rožičevca. Kokine liste nato v rokah tresejo in se zahvaljujejo za dobrino, ki so jo prejeli,« opisuje Mojca Cajnko. Zahvaljujejo se materi Zemlji, ki velja za največje božanstvo, in očetu Nebu. »V njihovem verovanju je prisotnih veliko naravnih elementov. Obračajo se h goram in rekam, ki imajo velik duhovni pomen.« Kot kmetovalci in živinorejci zelo spoštujejo naravo in živali. »Domače živali, kot so ovce, koze in lame, so zelo pomembne. Sploh do lam gojijo veliko spoštovanje. Ko kakšno žival zakoljejo, to spremljajo z obredom in zahvalami.«\n\nDel vsakdana v San Pedru je tudi ljudsko zdravilstvo, »ki je tako zelo prisotno, da so na občinski ravni zdravilke dobile svoj delovni prostor, kjer sprejemajo stranke. Mnogi se še vedno prej obračajo k njim kot pa k sodobni medicini.«\n\nPomen družine\n\nDružina ima v čilski družbi pomembno vlogo. »Veliko je obujanja spomina na prednike, kar me je zelo presenetilo, ker tega mi ne poznamo. Sicer pa ima širša družina izjemen pomen, saj skoraj že nadomešča prijateljske vezi,« pojasnjuje Mojca Cajnko. Pripoveduje še, kako je živahno, ko se za praznike, recimo božič, zbere vsa družina njenega moža, kar je kakšnih 30 ljudi na kupu. »Med njimi se sklepajo tudi posli, prodaje in vse skupaj deluje kot majhno podjetje.«",
    "Zakaj Elizabeta II. nikoli ni želela obiskati Grčije?": "Islandija, Jamajka, Rusija, Nigerija, St. Lucia, Nepal, Tanzanija, Uganda, Tajska, Mehika, Maroko, Čile, Kuvajt, Kenija, Italija in številne druge. Angleška kraljica je v sedemdesetih letih vladanja obiskala približno 120 držav. Med njimi so bila uradna potovanja, državni obiski, tudi v državah, kjer je bila kraljica, kot sta Kanada in Avstralija, ter v državah Commonwealtha. Druge, kot je Malta, so bile priljubljene destinacije Elizabete II, ki je tam živela s princem Philipom pred svojim kronanjem. Angleška kraljica je med vsemi državami, ki jih je obiskala, najpogosteje obiskala Francijo. Tam se je srečala z vsemi predsedniki, od Renéja Cotyja do Emmanuela Macrona. Vendar je kraljica iz osebnih razlogov vedno zavračala obisk Grčije.\n\n\"Jaz sem Grk, ampak...\"\n\nDa bi razumeli, zakaj angleška kraljica nikoli ni stopila v Grčijo, se moramo vrniti v zgodovino do njenega lani umrlega moža, princa Philipa. Oče princa Philipa je bil grški princ Andrew, nekdanji danski princ. Leta 1922 je njegovega brata, kralja Konstantina I., premagala vojaška hunta, zato je moral abdicirati, kar je kraljevo družino prisililo v izgnanstvo. Philip je bil star eno leto in je moral s starši in štirimi sestrami zapustiti domovino. Odšli so v Francijo, v Saint-Cloud. Od takrat je imel princ Philip zapleten odnos do države, v kateri se je rodil, saj je v nekem intervjuju izjavil: \"Sem Grk, a...\", ne da bi mogel dokončati stavka. Kljub temu sta leta 1950 na povabilo kralja Pavla in Frederike Hannovrske, grške kraljice konzorcijev, obiskala Grčijo na zasebnem obisku. Vendar kraljica in njen mož nista nikoli uradno potovala tja iz spoštovanja do osebne zgodovine princa Philipa, čigar več članov družine je bilo tam umorjenih.\n\nFotografije: Profimedia",
    "POZDRAV TRSTU IZ VESOLJA: Tako se obmorsko mesto vidi z ISS (FOTO)": "",
    "Serena se ne da, po dveh urah in pol izločila drugo nosilko": "Serena Williams je prva zgodba letošnjega OP ZDA. Foto: EPA\n\n40-letna Serena je navdušila razprodani največji teniški stadion na svetu. Američani so sporočili, da je bilo v nočnem sporedu v kompleksu 29.959 gledalcev, ki so ustvarili pravo nogometno vzdušje.\n\n\"Ljubim izzive in se rada spoprimem z njimi. Letos nisem odigrala veliko dvobojev, nekateri od njih so se mi povsem izjalovili, na turnirju v New Yorku pa je bilo poplačano moje trdo delo v minulem obdobju,\" je povedala 40-letna rekorderka po osvojenih grand slamih (23) in šestkratna zmagovalka New Yorka.\n\nSerena, ki dolgo ni igrala in bila neprepričljiva v pripravah na OP ZDA, je tokrat navdušila. \"Res sem vesela, da sem igrala dobro, ker na zadnjih turnirjih nisem. Trenirala sem dobro in to se je poznalo,\" je povedala mlajša od sester Williams.\n\nSerena je osvojila prvi niz v podaljšani igri (7:4) z dvema neubranljivima servisoma. Estonka je vrnila s šestimi osvojenimi igrami od osmih in izenačila izid na 1:1. V odločilnem nizu je Američanka trikrat odvzela servis nasprotnici in dvoboj zaključila po dveh urah in pol. V tretjem krogu jo čaka naturalizirana Avstralka Ajla Tomljanović.\n\nStatistika S. Williams Kontaveit Prvi servis (%) 64 59 Asi 11 5 Dvojne napake 6 5 Neizsiljene napake 40 27 Winnerji 38 32 Osvojene točke 101 100 Priložnosti za brejk 5/12 5/11 Točke na mreži 7/9 3/3\n\nSerena Williams izločila drugo igralka sveta\n\nKovčke pakira tudi tretja nosilka\n\nMaria Sakari (levo) je morala čestitati Šiju Vang. Foto: Reuters\n\nKitajka Šiju Vang je presenetljivo izločila tretjo nosilko, Grkinjo Mario Sakari, ki je lani igrala v polfinalu. Po dveh urah in 43 minutah je zmagala s 3:6, 7:5 in 7:5 ter se prvič v karieri uvrstila v 3. krog turnirja za grand slam. 75. igralka sveta je dosegla 35 \"winnerjev\" in ubranila 12 od 17 priložnosti tekmice za odvzem servisa.\n\nFinalistka letošnjega Wimbledona, peta nosilka Ons Jabeur, je bila s 7:5 in 6:2 boljša od Američanke Elizabeth Mandlik, ki je v 1. krogu premagala Tamaro Zidanšek.\n\nAndy Murray med 32\n\nPri moških je nekdanji prvi igralec sveta Andy Murray s 5:7, 6:3, 6:1 in 6:0 porazil Američana Emilia Navo (203. na lestvici ATP), ki je nastopal s povabilom organizatorja. Škot, ki ima že dlje časa težave s kolkom, se je šele drugič v zadnjih petih letih prebil v 3. krog enega izmed turnirjev za grand slam. V New Yorku, kjer se je pred desetimi leti veselil prve zmage na največjih turnirjih, mu je to uspelo prvič po letu 2016.\n\nV nadaljevanju bojev v New Yorku ga čaka dvoboj proti 13. nosilcu Matteu Berrettiniju. Junija je bil Italijan v finalu Stuttgarta (na travi) boljši v treh nizih.\n\nObeta se obračun Medvedjev - Kyrgios\n\nVečjih težav ni imel prvi igralc sveta in branilec naslova Andrej Medvedjev, ki je v treh nizih s 6:2, 7:5, 6:3 izločil Francoza Arthurja Rinderknecha. Na obzorju je dvoboj osmine finala med njim in Nickom Kyrgisom, ki je bil s 7:6 (3), 6:4, 4:6, 6:4 boljši od Francoza Benjamina Bonzija.\n\nV New Yorku izpadla tretja nosilka Sakari\n\nNEW YORK, 2. krog (M), zgornji del tabele\n\n(27.915.200 ameriških dolarjev, trda podlaga)\n\nMEDVEDJEV (RUS/1) - RINDERKNECH (FRA)\n\n6:2, 7:5, 6:3\n\nVU (KIT) - BORGES (POR)\n\n6:7 (3), 7:6 (4), 4:6, 6:4, 6:4\n\nKYRGIOS (AVS/23) - BONZI (FRA)\n\n7:6 (3), 6:4, 4:6, 6:4\n\nWOLF (ZDA) - TABILO (ČILE)\n\n4:6, 7:5, 6:4, 6:3\n\nCARRENO BUSTA (ŠPA/12) - BUBLIK (KAZ)\n\n4:6, 6:4, 6:3, 7:6 (5)\n\nDE MINAUR (AVS/18) - GARIN (ČILE)\n\n6:3, 6:0, 4:6, 6:2\n\nHAČANOV (RUS/27) - MONTEIRO (BRA)\n\n6:3, 6:3, 5:7, 6:4\n\nDRAPER (VB) - AUGER-ALIASSIME (KAN/6)\n\n6:4, 6:4, 6:4\n\nGALAN (KOL) - THOMPSON (AVS)\n\n6:3, 2:6, 3:6, 6:4, 6:3\n\nDAVIDOVICH FOKINA (ŠPA) - FUCSOVICS (MAD)\n\n7:6 (3), 5:7, 3:6, 6:0, 7:6 (3)\n\nMURRAY (VB) - NAVA (ZDA)\n\n5:7, 6:3, 6:1, 6:0\n\nBERRETTINI (ITA/13) - GRENIER (FRA)\n\n2:6, 6:1, 7:6 (4), 7:6 (7)\n\nCACHIN (ARG) - HOLT (ZDA)\n\n1:6, 2:6, 6:1, 7:6 (1), 7:6 (6)\n\nMOUTET (FRA) - VAN DE ZANDSCHULP NIZ/21\n\n6:4, 1:6, 6:2, 6:4\n\nPAUL (ZDA/29) - KORDA (ZDA)\n\n6:0, 3:6, 4:6, 6:3, 6:4\n\nRUUD (NOR/5) - VAN RIJTHOVEN (NIZ)\n\n6:7 (4), 6:4, 6:4, 6:4\n\n2. krog (Ž), spodnji del tabele\n\nMARINO (KAN) - SNIGUR (UKR)\n\n6:3, 7:6 (5)\n\nDŽANG (KIT) - SCHMIEDLOVA (SLK)\n\n7:5, 6:1\n\nKEYS (ZDA/20) - GIORGI (ITA)\n\n6:4, 5:7, 7:6 (6)\n\nGAUFF (ZDA/12) - RUSE (ROM)\n\n6:2, 7:6 (4)\n\nANDREESCU (KAN) - HADDAD MAIA (BRA/15)\n\n6:2, 6:4\n\nGARCIA (FRA/17) - KALINSKA (RUS)\n\n6:3, 6:1\n\nRISKE-AMRITRAJ (ZDA/29) - OSORIO SERRANO (KOL)\n\n6:4, 6:7 (5), 7:6 (5)\n\nVANG (KIT) - SAKARI (GRČ/3)\n\n3:6, 7:5, 7:5\n\nJABEUR (TUN/5) - MANDLIK (ZDA)\n\n7:5, 6:2\n\nROGERS (ZDA/31) - KUZMOVA (SLK)\n\n7:5, 6:1\n\nKUDERMETOVA (RUS/18) - ZANEVSKA (BEL)\n\n6:2, 6:3\n\nGALFI (MAD) - DART (VB)\n\n6:4, 6:0\n\nSAMSONOVA (RUS) - FERNANDEZ (KAN/14)\n\n6:3, 7:6 (3)\n\nKRUNIĆ (SRB) - KREJČIKOVA (ČEŠ/23)\n\n2:6, 6:4, 6:2\n\nTOMLJANOVIĆ (AVS) - RODINA (RUS)\n\n1:6, 6:2, 7:5\n\nS. WILLIAMS (ZDA) - KONTAVEIT (EST/2)\n\n7:6 (4), 2:6, 6:2",
    "STA: Izidi prijateljskih nogometnih tekem (2)": "* Izidi: - četrtek, 22. september: Avstralija - Nova Zelandija 1:0 (1:0) Kambodža - Bangladeš 0:1 (0:1) Tunizija - Komori 1:0 (0:0) Islandija - Venezuela 1:0 (0:0) Surinam - Nikaragva 2:1 (1:0) - petek, 23. september: Kamerun - Uzbekistan 0:2 (0:1) Etiopija - Sudan 1:1 (1:0) Južna Koreja - Kostarika 2:2 (1:1) Japonska - ZDA 2:0 (1:0) Irak - Oman 3:4 (0:0, 1:2) - 11 m Bahrajn - Zelenortski otoki 1:2 (1:1) Burkina Faso - DR Kongo 1:0 (0:0) Urugvaj - Iran 0:1 (0:0) Paragvaj - Združeni arabski Emirati 1:0 (0:0) Ekvatorialna Gvineja - Ruanda 0:0 Kanada - Katar 2:0 (2:0) Savdska Arabija - Ekvador 0:0 Egipt - Niger 3:0 (1:0) Jordanija - Sirija 2:0 (2:0) Brazilija - Gana 3:0 (3:0) Alžirija - Gvineja 1:0 (0:0) Mali - Zambija 1:0 (1:0) Maroko - Čile 2:0 (0:0) - sobota, 24. September: Argentina - Honduras 3:0 (2:0) Laos - Maldivi 1:3 (1:1) Hongkong - Mjanmar 0:0 Kirgizistan - Rusija 1:2 (1:1) Singapur - Indija 1:1 (1:1) Indonezija - Curacao 3:2 (2:2) Južna Afrika - Sierra Leone 4:0 (1:0) Slonokoščena obala - Togo 2:1 (0:0) Bolivija - Senegal 0:2 (0:2) Tanzanija - Uganda 1:0 (1:0) - nedelja, 25. september: 01.30 Kolumbija - Gvatemala 03.00 Peru - Mehika 04.00 Nova Zelandija - Avstralija 14.00 Niger - Liberija",
    "»Novim in zdajšnjim študentom Fakultete za pravo in poslovne vede izrekam dobrodošlico!«": "Piše: Lucija Kavčič\n\nLetos bo študijski proces na Katoliškem inštitutu potekal v živo, pripravljeni pa so tudi na delo na daljavo, je dejal dekan Mitja Steinbacher, s katerim smo se pogovarjali o izzivih letošnjega študijskega leta. Med drugim je napovedal, da letos začenjajo z novo magistrsko smerjo študija prava.\n\nDemokracija: Potekajo še zadnji vpisi – koliko študentov je vpisanih letos? Ali je še kaj prostih mest?\n\nDr. Mitja Steinbacher: Res je, ta hip potekajo še zadnji vpisi na fakulteto. Vsi, ki vas zanima dodiplomski študij ekonomije, magistrski študij prava ali magistrski študij poslovnih ved, ste lepo vabljeni k vpisu na Fakulteto za pravo in poslovne vede, ki sedaj že 10 let deluje v okviru Katoliškega inštituta. Kar zadeva število ta hip vpisanih, o čemer sprašujete, vam lahko z veseljem postrežem z informacijo, da se predvsem mesta na dodiplomski stopnji hitro polnijo in so že skoraj polna. Prvič v kratki zgodovini naše fakultete bi se lahko zgodilo, da bomo na dodiplomski stopnji povsem polni.\n\nInteres za magistrski študij prava se je povečal s koncem avgusta, tako da lahko tudi na tem programu pričakujemo lep vpis. Kot že rečeno, magistrski študij prava se bo izvajal premierno, zaradi tega sem še posebej vesel pozitivnega odziva nanj. Iskalcem univerzitetnega študija ekonomije ali magistrskega študija prava bi svetoval, da pohitijo, saj bi lahko zamudniki na teh dveh programih trčili ob omejitev vpisa. Po potrebi lahko malce raztegnemo število vpisnih mest, vendar za to nimamo veliko manevrskega prostora. Vpis na magisterij poslovnih ved je nekako v stagnaciji kljub precej privlačnemu programu. A verjamem, da se bo vpis na ta program primerno revitaliziral. Vzeto skupaj, obetamo si lep, spodbuden začetek novega študijskega leta.\n\nDemokracija: Kakšne so letošnje novosti na študijskih programih?\n\nDr. Mitja Steinbacher: Z letošnjim študijskim letom uvajamo eno veliko novost in nekaj manjših. Največja novost je začetek izvajanja povsem novega magistrskega študija prava. Gre za vitalno pomembno nadgradnjo zdajšnjih študijskih programov, ki postavlja temelje prihodnjega razvoja Fakultete za pravo in poslovne vede. Pravno-ekonomske vsebine so že vse skozi v jedru razvoja fakultete. Ob tem skrbimo za razvoj predmetnikov vseh treh programov. Pred senatom fakultete bomo v kratkem potrjevali nekatere nove izbirne predmete. In ne nazadnje, pred durmi so tudi malce večje strateško-organizacijske spremembe v razvoju fakultete, o katerih pa za zdaj še ne morem govoriti. Mediji boste o njih pravočasno obveščeni.\n\nDemokracija: Kako je letos z izmenjavami ERASMUS, koliko študentov je odšlo in kam? Jih kaj (in od kod) gosti tudi Katoliški inštitut?\n\nDr. Mitja Steinbacher: Mednarodno smo zelo močno vpeti. Za naslednje študijsko leto gostimo kar nekaj študentov iz Italije, Belgije in Poljske. Točnega števila in razporeditve študentov med programi ta hip nimam pri sebi. Naj omenim tudi to, da omogočamo izvedbo mednarodne izmenjave praktično za vse naše študente, ki si tega želijo. Mogoče so študijske izmenjave in izmenjave študijskih praks. Naši študenti lahko ta hip gredo na mednarodno izmenjavo v številne evropske države, v Turčijo in v Čile.\n\nDemokracija: Bo letos študijski proces potekal v živo oziroma kako se boste prilagajali epidemiološki situaciji?\n\nDr. Mitja Steinbacher: Študijski proces bo predvidoma potekal v živo, smo pa pripravljeni tudi na delo na daljavo. Lanska izkušnja, ko smo večino predavanj opravili na daljavo, je v tej luči dobrodošla. Prilagajali se bomo veljavnim pravilom in smernicam stroke, seveda s primerno noto odgovornosti do širše skupnosti. Fakultetne prostore redno zračimo že sedaj, na voljo pa so tudi primerna razkužilna sredstva. S tem novim virusom se bomo na neki način morali navaditi živeti, kar bo z vsako sezono laže, ker imamo na voljo vse več načinov zaščite in boljše pristope zdravljenja.\n\nDemokracija: Kaj nasploh pričakujete od letošnjega študijskega leta?\n\nDr. Mitja Steinbacher: Od letošnjega študijskega leta pričakujem, da se bodo novi študenti lepo ujeli v študijskem okolju naše fakultete. Obeta se nam tudi kar nekaj uspešnih zaključkov študija absolventk in absolventov Fakultete za pravo in poslovne vede kot tudi vsaj en zelo odmeven mednarodni dogodek. V sklepni fazi smo glede soorganizacije velike mednarodne znanstvene konference najvišjega ranga. Naj ob tem novim in zdajšnjim študentom Fakultete za pravo in poslovne vede izrečem dobrodošlico na Fakulteti za pravo in poslovne vede z željo, da bi jim študij na Fakulteti za pravo in poslovne vede prinesel ravno pravo mero izzivov in novih spoznanj na njihovi nadaljnji strokovni in življenjski poti.",
    "Gorenjski glas na najdi.si novicah": "",
    "SP 2030 po besedah Čeferina mora biti v Španiji in na Portugalskem": "Aleksander Čeferin. Foto: EPA\n\nObe državi sta že leta 2020 podpisali sporazum, s katerim sta se družno lotili organizacije te velike prireditve. Čeferin pravi, da gre za zmagovito kandidaturo: \"Naredili bomo vse, da Španiji in Portugalski pomagamo, saj obe živita za nogomet in imata dobro infrastrukturo.\"\n\nSkupna kandidatura Španije in Portugalske predvideva tekme na 11 stadionih v Španiji in treh na Portugalskem.\n\nŠpanija je svetovno prvenstvo gostila leta 1982, neuspešno pa je s Portugalsko kandidirala za organizacijo SP-ja 2018.\n\nMednarodna nogometna zveza Fifa bo prireditelja določila maja 2024. Skupno kandidaturo so napovedale tudi Argentina, Urugvaj, Čile in Paragvaj, seveda z željo, da Fifa upošteva 100-letnico prve izvedbe svetovnega prvenstva v Urugvaju leta 1930.\n\nO kandidaturi razmišljajo tudi Kitajska in pa nogometne zveze znotraj Velike Britanije, skupaj z Irsko.\n\nLetos bo svetovno prvenstvo v Katarju, leta 2026 pa v Kanadi, ZDA in Mehiki.",
    "»Trgovine na vogalu« podpirajo tri milijone mehiških družin": "Obvezujemo se, da bomo z vašimi podatki ravnali skrbno in odgovorno. Vaše podatke bomo uporabljali in hranili, dokler ne prejmemo vaše zahteve za izbris. Zahtevo za izbris podatkov lahko pošljete na e-naslov zasebnost@finance.si . Podrobnejše informacije o varovanju vaše zasebnosti in vaših pravicah si lahko preberete v naši politiki zasebnosti na www.finance.si/zasebnost .\n\nEna od zanimivosti, lahko tudi znamenitosti mehiških mest so živilske trgovine na vsakem koraku. Rečejo jim »tienda de la esquina« – vogalna trgovina. To so ponavadi družinske trgovine,...\n\nKoncept male trgovine, kjer lahko kupite tudi le po eno tableto, je prevzela korporacijska veriga Oxxo, kjer pa lahko tudi pošljete denar, plačate elektriko, davke ali spletni nakup.\n\nEna od zanimivosti, lahko tudi znamenitosti mehiških mest so živilske trgovine na vsakem koraku. Rečejo jim »tienda de la esquina« – vogalna trgovina. To so ponavadi družinske trgovine, stisnjene v pritličje hiše in velike od okoli šest do največ 15 kvadratnih metrov. Običajno imajo prosto dostopne hladilnike pijač in police za prigrizke, preostalo vam prodajalec poda čez pult. Trgovine ponujajo skoraj vse. Med drugim zdravila po eno tableto, eno cigareto (ne škatlico) ali sveže kuhan fižol in čilijevo omako. Prodajalec sproti računa v glavi in sporoči končno ceno. Vse brez računa.\n\nPo podatkih mehiškega statističnega urada je takih trgovin 980 tisoč, samo v Ciudadu de Mexicu čez 80 tisoč, 31,5 milijona gospodinjstev jih obišče po 276 na leto in tam porabi okoli 40 odstotkov proračuna. Največkrat gredo tja po čistila, sladkarije, jajca (ki se kupujejo na težo, in ne število jajc), hrano za pse in mačke, mlečne izdelke, delikatese, birote (tradicionalne mehiške »žemlje«) in seveda tortilje, ki jih tja dostavijo tortiljerije (pekarne tortilj). To so osnovni izdelki manjših, lokalnih dobaviteljev.\n\nDruge izdelke široke porabe po podatkih Nacionalne zveze malih podjetij (Anpec) zalaga samo osem velikih podjetij. To so Coca-Cola, Pepsi (tudi s svojo znamko Sabritas s čipsi in drugimi prigrizki), Bimbo (največje podjetje pakiranega kruha, peciva in piškotov), Grupo Modelo (največja pivovarna, ki ima med drugim pivo corono), Lala in Alpura (mlečni izdelki), Nestle in Philip Morris (tobačni izdelki). Ta skupina s približno 50 znamkami obvladuje trg in določa cene. Po nekaterih ocenah naj bi te velike korporacije obvladovale 90 odstotkov vse prodaje majhnih trgovin.\n\nTrgovine na vogalu podpirajo tri milijone mehiških družin. A prodajni prostor ni samo komercialni prostor. To so tudi vozlišča mikrourbanega družabnega življenja, kjer se ljudje pogovarjajo, izmenjujejo mnenja in opravljajo. Trgovine vodijo ljudje, ki z leti spoznajo podrobnosti in posebnosti sosedov, družin in drugih dogodkov soseske. Kot trdi Yuval Noah Harari v knjigi Sapiens – Kratka zgodovina človeštva, so trači (bili?) temelj preživetja naše vrste in da je za ljudi pomembno, »da vedo, kdo v njihovi skupini koga sovraži, kdo s kom spi, kdo je pošten in kdo goljuf«.\n\nUspešen koncept vogalne trgovine je prevzela tudi korporacijska veriga trgovin Oxxo. Ta veriga, ustanovljena leta 1978, ima v Mehiki že več kot 20 tisoč trgovin in med Mehičani kroži šala: ko odkrijejo novo ozvezdje, tam že »sveti« Oxxo. Za leto 2023 lastnik Oxxa, podjetje FEMSA (Coca-Cola FEMSA je največja franšizna polnilnica izdelkov Coca-Cole na svetu), načrtuje odpreti novih tisoč trgovin v Mehiki, kar je nekoliko manj kot v rekordnem letu 2018, ko so povprečno odprli štiri na dan. Širi se tudi na druge trge, kot so Brazilija, Čile in Kolumbija. Letos je za 1,2 milijarde dolarjev kupilo švicarsko podjetje Valora.\n\nA Oxxo zdaj ponuja veliko več kot le prigrizke, pivo in cigarete. Tam lahko kupite pametni telefon in dodatke, kartico za Netflix, lahko pošljete denar, plačate elektriko, kabelsko televizijo ali vstopnice za kino, plačate davke ali spletni nakup. V sodelovanju z mehiškimi bankami je po ocenah 80 odstotkov vseh gotovinskih depozitov opravljenih v Oxxu.\n\nPovprečna vrednost računa v letu 2022 naj bi znašala okoli 50 pesosov (okoli 2,5 evra). Skupna vrednost prodaje bo v tem letu presegla lansko, ki je znašala 195 milijard pesosov (9,8 milijarde dolarjev). Oxxo ima potencial, da v doglednem času prehiti 7-Eleven, največjo trgovinsko verigo z živili na svetu.",
    "Mednarodni gostje so korak bližje obisku Tokyo Disney Resorta": "Letovišče Tokyo Disney Resort je pred kratkim omililo zahteve glede mask, tako da je gostom omogočilo, da se fotografirajo na prostem in v zaprtih prostorih brez maske.\n\nDanes je japonska vlada objavila, da prav tako omili omejitve potovanj zaradi COVID-19 za mednarodne turiste, s čimer Američane in druge mednarodne popotnike pripelje v tokijski Disneyland in tokijski DisneySea korak bližje.\n\nPOVEZANE: Disney Park dokazuje, da lahko polovica gostov prinese več milijard, polna zmogljivost se ne bo vrnila\n\nLeta 2020 je Japonska napovedala politiko omejenega vstopa. Med obiski obiskovalcem ni treba v karanteno; Ob obisku Japonske morajo pokazati dokazilo o negativnem testu na COVID-19, pridobiti vizum in potovati s turističnim vodičem.\n\nPovezano: število primerov COVID-19 v letovišču Walt Disney World narašča\n\nZačne se na 7. september, Popolnoma cepljeni potniki za vstop v državo ne potrebujejo več negativnega testa na covid-19. Poleg tega, čeprav turisti ne potrebujejo turističnega vodnika, ki bi jih spremljal na počitnicah, morajo mednarodni potniki še vedno rezervirati odobrene potovalne pakete prek potovalne agencije, ki jo je odobrilo ministrstvo za zunanje zadeve (MOFA), in pridobiti vizum. Čeprav Japonska ni dosegla prejšnje omejitve, se je dnevna omejitev vstopa turistov dvignila.\n\nJaponska je trenutno sredi vala COVID-19 Omicron BA.5 Vodnik po Japonski. Potniki morajo pred vstopom na Japonsko preživeti zadnjih 14 dni v državi z modrega seznama. Na »modrem seznamu« so naslednje države:\n\nAfganistan, Alžirija, Argentina, Armenija, Avstralija, Avstrija, Azerbajdžan, Bahrajn, Bangladeš, Belgija, Benin, Bolivija, Bosna in Hercegovina, Brazilija, Bolgarija, Kambodža, Kamerun, Kanada, Čile, Kitajska, Kolumbija, Kostarika, Slonokoščena, Hrvaška , Češka, Danska, Džibuti, Dominikanska republika, Vzhodni Timor, Ekvador, Salvador, Estonija, Etiopija, Finska, Francija, Nemčija, Gana, Grčija, Gvatemala, Hong Kong, Madžarska, Islandija, Indonezija, Iran, Irak, Irska, Izrael, Italija, Jamajka, Jordanija, Kenija, Kirgizistan, Laos, Latvija, Litva, Luksemburg, Madagaskar, Malavi, Malezija, Mehika, Monako, Mongolija, Črna gora, Maroko, Mozambik, Mjanmar, Nizozemska, Nigerija, Nigerija Norveška, Palau, Panama , Papua Nova Gvineja, Paragvaj, Filipini, Poljska, Katar, Romunija, Rusija, Ruanda, Srbija, Singapur, Slovaška, Slovenija, Južna Afrika, Južna Koreja, Južni Sudan, Španija, Švedska, Švica, Tajska An, Tanzanija, Tajska, ZDA, Uganda, Združeni arabski emirati, Združeno kraljestvo, Zambija\n\nMed obiskom Japonske se morajo obiskovalci držati osnovnih ukrepov za preprečevanje okužb, vključno z nošenjem maske, rednim umivanjem rok in upoštevanjem lokalnih smernic za COVID-19. Kupiti morajo potovalno zavarovanje, ki krije zdravstvene stroške, povezane s koronavirusom.\n\nPOVEZANE: »Opozorilo: tvojega življenja je konec,« oboževalci opozarjajo, da je vstopanje gostov v Disneyjeve parke »neurejeno«\n\nInside the Magic bo še naprej poročal o novostih o japonskih omejitvah potovanj in smernicah za obiskovalce v Tokyo Disneylandu in Tokyo DisneySea.\n\nSte že bili v Tokyo Disney Resortu?",
    "Govor o stanju v Uniji: 140 milijard za blažitev energetske krize, kapice poceni proizvajalcem elektrike, sveženj za “obrambo demokracije”": "Govor predsednice EK, Ursule von der Leyen, o stanju v EU (vir foto: Twitter Ursule von der Leyen)\n\nLetošnji nagovor predsednice evropske komisije Ursule von der Leyen o stanju v Uniji je potekal v senci (in barvah) Ukrajine. Vojna v tej državi in njene posledice so povezovale celoten nagovor. Prisotna je bila tudi žena ukrajinskega predsednika, Olena Zelenska.\n\nGovor je napovedal številne ukrepe za spopad s trenutno krizo.\n\nZačel se je z orisom trenutne situacije. Parlament prvič razpravlja o stanju Unije, medtem ko na evropskih tleh divja vojna. Kot je dejala von der Leynova, gre za vojno med demokracijo in avtokracijo. V tem konfliktu je EU trdno na strani Ukrajine. Sankcije proti Rusiji bodo ostale, pomoč Ukrajini se bo nadaljevala. Von der Leyen je priznala, da se življenjski stroški prebivalcev Unije višajo, a je zagotovila, da se bo Evropa prilagodila novi realnosti.\n\nPredsednica @vonderleyen o stanju v EU ob prisotnosti žene ukrajinskega voditelja Zelenskega. Pogum ima ime in obraz. To je Ukrajina, to so moški in ženske, ki so se uprli agresiji, pravi predsednica Komisije. pic.twitter.com/Hv06bTDkWU — Ljudmila Novak (@LjudmilaNovak) September 14, 2022\n\nUkrepi EU v prihodnjih letih\n\nV luči tega je napovedala različne ukrepe in usmeritve Unije v prihodnjih letih. Za ublažitev šoka energetske krize v državah članicah bo zbranih več kot 140 milijard evrov. Omenjeni so bili ukrepi za zmanjšanje porabe električne energije, ki pa ne bodo dovolj. Zato je predlagala kapico na prihodke podjetij, ki proizvajajo električno energijo z nizkimi stroški, saj naj bi v teh težkih časih dobičke delili vsi, še posebej pa jih je treba nameniti tistim, ki pomoč najbolj potrebujejo. Poudarila je tudi, da so vse to le začasni ukrepi.\n\nManj začasen pa naj bi bil odnos do fosilnih goriv. Kot je dejala von der Leyen, je bilo subvencioniranje fosilnih goriv v preteklosti napaka, tako za podnebje kot za javne finance. Tu je izpostavila Dansko, ki je že pred časom začela odločno vlagati v izkoriščanje vetrne energije.\n\nManj začasen pa naj bi bil odnos do fosilnih goriv. Kot je dejala von der Leyen, je bilo subvencioniranje fosilnih goriv v preteklosti napaka, tako za podnebje kot za javne finance.\n\nKot preobrat je izpostavila vodik, ki v Nemčiji že poganja regionalne vlake. S tem namenom je napovedala ustanovitev evropske banke za vodik. Ta bo pomagala jamčiti za nakupe vodika, zlasti s črpanjem iz sklada za inovacije, in bo lahko z naložbami v vrednosti treh milijard evrov pomagala pri vzpostavljanju prihodnjega trga vodika.\n\nZa spopadanje s posledicami podnebnih sprememb pa je napovedala podvojitev zmogljivosti za gašenje požarov z nakupom desetih lahkih amfibijskih zrakoplovov in treh helikopterjev.\n\nZaradi načrtovanega zelenega prehoda se bodo evropske potrebe po elementih redke zemlje do leta 2030 povečale za petkrat. Vendar pa ta trg skoraj v celoti obvladuje Kitajska. Da bi se izognili vnovični odvisnosti od ene same države, je napovedala nova trgovinska partnerstva s podobno mislečimi partnerji, kot so Čile, Mehika, Nova Zelandija, Avstralija in Indija. Zaradi kitajske dominance pri predelavi teh kovin je napovedala evropski akt o kritičnih surovinah.\n\nObramba demokracije\n\nVsebinski del govora je von der Leynova zaključila z vojno v Ukrajini. Tu je zlasti pomembno, da je izpostavila Zahodni Balkan, Ukrajino, Moldavijo in Gruzijo, katerih prihodnost naj bi bila v EU. V sklopu prizadevanj za krepitev demokracij je napovedala sveženj o obrambi demokracije, ki bo poskrbel za razkrivanje prikritega tujega vpliva in sumljivega financiranja. Prav tako je napovedala ukrepe za posodobitev zakonodajnega okvira za boj proti korupciji.\n\nDefence of Democracy Act je nujno potrebna pobuda, a hkrati moramo zagotoviti, da obramba naših vrednot ne bo vodila v omejevanje teh istih vrednot. A hkrati moramo spoštovanje teh vrednot zagotoviti v vseh državah članicah. — Klemen Groselj (@KGroselj) September 14, 2022\n\nTu je zlasti pomembno, da je izpostavila Zahodni Balkan, Ukrajino, Moldavijo in Gruzijo, katerih prihodnost naj bi bila v EU.\n\nGovor je bil sklenjen s predstavitvijo dveh mladih Poljakinj, ki sta zbrali skupino prostovoljcev za pomoč in podporo ukrajinskim beguncem. Prav to naj bi EU predstavljala – sočutje, odločnost in solidarnost.\n\nWe have brought Europe’s inner strength back to the surface.\n\nWith unity, solidarity and determination. My address #SOTEU ↓\n\nhttps://t.co/P2TQ6IpudK — Ursula von der Leyen (@vonderleyen) September 14, 2022\n\nKer pa Unija predstavlja tudi demokracijo, seveda ni šlo brez kritik na račun govora in delovanja komisije. Manfred Weber iz vrst EPP je opozoril na preobilje novih zakonov, probleme s pridelavo hrane ter nujnost evropskega obrambnega načrta. Iratxe Garcia iz vrst PES pa je EPP obtožila omogočanja in normaliziranja skrajne desnice. Podobnih misli je bila tudi Ska Keller iz vrst Zelenih. Marco Zanni (ID) pa je udaril nazaj, da ukvarjanje z “vzponom fašizma” ni skrb navadnih ljudi."
}