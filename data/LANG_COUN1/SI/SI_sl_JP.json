{
    "Japonska, Tajska in Hongkong rahljajo protikoronska pravila za tuje turiste": "Japonska se za tuje turiste odpira 11. oktobra. Foto: Reuters\n\nJaponska je v četrtek napovedala, da bodo v državi oktobra odpravili omejitve za zajezitev širjenja covida-19 za tuje turiste in tako po dveh letih in pol ponovno odprli svoje meje. Premier Fumio Kišida je v govoru v New Yorku dejal, da je pandemija prekinila prost pretok ljudi, blaga in kapitala, ki je pripomogel k razcvetu države. \"Od 11. oktobra pa bo Japonska sprostila ukrepe mejnega nadzora, da se bo izenačila z ZDA, ter ponovno uvedla brezvizumsko in individualno potovanje,\" je dodal.\n\nJaponska je skupaj s Kitajsko vztrajala pri strogih omejitvah za obiskovalce, medtem ko se je večina sveta od pandemije že oddaljila. Vendar pa v nasprotju s Kitajsko med krizo Japonska nikoli ni uvedla strogega zaprtja. Z vrnitvijo programa za odpravo vizumov, ki je bil prekinjen marca 2020, bo ponovno uveden enostaven vstop v državo, zaradi katerega je leta 2019 Japonsko obiskalo rekordnih 31,9 milijona tujih obiskovalcev.\n\nTuristi bodo med drugim na Japonskem lahko uživali v šibkem jenu, ki je v primerjavi z dolarjem padel tako nizko, da je ministrstvo za finance v četrtek prvič po letu 1998 posredovalo na valutnem trgu.\n\nNa Japonskem so doslej našteli približno 42.600 smrtnih primerov zaradi covida-19, kar je precej manj kot v številnih drugih državah. 90 odstotkov prebivalcev, starih 65 let in več, se je že trikrat cepilo. Zakonodaja tudi ne zahteva nošenja mask, vendar je njihova uporaba na javnih mestih, kot so vlaki in trgovine, še vedno zelo razširjena.\n\nOb prihodu le še antigenski test\n\nTudi Hongkong bo po dveh letih in pol odpravil obvezno karanteno za tuje obiskovalce. Od ponedeljka dalje bodo morali obiskovalci po prihodu v državo sicer tri dni paziti na morebitne simptome, v tem času pa ne bodo smeli vstopati v restavracije ali bare. Po negativnem testu četrti dan po prihodu bodo prejeli modro kodo za aplikacijo covid-19 in se bodo lahko prosto gibali po mestu. Nova pravila bodo osebam, ki potujejo v Hongkong, omogočila tudi, da v 24 urah po prihodu opravijo le antigenski test, medtem ko morajo po zdajšnjih pravilih v 48 urah po prihodu opraviti PCR-test.\n\nTajski turistični sektor mrzlično pričakuje tuje obiskovalce. Foto: Reuters\n\nPrihajajoče bodo testirali na letališču, vendar jim ne bo treba čakati na rezultate in se bodo lahko odpravili v hotel po lastni izbiri. Do zdaj so morali tri dni bivati v karanteni v vnaprej določenih hotelih in še štiri dni spremljati razvoj morebitnih simptomov.\n\nNa Tajskem samoizolacija le za ljudi s hudimi simptomi\n\nOd 1. oktobra bo poenostavljeno tudi potovanje na Tajsko. Na letališču obiskovalcem ne bo treba predložiti dokazila o cepljenju ali negativnega testa na covid-19. Osebe, okužene z virusom, pa se bodo morale samoizolirati le, če bodo imele hude simptome, sicer pa po novih pravilih zadostuje nošenje maske in vzdrževanje razdalje.\n\nSproščanje ukrepov je del prizadevanj oblasti na Tajskem za oživitev ključnega turističnega sektorja v državi.",
    "Razkošen pogreb Abeja, ki bo stal okoli 12 milijonov, jezi Japonce": "Japonska vlada se pripravlja na razkošen državni pogreb nekdanjega premierja Šinza Abeja, ki ga bodo pokopali v torek, dva meseca po atentatu. Pogrebno slovesnost bodo financirali japonski davkoplačevalci, ki so zaradi visokih stroškov pogreba svoje nezadovoljstvo izrazili na ulici.\n\nicon-expand Šinzo Abe nekaj trenutkov pred napadom FOTO: AP\n\nJaponska vlada je v petek sporočila, da bo organizacija državnega pogreba stala okoli 12 milijonov dolarjev (evrov), in sicer zaradi visokih pristojbin za gostovanje tujih državnikov. Državni pogreb je bil v zadnjih mesecih deležen hudih kritik s strani javnosti zaradi visokih stroškov. V Tokiu se je denimo v znak protesta proti pogrebu pred dnevi zažgal moški.\n\nŠinzo Abe je bil japonski premier z najdaljšim stažem in vodja Liberalno-demokratske stranke. Umrl je v atentatu 8. julija na predvolilnem zborovanju. Nasprotovanje javnosti pogrebu so v veliki meri spodbudila tudi razkritja povezav Abeja in njegove stranke s Cerkvijo za združitev, ki jo številni označujejo za verski kult. Povezave z omenjeno cerkvijo so Abeja tudi stale življenja. Mama moškega, ki je ustrelil Abeja, je namreč omenjeni cerkvi donirala večje vsote denarja, zaradi česar se je družina znašla v hudi finančni stiski. Zadnji japonski pogreb premierja, ki ga je v celoti financirala država, je bil leta 1967. Državni pogrebi na Japonskem niso ustaljena praksa in se običajno izvedejo le za člane cesarske družine.\n\nicon-expand FOTO: AP icon-chevron-left icon-chevron-right",
    "Vsak dan prvi": "Namizna aplikacija Internet Explorer odhaja v pokoj\n\nZagotovite si nemoten vstop v svet aktualnih novic in jo nadomestite z najnovejšo verzijo Chromea, Firefoxa, Safarija ali Microsoft Edgea.",
    "Miller veliki zmagovalec v Motegiju": "Avstralec Jack Miller (Ducati) je zmagovalec razreda motoGP za VN Japonske v Motegiju. Drugo mesto je osvojil Južnoafričan Brad Binder, tretje pa Španec Jorge Martin. Aktualni prvak in tudi vodilni v prvenstvu \"kraljevega\" Francoz Fabio Quartararo je osvojil osmo mesto. Dirko razreda moto3 je dobil Španec Izan Guevara, v moto2 pa je bil pred vsemi Japonec Ai Ogura.\n\nSpomnimo, deževne kvalifikacije v Motegiju je dobil Španec Marc Marquez (Honda). Šestkratni svetovni motociklistični prvak, ki se je na prejšnji dirki vrnil po trimesečni odsotnosti zaradi operacije desne roke, se je na mokrem dirkališču v Motegiju najboljše znašel in bo nedeljsko dirko začel s prvega štartnega mesta. Marquez je postal že deveti različni dirkač, ki je letos zmagal v kvalifikacijah, kar je tudi nov rekord v eni sezoni. V prvi vrsti sta VN poleg Španca začela še Francoz Johann Zarco (Ducati) in Južnoafričan Brad Binder (KTM). Vodilni v skupnem seštevku svetovnega prvenstva, Francoz Fabio Quartararo (Yamaha), je kvalifikacije končal na devetem mestu. Njegov najbližji zasledovalec v svetovnem prvenstvu, Italijan Francesco Bagnaia (Ducati), ki za Francozom zaostaja za 10 točk, bo startal z 12. mesta. Zmagovalec prejšnje dirke za VN Aragonije v Alcanizu, Italijan Enea Bastianini, je izpadel že v prvem delu kvalifikacij in je dirko začel s 15. položaja. Kvalifikacije v elitnem razredu so bile zaradi tajfuna in močnega dežja na dirkališču preložene.\n\nicon-food-cookie Za ogled vsebine z družbenih omrežij omogoči piškotke družbenih omrežij. Omogoči piškotke\n\nMiller suveren za novo zmago rdečih\n\nAvstralski motociklist Jack Miller (Ducati) je zmagovalec dirke razreda motoGP za svetovno prvenstvo v Motegiju. Ob slabem dirkalnem dnevu favoritov je Miller s sedmega startnega mesta prvi prečkal ciljno črto. Vodilni v prvenstvu Francoz Fabio Quartararo (Yamaha) je bil osmi, a ob padcu Italijana Francesca Bagnaie (Ducati) povečal prednost v skupnem seštevku. Miller je na tovarniškem Ducatiju ob slabem dnevu vodilnih v skupnem seštevku do presenetljivega vodstva prišel že v četrtem od 24 krogov in vodstva ni več izpustil iz rok.\n\nicon-food-cookie Za ogled vsebine z družbenih omrežij omogoči piškotke družbenih omrežij. Omogoči piškotke\n\nS tem je zabeležil četrto zmago v najmočnejšem razredu doslej, prvo letos. Na drugem mestu je ciljno črto prečkal Južnoafričan Brad Binder (KTM), ki bo prihodnjo sezono združil moči z Millerjem pri avstrijski ekipi. Tretji je bil Španec Jorge Martin (Ducati-Pramac), četrti pa vodilni na današnjemu startu, šestkratni svetovni prvak motoGP Marc Marquez (Honda). Španec Marquez se je najbolje znašel v sobotnih monsunskih razmerah za osvojitev svojega prvega startnega mesta v treh letih. V današnjih vročih razmerah na dirki - prvi na Japonskem od začetka pandemije novega koronavirusa - pa je prednost hitro predal.\n\nicon-food-cookie Za ogled vsebine z družbenih omrežij omogoči piškotke družbenih omrežij. Omogoči piškotke\n\nŽe v prvem ovinku ga je prehitel Binder, kmalu zatem pa je v ospredje prišel Martin. V tretjem krogu se je do vodstva pripeljal Miller, ki je nato več krogov zaporedoma izboljšal najboljši čas za krog na dirki. V drugi polovici deseterice je bil Quartararo na Yamahi najboljši izmed vodilnih v seštevku prvenstva, potem ko je Bagnaia (Ducati) padel med poskusom prehitevanja Francoza v zadnjem krogu. Z 219 točkami v prvenstvu je povečal prednost pred Italijanom na 18 točk.\n\nicon-food-cookie Za ogled vsebine z družbenih omrežij omogoči piškotke družbenih omrežij. Omogoči piškotke\n\nQuartararo na Yamahi je bil najboljši izmed vodilnih v seštevku prvenstva, potem ko je Bagnaia (Ducati) padel med poskusom prehitevanja Francoza v zadnjem krogu. Z 219 točkami v prvenstvu je povečal prednost pred Italijanom na 18 točk. Brez točk je ostal tudi tretji v seštevku Aleix Espargaro (Aprilia), ki je imel tehnične težave z motorjem na ogrevalnem krogu in je tako startal iz boksov. Za vodilnim Francozom zdaj zaostaja 25 točk.\n\nicon-food-cookie Za ogled vsebine z družbenih omrežij omogoči piškotke družbenih omrežij. Omogoči piškotke\n\nV razredu moto2 je do zmage prišel domačin Ai Ogura, ki je tako do vodilnega v seštevku Augusta Fernandeza, tokrat drugega v cilju, zmanjšal zaostanek na vsega dve točki. V razredu moto3 je zmagal Španec Izan Guevara in tako povečal prednost v seštevku.",
    "Japonski gospodarstveniki zahtevajo odpravo ukrepov in odprtje države za turiste": "Japonski poslovni svet pričakuje, da bo vlada pomagala gospodarstvu tudi s sprostitvami v turistični panogi. Foto: EPA\n\nJaponske oblasti naj bi po poročanju Guardiana razmišljale o odpravi dnevne omejitve 50.000 tujih prihodov v državo in vnovični uvedbi brezvizumskega potovanja, kar bi državi pomagalo znova zagnati turistično industrijo, ki je cvetela v letih pred pandemijo, a je od takrat uvedla stroge omejitve za prihode tujih turistov.\n\nOb lanskem izbruhu koronavirusne različice omikron je Japonska uvedla popolno prepoved potovanj v državo, kar je sprožilo kritike predvsem med tujimi delavci in študenti, ki se niso mogli vrniti na otok.\n\nPremier Kišida se je zdaj znašel pod pritiski za odpravo ukrepov, in sicer naj tako pomaga pri vnovičnem zagonu gospodarstva. Vodja vladnega kabineta Hirokazu Macuno je povedal, da vlada razpravlja o sproščanju ukrepov na način, da bi ohranila skrb za preprečevanje širjenja covida-19 in hkrati omogočila gospodarske ter družbene dejavnosti.\n\nPrek agencij brez obveznih rezervacij\n\nPrejšnji teden je Japonska število dovoljenih tujih prihodov dvignila z 20.000 na 50.000 in odpravila zahtevo po obveznem testiranju najmanj trikrat cepljenih potnikov v 72 urah po prihodu v državo. Pričakuje se, da bo sledila še odprava zahteve, da individualni turisti vse svoje rezervacije opravijo prek turističnih agencij.\n\nLani je Japonsko po navedbah Guardiana obiskalo skupaj 245.900 tujcev, kar je najmanj po letu 1964, ko so začeli spremljati statistiko. V predpandemičnem letu 2019 je Japonsko obiskalo rekordnih 31 milijonov turistov in vlada si je takrat zadala ambiciozen cilj 60 milijonov tujih turistov do konca tega desetletja.\n\nPredstavniki turistične industrije upajo, da bo vlada sprostila ukrepe in tuje turiste privabila tudi s šibkim jenom, ki ima v zadnjem času zgodovinsko nizke vrednosti v primerjavi z dolarjem.",
    "Rusijo zapuščajo tudi japonske znamke. Gre Toyota po poti Renaulta?": "To, da posamezne avtomobilske znamke zapuščajo Rusijo, ni več nikakršna skrivnost. Med prvimi, ki so jo zapustile, so bile sicer evropske in ameriške avtomobilske znamke, kar ob dejstvu, da sta Evropska unija in ZDA najglasneje nasprotovali napadu Rusije na Ukrajino tudi ni presenetljivo. Vse bolj pa se za odhod iz Rusije odločajo tudi japonske znamke, med njimi Toyota, za katero je bila Rusija eden pomembnejših trgov.\n\nNajvečja japonska avtomobilska znamka ima namreč v mestu Sankt Peterburg tovarno, namenjeno proizvodnji limuzine Camry in križanca RAV4, ki pa od začetka spopadov marca letos med omenjenima državama miruje. Razlog za to je predvsem v težavah z dobavo sestavnih delov in surovin, ker pa se položaj ne izboljšuje, naj bi pri Toyoti po poročanju portala Automotive News Europe razmišljali celo o tem, da tovarno prodajo.\n\nPreberite še: Takšne so posledice izstopa Renaulta iz Rusije\n\nKot so pri Toyoti dejali v petek, so celotno obdobje šestih mesecev od zaprtja tovarne v marcu čakali na izboljšanje položaja, do katerega pa ni prišlo. Pri Toyoti so se zato odločili, da vsaj za zdaj ne bodo nadaljevali proizvodnje, najverjetneje pa bodo tovarno, v kateri so izdelali 100.000 vozil, namenjenih Rusiji, Belorusiji, Kazahstanu in Armeniji, prodali. Novi lastnik proizvodnje omenjenih modelov ne bo smel nadaljevati.\n\nVerjetno zaprtje tovarne bi pomenil tudi dokončen umik Toyote iz Rusije, kamor so že pred časom nehali uvažati nova, a drugod po svetu izdelana vozila. S tem bi se Toyota pridružila Renaultu, ki se je že pred časom povsem umaknil iz Rusije (in za simboličen znesek prepustil AvtoVAZ Moskvi), čeprav so imeli tam svojo tovarno; pa tudi drugim znamkam, ki so že prekinile stike z omenjeno državo.\n\nZa podoben ukrep pa bi se lahko odločili tudi pri Mazdi. Slednja je namreč leta 2012 sklenila in začela sodelovanje z ruskim avtomobilskim proizvajalcem Sollers, skupna proizvodnja vozil pa je stekla v Vladivostoku. Mazda v Rusiji vsako leto proda 30.000 svojih vozil (proizvodnja obeh proizvajalcev v omenjeni tovarni znaša 50.000 vozil letno), tako kot Toyota pa bi se tudi Mazda lahko v celoti umaknila iz Rusije.",
    "Japonska dieta z bananami je najbolj priljubljena dieta na svetu: Obljublja izgubo 7 kilogramov v samo 5 dneh!": "Se poigravate z mislijo, da bi izgubili nekaj kilogramov? Če je odgovor pritrdilen, verjetno razmišljate in se bojite prihodnjih dni, ki bodo zaznamovani z odrekanjem in neskončnimi napori, da bi se izognili najbolj mamljivi in slastni hrani v okolici. Na spletu je na voljo cel kup načrtov za hujšanje, vendar zaradi večine morate sprejeti določene kompromise. Pravi namen dietnega načrta je zagotoviti takega, ki bo deloval za vas in vaše telo ter bo koristil tudi vašemu zdravju.\n\nJaponska jutranja bananina dieta je delo Sumiko in Hitoshija Watanabeja, ki imata izkušnje s farmacevtsko in medicinsko izobrazbo. Diete sta se domislila čisto po naključju, po objavi pa je postala v svetu zelo priljubljena.\n\nEden od ustvarjalcev diete Hitoshi Watanba je s pomočjo te, trenutno najbolj priljubljene diete, v le nekaj mesecih izgubil 18 kilogramov.\n\nNe spreglejte:\n\nOsnovno pravilo te diete je, da za zajtrk zaužijemo banane s kozarcem vode sobne temperature.\n\nDan začnite s kozarcem vode na prazen želodec takoj, ko se zbudite. Za zajtrk spijte kozarec vode in pojejte eno banano. Lahko jih pojeste več, vendar se ne prenajedajte. Če še vedno čutite lakoto, lahko po tem, približno 15 do 20 minut kasneje, pojeste nekaj manj kot 200 kalorij.\n\nPriporočljive so do štiri banane in do dva kozarca mlačne vode zjutraj, ostali obroki čez dan pa naj bodo zdravi, lahki in redni. Izumitelji diete trdijo, da ni posebnih pravil, kaj in koliko je treba jesti.\n\nDieta z bananami zahteva, da je edina pijača, ki jo uživate, mlačna voda in priporočljivo je, da dieto izvajate do 12 dni. Vaš zadnji obrok naj bo štiri ure pred spanjem, spati morate vsaj osem ur.\n\nOdpovedati se boste morali sladici, odsvetujejo pa se tudi alkoholne pijače, sokove in kavo. Če res čutite potrebo po nečem sladkem, lahko po 15. uri pojeste tablico čokolade ali kakšno sadje.\n\nKot celota dieta tudi nagovarja ljudi, naj se držijo nekaterih sprememb življenjskega sloga in prakticirajo pozornost. Ljudje ne smejo jesti ničesar po 20. uri in se izogibajo pijačam, razen vode.\n\nPrednosti bananine diete:\n\nPrebavni encimi, ki jih najdemo v bananah, spodbujajo vaš prebavni sistem.\n\nČe zjutraj pojeste banane, se vaš metabolizem ponovno napolni in pomaga ohranjati poln želodec (da se izognete prenajedanju).\n\nBanane so dober vir vlaknin in kalija, ki nadzorujejo maščobe v telesu, se borijo proti toksinom, jih izločajo in dajejo telesu energijo.\n\nJutranja dieta z bananami pomaga nadzirati nočno ali večerno prenajedanje\n\nDieta je prilagodljiva, saj omogoča, da si posameznik sam izbere kosilo in večerjo; daje tudi smernice za določitev pravilne velikosti porcij in ne določa natančnih količin. Sposobnost določanja pravilne velikosti porcij je ključni vidik vsakega dietnega načrta, še bolj pa je pomembna za trajnost in uspešnost dietnega načrta. Prav tako se pri dieti odsvetuje uporabo ocvrte hrane in sladic takoj po obroku. Načrt prehrane z jutranjo banano se vsekakor razlikuje od številnih drugih modnih diet, saj vključuje številna druga zdrava prehranska načela, kot so uživanje zadnjega obroka precej pred spanjem, zanašanje na biološke znake za prepoznavanje in potešitev lakote, odsvetovanje alkoholnih in kofeinskih pijač itd.\n\nNe poslužujte se diet, ki bi od vas zahtevale stradanje, ali kako drugače škodovale vašemu zdravju. Preden se lotite hujšanja in v svojo prehrano uvedete dieto, se posvetujte z zdravnikom, ki vam lahko pomaga pri sestavi uravnoteženega programa prehrane in gibanja.\n\nFotografije: Profimedia",
    "STA: Japonska vlada prvič po 1998 posredovala na deviznem trgu": "Tokio, 22. septembra - Japonsko ministrstvo za finance je prvič po letu 1998 posredovalo na deviznem trgu. Za to se je odločilo, da bi okrepilo japonsko valuto jen, ki je v zadnjih mesecih izgubila precej vrednosti v primerjavi z dolarjem. Finančni minister Shunichi Suzuki ob tem ni predstavil podrobnosti obsega in trajanja posredovanja.",
    "Japonska napovedala vojno uporabi disket": "Kdo bi si mislil, da je na Japonskem uporaba disket še vedno tako priljubljena? Foto: MMC RTV SLO\n\nJaponski minister za digitalno tehnologijo Taro Kono je napovedal vojno staromodnim disketam. Japonski vladni odbor je odkril, da še vedno več kot 1900 upravnih postopkov na Japonskem še vedno poteka s pomočjo zastarelih nosilcev podatkov. Čeprav so Japonci znani po prodorih v svetu tehnologije, za njihovo pisarniško kulturo velja tudi, da se po na vse kriplje oprijemajo staromodnih načinov dela.\n\nDiskete so pozabljene že trideset let\n\n\"Poleg disket bi se radi znebili tudi faksov,\" je bil jasen Kono. Dodal je, da mu niti ni jasno, kje pisarnam sploh uspe kupiti diskete. Japonska vlada se je že večkrat soočila s podobno, sicer paradoksalno problematiko. Najverjetnejši razlaga za zastarelost japonskih administrativnih in upravnih postopkov sta predvsem slaba digitalna pismenost uslužbencev in konservativna birokratska politika.\n\nDiskete so vrh svoje uporabnosti dosegli med šestdesetimi in devetdesetimi leti prejšnjega stoletja, nato pa so jih izpodrinili modernejši, veliko bolj praktični nosilci podatkov. Za primerjavo: kapaciteto 20.000 disket nadomesti le ena običajna spominska kartica (32 gigabajtov).",
    "#video Nov močan potres na Tajvanu, Japonska izdala opozorilo pred cunamijem": "Potres je imel središče kakih 50 kilometrov severno od mesta Taitung na globini desetih kilometrov. Območje je stresel ob 14.44 po lokalnem času (8.44 po srednjeevropskem).\n\nZ otoka že prihajajo prvi posnetki o škodi, ki je očitno zelo obsežna. Več stavb je močno poškodovanih, prav tako mostov. Sprožilo se je tudi nekaj zemeljskih plazov.\n\nV trinadstropni stavbi nakupovalnega središča v okrožju Hualien naj bi bilo ujetih več ljudi, ki kličejo na pomoč reševalce. Ali je potres zahteval tudi smrtne žrtve, še ni jasno.\n\nObmočje je sicer že v soboto stresel močan potresni sunek magnitude 6,6, današnji pa je bil še močnejši. Vmes je bilo več popotresnih sunkov.\n\nKer je šlo za močan potres, so japonske oblasti opozorile na možnost cunamija, predvsem na otokih v bližini Tajvana. Pričakujejo okoli meter visoke valove.",
    "STA: ZDA, Japonska in Južna Koreja svarijo Severno Korejo pred jedrskimi poskusi": "New York, 23. septembra - Zunanji ministri ZDA, Japonske in Južne Koreje so opozorili Severno Korejo, da bo mednarodna skupnost na vsak morebiten jedrski poskus odgovorila močno in odločno. Trojica ministrov je na srečanju ob robu zasedanja Generalne skupščine ZN Pjongjang pozvala, naj se vrne za pogajalsko mizo, poroča nemška tiskovna agencija dpa.",
    "Oboroževanje Japonske, kot ga po 2. svetovni vojni še nismo videli": "Japonsko obrambno ministrstvo je danes predstavilo osnutek obrambnega proračuna za prihodnje leto, ki vključuje rekordno porabo 5,59 bilijona jenov oziroma slabih 40 milijard evrov za nakup orožja. Pri tem je opozorilo na vojno v Ukrajini in razmere po svetu, ki se po oceni ministrstva sooča z najtežjimi izzivi po drugi svetovni vojni.\n\nOsnutek proračuna, ki ga je za prihodnje leto pripravilo japonsko obrambno ministrstvo, vključuje nakup opreme, ki naj bi povečala tako obrambni potencial države kot tudi njene \"zmogljivosti za protinapad\", poročajo tuje tiskovne agencije.\n\nMinistrstvo želi denar porabiti predvsem za nakup bojnih brezpilotnih letalnikov, hipersoničnih raket in raket dolgega dosega. Med drugim želijo prvič kupiti ameriške protiletalske rakete zemlja-zrak, ki lahko zadenejo cilje, oddaljene tudi do 1000 kilometrov, kot tudi protiraketne ščite PAC in pomorske radarje Aegis.\n\nOsnutek proračuna vključuje tudi raziskave in razvoj hipersoničnih raket. Stroški tega projekta sicer niso podrobno opredeljeni, vendar pa bi z njim Japonska želela preprečiti testiranje in uporabo te vrste orožja s strani Kitajske, Severne Koreje in Rusije.\n\nNajvečjo vojaško porabo v zgodovini ministrstvo utemeljuje z vse večjimi izzivi, ki obkrožajo Japonsko, med drugim z rusko invazijo na Ukrajino, poskusi Kitajske, da spremeni status quo v regiji, in krepitvijo severnokorejskih provokacij.\n\n\"Obstoječo ureditev čakajo resni izzivi, saj svet vstopa v novo obdobje krize,\" so po navedbah francoske tiskovne agencije AFP opozorili v svoji zahtevi. Osnutek proračuna bo zdaj pregledala japonska vlada, ki ga namerava v začetku prihodnjega leta potrditi v parlamentu, v veljavo pa bi lahko stopil aprila 2023, ko se začne tudi novo proračunsko leto.\n\nJaponski obrambni izdatki so se sicer v zadnjem desetletju povečevali skoraj vsako leto. Proračunski zahtevek za prihodnje leto je resda rekorden, vendar pa je v primerjavi z lanskoletnimi 5,48 bilijoni jenov relativno skromen.\n\nPričakuje se namreč, da bo končni proračun vendarle višji. Člani vladajoče stranke premierja Fumia Kishide si želijo, da bi obrambni izdatki v petih letih dosegli dva odstotka BDP oziroma okoli deset bilijonov jenov (72 milijard evrov). S tem bi Japonska postala tretja največja vlagateljica v obrambo na svetu, za ZDA in Kitajsko.\n\nJaponska vojska sicer v skladu s povojno ustavo ni uradno priznana, njeni izdatki pa so omejeni na nominalne zmogljivosti. Japonski proračun za obrambo se tradicionalno giblje okoli enega odstotka BDP.",
    "Severna Koreja v Japonsko morje izstrelila novo raketo": "Svet\n\nSTA 25. sep. 2022 8:10 | Osveženo: 8:11 / 25.9.2022\n\nSeverna Koreja je davi po navedbah južnokorejske vojske izvedla nov poskus izstrelitve balistične rakete. Raketo so izstrelili v smeri Japonskega morja, letela je približno 600 kilometrov na višini 60 kilometrov, poročajo tuje tiskovne agencije.\n\nJaponska obalna straža je opozorila ladje na območju, japonski obrambni minister Yasukazu Hamada pa je nato sporočil, da je raketa padla v morje zunaj japonske izključne gospodarske cone.\n\n\n\nResolucije ZN Severni Koreji prepovedujejo izstrelitve balističnih raket, ki lahko nosijo eno ali več jedrskih glav.\n\n\n\nV Južni Koreji se bojijo, da se severna soseda pripravlja tudi na novo izstrelitev balistične rakete iz podmornice, poročajo agencije.\n\n\n\nDo današnje izstrelitve je prišlo le dva dni po prihodu ameriške letalonosilke USS Ronald Reagan v južnokorejsko pristanišče Busan, kjer bo z južnokorejsko mornarico sodelovala na skupnih vojaških vajah. V Južni Koreji ta teden pričakujejo tudi ameriško podpredsednico Kamalo Harris.",
    "Klakočerjeva potuje na drugo stran Zemlje": "Uporaba piškotkov na naši spletni strani\n\nPravna podlaga\n\nPodlaga za obvestilo je spremenjeni Zakon o elektronskih komunikacijah (Uradni list št. 109/2012; v nadaljevanju ZEKom-1), ki je začel veljati v začetku leta 2013. Prinesel je nova pravila glede uporabe piškotkov in podobnih tehnologij za shranjevanje informacij ali dostop do informacij, shranjenih na računalniku ali mobilni napravi uporabnika.\n\nKaj so piškotki?\n\nPiškotki so majhne datoteke, pomembne za delovanje spletnih strani, največkrat z namenom, da je uporabnikova izkušnja boljša.\n\nPiškotek običajno vsebuje zaporedje črk in številk, ki se naloži na uporabnikov računalnik, ko ta obišče določeno spletno stran. Ob vsakem ponovnem obisku bo spletna stran pridobila podatek o naloženem piškotku in uporabnika prepoznala.\n\nPoleg funkcije izboljšanja uporabniške izkušnje je njihov namen različen. Piškotki se lahko uporabljajo tudi za analizo vedenja ali prepoznavanje uporabnikov. Zato ločimo različne vrste piškotkov.\n\nVrste piškotkov, ki jih uporabljamo na tej spletni strani\n\nPiškotki, ki jih uporabljamo na tej strani sledijo smernicam:\n\n1. Nujno potrebni piškotki\n\nTovrstni piškotki omogočajo uporabo nujno potrebnih komponent za pravilno delovanje spletne strani. Brez teh piškotov servisi, ki jih želite uporabljati na tej spletni strani, ne bi delovali pravilno (npr. prijava, nakupni proces, ...).\n\n2. Izkustveni piškotki\n\nTovrstni piškotki zbirajo podatke, kako se uporabniki vedejo na spletni strani z namenom izboljšanja izkustvene komponente spletne strani (npr. katere dele spletne strani obiskujejo najpogosteje). Ti piškotki ne zbirajo informacij, preko katerih bi lahko identificirali uporabnika.\n\n3. Funkcionalni piškotki\n\nTovrstni piškotki omogočajo spletni strani, da si zapomni nekatere vaše nastavitve in izbire (npr. uporabniško ime, jezik, regijo) in zagotavlja napredne, personalizirane funkcije. Tovrstni piškotki lahko omogočajo sledenje vašim akcijam na spletni strani.\n\n4. Oglasni ali ciljani piškotki\n\nTovrstne piškotke najpogosteje uporabljajo oglaševalska in družabna omrežja (tretje strani) z namenom, da vam prikažejo bolj ciljane oglase, omejujejo ponavljanje oglasov ali merijo učinkovitost oglaševalskih akcij. Tovrstni piškotki lahko omogočajo sledenje vašim akcijam na spletu.\n\nNadzor piškotkov\n\nZa uporabo piškotkov se odločate sami. Piškotke lahko vedno odstranite in s tem odstranite vašo prepoznavnost na spletu. Prav tako večino brskalnikov lahko nastavite tako, da piškotkov ne shranjujejo.\n\nZa informacije o možnostih posameznih brskalnikov predlagamo, da si ogledate nastavitve.\n\nUpravljalec piškotkov\n\nMorel agencija d.o.o.",
    "Japonska raziskovalka Lune": "Septembra 2007 je Japonska izstrelila satelit Selene ali Kaguja, po sondi Giten drugi japonski satelit, ki je krožil v orbiti Lune. Selene je okrajšava daljšega imena Lunarni in inženirski raziskovalec, angleško Selenological and Engineering Explorer, japonsko ime Kaguja pa izvira iz ljudske pripovedke o princesi Kaguji.\n\nIzstrelitev: 14. septembra 2007 Utirjenje: 3. oktobra 2007 Velikost: 2,1 x 2,1 x 4,8 m Masa: 2914 kg Konec odprave: 10. junija 2009\n\nTretjega oktobra 2007 se je sonda uspešno utirila v polarno orbito, 9. oktobra je izvrgla relejni satelit Okina (ime prav tako izvira iz pripovedke), ki je krožil v orbiti 100 krat 2400 kilometrov, 12. oktobra pa še satelit VLBI ali Ouna z interferometrom, s katerim je iz orbite 100 krat 800 kilometrov proučeval gravitacijsko polje. Teden dni kasneje je sonda dosegla končno krožnico na višini 100 kilometrov.\n\nFOTO: Jaxa\n\nSatelit je bil opremljen s 13 znanstvenimi instrumenti, s katerimi so proučevali predvsem značilnosti površja in tudi gravitacijskega polja. Med večjimi odkritji satelita so bile lavne jame v hribovju Marius – to so cevasti predori, ki jih je ustvaril tok lave.\n\nTakšne jame so na Luni globoke od nekaj metrov do več deset metrov, znanstveniki pa razmišljajo, ali bi bile primerne za raziskovalne postaje, da bi se človek skril pred neposrednim sončnim sevanjem. Po koncu odprave je satelit strmoglavil na površje ob kraterju Gill, na nam nevidno stran površja je strmoglavil tudi relejni satelit Okina, in sicer v bližini kraterja Mineur D.",
    "V delcih prahu asteroida odkrili vodo": "Do ugotovitve o prisotnosti vode so znanstveniki prišli na podlagi analize 5,4 grama kamnin in prahu, ki jih je z asteroida Ryugu nabrala japonska vesoljska sonda Hayabusa-2.\n\nGre za \"karbonizirano vodo, ki vsebuje sol in organske snovi\", je pred današnjo objavo raziskave v reviji Science novinarjem pojasnil vodja mednarodne ekipe znanstvenikov Tomoki Nakamura z univerze v japonskem Tohoku. Dodal je, da ima kapljica velik pomen.",
    "Bistro Lük: Tuna, tartufi in japonska govedina na Ptuju": "Bistro Lük: Tuna, tartufi in japonska govedina na Ptuju\n\nLahko bi rekli, da ima Ptuj tri gostilne, ki jih je vredno obiskati. Ena od njih je bistro Lük, kjer smo se mudili avgusta, potem ko so nam ga mnogi priporočili, mnogi pa so ga tudi grajali.",
    "Avtomanija.Com na najdi.si novicah": "",
    "Slovenija v četrtfinalu z Ukrajino. Japonci namučili Francoze.": "Slovenska odbojkarska reprezentanca se bo v sredo ob 21. uri v Stožicah v četrtfinalu svetovnega prvenstva pomerila z Ukrajino . Ta je v osmini finala s 3:0 premagala Nizozemsko, kar je presenečenje, če vemo, da na prvenstvu nastopajo zgolj kot zamenjava za Rusijo. Francija se je za četrtfinale pet nizov mučila z Japonsko.\n\nSlovenski odbojkarji so si četrtfinale zagotovili v soboto, ko so pred domačimi gledalci premagali Nemčijo in z napredovanjem v izločilne boje poskrbeli za najboljšo slovensko uvrstitev na svetovnih prvenstvih do zdaj (pred štirimi leti so bili 12.).\n\nVloga favorita je bila na strani odličnega korektorja Nimirja Abdela-Aziza in tulipanov. Nizozemci so s skupinskim delom opravili odlično, v osmino finala so napredovali s tremi zmagami in osmimi točkami. S 3:0 so premagali Egipt, s 3:2 Argentino in 3:1 Iran.\n\nNa drugi strani so bili Ukrajinci, ki so si mesto na prvenstvu priigrali, potem ko je Mednarodna odbojkarska organizacija odvzela gostiteljstvo Rusiji in ji prepovedala nastop. V skupini na Poljskem so zasedli drugo mesto. Po porazu s favorizirano Srbijo so s 3:0 premagali Tunizijo in s 3:1 Portoriko. Njihova prednost je, da nimajo česa izgubiti. In to so izkoristili. V ponedeljkovem dvoboju osmine finala so Nizozemce z močnimi servisi povozili s 3:0 v nizih, ki so jih dobili na 16, 19 in 18. S tem so dosegli najboljšo uvrstitev na svetovnih prvenstvih,\n\nNizozemce zasenčili v vseh prvinah igre\n\nUkrajinci so Nizozemce zasenčili že v uvodnem nizu, hitro so si priigrali sedem točk naskoka in povedli z 12:5. V nadaljevanju niso popustili niti za ped, vseskozi so bili korak pred favoriziranimi tekmeci in v prvem nizu zanesljivo zmagali s 25:16.\n\nUkrajinci so spisali lepo zgodbo, v osmini finala so povsem zasenčili Nizozemce in se prvič v zgodovini uvrstili v osmino finala svetovnega prvenstva. Foto: Volleyballworld\n\nIzbranci italijanskega strokovnjaka na nizozemski klopi Roberta Piazze so v nadaljevanju skušali povezati svoje vrste in uveljaviti svoje prednosti, a so imeli Ukrajinci na vse njihove poskuse pripravljene odgovore. Izbranci latvijskega strokovnjaka na ukrajinski klopi Ugisa Krastinša so bili predvsem suvereni v drugi polovici drugega niza, po njihovem vodstvu z 20:15 pa je bilo jasno, da bodo v nizih povedli z 2:0. Ukrajinci so v tretjem nizu nadaljevali s poletno igro, favorizirane Nizozemce so zasenčili v vseh prvinah igre ter jim prizadejali boleč poraz.\n\nSlovenci bi se v primeru napredovanja v Katovice v sobotnem polfinalu tam pomerili z zmagovalcem četrtfinalnega dvoboja med Italijo ter Francijo.\n\nFrancija dve uri 20 minut garala za četrtfinale Varovanci Andree Gianija so po tie-breaku strli japonski oreh. Foto: Volleyballworld\n\nMalo je manjkalo in zgodilo bi se še eno presenečenje. Francija je Japonsko premagala po hudem in maratonskem boju s 3:2 v nizih (17, -21, 24, -22, 16).\n\nPa so galski petelini v skupinskem delu s tremi zmagami zasedli prvo mesto. Kamerun in Nemčijo so premagali s 3:0, Slovence pa po preobratu in tie-breaku. Azijski podprvaki pa so v skupini zasedli drugo mesto.\n\nZadnja četrtfinalista bosta znana v torek\n\nV torek sledita še zadnji tekmi osmine finala, Srbi se bodo za četrtfinale merili z Argentino, Brazilci z Iranom.\n\nSvetovno prvenstvo v odbojki za moške, osmina finala* Ponedeljek, 5. september (Ljubljana)\n\nNizozemska : Ukrajina 0:3 (16, 19, 18)\n\nFrancija : Japonska 3:2 (17, -21, 24, -22, 16) Torek, 6. september (Glivice)\n\n17.30 Srbija - Argentina\n\n21.00 Brazilija - Iran\n\n\n\n*že v četrtfinalu: Slovenija, Italija, Poljska, ZDA, Francija, Ukrajina",
    "Težko je prenesla padec s teniškega vrha, zdaj upa na preobrat": "Japonska zvezdnica Naomi Osaka, nekdanja številka 1 svetovnega tenisa, je danes priznala, da je to sezono doživela veliko padcev, da je šla njena forma \"bolj dol kot gor\". Zmagovalka štirih grand slamov je na svetovni lestvici nazadovala na 48. mesto, ta teden pa bo skušala preobrniti sezono na domačem odprtem prvenstvu Japonske.\n\nJaponska teniška igralka Naomi Osaka je na zadnjih treh turnirjih, na katerih je nastopila, izpadla že v prvem krogu, zdaj pa upa na boljšo predstavo pred domačimi navijači v Tokiu. 24-letna igralka je zadnji naslov osvojila lani na odprtem prvenstvu Avstralije, to sezono se je veliko borila tudi s poškodbo.\n\nVeliko se je naučila o sebi\n\nKo je Tokio nazadnje gostil WTA-turnir, je bila zmagovalka Naomi Osaka. Foto: Reuters Toda Osaka upa, da bo na turnirju WTA v Tokiu, na katerem brani naslov, čeprav izpred treh let, saj se turnir vrača po koronski pandemiji, uspešnejša, poroča francoska tiskovna agencija AFP. \"Letošnje leto zame ni bilo najboljše, vendar sem se veliko naučila o sebi,\" je dejala Osaka in dodala, da je \"srečna, da je zdrava\".\n\n\"Življenje je sestavljeno iz vzponov in padcev in to leto je bilo več padcev, a na splošno gledano sem precej zadovoljna s tem, kjer sem zdaj,\" je dodala Japonka, ki je leto preživela zunaj najboljše deseterice na lestvici WTA.\n\nTežko je prenesla padec z vrha\n\nNa turnirju v Tokiu jo v prvem krogu čaka Avstralka Daria Saville. Foto: Guliverimage Tako na odprtem prvenstvu Francije kot ZDA je izpadla v prvem krogu, nastop v Wimbledonu pa je odpovedala zaradi poškodbe ahilove tetive. Osaka je priznala, da je padec s športnega vrha težko prenesla.\n\n\"Na začetku je bilo težko, samo zato, ker sem se počutila, kot da bi morala biti nekje, kjer očitno trenutno nisem,\" je dejala in v isti sapi dodala, da je zdaj končno pomirjena s tem: \"Vem, da sem tukaj, kjer sem, z razlogom.\"\n\nOsaka se bo v prvem krogu domačega turnirja pomerila s 55. igralko sveta, Avstralko Dario Saville.",
    "Olimpija 13. klub v skupini City Football Group? Razkrivamo resnico ...": "Kakšna bo prihodnost kluba iz Stožic?\n\nČeprav nogometaši Olimpije igrajo odlično in kraljujejo na vrhu lestvice, stanje duha v zmajevem gnezdu vendarle ni idilično. Vodilni možje kluba si še vedno niso pridobili simpatij dobršnega dela privržencev, na nasprotnem bregu so tudi Green Dragonsi. \"Odšli boste zlepa ali zgrda,\" so denimo Adamu Deliusu in sodelavcem vnovič sporočili na zadnjem gostovanju v Fazaneriji, nato je bilo v preteklih dneh nemogoče preslišati oziroma spregledati namige, da bi se morda res utegnili posloviti. Po teh navedbah naj bi se Ljubljančani znašli na radarju City Football Groupa (CFG). Konglomerat, ki ima v lasti Manchester City in še mnoge klube po ZDA, Avstraliji, Indiji, Japonski, Španiji, Urugvaju, Kitajski, Belgiji, Franciji, Italiji …\n\nCFG naj bi torej zanimala naložba v prvoligaša iz slovenske prestolnice, vzpostavljeni naj bi bili določeni stiki, ampak bojda ne med ljudmi, ki bi lahko o čemerkoli dejansko odločali, toda dokaj hitro je sledil odziv iz Stožic. \"Trenutno krožijo (nepreverjene) govorice o prodaji NK Olimpija Ljubljana. Kot predsednik kluba želim biti odkrit glede tega in kategorično zanikati kakršnokoli dogajanje v tej smeri. Z veliko discipline, delavnosti, ekipnega duha, neprijetnih odločitev, odrekanja in trdega dela smo ponosni na rezultate, ki jih je klub dosegel v dosedanjem delu sezone. Uspešne korake je mogoče doseči le skupaj in mi smo skupaj to dosegli. Ponosen sem na svoj NK Olimpija Ljubljana in kot predsednik ga bom še naprej vodil do uspehov,\" je v izjavi za javnost zapisal Adam Delis in dodal: \"Ob tej priložnosti bi se rad zahvalil vsem zaposlenim, še posebej našemu trenerju Albertu Rieri in našim igralcem za njihovo trdo delo, pa tudi našim navijačem in družinam za njihovo nenehno podporo in spodbudo.\"\n\n\n\n196 milijonov evrov za brazilske delnice\n\nVsaj za zdaj skupine CFG, ki jo ima v lasti šejk Mansur bin Zajed al Nahjan, ne bo na sončno stran Alp, a bo vendarle razširila svoj krog delovanja, in sicer v – Brazilijo. Omenjeni konzorcij je namreč sporočil, da je za 90 odstotkov delnic Bahie ponudil okrog 196 milijonov evrov, kar je ponudba, ki je bržčas ne bo mogoče zavrniti. Vodstvo kluba je namreč za prodajo 'izobesilo' ceno 127,5 milijona evrov ... Bahia ima sicer 91-letno tradicijo in je dvakrat osvojila naslov prvaka, vendar trenutno igra v drugem kakovostnem razredu tekmovanja, ampak na nadvse sodobnem stadionu, ki je bil zgrajen za potrebe svetovnega prvenstva 2014. Če bo oziroma ko bo posel izpeljan, bo Bahia 13. klub v lasti City Football Groupa, njegovo družino sestavljajo Manchester City (Anglija), New York City FC (ZDA), Melbourne City (Avstralija), Montevideo City Torque (Urugvaj), Girona (Španija), Sichuan Jiuniu (Kitajska), Mumbai City (Indija), Club Bolivar (Bolivija), Lommel SK (Belgija), Yokohama Marinos (Japonska), Troyes (Francija) in od nedavnega Palermo (Italija).",
    "STA: Joan Mir ne bo nastopil v Španiji in na Japonskem": "Madrid, 17. septembra - Španski motociklist Joan Mir zaradi poškodbe desnega gležnja ne bo nastopil konec tedna na dirki svetovnega prvenstva za veliko nagrado Aragonije, manjkal pa bo tudi na VN Japonske, je danes sporočila njegova ekipa Suzuki.",
    "Katie Holmes nosila popoln jesenski videz z balerinkami, ki ga boste želeli posnemati": "",
    "Tedenski urnik predsednika Charlesa Michela": "Piškotke uporabljamo zato, da bi vam omogočili čim bolj učinkovito brskanje po spletnem mestu Sveta. Nekatere uporabljamo zato, da bi prišli do zbirnih statističnih podatkov o obiskih našega spletnega mesta, s čimer bi prispevali k nenehnemu izboljševanju tega spletišča in ustrezneje zadostili vašim potrebam. Spet druge pa uporabljamo zato, ker želimo izboljšati delovanje tega spletnega mesta in zagotoviti njegovo varnost.\n\nZ vašim dovoljenjem bomo s pomočjo piškotkov AT Internet in Hotjar v zbirni in anonimni obliki izdelali podatke o iskalnih navadah obiskovalcev našega spletnega mesta. Ti podatki nam bodo pomagali izboljšati vašo izkušnjo pri obisku tega spletišča.\n\nČe želite izvedeti več o teh piškotkih, tj. kako in zakaj jih uporabljamo, pa tudi to, kako lahko spremenite svoje nastavitve, si oglejte stran o naši politiki glede piškotkov.",
    "Iz enega eksperimenta v drugega": "V nadaljevanju preberite:\n\nPo osmih letih se končuje verjetno največji eksperiment v zgodovini financ, obdobje negativnih temeljnih obrestnih mer. In začenja nov poskus, kakšen učinek bo imelo hitro dvigovanje obresti. In to ne samo dvigovanje, ki je neobičajno odločno. Gre za še bolj drzno novost, in sicer da poteka hkrati pri veliki večini centralnih bank po vsem svetu. Le še Japonska trmoglavi z negativni obrestnimi merami, ki so nespremenjeno nizke že od januarja 2016 (pri minus 0,1 odstotka). Skoraj povsod drugod obresti prilagajajo krepko navzgor. Evropska centralna banka, denimo, jih viša že od julija, ko jih je spremenila za 50 »bazičnih točk« (se pravi za 0,5 odstotne točke) in jih s tem spravila na ničlo. Septembra je v Frankfurtu sledil dvig še za 75 bazičnih točk. A to se skrije pred 100 bazičnimi točkami, s katerimi so svoje temeljne obrestne mere julija dvignili Kanadčani. Prav za toliko jih je ta mesec dvignila švedska Riksbank, najstarejša centralna banka na svetu.",
    "Mayweather z nokavtom podrl Asakuro": "Nekdanji svetovni prvak v velterski kategoriji Floyd Mayweather, ki ima v poklicni karieri 50 zmag v prav toliko borbah, je zmagal v drugi rundi tako, da je nasprotnika poslal na blazino oktagona z neposrednim udarcem z desnico. Zaradi odsotnosti sodnikov se ta dvoboj sicer ne bo štel na Mayweatherjev bogati seznam. Petinštiridesetletni Američan, ki je uradno upokojen od leta 2017, množi ekshibicijske dvoboje, ne da bi skrival, da ga pri teh ekshibicijskih obračunih žene zgolj misel na denar. \"Lahek nasprotnik in lahek denar,\" je dejal v četrtek pred dvobojem proti Asakuri.\n\nMayweather se trenutno pogaja o pripravi dvoboja, ki bi bil prihodnje leto, proti irskemu zvezdniku mešanih borilnih veščin Conorju McGregorju. Irca je sicer premagal s tehničnim nokavtom v prvem srečanju med obema zvezdnikoma leta 2017.\n\nMikuru Asakura, 30-letni japonski zvezdnik MMA (16 zmag in trije porazi) in tudi priljubljeni youtuber z več kot 2,7 milijona sledilci, se je nekoliko dlje upiral kot Mayweatherjeva prejšnja japonska \"žrtev\". Američan se je decembra 2018 pomeril z mladim, 20-letnim kickboksarjem Tenshinom Nasukawo, ki je v dvoboju, ki bi ga težko jemali za resnega, trikrat v dveh minutah podrl nasprotnika.",
    "Porazen teden zbrisal letošnje dobičke": "Obvezujemo se, da bomo z vašimi podatki ravnali skrbno in odgovorno. Vaše podatke bomo uporabljali in hranili, dokler ne prejmemo vaše zahteve za izbris. Zahtevo za izbris podatkov lahko pošljete na e-naslov zasebnost@finance.si . Podrobnejše informacije o varovanju vaše zasebnosti in vaših pravicah si lahko preberete v naši politiki zasebnosti na www.finance.si/zasebnost .\n\nNa svetovnih borzah je bil zaradi skrbi pred recesijo slab teden, ameriški indeksi pa so blizu najnižje vrednosti letos.Newyorški borzni indeksi so minuli trgovalni teden, razen v ponedeljek,...\n\nNa svetovnih borzah je bil zaradi skrbi pred recesijo slab teden, ameriški indeksi pa so blizu najnižje vrednosti letos.\n\nNewyorški borzni indeksi so minuli trgovalni teden, razen v ponedeljek, upadali zaradi poteze ameriške centralne banke, ki je vnovič zvišala ključno obrestno mero. Med vlagatelji se je okrepil strah pred recesijo. Dow Jones je z zdrsom za štiri odstotke dosegel najnižjo vrednost letos, S & P 500 je po upadu za 4,6 odstotka zašel v njeno bližino, indeks Nasdaq pa je izgubil 5,1 odstotka. Začetek tedna je bil sicer še pozitiven, saj so vlagatelji iskali ugodne nakupe po znižanju delniških indeksov v tednu prej, že v torek pa so indeksi izgubili vse pridobljeno.\n\nFed je sredi tedna v skladu s pričakovanji dvignil ključno obrestno mero za 0,75 odstotne točke, na raven od tri do 3,25 odstotka, kar ni bilo presenečenje, vendar je vlagatelje prevzel obup. Indeksi so se v povprečju znižali za 1,7 odstotka, nazadovanje se je nadaljevalo tudi v četrtek in petek. Upadanja ni preprečil niti podatek, da so v ZDA avgusta na letni ravni začeli graditi 1,58 milijona novih stanovanj in hiš, kar je 12,2 odstotka več kot julija, ko je število upadlo za 10,9 odstotka. Za 0,4 odstotka se je avgusta v primerjavi z mesecem prej skrčila tudi prodaja rabljenih stanovanjskih objektov, kar je sporočilo nacionalno združenje nepremičninskih posrednikov ZDA.\n\nEnergetska kriza nemška podjetja potiska v stečaje\n\nEnergetska kriza je močno zamajala tudi nemško gospodarstvo, ki sicer velja za motor evrskega območja. V Nemčiji je zaradi podražitev energentov avgusta razglasilo stečaj več sto podjetij, opozarja ekonomski inštitut IWH, oktobra pa bi se lahko število teh povečalo še za 33 odstotkov. Banke v državi v prihodnjem letu pričakujejo precej večji obseg slabih posojil, so dodali. Nemška borza je delila usodo ameriških, indeks DAX se je znižal za 3,6 odstotka.\n\nJaponci ne dvigajo obrestnih mer\n\nJaponska centralna banka se je odločila za ohranitev ohlapne denarne politike, kljub temu da je jen šibek in druge centralne banke obresti zvišujejo. Obrestno mero za depozite, ki jih imajo banke pri centralni banki, je tako ohranila pri minus 0,1 odstotka, hkrati bo še odkupovala japonske državne obveznice v obsegu, da bo zahtevana donosnost na desetletne državne obveznice ostala pri okoli nič odstotkih. Na borzi je bilo razpoloženje nekoliko manj turobno kot drugod, indeks Nikkei se je znižal za odstotek in pol.",
    "Velika igra, ki je odločala o usodi človeštva": "Med rusko-britansko veliko igro, ki je trajala od leta 1830 do leta 1907, sta oba imperija večinoma merila moči s podporo t. i. posrednim vojnam, le med krimsko vojno v letih 1853-1856 sta se neposredno vojskovala. Na fotografiji je slika napada britanske lahke konjenice na rusko vojsko.\n\nMed rusko-britansko veliko igro, ki je trajala od leta 1830 do leta 1907, sta oba imperija večinoma merila moči s podporo t. i. posrednim vojnam, le med krimsko vojno v letih 1853-1856 sta se neposredno vojskovala. Na fotografiji je slika napada britanske lahke konjenice na rusko vojsko. Foto: Wikimedia Commons\n\nDrugo polovico 20. stoletja je zaznamovala hladna vojna, v kateri je Zahodu na čelu z ZDA stala nasproti Sovjetska zveza. V 19. stoletju je podobno merjenje moči potekalo tudi med ruskim in britanskim imperijem. To je bila tako imenovana velika igra.\n\nZaradi ruskega napada na Ukrajino so se seveda odnosi med Rusijo in Zahodom zelo zaostrili oziroma ohladili, zato lahko govorimo že o novi hladni vojni oziroma drugi hladni vojni.\n\nHladna vojna\n\nPrva hladna vojna se je začela kmalu po drugi svetovni vojni. Na eni strani je bil kapitalistični in demokratični Zahod na čelu z ZDA, na drugi pa komunistična Sovjetska zveza s svojimi vzhodnoevropskimi sateliti. Hladno vojno med obema jedrskima supersilama so na koncu dobile ZDA.\n\nMalo manj pa je znano, da je v 19. stoletju in na začetku 20. stoletja obstajala t .i. velika igra oziroma great game v izvirniku. Na eni strani je bil britanski imperij, na drugi pa ruski imperij.\n\nBritanski strah pred ruskim napadom na Indijo\n\nTako kot so ZDA hotele v času hladne vojne zadrževati širjenje komunizma in vpliva Sovjetske zveze po svetu, so v času velike igre Britanci poskušali politično in diplomatsko čim bolj brzdati veliki ruski imperij.\n\nTako ruski kot britanski imperij sta hotela v 19. stoletju imeti vpliv oziroma nadzor nad Afganistanom. Ta je na koncu postal nekakšno vmesno območje med obema imperijema. Na fotografiji vidimo karikaturo iz leta 1878. Ta prikazuje takratnega afganistanskega emirja Šera Alija Kana, ki ga ogrožata medved (ta predstavlja Rusijo) in lev (ta predstavlja Veliko Britanijo). Afganistan je bil jabolko spora tudi v 20. stoletju, saj je Sovjetska zveza konec leta 1979 zasedla državo, ker se je bala, da bo Afganistan postal zaveznik ZDA. Na koncu so se Sovjeti morali leta 1989 umakniti. Foto: Wikimedia Commons\n\nBritanci so se bali, da Rusija načrtuje napad na njihov imperialni dragulj v kroni – Indijo. Na drugi strani pa so se Rusi bali, da želijo Britanci vdreti v osrednjo Azijo. Zaradi tega sta med obema imperijema vladala globoko nezaupanje in sumničavost. Nenehno so bile v zraku tudi napovedi o izbruhu velike vojne.\n\nBritanski sanitarni kordon pred Rusijo\n\nKot začetek velike igre se omenja leto 1830. Takrat so Britanci načrtovali napad na Afganistan, ker so ga želeli spremeniti v svoj protektorat.\n\nAfganistan bi bil tako skupaj z Otomanskim in Perzijskim cesarstvom ter kanatom Hiva (ta je ležal na območju dela današnjega Kazahstana ter Turkmenije in Uzbekistana) pas vmesnih držav, ki bi ovirale širjenje ruskega imperija in ščitile britanski imperij pred ruskim napadom.\n\nKonec velike igre\n\nRusija je na drugi strani predlagala, da bi bil Afganistan nevtralna država. Kot vemo, Britancem na koncu ni uspelo zavzeti Afganistana. Glede konca velike igre med obema imperijema sta dve razlagi.\n\nKonec 19. stoletja in v začetku 20. stoletja je ruski imperij na Daljnem vzhodu dobil nevarnega tekmeca - Japonsko. Ta država je v letih 1904-1905 s pomočjo Velike Britanije porazila Rusijo. To je bil najbolj hud udarec ruskemu imperiju po porazu v krimski vojni. Poraženi Rusi so zato leta 1907 zakopali bojno sekiro z Britanci. Na fotografiji vidimo japonsko karikaturo iz leta 1904, ki prikazuje Rusijo kot orjaško hobotnico. Ta s svojimi lovkami grabi ali davi sosednje države. Foto: Wikimedia Commons\n\nPo prvi jo je bilo konec leta 1895 z določitvijo meje med carsko Rusijo in Afganistanom, po drugi pa leta 1907, ko je bil v Sankt Peterburgu sklenjen britansko-ruski sporazum. Po njem je bil sever Perzije rusko vplivno območje, jug pa britansko. Rusija je tudi obljubila, da ne bo napadla Afganistana in Tibeta.\n\nSkupni strah pred Nemci\n\nRazlog za spravo med Veliko Britanijo in Rusijo je bil strah pred širjenjem nemškega vpliva na Bližnji vzhod (železnica Berlin-Bagdad). Istega leta je bila ustanovljena tudi antanta - zavezništvo med Veliko Britanijo, Francijo in Rusijo, ki je bilo usmerjeno proti Nemčiji.\n\nV času velike igre je izbruhnila vojna med Britanci in Rusi, a ne v Aziji, ampak na črnomorskem polotoku Krim med letoma 1853 in 1856. Britanci, ki so skupaj s Francozi in kraljevino Piemont-Sardinijo priskočili na pomoč Turkom, so na koncu zmagali. S to vojno so Britanci še za nekaj časa ohranili Otomansko cesarstvo.\n\nRusija proda Aljasko zaradi strahu pred Britanci\n\nPoleg na Krimu oziroma na črnomorskem območju je prihajalo v času krimske vojne do spopadov tudi na območju Kavkaza ter do manjših pomorskih spopadov in bojev med Britanci in Francozi ter Rusi tudi v Baltskem in Belem morju ter v Tihem oceanu (Kurili, Kamčatka in Sahalin).\n\nVideoposnetek o ruski prodaji Aljaske Američanom:\n\nPoraz je bil za Rusijo zelo ponižujoč. Ker se je Rusija bala, da bodo v kakšni novi vojni Britanci iz Kanade z lahkoto zasedli Aljasko, je omenjeno severnoameriško rusko kolonijo leta 1867 prodala ZDA. S tem so Britancem preprečili, da bi zasedli Aljasko.\n\nBritanska zaveznica Japonska premaga Rusijo\n\nV času velike igre je carska Rusija doživela še en hud poraz, tokrat v vojni z Japonsko na Daljnem vzhodu v letih 1904 in 1905. Japonska je bila takrat britanska zaveznica. Velika Britanija in Japonska sta namreč leta 1902 v Londonu sklenili protirusko zavezništvo.\n\nČe bi kakšna druga država poskušala pomagati Rusiji v vojni proti Japonski, na primer Nemčija ali Francija, bi se v vojno na japonski strani vključila Velika Britanija. Ruski poraz v vojni z Japonci je pomagal pripeljati do britansko-ruske sprave leta 1907.",
    "Američani diplomatsko: Vidimo jasen in resničen napredek ukrajinske vojske #vŽivo": "Termometer prikaže, kako vroč je članek. Skupni seštevek je kombinacija števila klikov in komentarjev.\n\nAmeriški državni sekretar Antony Blinken je v Kijevu dejal, da ukrajinske sile dosegajo \"jasen in resničen napredek\" v boju proti Rusiji. Blinken, ki je danes nenapovedano obiskal ukrajinsko prestolnico, se je tam srečal tudi z ukrajinskim predsednikom Volodimirjem Zelenskim. Ta se je zahvalil ZDA za podporo proti ruski agresiji.\n\nAmeriški državni sekretar Antony Blinken je v Kijevu dejal, da ukrajinske sile dosegajo \"jasen in resničen napredek\" v boju proti Rusiji. Blinken, ki je danes nenapovedano obiskal ukrajinsko prestolnico, se je tam srečal tudi z ukrajinskim predsednikom Volodimirjem Zelenskim. Ta se je zahvalil ZDA za podporo proti ruski agresiji. Foto: Reuters\n\n196. dan vojne v Ukrajini. Ukrajinske sile naj bi na območju Harkova zavzele več vasi, ki so jih zasedale ruske sile. Ukrajinski predsednik Volodimir Zelenski je dejal, da ima dobre novice z območja Harkova, vendar ni navedel, katere kraje so zavzeli. Ruska hekerska skupina Killnet je napovedala vojno Japonski in napadla več spletnih strani japonske vlade. Z napadom so se želeli maščevati za podporo Japonske Ukrajini v vojni z Rusijo.\n\nDnevni pregled pomembnejših dogodkov:\n\n\n\n20.13 Blinken v Kijevu poudaril napredek ukrajinskih sil proti Rusiji\n\n15.41 Baltske države in Poljska dosegle dogovor o omejitvah pri vstopu ruskih državljanov\n\n12.30 Poljska: Obstaja resna nevarnost vojne z Rusijo\n\n12.20 ZDA Ukrajini obljubile novo vojaško pomoč\n\n10.30 Ruski hekerji napadli Japonsko\n\n7.30 Ukrajinske sile naj bi zavzele nekaj vasi v okolici Harkova\n\n20.13 Blinken v Kijevu poudaril napredek ukrajinskih sil proti Rusiji\n\nAmeriški državni sekretar Antony Blinken je v Kijevu dejal, da ukrajinske sile dosegajo \"jasen in resničen napredek\" v boju proti Rusiji. Blinken, ki je danes nenapovedano obiskal ukrajinsko prestolnico, se je tam srečal tudi z ukrajinskim predsednikom Volodimirjem Zelenskim. Ta se je zahvalil ZDA za podporo proti ruski agresiji.\n\nBlinken je opozoril na ukrajinsko protiofenzivo, ki jo je pred nekaj tedni na jugu Ukrajine proti ruskim silam začel Kijev, in pri tem poudaril pogum in vztrajnost Ukrajincev.\n\nKot je dejal novinarjem, je še zelo zgodaj, vendar vidijo jasen in resničen napredek na terenu, zlasti na območju okoli Hersona, pa tudi zanimiv razvoj dogodkov v Donbasu na vzhodu Ukrajine.\n\nVodja ameriške diplomacije je po dvournem srečanju z Zelenskim povedal, da vidi \"resnično učinkovitost\" v protiofenzivi, ki jo je sprožila Ukrajina. \"Ponosni smo na dejstvo, da naša podpora in podpora toliko drugih držav pomaga omogočiti to, kar počnejo Ukrajinci, prizadevajo si za osvoboditev ozemlja, ki ga je v tej agresiji zasedla Rusija,\" je dejal po poročanju francoske tiskovne agencije AFP.\n\nZelenski se je Blinknu zahvalil za podporo ZDA. \"To je pomembno znamenje, da so ZDA z nami. Za nas je to zagotovilo, da lahko vzamemo nazaj svojo državo,\" je dejal po poročanju nemške tiskovne agencije dpa.\n\nObisk Blinkna sicer sovpada z napovedjo State Departmenta, da bodo Ukrajini in 18 drugim državam zaveznicam namenili dolgoročno vojaško pomoč v vrednosti 2,2 milijarde dolarjev.\n\nPolovico od omenjene pomoči bo prejela Ukrajina, drugo polovico pa preostale države, ki jih po mnenju ameriškega zunanjega ministrstva ogroža Rusija. Med odobrenimi prejemniki so med drugim Moldavija, Gruzija, Estonija, Latvija, Litva, pa tudi Slovenija in več drugih držav nekdanje Jugoslavije, med njimi Hrvaška in BiH, je poročala ameriška tiskovna agencija AP.\n\nDodatno vojaško pomoč v vrednosti okoli 675 milijonov dolarjev je Ukrajincem obljubil tudi ameriški obrambni minister Lloyd Austin, ki se je danes udeležil srečanja tako imenovane kontaktne skupine za Ukrajino v ameriškem vojaškem oporišču Ramstein v Nemčiji, na katerem so govorili o nadaljnji vojaški podpori tej državi v vojni z Rusijo.\n\nNačelnik štaba združenih poveljstev ameriških oboroženih sil, general Mark Milley, je ob tem danes dejal, da je ruska invazija na Ukrajino vojaški neuspeh, saj so ruske sile dosegle le \"manjši taktični uspeh v različnih delih vzhodne Ukrajine\", poroča dpa.\n\nDoslej so bili ruski strateški cilji poraženi, je dejal Milley na srečanju podpornic Ukrajine v Ramsteinu. Pri tem je omenil \"resnične in merljive\" vojaške uspehe Ukrajine. Kot je dejal, so ruske komunikacijske linije in dobavne verige močno načete, Moskva pa ima velike težave z oskrbo svojih sil in nadomestitvijo izgub na bojišču, še navaja dpa.\n\n15.41 Baltske države in Poljska dosegle dogovor o omejitvah pri vstopu ruskih državljanov\n\nLitva, Latvija, Estonija in Poljska so se dogovorile, da bodo najpozneje do 19. septembra uvedle omejitve pri vstopu ruskih državljanov z vizumi EU, so sporočili premierji štirih držav. Baltske države so se o tem dogovorile že v sredo, razlog za uvedbo omejitev pa je, kot so dejali, znatno povečanje priliva ruskih državljanov v EU.\n\n\"Menimo, da prihodi ruskih državljanov postajajo resna grožnja naši javni varnosti in vsemu schengenskemu območju, ki si ga delimo,\" so v skupni izjavi zapisali predsedniki vlad omenjenih držav, poroča francoska tiskovna agencija AFP.\n\nDodali so, da so se \"dogovorili o skupnem regionalnem pristopu ter izrazili politično voljo in trdno namero, da uvedejo začasne ukrepe na nacionalni ravni za ruske državljane, ki imajo vizume\". Ti ukrepi naj bi \"omejili vstop v schengensko območje ruskim državljanom, ki tja potujejo s turističnimi, kulturnimi, športnimi ali poslovnimi nameni\".\n\nIzjeme bodo veljale za disidente, v primeru humanitarnih ali družinskih razlogov in za imetnike dovoljenj za bivanje v državah članicah EU, navaja AFP.\n\n\"V celoti se zavzemamo za to, da je treba še naprej podpirati nasprotnike Putinovega režima in jim omogočiti, da zapustijo Rusijo,\" so poudarili predsedniki vlad, a obenem dodali, da je \"nesprejemljivo, da lahko državljani države agresorke prosto potujejo po EU, medtem ko se ljudi v Ukrajini muči in pobija\".\n\nPremierji štirih držav so poudarili tudi, da si bodo, kar zadeva omejevanje potovanj ruskih državljanov, še naprej prizadevali za \"skupni pristop na ravni EU\", še navaja AFP.\n\nOdločitev baltskih držav, ki se jim je zdaj pridružila Poljska, je prva tovrstna poteza v EU. V Estoniji sicer že od sredine avgusta velja blažja prepoved, v skladu s katero je vstop v državo omejen le ruskim državljanom s schengenskimi vizumi, ki so jih izdali estonski organi.\n\nEvropska komisija je v torek predlagala popolno zamrznitev izvajanja sporazuma o poenostavljenem izdajanju vizumov med EU in Rusijo. Če se bo to res zgodilo, bodo ruski državljani precej težje pridobili schengenske vizume.\n\nZa zamrznitev sporazuma so se sicer pred tednom dni na neuradnem zasedanju v Pragi že zavzeli zunanji ministri EU. Moskva je zamrznitev sporazuma označila za absurdno potezo, Kijev pa za polovičen ukrep.\n\n12.30 Poljska: Obstaja resna nevarnost vojne z Rusijo\n\nNamestnik poljskega obrambnega ministra Marcin Ociepa je v sredo dejal, da meni, da obstaja resna nevarnost vojne z Rusijo v od treh do desetih letih in da je treba preostali čas izkoristiti za opremljanje vojaških sil.\n\n#Poland highly appreciates the risk of a war with Russia in the next ten years and because of this they want to increase funding for the army - Deputy Defense Minister Marcin Ociepa. pic.twitter.com/MSsn4jQ6Ow — NEXTA (@nexta_tv) September 7, 2022\n\n\"Obstaja resna nevarnost vojne z Rusijo, ki bi se lahko zgodila v od treh do desetih letih,\" je Ociepa dejal za poljski časopis Dziennik Gazeta Prawna.\n\nDodal je, da bo ta mogoči izid odvisen od razvoja vojne med Rusijo in Ukrajino. \"Ta čas bi morali izkoristiti za popolno prenovo opreme poljske vojske. Naša naloga je najti ta denar in ga pravilno porabiti,\" je še dejal Ociepa.\n\nV osnutku državnega proračuna za prihodnje leto so po besedah ​​Ociepa predvideni rekordni izdatki za vojsko - več kot 97 milijard poljskih zlotov (približno 20 milijard dolarjev), od tega je 40 milijard zlotov kapitalskih izdatkov namenjenih predvsem izvajanju investicij in investicij nakupov ministrstva za narodno obrambo.\n\n12.20 ZDA Ukrajini obljubile novo vojaško pomoč\n\nZDA bodo Ukrajini namenile dodatno vojaško opremo v vrednosti 675 milijonov dolarjev, je ob začetku pogovorov z zavezniki v Nemčiji, namenjenih prav tej temi, danes napovedal ameriški obrambni minister Lloyd Austin. Izrazil je tudi prepričanje, da se učinki vojaške podpore tujih držav Ukrajini kažejo na bojišču.\n\nAustin je spregovoril v ameriškem vojaškem oporišču v Ramsteinu v Nemčiji, kjer gosti srečanje zavezniških držav, t. i. kontaktne skupine za Ukrajino o nadaljnji vojaški podpori Ukrajini v vojni z Rusijo.\n\nIzpostavil je začetek protiofenzive ukrajinskih sil na jugu države in presodil, da so tam vidni učinki te pomoči iz tujine. \"Zdaj smo priča vidnemu uspehu naših skupnih prizadevanj na bojišču,\" je dejal in dodal, da so zaveznice v tem dolgoročno.\n\nNapovedal je tudi novo ameriško pomoč, ki po njegovih besedah med drugim vključuje samovozne havbice, vodene rakete in topniško strelivo. Pričakovati je, da bodo novo pomoč danes napovedale tudi druge države.\n\nUkrajinski predsednik Volodimir Zelenski je v sredo potrdil, da so ukrajinske sile na območju Harkova zavzele več vasi, ki so jih pred tem zasedale ruske sile. Te so namreč del harkovske regije zasedle kmalu po začetku napada na Ukrajino 24. februarja.\n\n10.30 Ruski hekerji napadli Japonsko\n\nRuska hekerska skupina Killnet je napovedala vojno Japonski in napadla več spletnih strani japonske vlade, je po poročanju španske tiskovne agencije EFE povedal generalni sekretar vlade Hirokazu Macuno. Z napadom so se želeli maščevati za podporo Japonske Ukrajini v vojni z Rusijo, je dodal.\n\n\"Dobili smo potrditev, da je ta skupina napovedala vojno proti nam ter da namerava napasti tudi spletne strani podzemnih železnic v Tokiu in Osaki,\" je novinarjem povedal Macuno.\n\nV sredo so bile nekaj ur težave z dostopnostjo spletnih strani tokijske in osaške podzemne železnice, a to ni vplivalo na delovanje železnice. Spletni strani sta danes znova dostopni, navaja EFE.\n\nSkupina Killnet, ki je v zadnjem času izvedla več kibernetskih napadov na države, ki podpirajo Ukrajino, je več ur pred Macunovo izjavo objavila video, v katerem trdi, da stoji za napadom na Japonsko.\n\n\"Pozorni morate biti na stanje v svetu. Rusija v Ukrajini ne izvaja kriminalnih dejanj, ampak ščiti ljudi. Mi nismo ruska vlada,\" so po poročanju EFE dejali v posnetku, ki je imel japonske podnapise.\n\nMacuno je povedal, da so informacijski sistemi vladnih institucij pod stalnim nadzorom in da je okrepljeno varovanje izmenjave informacij med ministrstvi.\n\nHekerji so po navedbah EFE napadli okoli 20 spletnih strani štirih japonskih ministrstev. Šlo je za napade za porazdeljeno zavrnitev storitve (DDoS), v katerih z izjemno povečanim številom hkratnih dostopov ohromijo delovanje storitev.\n\nJaponska je v odzivu na ruski napad na Ukrajino prepovedala uvoz različnih izdelkov iz Rusije in zamrznila premoženje nekaterih Rusov, med njimi premierja Mihaila Mišustina.\n\n7.30 Ukrajinske sile naj bi zavzele nekaj vasi v okolici Harkova\n\nV Ukrajini je bilo že nekaj dni slišati, da so ukrajinske sile na območju Harkova dosegle preboj, vendar tega uradno ni nihče potrdil, piše BBC.\n\nTudi Zelenski v večernem nagovoru na družbenih omrežjih ni povedal, za katere vasi gre, češ da zdaj ni čas za to, dejal je le, da ima dobre novice. \"Mislim, da smo vsi ponosni na naše vojake,\" je dejal in omenil tri enote, ki so se še posebej izkazale.\n\nUkrajina naj bi v zadnjih tednih okrepila napade, vendar je malo znanega o napovedani protiofenzivi na vzhodu in jugu države. Glede na navedbe ruskih poročevalcev naj bi ukrajinske sile od torka napredovale na območju kraja Balaklija, po poročanju nemške tiskovne agencije dpa navaja STA.\n\nDel harkovske regije so ruske sile zasedle kmalu po začetku napada na Ukrajino 24. februarja, stalno napadajo tudi drugo največje ukrajinsko mesto Harkov, ki pa jim ga nikoli ni uspelo zavzeti.",
    "Naomi Osaka v Tokiu napredovala brez boja": "Termometer prikaže, kako vroč je članek. Skupni seštevek je kombinacija števila klikov in komentarjev.\n\nNaomi Osaka je v drugi krog turnirja v Tokiu napredovala brez boja.\n\nNaomi Osaka je v drugi krog turnirja v Tokiu napredovala brez boja. Foto: Guliverimage\n\nJaponska teniška igralka Naomi Osaka je v prvem krogu turnirja WTA v Tokiu napredovala brez boja, po vodstvu z 1:0 v prvem nizu je Avstralka Daria Saville dvoboj predala.",
    "Doktor robotike, ki je po Cankarju v japonščino prevedel še Kekca": "",
    "Predelani les izvažajo na najzahtevnejše tuje trge": "Leta 1994 je oče direktorja podjetja Damjana Mulca, gozdar, ki se je ukvarjal s spravilom lesa, začel predelovati les. Kupil je tračno žago, delavnico uredil na domači kmetiji in zaposlil enega delavca. Družina je dodatno zemljo kupila od sosedov, zaradi večje natančnosti pri razrezu lesa so nadgradili tudi strojno opremo. Podjetje je v letih od 2003 do 2008 imelo enega ključnega kupca – avstrijsko podjetje, ki je les prodajalo na arabski polotok in v Afriko. Leta 2010 so začeli iskati dodatne partnerje, ki so jih dobili v Avstriji in na Finskem. Leta 2006 se je Otok, kjer je sedež podjetja, začel razvijati v krajinski park, zato so se sčasoma morali preseliti. Kupili so parcelo v industrijskem parku pri Cerknici in leta 2008 začeli graditi poslovno stavbo. Dokončno so se preselili osem let kasneje. Zaradi finančnih težav so iskali nove trge in les začeli izvažati tudi na Hrvaško in v BiH.\n\nNajvečji potencial je Japonska\n\nMules les v celoti kupuje od podjetij, ki ga odkupujejo od upravljavcev in lastnikov gozdov, zelo razpršena mreža pa šteje 24 dobaviteljev. Podjetje ima dvanajst kupcev iz tujine, ki so večinoma končni uporabniki. 70 odstotkov posla predstavljajo trije ključni kupci, drugi so manjši. Polizdelke še vedno izvažajo na Bližnji vzhod in v Libijo ter na Japonsko in v Južno Korejo, ki sta najzahtevnejša, a tudi najdonosnejša trga. Največji potencial trenutno predstavlja Japonska, ki je po besedah direktorja Damjana Mulca, ki je vajeti podjetja od očeta prevzel leta 2011, izjemno velik trg, kjer gradijo večinoma lesene hiše. Lokalni trg ne more zadovoljiti vseh potreb, zato tu vidijo priložnost za nadaljnjo širitev poslovanja in 20-odstotno rast izvoza. Povpraševanje po Mulesovih polizdelkih se tudi sicer povečuje, v podjetju pa kot največjo grožnjo vidijo podnebne spremembe in njihove posledice, kot so žledolomi, vetrolomi in lubadar, ki zahtevajo večjo sečnjo, zaradi česar se gozdovi počasneje obnavljajo.\n\nV Sloveniji je več kot sedemsto žag in Mules spada med večje. Kot pravi Damjan Mulec, ne želijo postati največji, zagotovo pa se hočejo uvrstiti med najboljše. Bistvena razlika med drugimi žagarskimi obrati in Mulesom je, da večina žag ne izvaža veliko, prodajajo na domačem trgu ali pa za njih izvoz opravljajo slovenski preprodajalci. Direktor kot glavno konkurenčno prednost podjetja izpostavlja odzivnost in prilagodljivost, saj kupci zahtevajo točno določene dimenzije polizdelkov. Ker si prizadevajo ustreči vsem, po potrebi dokupijo orodja ali stroje. Naslednja prednost je prodaja, ker sami iščejo kupce, ki so večinoma trgovci, in se trudijo delati brez posrednikov, s čimer dosežejo boljšo maržo. Dodatna prednost pa je dobra lokacija v bližini trgovcev s hitro avtocestno povezavo do Luke Koper, kamor večinoma odvažajo predelan les.\n\nPovpraševanje zahteva širitev\n\nMules ima na sedanji lokaciji v industrijski coni 11 tisoč kvadratnih metrov poslovnih prostorov, od katerih je 3000 kvadratnih metrov skupaj s skladiščem pokritih. V najemu imajo še 5000 kvadratov nepokritih površin, kar je še vedno premalo. »Ker kupci zahtevajo od nas čedalje večje količine, se bomo morali še širiti,« pove Damjan Mulec in doda, da se za dokup zemljišča še dogovarjajo. Proizvodnja je sodobno opremljena, saj so postavili visokotehnološko strojno opremo – robotizirano žago, ki je vredna nekaj milijonov evrov. Z nenehnimi in vsakoletnimi investicijami podjetje načrtuje postopno, a stalno rast, brez velikega zadolževanja, z rastjo pa bodo vlagali v nadaljnjo posodobitev opreme ter avtomatizacijo in robotizacijo.\n\nV podjetju je zaposlenih 18 delavcev, od katerih jih velika večina dela v proizvodnji – na žagi, v skladišču in prevozu. V Mulesu poleg direktorja Mulca delata tudi njegova mama, ki je računovodkinja, in sestra. Z večjim povpraševanjem in širitvijo bodo zaposlovali nove kadre v proizvodnji, vendar zaradi avtomatizacije in robotizacije ne bodo potrebovali veliko dodatnih delavcev.",
    "Plezalci z visokimi ambicijami na finale v Džakarto": "Janja Garnbret. Foto: www.alesfevzer.com\n\nZa še zadnje točke v težavnosti za seštevek pokala se bo merila slovenska peterica, in sicer Janja Garnbret, Luka Potočar, Mia Krampl, Vita Lukan in Milan Preskar, ki so se že odpravili na pot proti Indoneziji.\n\nZa olimpijsko in šestkratno svetovno prvakinjo Janjo Garnbret je nova sezona tekmovalnih presežkov. V Edinburgu na Škotskem je še pred sklepnim dejanjem sezone s sijajnim nizom štirih zmag in dveh drugih mest osvojila naslov zmagovalke seštevka v težavnosti.\n\nLuka Potočar je pred finalom v Džakarti skupno drugi. Foto: EPA\n\nTo je njena peta skupna zmaga v težavnosti, s skupno desetimi osvojenimi naslovi v končnih seštevkih sezone pa se je izenačila z rekorderko iz Francije Sandrine Levet. Čeprav je načrt že uresničila, bo v Džakarti nastopila in skušala dodati še češnjo na torti že tako sijajne sezone.\n\nPotočar pred finalom drugi\n\nV moški konkurenci naslov še ni oddan. Zelo visoko je v seštevku težavnosti 20-letni Potočar. Zmagovalec domače tekme v Kopru je z drugim mestom na Škotskem pred finalom skupno drugi. Tekmovalni konec tedna v Džakarti se bo začel s tekmovanjem v hitrosti, ki je za Slovence postala manj zanimiva disciplina, odkar je hitrost samostojna olimpijska disciplina in ni več del olimpijske kombinacije. Kvalifikacije težavnosti bodo na sporedu v nedeljo ob 2. uri zjutraj po srednjeevropskem času, polfinale in finale pa bosta v ponedeljek.\n\nZa konec japonska premiera\n\nSezona se bo sklenila s premierno tekmo svetovnega pokala v novi olimpijski kombinaciji v Morioki na Japonskem od 20. do 22. oktobra. To bo druga tekma v olimpijski kombinaciji balvani-težavnost, ki bo na sporedu olimpijskih iger v Parizu 2024, po evropskem prvenstvu v Nemčiji. Garnbret je v Münchnu naslovom evropske prvakinje v težavnosti in balvanih za trojno bavarsko zlato dodala še zmago v kombinaciji. Krampl je bila v tej disciplini druga, prav tako Potočar v težavnosti.",
    "Mazda pogleduje v premijski razred": "Mazda nam je predstavila svoj povsem nov SUV model CX-60, s katerim posega v premijski razred vozil. Prinaša šestvaljne motorje, prvi priključni hibrid, pogon zadaj in tehnologije, ki so edinstvene tudi v premijskem razredu. Foto: MMC RTV SLO/Avtomobilnost\n\nVeliko proizvajalcev bi svoje avtomobile rado uvrščalo v razred premijskih avtomobilov. Da se ponudi premijski avto niso dovolj zgolj višja cena in zagotovilo, da je avto premijski, kupec mora to začutiti in občutiti sam.\n\nTu se pogosto zatakne. Nekaj, kar je nekomu všeč, ni nujno drugemu. Tudi materiali, otip in počutje so si različni. Potem je odvisno, s kom primerjaš. Prav tu imajo težave predvsem korejski, pa tudi japonski izdelovalci avtomobilov. Njihove vrednote so precej drugačne od naših, evropskih. Da smo v Evropi precej razvajeni, verjetno ni treba poudarjati.\n\nMazda CX-60 je najzmogljivejši serijski avtomobil znamke. Foto: MMC RTV SLO/Avtomobilnost\n\nNadaljevanje zgodbe manjših mazd\n\nZagotovo drži, večji, kot je avtomobil, bolj premijski je, ali pa vsaj mogočen. S kakovostjo pri Mazdi večjih težav nimajo. Tudi njihovi manjši avtomobili so ljudem všeč, predvsem zaradi dobrega počutja v notranjosti in prijetnih materialov. Nova mazda CX-60 tako zgolj nadaljuje zgodbo manjših modelov. Slednji se opirajo na \"Kodo design\", ki v prevodu pomeni duša v gibanju, z njo pa želijo opisati dejstvo, kako vzbudi objekt, ki je v gibanju pozornost opazovalca. Ali drugače povedano – želeli so narediti obliko, ki bi bila toliko všečna, da bi ljudje avtomobil ne le opazili, ampak tudi pogledali za njim.\n\nEnako je z modelom CX-60. Ljudje očitno zaupajo Mazdini \"duši\", zato se je za novinko v predprodaji, ko avtomobila še niti v živo videli niso, kaj šele preskusili, odločilo več kot 13.000 kupcev. Po prvih kratkih preskusnih vožnjah jih lahko potolažimo – dobro so se odločili!\n\nŽe oblikovno gledano gre za precejšnje spremembe, fokus oblikovalcev in inženirjev pri Mazdi pa je bil minimalizem, japonska tradicija, kar vidimo v detajlih, ki so narejeni tudi ročno. Foto: Mazda\n\nMotorni pokrov umerjen tudi za šestvaljnike\n\nOblika je sicer relativna stvar, vendar pa dolg prednji del avtomobila, prostorna kabina in kratek zadek v večini primerov oblikovno vedno dobro izpadejo. Pri CX-60 je nos avtomobila daljši z razlogom – vanj bodo po novem vstavljali tudi vrstne šestvaljnike, tako bencinske kot dizelske! A najprej bo CX-60 na voljo s priključnim hibridom, kar je prav tako novost v Mazdini ponudbi. Kombinacijo sestavljajo 2,5-litrski štirivaljni bencinski motor, ki zagotavlja 141 kW in električni motor, ki doda 129 kW. Skupne sistemske moči je 241 kW, ali preračunano 327 'konj', kolikor pri Mazdi še nikoli niso ponudili v serijskem osebnem avtomobilu. Na račun baterije s kapaciteto 17,8 kWh, bo zgolj na elektriko mogoče prevoziti dobrih 60 kilometrov. Še bolj navdihujoči so podatki o zmogljivosti. CX-60 v dolžino meri več kot 4,7 metra, in ne glede na različico skoraj vedno tehta več kot dve toni. Pospešek z mesta do 100 km/h je kljub temu krajši od šestih sekund, največja hitrost pa je elektronsko omejena na 200 km/h.\n\nKo bosta pozneje na voljo šestvaljna motorja, tako bencinski kot dizelski, bo končna hitrost sicer večja, bo pa tudi pospešek do 100 km/h precej daljši, saj električni navor ni dosegljiv s klasičnim motorjem na notranje zgorevanje.\n\nV nasprotju z zunanjo obliko, ki jo odlikujejo čiste linije, dolg pokrov motorja, večji proporci in dinamično oblikovan zadek, je v kabini vse digitalno. Foto: Mazda\n\nDober paket\n\nTako kot so impresivni podatki hibridne različice (ki smo jo tudi edino preskusili) je impresivna tudi notranjost. Kakovostna izdelava, izbrani materiali ter resnično pravi les, pričarajo kuliso, ki brez dvoma pritiče premijskim avtomobilom. Tudi zaradi notranjosti se voznik in potniki v novinki počutijo odlično. Če dodamo še prej omenjene zmogljivosti, se zdi priključno-hibridna mazda CX-60 resnično dober paket. Morda bo koga zmotilo, da se preveč občuti prehod iz električnega delovanja na bencinskega in obratno, a je takšno delovanje treba vzeti v zakup še pri marsikaterem bolje kotiranem avtomobilu. Za prestavljanje skrbi osemstopenjski samodejni menjalnik, ki zares odlično deluje tudi pri odločnem pospeševanju. Ko pa tega ne počnemo, se priključno-hibridna Mazda CX-60 odkupi s povprečno porabo goriva. Ta je ob polno napolnjeni bateriji po tovarniških podatkih za 100 prevoženih kilometrov zgolj 1,5 litra, kar pa bo zelo težko dosegljivo. A tudi, če bo poraba nekaj litrov višja, bo povprečje za tako velik in mogočen SUV še vedno odlično.\n\nMazdo CX-60 je v Sloveniji že mogoče naročiti. Trenutno je na voljo priključno-hibridna različica, ki stane dobrih 54.000 evrov, spomladi bo na voljo tudi dizelska različica, ta naj bi stala 48.000 evrov.",
    "Zdaj so na vrsti še odbojkarice": "Po moškem odbojkarskem svetovnem prvenstvu, na katerem je s četrtim mestom vidno vlogo igrala tudi Slovenija, se bodo od petka, 23. septembra, za kolajne borile še najboljše ženske reprezentance. Tudi ženske bosta gostili dve državi, in sicer Poljska in Nizozemska. Slovenske ekipe na prvenstvu, na katerem bo naslov branila Srbija, ne bo.\n\nSrbija, ki je leta 2018 v finalu premagala Italijo, bo tudi letos med favoriti, a strokovnjaki več možnosti pripisujejo drugim ekipam. V prvi vrsti Italijankam, evropskim prvakinjam, ki bodo poskušale ponoviti moški uspeh in se v zgodovino vpisati kot prva reprezentanca po Sovjetski zvezi (1952 in 1960), ki bi isto leto kot moški kolegi postala svetovni prvak. Italijani od lani že imajo oba evropska naslova.\n\nItalijankam optimizem veča uspeh v letošnji ligi narodov, ki so jo osvojile prvič. Doslej so bile svetovne prvakinje le enkrat, in sicer pred dvajsetimi leti v Nemčiji. Glavno orožje Italijank bo zagotovo Paola Egonu, ki pa bo imela dobro pomoč v številnih drugih igralkah, v prvi vrsti prav tako odlične napadalke Alessie Gennari.\n\n\"Naše dejavnosti smo to poletje načrtovali tako, da bo ekipa prišla na svetovno prvenstvo v najboljši fizični in tehnični formi. Zelo se zavedamo svojega potenciala, a na koncu je pomembno, kaj pokažemo na igrišču,\" je pred prvenstvom dejal selektor Davide Mazzanti.\n\nMed favoritinje spadajo tudi Američanke, Brazilke, Turkinje, Kitajke in pa tudi obe ekipi držav gostiteljic. Sistem tekmovanja sicer ni enak kot pri moških, a vseeno nekoliko favorizira domači ekipi, ki bosta tako prvi oziroma drugi nosilki. Nizozemska doslej na svetovnih prvenstvih še nima kolajne, najbližje je bila pred štirimi leti, ko je izgubila mali finale proti Kitajski, Poljska pa ima eno srebrno in dve bronasti, a zadnjo je osvojila leta 1962.\n\nNajveč kolajn in tudi naslovov ima Sovjetska zveza, prvak je bila petkrat, njene naslednice Rusije, dvakratne zmagovalke, zaradi znanih razlogov letos na prvenstvu ne bo. Japonska in Kuba imata tri naslove, ZDA, Italija in Srbija pa enega.\n\nReprezentance so na prvenstvu razdeljene v štiri predtekmovalne skupine po šest skupin, najboljše štiri bodo napredovale v osmino finala. V skupini A so Nizozemska, Italija, Belgija, Portoriko, Kamerun in Kenija, v skupini B Poljska, Turčija, Dominikanska republika, Južna Koreja, Tajska in Hrvaška, v skupini C ZDA, Srbija, Nemčija, Bolgarija, Kanada in Kazahstan, v skupini D pa Brazilija, Kitajska, Japonska, Kolumbija, Argentina in Češka.\n\nTekme bodo potekale v Arnhemu, Rotterdamu, Apeldoornu, Gdansku, Lodzu in Gliwicah.",
    "Italijan še naprej nezaustavljiv, prvenstvo vse bolj zanimivo": "Bagnaia s prvega startnega mesta tudi na VN Aragonije.\n\nItalijan Francesco Bagnaia (Ducati) bo nedeljsko dirko svetovnega prvenstva v kraljevem razredu motociklizma motoGP za veliko nagrado Aragonije začel s prvega startnega mesta. Bagnaia je sicer dobil zadnje štiri zaporedne dirke in je v skupnem seštevku vse bližje tudi pred nekaj tedni na prvem mestu povsem varnem Francozu Fabio Quartararoju.\n\nVoznik Yamaha je sicer kvalifikacije 15. dirke sezone zaključil na šestem mestu in bo dirko začel iz druge vrste. V prvi vrsti bodo tako le dirkači na motociklih Ducatija, drugi je bil v kvalifikacijah Avstralec Jack Miller, tretji Italijan Enea Bastianini.\n\nProfimedia\n\nQuartararo ima po 14 dirkah sezone v seštevku SP 211 točk, drugi je Bagnaia s 181 točkami, tretji je s 178 točkami Španec Aleix Espargaro (Aprilia), četrti v kvalifikacijah.\n\nMir izpušča dve dirki\n\nŠpanski motociklist Joan Mir pa zaradi poškodbe desnega gležnja ne bo nastopil ta konec tedna na dirki svetovnega prvenstva za veliko nagrado Aragonije, manjkal pa bo tudi na VN Japonske, je danes sporočila njegova ekipa Suzuki.\n\nMIR TO SIT OUT NEXT TWO RACES WITH ONGOING INJURY\n\n\n\nFollowing the ankle injury suffered in a horror highside at the Austrian GP which forced him to miss the San Marino GP, Joan Mir has now had to withdraw from the Aragon and Japanese GPs: https://t.co/XU0UpQskRX@JoanMirOfficial pic.twitter.com/FdrofHdrod — Suzuki Racing (@SuzukiOfficial) September 17, 2022\n\n\"Joan je odstopil z VN Aragonije, potem ko se je boril z bolečinami v poškodovanem desnem gležnju. Prav tako ne bo nastopil na prihajajoči VN Japonske,\" je japonska ekipa objavila na družbenih omrežjih.\n\nSvetovni prvak iz leta 2020 se je v petek in danes sicer udeležil prostih treningov, a v kvalifikacijah, ki so se začele ob 14.10 na stezi MotorLand Aragon, ni nastopil.",
    "Mednarodni gostje so korak bližje obisku Tokyo Disney Resorta": "Letovišče Tokyo Disney Resort je pred kratkim omililo zahteve glede mask, tako da je gostom omogočilo, da se fotografirajo na prostem in v zaprtih prostorih brez maske.\n\nDanes je japonska vlada objavila, da prav tako omili omejitve potovanj zaradi COVID-19 za mednarodne turiste, s čimer Američane in druge mednarodne popotnike pripelje v tokijski Disneyland in tokijski DisneySea korak bližje.\n\nPOVEZANE: Disney Park dokazuje, da lahko polovica gostov prinese več milijard, polna zmogljivost se ne bo vrnila\n\nLeta 2020 je Japonska napovedala politiko omejenega vstopa. Med obiski obiskovalcem ni treba v karanteno; Ob obisku Japonske morajo pokazati dokazilo o negativnem testu na COVID-19, pridobiti vizum in potovati s turističnim vodičem.\n\nPovezano: število primerov COVID-19 v letovišču Walt Disney World narašča\n\nZačne se na 7. september, Popolnoma cepljeni potniki za vstop v državo ne potrebujejo več negativnega testa na covid-19. Poleg tega, čeprav turisti ne potrebujejo turističnega vodnika, ki bi jih spremljal na počitnicah, morajo mednarodni potniki še vedno rezervirati odobrene potovalne pakete prek potovalne agencije, ki jo je odobrilo ministrstvo za zunanje zadeve (MOFA), in pridobiti vizum. Čeprav Japonska ni dosegla prejšnje omejitve, se je dnevna omejitev vstopa turistov dvignila.\n\nJaponska je trenutno sredi vala COVID-19 Omicron BA.5 Vodnik po Japonski. Potniki morajo pred vstopom na Japonsko preživeti zadnjih 14 dni v državi z modrega seznama. Na »modrem seznamu« so naslednje države:\n\nAfganistan, Alžirija, Argentina, Armenija, Avstralija, Avstrija, Azerbajdžan, Bahrajn, Bangladeš, Belgija, Benin, Bolivija, Bosna in Hercegovina, Brazilija, Bolgarija, Kambodža, Kamerun, Kanada, Čile, Kitajska, Kolumbija, Kostarika, Slonokoščena, Hrvaška , Češka, Danska, Džibuti, Dominikanska republika, Vzhodni Timor, Ekvador, Salvador, Estonija, Etiopija, Finska, Francija, Nemčija, Gana, Grčija, Gvatemala, Hong Kong, Madžarska, Islandija, Indonezija, Iran, Irak, Irska, Izrael, Italija, Jamajka, Jordanija, Kenija, Kirgizistan, Laos, Latvija, Litva, Luksemburg, Madagaskar, Malavi, Malezija, Mehika, Monako, Mongolija, Črna gora, Maroko, Mozambik, Mjanmar, Nizozemska, Nigerija, Nigerija Norveška, Palau, Panama , Papua Nova Gvineja, Paragvaj, Filipini, Poljska, Katar, Romunija, Rusija, Ruanda, Srbija, Singapur, Slovaška, Slovenija, Južna Afrika, Južna Koreja, Južni Sudan, Španija, Švedska, Švica, Tajska An, Tanzanija, Tajska, ZDA, Uganda, Združeni arabski emirati, Združeno kraljestvo, Zambija\n\nMed obiskom Japonske se morajo obiskovalci držati osnovnih ukrepov za preprečevanje okužb, vključno z nošenjem maske, rednim umivanjem rok in upoštevanjem lokalnih smernic za COVID-19. Kupiti morajo potovalno zavarovanje, ki krije zdravstvene stroške, povezane s koronavirusom.\n\nPOVEZANE: »Opozorilo: tvojega življenja je konec,« oboževalci opozarjajo, da je vstopanje gostov v Disneyjeve parke »neurejeno«\n\nInside the Magic bo še naprej poročal o novostih o japonskih omejitvah potovanj in smernicah za obiskovalce v Tokyo Disneylandu in Tokyo DisneySea.\n\nSte že bili v Tokyo Disney Resortu?",
    "STA: Bank of Japan ohranja ohlapno denarno politiko": "Tokio, 22. septembra - Japonska centralna banka Bank of Japan se je danes odločila ohraniti ohlapno denarno politiko, kljub temu da je jen šibak in druge centralne banke obresti zvišujejo, poroča nemška tiskovna agencija dpa.",
    "New York: srečanje kardinala Parolina in ruskega zunanjega ministra Lavrova": "Vatikanski državni tajnik kardinal Pietro Parolin se je ob robu zasedanja generalne skupščine ZN v New Yorku srečal z ruskim zunanjim ministrom Sergejem Lavrovom.\n\n»Vedno moramo vzpostaviti dialog, saj vedno obstaja možnost, da lahko z dialogom stvari spremenimo,« je minuli teden v pogovoru s časnikarji med letom iz Kazahstana proti Rimu izjavil papež Frančišek. Kot spominjajo pri spletnem portalu Vatican News, je govoril o diplomatskem poslanstvu Svetega sedeža, predvsem v zvezi z rusko vojno v Ukrajini.\n\nDržavnika sta se srečala ob robu generalne skupščine Združenih narodov, ki v teh dneh zaseda v New Yorku.\n\nVatikanski državni tajnik kardinal Pietro Parolin je včeraj, ko se je srečal z ruskim zunanjim ministrom Sergejem Lavrovom, ponudil še en dokaz tega načela. Državnika sta se srečala ob robu generalne skupščine Združenih narodov, ki v teh dneh zaseda v New Yorku. Vsebina njunih pogovorov javnosti ni bila predstavljena.\n\nKardinal Parolin poziva k prepovedi jedrskih poskusov\n\nKardinal je ta teden nagovoril tudi udeležence 10. srečanja »Prijateljev CTBT«, skupine, ki je bila ustanovljena leta 2002 in jo sestavljajo Avstralija, Kanada, Finska, Nemčija, Japonska in Nizozemska, prizadevajo pa si za celovito prepoved jedrskih poskusov.\n\nOb naraščajočih svetovnih napetostih in retoriki, ki grozi z uporabo jedrskega orožja, je bolj kot kdaj koli prej ključnega pomena, da CTBT stopi v veljavo.\n\nOb tej priložnosti je vatikanski državni tajnik znova potrdil, da je »ob naraščajočih svetovnih napetostih in retoriki, ki grozi z uporabo jedrskega orožja, bolj kot kdaj koli prej ključnega pomena, da CTBT (torej pogodba o celoviti prepovedi jedrskih poskusov, op. prev.) stopi v veljavo«.\n\nMir se začne, ko orožje utihne\n\nIzjava kardinala Parolina povzema neštete pozive papeža Frančiška k razorožitvi in potrebi po ustavitvi trgovine z orožjem. Tudi v sredo je papež Frančišek med splošno avdienco znova izpostavil svojo bližino in podporo »plemenitemu in mučeniškemu« ukrajinskemu ljudstvu.\n\nNorost je, da v tej tragični vojni nekateri ljudje razmišljajo o jedrskem orožju.\n\nPoudaril je tudi, kako v tej »tragični vojni nekateri ljudje razmišljajo o jedrskem orožju«, in je to označil kot »norost«. Po besedah svetega očeta je »mir mogoč edino takrat, ko utihne orožje in se začne dialog«.",
    "To je princesa, ki je postavila dolžnost pred ljubeznijo": "Japonska princesa Akiko se v nasprotju z večino sorodnic ni odločila za poroko, ampak bo raje ostala na dvoru. Ker tamkajšnjim princesam močno primanjkuje ustreznih snubcev, torej plemičev, se dekleta, ki ne želijo vse življenje preživeti kot device, poročajo z običajnimi smrtniki, zaradi česar se morajo odreči svojemu plemiškemu nazivu, statusu in denarju.\n\nA Akiko, ki je decembra lani dopolnila 40 let, je že pred več kot desetletjem spoznala, da je njeno poslanstvo služiti svojemu narodu. K temu je veliko pripomogla njena 99-letna babica, še več pa princesin oče, zdaj že pokojni princ Tomohito, ki ji je pojasnil, da cesarska družina na svetu ni zato, da bi uživala v bogastvu, temveč da bi se »povezala z ljudmi in izpolnila njihove želje«.\n\nJaponskim princesam močno primanjkuje ustreznih snubcev, po poroki z običajnimi državljani pa morajo zapustiti kraljevo družino.\n\nVso težo vloge vladajoče družine in s tem tudi svojo pa je začutila leta 2011, ko je med praznovanjem novega leta videla, kako zelo priljubljen je bil med ljudmi takratni cesar Akihito. »Slišala sem huronske vzklike in povsod naokoli so bile zastave z vzhajajočim soncem. Ob Akihitovem govoru je veliko ljudi zajokalo in takrat sem se zavedela, da ljudje resnično računajo na nas. Tako ali drugače,« je dejala princesa.\n\nAkiko je na prestižni univerzi v Oxfordu študirala japonske študije, kot edino študentko iz dežele vzhajajočega sonca pa so jo tako kolegi kot profesorji pogosto in radi spraševali o njeni domovini. Takrat se je odločila, da bo njeno poslanstvo širiti znanje o Japonski, njeni kulturi in tradiciji doma in po svetu.\n\nVso težo vloge vladajoče družine in s tem tudi svojo je začutila leta 2011, ko je med praznovanjem novega leta videla, kako zelo priljubljen je bil med ljudmi takratni cesar Akihito. FOTO: Issei Kato/Reuters\n\nUstanovila je organizacijo, ki pomaga otrokom spoznavati kulturno dediščino, redno organizirajo delavnice, na katerih lahko mladi in tisti nekoliko starejši spoznavajo tradicionalne recepte, umetnost, literaturo in običaje, ki počasi že tonejo v pozabo.",
    "STA: Tečajnica Banke Slovenije": "",
    "STA: Jen v primerjavi z dolarjem na 24-letnem dnu": "Tokio, 1. septembra - Japonska valuta jen je v popoldanskem trgovanju v Evropi v primerjavi z ameriškim dolarjem zdrsnila na novo najnižjo vrednost po letu 1998. Za en dolar je bilo treba odšteti več kot 140 jenov, poroča francoska tiskovna agencija AFP. Dolar medtem pridobiva tudi v primerjavi z evrom.",
    "Vpoklicani ustrelil poveljnika, na fronto naj bi jih pošiljali brez urjenja": "Na peti dan mobilizacije v Rusiji in predzadnji dan referenduma v štirih vzhodnih ukrajinskih regijah so v vojaške baze začeli prihajati vpoklicani moški. Eden izmed njih je domnevno zaradi napak pri mobilizaciji ustrelil vojaškega poveljnika v regiji Irkutsk v Sibiriji. Mobilizirance naj bi brez urjenja pošiljali na fronto. Prav tako o mrtvih poročajo s protestov. Vrstijo se odzivi na grožnje Vladimirja Putina glede jedrskega orožja, medtem naj bi se ruski predsednik srečal z Aleksandrom Lukašenkom. V Rusiji se govori o zapiranju mej. Zelenski je sporočil, da so v Izjumu odkrili dve novi množični grobišči, spopadi na vzhodu in jugu države se nadaljujejo.\n\nicon-expand Zaenkrat je bilo vpoklicanih nekaj deset tisoč vojakov, poroča Guardian. FOTO: AP\n\nNezadovoljstvo z načinom mobilizacije se je pokazalo tudi v eni izmed vojaških baz v sibirski regiji Irkutsk. 25-letni vpoklicani moški, ki se ne želi bojevati v vojni, je ustrelil lokalnega vojaškega poveljnika, domnevno so odjeknili trije streli. \"Nihče ne bo šel nikamor,\" je rekel moški nekaj trenutkov, preden je začel streljati, je povedala priča za tiskovno hišo Baikal People. Strelec naj bi bil \"ogorčen nad načinom delne mobilizacije, kjer so na fronto vpoklicali tudi tiste, ki ne izpolnjujejo kriterijev,\" je lokalnim medijem nato sporočila njegova mati. Pred streljanjem naj bi poveljnik novo vpoklicane vojake pozdravljal na fronti in jih spodbujal k bojevanju, poroča Guardian. Zanesljivih podatkov o tem, ali je poveljnik napad preživel, ni, videoposnetki napada, ki so zaokrožili po spletu, pa prikazujejo, kako vojaki iz stavbe na nosilih prenašajo pokritega nepremičnega poveljnika. 25-letnika so pridržali, guverner regije pa je sporočil, da ga bodo kaznovali.\n\nicon-food-cookie Za ogled vsebine z družbenih omrežij omogoči piškotke družbenih omrežij. Omogoči piškotke\n\nUkrajinski generalni štab trdi, da Moskva na fronto že pošilja mobilizirane vojake, brez, da bi jih prej izurila. Tudi britansko ministrstvo za obrabo predvideva, da bo približno 10.000 moških, ki se je zaenkrat odzvalo na vpoklic, deležnih malo usposabljanja in da bodo ob prihodu na fronto brez kakršnekoli vadbe in kondicije hitro postali utrujeni. \"Pomanjkanje vojaških inštruktorjev in naglica, s katero je Rusija začela mobilizacijo, nakazujeta, da bo veliko vpoklicanih [ruskih] vojakov razporejenih na fronto z minimalnimi ustreznimi pripravami,\" so zapisali. Na napake pri vpoklicu so v nedeljo postali pozorni tudi nekateri Putinovi zavezniki, predsednica ruskega zgornjega doma Valentina Matvienko in predsednik državne dume, spodnjega doma Rusije, Vjačeslav Volodin. Guverner vladimirske regije Avdejev pa je ob napakah pri vpoklicu že v soboto mobilizirane vojake pozval, naj se \"vsak, ki bo pomotoma poklican, vrne domov\". \"Dejansko obstajajo primeri, ko je bil mobilizacijski odlok kršen. V nekaterih regijah si guvernerji dejavno prizadevajo, da bi stanje popravili,\" je novinarjem povedal tiskovni predstavnik Kremlja Dmitrij Peskov. Pri tem je poudaril, da se število primerov nespoštovanja odloka zmanjšuje in hkrati izrazil upanje, da se bodo sedaj vse napake odpravile, mobilizacija pa pospešila. Ob razglasitvi delne mobilizacije 300.000 vojakov je Putin dejal, da bo služenje vojaškega roka veljalo le za tiste z \"ustreznimi veščinami ali vojaškimi izkušnjami\". Moški še vedno bežijo iz države Nadaljuje se tudi bežanje tistih, ki se ne želijo boriti na fronti. Britanski mediji poročajo, da državo zapuščajo predvsem moški, na mejnih prehodih so daljše kolone. Od srede se je iz Rusije v Mongolijo prek mejnega prehoda Altanbulag prepeljalo več kot 3.000 Rusov. Nekdanji krimski senator (od priključitve leta 2014) Sergej Cekov je pozval k zaprtju ruskih mej za \"vojaško sposobne\", poroča RIA. Agencija še navaja, da je oblasti pozval, naj (sicer že zvišano) kazen za izogibanje vojaškemu pozivu dvignejo na 50.000 rubljev (približno 880 evrov). Rusija naj bi po poročanju medijev zaprla mejo v regiji Rostov ob in prebivalce pozvala, naj se zglasijo na vpoklicu. Ruske oblasti so sicer uradno zatrdile, da ni bilo sprejetih nobenih odločitev glede zaprtja ruskih meja in uvedbi vojnega stanja v nekaterih obmejnih regijah. Protesti se sprevračajo v večje izgrede Kritike še vedno glasno izražajo tudi v več kot 30 ruskih mestih, kjer se že peti dan zapored odvijajo demonstracije. Pridržali naj bi že več kot 2000 protestnikov, člani humanitarnih organizacij pa poročajo o zelo grobem ravnanju s protestniki, piše BBC. Policisti in vojaki so se nad demonstrante spravili tudi s pestmi, paralizatorji in pendreki. Kot smo že poročali, protestniki tudi blokirajo ceste, s čimer ovirajo mobilizacijo. Iz republike Dagestan na Kavkazu je včeraj med protesti prišlo do opozorilnih strelov, po najnovejših informacijah so se sprevrgli v večje nemire v katerih so aretirali več kot 100 ljudi.\n\nicon-expand FOTO: Profimedia icon-chevron-left icon-chevron-right\n\nPo mnenju opazovalcev je Dagestan, kjer prevladuje muslimansko prebivalstvo, ena od ruskih regij, iz katere so oblasti vpoklicale še posebej veliko moških. Tudi na splošno so aktivisti mnenja, da je mobilizacija še posebej prizadela pripadnike etničnih manjšin. Po poročanju britanskih medijev je v vojni z Ukrajino umrlo 301 vojakov iz Dagestanske regije, kar je 10-krat več kot v Moskvi.\n\nSrečanje Putina in Lukašenka: \"Naj bežijo\" Beloruski mediji poročajo , da se je Vladimir Putin sestal z beloruskim predsednikom Aleksandrom Lukašenkom. Med drugim je pogovor tekel tudi o mobilizaciji in nezadovoljstvu z njo, poroča Guardian. Beloruski predsednik je ob tem Putinu svetoval, naj tistim, ki bežijo iz države, to pusti. \"Še prosili bodo, da pridejo nazaj, takrat se boš lahko odločil, kaj boš storil z njimi,\" mu je dejal. Več informacij sledi.\n\nicon-expand Aleksander Lukašenko FOTO: AP\n\nRusija sporočila delno udeležbo in legitimnost referenduma Medtem se v štirih vzhodnih ukrajinskih regijah, ki so delno pod rusko oblastjo, odvija predzadnji dan zbiranja referendumskih podpisov o priključitvi k Rusiji. Po tem, ko so čez vikend iz Ukrajine prihajale novice, da uradnike, ki po hišah zbirajo podpise, spremljajo tudi vojaki, so nekateri ruski politiki že prepričani, da bodo regije prešle pod njihov nadzor. Eden izmed voditeljev ruske administracije v regiji Herson Kiril Stremusov je namreč dejal, da pričakuje, da bo hersonška regija ob prvi priložnosti postala del Ruske federacije, je zapisala ruska agencija RIA. \"Moje osebno mnenje je, da se bo to zgodilo zelo kmalu, prej ko bo regija poslala polnopravni subjekt, prej bomo lahko vzpostavili mirno življenje,\" je še dodal. Ruska tiskovna agencija RIA pa je še pred iztekom glasovanja objavila prve podatke o volilni udeležbi na referendumih v okupiranih Donecku, Lugansku, Zaporožju in Hersonu. Številke kažejo, da je bila udeležba zadostna, ruske oblasti so zato referendum razglasile za legitimne. V Donecku naj bi bila volilna udeležba 77-odstotna, v Hersonu pa 49-odstotna.\n\nicon-expand Referendum v Ukrajini FOTO: AP\n\nVolodimir Zelenski je Ukrajincem obljubil, da bo državo osvobodili kljub ruskim referendumom. Zahod (z njim tudi Srbija) je sicer že povedal, da rezultatov ne bo priznal. Kritike nad referendumov prihajajo tudi iz Zaporožja, državno jedrsko podjetje, ki upravlja s tamkajšnjo jedrsko elektrarno, je namreč na Telegramu zapisalo, da so se med njih pomešali pripadniki proruskih sil ter namesto njih izpolnili glasovnice. \"Pretvarjali so se, da so člani osebja. Ob koncu izmene so se pomešali med zaposlene, ki so odhajali. Med potjo do avtobusa, kjer je potekalo glasovanje, so z vzkliki izražali podporo Rusiji, glasovali, nato pa odšli,\" je zapisal Energoatom. Medtem ko se podpisi še danes zbirajo od vrat do vrat in na začasnih voliščih, bo v torek mogoče glasovati le na uradnih voliščih. Japonska prepovedala dobavo jedrskega orožja Rusiji Nadaljujejo se tudi pogovori o tem, kakšna bo naslednja poteza ruskega predsednika. Putin je namreč prejšnji teden v nagovoru z napovedjo o mobilizaciji zagrozil tudi z uporabo jedrskega orožja. ZDA so Rusijo v primeru, da bo ta orožje res uporabila, zasebno posvarile pred katastrofalnimi posledicami. Japonska je zaradi njegovih napovedi resno zaskrbljena, poroča AP. V ponedeljek je zato najvišji vladni predstavnik napovedal dodatno prepoved izvoza kemičnega orožja v Rusijo, z današnjim dnem so prepovedali izvoz kemičnega orožja za 21 ruskih organizacij, vključno z znanstvenimi laboratoriji. \"Kot edina država na svetu, ki je utrpela jedrske napade, odločno zagovarjamo, da se grožnja ali uporaba jedrskega orožja s strani Rusije nikoli ne sme zgoditi,\" je na redni tiskovni konferenci povedal Hirokazu Matsuno. Ob tem je omenil tudi komentar ameriškega svetovalca za nacionalno varnost Jakea Sullivana, ki je v nedeljo v primeru, da bo Rusija v napadih uporabila jedrsko orožje, napovedal odločno ukrepanje. Sullivan je za ameriški CBS ob tem razložil: \"Kremlju smo neposredno, zasebno in na zelo visoki ravni sporočili, da bo vsaka uporaba jedrskega orožja imela katastrofalne posledice za Rusijo, da se bodo ZDA in zavezniki odločno odzvali, in mi smo jasno in natančno povedali, kaj bo to pomenilo.\" Matsuno morebitne uporabe jedrskega orožja s strani ZDA proti Rusiji ni želel komentirati. Zelenski: Odkrili novi masovni grobišči, Ukrajina prejela ameriške rakete V nočnem nagovoru je ukrajinski predsednik Volodimir Zelenski trdil, da so njihove sile v Izjumu odkrile še dve masovni grobišči z več sto trupli. Prejšnji teden so ukrajinske oblasti v istem mestu končale z izkopom trupel 436 ljudi v množičnem grobišču. Regionalni guverner je dejal, da je večina od njih umrla nasilno in obstajajo predhodni znaki, da je bilo 30 od njih mučenih.\n\nZelenski je še povedal, da je Ukrajina od ZDA prejela rakete protizračne obrambe Nasams. Zelenski je tudi dejal, da je ruski vojaški vpoklic tiho priznanje, da se njena vojska ni sposobna boriti. Prepričan je, da bo Kijev premagal ruske sile ter znova prevzel nadzor nad južnim Hersonom in vzhodnim Donbasom. \"Vsak morilec in mučitelj bo priveden pred sodišče,\" je tudi napovedal. Na vzhodu se spopadi ne umirjajo Medtem na vzhodu in jugu države še vedno prihaja do spopadov. Tiskovna agencija Tass je ob tem poročala, da so morali volišče v okupiranem Lugansku zaradi ruskega obstreljevanja prestaviti.\n\nicon-expand Uničena Odesa. FOTO: AP"
}