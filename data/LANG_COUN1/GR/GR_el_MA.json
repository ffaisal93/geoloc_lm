{
    "Μαρόκο: Αγανάκτηση έχει προκαλέσει ο θάνατος μίας έφηβης που υποβλήθηκε σε παράνομη άμβλωση": "Μία έφηβη στο Μαρόκο πέθανε αφού υποβλήθηκε σε παράνομη άμβλωση σε ένα χωριό, μετέδωσαν χθες Τετάρτη τα τοπικά μέσα ενημέρωσης, ένα περιστατικό που προκάλεσε την αγανάκτηση φεμινιστικών μη κυβερνητικών οργανώσεων.\n\nΤο κορίτσι, ηλικίας 14 ετών, τάφηκε την Τρίτη το βράδυ στο χωριό Μπούμια, στην επαρχία Μιντέλτ στο νοτιοδυτικό Μαρόκο, σύμφωνα με βίντεο που μετέδωσε το δίκτυο Chouf TV.\n\n«Η άμβλωση έγινε στο σπίτι ενός νεαρού που εκμεταλλευόταν σεξουαλικά το θύμα», επεσήμανε την Τρίτη σε ανακοίνωσή της η ένωση φεμινιστικών οργανώσεων του Μαρόκου «Άνοιξη της αξιοπρέπειας».\n\nΜετά το τραγικό περιστατικό, η αστυνομία συνέλαβε «τη μητέρα του θύματος, μία νοσηλεύτρια και τον ιδιοκτήτη του σπιτιού όπου έγινε η παράνομη άμβλωση», σύμφωνα με το κρατικό τηλεοπτικό δίκτυο 2Μ.\n\nΈνας τέταρτος ύποπτος συνελήφθη αργότερα με την κατηγορία ότι «παρείχε βοήθεια στη διάρκεια της άμβλωσης», σύμφωνα με την ίδια πηγή, η οποία πρόσθεσε ότι συνεχίζεται η έρευνα της εισαγγελίας.\n\n«Η τραγωδία αυτή είναι συνέπεια της συσσώρευσης της βίας που υφίστανται οι γυναίκες», κατήγγειλε η ακτιβίστρια Μπέτι Λάχγκαρ.\n\nΗ άμβλωση τιμωρείται με έξι μήνες έως και πέντε χρόνια φυλάκιση το Μαρόκο. Βάσει του ποινικού κώδικα τιμωρείται τόσο η γυναίκα που υποβάλλεται σε άμβλωση (με ποινή που κυμαίνεται από έξι μήνες έως δύο χρόνια φυλάκιση) τόσο και όσοι κάνουν την επέμβαση (με ένα έως πέντε χρόνια φυλάκιση).\n\nΣτο Μαρόκο ξεκίνησε το 2015 μια συζήτηση για «την αναγκαιότητα» να αλλάξει η νομοθεσία μπροστά στη μάστιγα των εκατοντάδων παράνομων αμβλώσεων που γίνονται καθημερινά, συχνά σε άθλιες συνθήκες υγιεινής.\n\nΕπίσημη επιτροπή είχε προτείνει τότε η άμβλωση να επιτρέπεται σε «κάποιες περιπτώσεις ανωτέρας βίας», κυρίως σε περιπτώσεις βιασμού ή σοβαρών δυσμορφιών του εμβρύου.\n\nΩστόσο ακόμη δεν έχει αλλάξει η νομοθεσία του Μαρόκου.\n\nΠηγή: ΑΠΕ-ΜΠΕ",
    "Μαρόκο: Επενδύσεις στην αμφισβητούμενη περιοχή της Δυτικής Σαχάρας": "Το Μαρόκο επιδιώκει να προσελκύσει επενδυτές για ένα γεωργικό έργο αξίας 213 εκατομμυρίων δολαρίων στην αμφισβητούμενη περιοχή της Δυτικής Σαχάρας.\n\nThe Press Project\n\n\n\n\n\nΌπως μεταδίδει το Middle East Monitor, σύμφωνα με διαγωνισμό που προκήρυξε το υπουργείο Γεωργίας του Μαρόκου την Παρασκευή, στόχος του έργου είναι η μετατροπή 52 τετραγωνικών χιλιομέτρων αχρησιμοποίητης γης κοντά στην πόλη Ντάχλα σε φάρμες για φρούτα, λαχανικά και ζωοτροφές.\n\nΤο κράτος θα χρηματοδοτήσει το 77% του έργου ως μέρος ενός αναπτυξιακού σχεδίου 7 δισεκατομμυρίων δολαρίων που ξεκίνησε το Μαρόκο το 2015 για την ανάπτυξη υποδομών στην περιοχή της Δυτικής Σαχάρας, συμπεριλαμβανομένης της κατασκευής ενός λιμανιού στην Ντάχλα, κόστους ενός δισεκατομμυρίου δολαρίων.\n\nΤο Μαρόκο θεωρεί τη Δυτική Σαχάρα μέρος της επικράτειάς του, ενώ το Μέτωπο Polisario, που υποστηρίζεται από την Αλγερία, επιδιώκει να επιτύχει την ανεξαρτησία της περιοχής.\n\nΠέρυσι, εγκρίθηκε μια εγκατάσταση μονάδας αφαλάτωσης με αιολική ενέργεια ως μέρος μιας ευρύτερης σειράς έργων που στοχεύουν στην αντιμετώπιση της έλλειψης νερού που πλήττει τη γεωργική παραγωγή του Μαρόκου.",
    "ΜΑΡΟΚΟ ΕΝΑΝΤΙΟΝ ΧΙΛΗ": "Ανάλυση - Προγνωστικά\n\n*Φιλικό παιχνίδι, θα διεξαχθεί στην Ταραγόνα της Ισπανίας.\n\nΜΑΡΟΚΟ ΑΝΑΛΥΣΗ\n\nΠροηγούμενο ματς: Εκτός έδρας επικράτηση 2-0 επί της Λιβερίας για τα προκριματικά του Κυπέλλου Εθνών Αφρικής τον Ιούνιο.\n\nΤο Μαρόκο κατάφερε να πάρει την πρόκριση για τα τελικά του Παγκοσμίου Κυπέλλου και θα βρεθεί στο Κατάρ το Νοέμβριο. Αντιμετώπισε στα μπαράζ τη Λαϊκή Δημοκρατία του Κονγκό και με εύκολη επικράτηση στο δεύτερο ματς με σκορ 4-1, πανηγύρισε την πρόκριση, σε συνδυασμό και με το 1-1 στο πρώτο παιχνίδι εκτός έδρας. Μέσα στον Ιούνιο, η ομάδα του Βαχίντ Χαλίλχοτζιτς έπαιξε φιλικό παιχνίδι εναντίον των ΗΠΑ (3-0) έχασε εύκολα σχετικά και προβλημάτισε τον Βόσνιο τεχνικό.\n\nΑκολούθησαν δύο ματς για τα προκριματικά του Κυπέλλου Εθνών Αφρικής κόντρα σε Νότια Αφρική και Λιβερία, τα κέρδισε αμφότερα χωρίς να δεχτεί γκολ! Στο πρόσφατο Κύπελλο Εθνών Αφρικής έφτασε ως τα προημιτελικά, όπου αποκλείστηκε από την Αίγυπτο στην παράταση (2-1). Στο Μουντιάλ του Κατάρ έχει κληρωθεί σε όμιλο με Κροατία, Βέλγιο και Καναδά. Αρκετές «παλιοσειρές» στις κλήσεις για τα φιλικά με Χιλή και Παραγουάη, όπως οι Μπόνο, Σαΐς, Χακίμι, Μπελχαντά, Άμραμπατ, Εν-Νεσίρι, Μπουφάλ και Ζιγιές.\n\nΜΑΡΟΚΟ ΣΤΑΤΙΣΤΙΚΑ\n\n*Under 2.5 τα 11 τελευταία παιχνίδια της.\n\n*NG τα 6/7 τελευταία παιχνίδια της.\n\n21+ |Αρμόδιος Ρυθμιστής ΕΕΕΠ | Κίνδυνος εθισμού & απώλειας περιουσίας | Γραμμή βοήθειας ΚΕΘΕΑ: 210 9237777 | Παίξε Υπεύθυνα\n\nΧΙΛΗ ΑΝΑΛΥΣΗ\n\nΠροηγούμενο ματς: Φιλική ισοπαλία 0-0 κόντρα στην Γκάνα τον Ιούνιο, ηττήθηκε στα πέναλτι.\n\nΔε θα δώσει το «παρών» στο Μουντιάλ του Κατάρ η Χιλή, για δεύτερη σερί διοργάνωση, αφού δεν κατάφερε να πάρει το εισιτήριο ούτε για το Μουντιάλ του 2018. Είχε δύο σερί συμμετοχές το 2010 και το 2014, σε αμφότερες έφτασε μέχρι τους «16». Τερμάτισε στην 7η θέση των προκριματικών του Παγκοσμίου Κυπέλλου 2022 στη ζώνη Νότιας Αμερικής, στο -5 από το 5ο Περού και στο -7 από τον 4ο Ισημερινό.\n\nΟ Μαρτίν Λασάρτε πλήρωσε το μάρμαρο για την κάκιστη πορεία των “κόκκινων”, αποτέλεσε παρελθόν την 1η Απριλίου κι αντικαταστάθηκε στα τέλη Μαΐου από τον Εντουάρντο Μπερίτσο. Ο τελευταίος έκανε ντεμπούτο στα φιλικά του Ιουνίου κόντρα σε Κορέα (ήττα 0-2), Τυνησία (ήττα 0-2) και Γκάνα (0-0, ήττα στα πέναλτι) και προβληματίστηκε απ’ την εικόνα της Χιλής. Στην αποστολή για τα φιλικά με Μαρόκο και Κατάρ οι έμπειροι Αλέξις Σάντσες, Βιδάλ, Αρανγκίς, Πούλγαρ, Μεδέλ, Μένα, Μαριπάν και Πάουλο Ντίας, ωστόσο έμειναν εκτός αρκετοί παίκτες και επιχειρείται σε κάποιο βαθμό μια «ανανέωση». Νέα πρόσωπα οι Κάμπος (τερματοφύλακας) και Γ. Αλαρκόν (μέσος).\n\nΧΙΛΗ ΣΤΑΤΙΣΤΙΚΑ\n\n*Δεν σκόραρε στα πέντε τελευταία παιχνίδια της.\n\n*Under 2.5 στα τέσσερα τελευταία παιχνίδια της.\n\nΗ κορυφαία εταιρία στοιχημάτων στον πλανήτη ΕΓΓΡΑΦΗ\n\n21+ Αρμόδιος Ρυθμιστής ΕΕΕΠ, Κίνδυνος εθισμού και απώλειας περιουσίας, Γραμμή βοήθειας ΚΕΘΕΑ: 210‍9237777, Παίξτε Υπεύθυνα",
    "Μαρόκο: Διαδήλωση με αίτημα να τερματιστεί η εξομάλυνση των σχέσεων με το Ισραήλ": "Tουλάχιστον εκατό άνθρωποι φώναξαν συνθήματα εναντίον της προσέγγισης του Μαρόκου με το Ισραήλ, επικρίνοντας τον πρεσβευτή του εβραϊκού κράτους, τον Νταβίντ Γκοβρίν, καθώς και τον μαροκινό υπουργό Εξωτερικών, τον Νάσερ Μπουρίτα.\n\nΔεκάδες διαδηλωτές υπέρ της Παλαιστίνης συγκεντρώθηκαν χθες Παρασκευή μπροστά στο κοινοβούλιο του Μαρόκου για να αξιώσουν να τερματιστεί η εξομάλυνση των σχέσεων του βασιλείου με το Ισραήλ, αφού το εβραϊκό κράτος ανακάλεσε τον πρεσβευτή του στη Ραμπάτ στο πλαίσιο έρευνας που διενεργείται, διαπίστωσαν ανταποκριτές του Γαλλικού Πρακτορείου. Tουλάχιστον εκατό άνθρωποι φώναξαν συνθήματα εναντίον της προσέγγισης του Μαρόκου με το Ισραήλ, επικρίνοντας τον πρεσβευτή του εβραϊκού κράτους, τον Νταβίντ Γκοβρίν, καθώς και τον μαροκινό υπουργό Εξωτερικών, τον Νάσερ Μπουρίτα. Ο δημόσιος ισραηλινός ραδιοφωνικός σταθμός Καν ανέφερε τη Δευτέρα ότι αντιπροσωπεία του υπουργείου Εξωτερικών θα σταλεί στη Ραμπάτ μετά τις καταγγελίες ιδίως για σεξουαλική παρενόχληση γυναικών από τον κ. Γκοβρίν. Ισραηλινή διπλωματική πηγή επιβεβαίωσε στο Γαλλικό Πρακτορείο ότι ο κ. Γκοβρίν ανακλήθηκε για τη διάρκεια της έρευνας, χωρίς να διευκρινίσει τη φύση της. Σύμφωνα με ισραηλινά μέσα ενημέρωσης, ο διπλωμάτης κατηγορείται για εκμετάλλευση μαροκινών γυναικών, σεξουαλική παρενόχληση και προσβολή της δημοσίας αιδούς.\n\n«Ήρθαμε μπροστά στο κοινοβούλιο για να διαμαρτυρηθούμε εναντίον των αποκρουστικών πράξεων» που αποδίδονται στον ισραηλινό πρεσβευτή, δήλωσε ο Αμίν Αμπντελχαμίντ, ακτιβιστής που υποστηρίζει την παλαιστινιακή υπόθεση κι εναντιώνεται στην εξομάλυνση των σχέσεων του Μαρόκου και του Ισραήλ. «Η αξιοπρέπεια του Μαρόκου δεν πωλείται, η εξομάλυνση πρέπει να τερματιστεί», πρόσθεσε. Οι διαδηλωτές έκαψαν ισραηλινή σημαία λίγο πριν από το τέλος της κινητοποίησης. Το Ραμπάτ είχε διακόψει τις σχέσεις με το Ισραήλ το 2000, μετά το ξέσπασμα της δεύτερης παλαιστινιακής Ιντιφάντα («εξέγερσης»), όμως, το 2020, το Μαρόκο και κατόπιν τα Ηνωμένα Αραβικά Εμιράτα και το Μπαχρέιν αποκατέστησαν επίσημα τους δεσμούς με το εβραϊκό κράτος. Η συμφωνία υποστηρίχθηκε από τις ΗΠΑ και η τότε κυβέρνηση στην Ουάσινγκτον σε αντάλλαγμα αναγνώρισε τη μαροκινή κυριαρχία στη διεκδικούμενη περιοχή της Δυτικής Σαχάρας. Ο κ. Γκοβρίν, 59 ετών, βρισκόταν στο πόστο του πρεσβευτή του Ισραήλ στο Κάιρο προτού ονομαστεί πρεσβευτής στη Ραμπάτ την περασμένη χρονιά. Όταν επικοινώνησε μαζί του το Γαλλικό Πρακτορείο αυτή την εβδομάδα, το ισραηλινό ΥΠΕΞ δεν θέλησε να κάνει κανένα σχόλιο για την έρευνα. Υπάρχουν επίσης κατηγορίες για κατάχρηση κεφαλαίων και περί εξαφάνισης δώρου του μαροκινού μονάρχη για τον εορτασμό της ημέρας της ανεξαρτησίας του Ισραήλ. Ο κ. Γκοβρίν βρίσκεται στο Ισραήλ όπου συμμετέχει στη διαδικασία της έρευνας, ανέφερε ισραηλινή διπλωματική πηγή. Οι αρχές του Μαρόκου δεν έχουν κάνει κανένα σχόλιο για την υπόθεση.",
    "Καζαμπλάνκα: Πάνω από τρεις τόνους κάνναβης κατέσχεσε η Αστυνομία του Μαρόκο": "Πάνω από τρεις τόνους κάνναβης στοχευμένοι για διεθνή διακίνηση κατέσχεσε η αστυνομία του Μαρόκο σε επιχείρησή της στην Καζαμπλάνκα, το βράδυ της Κυριακής.\n\nΟ ύποπτος τέθηκε υπό κράτηση για να εξακριβωθούν οι συνθήκες της υπόθεσης καθώς και να εντοπιστούν πιθανοί συνεργοί του.\n\nΗ αστυνομία κατέσχεσε επίσης μια παρτίδα φυσίγγια κυνηγετικού όπλου καθώς και μια ποσότητα κοκαΐνης.",
    "Μια influencer ζαχαροπλάστης στη Σουηδία με καταγωγή από Αίγυπτο και Μαρόκο (pic)": "Ένα τραγανό κέικ βατόμουρου με νόστιμη σφιχτή επιφάνεια από πλιγούρι και ζάχαρη… Το βίντεο της Καμίλα Χαμίντ έχει προβληθεί πάνω από ένα εκατομμύριο φορές. Η 30χρονη βγάζει τα προς το ζην με συνταγές για κέικ, μπισκότα και παγωτά και είναι διάσημη στη Σουηδία.\n\nΠαρ’ όλα αυτά, η influencer με το αρχαιοπρεπές σουηδικό όνομα Καμίλα νιώθει εδώ και καιρό ότι δεν ανήκει σ’ αυτή την κοινωνία.\n\n«Το να με λένε Καμίλα, να μεγαλώνω με γονείς από χώρες της Βόρειας Αφρικής στη Στοκχόλμη με δυσκολεύει να βρω την ταυτότητά μου. Όσο δεν ανοίγω το στόμα μου και δεν τους λέω το όνομά μου, οι περισσότεροι νομίζουν ότι γεννήθηκα σε άλλη χώρα ή οι άνθρωποι πιστεύουν ότι ασπάσθηκα το Ισλάμ αργότερα στη ζωή μου. Στη Σουηδία λένε πως είμαι μετανάστρια δεύτερης γενιάς, στο Μαρόκο με φωνάζουν ”η Σουηδέζα”».\n\nΦορώντας τα αποφόρια\n\nΗ Καμίλα Χαμίντ ήταν πρόσφατα καλεσμένη στο σουηδικό ραδιόφωνο σε ένα ειδικό πρόγραμμα, όπου οι καλεσμένοι μπορούν να μιλήσουν για την ιστορία τους για μια ώρα και γράφουν μόνοι τους το κείμενο.\n\n«Η μητέρα μου πάντα έλεγε: ‘Οι άνθρωποι έχουν τόσα πολλά χρήματα, πετούν εντελώς καινούργια πράγματα’. Κάθε Κυριακή εμείς – δηλαδή η μητέρα μου, εγώ και τα τρία μικρότερα αδέρφια μου – κατεβαίναμε στο υπόγειο όπου ήταν οι κάδοι με τα σκουπίδια. Πλέναμε καλά τα ρούχα που βρίσκαμε, ήταν μετά σαν καινούργια και κανείς δεν ήξερε που τα βρήκαμε. Το μισούσα αυτό».\n\nΜεγάλωσε με τα αδέρφια της και τη μητέρα της, ο πατέρας της εγκατέλειψε νωρίς την οικογένεια.\n\nΗ Καμίλα έπρεπε να βοηθήσει στο σπίτι.\n\nΚαινούργια ρούχα, διακοπές, όλα αυτά τα ξέρει μόνο από ιστορίες άλλων παιδιών. Πάντα της άρεσε να ψήνει γιατί τα κέικ από το ζαχαροπλαστείο ήταν πολύ ακριβά.\n\nΔιαβάστε τη συνέχεια του κειμένου στην DW\n\nκεντρική φωτό κειμένου: Η Καμίλα Χαμίντ (κέντρο) με τη βασίλισσα Σίλβια, το 2005",
    "ΒΊΝΤΕΟ : Καζαμπλάνκα: Πάνω από τρεις τόνους κάνναβης κατέσχεσε η Αστυνομία του Μαρόκο": "περισσότερα από Κόσμος",
    "Eνεργειακή κρίση: Ο αγωγός Νιγηρία-Μαρόκο «λυτρώνει» την Ευρώπη από το ρωσικό φυσικό αέριο": "Ο αγωγός μήκους 5.600 χιλιομέτρων (3.840 μίλια) κατά μήκος της ακτής της Δυτικής Αφρικής θα παρέχει φυσικό αέριο στην Οικονομική Κοινότητα των Δυτικοαφρικανικών Κρατών των 15 χωρών, η οποία επίσης υπέγραψε τη συμφωνία, και θα επιτρέπει τη μεταφορά καυσίμων στην Ισπανία και την υπόλοιπη Ευρώπη.\n\nκαι τουπέγραψαν μνημόνιο κατανόησης στο Rabat, ανέφερε σε δήλωση η. Ενώ το έργο θα μπορούσε να διαρκέσει δεκαετίες για να ολοκληρωθεί και να κοστίσει δισεκατομμύρια δολάρια εάν προχωρήσει, η τελετή έρχεται με τα ευρωπαϊκά έθνη να διψούν όλο και περισσότερο για νέες πηγές φυσικού αερίου μετά την εισβολή της Ρωσίας στην Ουκρανία.κατά μήκος της ακτής της Δυτικής Αφρικής θα παρέχει φυσικό αέριο στην Οικονομική Κοινότητα των Δυτικοαφρικανικών Κρατών των 15 χωρών, η οποία επίσης υπέγραψε τη συμφωνία, και θα επιτρέπει τη μεταφορά καυσίμων στην Ισπανία και την υπόλοιπη Ευρώπη.Η Νιγηρία διαθέτει τα μεγαλύτερα αποδεδειγμένα αποθέματα φυσικού αερίου της Αφρικής σε περίπου 200 τρισεκατομμύρια κυβικά πόδια, το μεγαλύτερο μέρος των οποίων είναι ανεκμετάλλευτο, καύση ή επανεισαγωγή σε πετρελαιοπηγές.Η κυβέρνηση υποστηρίζει, ότι θέλει να κερδίσει περισσότερα χρήματα, προκειμένου να αντικαταστήσει το αργό ως βασικό εμπόρευμα της χώρας.Εάν ο αγωγός Νιγηρία-Μαρόκο προχωρήσει, θα περάσουν πολλά χρόνια μέχρι να παραδώσει οποιοδήποτε αέριο.Υπογράφοντας μια προηγούμενη συμφωνία το 2018, οι δύο κυβερνήσεις ανέφεραν, ότι το έργο θα μπορούσε να διαρκέσει 25 χρόνια για να ολοκληρωθεί.Προβλέπεται να κοστίσει δισεκατομμύρια δολάρια, αν και δεν είναι σαφές από πού θα προέλθει αυτή η επένδυση.Ο αναπληρωτής υπουργός πετρελαίου της Νιγηρίας δήλωσε τον Ιούνιο ότι η τελική τιμή δεν θα καθοριστεί μέχρι να σχεδιαστεί το έργο.www.bankingnews.gr",
    "Μαρόκο: καταδικάζεται μια μπλόγκερ για μη φονταμενταλιστική ερμηνεία στο Κοράνι": "Αυτή η ανάρτηση είναι επίσης διαθέσιμη σε: Ιταλικα\n\nΜια γυναίκα καταδικάστηκε σε φυλάκιση δύο ετών για ανάρτησή της στα μέσα κοινωνικής δικτύωσης στο Μαρόκο, στην οποία έδωσε μια διαφορετική, πιο ελεύθερη, ερμηνεία σε εδάφια του Κορανίου.\n\nΗ Φάτιμα Καρίμ, 39 ετών, είναι μια θαρραλέα μπλόγκερ που ερμηνεύει το κείμενο του Κορανίου με μια σύγχρονη έννοια και το εκφράζει σε σχέση με την τρέχουσα κοινωνική κατάσταση στη χώρα της.\n\nΗ προσέγγισή της είναι αντι-φονταμενταλιστική, ιδίως σε θέματα που αφορούν το ρόλο της γυναίκας στην κοινωνία. Επισήμανε στο δικατήριο ότι χρησιμοποίησε την ελευθερία της έκφρασης και ότι δεν προσέβαλε τη θρησκευτική πίστη, αλλά δυστυχώς δεν εισακούστηκε.",
    "Αλλαγές στο πρόγραμμα των φιλικών της Νίκης-Στο Μαρόκο Σιαφά και Μιράντα": "Συνεχίζεται η προετοιμασία των «κυανόλευκων»\n\n0 Shares Share Tweet\n\nΜε το φιλικό με αντίπαλο την ΑΕΛ να έχει περάσει πλέον, η Νίκη Βόλου προετοιμάζεται για τις επόμενες προπαρασκευαστικές προετοιμασίες, αρχής γενομένης στις 24/09 με το φιλικό απέναντι στη Λαμία, ενώ αυτό με αντίπαλο τον Μακεδονικό ακυρώθηκε\n\nΌπως έγινε γνωστό η αναμέτρηση απέναντι στη Λαμία θ’ αρχίσει στις 17.30, ενώ εντός της ημέρας ή αύριο Τρίτη οι «κυανόλευκοι» θα γνωρίζουν και το πότε θα διεξαχθούν οι φιλικές αναμετρήσεις απέναντι σε Απόλλωνα Σμύρνης και ΠΑΟΚ Β’.\n\nΤην ίδια στιγμή και ενώ οι παίκτες του Αλέκου Βοσνιάδη έχουν σήμερα ρεπό για να επιστρέψουν αύριο στις προπονήσεις, ήδη το τεχνικό επιτελείο μετράει πάλι απουσίες. Ο Γρομητσάρης για παράδειγμα δέχθηκε ένα χτύπημα στον αστράγαλο κατά τη διάρκεια του φιλικού με την ΑΕΛ, ωστόσο από πλευράς Νίκης δεν εκφράζεται κάποια ανησυχία, με τον παίκτη να επιστρέφει σύντομα στην προετοιμασία.\n\nΑπό την άλλη, οι Χοσέτε Μιράντα και Όσκαρ Σιαφά άρχισαν και πάλι τα… δρομολόγια προς Αφρική, για χάρη της Εθνικής Ισημερινής Γουινέας. Συγκεκριμένα έχουν ταξιδέψει για το Μαρόκο, όπου στις 24 και στις 27 Σεπτεμβρίου η εθνική ομάδα της χώρας τους θα δώσει δύο φιλικά με Τόγκο και Ρουάντα αντίστοιχα, στην πόλη της Καζαμπλάνκας.",
    "Άμραμπατ: Ο Ομοσπονδιακός τεχνικός του Μαρόκο τον κάλεσε στην προεπιλογή για το Μουντιάλ του Κατάρ": "Σύμφωνα με δημοσίευμα στο Μαρόκο ο εξτρέμ της ΑΕΚ, Νορντίν Άμραμπατ, βρίσκεται στην προεπιλογή του Ομοσπονδιακός τεχνικού, Ουαλίντ Ρεγράγκι και έχει πιθανότητες να κερδίσει τη θέση του στο Μουντιάλ του Κατάρ.\n\nΟ Νόρντιν Άμραμπατ μετά από τρία χρόνια είναι έτοιμος να διεκδικήσει θέση στην εθνική ομάδα του Μαρόκο και μάλιστα στην αποστολή για το Παγκόσμιο Κύπελλο του Κατάρ! Ο 35χρονος εξτρέμ το προηγούμενο καλοκαίρι που επέστρεψε στην Ευρώπη για λογαριασμό της ΑΕΚ είχε ως στόχο να πάει στο πρόσφατα Copa Africa, χωρίς εν τέλει να κληθεί, όμως έχει ελπίδες να βρεθεί τον Νοέμβριο στο Μουντιάλ.\n\nΣύμφωνα με δημοσίευμα του «rue20.com» ο Ομοσπονδιακός τεχνικός του Μαρόκο, Ουαλίντ Ρεγράγκι, έχει τον πολύπειρο ακραίο επιθετικό στην προεπιλογή των 50 παικτών που θα ταξιδέψουν στο Σαλέ για το πρώτο στάδιο προετοιμασίας και από εκεί οι 30 θα πετάξουν στην Ισπανία για το βασικό στάδιο. Όπως επισημαίνουν οι Μαροκινοί ο εκλέκτορας της εθνικής τους ομάδας έχει κάνει εκπλήξεις στις επιλογές του και μεταξύ αυτών είναι οι κλήσεις του Νόρντιν Άμραμπατ, του μεσοεπιθετικού της Τσέλσι, Χακίμ Ζίγιεχ και άλλων έμπειρων ποδοσαιριστών που αναμενόταν να μείνουν εκτός.\n\nΟ Άμραμπατ μετράει 64 συμμετοχές με την εθνική του ομάδα, με την οποία έχει σκοράρει επτά φορές και είχε κάνει εξαιρετικές εμφανίσεις στα τρία παιχνίδια της φάσης των ομίλων του Μουντιάλ του Κατάρ κόντρα σε Ιράν, Πορτογαλία και Ισπανία. Τελευταία παρουσία του εξτρέμ της ΑΕΚ με το Μαρόκο ήταν τον Νοέμβριο του 2019.",
    "Η απίθανη ιστορία της Κάμερον Ντίαζ: «Νομίζω ότι ήμουν βαποράκι που μετέφερε ναρκωτικά στο Μαρόκο»": "Η διάσημη ηθοποιός Κάμερον Ντίαζ μοιράστηκε πριν λίγο καιρό μία αλλόκοτη στιγμή της ζωής της. Ισχυρίστηκε ότι μπορεί να έχει διακινήσει άθελά της ναρκωτικά, καθώς κάποια στιγμή στα νιάτα της έκανε μια χάρη που έμοιαζε πολύ με αυτή ενός τύπου που μεταφέρει ναρκωτικές ουσίες.\n\nΌλα αυτά συνέβησαν όταν ήταν περίπου 20 ετών και προσπαθούσε να ξεκινήσει την καριέρα της ως μοντέλο στο Παρίσι της Γαλλίας.\n\nΗ Κάμερον Ντίαζ δήλωσε στο Second Life podcast ότι ανυπομονούσε να δει τον κόσμο και σχεδίαζε να κάνει οικονομίες για να αγοράσει ένα διαμέρισμα στο Παρίσι, αφού πριν φτάσει στην Ευρώπη, είχε βγάλει κάποια χρήματα ως μοντέλο για καταλόγους στην πατρίδα της, την Καλιφόρνια.\n\n«I think I was a mule carrying drugs to Morocco — I swear to God.» (via @toofab) https://t.co/DDGde41c52 — TMZ (@TMZ) July 10, 2022\n\nΩστόσο, ενώ νοίκιαζε ένα μικρό διαμέρισμα στη γαλλική πρωτεύουσα, όπου δυστυχώς δεν κατάφερε να βρει καμία δουλειά πάνω στο επάγγελμά της, αφιερώθηκε σε αυτό που υποψιάζεται τελικά ότι ήταν καλυμμένη μεταφορά ναρκωτικών.\n\nΠώς και πού θα μετέφερε τα ναρκωτικά; Πώς ξεκίνησε αυτή η ιστορία; Τι συνέβη;\n\nΑφού πέρασε ένα διάστημα στο Παρίσι, η μόνη επιλογή που της παρουσιάστηκε ήταν αυτό που αναγνώρισε στη συνέχεια ως «βαποράκι», ωστόσο, εκείνη τη στιγμή που της προσφέρθηκε δεν ήξερε τι έκανε.\n\n«Ήμουν εκεί για έναν ολόκληρο χρόνο και δεν δούλεψα ούτε μια μέρα. Πήρα μια δουλειά, αλλά πραγματικά πιστεύω ότι ήμουν τελικά βαποράκι που μετέφερε ναρκωτικά στο Μαρόκο, το ορκίζομαι στο Θεό», δήλωσε η Κάμερον Ντίαζ. «Ήταν πριν από την TSA (Transportation Security Administration) ή κάτι τέτοιο και βρισκόμασταν περίπου στις αρχές της δεκαετίας του ’90. Μου έδωσαν μια βαλίτσα που ήταν κλειδωμένη και είχε μέσα τις “μεταμφιέσεις” μου».\n\nΑυτή η ιστορία είχε μια κατάληξη με κάποια προβλήματα, καθώς κατά την άφιξή της στο Μαρόκο, οι αρχές τη ρώτησαν αν μπορούσαν να ελέγξουν αυτή τη βαλίτσα και καλύτερα να τους διαβεβαιώσει ότι δεν ήταν δική της.\n\n«Όλες οι ιδέες στο κεφάλι μου στριφογύριζαν ξαφνικά, «τι στο διάολο είναι μέσα σε αυτή τη βαλίτσα;». Είμαι ένα κορίτσι με ξανθά μαλλιά και γαλανά μάτια, στο Μαρόκο, είναι η δεκαετία του ’90, φοράω σκισμένο τζιν, μπότες με τακούνια πλατφόρμες και τα μαλλιά μου είναι ανάκατα -αυτό είναι πραγματικά ανασφαλές», εξομολογήθηκε η Ντίαζ.\n\n«Αυτή ήταν η μόνη δουλειά που βρήκα στο Παρίσι», πρόσθεσε γελώντας και δείχνοντας κάποια λύπη για την απόφασή της αυτή που θα μπορούσε να την είχε βάλει σε τεράστιο κίνδυνο.\n\nΕυτυχώς η τύχη της άλλαξε αργότερα, καθώς βρήκε έναν ρόλο απέναντι στον Τζιμ Κάρεϊ στην θρυλική ταινία «The Mask» του 1994 και σύντομα έγινε διεθνής σταρ.\n\nΗ Κάμερον Ντίαζ γεννήθηκε στις 30 Αυγούστου του 1972.\n\n*Με στοιχεία από marca.com",
    "To τούνελ στον βυθό της Μεσογείου που θα ενώσει Ευρώπη με Αφρική": "42 χιλιόμετρα οδικού και σιδηροδρομικού δικτύου πρόκειται να δημιουργηθούν στον βυθό της Μεσογείου συνδέοντας την Ευρώπη με την Αφρική.\n\nΖωντανό παραμένει το μεγαλεπήβολο σχέδιο της οδικής και σιδηροδρομικής σύνδεσης Ευρώπης και Αφρικής. Η ιδέα της δημιουργίας μιας υποθαλάσσιας σήραγγας η οποία θα συνδέει την Ισπανία με το Μαρόκο δεν είναι καινούργια ωστόσο τους τελευταίους μήνες έχει επιστρέψει στην ατζέντα των δύο κρατών, διατηρώντας τις ελπίδες υλοποίησης του έργο ζωντανές.\n\nΗ υποθαλάσσια σήραγγα θα συνδέσει το νοτιότερο άκρο της Ισπανίας και ειδικότερα την πόλη Ταρίφα με την Ταγγέρη στις βόρειες ακτές του Μαρόκου, διασχίζοντας το περίφημο στενό του Γιβραλτάρ.\n\nΤα πρώτα σχέδια για τη δημιουργία της υποθαλάσσιας σήραγγας κατατέθηκαν στις αρχές τις δεκαετίας του 1980, όταν και συστάθηκε μια κοινή επιτροπή, οι οποία θα επέβλεπε το έργο των κατασκευαστικών εταιρειών.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΣχεδόν 25 χρόνια μετά και ειδικότερα το 2006, η μελέτη του έργου ανατέθηκε σε μια ελβετική κατασκευαστική εταιρεία και δύο χρόνια αργότερα οι Ελβετοί έφτασαν στην ολοκλήρωση του σχεδιασμού.\n\nΠαρά την κοινή θέληση των δύο κρατών που εμπλέκονται στη δημιουργία της υποθαλάσσιας σήραγγας, η κατασκευή της δεν προχώρησε και το έργο έμεινε για σχεδόν δύο δεκαετίες στα χαρτιά.\n\nΤο αρχικό πλάνο προέβλεπε την κατασκευή μιας σιδηροδρομικής σήραγγας που θα συνδέει την Ευρώπη με την Αφρική. Το μήκος της θα έφτανε τα 42 χιλιόμετρα εκ των οποίων τα 28 θα ήταν κάτω από την επιφάνεια της θάλασσας σε βάθος έως και 475 μέτρα.\n\nΠλέον, το πλάνο προβλέπει και τη δημιουργία οδικής σύνδεσης, η οποία πρόκειται να δημιουργήσει πολλαπλά οφέλη και για τις δύο χώρες. Μάλιστα, στο ίδιο έργο θα ενταχθεί και η κατασκευή και αγωγών μεταφοράς ορυκτών καυσίμων, εξασφαλίζοντας και την ενεργειακή σύνδεση Ισπανίας-Μαρόκου.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΑν και δύσκολα θα μπορούσε να προβλέψει κανείς πότε θα ξεκινήσει ή θα ολοκληρωθεί η κατασκευή της υποθαλάσσιας σήραγγας στο στενό του Γιβραλτάρ, οι περισσότεροι συμφωνούν ότι η έναρξη των εργασιών δεν πρόκειται να πραγματοποιηθεί πριν το 2030.﻿\n\nΔιαβάστε επίσης:﻿",
    "Σε ομάδα του Μαρόκο ο πρώην παίκτης της ΑΕΚ, Νασίμ Χνιντ": "Ο Τυνήσιος πρώην στόπερ της ΑΕΚ, Νασίμ Χνιντ θα συνεχίσει την καριέρα του στην Ολιμπίκ Κουριγκμπά του Μαρόκο .\n\nΟ Νασίμ Χνιντ δεν «έπιασε» στην ΑΕΚ και εδώ και μήνες αναζητούσε τον επόμενο σταθμό στην καριέρα του.\n\nΤελικά, ο Τυνήσιος στόπερ βρήκε ποδοσφαιρική στέγη στο Μαρόκο, καθώς έδωσε τα χέρια με την Ολιμπίκ Κουριγκμπά, υπογράφοντας συμβόλαιο διετούς διάρκειας.",
    "Ένα υποθαλάσσιο καλώδιο μεταφοράς πράσινης ενέργειας μεταξύ Μαρόκου και Ηνωμένου Βασιλείου": "Ένα χωριό στο Torridge της Σκωτίας φιλοδοξεί να γίνει το κέντρο ενός καινοτόμου πράσινου ενεργειακού project, μετά τις σχετικές εγκρίσεις για την κατασκευή ενός εργοστασίου.\n\nΣυγκεκριμένα, το εν λόγω εργοστάσιο στο Hunterston θα κατασκευάσει ένα καλώδιο από 90.000 τόνους χάλυβα, το οποίο θα συνδέει διά θαλάσσης το Μαρόκο με το Ηνωμένο Βασίλειο. Το υποθαλάσσιο καλώδιο, μήκους 3.800 χλμ., θα μεταφέρει 7 GW ηλιακής και 3,5 GW αιολικής ενέργειας από τη Σαχάρα στο Ηνωμένο Βασίλειο, ενώ θα διαπερνά την Πορτογαλία, την Ισπανία και τη Γαλλία. Το project, αξίας 17 δισ. λίρες, θα καλύπτει τις ανάγκες ηλεκτροδότησης 7 εκατ. σπιτιών στο Ηνωμένο Βασίλειο έως το 2030.\n\nΗ κατασκευή του εργοστασίου αναμένεται να ξεκινήσει το επόμενο έτος.",
    "Η έλλειψη αγροτικών προϊόντων απειλεί την Ευρώπη τον χειμώνα": "Η ενεργειακή κρίση και ο πληθωρισμός, ο οποίος επιμόνως παραμένει σε εκτός λογικής επίπεδα, έχουν προκαλέσει μεγάλα προβλήματα μεταξύ άλλων και στον αγροτικό κλάδο. Ωστόσο, όπως αναφέρει σε δημοσίευμά του το ειδησεογραφικό πρακτορείο Ρόιτερς, τα προβλήματα με τα οποία βρίσκονται αντιμέτωποι οι αγρότες στη νότια και δυτική Ευρώπη αναγκάζουν ορισμένους εξ αυτών να σκέφτονται ακόμη κι αν θα καλλιεργήσουν τη φετινή περίοδο.\n\nΤην ίδια ώρα, προειδοποιούν ότι τον χειμώνα η Γηραιά Ηπειρος θα αντιμετωπίσει ελλείψεις σε γεωργικά προϊόντα, διότι εάν οι ευρωπαϊκές σοδειές περιορισθούν, οι εισαγωγές από άλλες χώρες δεν θα είναι ικανές να αντισταθμίσουν τις ελλείψεις. Και οι εισαγωγές αυτές θα προέρχονται από χώρες με πιο ζεστό κλίμα, όπως η Αίγυπτος, η Τυνησία και το Μαρόκο, όπου και θα στραφούν οι αλυσίδες σούπερ μάρκετ ανά την Ευρώπη, προκειμένου να εξασφαλίσουν προμήθειες.\n\nΟι διαρκώς αυξανόμενες τιμές της ηλεκτρικής ενέργειας και του φυσικού αερίου θα επηρεάσουν τα προϊόντα που καλλιεργούνται κατά τη διάρκεια του χειμώνα σε θερμοκήπια, όπως οι ντομάτες, οι πιπεριές και τα αγγούρια, αλλά και εκείνα που πρέπει να αποθηκεύονται σε ψυχρό περιβάλλον, όπως τα μήλα, τα κρεμμύδια και τα ραδίκια.\n\nΌπως αναφέρει ο Εμανουέλ Λεφέβρ, ο οποίος έχει μεγάλης έκτασης καλλιέργειες με ραδίκια στη νότια Γαλλία, εξετάζει πολύ σοβαρά το ενδεχόμενο τη φετινή καλλιεργητική περίοδο να μη μαζέψει τη σοδειά του, εξαιτίας του κόστους για τη συντήρηση του προϊόντος του. Η συντήρηση των ραδικιών είναι ιδιαιτέρως ενεργοβόρα. Αφού γίνει η συγκομιδή των βολβών το φθινόπωρο, στη συνέχεια αποθηκεύονται σε χαμηλές θερμοκρασίες και μετά επαναφυτεύονται σε κοντέινερ με ελεγχόμενη θερμοκρασία για να αναπτυχθούν σε μια περίοδο που διαρκεί περίπου ένα έτος.\n\nΟι ευρωπαίοι αγρότες προβληματίζονται γύρω από το αν θα καλλιεργήσουν τη φετινή περίοδο © Unsplash\n\n«Αναρωτιόμαστε πραγματικά αν θα μαζέψουμε ό,τι υπάρχει στα χωράφια αυτόν τον χειμώνα», δηλώνει ο Λεφέβρ στο Ρόιτερς. Η αύξηση στις τιμές του φυσικού αερίου έχει γίνει δυσβάσταχτη και είναι το μεγαλύτερο πρόβλημα για τους αγρότες με καλλιέργειες που διατηρούν σε θερμοκήπια. Από την άλλη, όπως τονίζουν δύο αγρότες από τη Γαλλία, ανανεώνοντας τα συμβόλαια με τον πάροχο ηλεκτρικής ενέργειας για το 2023, έπρεπε να πληρώσουν το δεκαπλάσιο σε σχέση με ό,τι πλήρωναν το 2021. Και τα προβλήματα δεν σταματούν εδώ, διότι η ακρίβεια έχει χτυπήσει τα πάντα, από τα λιπάσματα έως τη συσκευασία και τις μεταφορές.\n\n«Τις επόμενες εβδομάδες θα φυτέψω για την επόμενη περίοδο, ωστόσο δεν ξέρω τι να κάνω. Αν η κατάσταση παραμείνει ως έχει δεν υπάρχει κανένα νόημα να αρχίσω μια καινούργια σοδειά. Δεν είναι βιώσιμο», δηλώνει ο Σιμονό ντε Βος, ο οποίος έχει καλλιέργειες με αγγούρια, ντομάτες και φράουλες νότια της γαλλικής πρωτεύουσας. «Το συνολικό κόστος στην παραγωγή ανέρχεται σχεδόν στο 30%», αναφέρει ο Γιοχάνες Γκρος, αναπληρωτής διευθυντής πωλήσεων στον γερμανικό συνεταιρισμό Ραϊχενάου – Γκεμίζε. Η ενέργεια αντιπροσώπευε περίπου το μισό έως τα δύο τρίτα αυτού του επιπλέον κόστους, όπως τονίζει. «Κάποιοι συνάδελφοι σκέφτονται να μη βάλουν προϊόντα στα θερμοκήπιά τους για να κρατήσουν το κόστος όσο το δυνατόν χαμηλότερα. Κανείς δεν ξέρει τι θα συμβεί τον επόμενο χρόνο», καταλήγει.\n\nΑπό την πλευρά της η ένωση θερμοκηπίων της Ολλανδίας, Γκλαστούινμπουβ Νέντερλαντ, αναφέρει ότι έως και το 40% των 3.000 μελών της βρίσκεται σε οικονομική δυσπραγία. Ακόμη και σε χώρες όπως η Ισπανία, οι αγρότες φρούτων και λαχανικών δηλώνουν πως το κόστος για τα λιπάσματα έχει αυξηθεί κατά 25%. Ο Τζακ Γουάρντ, διευθύνων σύμβουλος της Ενωσης Βρετανών Καλλιεργητών, υπογραμμίζει ότι είναι αναπόφευκτο η παραγωγή φρούτων και λαχανικών να μετατοπιστεί σε θερμότερα κλίματα. «Θα μεταφέρουμε την παραγωγή όλο και πιο νότια, μέσω της Ισπανίας, δηλαδή στο Μαρόκο και σε τμήματα της Αφρικής», σημειώνει συμπερασματικά.",
    "Ίντερ: Σημαντικό πλήγμα με τον Μπρόζοβιτς": "Εκτός δράσης γι΄ αρκετές εβδομάδες αναμένεται να μείνει ο διεθνής Κροάτης μέσος της Ίντερ, Μαρσέλο Μπρόζοβιτς, ο οποίος υπέστη μερική ρήξη στο μυ, όπως ανακοίνωσε τη Δευτέρα (26/09) η ποδοσφαιρική ομοσπονδία της χώρας.\n\nΟ 29χρονος, ο οποίος έχει πετύχει 7 γκολ σε 76 ματς με την «Χρβάτσκα», τραυματίστηκε στο 18ο λεπτό της εκτός έδρας νίκης (3-1) επί της Αυστρίας, το βράδυ της Κυριακής (25/09) στο «Ερνστ Χάπελ» της Βιένης, για την 6η και τελευταία αγωνιστική των ομίλων του Nations League.\n\nΗ Κροατία με το «τρίποντο» που πήρε εξασφάλισε την πρώτη θέση του 1ου ομίλου της League A (13 βαθμούς σε 6 αγώνες) και, πλέον, θα επικεντρωθεί στην προετοιμασία της ενόψει του Παγκοσμίου Κυπέλλου του Κατάρ, όπου θα κάνει πρεμιέρα στις 23/11 απέναντι στο Μαρόκο.\n\nΟ Μπρόζοβιτς μετρά 9 συμμετοχές σε όλες τις διοργανώσεις με την φανέλα της Ίντερ την τρέχουσα περίοδο, έχοντας σκοράρει 2 φορές.",
    "ΕΕ: Σε αναζήτηση εναλλακτικών λύσεων για την προμήθεια λιπασμάτων": "Η μάχη για τα λιπάσματα, τα οποία αποτελούν ένα ζωτικής σημασίας αγαθό για την παραγωγή τροφίμων, έχει αναδειχθεί ως ένα από τα υποπροϊόντα της ρωσοουκρανικής σύγκρουσης, αφήνοντας τα κράτη-μέλη της ΕΕ και άλλες χώρες να αναζητούν εναλλακτικούς προμηθευτές. Παρότι οι λύσεις φαίνεται να υπάρχουν, η κατάσταση παραμένει περίπλοκη και είναι δύσκολο να δρομολογηθούν εξελίξεις άμεσα.\n\nΝα σημειωθεί ότι τα ορυκτά λιπάσματα χρησιμοποιούνται για το 50% της παραγωγής τροφίμων στην Ευρώπη. «Το φυσικό αέριο είναι μια σημαντική πρώτη ύλη για την παραγωγή λιπασμάτων και η Ευρώπη εισάγει σχεδόν το 40% του τελευταίου από τη Ρωσία», δηλώνει στη EURACTIV ο Jacob Hansen, γενικός διευθυντής της Fertilizers Europe. Η ένωση του Hansen εκπροσωπεί τους κατασκευαστές ορυκτών λιπασμάτων στην ΕΕ. «Ο Πούτιν παίζει παιχνίδια με το φυσικό αέριο και αυτό έχει οδηγήσει σε πολύ υψηλές τιμές λιπασμάτων. Χωρίς αυτά δεν έχουμε επισιτιστική ασφάλεια».\n\nΑυτό αφήνει τα ευρωπαϊκά κράτη αντιμέτωπα με ενδεχομένως περιορισμένες επιλογές για το πώς θα διασφαλίσουν την επισιτιστική τους ασφάλεια, ιδίως τώρα που πλησιάζει ο χειμώνας. Μία από τις λίγες βιώσιμες εναλλακτικές λύσεις για τα ρωσικά λιπάσματα είναι το Μαρόκο, το οποίο ήδη αντιπροσωπεύει το 40% των ευρωπαϊκών εισαγωγών φωσφορικών αλάτων.\n\n«Η πιο προφανής λύση είναι να αγοράζουμε περισσότερα λιπάσματα από τη Βόρεια Αφρική –ιδίως το Μαρόκο– και τη Μέση Ανατολή, ίσως και από τη Νότια Αφρική», επιβεβαιώνει ο Hansen.\n\nΩστόσο, ο κρατικός όμιλος OCP, που είναι ο εθνικός οργανισμός παραγωγής φωσφορικών λιπασμάτων του Μαρόκου, της οποίας ο πρόεδρος, βασιλιάς Μοχάμεντ ΣΤ’, είναι ο κύριος αρχιτέκτονας της εξωτερικής πολιτικής της χώρας, βρίσκεται στο «σταυροδρόμι» μιας δύσκολης επιλογής με γεωπολιτικές προεκτάσεις. Κι όλα αυτά, διότι πριν από τη ρωσική εισβολή ο OCP είχε επιδιώξει να δώσει προτεραιότητα στην αύξηση της προμήθειας προς την υποσαχάρια Αφρική στο πλαίσιο μιας ευρύτερης διπλωματικής ώθησης.\n\nΥπενθυμίζεται ότι το Μαρόκο εντάχθηκε στην Αφρικανική Ένωση το 2017, μετά από μακροχρόνια διαμάχη με άλλα κράτη για το καθεστώς της Δυτικής Σαχάρας, για να ενσωματωθεί τελικά ως σημαντικός πολιτικός παίκτης στην Αφρική. Τώρα, οι Αφρικανοί ηγέτες και η Αφρικανική Ένωση εκφράζουν παράπονα ότι οι κυρώσεις της ΕΕ κατά της Ρωσίας τούς έχουν μετατρέψει σε θύματα ενός δεύτερου «Ψυχρού Πολέμου», καθώς αντιμετωπίζουν ελλείψεις σε τρόφιμα και λιπάσματα.\n\nΈτσι, εντείνεται η πίεση προς το Μαρόκο, καθώς και προς άλλες μεγάλες χώρες-παραγωγούς λιπασμάτων της ηπείρου, όπως η Αίγυπτος και η Νότια Αφρική, ώστε να δώσουν προτεραιότητα στην αφρικανική αγορά.\n\nwww.euractiv.com",
    "Οι υπόλοιπες εκκρεμότητες με συμβόλαια που λήγουν": "Εκτός δράσης γι΄ αρκετές εβδομάδες αναμένεται να μείνει ο διεθνής Κροάτης μέσος της Ίντερ, Μαρσέλο Μπρόζοβιτς, ο οποίος υπέστη μερική ρήξη στο μυ, όπως ανακοίνωσε τη Δευτέρα (26/09) η ποδοσφαιρική ομοσπονδία της χώρας.\n\nΟ 29χρονος, ο οποίος έχει πετύχει 7 γκολ σε 76 ματς με την «Χρβάτσκα», τραυματίστηκε στο 18ο λεπτό της εκτός έδρας νίκης (3-1) επί της Αυστρίας, το βράδυ της Κυριακής (25/09) στο «Ερνστ Χάπελ» της Βιένης, για την 6η και τελευταία αγωνιστική των ομίλων του Nations League.\n\nΗ Κροατία με το «τρίποντο» που πήρε εξασφάλισε την πρώτη θέση του 1ου ομίλου της League A (13 βαθμούς σε 6 αγώνες) και, πλέον, θα επικεντρωθεί στην προετοιμασία της ενόψει του Παγκοσμίου Κυπέλλου του Κατάρ, όπου θα κάνει πρεμιέρα στις 23/11 απέναντι στο Μαρόκο.\n\nΟ Μπρόζοβιτς μετρά 9 συμμετοχές σε όλες τις διοργανώσεις με την φανέλα της Ίντερ την τρέχουσα περίοδο, έχοντας σκοράρει 2 φορές.",
    "Η σημαντική λεπτομέρεια στο συμβόλαιο του Αουγκούστο": "Ο Ντόουγκλας Αουγκούστο υπέγραψε νέο συμβόλαιο, που τον δένει με τον ΠΑΟΚ μέχρι το καλοκαίρι του 2026, κάτι που σημαίνει πως αν το εξαντλήσει, θα έχει συμπληρώνει επτά χρόνια στον Δικέφαλο.\n\nΜια σημαντική λεπτομέρεια στο νέο συμβόλαιο του Βραζιλιάνου έχει να κάνει με την απουσία ρήτρας εξαγοράς. Ο ΠΑΟΚ θέλησε και πέτυχε να μην υπάρχει ρήτρα στο συμβόλαιό του, κάτι που σημαίνει πως οι «ασπρόμαυροι» είναι εκείνοι που έχουν τον πρώτο και τον τελευταίο λόγο σε περίπτωση ύπαρξης ενδιαφέροντος για τον ποδοσφαιριστή.\n\nΟι ρήτρες είναι κάτι που συνήθως ζητούν οι ποδοσφαιριστές έτσι ώστε να υπάρχει μια προκαθορισμένη τιμή εξαγοράς τους. Οι άνθρωποι του ΠΑΟΚ δεν ήθελαν να βάλουν ρήτρα στο συμβόλαιο του Αουγκούστο και ο ποδοσφαιριστής αποδέχθηκε αυτό τον όρο.",
    "Επιστήμονες ανακάλυψαν απολίθωμα Θαλασσοτιτάνα στο Μαρόκο – Γιγάντιο θαλάσσιο τέρας που ζούσε πριν 66 εκατ. χρόνια": "Οι επιστήμονες ανακάλυψαν στο Μαρόκο το απολίθωμα μιας γιγάντιας θαλάσσιας σαύρας, η οποία «κυβερνούσε» τους ωκεανούς πριν 66 εκατομμύρια χρόνια, την εποχή του τέλους των δεινοσαύρων.\n\nΠρόκειται για έναν τεράστιο νέο μοσάσαυρο, τον Θαλασσοτιτάνα (Thalassotitan atrox). Είχε πολύ μεγάλα σαγόνια και δόντια, με τα οποία κυνηγούσε άλλα θαλάσσια ερπετά. Τα θαλάσσια «τέρατα» ήταν μια πραγματικότητα πριν δεκάδες εκατομμύρια χρόνια. Ενώ στην ξηρά κυριαρχούσαν οι δεινόσαυροι, στη θάλασσα οι μοσάσαυροι, γιγάντια θαλάσσια ερπετά, είχαν το «πάνω χέρι».\n\nΟι μοσάσαυροι δεν ήταν δεινόσαυροι, αλλά τεράστιες θαλάσσιες σαύρες που έφταναν σε μήκος τα 12 μέτρα και αποτελούσαν μακρινούς συγγενείς των σημερινών ιγκουάνα και ορισμένων σαυρών. Υπήρχαν πολλά είδη μοσάσαυρων, που έτρωγαν είτε μικρά ψάρια, είτε αμμωνίτες, είτε άλλα θαλάσσια ερπετά.\n\nΗ ανακάλυψη του νέου είδους, που είχε τεράστιο κρανίο μήκους 1,4 μέτρων με μεγάλα κωνικά δόντια όπως της σύγχρονης όρκας, έγινε σε απόσταση μιας ώρας από την Καζαμπλάνκα, σε μια περιοχή την οποία είχε πλημμυρίσει ο Ατλαντικός προς το τέλος της Κρητιδικής περιόδου. Ο Θαλασσοτιτάν ζούσε στα τελευταία εκατομμύρια χρόνια της εποχής των δεινοσαύρων και ήταν σύγχρονος ζώων όπως ο Τυραννόσαυρος (T.rex) και ο Τρικεράτωψ.\n\nA new Mosasaurids Thalassotitan atrox from latest Cretaceous(Upper Maastrichtian) of Morocco. pic.twitter.com/3z29OIiMzq — Somniosus insomnus (@SomniosusW) August 24, 2022\n\nΕκτιμάται ότι ο Θαλασσοτιτάν βρισκόταν στην κορυφή της τροφικής αλυσίδας ως ο πιο τρομερός θηρευτής, κατέχοντας θέση ανάλογη με τις σημερινές φάλαινες δολοφόνους (όρκες) και τους μεγάλους λευκούς καρχαρίες.",
    "Το 19ο Αφρικανικό Φεστιβάλ της Αθήνας στηρίζει «Το Χαμόγελο του Παιδιού» σήμερα και αύριο": "Μια πρόσκληση σε μικρούς και μεγάλους από τις πρεσβείες και τα επίτιμα προξενεία των Αφρικανικών χωρών, που είναι διαπιστευμένα στην Ελλάδα, για να γευτούν τη μοναδική γοητεία της Αφρικής, σήμερα και αύριο 24-25 Σεπτεμβρίου, στην Πρεσβευτική Κατοικία της Ν. Αφρικής (Διαμαντίδου 5, Παλαιό Ψυχικό).\n\n\n\nΑλγερία, Λαϊκή Δημοκρατία του Κογκό, Αίγυπτος, Γκάμπια, Γκάνα, Ακτή του Ελεφαντοστού, Κένυα, Λιβυή, Μαδαγασκάρη, Μαρόκο, Νιγηρία, Σενεγάλη, Σεϋχέλλες. Ν.Αφρική, Σουδάν, Τανζανία, Ουγκάντα, Ζάμπια, Ζιμπάμπουε συμμετέχουν στο φεστιβάλ για την γνωριμία του ελληνικού κοινού με τα μοναδικά ήθη και πλούσια έθιμα της κάθε χώρας, τις παραδοσιακές φορεσιές, τη μουσική και τους παραδοσιακούς χορούς της.\n\nΤο κοινό θα έχει την ευκαιρία κατά την διάρκεια του φεστιβάλ να αγοράσει αυθεντικές αφρικανικές χειροτεχνίες, αυθεντικά ενδύματα, καθώς και να γευτεί μοναδικά φαγητά και ποτά των χωρών της Αφρικής.\n\nΜέρος των εσόδων θα διατεθούν στον οργανισμό «Το Χαμόγελο του Παιδιού» με σκοπό την προάσπιση των δικαιωμάτων των παιδιών.\n\nΏρες:\n\nΣάββατο 24 Σεπτεμβρίου 10:00 - 22:00\n\nΚυριακή 25 Σεπτεμβρίου 10:00 - 19:00\n\nΕίσοδος: 3 ευρώ για ενήλικες, ελεύθερη είσοδος για παιδιά κάτω των 10 ετών.",
    "Γαλλία: «Πράσινο φως» από τη δικαιοσύνη για την απέλαση του εξτρεμιστή ιμάμη Χασάν Ικιουσέν": "Το «πράσινο φως» για την απέλαση του εξτρεμιστή ιμάμη Χασάν Ικιουσέν στο Μαρόκο αποφάσισε το ανώτατο διοικητικό δικαστήριο της Γαλλίας καθώς κατηγορούνταν για ρητορική μίσους.\n\nΟ ιμάμης δρούσε επί μια ολόκληρη δεκαετία στη χώρα. Προπαγάνδιζε τη σαρία και παρότρυνε τους πιστούς να γίνουν μάρτυρες του τζιχάντ ενώ ζητούσε από τις γυναίκες να δείχνουν κατανόηση και να σέβονται τον «αγώνα» των συζύγων τους.\n\nΟι Αρχές αναφέρουν ότι Χασάν Ικιουσέν έχει τραπεί σε φυγή και είναι καταζητούμενος από την αστυνομία.\n\nΗ Γαλλική κυβέρνηση, τα τελευταία χρόνια έχει αυστηροποιήσει τους νόμους που σχετίζονται με τους ιμάμηδες και τους υποχρεώνει να δεσμεύονται ότι θα υπερασπίζονται τη δημοκρατία και τα ανθρώπινα δικαιώματα. Ωστόσο, σε αρκετές περιπτώσεις γίνεται το αντίθετο, με αποτέλεσμα να κλείνουν χώροι λατρείας και να απελαύνονται από τη χώρα οι ιερείς.\n\nΠάντως, ακόμη και αν συλληφθεί ο Ικιουσέν, δεν θα πρέπει να θεωρείται δεδομένο ότι θα σταλεί στο Μαρόκο. Αρκετές χώρες στην Ε.Ε όπως το Βέλγιο έχουν πιο χαλαρές νομοθεσίες για τους φονταμενταλιστές και μπορούν να τους παρέχουν ασυλία αν επικαλεστούν ότι η επιστροφή στην πατρίδα τους μπορεί να βάλει σε κίνδυνο τη ζωή τους.",
    "Μείωση στις εξαγωγές καλοκαιρινών φρούτων": "Μειωμένες κατά 14,1% ολοκληρώθηκαν οι εξαγωγές καλοκαιρινών φρούτων, χωρίς να επιβεβαιώνεται η προσδοκία για εξαγωγές στο ίδιο ύψος του 2020, όπου υπήρξε κανονική παραγωγή για τη χώρα.\n\nΣύμφωνα με τον Σύνδεσμο Ελληνικών Επιχειρήσεων Εξαγωγής Διακίνησης Φρούτων Λαχανικών και Χυμών – Incofruit Hellas, η μείωση αυτή οφείλεται τόσο στην υποκατανάλωση στις κύριες αγορές όσο και στην έλλειψη εργατών γης.\n\nΑπόδειξη αυτού είναι η έκθεση της Γερμανικής στατιστικής υπηρεσίας SBA (Statistisches Bundesambt) στην οποία αναφέρεται ότι η εισαγωγή φρούτων και λαχανικών στην Γερμανία μειώθηκε τον Ιούλιο και πάλι σημαντικά έναντι πέρυσι.Τον Ιούλιο του 2022, οι εισαγωγές ανήλθαν στους 681.000 τόνους έναντι 801.000 τόνων τον Ιούλιο του 2021 (μειωμένες κατά 15% ή 120.000 τόνοι λιγότερο από τον Ιούλιο του 2021).\n\n«Το πρώτο επτάμηνο του 2022 οι ποσότητες ήταν μειωμένες συνολικά κατά 12% και σε αξία κατά 2%, με την μείωση όσον αφορά την Ελλάδα να ανέρχεται στο 26% έναντι της αντίστοιχης περιόδου του 2021. Αντίστοιχα, η μείωση στην Ισπανία ήταν κατά 10%, στην Ιταλία κατά 13%, ενώ στο Μαρόκο αυξήιηκε κατά 14% και στη Ν. Αφρική κατά 10%», επισημαίνει ο ειδικός σύμβουλους του Συνδέσμου κ. Γιώργος Πολυχρονάκης, εξηγώντας ότι απ’ αυτές τις μειώσεις οι ντομάτες κατέγραψαν μείωση συνολικά κατά 16% και της Ελλάδος κατά 21%, τα αγγούρια συνολικά κατά 14% (Ελλάδος -18%) και οι πιπεριές μειωμένές συνολικά κατά 7% (Ελλάδος -47%).\n\nΣύμφωνα με τα στοιχεία που έχει επεξεργαστεί ο Σύνδεσμος Εξαγωγέων, σε ότι αρορά τις εξαγωγές των βερίκοκων αυτές ήταν ελαφρώς αυξημένες κατά 2,5% έναντι της κανονικής από απόψεως παραγωγής του 2020 φτάνοντας τους 21.192 τόνους και αυξημένες όμως σε σχέση με την μειωμένη παραγωγή του 2021 κατά 47,1%, των ροδακίνων μειωμένες κατά 22% (79.576 τόνους) και αατά 108,1% σε σχέση με 2021, των νεκταρινιών μειωμένες κατά 9,3% (53.315 τόνους) και αυξημένες κατά 205,8% σε σχέση με 2021 και των κερασιών μειωμένες κατά 10,6% (34.782 τόνοι) αλλά και μειωμένες κατά 3,4% σε σχέση με 2021 , των καρπουζιών μειωμένες κατά 8,3% (188.990 τόνοι) σε σχέση με το 2020 και μειωμένες κατά 10,6% σε σχέση με 2021.\n\nΣτο μεταξύ συνεχίζεται η συγκομιδή και εξαγωγή επιτραπεζίων σταφυλιών με υποτονικούς ρυθμούς. Οι εξαγωγές τους ανέρχονται σε 26.022 τόνους μειωμένες κατά 33,6% έναντι του 2021 και κατά 40,2% έναντι της αντίστοιχης περιόδου 2020.",
    "Καμίλα Χαμίντ, μια influencer ζαχαροπλάστης στη Σουηδία": "Ένα τραγανό κέικ βατόμουρου με νόστιμη σφιχτή επιφάνεια από πλιγούρι και ζάχαρη... Το βίντεο της Καμίλα Χαμίντ έχει προβληθεί πάνω από ένα εκατομμύριο φορές. Η 30χρονη βγάζει τα προς το ζην με συνταγές για κέικ, μπισκότα και παγωτά και είναι διάσημη στη Σουηδία. Παρόλα αυτά, η influencer με το αρχαιοπρεπές σουηδικό όνομα Καμίλα νιώθει εδώ και καιρό ότι δεν ανήκει σ' αυτή την κοινωνία.\n\n«Το να με λένε Καμίλα, να μεγαλώνω με γονείς από χώρες της Βόρειας Αφρικής στη Στοκχόλμη με δυσκολεύει να βρω την ταυτότητά μου. Όσο δεν ανοίγω το στόμα μου και δεν τους λέω το όνομά μου, οι περισσότεροι νομίζουν ότι γεννήθηκα σε άλλη χώρα ή οι άνθρωποι πιστεύουν ότι ασπάσθηκα το Ισλάμ αργότερα στη ζωή μου. Στη Σουηδία λένε πως είμαι μετανάστρια δεύτερης γενιάς, στο Μαρόκο με φωνάζουν «η Σουηδέζα».\n\nΦορώντας τα αποφόρια\n\nΗ Καμίλα Χαμίντ (κέντρο) με τη βασίλισσα Σίλβια το 2005\n\nΗ Καμίλα Χαμίντ ήταν πρόσφατα καλεσμένη στο σουηδικό ραδιόφωνο σε ένα ειδικό πρόγραμμα, όπου οι καλεσμένοι μπορούν να μιλήσουν για την ιστορία τους για μια ώρα και γράφουν μόνοι τους το κείμενο.\n\n«Η μητέρα μου πάντα έλεγε: 'Οι άνθρωποι έχουν τόσα πολλά χρήματα, πετούν εντελώς καινούργια πράγματα'. Κάθε Κυριακή εμείς - δηλαδή η μητέρα μου, εγώ και τα τρία μικρότερα αδέρφια μου - κατεβαίναμε στο υπόγειο όπου ήταν οι κάδοι με τα σκουπίδια. Πλέναμε καλά τα ρούχα που βρίσκαμε, ήταν μετά σαν καινούργια και κανείς δεν ήξερε που τα βρήκαμε. Το μισούσα αυτό».\n\nΜεγάλωσε με τα αδέρφια της και τη μητέρα της, ο πατέρας της εγκατέλειψε νωρίς την οικογένεια. Η Καμίλα έπρεπε να βοηθήσει στο σπίτι. Καινούργια ρούχα, διακοπές, όλα αυτά τα ξέρει μόνο από ιστορίες άλλων παιδιών. Πάντα της άρεσε να ψήνει γιατί τα κέικ από το ζαχαροπλαστείο ήταν πολύ ακριβά.\n\nΤο όνειρο της κομμώτριας, ο φούρνος και το ίντερνετ\n\nΈτοιμα για το φούρνο ...\n\nΉθελε να γίνει όμως κομμώτρια. Η μητέρα της Καμίλα δεν το επέτρεψε. Η οικογένεια δεν μετακόμισε στην Ευρώπη για αυτό. Πίστευε ότι η Καμίλα θα σπούδαζε ιατρική. Τελικά μετά από διάφορες παρακαμπτήριους έκανε μια μαθητεία ως αρτοποιός κι ασχολήθηκε με το διαδίκτυο. Το 2016 ο ιστότοπός της βραβεύτηκε ως blog της χρονιάς αν και η Καμίλα δεν είχε ανεβάσει ούτε μια φωτογραφία της μέχρι τότε. Κανείς δεν ήξερε ότι πίσω από το σουηδικό όνομα Καμίλα υπήρχε μια γυναίκα με μαντίλα. Όταν το πρόσωπό της δημοσιοποιήθηκε στην τελετή απονομής ήταν σίγουρη πως το μίσος στο διαδίκτυο δεν θα αργούσε να εμφανιστεί.\n\nΣυνειδητοποίησε όμως πως αυτό δεν ήταν αλήθεια. Δεν υπήρχε μίσος. Μόνο καλά λόγια και συγχαρητήρια. Το μίσος είναι η εξαίρεση στον κανόνα. Τώρα πια νιώθει κομμάτι αυτής της κοινωνίας και κατάφερε το πιο σημαντικό. Να ξεφύγει από τη φτώχεια.\n\nΣοφί Ντόνγκες, Στοκχόλμη\n\nΕπιμέλεια: Μαρία Ρηγούτσου",
    "PortAventura World: Εκεί που οι διακοπές δεν τελειώνουν ποτέ": "Κλείσιμο\n\nΞεκινάς τη μέρα με κολύμπι στους καταρράκτες της Καραϊβικής. Συνεχίζεις με ληστεία στην τράπεζα του συνεταιρισμού στο Φαρ Ουέστ. Μεσημεριανό γεύμα με πολυνησιακά θαλασσινά κάτω από τους φοίνικες. Ακολουθεί αγώνας ταχύτητας στην πίστα της Formula 1.Ο καλύτερος τρόπος για να κλείσεις την ημέρα είναι ένα μασάζ με ηφαιστειακές πέτρες στο σπα των Αμαζόνων. Πού βρίσκεσαι; Στο μοναδικό μέρος του κόσμου που μπορεί να συνδυάσει όλες τις ζωές σου σε μία: στo «PortAventura World», τον μικρό πλανήτη διακοπών τηςΣτην καταλανική ακτή, μία ώρα από τη Βαρκελώνη, βρίσκεται το μεγαλύτερο πάρκο αναψυχής της Nότιας Ευρώπης με έξι πολυτελή ξενοδοχεία, τη μοναδικήυδάτινο πάρκο στο στυλ της Καραϊβικής, εστιατόρια με όλες τις κουζίνες του κόσμου και ένα σπα με πρωτόγνωρες θεραπείες. Το θέρετρο αποτελείται από θεματικές ενότητες: την αυτοκρατορική Κίνα, την εξωτική Πολυνησία, το Μεξικό των Μάγια και τη γραφική Μεσόγειο. Μέσα σε αυτές μπορεί κανείς να ζήσει περιπέτειες, να γευτεί σπεσιαλιτέ, ν’ απολαύσει τις τοπικές εμπειρίες. Αν δηλαδή το νόημα της ξεκούρασης είναι να μη βγει από το ξενοδοχείο και να έχει όλες τις κουλτούρες της Γης στα πόδια του, τότε έχει έρθει στο σωστό μέρος.Ανάμεσα στους διάσημους θαμώνες είναι φυσικά ο μεγαλύτερος σταρ της Βαρκελώνης, ο μέσος της Μπάρτσα Ζεράρ Πικέ. Εδώ σύχναζε πάντα με τα παιδιά του, εδώ έκανε την πρώτη δημόσια εμφάνιση μετά τον χωρισμό με τη Σακίρα και εδώ συμμετείχε με την εταιρεία του «Kosmos» στη δημιουργία του εστιατορίου «La Liga 29’s» Με το όνομα του ισπανικού πρωταθλήματος και τον αριθμό 29 από τη χρονολογία έναρξης της διοργάνωσης το 1929, είναι το πρώτο football restaurant στον κόσμο και συνδυάζει την ποδοσφαιρική κουλτούρα της Ισπανίας με το διαδραστικό βιντεοπαιχνίδι της LaLiga, «The Beat Challenge».Οπως δήλωσε ο Πικέ στην παρουσίαση του εγχειρήματος, αυτό είναι μόνο το πρώτο από τα επαναστατικά και καινοτόμα πρότζεκτ που ετοιμάζει η εταιρεία του για τον κόσμο των σπορ και της διασκέδασης. Ωστόσο, το «PortAventura» έχει κι άλλο αστέρι των σπορ: ο Σεμπάστιαν Φέτελ, τέσσερις φορές παγκόσμιος πρωταθλητής Formula 1, εγκαινίασε τη Ferrari Land, το μοναδικό πάρκο στην Ευρώπη που έχει παιχνίδια προσομοίωσης της αληθινής εμπειρίας και ταχύτητας Ferrari.",
    "Οι παραδοσιακές γεύσεις του κυκλαδίτικου πολιτισμού": "Με απόλυτη επιτυχία και σε έντονα εορταστικό κλίμα ολοκληρώθηκε το 14ο Φεστιβάλ Κυκλαδικής Γαστρονομίας «Νικόλαος Τσελεμεντές», στη Σίφνο. Το φεστιβάλ διοργανώνεται από τον Πολιτιστικό Σύλλογο Σίφνου που φέτος εορτάζει τα 40 χρόνια από την ίδρυσή του, με συνδιοργανωτές την Περιφέρεια Νοτίου Αιγαίου, τη Γενική Γραμματεία Αιγαίου και Νησιωτικής Πολιτικής και το Δήμο Σίφνου και με τη στήριξη τοπικών συλλόγων και φορέων.\n\nΤο φεστιβάλ “Νικόλαος Τσελεμεντές” έχει σκοπό την ανάδειξη της γαστρονομικής παράδοσης των νησιών αλλά και των φιλοξενούμενων περιοχών και ταυτόχρονα τη διατήρηση και προβολή του πολιτισμού σε κάθε έκφρασή του. Στην πολυπολιτισμική αυτή γιορτή που έχει επίκεντρο πάντα τις Κυκλάδες, φέτος συμμετείχαν αντιπροσωπείες από Άνδρο, Αντίπαρο, Ανάφη, Ίο, Κέα, Κύθνο, Μήλο, Νάξο, Πάρο, Σαντορίνη, Σέριφο, Σίφνο, Σύρο, Σχοινούσα και Φολέγανδρο, ενώ από την υπόλοιπη Ελλάδα συμμετείχαν η Ιστορική Λαογραφική Εταιρεία Αχαρνών, το Λύκειο Ελληνίδων (Παράρτημα Αχαρνών), τα Μέγαρα (Αλκάθους & Καριά). Η συμμετοχή ξένων χωρών όπως το Βέλγιο, η Γαλλία, η Κίνα, το Μαρόκο και το Περού έδωσαν έναν ξεχωριστό αέρα στη φετινή διοργάνωση.\n\nΤο πρόγραμμα περιελάμβανε παρουσιάσεις και παρασκευές τοπικών συνταγών, έκθεση και διάθεση τοπικών παραδοσιακών προϊόντων, παιδομαγειρέματα, παραδοσιακά τελετουργικά, χορευτικά, μουσικές και κεράσματα, ενώ παρουσιάστηκε και μία ημερίδα με θέμα «Διαχείριση Φυσικών Πόρων Σίφνου» με ιδιαίτερα ενδιαφέρουσες εισηγήσεις.\n\nΤην παρουσίαση του φεστιβάλ ανέλαβαν οι δημοσιογράφοι Πέτρος Κουμπλής και Σοφία Κωνσταντινίδου.\n\nΧαρά, δικαίωση και συγκίνηση\n\nΤο Σάββατο το βράδυ, λίγο πριν τη μεγάλη γιορτή λήξης της 14ης διοργάνωσης, στην κεντρική σκηνή που είχε στηθεί ειδικά για το φεστιβάλ, ανέβηκαν οι εκπρόσωποι του Πολιτιστικού Συλλόγου Σίφνου Μανώλης Φουτουλάκης και ο πρόεδρος Κώστας Λουκατάρης ο οποίος μίλησε για τα συναισθήματα που δημιουργούνται σε όλους με την ολοκλήρωση του φεστιβάλ: “ Χαρά και δικαίωση. Χαρά γιατί ύστερα από δύο χρόνια αναγκαστικής διακοπής καταφέραμε να διοργανώσουμε και να πραγματοποιήσουμε το 14ο φεστιβάλ και δικαίωση γιατί, υπερβαίνοντας κάθε δυσκολία και προσπερνώντας εμπόδια και αμφισβητήσεις, εισπράττουμε ήδη τα θετικά σχόλια όλων όσων έζησαν αυτό το εορταστικό τριήμερο. Είναι χαρά και δικαίωση γιατί η συμμετοχή τόσων αντιπροσωπειών από τα αδέρφια νησιά μας, από τη στεριανή Ελλάδα και από ξένα κράτη, διεύρυνε και πλούτισε ακόμα περισσότερο το φεστιβάλ μας κι επισφράγισε την επιτυχία του ως μια γιορτή όχι μόνο γευσιγνωσίας αλλά και πολυπολιτισμικής παράδοσης”.\n\nΑμέσως μετά, ανέβηκε στη σκηνή, η δήμαρχος Σίφνου, Μαρία Ναδάλη, η οποία φανερά συγκινημένη ευχαρίστησε όλους όσους βοήθησαν ώστε να πραγματοποιηθεί το φεστιβάλ και ιδιαίτερα τον Πολιτιστικό σύλλογο: “Οφείλω εκ μέρους του δήμου Σίφνου να αναγνωρίσω ότι την επιτυχία για την άρτια διοργάνωση αυτής της γιορτής γεύσεων και πολιτισμού , την χρωστάμε κάθε φορά στο διοικητικό συμβούλιο και στα μέλη που 40 χρόνια παλεύουν σε πάρα πολλούς τομείς της κοινωνικής ζωής του τόπου μας. Φέτος, πιστεύω ότι έδωσαν έναν ακόμα μεγαλύτερο αγώνα γιατί έπρεπε να ξεκινήσουν από την αρχή. Βλέπω αυτήν τη χρονιά, ότι το φεστιβάλ κρατάει ζωντανή και ακόμα πιο δυνατή τη φλόγα με την οποία ξεκίνησε και πραγματικά αυτό με συγκινεί”.\n\nΈνα φεστιβάλ που προωθεί τις αξίες και τις παραδόσεις\n\nΣτη συνέχεια καλέστηκαν να μιλήσουν οι βουλευτές Κυκλάδων, Γιάννης Βρούτσης και Νίκος Συρμαλένιος οι οποίοι έδωσαν συγχαρητήρια στους διοργανωτές και εξέφρασαν τη χαρά και τη συγκίνησή τους. Ο κ. Βρούτσης συγκεκριμένα ανέφερε:” Αυτές τις μέρες η καρδιά των Κυκλάδων χτυπάει στη Σίφνο. Συγχαρητήρια στους εκπρόσωπους των νησιών μας που κάθε τέτοια περίοδο έρχονται εδώ να δείξουν τα δικά τους προϊόντα, να μαγέψουν τους επισκέπτες με τις γεύσεις των Κυκλάδων και να δείξουν το διαφορετικό αυτό στοιχείο που κάνει τους Κυκλαδίτες διαφορετικούς στα ήθη, στα έθιμα και στις παραδόσεις, γιατί εμείς οι Κυκλαδίτες αυτό που για πάνω απ’ όλα είμαστε περήφανοι είναι το αξιακό μας σύστημα . Ο κ. Βρούτσης συνέχισε λέγοντας πως οφείλουμε όλοι να κρατήσουμε τα ήθη και τα έθιμα ζωντανά μέσα μας για να παραδώσουμε στην επόμενη γενιά τη σκυτάλη αυτών των αξιών. “Μια σκυτάλη με πολιτισμό και ιστορία που μας διακρίνει ως Έλληνες και ως νησιώτες”, όπως χαρακτηριστικά είπε.\n\nΟ κ. Συρμαλένιος, από την πλευρά του, αφού συνεχάρη κι εκείνος όλους τους συντελεστές του φεστιβάλ, τόνισε πως αυτή η γιορτή της γαστρονομίας είναι μία γιορτή που αναδεικνύει τον πρωτογενή τομέα τον οποίο πρέπει να στηρίξουμε στις Κυκλάδες ώστε να συνεχίσουν να παράγονται τα αυθεντικά προϊόντα του κάθε νησιού. Αναφερόμενος στις δύσκολες συνθήκες που επικρατούν παγκοσμίως , ευχήθηκε ειρήνη, δημοκρατία και πολιτισμό, σημειώνοντας πως αυτές είναι οι αξίες πάνω στις οποίες πρέπει να σταθούμε.\n\nΑν και λόγω ανειλημμένων υποχρεώσεων, δεν κατάφερε να δώσει το παρών, ο βουλευτής Κυκλάδων, Φίλιππος Φόρτωμας έστειλε μήνυμα με το οποίο αναφέρθηκε στο “σύμπλεγμα” της γαστρονομικής παράδοσης των νησιών μας με αυτήν των ξένων χωρών που θα μας βοηθήσει να ανακαλύψουμε την πολιτιστική και γαστρονομική κουλτούρα και ιστορία των φιλοξενούμενων. Ευχαριστήριο μήνυμα με το οποίο εξέφρασαν τα συγχαρητήριά τους για τη διοργάνωση του φεστιβάλ, έστειλαν επίσης, η Χριστιάννα Πάπιτση, Περιφερειακή Σύμβουλος Νοτίου Αιγαίου και ο Αντιπεριφερειάχης, Γιώργος Λεονταρίτης.\n\nΤο Φεστιβάλ Κυκλαδικής Γαστρονομίας «Νικόλαος Τσελεμεντές», ολοκληρώθηκε ομολογουμένως με απόλυτη επιτυχία και όλοι οι συντελεστές έδωσαν ραντεβού για την επόμενη χρονιά, όπου το φεστιβάλ θα κλείσει αισίως 15 χρόνια παρουσίας στη Σίφνο και στον γαστρονομικό παγκόσμιο χάρτη.",
    "Μαροκινές δαντελένιες τηγανίτες": "Οι baghrir είναι οι διάσημες νηστίσιμες τηγανίτες που παρασκευάζονται και καταναλώνονται φανατικά στο Μαρόκο, την Αλγερία και την Τυνησία.\n\nΕτοιμάζονται με σιμιγδάλι και αλεύρι, είναι αφράτες και ελαφριές και όταν ψηθούν σωστά είναι γεμάτες από μικροσκοπικές τρυπούλες που τους δίνουν την όψη δαντέλας.\n\nΥλικά για τη Συνταγή\n\n150 γραμμάρια σιμιγδάλι ψιλό\n\n75 γραμμάρια αλεύρι γ.ο.χ.\n\n2 κουταλάκια του γλυκού ζάχαρη κρυσταλλική\n\n1 κουταλάκι του γλυκού μπέικιν πάουντερ\n\n1 κουταλιά της σούπας ξερή μαγιά\n\n390 γραμμάρια χλιαρό νερό\n\n1 πρέζα αλάτι\n\nΕκτέλεση\n\nΑρχικά, σε ένα μπολάκι διαλύστε την ξηρή μαγιά στο χλιαρό νερό και αφήστε την για 5 λεπτά σκεπασμένη μέχρι να ενεργοποιηθεί και να αφρίσει. Σε ένα άλλο μπολ ανακατέψτε με μια ξύλινη κουτάλα όλα τα στέρεα υλικά δηλαδή το σιμιγδάλι, το αλεύρι, τη ζάχαρη, το μπέικιν και το αλάτι. Ανακατεύοντας συνεχώς το μίγμα της μαγιάς αρχίστε να προσθέτετε τα στέρεα υλικά, μέχρι να έχετε έναν ομοιόμορφο και λείο χυλό. Χτυπήστε το μίγμα για λίγα λεπτά με ένα μπλέντερ χειρός για πιο ομοιογενής υφή. Σκεπάστε το μπολ με μια καθαρή πετσέτα κουζίνας και αφήστε τον χυλό να ξεκουραστεί το λιγότερο για 30 λεπτά σε θερμοκρασία δωματίου. Ιδανικά είναι τα 40 λεπτά. Στη συνέχεια ζεστάνετε ένα ελαφρά βουτυρωμένο αντικολλητικό τηγάνι σε μέτρια φωτιά. Αδειάστε μια κουτάλα της σούπας από το μίγμα στο κέντρο του τηγανιού, αφήστε να απλώσει ώστε να έχει στρογγυλό σχήμα και ψήστε για 2 λεπτά μόνο από την μία πλευρά, μέχρι να εμφανιστούν οι μικροσκοπικές τρυπούλες. Διατηρήστε τις τηγανίτες ζεστές σε μια πιατέλα και συνοδέψτε τις με μέλι, πραλίνα φουντουκιού, βούτυρο και μαρμελάδα, φυστικοβούτυρο, φρέσκα φρούτα και σιρόπι.\n\nΔιαβάστε επίσης:\n\nΡολάκια πιπεριάς στο φούρνο\n\nΦατζ με σοκολάτα – ταχίνι\n\nΧαλούμι σχάρας, σε ξυλάκια",
    "Παρουσίασε τη φανέλα της ενόψει Παγκοσμίου Κυπέλλου η εθνική Βελγίου": "Την εμφάνιση με την οποία θα αγωνιστούν οι ποδοσφαιριστές της στο Παγκόσμιο Κύπελλο του Κατάρ, παρουσίασε η εθνική Βελγίου!\n\n\n\nΌπως αναμενόταν, το κόκκινο κυριαρχεί και πλαισιώνεται από μαύρες λεπτομέρειες, ενώ στα μανίκια κάνουν την εμφάνιση τους φλόγες!\n\n\n\nΝα θυμίσουμε πως το Βέλγιο βρίσκεται στον έκτο όμιλο της διοργάνωσης (εδώ όλοι οι όμιλοι), μαζί με Κροατία, Καναδά και Μαρόκο\n\n\n\nΔείτε τη νέα φανέλα της εθνικής Βελγίου:\n\n\n\n",
    "Το μεγάλο ακτοπλοϊκό deal και η μετοχή για το βιβλίο Γκίνες": "Του Απόστολου Μάνθου\n\nΗ ολοκλήρωση του τεράστιου deal στην ακτοπλοΐα με την απορρόφηση της ΑΝΕΚ από την Attica Group (ΑΤΤΙΚΑ) είναι σχεδόν σίγουρο ότι θα δώσει μεσομακροπρόθεσμα \"φτερά\" στη μετοχή της δεύτερης. Όταν λοιπόν ολοκληρωθούν και τυπικά οι διαδικασίες της απορρόφησης η Attica Group θα μεταμορφωθεί σε ένα μεγάλο ναυτιλιακό οργανισμό, που θα διαχειρίζεται περισσότερα από 40 πλοία μέσω των 4 θυγατρικών του Superfast, Blue Star, Hellenic Seaways και ΑΝΕΚ εξυπηρετώντας 62 προορισμούς και 74 λιμάνια σε τρείς άκρως τουριστικές χώρες (Ελλάδα- Ιταλία – Μαρόκο). Να σημειωθεί επίσης ότι ο όμιλος κατατάσσεται στη τρίτη θέση παγκοσμίως μεταξύ των εταιρειών επιβατηγών – οχηματαγωγών πλοίων για τη μεταφορική ικανότητα επιβατών και στη έβδομη θέση για την ολική χωρητικότητα των πλοίων του (gross tonnage).\n\nH κίνηση της εξαγοράς είναι ιδιαιτέρως θετική καθώς με τα 80 εκατ. ευρώ και την ανταλλαγή μετοχών ο όμιλος πήρε την ΑΝΕΚ καθαρή με πλήρη και ολοσχερή εξόφληση του δανεισμού της. Μια ΑΝΕΚ που έχει υπό την κατοχή της 9 πλοία όπου διακίνησαν την προηγούμενη χρονιά 652 χιλ. επιβάτες, 183 χιλ. αυτοκίνητα και 133 χιλ. φορτηγά. Φανταστείτε δηλαδή τι νούμερα θα χτυπήσει το 2022 με τον τουρισμό να βρίσκεται στα ιστορικά υψηλά. Αν κάποιοι μάλιστα ταξίδεψαν αυτό το καλοκαίρι προς την Κρήτη έχουν καταλάβει ήδη για το μέγεθος. Την ίδια φαντασία θα πρέπει να διαχειριστούμε και για την Attica Group, που πέρυσι διακίνησε 4,42 εκατ. επιβάτες, 870 χιλιάδες αυτοκίνητα και 373 χιλιάδες φορτηγά.\n\nΗ κεφαλαιοποίηση του ομίλου βρίσκεται στο ταμπλό στα 200 εκατ. ευρώ με την τιμή της μετοχής να κινείται λίγο ψηλότερα από τα 0,90 ευρώ και σε απόσταση έως και 60% από τα προ πανδημίας επίπεδα των 1,45 ευρώ. Διαγραμματικά τώρα η τιμή της μετοχής διέπεται την τελευταία πενταετία από την καθοδική γραμμή τάσης \"W” η οποία διέρχεται από τα 1,15 ευρώ ή ένα +25% από τα παρόντα επίπεδα τιμών. Ανοδική διάσπαση της εν λόγω γραμμής θα απελευθερώσει σημαντικές αγοραστικές δυνάμεις που είναι ικανές να σπρώξουν τη μετοχή μέσα στη ζώνη των 1,48 με 1,75 ευρώ.\n\nΙδιαίτερο ενδιαφέρον παρουσιάζει και η περιοχή που εκτείνεται από τα 0,868 έως τα 0,75 ευρώ καθώς την τελευταία επταετία αποτελεί ένα πολύ καλό σημείο αγοράς σε όσους έχουν την υπομονή να περιμένουν το κατάλληλο σημείο εισόδου. Στο βραχυχρόνιο τώρα πεδίο η μετοχή δείχνει να προσπαθεί να δημιουργήσει ένα πάτημα μέσα στο εσωτερικό των Keltner Channel για να κινηθεί ανοδικά προς τα 1,05 με 1,10 ευρώ. Εδώ το ατού της εξαγοράς της ΑΝΕΚ και της ισχυρής τουριστικής ανάκαμψης υπερνικά την ενεργειακή κρίση.\n\nΠροχωράμε σε ένα επενδυτικό φαινόμενο το οποίο αν δεν συνέβαινε στο Ελληνικό Χρηματιστήριο θα λέγαμε μετά βεβαιότητας ότι θα έπαιρνε μια αξιοπρεπή θέση στο βιβλίο Γκίνες. Μιλάμε για το φαινόμενο της τιμολόγησης της μετοχής της Intracom (ΙΝΤΚΑ).\n\nΣήμερα λοιπόν ο όμιλος κόβει και μοιράζει ως επιστροφή κεφαλαίου στους μετόχους του το ποσό των 0,12 ευρώ ανά μετοχή που αντιστοιχεί στη σημαντική απόδοση του +7% σύμφωνα με τη χθεσινή τιμή κλεισίματος των 1,696 ευρώ.\n\nΘα μου πείτε, ε και τι έγινε, μιας που είναι πολύ πιθανό να το χάσει από την τιμή και να κατέβει στα 1,576 ευρώ. Δηλαδή η κεφαλαιοποίηση του ομίλου θα πέσει ακόμα χαμηλότερα στα 131 εκατ. ευρώ. Το νούμερο αυτό είναι τόσο παράλογο που σε κάνει να θέλεις να κάτσεις και πάλι στα θρανία για να μάθεις εκ νέου τη μέθοδο της... πρόσθεσης. Ο όμιλος με τις πωλήσεις της Intrakat και της Intrasoft International, διαθέτει αυτή τη στιγμή μια καθαρή ρευστότητα της τάξεως των 230 εκατ. ευρώ αν αφαιρέσουμε και τα 10 εκατ. της επιστροφής. Και το νούμερο αυτό βγαίνει δίχως να έχουμε υπολογίσει την πολύ καλή Intracom Defence όπου ακούγεται ότι τη \"λιγουρεύονται\" οι Ισραηλινοί και έχει αξία άνω των 70 εκατ. ευρώ. Κοινώς ο όμιλος της Intracom έχει αυτή τη στιγμή ταμείο και αξία άνω των 300 εκατ. ευρώ.\n\nΕ, δεν είναι για το βιβλίο Γκίνες όταν αγοράζεις μια εταιρεία με 131 εκατ. ευρώ και παίρνεις μια εταιρεία που έχει στο ταμείο της 300 εκατ. ευρώ. Πραγματικά είναι από τα φαινόμενα του Ελληνικού Χρηματιστηρίου που όμοιό του δε συναντάς σε κανένα άλλο χρηματιστήριο παγκοσμίως. Ακόμα και στο Τζιμπουτί.\n\nΠροσοχή όμως γιατί αυτό το φαινόμενο στη συγκεκριμένη μετοχή έχει κοντινή ημερομηνία λήξης μιας που η τοποθέτηση σημαντικών προσώπων της πρώην θυγατέρας Intrakat σε νευραλγικά σημεία στον όμιλο της Intracom θα δώσει εκρηκτικές διαστάσεις στη τιμή της μετοχής.\n\nΔιαγραμματικά η μετοχή έχει όλες της ενδείξεις \"μαζέματος\" μέσα στη ζώνη των 1,76 με 1,68 ευρώ με τα 1,55 ευρώ να αποτελούν ένα στιβαρό σημείο στήριξης ιδιαίτερα μετά και την πώληση της Intrakat. Η θρυαλλίδα πάντως της ανόδου εντοπίζεται στα 1,84 και στα 1,95 ευρώ. Πάνω από εκεί η τιμή πάει \"αβάδιστα\" προς τα 2,25 ευρώ. Το μόνο που λείπει φυσικά είναι το εναρκτήριο λάκτισμα από τον αφέτη.\n\n* Ο Απόστολος Μάνθος είναι υπεύθυνος τεχνικής ανάλυσης & επενδυτικής στρατηγικής",
    "Ολυμπιακός: Μπλαν και Μπενίτεθ στα ονόματα που διαρρέουν ως αντικαταστάτες του Κορμπεράν": "Principal candidato Blanc, que ya conoce a James https://t.co/AWAoCLAudL — Andres Marocco (@andresmarocco) September 18, 2022\n\nΚλείσιμο\n\nΜετά την αποδέσμευση του Κάρλος Κορμπεράν οι πληροφορίες έχουν αρχίσει να... σκάνε βροχή για τον επόμενο προπονητή του Ολυμπιακού με τοννα αναφέρεται και στο εξωτερικό.Το βράδυ της Κυριακής και μετά το τέλος του Κάρλος Κορμπεράν ο δημοσιογράφος του ESPN, Αντρές Μαρόκο, επιβεβαίωσε τις σχετικές πληροφορίες για τον Λοράν Μπλαν.Ο 56χρονος Γάλλος προπονητής έχει δουλέψει σε Μπορντό, Εθνική Γαλλίας και Παρί Σεν Ζερμέν και είχε τον Χάμες Ροντρίγκες στην Αλ Ραγιάν. Με τον Μπλαν διατηρεί επαφές και ο Κριστιάν Καρεμπέ και φαίνεται πως ο Ολυμπιακός έχει τρόπο να προσπαθήσει την περίπτωσή του.Από ονοματολογία πάντως ήδη διαρρέονται ονόματα όπως των, Μίτσελ και Καμπιάσο.Για τον 62χρονο Μπενίτεθ έχει προκύψει πληροφόρηση από Ισπανία και όχι μόνο για τον Ολυμπιακό. Ο Μπενίτεθ είναι προπονητής με τίτλους σε Ισπανία, Ιταλία και Αγγλία αλλά και ευρωπαϊκούς τίτλους όπως το Champions League με τη Λίβερπουλ. Τελευταία του ομάδα ήταν η Έβερτον.",
    "Οι χώρες που κάνουν ακόμα μεταγραφές": "Η 15η Σεπτεμβρίου έχει οριστεί ως τελευταία μέρα μεταγραφών στην Ελλάδα, ωστόσο μαζί με την χώρα μας υπάρχουν αρκετές ακόμα κάνουν μεταγραφές, με τελευταία ευρωπαϊκή να είναι το Ισραήλ που κλείνει το παράθυρο στις 28 Σεπτεμβρίου.\n\n\n\nΕκτός από την Ευρώπη, τις μεταγραφές συνεχίζουν και στην Αφρική και την Ασία. Συγκεκριμένα Μαρόκο, Τυνησία, Νότια Αφρική, Μπουρκίνα Φάσο, Σαουδική Αραβία και Κατάρ, είναι μερικές από τις χώρες που συνεχίζουν να κάνουν μεταγραφές.\n\n\n\n\n\nΑναλυτικά οι χώρες που κάνουν ακόμα μεταγραφές:\n\n",
    "Κεντρική Ομιλία του Γ.Γ. Απόδημου Ελληνισμού και Δημόσιας Διπλωματίας στο 19ο Φεστιβάλ Αφρικανικού Πολιτισμού": "Την προσήλωση της Ελλάδας στην πολύπλευρη και συστηματική ανάπτυξη των σχέσεών της με χώρες της Αφρικανικής ηπείρου και στους στενούς δεσμούς που αναπτύσσει με αυτές, ειδικά τα τελευταία χρόνια, καθώς και στον ρόλο και τη συνεισφορά της ελληνικής Ομογένειας, αναφέρθηκε ο Γενικός Γραμματέας Αποδήμου Ελληνισμού και Δημόσιας Διπλωματίας, κ. Ιωάννης Χρυσουλάκης, απευθυνόμενος ως κεντρικός ομιλητής στο 19ο Φεστιβάλ Αφρικανικού Πολιτισμού που διοργανώθηκε στην Πρεσβευτική κατοικία της Νοτίου Αφρικής στην Αθήνα, στις 24 και 25 Σεπτεμβρίου.\n\nΟ κ. Χρυσουλάκης αναφέρθηκε στους ιστορικούς δεσμούς της Ελλάδας με την Αφρικανική ήπειρο και τον ρόλο «γέφυρας» συνδεσιμότητας της Μεσογείου στο παρελθόν αλλά και σήμερα. Τα τελευταία χρόνια, τόνισε, η ελληνική κυβέρνηση έχει αναλάβει συστηματικές προσπάθειες για τη δημιουργία στενότερων σχέσεων με την Αφρικανική ήπειρο, αναγνωρίζοντας παράλληλα τις τεράστιες δυνατότητες και τον δυναμισμό της. Απέναντι δε στις υφιστάμενες προσκλήσεις, ιδίως εκείνων που συνδέονται με την επισιτιστική ασφάλεια, την κλιματική κρίση, την δημόσια υγεία και άλλες αναπτυξιακές ανάγκες των αφρικανικών εθνών (που επιδεινώθηκαν πρόσφατα από τον πόλεμο στην Ουκρανία), η Ελλάδα στηρίζει την οικονομική ανάπτυξη, την πολιτική σταθερότητα και την προαγωγή των Ανθρωπίνων Δικαιωμάτων στις χώρες της Αφρικανικής ηπείρου. Σε πολυμερές επίπεδο, Η Ελλάδα παραμένει σταθερός υποστηρικτής της ενίσχυσης των σχέσεων της ΕΕ με την Αφρικανική ήπειρο. Σε διμερές επίπεδο, η ενεργή παρουσία της ελληνικής διπλωματίας στην Αφρικανική ήπειρο, ιδιαίτερα κατά τα τελευταία έτη, το άνοιγμα περισσότερων Πρεσβειών και διπλωματικών Αρχών εκεί, η οργάνωση επισκέψεων υψηλού επιπέδου, η συστηματική δωρεά εκατομμυρίων δόσεων εμβολίων και η χρηματοδότηση πολλών αναπτυξιακών έργων και προγραμμάτων σε πολλές περιοχές της ηπείρου, αντικατοπτρίζουν το ενδιαφέρον και τη δέσμευσή της Ελλάδας για την Αφρική. Σημαντικός είναι επίσης ο ρόλος του Ελληνορθόδοξου Πατριαρχείου Αλεξανδρείας και πάσης Αφρικής στην Αλεξάνδρεια της Αιγύπτου με ιστορία δύο χιλιάδων ετών στην Αίγυπτο και στην Αφρικανική ήπειρο.\n\nΟ κ. Χρυσουλάκης αναφέρθηκε, επίσης, στον σημαίνοντα ρόλο των ελληνικών Κοινοτήτων στην Αφρική για την κοινωνική και οικονομική ανάπτυξη κρατών που τις φιλοξενούν και την προώθηση της αμοιβαίας φιλίας και συνεργασίας. Χαρακτηριστικά αναφέρθηκε στην εμβληματική συμβολή του Γιώργου Μπίζου, ένθερμου προασπιστή των ανθρωπίνων δικαιωμάτων και στενού φίλου και νομικού υπερασπιστή του Nelson Mandela, ο οποίος αντιτάχθηκε στο καθεστώς του απαρτχάιντ και συνέβαλε στη διαμόρφωση του νέου Συντάγματος της Νότιας Αφρικής. Σημείωσε, επίσης, την πρωτοβουλία της Γενικής Γραμματείας για την προβολή, για πρώτη φορά στην Ελλάδα, του ντοκιμαντέρ “George Bizos Icon” στο Φεστιβάλ ντοκιμαντέρ «Πέρα από τα Σύνορα» στο Καστελόριζο τον Αύγουστο τ.ε., με την συμμετοχή εκπροσώπων της Πρεσβείας της Νοτίου Αφρικής και του Nelson Mandela Foundation. Η προβολή του ντοκιμαντέρ, υπενθύμισε από το ακριτικό Καστελόριζο στην εσχατιά της Ευρώπης, τις διαχρονικές και οικουμενικές αξίες της Δημοκρατίας, εν μέσω μάλιστα αυξανόμενων και συνεχιζόμενων απειλών που επιδιώκουν να υπονομεύσουν, να περιορίσουν ή να επαναπροσδιορίσουν αυτές τις αξίες, μέσα από νέα τείχη αυταρχισμού, εθνικισμού, ιστορικού αναθεωρητισμού και μισαλλοδοξίας.\n\nΣτις συμμετέχουσες χώρες στο 19ο Φεστιβάλ Αφρικανικού Πολιτισμού περιλαμβάνονταν η Αίγυπτος, Αλγερία, Γκάμπια, Γκάνα, Ακτή του Ελεφαντοστού, Ζάμπια, Ζιμπάμπουε, Κένυα, Λ.Δ. Κονγκό, Λιβύη, Μαδαγασκάρη, Μαρόκο, Ν. Αφρική, Νιγηρία, Ουγκάντα, Σενεγάλη, Σεϋχέλλες, Σουδάν και Τανζανία.",
    "Bookreads: Ένα πλοίο για την Ταγγέρη μας περνάει από την άλλη πλευρά της λογοτεχνίας": "Η Ταγγέρη ήταν πάντα ένα μέρος για ρομαντικούς χαμένους, ένα πέρασμα από έναν τρόπο ζωής σε έναν άλλο. Ο Kevin Barry έρχεται από την Ιρλανδία αλλά όμως είναι γοητευμένος από την ζωή στο Μαρόκο αλλά και στη Νότια Ισπανία. Πέρασε αρκετά χρόνια σε παραλιακές πόλεις μελετώντας χαρακτήρες αλλά και συμπεριφορές, έθιμα και ήθη των κατοίκων. Σαν αποτέλεσμα έχουμε αυτό το παράξενο βιβλίο.\n\nΣτην αρχή προοριζόταν για θεατρικό αλλά στην πορεία ο συγγραφέας κατάλαβε πως οι δύο πρωταγωνιστές είναι πολύ “μεγάλοι” για να χωρέσουν πάνω στη σκηνή.\n\nΣ' ένα λιμάνι της Ανδαλουσίας, δυο παλιοί φίλοι, άνθρωποι του υποκόσμου, περιμένουν με αγωνία ένα πλοίο από την Ταγγέρη. Μια χαμένη αγάπη, μια κόρη εξαφανισμένη, η ζωή τους έχει έρθει τα πάνω κάτω - άραγε, υπάρχει κάτι που μπορεί ακόμη να σωθεί; Κατά την πολύωρη αναμονή τους ανατρέχουν στο κοινό τους παρελθόν, σε ιστορίες βίας και ρομαντισμού, σε λάθη, έρωτες, αμοιβαίες υποχωρήσεις και προδοσίες.\n\nΟ Kevin Barry αποφάσισε να τους φτιάξει ένα μυθιστορηματικό ''σπίτι''. Το Νυχτερινό Πλοίο για Ταγγέρη είναι ένα μυθιστόρημα που θυμάται, μετανιώνει και υπολογίζει. Περιμένοντας στον σταθμό των φέριμποτ για να περάσουν απέναντι, από την Ισπανία στο Μαρόκο, οι δύο παλιοί φίλοι και γκάνγκστερ κάνουν έναν απολογισμό της ζωής τους.\n\nΗ γλώσσα είναι απλή και σε στιγμές αθυρόστομη, με τρόπο όμως που δεν σε ενοχλεί. Προσωπικά μιλώντας αισθάνθηκα πως στη μέση του βιβλίου η ιστορία επαναλαμβάνεται κάπως με τους πρωταγωνιστές να γίνονται ελαφρώς γραφικοί, διατηρούν όμως αξιοπρεπώς τις ιδιαιτερότητες τους σε όλη την έκταση των αναμνήσεων.\n\nPHOTO 1 / 3\n\nΟ Kevin Barry ήταν υποψήφιος για το Booker κι έχει κερδίσει αρκετά σημαντικά βραβεία στην καριέρα του. Αυτό είναι το πρώτο που μεταφράζεται στα ελληνικά.\n\nΗ προσπάθεια του είναι αρκετά καλή και ειλικρινής, δεν διαβάσαμε όμως κάτι το εξαιρετικά πρωτότυπο, κάτι που να μας κάνει να πεταχτούμε από τις σελίδες και να αναλογιστούμε τις δικές μας ζωές, να φιλοσοφήσουμε ή ακόμη και να συγκινηθούμε κάπως.\n\nΟι δύο χαρακτήρες είναι αρκετά στατικοί, λίγο επίπλαστοι και σε φάσεις ενοχλητικοί μέσα στην ιδιαιτερότητα τους που τελικά γίνεται κοινότυπη. Αυτό που σώζει κάπως το κείμενο είναι ο τρόπος γραφής και η σύνταξη. Όντως μοιάζει με θεατρικό και πολλές φορές μία παράγραφος είναι μόνο μία πρόταση.\n\nΑπό την άλλη το Νυχτερινό Πλοίο για Ταγγέρη είναι ένα ανάγνωσμα ευχάριστο και αρκετά ρομαντικό, για ανθρώπους που τους αρέσει να ταξιδεύουν σε κάπως ύποπτα μέρη με μία μελαγχολική διάθεση.",
    "Ράλλυ Ντακάρ: H Audi ολοκλήρωσε το πρώτο τεστ αντοχής": "Στην αποπνικτική ζέστη του Μαρόκου η Audi πραγματοποίησε ένα άκρως απαιτητικό τεστ δοκιμών με το νέο RS Q e-tron E2.\n\nΛιγότερες από 100 ημέρες απομένουν για την έναρξη του Ράλλυ Ντακάρ για το 2023, με την Audi να βρίσκεται σε ένα προχωρημένο στάδιο δοκιμών. Το νέο της υβριδικό αγωνιστικό RS Q e-tron E2, που παρουσιάστηκε πριν από λίγες εβδομάδες θα τεθεί στη μάχη του πιο σκληρού αγώνα στο μηχανοκίνητο αθλητισμό.\n\nΓια να προετοιμαστεί σωστά, ολοκλήρωσε ένα μαραθώνιο τεστ δοκιμών στο Μαρόκο, όπου πραγματοποίησε συνολικά 4.218 χιλιόμετρα. Όλοι οι οδηγοί της ομάδας μαζί με τους συνοδηγούς τους παραβρέθηκαν στο τεστ 9 ημερών, με τον υδράργυρο να αγγίζει τους 40 βαθμούς Κελσίου.\n\nΟ επικεφαλής λειτουργίας της ομάδας, Αρνό Νιμπού Μπος, μίλησε για τις δοκιμές στο Μαρόκο και την πρόοδο της ομάδας του: «Το πλάνο μας ήταν να πραγματοποιήσουμε 9 ημέρες δοκιμών όπου κάθε πλήρωμα θα είναι σε θέση να οδηγήσει και να δοκιμάσει το αγωνιστικό μας για τρεις ημέρες. Είχαμε δύο κύριους στόχους. Να εξελίξουμε τη δεύτερη έκδοση του αγωνιστικού μας για το Ράλλυ Ντακάρ και τα πληρώματα να εξοικειωθούν με τις εξελίξεις που έχουμε. Η μείωση του βάρους δημιουργεί νέες ευκαιρίες στο set-up των αναρτήσεων, κάτι το οποίο θέλουμε να εξερευνήσουμε. Κινούμαστε σε καλή κατεύθυνση. Ο ηλεκτροκινητήρας μαζί με όλα του τα συστήματα λειτουργεί πιο ομαλά από τις δοκιμές που είχαμε κάνει πριν από ένα χρόνο».\n\nΗ μεγάλη διαφορά του RS Q e-tron E2 σε σχέση με τον προκάτοχό του είναι το βάρος, μιας και το νέο αγωνιστικό είναι σημαντικά ελαφρύτερο. Σε αυτό στηρίζονται και οι οδηγοί στη φετινή τους προσπάθεια για νίκη στο Ντακάρ.\n\nΣτο βάρος και στο πώς συνδυάζεται με την ηλεκτροκίνηση εστίασαν οι οδηγοί της Audi, όπως επίσης και στην καλύτερη συμπεριφορά του RS Q e-tron E2: «Όχι μόνο το βάρος αλλά και η κατανομή του είναι πολύ καλύτερη τώρα. Πλέον το αυτοκίνητο ντριφτάρει λιγότερο, είναι πιο ευλύγιστο και πιο εύκολο στην οδήγηση», ανέφερε ο Κάρλος Σάινθ.\n\nΤην άποψή του παρέθεσε και ο πολυνίκης στο Ντακάρ, Στεφάν Πετερανσέλ: «Όταν οδηγούμε σε μεγάλες, γρήγορες στροφές, η φυγόκεντρος δύναμη είναι μικρότερη. Οπότε είναι πιο εύκολο να μείνεις στο εσωτερικό της στροφής. Επιπλέον, η θέση μας εντός του αυτοκινήτου είναι επίσης καλύτερη»\n\nΑπό τη μεριά του, ο Ματίας Έκστρεμ, συμπλήρωσε: «Δεν έχει μεγάλη σημασία το χρονόμετρο αλλά το να έχεις ένα προβλέψιμο αυτοκίνητο. Εκτός από το μειωμένο βάρος, τα βελτιωμένα αεροδυναμικά βοηθήματα είναι επίσης αντιληπτά. Έχει θετικό αποτέλεσμα, ειδικά σε υψηλές ταχύτητες».\n\nΣυνολικά η Audi έχει πραγματοποιήσει έως τώρα περισσότερα από 6.000 χιλιόμετρα δοκιμών. Το νέο RS Q e-tron E2 αναμένεται σύντομα να δοκιμαστεί σε πραγματικές αγωνιστικές συνθήκες. Σε λιγότερο από δύο εβδομάδες η Audi θα πάρει μέρος στο Ράλλυ Μαρόκου που θα πραγματοποιηθεί 1-6 Οκτωβρίου.\n\nA pioneering spirit. We’re headed to @Dakar 2023, taking what we’ve learned & bringing it to the next level. Catch us in the dunes next year with the Audi RS Q e-tron E2*.\n\n\n\nWatch the full film >> https://t.co/yt5iYOegeY#Audi #FutureIsAnAttitude #RSQetron #RoadtoDakar #AudiDakar pic.twitter.com/IzYsmpPB8c — Audi Sport (@audisport) September 21, 2022\n\nΦωτογραφίες: Audi Sport",
    "Ουκρανία: Απελευθερώθηκαν δέκα ξένοι μαχητές": "Δέκα ξένοι μαχητές από χώρες του εξωτερικού είναι μεταξύ αυτών που απελευθερώθηκαν στην ανταλλαγή κρατουμένων μεταξύ Ρωσίας και Ουκρανίας.\n\nΟι δέκα μαχητές προέρχονται από Ηνωμένες Πολιτείες, Βρετανία, Μαρόκο, Σουηδία και Κροατία.\n\nΈφτασαν με πτήση στη Σαουδική Αραβία, μετά από σχετική μεσολάβηση του πρίγκιπα διαδόχου Μπιν Σαλμάν",
    "Inventing Anna: Μηνύει το Netflix η δημοσιογράφος του Vanity Fair, γιατί την δείχνει «σνομπ και άπληστη»": "Η δημοσιογράφος του Vanity Fair, η οποία υπήρξε φίλη της ψεύτικης κληρονόμου Άννα Ντέλβι , μηνύει το Netflix για τον αρνητικό τρόπο με τον οποίο σκιαγραφήθηκε ο χαρακτήρας της στη δημοφιλή σειρά της πλατφόρμας « Inventing Anna ». Ρέιτσελ Ντελοάς Γουίλιαμς κατέθεσε αγωγή για δυσφήμιση εναντίον του Netflix σε ομοσπονδιακό δικαστήριο και υποστήριξε ότι η εταιρεία την παρουσίασε με ψευδή και μη κολακευτικό τρόπο: «Αυτή η αγωγή θα δείξει ότι το Netflix πήρε σκόπιμη απόφαση για δραματικούς σκοπούς να δείξει τη Γουίλιαμς να κάνει ή να λέει πράγματα στη σειρά που την παρουσιάζουν ως άπληστη, σνομπ, άπιστη, ανέντιμη, δειλή, χειριστική και καιροσκόπο» αναφέρεται στη μήνυση, την οποία εξασφάλισε η DailyMail.com.Πιο συγκεκριμένα, η ίδια ισχυρίζεται ότι απεικονίστηκε στη σειρά ως ένα «κακό και περιφρονητικό άτομο» που οδηγεί σε έναν «χείμαρρο διαδικτυακής κακοποίησης, αρνητικών διαπροσωπικών αλληλεπιδράσεων και υποτιμητικών χαρακτηρισμών».Όσον αφορά στα πραγματικά γεγονότα και στην εμπλοκή της στο σενάριο της σειράς του Netflix, «Inventing Anna», η Γουίλιαμς ξόδεψε 60.000 δολάρια σε ένα ταξίδι στο Μαρόκο με την υποτιθέμενη Άννα Ντέλβι, αφού εκείνη ισχυρίστηκε ότι η κάρτα της είχε μπλοκάρει.Η δημοσιογράφος του Vanity Fair διεκδικεί ποινικές αποζημιώσεις, ασφαλιστικά μέτρα, ακόμη και διαταγή που απαιτεί από το Netflix να αφαιρέσει τις «συκοφαντικές» σκηνές από τη σειρά. Ωστόσο, ο ακριβής αριθμός της αποζημίωσης δεν έχει προς το παρόν αποκαλυφθεί.Από την πλευρά της, η Άννα Σόροκιν , η οποία χρησιμοποιούσε το επίθετο Ντέλβι με σκοπό την εξαπάτηση προσώπων, ανακοίνωσε, ότι θα καταθέσει υπέρ του Netflix για την υπόθεση με την Γουίλιαμς.\n\nRachel DeLoache Williams, a photo editor who befriended New York socialite and swindler Anna Sorokin, is suing Netflix over its portrayal of her in its wildly popular “Inventing Anna” show, released earlier this year.https://t.co/WRrK9eAmlr — The Washington Post (@washingtonpost) August 31, 2022\n\nΚλείσιμο\n\nΣύμφωνα με τα πραγματικά γεγονότα, τα οποία αφειγείται η σειρά, η 34χρονη Γουίλιαμς είχε περιγράψει σε άρθρο της το 2018 για το Vanity Fair, όπου εργαζόταν ως συντάκτρια, την εμπειρία της ως φίλη με την Άννα. Στο άρθρο έγραψε πώς η Σόροκιν, χρησιμοποιώντας το ψεύτικο όνομα Άννα Ντέλβι, προσποιήθηκε ότι ήταν μια Γερμανίδα κληρονόμος και την εξαπάτησε για περισσότερα από 60.000 δολάρια. Η δημοσιογράφος αποζημιώθηκε αργότερα και η Σόροκιν κρίθηκε αθώα για την κατηγορία της εξαπάτησής του μαροκινού ξενοδοχείου.Παρόλα αυτά, η Γουίλιαμς συνέχισε να γράφει ένα βιβλίο με τίτλο «Η φίλη μου Άννα: Η αληθινή ιστορία μιας ψεύτικης κληρονόμου», το οποίο εκδόθηκε από τον εκδοτικό οίκο Simon and Schuster το 2019 και υπέγραψε ένα συμβόλαιο με το HBO, το οποίο έχει λήξει από τότε, για να δημιουργήσει ένα έργο βασισμένο στις εμπειρίες της.Το Netflix ωστόσο, προχώρησε το δικό του πρότζεκτ βασισμένο στην ιστορία της δημοσιογράφου Τζέσικα Πρέσλερ από το New York Magazine, που στην ουσία έφερε στο φως της δημοσιότητας το σχέδιο και την απάτη της Σόροκιν.Στην αγωγή της, η δημοσιογράφος επιδιώκει να αντικρούσει τον τρόπο με τον οποίο παρουσιάζεται στη σειρά, στην οποία την υποδύεται η ηθοποιός Κέιτι Λόουες.Συγκεκριμένα αναφέρεται στα αρνητικά σχόλια που έκανε για τον φίλο της Σόροκιν, Νεφ Ντέιβις, πώς απολαμβάνει τα χρήματα της ψεύτικης κληρονόμου. Μεταξύ άλλων αρνείται πως την εγκατέλειψε στο Μαρόκο όταν είχε προβλήματα με την κάρτα της και σημειώνει πως είναι ψέμα ότι βοήθησε την αστυνομία να συλλάβει την Άννα.«Στην πραγματικότητα, ποτέ δεν έκανα ούτε είπα αυτά τα πράγματα» αναφέρει η αγωγή, που κατατέθηκε στο Περιφερειακό Δικαστήριο των Ηνωμένων Πολιτειών για την Περιφέρεια του Ντέλαγουερ.Ισχυρίζεται ότι η δημιουργός της σειράς Σόντα Ράιμς, άλλαξε εν γνώσει της πτυχές του χαρακτήρα της για τους σκοπούς της σειράς. Η αγωγή στη συνέχεια υποστηρίζει ότι το Netflix απεικονίζει σκόπιμα την Άννα με συμπάθεια «αγνοώντας ή υποβαθμίζοντας την πραγματική φύση των πράξεων της, οι οποίες ήταν ανέντιμες, ιδιοτελείς, επιζήμιες για τους άλλους και καταδικασμένες να αποτύχουν».",
    "Στην Εθνική Κογκό ο Μπιφουμά την επόμενη βδομάδα!": "Ο Τιεβί Μπιφουμά έφθασε χθες τα μεσάνυχτα στο Ηράκλειο και σήμερα θα περάσει από ιατρικές εξετάσεις και θα υπογράψει στον ΟΦΗ για τα επόμενα δύο χρόνια.Είναι αξιοσημείωτο ότι παρόλο που ο 30χρονος δεν είχε ομάδα, έχει κληθεί στην Εθνική Κογκό για προπονητικό καμπ που θα γίνει στο Μαρόκο την επόμενη βδομάδα και για δύο φιλικά, με αντιπάλους τη Μαδαγασκάρη στις 24/9 και τη Μαυριτανία στις 27/9.Άλλωστε ο Μπιφουμά είναι ο εν ενεργεία αρχηγός, αλλά και ο πρώτος σκόρερ στην Ιστορία του αντιπροσωπευτικού συγκροτήματος (35 συμμετοχές, 15 γκολ). Σε χθεσινές δηλώσεις του , ο Βέλγος ομοσπονδιακός προπονητής της Εθνικής Κογκό, Πολ Πουτ, εξήγησε τους λόγους που κάλεσε τον Μπιφουμά, παρόλο που δεν είχε ομάδα.\"Μου έχει αποδείξει την ποιότητά του και την ικανότητά του να είναι ηγέτης στο γκρουπ. Αυτός είναι ο λόγος που τον κάλεσα.Το να του δώσω χρόνο συμμετοχής, είναι ένα ζητούμενο, καθώς η παρουσία του θα δώσει κίνητρο και αυτοπεποίθηση στην ομάδα\".Απομένει τώρα να δούμε εάν όντως ο παίκτης αναχωρήσει την επόμενη βδομάδα για το Μαρόκο, το οποίο θα έχει ως αποτέλεσμα να λείψει από το ΒΑΚ στη διακοπή ή αν η μεταγραφή του στον ΟΦΗ έχει αλλάξει κάπως τα δεδομένα, καθώς προφανώς ο κύριος σκοπός του προπονητή της Εθνικής του, ήταν να βοηθήσει έναν - πολύτιμο για αυτόν - παίκτη που δεν είχε ομάδα, να μείνει σε καλή κατάσταση.",
    "Συνταξιούχος ξόδεψε 170.000 ευρώ ψάχνωντας τη χειρότερη δημόσια τουαλέτα στον κόσμο (pics)": "Ο πρώην οικοδόμος και νυν ταξιδιωτικός blogger έχει επισκεφθεί 91 χώρες, ταξίδεψε περίπου 75.000 μίλια και ξόδεψε περίπου 150.000£ επισκεπτόμενος ιδιωτικές και δημόσιες τουαλέτες σε όλο τον κόσμο.\n\nΚατέβασε το APP της CYPRUS TIMES! ΕΔΩ για Android και ΕΔΩ για iOS\n\nΑν είχατε 170.000 ευρώ, σίγουρα ένα από αυτά που θα κάνετε θα ήταν πολλά ταξίδια στον κόσμο. Αυτό σκέφτηκε και ο συνταξιούχος Graham Askey, ο οποίος πλέον συστήνεται ως ταξιδιωτικός συγγραφέας και blogger. Μόνο που έβαλε και ένα κίνητρο στα ταξίδια του. Να βρει την χειρότερη δημόσια τουαλέτα στον κόσμο. Κάπως έτσι έγινε και ο «Βασιλιάς της Πορσελάνης», μόνο που στα περισσότερα ευρήματά του, η πορσελάνη απουσιάζει.\n\nΛοιπόν φαίνεται πως τη βρήκε. Η χειρότερη δημόσια τουαλέτα στον κόσμο πιστεύει πως βρίσκεται στο Τατζικιστάν. Την ονόμασαν οι ντόποιοι ως η «τέλεια τρύπα της κόλασης». Πέραν του γεγονότος ότι ουσιαστικά μιλάμε για μια τρύπα, ο Graham λέει πως υπάρχει ο κίνδυνος να πεταχτούν θανατηφόρα φίδια και αρουραίοι.\n\nΗ χειρότερη δημόσια τουαλέτα στον κόσμο βρίσκεται στην περιοχή Ayni του Τατζικιστάν, στο δυτικό άκρο του Παμίρ, κοντά στα σύνορα με το Αφγανιστάν. Είναι τόσο άσχημη και αισχρή που οι ντόπιοι αρνούνται να τη χρησιμοποιήσουν εκτός και αν είναι «απόλυτα απελπισμένοι».\n\nΟ Graham επισκέφτηκε εκατοντάδες δημόσιες τουαλέτες σε έξι από τις επτά ηπείρους πριν καταλήξει πως αυτή του Τατζικιστάν ήταν τη χειρότερη από όλες.\n\nΈχει συμπεριλάβει 36 από τις «πιο χάλια» που συνάντησε, στο νέο του βιβλίο «Toilets of the Wild Frontier», το οποίο βρίσκεται ήδη στα ράφια. Ω, ναι… έγραψε και βιβλίο.\n\nΑφού ήδη ότι οι αναρτήσεις του προσέλκυσαν κοινό, αποφάσισε να τις συλλέξει όλες μαζί σε ένα βιβλίο.\n\nΜια καλύβα σε ξυλοπόδαρα ύψους 10 μέτρων στην Ινδονησία, βρίσκεται επίσης στη λίστα του, χάρη κυρίως στον «θανατηφόρο» διάδρομό της, όπως άλλωστε και μια ξύλινη καρέκλα με ενσωματωμένο κάθισμα τουαλέτας στο Μπενίν, η οποία, βρίσκεται σε περίοπτη θέση σε μια υπερυψωμένη πλατφόρμα στη μέση του χωριού.\n\nΌταν λέμε δημόσια… εννοούμε δημόσια. Σε βλέπει όλο το χωριό.\n\nΟ συνταξιούχος οικοδόμος ανέπτυξε την περίεργη αυτή εμμονή για τις δημόσιες τουαλέτες, στις πρώτες του διακοπές στο Μαρόκο. Έκτοτε έχει επισκεφθεί 91 χώρες, ταξίδεψε περίπου 75.000 μίλια και ξόδεψε περίπου 150.000£ επισκεπτόμενος ιδιωτικές και δημόσιες τουαλέτες σε όλο τον κόσμο.\n\nΠηγή: gazzetta.gr",
    "Ερντογάν. Το στίγμα μιας σύγκρουσης": "Πριν από δύο χρόνια ο Μακρόν χαρακτήρισε το ΝΑΤΟ ως εγκεφαλικά νεκρό με τον Ερντογάν να αντεπιτίθεται και να επισημαίνει ότι εγκεφαλικά νεκρός είναι ο Γάλλος Πρόεδρος.\n\nΠριν από δύο χρόνια τουρκική φρεγάτα εγκλώβισε ηλεκτρονικά γαλλική φρεγάτα στα ανοικτά της Λιβύης.\n\nΑκολούθησαν επανειλημμένες προσπάθειες του Ερντογάν να εξομαλύνει τις σχέσεις με το Παρίσι χωρίς να υπάρξει μια έστω σχετική πρόοδος.\n\nΣήμερα ο Μακρόν όταν εγκαλείται για τους ανοικτούς δίαυλους επικοινωνίας που διατηρεί με το Κρεμλίνο απαντά ότι δεν πρόκειται να επιτρέψει στην Τουρκία του Ερντογάν να είναι ο μόνος ενδιάμεσος ανάμεσα στην Δύση και στην Ρωσία του Πούτιν.\n\nΛίγες μέρες πριν ο Μακρόν από το Αλγέρι κατήγγειλε την προσπάθεια της Ρωσίας , της Κίνας αλλά και της Τουρκίας να ενισχύσουν την παρουσία και την επιρροή τους στο Μαγρέμπ – Μαρόκο, Αλγερία και Τυνησία- αλλά και στην Υποσαχάρια πρώην Γαλλική Αφρική.\n\nΑπό την Μεσόγειο μέχρι το Κόγκο ο Ερντογάν έχει περιφερειακές φιλοδοξίες σε μια περιοχή τη οποία η Γαλλία θεωρεί εδώ και δύο αιώνες αποκλειστική ζώνη επιρροής.\n\nΟι φιλοδοξίες της Τουρκίας στην Ανατολική Μεσόγειο καταγράφονται ως θετική εξέλιξη από την Ισπανία και την Ιταλία που δυσφορούν με την επιθυμία της Γαλλίας να έχει την πρωτοκαθεδρία στην Μεσόγειο αντί να να αναζητά πριν από κάθε σχετική πρωτοβουλία την διαμόρφωση συναίνεσης με την Μαδρίτη και την Ρώμη.\n\nΕτσι αν η Γαλλία βλέπει την τουρκική δραστηριοποίηση στην Μεσόγειο ως στρατηγικών διαστάσεων ανταγωνισμό και απειλή, η Ισπανία και η Ιταλία βλέπουν τις περιφερειακές φιλοδοξίες Ερντογάν θετικά καθώς τον θεωρούν σύμμαχο που με την παρουσία του διορθώνει τις υπέρ του Παρισιού σημερινές ισορροπίες και συσχετισμούς.\n\nΠιο πολύ όμως από την Μεσόγειο και την Υποσαχάρια Αφρική το σημείο αιχμής της αντιπαράθεσης δεν είναι άλλο από το Μαγρέμπ.\n\nΜέχρι το 1830, την κατάκτηση δηλαδή της Αλγερίας από την Γαλλία οι χώρες της Βόρειας Αφρικής από την Αίγυπτο και την Λιβύη μέχρι την Τυνησία, την Αλγερία και το Μαρόκο ήσαν η επαρχίες της Οθωμανικής Αυτοκρατορίας η κρατικές αυτοκυβέρνητες οντότητες υποτελείς στον Σουλτάνο.\n\nΟ Ερντογάν μέχρι πρόσφατα στήριζε παντοιοτρόπως την Μουσουλμανική Αδελφότητα στην Αίγυπτο και την Χαμάς στην Γάζα και όχι μόνον καθώς παρόμοια στήριξη παρείχε στα ισλαμιστικά κινήματα και κόμματα στις χώρες του Μαγκρέμπ.\n\nΠολύπλευρη και πολυπαραμετρική η σύγκρουση της Γαλλίας με την Τουρκία δεν έχει μόνον στρατηγικό ιστορικό βάθος αλλά και μέλλον.\n\nΝα σημειωθεί ότι η ανανέωση του ενδιαφέροντος της Τουρκίας για την Μεσόγειο και την Βόρεια Αφρική συμπίπτει χρονικά με την αναδίπλωση Ερντογάν από τις φιλοδοξίες του στην Ευρύτερη Μέση Ανατολή και την Αραβική Χερσόνησο με την εξομάλυνση των διμερών σχέσεων με την Σαουδική Αραβία και το Ισραήλ με επόμενο προεξοφλημένο βήμα την Συρία…\n\n(Ο Γιώργος Καπόπουλος είναι δημοσιογράφος- διεθνολόγος)",
    "Αύξηση 27,3% στην αξία εξαγωγών χαρουπιού": "Κατά 27,3% αυξήθηκε η αξία των εξαγωγών χαρουπιού το 2021 από το 2017, σύμφωνα με στοιχεία της Στατιστικής Υπηρεσίας ενώ τα τελευταία χρόνια αυξήθηκαν οι χώρες στις οποίες γίνονται εξαγωγές του κυπριακού προϊόντος με την συμπερίληψη Βουλγαρίας, Ιορδανίας, Λίβανου και Μαρόκου. Την ίδια περίοδο, πρώτη αγορά για το κυπριακό χαρούπι είναι η Αίγυπτος ακολουθούμενη από το Ισραήλ.\n\nΤο καλύτερο σε ποιότητα είναι το κυπριακό χαρούπι λέει στο ΚΥΠΕ ντόπιος παραγωγός που απευθύνει έκκληση για κίνητρα από την Κυβέρνηση. Από την πλευρά του ο Δήμαρχος Πέγειας κάνει λόγο για μια ζωντανή κληρονομιά που συνδέεται με κάθε πτυχή της ζωής μας.\n\nΣε δηλώσεις του στο ΚΥΠΕ ο Διευθυντής του ΕΒΕ Πάφου Μαρίνος Στυλιανού ανέφερε πως με βάση στοιχεία της Στατιστικής Υπηρεσίας από το 2017 μέχρι και το 2021 έγιναν εξαγωγές στο εξωτερικό, 13.938.338 κιλών χαρουπιού, δηλαδή σχεδόν 14 χιλιάδων τόνων ενώ η αξία τους ανήλθε σε 7.793.289 ευρώ. Το χαρούπι πλέον εξάγεται από την Κύπρο σε Αίγυπτο, Ισραήλ, ΗΠΑ, Μαρόκο, Λίβανο, Ιορδανία και Βουλγαρία.\n\nΟ κ. Στυλιανού είπε πως οι εξαγωγές στην Βουλγαρία άρχισαν το 2019, προσθέτοντας ότι από το 2020 άρχισαν να γίνονται εξαγωγές χαρουπιού σε Ιορδανία και ακολούθησαν το 2021 Λίβανος και Μαρόκο.\n\nΣύμφωνα με τον κ. Στυλιανού οι εξαγωγές το 2021 του χαρουπιού ανέρχονται συνολικά σε 3.268.475 κιλά (περίπου 3.000 τόνοι) και η αξία των εξαγωγών ανέρχεται στα 1.796.726 ευρώ. Συγκεκριμένα, το 2021 έγιναν εξαγωγές χαρουπιού στην Αίγυπτο 2.658.850 κιλά αξίας 1.435.520 ευρώ. Στο Ισραήλ στάλθηκαν το 2021 381.000 κιλά και η αξία των εξαγωγών ανέρχεται σε 149.428 ευρώ. Στις ΗΠΑ εξάχθηκαν 144.100 κιλά αξίας 59.550 ευρώ. Στο Μαρόκο το 2021 στάλθηκαν σε ποσότητα 33.000 κιλά και η αξία των εξαγωγών ανέρχεται σε 133.000 ευρώ. Ακολουθούν για πρώτη φορά η Ιορδανία και ο Λίβανος με 26.000 κιλά και την αξία των εξαγωγών να ανέρχεται σε 8.300 ευρώ για κάθε χώρα. Στην Βουλγαρία στάλθηκαν 1.525 κιλά με την αξία των εξαγωγών να ανέρχεται σε €2.628.\n\nΣύμφωνα με τα στοιχεία της Στατιστικής Υπηρεσία το 2020 το σύνολο των εξαγωγών σε ποσότητα ανέρχεται σε 3.179.403 κιλά και η αξία των εξαγωγών σε 1.709.158 ευρώ. Στην Αίγυπτο στάλθηκε ποσότητα 2.929.353 κιλών και η αξία των εξαγωγών ανέρχεται σε €1.603.041. Στο Ισραήλ το έτος 2020 στάλθηκαν 176.000 κιλά και η αξία των εξαγωγών ανέρχεται σε 74.925 ευρώ. Στις ΗΠΑ εξάχθηκαν 48.000 κιλά αξίας 19.842 ευρώ. Το ίδιο έτος στην Ιορδανία στάλθηκαν 25.000 κιλά και η αξία των εξαγωγών ανέρχεται σε 10.000 ευρώ. Στην Βουλγαρία στάλθηκε ποσότητα το 2020 1.050 κιλών με την αξία των εξαγωγών να ανέρχεται σε 1.350 ευρώ.\n\nΕξάλλου το 2019 στάλθηκε ποσότητα χαρουπιών συνολικά 3.161.990 κιλών με την αξία των εξαγωγών να ανέρχεται σε 1.916.435 ευρώ. Στην Αίγυπτο στάλθηκαν από την Κυπριακή Δημοκρατία 2.809.065 κιλά χαρουπιού με την αξία των εξαγωγών να ανέρχεται σε 1.756.149 ευρώ. Στο Ισραήλ στάλθηκαν το 2019 187.500 κιλά, ενώ η αξία των εξαγωγών στην χώρα του Ισραήλ ανήλθε σε 74.171 ευρώ. Στις ΗΠΑ στάλθηκαν 42.270 κιλά χαρουπιού με την αξία να ανέρχεται στα 84.727 ευρώ. Το 2019 άρχισε να γίνεται εξαγωγή χαρουπιού στην Βουλγαρία με 925 κιλά και αξία 1.388 ευρώ\n\nΤο 2018 συνολικά στάλθηκαν σε χώρες του εξωτερικού 1.823.464 κιλά και η αξία των εξαγωγών ανήλθε σε 959.572 ευρώ. Στην Αίγυπτο στάλθηκε ποσότητα 1.554.185 κιλών και η αξία των εξαγωγών ανήλθε σε 849.236 ευρώ. Στο Ισραήλ το 2018 στάλθηκαν 173.280 κιλά και η αξία των εξαγωγών ανέρχεται 68.066 ευρώ. Στις ΗΠΑ στάλθηκαν 96.000 κιλά αξίας 42.270 ευρώ.\n\nΤέλος το 2017 στάλθηκαν συνολικά σε χώρες του εξωτερικού 2.505.005 κιλά χαρουπιού με την αξία των εξαγωγών να ανέρχεται σε 1.411.398 ευρώ. Συγκεκριμένα, το 2017 στάλθηκαν στην Αίγυπτο 2.335.505 κιλά και η αξία των εξαγωγών ανήλθε σε 1.327.253 ευρώ. Ακολουθούν το Ισραήλ με 73.500 κιλά και την αξία των εξαγωγών να ανέρχεται σε 35.721 ευρώ και οι ΗΠΑ με 96.000 κιλά αξίας 48.424 ευρώ.\n\nΠρώτο σε ποιότητα το κυπριακό χαρούπι, χρειάζονται κίνητρα οι παραγωγοί\n\nΟ Νικόλας Χαρπίδης είναι από τους πιο γνωστούς παραγωγούς χαρουπιών της Επαρχίας Πάφου με καταγωγή από την Πέγεια. Σήμερα είναι 38 ετών και ασχολείται με το χαρούπι εδώ και αρκετά χρόνια λόγω και της αγάπης του για το δέντρο που διδάχτηκε από τον παππού και αργότερα από τον πατέρα του.\n\nΌπως ανέφερε στο ΚΥΠΕ, επεξεργάζονται το χαρούπι για τροφή, για σερβίρισμα στα σπίτια, χαρούπι σπασμένο για χυμούς, για ζωοτροφή και την ψύχα του χαρουπιού.\n\nΟ κ. Χαρπίδης είπε επίσης πως το κυπριακό χαρούπι είναι το νούμερο ένα σε ποιότητα για αυτό πουλιέται πιο ακριβά από τα άλλα.\n\nΑπηύθυνε επίσης έκκληση στην Κυβέρνηση να δώσει καλύτερα κίνητρα από πλευράς επιδοτήσεων και για τα εκταρικά αλλά και για τον καρπό γιατί είναι καλλιέργειες που υπάρχουν μόνο στην Μεσόγειο.\n\nΤα παλαιότερα χρόνια η Κύπρος ήταν 3η σε παραγωγή παγκοσμίως ενώ τώρα έπεσε, συμπλήρωσε.\n\nΖωντανή κληρονομιά της Κύπρου το χαρούπι, λέει ο Δήμαρχος Πέγειας\n\nΣτην Χαρουπιά της Πέγειας αναφέρθηκε και ο Δήμαρχος Πέγειας Μαρίνος Λάμπρου σημειώνοντας πως το χαρούπι είναι ένας μικρός γευστικός θησαυρός της Πέγειας και αποτελεί σημείο αναφοράς για ολόκληρη την περιοχή.\n\n«Η χαρουπιά αποτελεί ένα από τα χαρακτηριστικά δέντρα του τόπου μας», είπε ο κ. Λάμπρου, προσθέτοντας πως «το πολύτιμο αυτό δώρο της φύσης δεν αποτελεί για τους Κύπριους μόνο μια βασική διατροφική πηγή, αλλά μια ζωντανή κληρονομιά που συνδέεται με κάθε πτυχή της ζωής μας, την καθημερινότητα και τις συνήθειές μας»., κατέληξε.\n\nΣημειώνεται πως στην Επαρχία Πάφου χαρουπιές έχουν η Πέγεια, η ορεινή Πάφος όπως η Τάλα, η Ακουρσός, Κοίλη, Μεσόγη, Τρεμιθούσα, τα Κούκλια η Περιστερώνα, η Ακουρδάλεια και το Γουδί, αλλά και άλλες κοινότητες.\n\nΔΙΑΒΑΣΤΕ ΕΠΙΣΗΣ: Θα τρώμε χαλλούμι που θα το ακριβοπληρώνουμε για Π.Ο.Π.;\n\nΠηγή: ΚΥΠΕ",
    "Ετήσια Συνάντηση «FREECLIMB» στις 3-4 Οκτωβρίου": "Στη συνάντηση θα παρευρεθούν 22 ερευνητές από 15 ερευνητικούς φορείς από την Ισπανία, Γαλλία, Ιταλία, Ελλάδα, Τουρκία, Τυνησία, Αλγερία, Αίγυπτο και Μαρόκο.\n\nΟ βασικός στόχος του έργου ‘FREECLIMB’ είναι η διεύρυνση της διαθεσιμότητας γενετικού και βελτιωτικού υλικού, η αξιολόγηση τοπικών ποικιλιών ανθεκτικών στα προβλεπόμενα μελλοντικά κλιματικά σενάρια για την περιοχή της Μεσογείου, καθώς και η παροχή μιας σειράς εργαλείων ικανών να επιταχύνουν τη δημιουργία, τον εντοπισμό και την εκμετάλλευση ανθεκτικών ποικιλιών. Το έργο αφορά έξι είδη φρούτων (ροδακινιά, βερικοκιά, αμυγδαλιά, αμπέλι, ελιά και εσπεριδοειδή). Η ροδακινιά μελετάται ως φυτό μοντέλο λόγω της διαθεσιμότητας της συλλογής ροδακινιάς RefPop (400 γενότυποι, 1200 δένδρα), που συγκεκριμένα σχεδιάστηκε για το παρόν έργο, και σε εταίρους του έργου (Νάουσα / Ελλάδα; Ίμολα / Ιταλία και Λέριδα / Ισπανία). Μπορείτε να βρείτε περισσότερες πληροφορίες για το έργο FREECLIMB στην ιστοσελίδα https://primafreeclimb.com/\n\nΚατά τη διάρκεια της 2ης ημέρας εργασιών, Τρίτη 4 Οκτωβρίου, μεταξύ 09:00-13:00 παρουσιάζονται τα μέχρι τώρα αποτελέσματα του έργου και είναι προσκεκλημένοι να παρακολουθήσουν όλοι οι ενδιαφερόμενοι.\n\nΗ οργάνωση υλοποιείται με την υποστήριξη του Δήμου Βέροιας. Εκφράζουμε τις ευχαριστίες μας στους χορηγούς που υποστήριξαν τη διοργάνωση: Κοινοπραξία Συνεταιρισμών Ομάδων Παραγωγών Ν. Ημαθίας, Agro Q Γεωπονικές υπηρεσίες, Scientact εφαρμογές τεχνολογίας, Τσεσμελής Φυτώρια, Fytofarm Νικολαΐδης φυτοφάρματα, Εμμανουηλίδης κατασκευές θερμοκηπίων, Σαράντης αρδευτικά και Χατζηπαυλίδης χρώματα-σιδηρικά.\n\nΤο αναλυτικό Πρόγραμμα της συνάντησης μπορείτε να το ανακτήσετε στον σύνδεσμο: https://pomologyinstitute.gr/wp-content/uploads/2022/09/2022-Annual-meeting-Program.pdf\n\n\n\n\n\n",
    "Casablanca στο Προσκοπείο": "Στα πλαίσια της διοργάνωσης θερινών προβολών ταινιών στο νησί της Κέρκυρας, το Πολυδύναμο Κέντρο Αντιμετώπισης Εξαρτήσεων Κέρκυρας θα προβάλει στον χώρο της Περιφερειακής Εφορείας Προσκόπων Κέρκυρας (Πύλη Αγίου Νικολάου), την ταινία “Casablanca”, την Πέμπτη 29 Σεπτεμβρίου και ώρα 8.30μ.μ.\n\nΟι προβολές αυτές των ταινιών, και η δράση αυτή γενικότερα, αποσκοπεί στην επαφή και το δέσιμο του Κέντρου με την τοπική κοινωνία του νησιού, την ευαισθητοποίηση και την ενημέρωση των πολιτών πάνω στο θέμα των εξαρτήσεων αλλά και την ευχάριστη και δημιουργική αξιοποίηση του ελεύθερου χρόνου μέσω της ψυχαγωγίας.\n\nΗ ταινία που θα προβληθεί είναι η “Casablanca” του Μάικλ Κερτίζ, και τοποθετείται στην εποχή του Β΄ Παγκοσμίου Πολέμου και επικεντρώνεται στο δίλημμα ενός Αμερικανού που ζει στην Καζαμπλάνκα, ο οποίος έχει να επιλέξει μεταξύ της γυναίκας που αγαπάει και της βοήθειας που μπορεί να δώσει σε έναν Τσεχοσλοβάκο αντιστασιακό, σύζυγο της αγαπημένης του, ο οποίος θέλει να διαφύγει από τη γαλλοκρατούμενη Καζαμπλάνκα του Μαρόκο, ώστε να συνεχίσει τον αγώνα κατά του Γ’ Ράιχ.",
    "PUSHBACK στον ρατσισμό!": "Αντιρατσιστική Γιορτή του Κυριακάτικου Σχολείου Μεταναστών και της Κίνησης «Απελάστε το Ρατσισμό» ⫸ Για 15η χρονιά το ραντεβού της συνύπαρξης, της αλληλεγγύης και της αντίστασης, των ιδεών και του πολιτισμού δίνεται στο Γεωπονικό Πανεπιστήμιο - ένα Σαββατοκύριακο γεμάτο με μεγάλη ποικιλία εκδηλώσεων.\n\nΗ γιορτή που έγινε θεσμός μάς περιμένει και φέτος, στις 24 και 25 Σεπτέμβρη, στην Αθήνα. Η 15η Αντιρατσιστική Γιορτή του Κυριακάτικου Σχολείου Μεταναστών και της Κίνησης «Απελάστε το Ρατσισμό», με όπλο την αλληλεγγύη και τον κοινό αγώνα, θα ξεδιπλώνει χίλια χρώματα και ιδέες για έναν κόσμο συμπεριληπτικό, δίκαιο και περήφανο στο Γεωπονικό Πανεπιστήμιο.\n\n«Σας περιμένουμε όλες-ους-α σε μια εκδήλωση από εκείνες που είμαστε περήφανοι και περήφανες όταν φιλοξενούνται στα ελληνικά πανεπιστήμια αντί για τα ΜΑΤ και την πανεπιστημιακή αστυνομία», αναφέρει το κάλεσμα. «Ελάτε στη Γιορτή μας με διάθεση αλληλεγγύης και αντίστασης. Σε ένα φεστιβάλ απελευθέρωσης και ελεύθερης έκφρασης όπου επιχειρούμε την αρμονική συνύπαρξη ήχων, χρωμάτων και γεύσεων. Για έναν κόσμο που να χωράει πολλούς κόσμους, κάνουμε PUSHBACK στον ρατσισμό!»\n\n«PUSHBACK στον ρατσισμό!» είναι το κεντρικό σύνθημα της φετινής συνάντησης. Οπως αναφέρουν οι διοργανωτές, ενώνουν τη φωνή τους με τους πρόσφυγες και τις προσφύγισσες που αντιμετωπίζουν καθημερινά τον πιο στυγνό και απάνθρωπο θεσμικό ρατσισμό, με τους μετανάστες που αντιμετωπίζονται ως «λαθραίοι», ακόμα κι αν ήδη ζουν στην Ελλάδα εδώ και πολλά χρόνια, απαιτούν να παραμείνουν στη φυλακή οι εγκληματίες της Χρυσής Αυγής, αντιστέκτονται στον πόλεμο και στην εμπλοκή της Ελλάδας σε αυτόν, ανιχνεύουν τους συμμάχους στον αγώνα για κοινωνική ισοτιμία, απαιτούν δικαιοσύνη για τα θύματα των βιασμών και των γυναικοκτονιών, αγωνίζονται για την ανατροπή σεξιστικών νόμων και θεσμών.\n\nΤο Πρόγραμμα της Αντιρατσιστικής Γιορτής:\n\nΣάββατο\n\nΣυναυλίες 9.00 μ.μ.\n\n● Encardia\n\n● Κρουστωδία - ΚΕΘΕΑ «Παρέμβαση»\n\n● Αλέξανδρος Κτιστάκης με την μπάντα του\n\n● Μάρθα Φριντζήλα και Kubara Project\n\nΛαϊκή Σκηνή, από τις 9.30 μ.μ.\n\n● Ανοιχτή Ορχήστρα\n\n● Αφγανικός Χορός\n\n● Ικαριώτικο γλέντι\n\nΧώροι Συζητήσεων\n\n● 7.00 μ.μ. Από τη δολοφονία Κωστόπουλου ώς τον «ανύπαρκτο» βιασμό της Γεωργίας στη Θεσσαλονίκη και την ατιμωρησία Λιγνάδη: Τα θύματα της έμφυλης βίας ζητούν δικαίωση - Ο αγώνας ενάντια στην έμφυλη καταπίεση συνεχίζεται\n\n● 8 μ.μ. Πόλεμος στην Ουκρανία, ένταση στο Αιγαίο, ενεργειακή και επισιτιστική κρίση: Υπάρχει διέξοδος;\n\nΠροβολές 10.30 μ.μ.\n\nΜε ελληνικούς υπότιτλους βάσει διαλόγων\n\n● «Ο Λόφος του Στρέφη ελεύθερος θα μείνει» (2021, 22΄)\n\n● «Simple at Water» (2021, 97΄)\n\nΚυριακή 25 Σεπτέμβρη\n\nHip Hop συναυλία, 9.00 μ.μ.\n\n● Fer de lance\n\n● People out east\n\n● Χαρά\n\n● ΕΙΣΒΟΛΕΑΣ Full band live\n\nΛαϊκή Σκηνή, 9.30 μ.μ.\n\n● Κουρδικό χορευτικό συγκρότημα\n\n● SOURLOULOU street band\n\n● Ρεμπέτικο γλέντι με το σχήμα «Ρεμπετί»\n\nΧώροι Συζητήσεων\n\n● 7.00 μ.μ. Ακροδεξιά και φασιστική απειλή σε Ελλάδα και Ευρώπη\n\n● 8.00 μ.μ. Από τον Εβρο και το Αιγαίο ώς τον Ελαιώνα και την Αμυγδαλέζα: Pushback στον ρατσισμό\n\nΠροβολές, 10.30 μ.μ.\n\n● «Ρόδα είναι και γυρίζει» (2020, 6΄)\n\n● «Πώς να εκπαιδεύσεις έναν αντιήρωα» (2021, 26΄)\n\n● «Προκλητικές ζωές» (2017, Αυστραλία / ΗΠΑ / Ην. Βασίλειο, 85΄)\n\nΟλο το διήμερο μπορείτε να απολαύσετε έκθεση Πολιτικής Γελοιογραφίας και Φωτογραφίας, διεθνή κουζίνα με γεύσεις από Αίγυπτο, Αιθιοπία, Αφγανιστάν, Κουρδιστάν, Μαρόκο, Μπανγκλαντές, Νιγηρία, Τουρκία. Θα λειτουργεί παιδότοπος με οργανωμένα παιχνίδια 6.00 μ.μ.-10.00 μ.μ.\n\nΟ χώρος θα είναι προσβάσιμος για ανάπηρες-ους-α, σε όλες τις συζητήσεις θα υπάρχει ταυτόχρονη διερμηνεία στην Ελληνική Νοηματική Γλώσσα. Στις εκθέσεις φωτογραφίας και σκίτσου θα υπάρχει κειμενική επεξήγηση εικόνων σε QR για τυφλούς/ές και ανθρώπους με βλάβη στην όραση. Διαθέσιμο μενού κουζίνας και μπαρ σε braille και σε QR. Είσοδος ενίσχυσης: 5 ευρώ την ημέρα, 8 ευρώ το διήμερο, ελεύθερη πρόσβαση για ανέργους.",
    "Η αναφορά του Θρύλου στον «killer» Ελ Αραμπί (photo)": "Είναι δεινός σκόρερ και είναι παικταράς! Ο Γιουσέφ Ελ Αραμπί έχει γράψει ιστορία με τη φανέλα του Ολυμπιακού από το καλοκαίρι του 2019 και συνεχίζει απτόητος να κερνάει γκολ τα αντίπαλα δίχτυα, με κάθε τρόπο και κόντρα σε κάθε ομάδα που βρίσκεται στο δρόμο του.\n\nΟ Μαροκινός «killer» μετρά 81 γκολ και 20 ασίστ, σε 163 ματς στον κορυφαίο ελληνικό σύλλογο και συνολικά, 259 σε 478 συμμετοχές στην καριέρα του (συν 16 τέρματα με το Μαρόκο).\n\nΜάλιστα, η «ερυθρόλευκη» ΠΑΕ θέλησε να κάνει μία επαινετική μνεία τα χαρακτηριστικά του Μαροκινού αρχισκόρερ του Θρύλου, «ανεβάζοντας» στα social media μία φωτογραφία του και γράφοντας τα εξής: «Ελ Αραμπί= Πάθος + γκολ».\n\nΔείτε την ανάρτηση:",
    "Ποια είναι τα πιο παράξενα έθιμα γάμου στον κόσμο;": "Τα πιο παράξενα έθιμα γάμου στον κόσμο\n\nΚάποιες παραδόσεις, ούτε να τις σκεφτείς δε μπορείς! Για αυτό, το Starfan.gr συγκέντρωσε για εσένα τα ωραιότερα και πιο παράξενα έθιμα γάμου στον κόσμο\n\nΒραζιλία: χρυσή τύχη!\n\nΓνωρίζουμε πως στην Ελλάδα η νύφη λίγο πριν το γάμο παραδοσιακά σημειώνει τις ελεύθερες φίλες της στο παπούτσι της. Κάπως έτσι και στη Βραζιλία, η μέλλουσα νύφη οφείλει να φροντίσει για τις φίλες της. Για αυτό στο στρίφωμα γράφει τα ονόματά τους, όπως λέει η γαμήλια παράδοση να τους φέρει “τύχη και ευλογία”. Εκτός από τις ευχές που συγκεντρώνουν οι νύφες στη Βραζιλία, κατά την είσοδό τους στο χώρο της δεξίωσης αφήνουν ένα ζευγάρι χρυσά παπούτσια, στο οποίο οι καλεσμένοι βάζουν χρήματα ή άλλα δώρα για το ζευγάρι.\n\nΙαπωνία: σάκε και τριπλή ευτυχία\n\nΣτην Ιαπωνία υπάρχει ένα ξεχωριστό έθιμο που αντέχει στο χρόνο και πρωταγωνιστεί γαμήλιες τελετές από τον 17ο αιώνα. Σύμφωνα με το έθιμο san-san-kudo η νύφη και ο γαμπρός πίνουν τρεις γουλιές σάκε από τρεις διαφορετικές κούπες. Στη συνέχεια, οι γονείς τους πρέπει να κάνουν ακριβώς το ίδιο. Οι πρώτες τρεις γουλιές συμβολίζουν τον νέο δεσμό μεταξύ των οικογενειών, οι αμέσως επόμενες συμβολίζουν το μίσος, το πάθος και την άγνοια. Οι τρεις τελευταίες συμβολίζουν την απελευθέρωση από τα τρία παραπάνω ψεγάδια.\n\n(Photo Source: https://www.nippon.com/en/features/jg00016/)\n\nΚούβα: Χορέψετε-χορέψετε\n\nΣτην Κούβα λοιπόν, εκτός από τις ευχές που μοιράζονται οι καλεσμένοι στο γαμήλιο πάρτυ έχουν ακόμη μια υποχρέωση. Εάν χορέψουν με τη νύφη, θα πρέπει να καρφιτσώσουν επάνω στο νυφικό της χρήματα. Μια παράδοση που στηρίζει διαχρονικά τα νέα ζευγάρια στο νέο τους ξεκίνημα αλλά και ένα γαμήλιο έθιμο αρκετά κοντινό με τη δική μας παράδοση. Στην Ελλάδα, ειδικά τις προηγούμενες δεκαετίες, ήταν αρκετά σύνηθες να χορεύει η νύφη και να της γεμίζουν οι συγγενείς το νυφικό με χρήματα και κοσμήματα, αντί για δώρο γάμου.\n\nΣκωτία: Μαύρο στη νύφη και το γαμπρό\n\nΤι κι αν ακούγεται σαν το χειρότερο εφιάλτη μιας νύφης; Σύμφωνα με ένα παλιό έθιμο, συγγενείς και φίλοι τη μέρα πριν το γάμο ετοιμάζουν τη νύφη και το γαμπρό για τη νέα τους ζωή. Πως; Απλώς τους επιτίθενται με σιρόπι, αλεύρι και στάχτη και ό,τι άλλο μπορεί να σκεφτεί κανείς και συμβολίζει όλες τις προκλήσεις που θα αντιμετωπίσει το ζευγάρι στη ζωή του!\n\nΜαρόκο: 7 ημέρες είναι αρκετές;\n\nΞεκινώντας με pre-wedding πάρτυ, την προετοιμασία αλλά και την ημέρα της γιορτής, ένας γάμος στο Μαρόκο κρατάει μέχρι και 7 ημέρες! Είναι σαν κάποιου είδους φεστιβάλ, χάρη στις εντυπωσιακές ενδυμασίες των παρευρισκόμενων, την ασταμάτητη μουσική αλλά και το συνεχή χορό με τη νύφη και το γαμπρό. Σαν να μην είναι αρκετά όλα αυτά όμως, απαραίτητο για έναν γάμο στο Μαρόκο είναι και μια τελετή εξαγνισμού, που πραγματοποιείται σε χαμάμ. Η μέλλουσα νύφη, πριν τη γαμήλια τελετή επισκέπτεται ένα χαμάμ. Συνοδεύεται από τις φίλες και κάποιους συγγενείς και απολαμβάνουν την ημέρα σαν πραγματική ιεροτελεστία.\n\nΌπως κι αν φανταζόμαστε τον γάμο των ονείρων μας, πάντα υπάρχουν γαμήλια έθιμα και παραδόσεις που γίνονται κομμάτι της προετοιμασίας! Μπορεί να μην ξέρεις ακόμη πως θα ήθελες να είναι ο δικός σου γάμος ακριβώς ή να μην είσαι σίγουρος για τις παραδόσεις θα ήθελες να ακολουθήσεις ως καλεσμένος. Εάν πάντως ψάχνεις ευχές για γάμο για τους γάμους που έχεις να παρευρεθείς ξέρουμε που θα βρεις τις πιο ωραίες ευχές!\n\nΟι ειδήσεις της Πιερίας με ένα κλικ.",
    "Δέκα αιχμάλωτοι πολέμου απελευθερώθηκαν από τη Ρωσία και έφτασαν στη Σαουδική Αραβία": "Δέκα αιχμάλωτοι πολέμου (πέντε Βρετανοί πολίτες, ένας Μαροκινός, ένας Σουηδός, ένας Κροάτης και δύο Αμερικανοί) φαίνονται να φθάνουν, μετά από επιτυχημένες προσπάθειες διαμεσολάβησης του διαδόχου της Σαουδικής Αραβίας Μοχάμεντ μπιν Σαλμάν, από τη Ρωσία στο διεθνές αεροδρόμιο King Khalid, στο Ριάντ, Σαουδική Αραβία, 21 Σεπτεμβρίου 2022. Σαουδικό Πρακτορείο Τύπου Handout . via Reuters\n\nΔέκα αλλοδαπούς αιχμαλώτους πολέμου, οι οποίοι είχαν συλληφθεί στην Ουκρανία, απελευθέρωσε σήμερα, Τετάρτη 21 Σεπτεμβρίου η Ρωσία, κατόπιν μεσολάβησης του πρίγκιπα διαδόχου της Σαουδικής Αραβίας, Μοχάμεντ μπιν Σαλμάν.\n\nΤο υπουργείο Εξωτερικών ανέφερε ότι το αεροπλάνο που τους μετέφερε προσγειώθηκε στο βασίλειο και οι σαουδαραβικές αρχές θα αναλάβουν τη διαδικασία για την επιστροφή τους στις χώρες τους. Σύμφωνα με αξιωματούχο, πρόκειται για πέντε Βρετανούς, δύο Αμερικανούς, έναν Κροάτη, έναν Μαροκινό και έναν Σουηδό.\n\nΔιαφήμιση\n\nΟι δύο Αμερικανοί είναι ο Αλεξάντερ Ντρούκι, 39 ετών και ο Άντι Χουέν, 27 ετών, όπως ανέφερε στο πρακτορείο Reuters ένας εκπρόσωπος των οικογενειών τους. Και οι δύο κατάγονται από την Αλαμπάμα και αιχμαλωτίστηκαν τον Ιούνιο, ενώ πολεμούσαν στην ανατολική Ουκρανία, στο πλευρό των ουκρανικών δυνάμεων.\n\nΜεταξύ των αιχμαλώτων που απελευθερώθηκαν είναι επίσης ο Βρετανός Έιντεν Άσλιν, σύμφωνα με τον Βρετανό βουλευτή Ρόμπερτ Τζένρικ.\n\n«Είμαι ευτυχής που ο Άιντεν Άσλιν και οι άλλοι Βρετανοί αιχμάλωτοι πολέμου απελευθερώθηκαν επιτέλους και επιστρέφουν στο Ηνωμένο Βασίλειο», ανέφερε στην ανακοίνωσή του, χωρίς να δώσει τα ονόματα των υπολοίπων.\n\nΟ Άσλιν και ο επίσης Βρετανός Σον Πίνερ είχαν καταδικαστεί σε θάνατο από δικαστήριο της αυτοανακηρυχθείσας «Λαϊκής Δημοκρατίας του Ντονέτσκ». Σε θάνατο καταδικάστηκε επίσης ο γεννημένος στο Μαρόκο Μπραχίμ Σααντούν.\n\nΔιαφήμιση\n\nΗ πρωθυπουργός της Βρετανίας Λιζ Τρας χαιρέτισε απόψε την «εξαιρετικά καλοδεχούμενη» είδηση της απελευθέρωσης πέντε Βρετανών αιχμαλώτων πολέμου που κρατούνταν από τη Ρωσία.\n\n«Μια είδηση εξαιρετικά καλοδεχούμενη: πέντε Βρετανοί πολίτες, κρατούμενοι από τους φιλορώσους στην ανατολική Ουκρανία, απελευθερώθηκαν σώοι και αβλαβείς» έγραψε σε ανάρτησή της στο Twitter.\n\nΗ Τρας ευχαρίστησε τον πρόεδρο της Ουκρανίας Βολοντίμιρ Ζελένσκι και τη Σαουδική Αραβία που διευκόλυνε αυτές τις απελευθερώσεις στο πλαίσιο μιας ανταλλαγής κρατουμένων μεταξύ Μόσχας και Κιέβου.\n\nΠολλοί αλλοδαποί ταξίδεψαν στην Ουκρανία για να πολεμήσουν με τις ουκρανικές δυνάμεις μετά την εισβολή της Ρωσίας στις 24 Φεβρουαρίου. Ορισμένοι αιχμαλωτίστηκαν από τις ρωσικές δυνάμεις, μαζί με άλλους αλλοδαπούς που βρίσκονταν στην Ουκρανία και δηλώνουν ότι δεν συμμετείχαν στον πόλεμο.",
    "Γύρνα επιτέλους σελίδα": "Η στήλη θα παραμείνει στο Μαρόκο, όπου χτες δεν πήγε καλά. Το ματς της Φεζ στράβωσε διότι ίσχυσε ο άγραφος νόμος του ποδοσφαίρου. Ε, αφού δεν το βάζεις εσύ με τόσες ευκαιρίες, στο τέλος θα το «φας» και ας πρόσεχες. Κάπως έτσι έχασα πανηγυρικά. Πάω στα φρέσκα. Τα φρέσκα είναι η αναμέτρηση της Ρατζά Καζαμπλάνκα με την Μοχρέμπ Τετουάν. Οι δύο αυτές ομάδες σχετικά πρόσφατα ανέπτυξαν αντιπαλότητα μεταξύ τους, με αιτία το πρωτάθλημα που διεκδίκησαν το 2013-14 και είχαμε επεισόδια (ως συνήθως εκεί).\n\nΘυμίζω ότι την τελευταία φορά που ακούμπησα τη Ρατζά, με «κήδεψε». Πήγε και έχασε στην έδρα της νεοφώτιστης Ουνιόν Τουαγκρά, η οποία δεν έχει άλλη νίκη. Η ουσία είναι ότι η Ρατζά δεν είναι καλά (0-1-1). Προσπαθεί να σταθεί στα πόδια της και ψάχνει τρόπους. Η διοίκηση τα έχει κάνει μαντάρα. Πήρε προπονητή (τον Μπεζαρτί, τέως Ουιντάντ) χωρίς να ξέρει ότι είναι τιμωρημένος με 6 αγωνιστικές. Πήρε παίκτες με φήμη «Πελέ» το καλοκαίρι αλλά βγήκαν «παλτά», γέλαγε ο κόσμος και τους έδιωξε. Οι οπαδοί της είναι έξαλλοι κυριολεκτικά και εκεί δεν σηκώνει αστεία. Οι «Ρατζαουί» είναι άγριοι, μάζες ανεξέλεγκτες. Θα πάνε και θα τους σακατέψουν όλους. Δεν χαρίζουν και δεν καταλαβαίνουν τίποτα. Στο Μαρόκο είναι ζούγκλα. Σε κάθε ματς όπως διαβάζω έχει 70-100 συλλήψεις με μαχαίρια, μπαλτάδες και γενικά πάσης φύσεως «ανοιχτήρια». Αλίμονο και γίνει κανένα «τσαφ» σήμερα. Αίμα κι άμμος θα γίνει.\n\nΟι «Ρατζαουί»\n\nΚαι που δε πάσχει ακόμα αγωνιστικά η Ρατζά με τις 15 νέες μεταγραφές που δεν έχουν δέσει σε καμία περίπτωση. Πάντως το ζητούμενο που είναι η επίθεση, υπάρχει θέμα. Διαβάζω πως σήμερα θα ενισχυθεί αρκετά με την είσοδο νέων επιθετικών παικτών που πήρε (Χαμζά Κχαμπά, Ρότζερ Οχολoύ). Γενικά τις μέρες που πέρασαν έγιναν κινήσεις σε όλα τα επίπεδα η ομάδα να γυρίσει επιτέλους σελίδα.\n\nΒαθμολογία 9.5/10 ★★★★★ ☆☆☆☆☆ Κορυφαία αξιοπιστία Γρήγορες & άμεσες αναλήψεις Εξαιρετικές Αποδόσεις Εγγραφή » 21+ | Αρμόδιος Ρυθμιστής ΕΕΕΠ | Κίνδυνος εθισμού & απώλειας περιουσίας | Γραμμή βοήθειας ΚΕΘΕΑ: 210 9237777 | Παίξε Υπεύθυνα\n\nΘέματα όμως υπάρχουν και στην αντίπαλό της και για αυτό μπλέκω με την Ρατζά. Στην Μοχρέμπ Τετουάν έπεσε είδηση καταστροφής. Λόγω οικονομικών προβλημάτων που αντιμετωπίζει με συνέπεια να μην φανεί συνεπής στις πληρωμές της, ξαφνικά της απαγορεύτηκε να χρησιμοποιήσει ξανά τους παίκτες που απέκτησε στις μεταγραφές (μπορούσε τις δύο πρώτες αγωνιστικές). Μιλάμε για μία δεκάδα παικτών (Εγκρουτέν, Τσαμπανί, Χαμαμί, Βαφίκ, Αλ Ζαλουλί, Ραντουανί, Τζουμπέιρα, Γκατάς, Κλος, Σαμπέρ) ενώ υπάρχει και ένας τιμωρημένος (Σαούντ). Αυτό σημαίνει πως η ομάδα σαφώς και θα πάει αποδυναμωμένη στο ματς, αλλά λύσεις υπάρχουν για να είμαι ξεκάθαρος. Σκάλισα αρκετά και είδα πως θα κατεβάσει αξιόπιστη και μαχητική ενδεκάδα.\n\nΔεν περιμένω εύκολο ματς. Μακάρι να είναι. Η Ρατζά θα έχει άγχος, την πίεση της εξέδρας, δεν έχει προπονητή στο πάγκο, αλλά είναι τεράστια ομάδα, (όπως βέβαια και η Ουιντάντ που επίσης παίζει σήμερα, αλλά και εκεί έχουμε άλλα θέματα επίσης και φοβάμαι να δώσω το διπλό της μέσα στην Κουρίμπγκα) και θα βρει το δρόμο της. Αν σκοράρει νωρίς, θα απελευθερωθεί. Αν όχι, ελπίζω να μη δω στην εξέδρα σκηνές «τρόμου» και φρίκης. Πάω με τον άσο."
}