{
    "Πόλεμος στην Ουκρανία: Η Ρωσία παραδέχεται «λάθη» στη στρατολόγηση": "Το Κρεμλίνο παραδέχθηκε «λάθη» στην στρατολόγηση εφέδρων για να πολεμήσουν στην Ουκρανία και υπογράμμισε πως δεν υπάρχει αυτή την ώρα «απόφαση» να κλείσουν τα σύνορα, απέναντι στις διαδηλώσεις και στη διαφυγή πολλών Ρώσων στο εξωτερικό.\n\n«Υπάρχουν περιπτώσεις όπου το διάταγμα [της επιστράτευσης] παραβιάστηκε» δήλωσε ο εκπρόσωπος του Κρεμλίνου, Ντμίτρι Πεσκόφ, ο οποίος είπε πως ελπίζει ότι «τα λάθη θα διορθωθούν».\n\nΔιαβάστε επίσης: Η καταστροφική κίνηση, η «βρώμικη» συμφωνία και η εκθρόνιση Πούτιν – Τα τρία σενάρια για το τέλος του πολέμου\n\nΟι Αρχές δήλωσαν πως η επιστράτευση 300.000 εφέδρων αφορά μόνο όσους έχουν στρατιωτική εμπειρία ή τις επιδιωκόμενες ικανότητες. Ωστόσο, έχουν καταγραφεί πολλές περιπτώσεις επιστράτευσης ανθρώπων μεγάλων σε ηλικία, αρρώστων ή χωρίς εμπειρία καθώς και φοιτητών.\n\nΔιαδηλώσεις και χιλιάδες συλλήψεις\n\nΗ επιστράτευση προκάλεσε διαδηλώσεις και οδήγησε σε χιλιάδες συλλήψεις μετά την ανακοίνωσή της από τον πρόεδρο Βλαντιμίρ Πούτιν την περασμένη εβδομάδα.\n\nΠολλοί Ρώσοι φαίνεται, επίσης, πως επέλεξαν να φύγουν από τη χώρα αν ληφθεί υπόψη η αυξημένη συρροή στα σύνορα με τη Γεωργία, το Καζακστάν, τη Φινλανδία ή τη Μογγολία. Αυξήθηκαν επίσης κατακόρυφα τα αεροπορικά ταξίδια.\n\nΑυτή η συρροή τροφοδότησε φόβους πως η Ρωσία θα απαγορεύσει την έξοδο από τη χώρα των ανδρών σε ηλικία που μπορούν να πολεμήσουν.\n\nΟ εκπρόσωπος του Κρεμλίνου δήλωσε πως οι αρχές «δεν έχουν λάβει απόφαση» σε αυτό το στάδιο που να αφορά το κλείσιμο των συνόρων για αυτή την κατηγορία των πολιτών.\n\nΤην Κυριακή, η Νόβαγια Γκαζέτα ανέφερε στον ιστότοπό της πως 261.000 άνδρες έχουν φύγει από τη χώρα αφότου ανακοινώθηκε η μερική επιστράτευση, επικαλούμενη μη κατονομαζόμενη πηγή στην προεδρική διοίκηση της Ρωσίας.\n\nΟ δικηγόρος για τα ανθρώπινα δικαιώματα, Πάβελ Τσίκοφ, δήλωσε πως οι συνοριοφρουροί στο μοναδικό εν λειτουργία σημείο διέλευσης της Ρωσίας με τη Γεωργία σταμάτησαν κάποιους ανθρώπους από την έξοδο, επικαλούμενοι τον νόμο για την επιστράτευση, Ο τοπικός υπουργός Εσωτερικών δήλωσε την Κυριακή πως υπήρχε ουρά 2.300 αυτοκινήτων στο σημείο διέλευσης Verkhny Lars.\n\nΔιαβάστε επίσης: «Θέλεις γρήγορο ή όμορφο θάνατο» – Ο Βρετανός που έζησε την κόλαση στα χέρια Ρώσων\n\n«Μας συγχωρείτε, λάθος»\n\nAξίζει να σημειωθεί πως, ανακοινώνοντας τη «μερική» επιστράτευση εφέδρων για να πολεμήσουν στην Ουκρανία, ο Πούτιν υπογράμμισε ότι θα κληθούν μόνο όσοι έχουν στρατιωτική εμπειρία ή «σχετικές» δεξιότητες. Ομως οι πολλές περιπτώσεις ανθρώπων που είχαν ξεπεράσει το όριο ηλικίας, ασθενών ή που θα έπρεπε να εξαιρεθούν για άλλους λόγους, προκάλεσαν έντονες αντιδράσεις στους ιστοτόπους κοινωνικής δικτύωσης, φέρνοντας σε δύσκολη θέση τις Αρχές.\n\nΣτην περιοχή του Βόλγκογκραντ κλήθηκε να υπηρετήσει ένας απόστρατος ηλικίας 63 ετών, που πάσχει από προχωρημένο διαβήτη και προβλήματα στον εγκέφαλο. Παρουσιάστηκε στο κέντρο εκπαίδευσης αλλά τον έστειλαν στο σπίτι του. Στην ίδια περιοχή, ο διευθυντής ενός μικρού αγροτικού σχολείου, ο 58χρονος Αλεξάντερ Φάλτιν, επιστρατεύτηκε αν και δεν έχει υπηρετήσει στον στρατό. Αφού η κόρη του δημοσιοποίησε την υπόθεση με ένα βίντεο σε ιστοτόπους κοινωνικής δικτύωσης, κατάφερε και αυτός να επιστρέψει στην οικογένειά του.\n\nΚάνοντας μια ασυνήθιστη παραδοχή των «δυσλειτουργιών», η πρόεδρος της Ανω Βουλής, Βαλεντίνα Ματβιένκο, επέκρινε τις περιφερειακές Αρχές που επιβλέπουν την επιστράτευση. «Ορισμένοι πιστεύουν, φαίνεται, ότι είναι σημαντικότερο να δώσουν γρήγορα αναφορά παρά να υλοποιήσουν σωστά μια σημαντική κρατική αποστολή. Τέτοιες υπερβολές είναι απολύτως απαράδεκτες», σχολίασε. «Φροντίστε η μερική επιστράτευση να ολοκληρωθεί με πλήρη σεβασμό των κριτηρίων. Και χωρίς να διαπράξετε ούτε ένα λάθος» διέταξε.\n\nΑυτά τα προβλήματα είναι άλλο ένα παράδειγμα των οργανωτικών δυσκολιών που εμφανίστηκαν μετά την εισβολή της Ρωσίας στην Ουκρανία. Το Σάββατο, το υπουργείο Αμυνας ανακοίνωσε ότι ο αρμόδιος για επιμελητειακά ζητήματα αντικαταστάθηκε από τον συνταγματάρχη Μιχαήλ Μιζίντσεφ.",
    "Μόσχα: «Πλήρης προστασία» στα εδάφη που θα προσαρτηθούν από τη Ρωσία": "Οι περιοχές της Ουκρανίας στις οποίες διεξάγονται δημοψηφίσματα θα τελούν υπό την «πλήρη προστασία» της Ρωσίας αν προσαρτηθούν, δήλωσε το Σάββατο ο Ρώσος υπουργός Εξωτερικών Σεργκέι Λαβρόφ, εν μέσω φόβων ότι η Μόσχα μπορεί να κλιμακώσει περαιτέρω την σύγκρουση και να χρησιμοποιήσει ακόμη και πυρηνικά όπλα.\n\nΟ Ρώσος υπουργός Εξωτερικών κατά την ομιλία του στη Γενική Συνέλευση του ΟΗΕ και την συνέντευξη που παραχώρησε σε διεθνή μέσα ενημέρωσης στη Νέα Υόρκη, προσπάθησε να αιτιολογήσει την εισβολή της χώρας του στην γειτονική της Ουκρανία, επαναλαμβάνοντας τους ψευδείς ισχυρισμούς της Μόσχας, ότι η εκλεγμένη κυβέρνηση του Κιέβου είναι παράνομη, γεμάτη νεοναζί και καταπιέζει τους ρωσόφωνους στην ανατολική Ουκρανία.\n\nΤην Παρασκευή ξεκίνησαν τα δημοψηφίσματα της Ρωσίας σε τέσσερις περιοχές της ανατολικής Ουκρανίας, τα οποία αποσκοπούν στην προσάρτηση των εδαφών αυτών που κατέλαβε δια της βίας. Το Κίεβο κατήγγειλε ότι οι κάτοικοι εξαναγκάζονται να ψηφίσουν και δεν τους επιτρέπεται να εγκαταλείψουν τις περιοχές αυτές κατά τη διάρκεια του τετραήμερου δημοψηφίσματος, το οποίο οι δυτικές χώρες χαρακτήρισαν «απάτη» που έχει ως στόχο να αιτιολογήσει μια κλιμάκωση στον πόλεμο διάρκειας επτά μηνών στην Ουκρανία.\n\n«Μετά τα δημοψηφίσματα αυτά, η Ρωσία βεβαίως θα σεβαστεί την έκφραση της βούλησης αυτών των ανθρώπων που για πολλά χρόνια υποφέρουν από τις καταχρήσεις του νεοναζιστικού καθεστώτος», δήλωσε ο Λαβρόφ στη συνέντευξη Τύπου που παραχώρησε μετά την ομιλία του στη Γενική Συνέλευση των Ηνωμένων Εθνών.\n\nΣτην ερώτηση αν η Ρωσία θα είχε λόγους να χρησιμοποιήσει πυρηνικά όπλα για να υπερασπιστεί προσαρτημένες περιοχές της Ουκρανίας, ο Λαβρόφ απάντησε ότι το ρωσικό έδαφος, συμπεριλαμβανομένου εδάφους «που θα κατοχυρωθεί περαιτέρω» στο Σύνταγμα της Ρωσίας στο μέλλον «τελεί υπό την πλήρη προστασία του κράτους». «Όλοι οι νόμοι, τα δόγματα, οι αντιλήψεις και οι στρατηγικές της Ρωσικής Ομοσπονδίας θα εφαρμόζονται σε όλη την επικράτειά της» σημείωσε, αναφερόμενος επίσης ειδικά στο δόγμα της Ρωσίας για τη χρήση πυρηνικών όπλων.\n\nΟι δηλώσεις αυτές έγιναν μετά την ρητή προειδοποίηση την Πέμπτη του πρώην προέδρου της Ρωσίας Ντμίτρι Μεντβέντεφ, συμμάχου του Ρώσου προέδρου Βλαντίμιρ Πούτιν, ότι οποιοδήποτε όπλο στο οπλοστάσιο της Μόσχας, συμπεριλαμβανομένων των στρατηγικών πυρηνικών όπλων, θα μπορούσε να χρησιμοποιηθεί για την υπεράσπιση εδαφών που ενσωματώνονται στη Ρωσία.\n\nΟ υπουργός Εξωτερικών της Ουκρανίας Ντμίτρο Κουλέμπα δήλωσε ότι τα σχόλια του Λαβρόφ και η προηγούμενη δήλωση του Πούτιν, όταν είπε ότι δεν μπλοφάρει για τη χρήση πυρηνικών όπλων, είναι «ανεύθυνα» και «απολύτως απαράδεκτα». «Η Ουκρανία δεν θα υποχωρήσει. Καλούμε όλες τις πυρηνικές δυνάμεις να μιλήσουν τώρα και να καταστήσουν σαφές στη Ρωσία ότι τέτοιου είδους ρητορικές θέτουν τον κόσμο σε κίνδυνο και δεν θα γίνουν ανεκτές», έγραψε στο Twitter ο Κουλέμπα.\n\nΗ Ρωσία κατηγορεί τις ΗΠΑ και άλλες χώρες ότι είναι μέρη της σύγκρουσης επειδή αποστέλλουν όπλα για να βοηθήσουν την Ουκρανία να υπερασπιστεί τον εαυτό της. Η πιθανή προσάρτηση ουκρανικού εδάφους εγείρει το ερώτημα πώς η Ρωσία μπορεί να ανταποκριθεί στη χρήση δυτικών όπλων σε αυτές τις περιοχές.\n\nΗ Ουκρανία ζήτησε επίσης την σύγκληση έκτακτης συνόδου του Συμβουλίου Ασφαλείας του ΟΗΕ για τα δημοψηφίσματα αυτά, αιτούμενη η Ρωσία να «λογοδοτήσει για τις περαιτέρω προσπάθειές της να αλλάξει τα διεθνώς αναγνωρισμένα σύνορα της Ουκρανίας κατά παράβαση του Χάρτη του ΟΗΕ», όπως σημείωσε στο Twitter ο εκπρόσωπος του ουκρανικού υπουργείου Εξωτερικών Όλεγκ Νικολένκο.\n\nΕπιστράτευση\n\nΟ Πούτιν έδωσε εντολή την Τετάρτη για την πρώτη επιστράτευση στη Ρωσία μετά τον Β’ Παγκόσμιο Πόλεμο, ανακοίνωση που εξώθησε κάποιους Ρώσους να κατευθυνθούν γρήγορα προς τα σύνορα, με την κυκλοφορία στα μεθοριακά σημεία με την Φινλανδία και την Γεωργία να αυξάνεται και τις τιμές των αεροπορικών ταξιδιών από τη Μόσχα να απογειώνονται. Ερωτηθείς χθες γιατί τόσο πολλοί Ρώσοι εγκαταλείπουν τη χώρα, ο Λαβρόφ αναφέρθηκε στο δικαίωμα της ελεύθερης μετακίνησης.\n\nΟ Πούτιν εξαπέλυσε την εισβολή πλήρους κλίμακας στην Ουκρανία επιχειρηματολογώντας ότι η διεύρυνση της συμμαχίας του ΝΑΤΟ υπό τις ΗΠΑ μετά την κατάρρευση της Σοβιετικής Ένωσης απειλεί τη Ρωσία.\n\nΣτην ερώτηση αν μπορεί να προβλέψει μελλοντικές συνομιλίες με τις ΗΠΑ που θα έκαναν τη Ρωσία να αισθανθεί πιο ασφαλής σχετικά με την παρείσφρυση του ΝΑΤΟ, όπως την χαρακτηρίζει η Μόσχα, ο Λαβρόφ απάντησε ότι η Δύση είναι αυτή που διέκοψε προηγούμενες συνομιλίες. Ο Αμερικανός ομόλογός του Άντονι Μπλίνκεν σταμάτησε τις συνομιλίες παραμονές της ρωσικής εισβολής στην Ουκρανία, λέγοντας ότι η ανάπτυξη δυνάμεων της Ρωσίας στα σύνορα της Ουκρανίας συνιστά «απόρριψη της διπλωματίας».\n\n«Δεν λέμε όχι στις επαφές. Και όταν έρχονται προτάσεις προς αυτήν την κατεύθυνση, συμφωνούμε. Αν οι εταίροι μας θέλουν να συναντηθούμε διακριτικά, ώστε κανείς να μην μάθει γι’ αυτό, είναι εντάξει, διότι πάντα είναι καλύτερο να μιλάμε από το να μην μιλάμε», δήλωσε ο Λαβρόφ. «Ωστόσο στην παρούσα κατάσταση, η Ρωσία πολύ απλά δεν πρόκειται να κάνει το πρώτο βήμα», σημείωσε.\n\nΟ Λαβρόφ επεδίωξε να δώσει την εικόνα ότι η αντίθεση στον πόλεμο της Ρωσίας στην Ουκρανία περιορίζεται στην Ουάσιγκτον και τις χώρες υπό την επιρροή της. Η Ρωσία προσπαθεί να ξεπεράσει τη διεθνή της απομόνωση ενώ σχεδόν τα τρία τέταρτα της Γενικής Συνέλευσης του ΟΗΕ ψήφισαν υπέρ της επίπληξης της Μόσχας τον Μάρτιο.\n\nΟ στρατηγικός εταίρος της Ρωσίας, η Κίνα είναι σταθερή στις θέσεις της, επικρίνοντας τις κυρώσεις που έχουν επιβληθεί από τη Δύση στη Ρωσία, αλλά απέχοντας από το να ενστερνιστεί ή να προσφέρει βοήθεια στην στρατιωτική εκστρατεία. Ωστόσο σε μια απροσδόκητη παραδοχή του την περασμένη εβδομάδα, ο Πούτιν δήλωσε ότι ο Κινέζος πρόεδρος Σι Τζινπίνγκ είχε ανησυχίες για την Ουκρανία.\n\nΣτην ερώτηση τέλος αν η Ρωσία δέχεται οποιεσδήποτε πιέσεις από την Κίνα για τον τερματισμό του πολέμου, ο Λαβρόφ απάντησε: «Μπορείτε να πείτε στους αναγνώστες, ακροατές, τηλεθεατές σας ότι απέφυγα να απαντήσω στην ερώτησή σας».\n\nΜε πληροφορίες από REUTERS, ΑΠΕ-ΜΠΕ\n\n⇒ Ειδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Ρωσία: Πυροβολισμοί σε σχολείο – 13 νεκροί": "Μακελειό σημειώθηκε σε σχολείο στην πόλη Ιζέφσκ της Ρωσίας, όταν ένας ένοπλος άνδρας εισήλθε στον χώρο και άνοιξε πυρ.\n\nΤο υπουργείο Εσωτερικών της χώρας αναφέρει ότι μέχρι στιγμής 13 άτομα σκοτώθηκαν και 21 τραυματίστηκαν. Ανάμεσα στους νεκρούς είναι πέντε μαθητές, δύο δάσκαλοι και δύο φύλακες, ενώ ανάμεσα στους τραυματίες είναι 14 παιδιά.\n\nΣύμφωνα με τον Αλεξάντερ Μπρετσάλοφ, κυβερνήτη της Δημοκρατίας της Ουντμούρτιας (όπου βρίσκεται το σχολείο), ο δράστης της επίθεσης αυτοκτόνησε.\n\n⚡️#Russian Telegram channels report that the gunman who attacked the school shot himself. The number of injured children has risen to 9. pic.twitter.com/2BTCcNuYk6 — NEXTA (@nexta_tv) September 26, 2022\n\nΟ ύποπτος «φορούσε μπαλακλάβα και ένα μαύρο μπλουζάκι με μια κόκκινη σβάστικα», πρόσθεσε η ίδια πηγή, διευκρινίζοντας ότι «βρίσκεται σε εξέλιξη η διαδικασία ταυτοποίησής του».\n\nΤο πρακτορείο ειδήσεων Tass, επικαλούμενο τους ερευνητές της αστυνομίας, μετέδωσε ότι ο δράστης έφερε δύο πιστόλια και μεγάλη ποσότητα πυρομαχικών.\n\nΣτο σχολείο φοιτούν συνολικά 982 μαθητές και εργάζονται 80 εκπαιδευτικοί.\n\nΤο Ιζέφσκ, μια πόλη σχεδόν 650.000 κατοίκων, είναι η πρωτεύουσα της δημοκρατίας της Ουντμουρτίας στο κέντρο της Ρωσικής Ομοσπονδίας, λίγο δυτικότερα της οροσειράς των Ουραλίων, που χωρίζει την Ευρωπαϊκή από την Ασιατική Ρωσία.\n\nΗ Ρωσία έχει γίνει θέατρο πολλών αιματηρών επιθέσεων σε σχολεία τα τελευταία χρόνια.\n\nΤον Μάιο 2021, ένας ένοπλος έφηβος σκότωσε επτά παιδιά και δύο ενήλικες στην πόλη Καζάν.\n\nΤον Απρίλιο 2022, ένας ένοπλος σκότωσε δύο παιδιά και μια δασκάλα σε ένα νηπιαγωγείο στην περιοχή Ουλιανόβσκ της κεντρικής Ρωσίας και στη συνέχεια αυτοκτόνησε.\n\nΜε πληροφορίες από TASS\n\nΕιδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Ελληνίδα φοιτήτρια στη Ρωσία σε ΣΚΑΪ: Έως και 10.000 ευρώ για να φύγουμε από τη χώρα": "«Πραγματικά δεν ξέρουμε τι θα μας ξημερώσει», είπε η Μυρτώ Τελοπούλου που σπουδάζει εδώ και 3 χρόνια στη Ρωσία.\n\nΤη μεγάλη ανησυχία και την ανασφάλεια που επικρατεί μεταξύ των Ελλήνων φοιτητών στη Ρωσία μετά την ανακοίνωση της επιστράτευσης από τον Βλαντιμίρ Πούτιν περιέγραψε η Μυρτώ Τελοπούλου που σπουδάζει εδώ και 3 χρόνια στη Ρωσία.\n\n«Από την επιστράτευση και μετά, τα πράγματα είναι πιο σοβαρά. Υπάρχει αγωνία και ανασφάλεια για το τι θα ακολουθήσει. Πραγματικά δεν ξέρουμε τι θα μας ξημερώσει», είπε η φοιτήτρια μιλώντας στην τηλεόραση του ΣΚΑΪ και την εκπομπή «Σήμερα».\n\nΤο σοβαρότερο πρόβλημα για τους Έλληνες φοιτητές είναι αυτή τη στιγμή πως τα ούτως ή άλλως ακριβά εισιτήρια μετά την έναρξη του πολέμου στην Ουκρανία, έχουν φτάσει πλέον σε δυσθεώρητα ύψη.\n\nΠλέον τα εισιτήρια έχουν φτάσει κοντά στα 6.000, 10.000 έως 11.000 ευρώ», τόνισε η Μυρτώ Τελοπούλου. Μια πιο … φθηνή λύση για τους Έλληνες είναι να φύγουν μέσω Αρμενίας, με τιμή γύρω στα 2.000 ευρώ.\n\nΟι Έλληνες φοιτητές στο προπτυχιακό είναι 7 και ζητούν να εξασφαλιστεί ότι θα είναι ασφαλείς σε μια περίοδο κλιμάκωσης.\n\nΠηγή: skai.gr\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Επιστράτευση στη Ρωσία: Ηλικιωμένοι έφεδροι, μαίες και σάπια καλάσνικοφ για το Ντονμπάς": "We understand that not all russian troops are like this;russia still has remnants of a professional army that #UAarmy hasn’t yet destroyed.\n\nWe also know that soon these \"soldiers\" will be at the front,and with such a love for alcohol,it will be easier for them to die on our land. pic.twitter.com/Y7EgS0c5ze — Defense of Ukraine (@DefenceU) September 25, 2022\n\nΚλείσιμο\n\nA human rights watchdog said at least 745 people were detained across Russia while protesting President Vladimir Putin's \"partial mobilization\" policy, which could sweep 300,000 civilians into military service. https://t.co/IwirycAi3b pic.twitter.com/gpAZ2s2V2G — The New York Times (@nytimes) September 25, 2022\n\nΔικαιώνονται μέρα με την ημέρα όσοι υποστήριξαν ότι η κήρυξη μερικής επιστράτευσης από πλευράς του Ρώσου Προέδρου, Βλαντιμίρ Πούτιν υπήρξε περισσότερο ένδειξη εγκλωβισμού και αδυναμίας, καθώς τα τεχνικά προβλήματα και οι αστοχίες κατά την εξέλιξή της, έχουν καταστήσει το Κρεμλίνο αντικείμενο χλεύης.Η κακοδαιμονία της άγαρμπης επιστράτευσης έφτασε σε τέτοιο βαθμό, που οινα εξευτελίζουν δημόσια τη διαδικασία, αλλά και τις δυνητικές επιδόσεις των Ρώσων εφέδρων, που δεν μοιάζουν να φλέγονται ιδιαίτερα για την εισβολή της Ρωσίας στη γειτονική χώρα.Με καυστική διάθεση, η ουκρανική πλευρά – και δη τοτης χώρας- ανήρτησε στο twitter ένα μονταρισμένο βίντεο, με πλάνα που εμφανίζουν, μεταξύ άλλων, τη ρωσική αστυνομία να χτυπά και να συλλαμβάνει άνδρες που διαδηλώνουν κατά της επιστράτευσης, όπως και μεθυσμένους Ρώσους στρατιώτες. Το χλευαστικό βίντεο αναρτήθηκε με τις ανησυχίες που εξέφρασαν δύο υψηλόβαθμοι βουλευτές της Ρωσίας για την εφαρμογή του διατάγματος επιστράτευσης, δίνοντας εντολή στους περιφερειακούς αξιωματούχους να επιλύσουν «υπερβολές» που έχουν πυροδοτήσει την οργή του κοινού, έχουν προκαλέσει διαδηλώσεις και έχουν ωθήσει άνδρες σε μάχιμη ηλικία να φύγουν από τη χώρα περνώντας τα σύνορα.Συγκεκριμένα, η πρόεδρος της Άνω Βουλής,, επέκρινε τις περιφερειακές αρχές που επιβλέπουν την επιστράτευση, δηλώντας πως «ορισμένοι πιστεύουν, φαίνεται, ότι είναι σημαντικότερο να δώσουν γρήγορα αναφορά παρά να υλοποιήσουν σωστά μια σημαντική κρατική αποστολή. Τέτοιες υπερβολές είναι απολύτως απαράδεκτες». «Φροντίστε η μερική επιστράτευση να ολοκληρωθεί με πλήρη σεβασμό των κριτηρίων. Και χωρίς να διαπράξετε ούτε ένα λάθος!» διέταξε η ίδια.Χρησιμοποιώντας, μάλιστα, οπτικοακουστικό υλικό σε μέσα κοινωνικής δικτύωσης που υποτίθεται ότι δείχνουν Ρώσους κληρωτούς να λιποθυμούν από υπερβολική κατανάλωση βότκας, το ουκρανικό υπουργείο Άμυνας σχολιάζει πως «ξέρουμε επίσης ότι σύντομα αυτοί οι \"στρατιώτες\" θα είναι στο μέτωπο και με τέτοια αγάπη για αλκοόλ, θα είναι πιο εύκολο για αυτούς να πεθάνουν στη γη μας». Οι ίδιοι διερωτήθηκαν δηκτικά «τώρα άρχισαν τη \"μερική επιστράτευση\". Πώς πάει αυτό;» δείχνοντας έναν Ρώσο στρατιώτη να χτυπά το κεφάλι του σε ένα καπό αυτοκινήτου.Στην μακρά λίστα με τις αστοχίες της επιστράτευσης έρχονται να προστεθούν πολλές περιπτώσεις ανθρώπων που είχαν ξεπεράσει το όριο ηλικίας, ασθενών ή πολιτών που θα έπρεπε να εξαιρεθούν για άλλους λόγους, εγείροντας έντονες αντιδράσεις στα μέσα κοινωνικής δικτύωσης.Παρότι το Κρεμλίνο αναγνώρισε τη σωρεία λαθών στο οργανωτικό σκέλος της επιστράτευσης, δηλώνοντας πως θα προχωρήσει σε διορθωτικές κινήσεις, εντούτοις το πρόβλημα υπήρξε οξύ, ιδίως όταν ο Ρώσος Πρόεδρος υπογράμμισε ότι θα κληθούν μόνο όσοι έχουν στρατιωτική εμπειρία ή «σχετικές» δεξιότητες. Στον αντίποδα, ωστόσο, χαρακτηριστική είναι η περίπτωση στην περιοχή του, όπου κλήθηκε να υπηρετήσει ένας απόστρατος ηλικίας 63 ετών, που πάσχει από σοβαρή μορφή διαβήτη και προβλήματα στον εγκέφαλο. Παρουσιάστηκε ο ίδιος στο κέντρο εκπαίδευσης αλλά τον έστειλαν στο σπίτι του. Στην ίδια περιοχή, ο διευθυντής ενός μικρού αγροτικού σχολείου, ο 58χρονος Αλεξάντερ Φάλτιν, επιστρατεύτηκε, αν και δεν έχει υπηρετήσει στον στρατό. Αφού η κόρη του δημοσιοποίησε την υπόθεση με ένα βίντεο σε ιστοτόπους κοινωνικής δικτύωσης, κατάφερε και αυτός να επιστρέψει στην οικογένειά του.",
    "Ρωσία: Ο Πούτιν έδωσε ρωσική υπηκοότητα στον Έντουαρντ Σνόουντεν": "Στις ΗΠΑ ο Σνόουντεν κατηγορείται για παραβίαση δύο άρθρων της νομοθεσίας περί\n\n. Η παραβίαση του κάθε άρθρου επισύρει ποινή κάθειρξης έως δέκα έτη. Οι αμερικανικές αρχές έχουν επανειλημμένα δηλώσει ότι θεωρούν τον Σνόουντεν\n\n\n\n\n\nΟ Κουτσερένα διευκρίνισε ακόμη ότι ο Σνόουντεν δεν θα επηρεαστεί από τη διαταγή επιστράτευσης για την εισβολή στην Ουκρανία, η οποία διατάχθηκε από τον Πούτιν την περασμένη εβδομάδα. «Δεν υπηρέτησε στον ρωσικό στρατό και, ως εκ τούτου, σύμφωνα με την ισχύουσα νομοθεσία μας, δεν εμπίπτει σε αυτή την κατηγορία πολιτών που τώρα επιστρατεύονται», είπε στο πρακτορείο Ria Novosti.\n\n\n\nΣύμφωνα με τον ίδιο, η σύντροφος του Σνόουντεν, Λίντσεϊ Μιλς, έχει επίσης κάνει αίτηση για να λάβει ρωσική υπηκοότητα. Η κόρη τους έχει ήδη ρωσική υπηκοότητα έχοντας γεννηθεί στη χώρα.\n\n\n\nΟ Πούτιν, πρώην στέλεχος των σοβιετικών μυστικών υπηρεσιών, είπε το 2017 ότι ο Σνόουντεν, ο οποίος διατηρεί χαμηλό προφίλ όσο ζει στη Ρωσία, έκανε λάθος που διέρρευσε μυστικά των ΗΠΑ, αλλά δεν ήταν προδότης.\n\n\n\nΚατά την διάρκεια της προεκλογικής εκστρατείας του 2016, ο πρώην πρόεδρος των ΗΠΑ Ντόναλντ Τραμπ είχε χαρακτηρίσει τον Σνόουντεν «κατάσκοπο» και είχε ζητήσει από τη Ρωσία την έκδοση του. Το 2016 ο Σνόουντεν είχε δηλώσει ότι είναι έτοιμος να επιστρέψει στις ΗΠΑ υπό τον όρο «μια δίκαιης δίκης» ζητώντας από τον τότε πρόεδρο των ΗΠΑ Μπαράκ Ομπάμα να του απονεμηθεί χάρη.\n\n\n\n\n\nΕιδήσεις σήμερα\n\n\n\nΜηταράκης: «Βρέχει βάρκες στον Έβρο; Δεν ξέρω πώς οι 38 βρήκαν μία βάρκα»\n\n\n\nΣυνεχίζεται το θρίλερ στην Ευρυτανία με τη 48χρονη - Νοσηλεύτηκε με κακώσεις λίγες ώρες πριν εξαφανιστεί\n\n\n\n«Δεν είναι η Ελλάδα η χώρα που απειλεί με casus belli» απάντησε ο Έλληνας πρέσβης στην Άγκυρα\n\nκαι δεν προτίθενται να τον συγχωρέσουν, καθώς έχει βλάψει τα συμφέροντα εθνικής ασφαλείας των ΗΠΑ.Ο Κουτσερένα διευκρίνισε ακόμη ότι ο Σνόουντενγια την εισβολή στην Ουκρανία, η οποία διατάχθηκε από τον Πούτιν την περασμένη εβδομάδα. «και, ως εκ τούτου, σύμφωνα με την ισχύουσα νομοθεσία μας, δεν εμπίπτει σε αυτή την κατηγορία πολιτών που τώρα επιστρατεύονται», είπε στο πρακτορείο Ria Novosti.Σύμφωνα με τον ίδιο, η σύντροφος του Σνόουντεν, Λίντσεϊ Μιλς, έχει επίσης κάνει αίτηση για να λάβει ρωσική υπηκοότητα. Η κόρη τους έχει ήδη ρωσική υπηκοότητα έχοντας γεννηθεί στη χώρα.Ο Πούτιν, πρώην στέλεχος των σοβιετικών μυστικών υπηρεσιών, είπε το 2017 ότι ο Σνόουντεν, ο οποίος, έκανε λάθος που διέρρευσε μυστικά των ΗΠΑ, αλλά δεν ήταν προδότης.Κατά την διάρκεια της προεκλογικής εκστρατείας του 2016, ο πρώην πρόεδρος των ΗΠΑ Ντόναλντ Τραμπ είχε χαρακτηρίσει τον Σνόουντεν «κατάσκοπο» και είχε ζητήσει από τη Ρωσία την έκδοση του. Το 2016 ο Σνόουντενυπό τον όρο «μια δίκαιης δίκης» ζητώντας από τον τότε πρόεδρο των ΗΠΑ Μπαράκ Ομπάμα να του απονεμηθεί χάρη.\n\nΚλείσιμο\n\nΟ πρόεδρος Ρωσίαςέδωσε τη Δευτέρα στον πρώην αξιωματικό των αμερικανικών μυστικών υπηρεσιών τη ρωσική υπηκοότητα , σύμφωνα με όσα επιβεβαιώνει το σχετικό έγγραφο που δημοσιεύθηκε στην πύλη νομικών πληροφοριών της Ρωσίας.«Σύμφωνα με την παράγραφο \"α\" του άρθρου 89 του Συντάγματος της Ρωσικής Ομοσπονδίας, αποφασίζω: να αποδεχθώ την ιθαγένεια της Ρωσικής Ομοσπονδίας των ακόλουθων προσώπων: Έντουαρντ Τζόζεφ Σνόουντεν, που γεννήθηκε στις 21 Ιουνίου 1983 στις Ηνωμένες Πολιτείες της Αμερικής», αναφέρει το διάταγμα, που φέρει την υπογραφή του Ρώσου προέδρου.Εκτός από τον Σνοόυντεν, ρωσική υπηκοότητα δόθηκε σε άλλους 71 ανθρώπους. Ο εκπρόσωπος του Κρεμλίνου Ντμίτρι Πεσκόφ δήλωσε στο πρακτορείο ειδήσεων Ria Novosti ότι η ρωσική υπηκοότητα χορηγήθηκε στον Σνόουντεν μετά από δικό του αίτημα.Ο 39χρονοςείναι Αμερικανός τεχνικός (διαχειριστής συστημάτων) που εργαζόταν, βάσει συμβολαίου, για τηνκαι τηνΤο 2013, ο Σνόουντεν διοχέτευσε στον τύποαπό την NSA σχετικά με τα πρoγράμματα μαζικής παρακολούθησης που εφαρμόζουν οι Αμερικανικές και Βρετανικές κυβερνήσεις. Οι πληροφορίες αποκαλύπτουν τα προγράμματα παρακολούθησης που τρέχει η NSA με τη συνεργασία εταιριών τηλεπικοινωνιών και Ευρωπαϊκών κυβερνήσεων.Φέρεται να απέκτησε πρόσβαση σε περίπου 1,7 εκατομμύρια απόρρητα έγγραφα, τα οποία παρέδωσε σε δημοσιογράφους του Guardian και άλλων μέσων ενημέρωσης. Η συλλογή των τηλεφωνικών δεδομένων κρίθηκε παράνομη το 2015. Ο Σνόουντεν αντιμετωπίζει στις ΗΠΑ. Το 2020 εφετείο στις ΗΠΑ έκρινε ότι το πρόγραμμα που είχε αποκαλύψει ο Σνόουντεν ήταν παράνομο και ότι οι ηγέτες των μυστικών υπηρεσιών των ΗΠΑ που το υπερασπίστηκαν δημόσια δεν έλεγαν την αλήθεια.Μετά τις αποκαλύψεις διέφυγε από τις Ηνωμένες Πολιτείες και, μέσω του Χονγκ Κονγκ, έφτασε στη Μόσχα όπου του δόθηκε άσυλο.Ο Σνόουντεν έλαβε άδεια μόνιμης διαμονής στη Ρωσία, όπως δήλωσε ο δικηγόρος του, Ανατόλι Κουτσερένα, στις 22 Οκτωβρίου 2020. Από τότε, μάλιστα, είχε αιτηθεί και τη ρωσική υπηκοότητα.",
    "Ρωσία: 261.000 άνδρες έχουν φύγει από τη χώρα μετά την ανακοίνωση Πούτιν για την επιστράτευση": "Κλείσιμο\n\nΟι ρωσικές μυστικές υπηρεσίεςέκαναν γνωστό πωςεγκατέλειψαν τη χώρα μετά την ανακοίνωση της «μερικής» από τοντην προηγούμενη εβδομάδα.Την πληροφορία αυτή φέρεται να έδωσε πηγή της διοικητικής ομάδας τουστην εφημερίδαη οποία ανέφερε πως «οι τελευταίες πληροφορίες από την FSB, κάνουν λόγο για έναν αριθμό 261.000 ανδρών που εγκατέλειψαν τη Ρωσία από την Τετάρτη έως το βράδυ του Σαββάτου».Στη διοίκηση του, οι συζητήσεις για το κλείσιμο των ρωσικών συνόρων για τους επιλέξιμους άνδρες να στρατολογηθούν, ξεκίνησαν την Τετάρτη, όταν οι δυνάμεις ασφαλείας άρχισαν να λαμβάνουν στοιχεία για τον αριθμό των ανδρών που ξεκίνησαν να εγκαταλείπουν τη Ρωσία.«Το κλίμα στην προεδρική διοίκηση είναι τέτοιο που οι δυνάμεις ασφαλείας και το υπουργείο Άμυνας θα μπορέσουν να πείσουν τον Πούτιν να κλείσει τα σύνορα πριν να είναι πολύ αργά», δήλωσε υπάλληλος της προεδρικής διοίκησης.Νωρίτερα, τα ρωσικά μέσα μαζικής ενημέρωσης, επικαλούμενα πηγές, ανέφεραν ότι οι ρωσικές αρχές πρόκειται να κλείσουν τα σύνορα για τους άνδρες που βρίσκονται σε ηλικία στράτευσης μετά την ολοκλήρωση των ψευδοδημοψηφισμάτων για την προσάρτηση των προσωρινά κατεχόμενων εδαφών της Ουκρανίας.Την Κυριακή, έγιναν επίσης γνωστές περιπτώσεις που κάποιοι πολίτες της Ρωσικής Ομοσπονδίας, οι οποίοι εμπίπτουν στα κριτήρια της «μερικής επιστράτευσης« και προσπαθούν να φύγουν από τη Ρωσία, άρχισαν να στέλνουν μηνύματα από τα σύνορα, σύμφωνα με τα οποία τους απαγορεύεται η έξοδος με απόφαση του στρατιωτικού επιτρόπου.",
    "Ρωσία: Διαδηλώσεις κατά της επιστράτευσης και κύμα φυγής": "Το αδιαχώρητο στα σύνορα της Ρωσίας με τη Φινλανδία –το πέρασμα Βααλίμα απέχει περίπου 3 ώρες οδήγηση από την Αγία Πετρούπολη (φωτ.)– με τη φινλανδική κυβέρνηση να εξετάζει το ενδεχόμενο να απαγορεύσει στους περισσότερους Ρώσους να εισέλθουν στη χώρα. Φωτ. REUTERS/ESSI LEHTO.\n\nΜετ’ εμποδίων ξεκίνησε η προσπάθεια των ρωσικών αρχών να επιστρατεύσουν 300.000 εφέδρους για τις ανάγκες του πολέμου στην Ουκρανία βάσει του προεδρικού διατάγματος που υπέγραψε μία ημέρα νωρίτερα ο Βλαντιμίρ Πούτιν. Χιλιάδες πολίτες ανταποκρίθηκαν, τη νύχτα της Τετάρτης προς Πέμπτη, στις εκκλήσεις αντιπολεμικών οργανώσεων και κατέβηκαν στους δρόμους 38 πόλεων, ζητώντας ακύρωση της επιστράτευσης, άμεσο τερματισμό του πολέμου και απομάκρυνση του Ρώσου προέδρου από την εξουσία. Σύμφωνα με μη κυβερνητικές οργανώσεις ανθρωπίνων δικαιωμάτων, περισσότεροι από 1.300 διαδηλωτές συνελήφθησαν, κατά κύριο λόγο στη Μόσχα και στην Αγία Πετρούπολη, ενώ νέες διαδηλώσεις προγραμματίζονται για αύριο, Σάββατο.\n\nΠαράλληλα, τα διεθνή ειδησεογραφικά πρακτορεία μιλούν για κύμα φυγής από τη Ρωσία, κατά κύριο λόγο από άνδρες σε ηλικία επιστράτευσης που θέλουν να την αποφύγουν. Σύμφωνα με τα σχετικά ρεπορτάζ, το αδιαχώρητο σημειώνεται στα σύνορα της Ρωσίας με τη Φινλανδία και τη Γεωργία, ενώ τα αεροπορικά εισιτήρια άνευ επιστροφής με αναχώρηση από το αεροδρόμιο της Μόσχας εξαντλήθηκαν για τις προσεχείς ημέρες, παρότι πωλούνταν σε τιμές της τάξης των 5.000 ευρώ.\n\nΤους έστειλαν στο μέτωπο\n\nΟ εκπρόσωπος Τύπου του Κρεμλίνου Ντμίτρι Πεσκόφ, ωστόσο, χαρακτήρισε υπερβολικές τις πληροφορίες περί κύματος μαζικής εξόδου από τη χώρα, ενώ διέψευσε κατηγορηματικά ρεπορτάζ της ανεξάρτητης εφημερίδας Novaya Gazeta Europe, κατά το οποίο το διάταγμα Πούτιν περιέχει μυστική διάταξη που επιτρέπει στον ρωσικό στρατό να επιστρατεύσει μέχρι και ένα εκατομμύριο εφέδρους. Ερωτηθείς εάν αληθεύουν οι φήμες ότι κάποιοι από τους συλληφθέντες στις διαδηλώσεις κλήθηκαν στη συνέχεια από τον στρατό με προορισμό το μέτωπο, αρκέστηκε να απαντήσει ότι κάτι τέτοιο δεν θα ήταν αντίθετο με την ισχύουσα νομοθεσία. Λίγες ώρες μετά το διάγγελμα Πούτιν για την επιστράτευση, που συνοδευόταν από την απειλή ότι δεν θα διστάσει να χρησιμοποιήσει και πυρηνικά όπλα εάν απειληθούν ρωσικά εδάφη, ο Βολοντίμιρ Ζελένσκι στηλίτευσε τη ρωσική εισβολή στο μήνυμα που έστειλε, μέσω βίντεο, στη Γενική Συνέλευση του ΟΗΕ, που βρίσκεται σε εξέλιξη, στη Νέα Υόρκη. «Ενα έγκλημα διαπράττεται στην Ουκρανία και ζητάμε τη δίκαιη τιμωρία των υπευθύνων», τόνισε ο Ουκρανός πρόεδρος, αξιώνοντας διεθνές δικαστήριο για εγκλήματα πολέμου, πολεμικές αποζημιώσεις και διεθνείς εγγυήσεις ασφαλείας για τη χώρα του.\n\nΑνταλλαγή αιχμαλώτων\n\nΛίγο αργότερα, ο Ζελένσκι, με μήνυμα που απευθυνόταν αυτή τη φορά στον ουκρανικό λαό, χαρακτήρισε «υπερήρωες» τους Ουκρανούς αιχμαλώτους πολέμου, συμπεριλαμβανομένων των μαχητών του Τάγματος Αζόφ στη Μαριούπολη, που απελευθερώθηκαν στο πλαίσιο συμφωνίας-έκπληξη με τη Ρωσία, την Τετάρτη. Η συμφωνία, που επετεύχθη με τουρκική μεσολάβηση, προβλέπει την απελευθέρωση 215 Ουκρανών και 55 Ρώσων, στους οποίους περιλαμβάνεται ο Βίκτορ Μεντβετσούκ, προσωπικός φίλος του Βλαντιμίρ Πούτιν. Μαζί με τους Ουκρανούς αιχμαλώτους πολέμου απελευθερώθηκαν και δύο Βρετανοί που πολεμούσαν στο πλάι τους και είχαν καταδικαστεί σε θάνατο από στρατοδικείο στο ελεγχόμενο από τους Ρώσους τμήμα της επαρχίας Ντονέτσκ.\n\nΕιδικό δικαστήριο για εγκλήματα πολέμου ζητεί ο Ζελένσκι – Κατακραυγή για τα δημοψηφίσματα.\n\nΣτη Μόσχα, ο πρώην πρόεδρος της χώρας και νυν αντιπρόεδρος του Εθνικού Συμβουλίου Ασφαλείας, Ντμίτρι Μεντβέντεφ, συνέχισε την προσπάθεια πίεσης Κιέβου και Δύσης με την απειλή χρήσης πυρηνικών όπλων, που ξεκίνησε ο Πούτιν μία ημέρα νωρίτερα. Σε χθεσινές δηλώσεις του, ο Μεντβέντεφ υπογράμμισε ότι η Ρωσία έχει δικαίωμα να χρησιμοποιήσει το πυρηνικό της οπλοστάσιο για να υπερασπιστεί τα σημερινά εδάφη της ή και εκείνα που θα προστεθούν σύντομα στη Ρωσική Ομοσπονδία, ύστερα από τα δημοψηφίσματα που αρχίζουν σήμερα Παρασκευή και ολοκληρώνονται τη Δευτέρα σε τέσσερις επαρχίες της Ουκρανίας υπό ολικό ή μερικό ρωσικό έλεγχο (Λουγκάνσκ, Ντονέτσκ, Χερσώνα, Ζαπορίζια).\n\nΣαμποτάζ\n\nΤη διεξαγωγή των δημοψηφισμάτων, που έχουν προκαλέσει κατακραυγή από την Ουκρανία, τη Δύση και τους συμμάχους της, απειλούν να εκτροχιάσουν οι εχθροπραξίες και τα σαμποτάζ που βρίσκονται σε εξέλιξη. Στην κατεχόμενη από τους Ρώσους Μελιτόπολη της επαρχίας Ζαπορίζια, έκρηξη στην κεντρική αγορά σκόρπισε το χάος και σκότωσε τουλάχιστον έναν άνθρωπο, ενώ έξι άμαχοι μεταξύ των οποίων ένας έφηβος σκοτώθηκαν από πύραυλο στο κέντρο του Ντονέτσκ.\n\nΣτο μεταξύ, οι υπουργοί Εξωτερικών της Ε.Ε. συμφώνησαν, στο περιθώριο της 77ης Γενικής Συνέλευσης του ΟΗΕ, στη Νέα Υόρκη, να προετοιμάσουν νέες κυρώσεις κατά της Ρωσίας, ύστερα από τα δημοψηφίσματα που οργανώνουν οι Ρώσοι για να προσαρτήσουν κατεχόμενες ουκρανικές περιοχές. Διπλωματικές πηγές ανέφεραν ότι το νέο πακέτο κυρώσεων θα περιλαμβάνει πρόσθετες απαγορεύσεις για εξαγωγή προϊόντων υψηλής τεχνολογίας στη Ρωσία και επιβολή «οροφής» στην τιμή αγοράς ρωσικού πετρελαίου. Μέχρι χθες παρέμενε αμφίβολο, όμως, κατά πόσο θα υπάρξει ομοφωνία στην έγκριση αυτού του πακέτου. Η Γερμανία φαίνεται διστακτική, ενώ ο Ούγγρος πρωθυπουργός Βίκτορ Ορμπαν ζήτησε χθες την άρση όλων των κυρώσεων που έχουν έως σήμερα επιβληθεί, θεωρώντας ότι βλάπτουν τους Ευρωπαίους περισσότερο από τη Ρωσία.\n\nΣύσκεψη στην Αγκυρα\n\nΟι οικονομικές σχέσεις με τη Μόσχα θα βρεθούν στο επίκεντρο των διαβουλεύσεων στη σημερινή σύσκεψη που συγκαλεί στην Αγκυρα ο Ταγίπ Ερντογάν με τη συμμετοχή κυβερνητικών και άλλων αξιωματούχων. Η Τουρκία έχει αποφύγει μέχρι σήμερα να επιβάλει κυρώσεις στη Ρωσία, αλλά δέχεται ισχυρές πιέσεις από τη Δύση να αλλάξει πορεία ύστερα από τις τελευταίες αποφάσεις του Πούτιν. Ηδη, δύο τουρκικές τράπεζες σταμάτησαν να δέχονται το ρωσικό σύστημα πληρωμών Mir. Ενδεικτική για την εντεινόμενη αποστασιοποίηση ακόμη και των πιο στενών συμμάχων της Ρωσίας ήταν και η χθεσινή ανακοίνωση της Βόρειας Κορέας, πως δεν έχει παραδώσει όπλα ή εκρηκτικά στη Μόσχα ούτε σκοπεύει να το κάνει στο μέλλον.",
    "Ρωσία: Ολοταχώς προς το ψηφιακό ρούβλι – Στόχος, ανεμπόδιστες συναλλαγές με το Πεκίνο": "Να χρησιμοποιήσει στις συναλλαγές της με την Κίνα το νέο ψηφιακό ρούβλι, που θα εισαγάγει στις αρχές του επόμενου έτους, σκοπεύει η Ρωσία. Στόχος της Μόσχας, να αμφισβητηθεί η παγκόσμια οικονομική ηγεμονία της Ουάσινγκτον, σύμφωνα με δηλώσεις Ρώσου βουλευτή που επικαλείται το Reuters.\n\nΗ Ρωσία, όπως και πολλές άλλες χώρες, αναπτύσσει ψηφιακό νόμισμα τα τελευταία δύο χρόνια για να εκσυγχρονίσει το χρηματοπιστωτικό της σύστημα, να επιταχύνει τις πληρωμές και να αποτρέψει την απειλή της αύξησης της επιρροής κρυπτονομισμάτων όπως το bitcoin.\n\nΠροσπάθεια να παρακαμφθούν οι κυρώσεις\n\nΗ κεντρική τράπεζα διεξάγει ήδη δοκιμές ψηφιακού ρουβλίου με τράπεζες, σε μια εποχή που οι κυρώσεις κατά της Μόσχας για την εισβολή της στην Ουκρανία έχουν περικόψει την πρόσβαση της Ρωσίας σε καίριας σημασίας υποδομές της παγκόσμιας χρηματοπιστωτικής αγοράς.\n\nΈχοντας αυτό κατά νου, η Ρωσία βρίσκεται στο κυνήγι εναλλακτικών μέσων για τη διενέργεια συναλλαγών, δήλωσε ο Anatoly Aksakov, επικεφαλής της οικονομικής επιτροπής στην κάτω βουλή της Ρωσίας, σε συνέντευξή του στην κοινοβουλευτική εφημερίδα της Ρωσίας.\n\n«Το θέμα των ψηφιακών χρηματοοικονομικών περιουσιακών στοιχείων, του ψηφιακού ρουβλίου και των κρυπτονομισμάτων εντείνεται σήμερα στην κοινωνία, καθώς οι δυτικές χώρες επιβάλλουν κυρώσεις και δημιουργούν προβλήματα στις τραπεζικές μεταφορές, μεταξύ άλλων και στους διεθνείς διακανονισμούς», δήλωσε ο Aksakov. Πρόσθεσε ότι η ψηφιοποίηση αποτελεί κλειδί, διότι οι χρηματοοικονομικές ροές μπορούν να παρακάμψουν τα συστήματα που ελέγχονται από «μη φιλικές χώρες».\n\nΣυναλλαγές με την Κίνα\n\nΟ Aksakov δήλωσε ότι ελπίζει ότι η σχετική νομοθεσία θα θεσπιστεί φέτος. Πρόσθεσε ότι το επόμενο βήμα για το ψηφιακό ρούβλι θα ήταν η Μόσχα να το λανσάρει για αμοιβαίους διακανονισμούς με την Κίνα, η οποία έχει ήδη δοκιμάσει το ψηφιακό γουάν της.\n\n«Αν το λανσάρουμε, τότε και άλλες χώρες θα αρχίσουν να το χρησιμοποιούν ενεργά στο μέλλον και ο έλεγχος της Αμερικής στο παγκόσμιο χρηματοπιστωτικό σύστημα θα τερματιστεί ουσιαστικά», δήλωσε ο Aksakov.\n\nΟρισμένοι εμπειρογνώμονες των κεντρικών τραπεζών επισημαίνουν ότι οι νέες τεχνολογίες δίνουν τη δυνατότητα στις χώρες να συναλλάσσονται πιο άμεσα μεταξύ τους, καθιστώντας τις λιγότερο εξαρτημένες από τα δίκτυα πληρωμών που βρίσκονται υπό τον έλεγχο της Δύσης, όπως το σύστημα SWIFT, στο οποίο πολλές ρωσικές τράπεζες έχουν χάσει την πρόσβαση λόγω των κυρώσεων.\n\nΠηγή: ΟΤ",
    "Ρωσία: Οι μετοχές βυθίζονται, το ρούβλι ανεβαίνει": "Το χρηματιστήριο της Μόσχας σημείωσε σήμερα το πρωί πτώση μεγαλύτερη του 10%, κάτω από τις 2.000 μονάδες, που είναι η μεγαλύτερη από την έναρξη της επίθεσης κατά της Ουκρανίας στις 24 Φεβρουαρίου, με φόντο τις εντάσεις σε πολλές περιοχές της χώρας λόγω της «μερικής επιστράτευσης», αλλά και τους αυξημένους κινδύνους για την επιβολή περαιτέρω δυτικών κυρώσεων.\n\nΣτις 10.10 GMT (13.10 ώρα Ελλάδος) ο δείκτης MOEX σε ρούβλια έπεσε κατά 10,3% στις 1874,49 μονάδες , ενώ ο δείκτης RTS σε δολάρια έπεσε κατά 10,5% στις 1022,13 μονάδες. Οι τιμές της πλειοψηφίας των blue chips μειώθηκαν στα όρια του 19,2%.\n\nΤο δολάρια μειώθηκε κατά 10 καπίκια φθάνοντας τα 57,83 ρούβλια.\n\nΗ μεγάλη αστάθεια έχει ταλανίσει τις ρωσικές αγορές την τελευταία εβδομάδα. Το ρούβλι και οι μετοχές ανέκτησαν έδαφος μετά την αρχική τους πτώση, καθώς ο πρόεδρος Βλαντιμίρ Πούτιν δήλωσε ότι υπέγραψε διάταγμα για μερική στρατιωτική κινητοποίηση, κλιμακώνοντας σημαντικά αυτό που η Ρωσία αποκαλεί «ειδική στρατιωτική επιχείρηση» στην Ουκρανία.\n\nΤα δημοψηφίσματα σε τέσσερις περιοχές της Ουκρανίας που κατέχουν κυρίως οι ρωσικές δυνάμεις και που είναι σε εξέλιξη, συνιστούν την αρχή ενός σχεδίου του Πούτιν να προσαρτήσει ένα μεγάλο κομμάτι της Ουκρανίας, κάτι που σύμφωνα με τη Δύση αποτελεί παραβίαση του διεθνούς δικαίου.\n\n«Η ρωσική αγορά είναι πιθανό να αντιμετωπίσει αντίθετους ανέμους καθώς αυξάνεται ο κίνδυνος κυρώσεων», δήλωσε ο στρατηγικός αναλυτής μετοχών της Alfa Bank, Τζον Ουόλς (John Walsh), επισημαίνοντας την αυξημένη πιθανότητα νέων κυρώσεων της ΕΕ και των ΗΠΑ, καθώς οι μάχες στην Ουκρανία εισέρχονται στον όγδοο μήνα τους.\n\nΤην περασμένη εβδομάδα διπλωμάτες ανέφεραν ότι η Ευρωπαϊκή Ένωση εξετάζει την επιβολή ανώτατου ορίου στις τιμές του πετρελαίου, αυστηρότερους περιορισμούς στις εξαγωγές υψηλής τεχνολογίας προς τη Ρωσία και περισσότερες κυρώσεις κατά μεμονωμένων προσώπων.\n\nΜέχρι τις 09:38 GMT, ο ρωσικός δείκτης MOEX με βάση το ρούβλι ήταν 8% πιο κάτω στις 1.921,7 μονάδες, ενώ ο δείκτης RTS σε δολάρια σημείωνε επίσης πτώση της τάξεως του 8% φθάνοντας τις 1.050,4 μονάδες.\n\nΤο ρούβλι ανέβηκε\n\nΤο ρούβλι μείωσε τις πρώτες απώλειες για να ενισχυθεί σε μια ασταθή συνεδρίαση, εν μέσω ευρύτερης αναταραχής στις αγορές συναλλάγματος, καθώς η στερλίνα έπεσε σε ιστορικά χαμηλό.\n\nΤο ρούβλι βρέθηκε να ενισχύεται κατά 0,4% έναντι του δολαρίου, αγγίζοντας τα 57,67 ρούβλια ανά δολάριο και οδεύοντας ξανά προς το ισχυρότερο σημείο του από τις 22 Ιουλίου, στα 56,6525 που σημειώθηκε την Παρασκευή.\n\nΕίχε ενισχυθεί επίσης κατά 0,7% και διαπραγματευόταν στα 56,89 έναντι του ευρώ , πλησιάζοντας το χαμηλό σχεδόν τριών μηνών που άγγιξε την Παρασκευή, ενώ είχε σταθεροποιηθεί 0,4% έναντι του γιουάν στα 8,056.\n\nΗ πρόσφατη ενίσχυση του ρουβλίου μπορεί να φαίνεται αφύσικη, αλλά το ρωσικό νόμισμα έχει αρκετούς παράγοντες ανάπτυξης, αναφέρει η Alor Broker σε σημείωμά της.\n\n«Τα δολάρια απορρίπτονται λόγω των φόβων που υπάρχουν για την επιβολή νέων κυρώσεων, οι οποίες θα καταστήσουν τις συναλλαγές στο αμερικανικό νόμισμα στη Ρωσία αν όχι αδύνατες, τότε πολύ δύσκολες και ακριβές», δήλωσε η Alor Broker.\n\nΈνας άλλος παράγοντας στήριξης είναι η φορολογική περίοδος στο τέλος του μήνα, κατά την οποία οι εξαγωγείς της Ρωσίας μετατρέπουν συνήθως τα κέρδη τους σε ξένο συνάλλαγμα, σε ρούβλια για να τα πληρώσουν το δημόσιο ταμείο, η κορύφωση της οποίας πέφτει σήμερα.\n\nΤο αργό πετρέλαιο τύπου brent, που είναι παγκόσμιο σημείο αναφοράς για το κύριο εξαγωγικό προϊόν της Ρωσίας, σημείωνε πτώση της τάξεως του 1,1% φθάνοντας τα 85,24 δολάρια το βαρέλι.\n\nΠηγές: ΑΠΕ-ΜΠΕ, Reuters, AFP, Interfax, NovayaGazeta.Europe\n\nΕιδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Λάθη στη στρατολόγηση παραδέχονται οι Ρώσοι - Στρατεύσιμος αυτοπυρπολήθηκε για να μην πάει στο μέτωπο - Δείτε βίντεο": "ΠΡΟΣΟΧΗ ΠΟΛΥ ΣΚΛΗΡΕΣ ΕΙΚΟΝΕΣ - Το περιστατικό συνέβη στην πόλη Ριαζάν - Ο άνδρας βγήκε στον χώρο στάθμευσης του σταθμού λεωφορείων και περιλούστηκε με ένα άγνωστο υγρό\n\nΣτην πόλη Ριαζάν, που βρίσκεται 185 χιλιόμετρα νότια της Μόσχας, ένας στρατεύσιμος άνδρας αυτοπυρπολήθηκε και άρχισε να φωνάζει ότι δεν θέλει να πάει στο μέτωπο, μετέδωσαν οι τοπικοί ιστότοποι YA62.ru και «Novaya Gazeta. Riazan».\n\nΗ εφημερίδα Novaya Gazeta. Europe δημοσίευσε το σχετικό βίντεο με την αυτοπυρπόληση. Το βίντεο δείχνει τον άνδρα να βγαίνει στον χώρο στάθμευσης των λεωφορείων και να περιλούζεται με άγνωστο υγρό και στην συνέχεια να λαμπαδιάζει.\n\nΔείτε το βίντεο (ΠΡΟΣΟΧΗ ΠΟΛΥ ΣΚΛΗΡΕΣ ΕΙΚΟΝΕΣ):\n\n«Ο ίδιος στεκόταν στο δρόμο, όπου είναι τα λεωφορεία. Μόλις άρχισε να φλέγεται, άρχισε να γελάει και να φωνάζει ότι δεν θέλει να συμμετάσχει στην ειδική στρατιωτική επιχείρηση στην Ουκρανία. Τα ρούχα του κάηκαν ολοσχερώς. Έτρεξε η αστυνομία, τον έβαλε σε ένα βοηθητικό χώρο, ήρθαν οι πρώτες βοήθειες και τον πήραν» , γράφει ο ιστότοπος YA62.ru επικαλούμενο αυτόπτη μάρτυρα.\n\nΗ εφημερίδα NovayaGazeta. Europe γράφει ότι ο άνδρας, που υπέστη σύμφωνα με τις πρώτες πληροφορίες εγκαύματα στο 90% του σώματός του, συνέχιζε να φωνάζει «Δεν θέλω να πάω στο μέτωπο» όταν τον πήραν οι γιατροί.\n\nΣήμερα επίσης στην πόλη Ουστ-Ιλίμσκ της περιοχής του Ιρκούτσκ σημειώθηκε ανταλλαγή πυροβολισμών στο στρατολογικό γραφείο. Μεταξύ των τραυματιών είναι και ο επικεφαλής του στρατολογικού γραφείου, ο οποίος βρίσκεται στην εντατική και η κατάσταση του κρίνεται εξαιρετικά σοβαρή. Ο άνθρωπος που πυροβόλησε συνελήφθη. Σύμφωνα με το κανάλι του ιστότοπου Baza στο Telegram, πρόκειται για τον 25χρονο Ρουσλάν Ζίνιν, κάτοικο της πόλης και άνεργο. Όπως γράφει ο ιστότοπος Mash, άρχισε να πυροβολεί όταν ο στρατιωτικός επίτροπος Γιελισέγεφ έδινε οδηγίες σε όσους είχαν επιστρατευθεί.\n\nΜετά την έναρξη του πολέμου έχουν γίνει γνωστά περίπου είκοσι περιστατικά πυρπόλησης στρατολογικών γραφείων και κρατικών κτιρίων σε διάφορες περιοχές της Ρωσίας. Μόλις ανακοινώθηκε η «μερική επιστράτευση» οι πυρπολήσεις έγιναν πιο συχνές.\n\nΣύμφωνα με τους υπολογισμούς του ιστότοπου Mediazona, από την αρχή του πολέμου στην Ρωσία πυρπολήθηκαν 54 στρατολογικά γραφεία και διοικητικά κτίρια, ενώ 17 περιπτώσεις πυρπόλησης σημειώθηκαν τις τελευταίες πέντε μέρες αφότου ανακοινώθηκε η επιστράτευση.\n\nΠαραδέχεται λάθη το Κρεμλίνο\n\nΤο Κρεμλίνο παραδέχθηκε σήμερα «λάθη» στην στρατολόγηση εφέδρων για να πάνε να πολεμήσουν στην Ουκρανία ενω - απέναντι στις διαδηλώσεις και στη διαφυγή πολλών Ρώσων στο εξωτερικό - υπογράμμισε πως δεν υπάρχει αυτή την ώρα «απόφαση» να κλείσουν τα σύνορα.\n\n«Υπάρχουν περιπτώσεις όπου το διάταγμα (της επιστράτευσης) παραβιάστηκε», δήλωσε ο εκπρόσωπος του Κρεμλίνου Ντμίτρι Πεσκόφ, ο οποίος είπε πως ελπίζει πως «τα λάθη θα διορθωθούν».\n\nΟι αρχές δήλωσαν πως η επιστράτευση 300.000 εφέδρων αφορά μόνο όσους έχουν στρατιωτική εμπειρία ή τις επιδιωκόμενες ικανότητες. Όμως έχουν καταγραφεί πολλές περιπτώσεις επιστράτευσης ανθρώπων μεγάλων σε ηλικία, αρρώστων ή χωρίς εμπειρία καθώς και φοιτητών.\n\nΗ επιστράτευση προκάλεσε διαδηλώσεις και οδήγησε σε χιλιάδες συλλήψεις μετά την ανακοίνωσή της από τον πρόεδρο Βλαντίμιρ Πούτιν την περασμένη εβδομάδα.\n\nΜαζική φυγή των Ρώσων από την χώρα\n\nΠολλοί Ρώσοι φαίνεται επίσης πως επέλεξαν να φύγουν από τη χώρα αν ληφθεί υπόψη η αυξημένη συρροή στα σύνορα με τη Γεωργία, το Καζακστάν, τη Φινλανδία ή τη Μογγολία. Αυξήθηκαν επίσης κατακόρυφα τα αεροπορικά ταξίδια.\n\nΑυτή η συρροή τροφοδότησε φόβους πως η Ρωσία θα απαγορεύσει την έξοδο από τη χώρα των ανδρών σε ηλικία που μπορούν να πολεμήσουν.\n\nΟ εκπρόσωπος του Κρεμλίνου δήλωσε πως οι αρχές «δεν έχουν λάβει απόφαση» σε αυτό το στάδιο που να αφορά το κλείσιμο των συνόρων για αυτή την κατηγορία των πολιτών.\n\nΧθες, Κυριακή, η Νόβαγια Γκαζέτα ανέφερε στον ιστότοπό της πως 261.000 άνδρες έχουν φύγει από τη χώρα αφότου ανακοινώθηκε η μερική επιστράτευση, επικαλούμενη μη κατονομαζόμενη πηγή στην προεδρική διοίκηση της Ρωσίας.\n\nΟ δικηγόρος για τα ανθρώπινα δικαιώματα Πάβελ Τσίκοφ δήλωσε πως οι συνοριοφρουροί στο μοναδικό εν λειτουργία σημείο διέλευσης της Ρωσίας με τη Γεωργία σταμάτησαν κάποιους ανθρώπους από την έξοδο, επικαλούμενοι τον νόμο για την επιστράτευση, Ο τοπικός υπουργός Εσωτερικών δήλωσε την Κυριακή πως υπήρχε ουρά 2.300 αυτοκινήτων στο σημείο διέλευσης Verkhny Lars.\n\nΤο Reuters δεν ήταν σε θέση να επιβεβαιώσει από ανεξάρτητη πηγή τις πληροφορίες για επιστροφές στα σύνορα.\n\nΗ Ρωσία ετοιμάζεται να προσαρτήσει τέσσερις περιοχές της Ουκρανίας μετά το τέλος αύριο, Τρίτη, των \"δημοψηφισμάτων\" που καταγγέλθηκαν από την Ουκρανία και τους Δυτικούς.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Ρωσία: Συνελήφθη για «κατασκοπεία» ανώτερος Ιάπωνας διπλωμάτης": "Οι ρωσικές υπηρεσίες ασφαλείας ανακοίνωσαν σήμερα ότι συνέλαβαν τον γενικό πρόξενο της Ιαπωνίας που έχει την έδρα του στο Βλαδιβοστόκ στην Άπω Ανατολή, με την κατηγορία ότι ήθελε να λάβει πληροφορίες για τη συνεργασία μεταξύ της Μόσχας και μιας ασιατικής χώρας.\n\n«Ένας Ιάπωνας διπλωμάτης συνελήφθη επ' αυτοφώρω ενώ λάμβανε εμπιστευτικές πληροφορίες με αντάλλαγμα αμοιβή», ανέφερε η FSB σε ανακοίνωση που επικαλούνται ρωσικά πρακτορεία.\n\nΟ Μοτόκι Τατσουνόρι κηρύχθηκε «persona non grata» από τη Μόσχα, η οποία ενημέρωσε το Τόκιο, σύμφωνα με την ίδια πηγή.\n\nΟ ΟΗΕ ζητά να σταματήσει ο «πυρηνικός εκβιασμός»\n\n«Η εποχή του πυρηνικού εκβιασμού πρέπει να τελειώσει», τόνισε εντωμεταξύ σήμερα ο γενικός γραμματέας του ΟΗΕ Αντόνιο Γκουτέρες, ζητώντας την «εξάλειψη» όλων των πυρηνικών όπλων μετά τις απειλές της Ρωσίας για ενδεχόμενη χρήση τους στην Ουκρανία.\n\nΟ Ψυχρός Πόλεμος είχε φέρει την ανθρωπότητα στα πρόθυρα του αφανισμού, υπενθύμισε ο γγ του ΟΗΕ σε ειδική συνεδρίαση της Γενικής Συνέλευσης με αφορμή την παγκόσμια ημέρα για την εξάλειψη των πυρηνικών όπλων και συμπλήρωσε ότι «σήμερα, δεκαετίες μετά την πτώση του Τείχους του Βερολίνου, ακούμε ξανά πυρηνικούς εκφοβισμούς».\n\n«Ας είμαστε ξεκάθαροι. Η εποχή του πυρηνικού εκβιασμού πρέπει να τελειώσει. Η ιδέα ότι μια χώρα μπορεί να προκαλέσει και να κερδίσει έναν πυρηνικό πόλεμο είναι παράλογη», είπε και πρόσθεσε ότι «χωρίς την εξάλειψη των πυρηνικών όπλων δεν μπορεί να υπάρξει ειρήνη ή αίσθημα ασφάλειας».\n\nΤην προηγούμενη εβδομάδα, ο πρόεδρος της Ρωσίας Βλαντίμιρ Πούτιν απείλησε ότι μπορεί να χρησιμοποιήσει «όλα τα μέσα» που έχει στη διάθεσή του για να υπερασπιστεί τη χώρα του, εντείνοντας την ανησυχία για τον κίνδυνο πυρηνικής σύγκρουσης για πρώτη φορά από το 1945.\n\nΟ Αντόνιο Γκουτέρες, ο οποίος επισκέφθηκε τη Χιροσίμα τον περασμένο Αύγουστο για την 77η επέτειο της ρίψης ατομικής βόμβας, εξέφρασε επίσης τη θλίψη του για την έκβαση της διάσκεψης για την αναθεώρηση της συνθήκης για τη μη διάδοση των πυρηνικών όπλων.\n\nΎστερα από τέσσερις εβδομάδες διαπραγματεύσεων μεταξύ 191 χωρών, η Ρωσία μπλόκαρε την υιοθέτηση κοινής διακήρυξης, κυρίως λόγω των αναφορών στον ουκρανικό πυρηνικό σταθμό της Ζαπορίζια, ο οποίος βρίσκεται υπό τον έλεγχο του ρωσικού στρατού.\n\nΤην προηγούμενη εβδομάδα, οι ΗΠΑ ζήτησαν από τη Ρωσία να σταματήσει να εκτοξεύει πυρηνικές απειλές εν μέσω του πολέμου στην Ουκρανία, προειδοποιώντας για ακόμη μια φορά ότι η χρήση πυρηνικών όπλων θα είχε καταστροφικές συνέπειες.",
    "Ρωσία: Άνδρας πυροβόλησε στρατιωτικό επίτροπο για να μην πάει στο ουκρανικό μέτωπο – Βίντεο": "Σε βίντεο που κυκλοφορεί στο διαδίκτυο, ο 25χρνος δράστης πυροβολεί και δολοφονεί τον υπεύθυνο για την στρατολόγηση στρατιωτικό επίτροπο Αλεξάντερ Ελισέγεφ σχεδόν εξ επαφής.\n\nΠολύχρονη φυλάκιση αντί του ουκρανικού μετώπου φαίνεται να επέλεξε ένας 25χρονος στην πόλη Ουστ-Ιλίμσκ στο Ιρκούτσκ. Σε βίντεο που κυκλοφορεί στο διαδίκτυο, ο 25χρνος δράστης φέρεται να πυροβολεί τον υπεύθυνο για την στρατολόγηση στρατιωτικό επίτροπο Αλεξάντερ Ελισέγεφ σχεδόν εξ επαφής.\n\nΑμέσως μετά στην αίθουσα \"κινητοποίησης\" επικρατεί πανικός. Σύμφωνα με ουκρανικά ΜΜΕ, ο Ρουσλάν Ζίνιν, γεννηθείς το 1997, συμπεριλαμβανόταν στη λίστα Πούτιν για \"μερική επιστράτευση\" και δολοφόνησε τον αξιωματούχο. Οι Ρώσοι αποκαλούν τη \"μερική κινητοποίηση\" ή \"μερική επιστράτευση\" \"ταφοποίηση\" ή \"ταφοστράτευση\".\n\nΤο Reuters δεν ήταν σε θέση να επιβεβαιώσει αν ο ρώσος αξιωματούχος ήταν όντως νεκρός, ενώ ο κυβερνήτης της περιφέρειας του Ιρκούτσκ Ιγκόρ Κόμπζεφ έγραψε στην εφαρμογή μηνυμάτων Telegram πως ο επικεφαλής του στρατολογικού κέντρου, βρίσκεται στο νοσοκομείο σε κρίσιμη κατάσταση και ότι ο δράστης των πυροβολισμών έχει συλληφθεί «και οπωσδήποτε θα τιμωρηθεί».\n\n«Ντρέπομαι που συνέβη κάτι τέτοιο σε μια στιγμή που οφείλουμε αντίθετα να είμαστε ενωμένοι και να μην πολεμάμε ο ένας με τον άλλο, αλλά εναντίον των πραγματικών απειλών», πρόσθεσε ο κυβερνήτης.\n\nΚέντρα στρατολογίας έχουν δεχθεί επιθέσεις αφότου ο ρώσος πρόεδρος Βλαντίμιρ Πούτιν κήρυξε μερική επιστράτευση την περασμένη Τετάρτη.\n\n\n\nΣοβαρά επεισόδια σημειώθηκαν και την Κυριακή κατά του μέτρου της \"μερικής επιστράτευσης\". Μετά τις διαδηλώσεις σε Μόσχα και Αγία Πετρούπολη, οι οποίες είχαν σαν συνέπεια περίπου 2.000 συλλήψεις, στο Νταγκεστάν, πόλη στα σύνορα της Ρωσίας με Αζερμπαϊτζάν και Γεωργία, οι κάτοικοι αντέδρασαν έντονα στην επιστράτευση, με αποτέλεσμα ξυλοδαρμούς μεταξύ πολιτών και των αρχών. Επεισόδια σημειώθηκαν και σε άλλες περιοχές της Ρωσίας\n\nΠηγή: skai.gr\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Ρωσία: Επεισόδια σε διαδήλωση κατά της επιστράτευσης στο Νταγκεστάν (βίντεο)": "Περίπου εκατό άνθρωποι συνελήφθησαν χθες, Κυριακή, στο Νταγκεστάν της Ρωσίας στη διάρκεια διαδήλωσης κατά της επιστράτευσης.\n\nΣύμφωνα με τη μη κυβερνητική οργάνωση OVD-Info, που ειδικεύεται στην καταγραφή ενεργειών αντιτιθέμενων στη ρωσική κυβέρνηση, τουλάχιστον 101 άνθρωποι συνελήφθησαν από την αστυνομία στη Μαχατσκάλα, πρωτεύουσα του Νταγκεστάν, στη νοτιοδυτική Ρωσία.\n\nΡωσικά μέσα ενημέρωσης δημοσιοποίησαν βίντεο που δείχνουν γυναίκες να αντιπαρατίθενται με αστυνομικούς στη διάρκεια αυτής της διαδήλωσης. «Γιατί παίρνετε τα παιδιά μας;» ρωτά μία από αυτές.\n\nSeems the Dagestan region isn’t going to die in Ukraine like the other Russian slaves. pic.twitter.com/0MyGZf4XUE — Jay in Kyiv (@JayinKyiv) September 25, 2022\n\nΆλλα βίντεο δείχνουν διαδηλωτές να συλλαμβάνονται βάναυσα από την αστυνομία.\n\nStreet protests against Putin’s #mobilization are growing in the southern #Dagestan region of #Russia. In #Makhachkala city, a hundred protesters had been arrested by riot police so far. pic.twitter.com/I8hzBW5N0f — Viktor Kovalenko🇺🇲🇺🇦 (@MrKovalenko) September 26, 2022\n\nΒαρύ το τίμημα του πολέμου για το Νταγκεστάν\n\nΗ δημοκρατία του Νταγκεστάν, μια πολυεθνική περιοχή όπου η πλειονότητα του πληθυσμού είναι μουσουλμάνοι, είναι μία από τις πιο φτωχές περιοχές της Ρωσίας. Είχε πνιγεί στο αίμα τα χρόνια του 2000 εξαιτίας ενός πολέμου ανάμεσα στις ρωσικές δυνάμεις και τζιχαντιστές αντάρτες.\n\nΑπό την έναρξη της ρωσικής επίθεσης εναντίον του Κιέβου, είναι επίσης μία από τις ρωσικές περιοχές με την πιο ισχυρή αναλογία ανδρών που σκοτώθηκαν στη μάχη στην Ουκρανία, σύμφωνα με απολογισμούς για τους θανόντες που αναρτήθηκαν σε μέσα κοινωνικής δικτύωσης και συγκεντρώθηκαν από ρωσικά ανεξάρτητα ΜΜΕ.\n\nΠροκειμένου να κατευνάσει τον πληθυσμό, ο στρατιωτικός επίτροπος του Νταγκεστάν Νταϊτμπέγκ Μουσταφάγεφ δήλωσε αυτό το Σαββατοκύριακο πως μόνον οι άνδρες που διαθέτουν «στρατιωτική ειδίκευση» θα στρατολογηθούν κατά προτεραιότητα και ότι κανένας κληρωτός δεν θα σταλεί στην Ουκρανία.\n\nΔιαδηλώσεις κατά της επιστράτευσης σε όλη τη Ρωσία\n\nΔιαδηλώσεις ξέσπασαν στη Ρωσία κατά της μερικής επιστράτευσης που διέταξε στις 21 Σεπτεμβρίου ο πρόεδρος Βλαντίμιρ Πούτιν.\n\nΣύμφωνα με την OVD-Info, τουλάχιστον 2.300 άνθρωποι συνελήφθησαν από τότε στη διάρκεια ενεργειών κατά της επιστράτευσης. Έχει παρατηρηθεί επίσης ένας σημαντικός αριθμός αναχωρήσεων Ρώσων προς γειτονικές χώρες.\n\nΕπικριτές του κατηγορούν το Κρεμλίνο ότι θέλει να στρατολογήσει κατά προτεραιότητα άνδρες που ζουν σε φτωχές και υποβαθμισμένες περιοχές.\n\nΠηγή: ΑΠΕ-ΜΠΕ, AFP\n\nΕιδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Ρωσία: «Σποραδικές» επαφές με ΗΠΑ για τα πυρηνικά όπλα": "Το Κρεμλίνο ανακοίνωσε σήμερα ότι υπάρχουν «σποραδικές «επαφές» με τις Ηνωμένες Πολιτείες για θέματα που σχετίζονται με τα πυρηνικά όπλα, λίγες μέρες αφότου ο πρόεδρος Βλαντιμίρ Πούτιν είχε δηλώσει ότι «δεν μπλοφάρει» όταν έλεγε ότι είναι έτοιμος να χρησιμοποιήσει πυρηνικά όπλα αν αισθανθεί ότι θα απειληθεί η εδαφική ακεραιότητα της Ρωσίας.\n\nΟ εκπρόσωπος του Κρεμλίνου Ντμίτρι Πεσκόφ δήλωσε ότι τα δύο μέρη διατηρούν έναν περιορισμένο ανοιχτό δίαυλο διαλόγου που επιτρέπει την «επείγουσα ανταλλαγή μηνυμάτων» μεταξύ των δύο μεγαλύτερων πυρηνικών δυνάμεων του κόσμου.\n\n«Υπάρχουν δίαυλοι για διάλογο στο κατάλληλο επίπεδο, αλλά είναι πολύ σποραδικού χαρακτήρα. Τουλάχιστον επιτρέπουν την ανταλλαγή κάποιων επειγόντων μηνυμάτων σχετικά με τις θέσεις της άλλης πλευράς», δήλωσε ο Πεσκόφ στους δημοσιογράφους.\n\nΠροειδοποιήσεις ΗΠΑ για «καταστροφικές συνέπειες»\n\nΟ Πούτιν είχε δηλώσει την περασμένη εβδομάδα ότι η Μόσχα είναι προετοιμασμένη να χρησιμοποιήσει πυρηνικά όπλα «για να υπερασπίσει την Ρωσία και τον λαό μας» καθώς ανακοίνωνε μια επιστράτευση, η οποία απειλεί να προκαλέσει μεγαλύτερη κλιμάκωση της συνεχιζόμενης επί επτά μήνες σύγκρουσης στη Ουκρανία.\n\nΟι Ηνωμένες Πολιτείες προειδοποίησαν την Μόσχα την Κυριακή ότι θα υπάρξουν «καταστροφικές συνέπειες» αν χρησιμοποιήσει πυρηνικά όπλα στην Ουκρανία.\n\nΟ σύμβουλος Εθνικής Ασφαλείας των ΗΠΑ Τζέικ Σάλιβαν δήλωσε ότι οι Ηνωμένες Πολιτείες θα «απαντήσουν αποφασιστικά» εάν η Ρωσία αναπτύξει παρόμοια όπλα κατά της Ουκρανίας. Ο ίδιος δεν έδωσε περαιτέρω επεξηγήσεις δημοσίως, αλλά είπε ότι η Ουάσιγκτον είπε κατ΄ιδίαν στη Μόσχα «με μεγαλύτερες λεπτομέρειες τι θα μπορούσε να σημαίνει αυτό».\n\nΟ Πεσκόφ αρνήθηκε να σχολιάσει όταν ρωτήθηκε τι εννοούσαν οι Ηνωμένες Πολιτείες όταν μίλησαν στη Ρωσία για «καταστροφικές συνέπειες».\n\nΠηγή: ΑΠΕ – ΜΠΕ, Reuters\n\n⇒ Ειδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Ρωσία: Διαδηλώσεις σε Μόσχα και Αγία Πετρούπολη υπέρ των δημοψηφισμάτων στην Ουκρανία": "Εκατοντάδες άνθρωποι συγκεντρώθηκαν σήμερα το απόγευμα στη Μόσχα και την Αγία Πετρούπολη για να εκφράσουν την υποστήριξή τους στα «δημοψηφίσματα» προσάρτησης στη Ρωσία τεσσάρων ουκρανικών περιοχών, τα οποία καταγγέλλονται από το Κίεβο και τους συμμάχους του.\n\nΣτη Μόσχα, η διαδήλωση ξεκίνησε νωρίς το απόγευμα πολύ κοντά στην Κόκκινη Πλατεία, σύμφωνα με τα πλάνα που μετέδωσε η ρωσική τηλεόραση.\n\nΣτην πλατεία Μανέζ, το πλήθος συγκεντρώθηκε απέναντι από το άγαλμα του στρατάρχη Ζούκοφ, του σημαντικότερου ίσως στρατιωτικού ηγέτη της Σοβιετικής Ένωσης κατά τον Β΄ Παγκόσμιο Πόλεμο. Στην εξέδρα που είχε στηθεί με την ευκαιρία αυτήν, ανέβηκαν πολλοί εκπρόσωποι πολιτικών κομμάτων για να υπερασπιστούν, ο ένας μετά τον άλλο, τα «δημοψηφίσματα».\n\n«Για την ελευθερία», «Η αρχή μιας νέας κοινής ιστορίας» ή «μια ιστορική στιγμή» ήταν κάποια από τα συνθήματα που ακούστηκαν.\n\nΟι συγκεντρωμένοι κρατούσαν ρωσικές σημαίες με το γράμμα «Ζ», το σύμβολο της στρατιωτικής επιχείρησης στην Ουκρανία, ή πορτοκαλομαύρες κορδέλες του Αγίου Γεωργίου, το σύμβολο της νίκης του Κόκκινου Στρατού επί της ναζιστικής Γερμανίας.\n\n«Δεν θα εγκαταλείψουμε τους δικούς μας»\n\nΣε πολλά πλακάτ ήταν γραμμένο το σύνθημα «Δεν θα εγκαταλείψουμε τους δικούς μας», ένα μήνυμα προς τους ρωσόφωνους κατοίκους του Ντονμπάς, της Χερσώνας και της Ζαπορίζια, τους οποίους η Μόσχα λέει ότι θέλει να «σώσει».\n\nΣτην Αγία Πετρούπολη συγκεντρώθηκαν επίσης μερικές εκατοντάδες διαδηλωτές γύρω από το φρούριο Πέτρου και Παύλου, το ιστορικό κέντρο της πόλης.\n\nΈνας 20χρονος φοιτητής, ο Σεργκέι Κορζούνοφ, είπε στο Γαλλικό Πρακτορείο ότι στηρίζει τα δημοψηφίσματα γιατί «αν αυτοί οι άνθρωποι θέλουν να ενταχθούν στη Ρωσία, εμείς δεν θα διαφωνήσουμε». Λίγο μακρύτερα, ο 40χρονος Βίκτορ Σουβόροφ είπε ότι «θέλει ειρήνη, στα σταματήσουν να πεθαίνουν οι άνθρωποι, να γυρίσουν οι στρατιώτες στα σπίτια τους». «Αυτά τα δημοψηφίσματα είναι ένα βήμα προς την ειρήνη», θέλει να πιστεύει.\n\n«Οι κάτοικοι (των περιοχών που θέλει να ενσωματώσει η Ρωσία) υποφέρουν εδώ και οκτώ χρόνια», είπε η Άννα Γκλαζκόβα, μια γυναίκα 58 ετών, για να δικαιολογήσει την παρουσία της στη συγκέντρωση. Το επιχείρημα αυτό επικαλέστηκε και η Ναταλία (δεν θέλησε να δώσει το επώνυμό της) επειδή «οι άνθρωποι του Ντονμπάς και των άλλων περιοχών περιμένουν τη βοήθειά μας» αφού «τους σκότωσαν, τους κατέστρεψαν, τους βομβάρδισαν».\n\nΠερίπου 50.000 άνθρωποι συγκεντρώθηκαν επίσης στο Γκρόζνι, στην Τσετσνία, σύμφωνα με τις τοπικές αρχές. Διαδηλώσεις έγιναν εξάλλου σε διάφορες πόλεις στη Σιβηρία και τη ρωσική Άπω Ανατολή.\n\nΠηγή: ΑΠΕ – ΜΠΕ, AFP\n\n⇒ Ειδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Ιαπωνία: «Μπλόκο» στην εξαγωγή προϊόντων στη Ρωσία κατάλληλων για την κατασκευή χημικών όπλων": "Το Τόκιο θορυβήθηκε από τις απειλές της Μόσχας για τη χρήση πυρηνικών όπλων στην Ουκρανία\n\nΗ κυβέρνηση της Ιαπωνίας αποφάσισε να απαγορεύσει τις εξαγωγές στη Ρωσία προϊόντων που μπορεί να χρησιμοποιηθούν για την κατασκευή χημικών όπλων, επιπλέον κύρωση σε βάρος της Μόσχας, καθώς είναι «βαθιά ανήσυχη» μετά την απειλή της περί ενδεχόμενης χρήσης πυρηνικών όπλων στον πολεμο στην Ουκρανία, δήλωσε σήμερα ο υπουργός προεδρίας Χιροζάκου Ματσούνο.\n\nΗ ιαπωνική κυβέρνηση πρόσθεσε εξάλλου άλλους 21 ρωσικούς οργανισμούς, ιδίως επιστημονικούς, στον κατάλογο των οντοτήτων στους οποίους επιβάλλονται κυρώσεις, σύμφωνα με ανακοίνωση Τύπου που δημοσιοποιήθηκε μετά τη σημερινή συνεδρίαση του υπουργικού συμβουλίου.\n\n\n\nΣτη συνεδρίαση εγκρίθηκαν οι νέες κυρώσεις σε βάρος της Ρωσίας που αναγγέλθηκαν από τον υπουργό Εξωτερικών Γιοσιμάσα Χαγιάσι στην G7 την περασμένη εβδομάδα.\n\n«Η Ιαπωνία ανησυχεί βαθιά για την πιθανότητα χρήσης πυρηνικών όπλων στο πλαίσιο της εισβολής της Ρωσίας στην Ουκρανία», ανέφερε ο κ. Ματσούνο κατά τη διάρκεια ενημέρωσης δημοσιογράφων και πρόσθεσε ότι το Τόκιο θα συνεχίσει τη συνεργασία του με τη διεθνή κοινότητα για να υποστηριχθεί η Ουκρανία καθώς και να επιβληθούν τιμωρητικά μέτρα στη Ρωσία.\n\n\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Η Toyota αποχαιρετά τη Ρωσία": "Καμία ένδειξη επιστροφής στην κανονικότητα της Ρωσίας δεν βλέπουν στην Toyota με αποτέλεσμα υπό αυτές τις συνθήκες να μην είναι εφικτή και η επιστροφή της εταιρείας σε μια κανονική ρωσική αγορά. Η Toyota ανακοίνωσε πως θα κλείσει το εργοστάσιό της στην Αγία Πετρούπολη και ενδέχεται να το πουλήσει, εν μέσω ελλείψεων σε βασικά εξαρτήματα και υλικά μετά την εισβολή της Ρωσίας στην Ουκρανία.\n\nToyota Russia Factory\n\nΗ αυτοκινητοβιομηχανία ανέστειλε την παραγωγή στο εργοστάσιο τον Μάρτιο μετά την εισβολή της Ρωσίας στην Ουκρανία. Σταμάτησε επίσης τις εισαγωγές οχημάτων στη Ρωσία. Την Παρασκευή η ιαπωνική φίρμα ανακοίνωσε πως κατά τους τελευταίους έξι μήνες κράτησε το εργοστάσιο έτοιμο να συνεχίσει την παραγωγή αν οι συνθήκες το επέτρεπαν, αλλά τώρα δεν βλέπει καμία ένδειξη ότι μπορεί να επανεκκινήσει την παραγωγή στο μέλλον.\n\nΔιαβάστε περισσότερα στο TopGear",
    "Οι ΗΠΑ προειδοποιούν τη Ρωσία: Θα απαντήσουμε στη χρήση πυρηνικών": "efsyn.gr\n\nΚλιμακώνεται η ένταση γύρω από τον πόλεμο της Ουκρανίας, μετά τις δηλώσεις του Ρώσου προέδρου Βλαντίμιρ Πούτιν και των δημοψηφισμάτων που διεξάγονται σε περιοχές της ανατολικής Ουκρανίας από τη Μόσχα.\n\nΣήμερα, οι ΗΠΑ –μέσω του συμβούλου Εθνικής Ασφάλειας Τζέικ Σάλιβαν– προειδοποίησαν πως θα απαντήσουν «αποφασιστικά» σε οποιαδήποτε ρωσική χρήση πυρηνικών όπλων κατά της Ουκρανίας, υπογραμμίζοντας ότι έχουν ενημερώσει τη Μόσχα για τις «καταστροφικές συνέπειες» που θα αντιμετωπίσει.\n\nΥπενθυμίζεται ότι την περασμένη Παρασκευή ο Πούτιν αναφέρθηκε στην πιθανότητα χρήση πυρηνικών όπλων, ανακοινώνοντας επίσης την πρώτη επιστράτευση στη χώρα του μετά τον Β' Παγκόσμιο Πόλεμο.\n\n«Εάν η Ρωσία περάσει αυτή τη γραμμή, θα υπάρξουν καταστροφικές συνέπειες για τη Ρωσία. Οι Ηνωμένες Πολιτείες θα απαντήσουν αποφασιστικά», δήλωσε χαρακτηριστικά ο Σάλιβαν στην τηλεοπτική εκπομπή «Meet the Press» του NBC. Ο Αμερικανός αξιωματούχος δεν περιέγραψε τη φύση της σχεδιαζόμενης απάντησης των ΗΠΑ στις δηλώσεις του, αλλά σημείωσε ότι η Ουάσινγκτον έχει σε ιδιωτικές συνομιλίες με τη Μόσχα «διευκρινίσει με περισσότερες λεπτομέρειες τι ακριβώς θα σήμαινε αυτό». Ο Αμερικανός σύμβουλος Εθνικής Ασφάλειας ανέφερε επίσης ότι οι ΗΠΑ βρίσκονται σε συχνή, άμεση επαφή με τη Ρωσία, μεταξύ άλλων τις τελευταίες ημέρες για να συζητήσουν την κατάσταση στην Ουκρανία και τις ενέργειες και τις απειλές του Πούτιν.\n\nΟ πρόεδρος των ΗΠΑ Τζο Μπάιντεν, κατά την ομιλία του στη Γενική Συνέλευση των Ηνωμένων Εθνών στη Νέα Υόρκη, κατηγόρησε τον Πούτιν ότι διατυπώνει «απροκάλυπτες πυρηνικές απειλές κατά της Ευρώπης», προχωρώντας σε απερίσκεπτη περιφρόνηση των ευθυνών για τη μη διάδοση των πυρηνικών όπλων.\n\nΤι σηματοδοτεί το δημοψήφισμα\n\nΚαθώς ολοκληρώνεται το δημοψήφισμα σε τέσσερις περιοχές της ανατολικής Ουκρανίας που έχει διοργανώσει η Μόσχα, στόχος της Ρωσίας φαίνεται πως αποτελεί η προσάρτηση εδαφών που έχει καταλάβει ο στρατός της μετά την εισβολή στο ουκρανικό έδαφος, τον περασμένο Φεβρουάριο. Η Ουκρανία και οι σύμμαχοί της έχουν χαρακτηρίσει τα δημοψηφίσματα ως απάτη που έχουν σχεδιαστεί για να δικαιολογήσουν την κλιμάκωση του πολέμου και την κίνηση για επιστράτευση του Πούτιν μετά τις πρόσφατες απώλειες στο πεδίο των μαχών.\n\nΘα πρέπει να τονιστεί πως ενσωματώνοντας τις περιοχές Λουγκάνσκ, Ντονέτσκ, Χερσώνα και Ζαπορίζια στη Ρωσία, η Μόσχα θα μπορούσε να ερμηνεύσει επιθέσεις για ανακατάληψή τους ως μια επίθεση στην ίδια τη Ρωσία: μια προειδοποίηση για την Ουκρανία και τους δυτικούς συμμάχους της.\n\nΣημειώνεται πως ο Ρώσος υπουργός Εξωτερικών επανέλαβε τη δέσμευση της Μόσχας για «πλήρη προστασία» προς τις περιοχές που θα αποφασίσουν προσάρτηση με τη Ρωσία.\n\nΕξελιγμένα αντιαεροπορικά συστήματα από τις ΗΠΑ στην Ουκρανία\n\nΠαράλληλα, οι Ηνωμένες Πολιτείες συνεχίζουν να εξοπλίζουν τους Ουκρανούς στον πόλεμο απέναντι στον ρωσικό στρατό, ανταποκρινόμενοι στα σχετικά αιτήματα του Ουκρανού προέδρου Βολοντίμιρ Ζελένσκι, έστω και με καθυστέρηση ορισμένες φορές.\n\nΌπως ανακοίνωσε ο ίδιος ο Ζελένσκι, η Ουκρανία έλαβε εξελιγμένα συστήματα αεράμυνας από τις Ηνωμένες Πολιτείες: πρόκειται για την πρώτη παραδοχή ότι η χώρα του έλαβε το σύστημα πυραύλων εδάφους-αέρος NASAMS, το οποίο επιζητούσε εδώ και καιρό το Κίεβο και του οποίου η αποστολή εγκρίθηκε από την Ουάσινγκτον στα τέλη του περασμένου μήνα.\n\nΤα αντιαεροπορικά συστήματα NASAMS μπορούν να εκτοξεύσουν πυραύλους εδάφους-αέρος μικρού και μεσαίου βεληνεκούς. Κατασκευάζονται από την αμερικανική Raytheon και τον νορβηγικό όμιλο Kongsberg.dd.\n\n«Χρειαζόμαστε οπωσδήποτε τις ΗΠΑ να επιδείξουν ηγετικό ρόλο και να δώσουν στην Ουκρανία τα συστήματα αεράμυνας. Θέλω να ευχαριστήσω τον πρόεδρο (Τζο) Μπάιντεν για μια θετική απόφαση που έχει ήδη ληφθεί», είπε ο Ζελένσκι, σύμφωνα με απομαγνητοφωνημένο κείμενο της συνέντευξης μεταφρασμένο στα αγγλικά. «Αλλά πιστέψτε με, αυτό απέχει πολύ να καλύψει την μη στρατιωτική υποδομή, τα σχολεία, τα νοσοκομεία, τα πανεπιστήμια, τα σπίτια των Ουκρανών».\n\nΟ Ζελένσκι ευχαρίστησε επίσης τις ΗΠΑ για την αποστολή συστημάτων πολλαπλών εκτοξευτών πυραύλων (HIMARS) και άλλα αντίστοιχα συστήματα εκτόξευσης πυραύλων που επιτρέπουν στην Ουκρανία να επιτίθεται ενάντια στις ρωσικές δυνάμεις κατοχής.",
    "Άρθρο του Γ.Ν. Τζογόπουλου στην «Κ»: H Kίνα, η Ρωσία και το Διεθνές Σύστημα": "Η πρόσφατη συνάντηση των προέδρων Σι Τζινπίνγκ και Βλαντιμίρ Πούτιν στο περιθώριο της συνόδου του Οργανισμού Συνεργασίας της Σαγκάης, στο Ουζμπεκιστάν, έχει σχολιαστεί στη Δύση υπό το πρίσμα των κινεζικών ανησυχιών για τον συνεχιζόμενο πόλεμο στην Ουκρανία. Πράγματι, η επίσημη ανακοίνωση του Κρεμλίνου πως ο Ρώσος πρόεδρος θα προσπαθούσε να δώσει απαντήσεις στις σχετικές κινεζικές ερωτήσεις, παρουσιάζει ξεχωριστό ενδιαφέρον. Αποτελεί δημόσια παραδοχή, από την πλευρά τουλάχιστον της Ρωσίας, ότι η Κίνα προβληματίζεται για τη σημερινή κατάσταση.\n\nΠροφανώς, δεν γνωρίζουμε τι ειπώθηκε κεκλεισμένων των θυρών στη συζήτηση των δύο προέδρων. Γνωρίζουμε, όμως, πως για την κινεζική φιλοσοφία κάθε παγκόσμια αναταραχή –πόσο μάλλον ένας πόλεμος– συνιστά παραδοσιακά πηγή κινδύνου, που μπορεί να καθυστερήσει ή ακόμα και να εκτροχιάσει το πρόγραμμα του Κομμουνιστικού Κόμματος για τη βελτίωση των συνθηκών διαβίωσης των Κινέζων πολιτών. Η ρωσική εισβολή στην Ουκρανία έχει δημιουργήσει καινούργια δεδομένα για την ενεργειακή και επισιτιστική ασφάλεια σε όλο τον κόσμο. Η κάλυψη των αναγκών 1,4 δισεκατομμυρίων ανθρώπων στην Κίνα κάθε άλλο παρά είναι εύκολη υπόθεση.\n\nΠαράλληλα, η υλοποίηση του νέου Δρόμου του Μεταξιού φυσιολογικά πλήττεται σε καιρό εχθροπραξιών. Η Κίνα διατηρεί εξαιρετικές σχέσεις με τη Ρωσία, αλλά δεν έχει λόγο να διαταράξει αυτές που έχει σφυρηλατήσει όλα τα προηγούμενα χρόνια με την Ουκρανία. Γι’ αυτό, το Πεκίνο έχει επιλέξει την ουδετερότητα, τακτική που έχει επιδοκιμαστεί από τον Ουκρανό πρόεδρο Βολοντίμιρ Ζελένσκι. Αν μελετήσουμε προσεκτικά τις κινεζικές τοποθετήσεις από την 24η Φεβρουαρίου και μετά, θα δούμε πως αυτές πολύ περισσότερο εστιάζουν στην κριτική προς το ΝΑΤΟ και την πολιτική της διεύρυνσης, παρά υποστηρίζουν ενεργά τη Ρωσία.\n\nΗ Κίνα ασχολείται επισταμένως με τη δική της ασφάλεια. Η επέκταση του ΝΑΤΟ μετά το τέλος του Ψυχρού Πολέμου αποτελεί μοντέλο το οποίο οι Ηνωμένες Πολιτείες επιχειρούν να εφαρμόσουν στην Ασία είτε μέσω της Βορειοατλαντικής Συμμαχίας είτε με άλλους τρόπους. Η προσπάθεια αναμένεται να εντατικοποιηθεί τα επόμενα χρόνια. Η Κίνα, λοιπόν, προσπαθεί να αντλήσει διδάγματα τόσο από την εφαρμογή της αμερικανικής στρατηγικής πριν από την 24η Φεβρουαρίου στη γειτονιά της Ρωσίας όσο και από την εξέλιξη του πολέμου αυτή καθεαυτή, και την ταυτόχρονη απομόνωση της Ρωσίας από τη Δύση.\n\nΟι κινεζικές τοποθετήσεις από την 24η Φεβρουαρίου και μετά περισσότερο εστιάζουν στην κριτική προς το ΝΑΤΟ παρά υποστηρίζουν ενεργά τη Ρωσία.\n\nΗ ανάπτυξη των σινορωσικών σχέσεων, που περιλαμβάνει κατά καιρούς στρατιωτικές ασκήσεις σε διάφορες περιοχές του κόσμου, δεν σημαίνει ότι υφίσταται συμμαχία. Στο θέμα της Ταϊβάν, για παράδειγμα, η Κίνα ναι μεν καλωσορίζει τις διπλωματικές τοποθετήσεις της Ρωσίας υπέρ των θέσεών της, αλλά είναι απίθανο να περιμένει ενεργό στρατιωτική εμπλοκή της δεύτερης σε ενδεχόμενο κρίσης. Η κοινή αντίληψη Κίνας και Ρωσίας για τις αμερικανικές επιδιώξεις στη διεθνή γεωπολιτική σκακιέρα φέρνει τις δύο χώρες πιο κοντά, όπως μας θυμίζει η κοινή διακήρυξή τους λίγο πριν από την έναρξη των Χειμερινών Ολυμπιακών Αγώνων του Πεκίνου τον περασμένο Φεβρουάριο, αλλά από εκεί και πέρα υπάρχουν ορισμένα όρια.\n\nΣτρατηγικά, η Κίνα έχει τη δυνατότητα να βγει κερδισμένη, ισχυροποιώντας τη θέση της έναντι της Ρωσίας – με την τελευταία να αναζητεί εναγωνίως εταίρους εκτός Δύσης. Ο τρόπος, ωστόσο, με τον οποίο θα τελειώσει κάποια στιγμή ο πόλεμος στην Ουκρανία, θα καθορίσει τη χροιά της ρωσικής εξωτερικής πολιτικής, η μελλοντική κατεύθυνση της οποίας δεν μπορεί τώρα να προδιαγραφεί. Συνεπώς, η κινεζική κυβέρνηση καλείται να λάβει υπόψη της διάφορες παραμέτρους, όχι απαραίτητα βολικές. Σε κάθε περίπτωση, προτεραιότητά της είναι να αντέξει στην τεράστια αμερικανική πίεση, δείχνοντας πως έχει την ισχύ να ξεπεράσει τις αντιξοότητες, να συνεργαστεί με τη Δύση παρά τις διαφορές τους και να ανιχνεύσει δυνατότητες σταθερότητας στο τρίποδο Κίνας – Ηνωμένων Πολιτειών – Ρωσίας, ώστε να ισορροπήσει το διεθνές σύστημα.\n\n* O δρ Γιώργος Ν. Τζογόπουλος είναι senior fellow στο ΕΛΙΑΜΕΠ και λέκτωρ Διεθνών Σχέσεων στο Ευρωπαϊκό Ινστιτούτο (CIFE). Το τελευταίο του βιβλίο «The Miracle of China: The New Symbiosis with the World» κυκλοφορεί από τον Springer.",
    "Νέα Υόρκη: Σερβία-Ρωσία υπέγραψαν «κρυφά» συμφωνία για τις διμερείς σχέσεις - Αντιδράσεις από ΗΠΑ και ΕΕ": "Κλείσιμο\n\nΤην έντονηπροκάλεσε η υπογραφή, στην Νέα Υόρκη, συμφωνίας ανάμεσα στην Σερβία και την Ρωσική Ομοσπονδία που αφορά τις διμερείς σχέσεις.Την περασμένη Παρασκευή, 23 Σεπτεμβρίου, οι υπουργοί Εξωτερικών,, συναντήθηκαν στο περιθώριο των εργασιών τηςκαι υπέγραψαν πρωτόκολλο έναρξης των διαδικασιών διευθέτησης των διακρατικών σχέσεων για την διετία 2023-2024.Η συνάντηση των δύο υπουργών πραγματοποιήθηκε χωρίς προηγουμένως να υπάρξει κάποια αναγγελία. Οι ΗΠΑ μόλις έγινε γνωστό το γεγονός αντέδρασαν και μέσω του Πρέσβη τους στο Βελιγράδι Κρίστοφερ Χιλ«Αυτή τη στιγμή,'Αλλωστε λίγοι είναι αυτοί που υπογράφουν κάτι με το ρωσικό κράτος, εκτός από εκείνους τους κακόμοιρους τουςπου αναγκάζονται να πάνε στον πόλεμο», δήλωσε οκαι συμπλήρωσε: «Μας είναι δύσκολο να κατανοήσουμε τι συνέβη και για αυτό ζητήσαμε εξηγήσεις από την Σερβία».Ο Αμερικανός Πρέσβης φάνηκε ενοχλημένος για τηνπου τηρήθηκε από την σερβική πλευρά γύρω από την υπογραφή τουμε την Ρωσία μιας και λίγες ώρες νωρίτερα είχε προηγηθεί η συνάντηση των κρατικών αντιπροσωπειών ΗΠΑ και Σερβίας όπου έγινε διάλογος για τις μελλοντικές σχέσεις.Αντιδράσεις υπήρξαν και από τηνΟ επικεφαλής του γραφείου της ΕΕ στην Σερβία Εμανουέλε Ζιόφρε επισήμανε ότι η σερβική κυβέρνηση με την υπογραφή αυτής της συμφωνίας με την Ρωσία «στέλνει εντελώς αντίθετα μηνύματα από αυτά που περιμένουν να ακούσουν στην Ευρωπαϊκή Ένωση».Ο υπουργός Εξωτερικών της Σερβίας Νίκολα Σελάκοβιτς επιστρέφοντας από την Νέα Υόρκη προσπάθησε, χθες, σε συνέντευξη Τύπου, ναδηλώνοντας ότι «πρόκειται για τεχνικού χαρακτήρα συμφωνία που αφορά τις διαβουλεύσεις εντός του ΟΗΕ για το ζήτημα του Κοσόβου, τις διμερείς σχέσεις και τις πολυμερείς δραστηριότητες και δεν περιλαμβάνονται στο έγγραφο θέματα που αφορούν την πολιτική ασφάλειας».Ο Σελάκοβιτς, προσπαθώντας να γίνει ακόμη πιο πειστικός, αναφέρθηκε και στα δημοψηφίσματα για ένωση με την Ρωσική Ομοσπονδία που διεξάγονται στις αυτόκλητες Δημοκρατίες του Λουγκάντσκ και του Ντονέτσκ και δήλωσε ότι η Σερβία«Το αποτέλεσμα των δημοψηφισμάτων που διεξάγονται στις ουκρανικές επαρχίες Λουγκάντσκ και Νονέτσκ δεν γίνονται αποδεκτά από την Σερβία. Κάτι τέτοιο θα ήταν εντελώς αντίθετο με τα εθνικά και κρατικά μας συμφέροντα, την αρχή διατήρησης της κυριαρχίας και της εδαφικής ακεραιότητας και το απαραβίαστο των συνόρων» τόνισε ο Νίκολα Σελάκοβιτς σε συνέντευξη Τύπου.",
    "Πως μπορούν Ρωσία και Κίνα να «στραγγαλίσουν» την Ευρώπη;": "Με τη Ρωσία να ελέγχει την ενέργεια και την Κίνα τις πρώτες ύλες για την παραγωγή μπαταριών, η Ευρώπη φαίνεται να είναι εγκλωβισμένη σε αδιέξοδα και συνεχόμενες κρίσεις.\n\nΕδώ και αρκετό καιρό κυκλοφορεί στο Διαδίκτυο μία ομιλία του Ντόλαντ Τραμπ από το 2018 στα Ηνωμένα Έθνη, ο οποίος προέβλεπε με απίστευτη ακρίβεια τα όσα θα συνέβαιναν με την ενεργειακή κρίση που εξελίσσεται σήμερα μεταξύ Ρωσίας και Ευρώπης.\n\nΕκείνη την εποχή κανείς δεν φαινόταν να του δίνει σημασία, με τους Γερμανούς να παρασέρνουν ολόκληρη την υπόλοιπη Ευρώπη στην αγκαλιά του Πούτιν και τον μύθο του φυσικού αερίου που θα έδινε για πάντα φθηνή ενέργεια στις βιομηχανίες της Δύσης.\n\nΤα πράγματα όπως διαπιστώνουμε σήμερα δεν εξελίχθηκαν όπως προέβλεπε η Μέρκελ και το γερμανικό πολιτικό κατεστημένο. Και η ενεργειακή κρίση απειλεί τους πάντες, από νοικοκυριά μέχρι βιομηχανίες μέσα στον εξαιρετικά δύσκολο χειμώνα που έρχεται.\n\nΟ νέος όμως κίνδυνος για τον οποίο έχουν αρχίσει αρκετοί να μιλούν είναι η Κίνα. Για την ακρίβεια η συγκέντρωση σε αυτή την χώρα του μεγαλύτερου μέρους της δραστηριότητας για την κατασκευή μπαταριών. Να σημειώσουμε εδώ, αρχικά, ότι όπως η Ρωσία έτσι και η Κίνα έχουν κάποια ιδιαίτερα καθεστώτα, τα οποία αρκετά απέχουν από την Δύση και τα πολιτικά μας ήθη.\n\nΤο ερώτημα που θέτουν πολλοί είναι τι θα γίνει αν αποφασίσει η Κίνα να ακολουθήσει, για τους δικούς της λόγους, τον δρόμο της Ρωσίας. Πρακτικά αυτό θα σήμαινε το απότομο φρενάρισμα στην παραγωγή ηλεκτρικών αυτοκινήτων σε όλο τον Δυτικό Κόσμο, με τις ΗΠΑ -και πάλι- να επηρεάζονται λιγότερο.\n\nΕίναι ενδεικτικός ο πίνακας που δημοσιεύουμε πιο κάτω. Σε ότι αφορά τα ορυκτά, η Κίνα έχει τα περισσότερα κοιτάσματα σε σπάνιες γαίες, με την Αυστραλία να κυριαρχεί στο λίθιο, το Κονγκό στο κοβάλτιο και την Ινδονησία στο νικέλιο.\n\nΌμως, αυτό που έχει σημασία είναι ότι στην επεξεργασία όλων αυτών των πρώτων υλών, η Κίνα είναι ο βασικός αν όχι ο κυρίαρχος πρωταγωνιστής. Η χώρα έχει προσαρμόσει την βιομηχανία της πάνω σε αυτή την διαδικασία, για την οποία οι Δυτικές χώρες δεν θέλουν να έχουν και μεγάλη εμπλοκή λόγω του ότι αποτελεί μία διαδικασία επιβαρυντική για το περιβάλλον.\n\nΤι θα γίνει λοιπόν αν η Κίνα αποφασίσει να διακόψει την παροχή αυτών των υλών προς της χώρες της Δύσης; Η ίδια θα αντιμετωπίσει κάποια προβλήματα, όμως η τεράστια εσωτερική αγορά που στρέφεται προς τα ηλεκτρικά, θα μπορούσε να απορροφήσει μεγάλο μέρος της παραγωγής.\n\nΑπό την άλλη οι Αμερικάνοι έχουν προβλέψει και έχουν περάσει νόμο με τον οποίο υποχρεώνουν τις βιομηχανίες τους να παράγουν ηλεκτρικά αυτοκίνητα τα οποία έχουν χρησιμοποιήσει πρώτες ύλες για τις μπαταρίες είτε μέσα από τις ΗΠΑ είτε από χώρες με τις οποίες έχει συνάψει εμπορικές συμφωνίες (κυρίως τον Καναδά).\n\nΌλο αυτό αφήνει για άλλη μια φορά την Ευρώπη εκτεθειμένη, καθώς θα είναι αυτή που θα πληρώσει μια ενδεχόμενη κρίση των σχέσεών της με την Κίνα. Το πάθημα με την Ρωσία δεν έχει γίνει μάθημα, και οι Ευρωπαίοι αντί να φρενάρουν λίγο την μετάβαση στην ηλεκτροκίνηση, αντίθετα την ενισχύουν με κάθε μέσο, ανακοινώνοντας διαρκώς νέες ημερομηνίες για την κατάργηση των κινητήρων εσωτερικής καύσης.\n\nΤο σενάριο αυτό, η διπλή μέγγενη Ρωσίας και Κίνας μοιάζει εφιαλτικό για την αυτοκινητοβιομηχανία της Ευρώπης. Και ήδη ακούγονται σοβαρές φωνές που υποστηρίζουν ότι θα πρέπει να πέσει λίγο ο ρυθμός για την αλλαγή προς τα ηλεκτρικά μοντέλα, και να υπάρξει μία αυτοσυγκράτηση με βάση το χειρότερο σενάριο.\n\nΚαι αν κρίνουμε από όσα γίνονται αυτόν τον καιρό με την Ρωσία, η σκέψη αυτή κάθε άλλο παρά εκτός λογικής μοιάζει.\n\nΔΙΑΒΑΣΤΕ ΕΠΙΣΗΣ:\n\nΚρίση στην Κίνα: Γιατί γκρεμίζουν τα πολυώροφα κτίρια; (+video)\n\nΚίνα: Ρεκόρ πωλήσεων ηλεκτρικών και υβριδικών\n\nΚίνα: Γιατί ο όμιλος Volkswagen επενδύει στο λογισμικό;\n\nΔείτε ΟΛΕΣ τις τελευταίες ειδήσεις τη στιγμή που συμβαίνουν στο newsauto",
    "Επιστράτευση στη Ρωσία: Βαρύτερες ποινές για τους λιποτάκτες - Τουλάχιστον 700 συλλήψεις διαδηλωτών": "Ο ρώσος πρόεδρος Βλαντίμιρ Πούτιν υπέγραψε τροπολογίες που προβλέπουν την επιβολή ποινών ως και δέκα ετών κάθειρξης σε στρατιωτικούς που λιποτακτούν ή αρνούνται να εμπλακούν σε μάχη.\n\nΕν μέσω επιστράτευσης εκατοντάδων χιλιάδων εφέδρων για να πάνε να πολεμήσουν στην Ουκρανία, η Μόσχα έκανε χθες Σάββατο πιο βαριές τις ποινές για τους λιποτάκτες και συνέλαβε εκατοντάδες διαδηλωτές, ενώ αντικατέστησε κορυφαίο αξιωματικό αρμόδιο για την επιμελητεία των ενόπλων της δυνάμεων.\n\nΟ ρώσος πρόεδρος Βλαντίμιρ Πούτιν υπέγραψε τροπολογίες που προβλέπουν την επιβολή ποινών ως και δέκα ετών κάθειρξης σε στρατιωτικούς που λιποτακτούν ή αρνούνται να εμπλακούν σε μάχη.\n\nΥπέγραψε επίσης νόμο που διευκολύνει την απόκτηση της ρωσικής υπηκοότητας για ξένους που δεσμεύονται να υπηρετήσουν στον στρατό για τουλάχιστον έναν χρόνο, καθώς η Μόσχα μοιάζει να επιδιώκει με όλα τα μέσα να στρατολογήσει περισσότερους άνδρες για να πολεμήσουν στην Ουκρανία.\n\nΠάντως, τα μέτρα αυτά δεν αποθάρρυναν όσους εναντιώνονται στη μερική επιστράτευση, που βγήκαν ξανά να διαδηλώσουν στους δρόμους σε όλη τη χώρα χθες Σάββατο. Τουλάχιστον 700 άνθρωποι συνελήφθησαν σε 32 πόλεις, σχεδόν οι μισοί στη Μόσχα, σύμφωνα με τη μη κυβερνητική οργάνωση OVD-Info.\n\nΑυξημένη ροή στα σύνορα με τη Γεωργία\n\n«Δεν είμαστε κρέας για τα κανόνια!» φώναζε στη Μόσχα μια νέα καθώς αστυνομικοί με εξάρτυση αντιμετώπισης ταραχών την τράβαγαν στην άκρη του δρόμου. Πρόκειται για ένα από τα πιο διαδεδομένα συνθήματα όσων διαδηλώνουν εναντίον της αποστολής επίστρατων στην Ουκρανία.\n\nΣτην Αγία Πετρούπολη (βορειοδυτικά), τη δεύτερη μεγαλύτερη πόλη της χώρας, ο Ίλια Φραλόφ, 22 ετών, κράταγε ένα μικρό πανό με τη λέξη «ειρήνη». «Θέλω να εκφράσω τη διαφωνία μου με αυτό που γίνεται (...) Δεν θέλω να πολεμήσω για τον Πούτιν», είπε.\n\n«Είμαι εναντίον του πολέμου και της επιστράτευσης. Φοβάμαι για τους νέους», είπε άλλη κάτοικος, η Νατάλια Ντούμποβα, 70 ετών.\n\nΤην Τετάρτη, την ημέρα που ανακοινώθηκε η επιστράτευση από τον κ. Πούτιν, συνελήφθησαν σχεδόν 1.400 άνθρωποι.\n\nΗ διαταγή να γίνει μερική επιστράτευση, η οποία αφορά σύμφωνα με τις αρχές 300.000 εφέδρους, προκάλεσε ανησυχία σε πολλούς Ρώσους, ορισμένοι από τους οποίους προτίμησαν να φύγουν από τη χώρα.\n\nΟι ρωσικές αρχές αναγνώρισαν χθες πως υπάρχει «μεγάλη» ροή αυτοκινήτων που θέλουν να περάσουν στη Γεωργία, με περίπου 2.300 οχήματα να καταμετρώνται μόνο σε μια συνοριακή διέλευση.\n\nΣτα σύνορα με το Καζακστάν και τη Μογγολία καταγράφηκε επίσης αύξηση της κίνησης, με μαρτυρίες να κάνουν λόγο για ενίοτε πολύωρη αναμονή ως τη διέλευση.\n\nΤην Πέμπτη, ο εκπρόσωπος του Κρεμλίνου, ο Ντμίτρι Πεσκόφ, εκτιμούσε ότι οι πληροφορίες περί «εξόδου» Ρώσων είναι «σε μεγάλο βαθμό υπερβολές».\n\nΟ ουκρανός πρόεδρος Βολοντίμιρ Ζελένσκι, απευθυνόμενος στους Ρώσους χθες βράδυ, τους είπε πως ο πρόεδρός τους στέλνει εσκεμμένα «πολίτες στον θάνατό τους».\n\n«Η ρωσική κυβέρνηση κατανοεί απόλυτα πως στέλνει πολίτες στον θάνατο», τόνισε ο κ. Ζελένσκι, καλώντας τους ρώσους στρατιώτες να παραδοθούν. «Θα έχετε πολιτισμένη μεταχείριση (...) κανένας δεν θα μάθει τις συνθήκες της παράδοσής σας», υποσχέθηκε, μιλώντας ρωσικά.\n\nΤα δημοψηφίσματα συνεχίζονται\n\nΗ Μόσχα εξάλλου ανακοίνωσε χθες Σάββατο πως αντικαταστάθηκε ο ανώτατος αξιωματικός που ήταν αρμόδιος για την επιμελητεία, τον αδύναμο κρίκο της «ειδικής στρατιωτικής επιχείρησης» που άρχισε στην Ουκρανία πριν από επτά μήνες. Οι δυνάμεις του Κιέβου εξαπέλυσαν πρόσφατα αντεπίθεση που τους επέτρεψε να ανακτήσουν μεγάλες εκτάσεις στην περιφέρεια του Χαρκόβου (ανατολικά).\n\nΟ στρατηγός Ντμίτρι Μπουλγκάκοφ, υφυπουργός Άμυνας, μετατέθηκε σε «άλλη θέση» και αντικαταστάθηκε από τον υποστράτηγο Μιχαήλ Μιζίντσεφ, ως τώρα επικεφαλής του Κέντρου Ελέγχου Εθνικής Άμυνας.\n\nΗ Ρωσία εξάλλου συνέχιζε χθες Σάββατο τα δημοψηφίσματα που αναμένεται να οδηγήσουν στην προσάρτηση τεσσάρων περιφερειών της Ουκρανίας που ελέγχει εν μέρει ή εξ ολοκλήρου, αψηφώντας τις απειλές της Δύσης πως θα της επιβάλουν επιπλέον κυρώσεις αν προχωρήσει στην κίνηση αυτή.\n\nΟ αμερικανός πρόεδρος Τζο Μπάιντεν διεμήνυσε προχθές Παρασκευή ότι η κυβέρνησή του θα επιβάλει «γρήγορα και αυστηρά» τιμωρητικά μέτρα σε περίπτωση προσαρτήσεων, κρίνοντας πως «τα δημοψηφίσματα της Ρωσίας αποτελούν απάτη», «πρόσχημα για την προσάρτηση τμημάτων της Ουκρανίας διά της βίας».\n\nΟι χώρες της G7 (ΗΠΑ, Γερμανία, Ιαπωνία, Καναδάς, Γαλλία, Ιταλία, Βρετανία) παρότρυναν «όλες τις χώρες να απορρίψουν κατηγορηματικά αυτά τα πλασματικά δημοψηφίσματα» που δεν έχουν κατ’ αυτές «καμιά νομική ισχύ», ούτε «νομιμοποίηση».\n\nΟ ουκρανικός στρατός υποστήριξε χθες το πρωί πως λόγω της μικρής συμμετοχής, μέλη των εκλογικών επιτροπών πηγαίνουν συνοδευόμενοι από τον ρωσικό στρατό στα σπίτια κατοίκων προκειμένου να ψηφίσουν μέσα σε αυτά.\n\nΧωρίς να φθάσει στο σημείο να καταγγείλει τις ψηφοφορίες, η Κίνα, ο στενότερος εταίρος της Ρωσίας, κάλεσε να γίνεται σεβαστή «η εδαφική ακεραιότητα όλων των χωρών».\n\nΤα δημοψηφίσματα στις περιφέρειες που ελέγχουν οι αυτονομιστές Ντανιέτσκ και Λουγκάνσκ (ανατολικά) και σε ζώνες υπό ρωσική κατοχή στις περιφέρειες Χερσώνα και Ζαπορίζια (νότια) θα ολοκληρωθούν μεθαύριο Τρίτη 27η Σεπτεμβρίου.\n\nΣτη Μόσχα, στην Αγία Πετρούπολη και σε άλλες πόλεις, οι αρχές οργάνωσαν κινητοποιήσεις υποστήριξης στις ψηφοφορίες, με σημαίες και συνθήματα.\n\n«Ρωσοφοβία»\n\nΣτο διπλωματικό μέτωπο, ο κινέζος υπουργός Εξωτερικών Ουάνγκ Γι κάλεσε χθες Σάββατο την Ουκρανία και τη Ρωσία να μην επιτρέψουν ο πόλεμος να «εξαπλωθεί» κατά την ομιλία του στη Γενική Συνέλευση του ΟΗΕ, ευχόμενος να υπάρξει «ειρηνική επίλυση» της σύγκρουσης.\n\nΑπό το ίδιο βήμα, ο ρώσος υπουργός Εξωτερικών Σεργκέι Λαβρόφ κατήγγειλε χθες τη «ρωσοφοβία άνευ προηγουμένου» δυτικων ηγετών, που χαρακτήρισε «γκροτέσκα».\n\n«Δεν διστάζουν να δηλώσουν την πρόθεσή τους όχι μόνο να καταφέρουν στρατιωτική ήττα στη χώρα μας, αλλά να καταστρέψουν τη Ρωσία», πρόσθεσε.\n\nΕρωτηθείς κατά τη διάρκεια συνέντευξης Τύπου για τις πιέσεις της Κίνας στη χώρα του προκειμένου να βάλει τέλος σε αυτόν τον πόλεμο, ο κ. Λαβρόφ περιορίστηκε να πει «μπορείτε να πείτε (...) πως απέφυγα να απαντήσω στην ερώτησή σας».\n\nΤο Ιράν βρέθηκε από την πλευρά του στο στόχαστρο των ουκρανικών αρχών, που του προσάπτουν παραδόσεις όπλων στη Μόσχα, ιδίως UAVs, τα οποία στοίχισαν τη ζωή σε έναν άνθρωπο σε επίθεση της Ρωσίας εναντίον του λιμανιού της Οδησσού προχθές Παρασκευή.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Ρωσία: Άνθρωπος του Κρεμλίνου πίσω από την παραστρατιωτική οργάνωση Wagner": "Ο ρώσος επιχειρηματίας Γεβγκένι Πριγκόζιν παραδέχθηκε ότι ίδρυσε το 2014 την Wagner για να πολεμήσει στην Ουκρανία - Η Μόσχα διαψεύδει ότι «έχει σχέση με παραστρατιωτικές οργανώσεις».\n\nΟ Γεβγκένι Πριγκόζιν, ρώσος επιχειρηματίας και άνθρωπος του Κρεμλίνου, παραδέχθηκε ότι αυτός ίδρυσε, το 2014, την παραστρατιωτική οργάνωση Wagner για να πολεμήσει στην Ουκρανία και ομολόγησε την δραστηριότητά της στην Αφρική, την Μέση Ανατολή και την Λατινική Αμερική.\n\nΗ παραστρατιωτική οργάνωση Wagner θεωρείται εδώ και χρόνια ότι διεξάγει υπογείως την βρώμικη δουλειά του Κρεμλίνου σε διάφορα θέατρα επιχειρήσεων.\n\nΤο Κρεμλίνο πάντως διαψεύδει ότι «έχει σχέση με παραστρατιωτικές οργανώσεις».\n\nBusinessman Yevgeny #Prigozhin admitted that he is the founder of the PMC #Wagner, reports #Russian state-owned news agency RIA Novosti.\n\n\n\nPreviously, Prigozhin sued the media, which wrote about his involvement in the PMC. pic.twitter.com/Ftlxgdmf9e — NEXTA (@nexta_tv) September 26, 2022\n\nΜε ανακοίνωση της εταιρείας του Concord στα μέσα κοινωνικής δικτύωσης, ο Πριγκόζιν δηλώνει ότι συγκρότησε την οργάνωση για να στείλει «ικανούς μαχητές» στο Ντονμπάς της ανατολικής Ουκρανίας το 2014.\n\n«Εκείνη στην στιγμή, την 1η Μαΐου 2014 γεννήθηκε μία ομάδα πατριωτών που πήρε την ονομασία Τάγμα Μάχης Wagner», αναφέρεται στην ανακοίνωση.\n\n«Και τώρα, μία ομολογία (...) αυτοί οι τύποι, ήρωες, υπερασπίσθηκαν τον συριακό λαό, άλλους λαούς αραβικών χωρών, αφρικανούς και λατινοαμερικανούς δυστυχισμένους, έχουν γίνει ο πυλώνας της πατρίδας μας».\n\nΟ Γεβγκένι Πριγκόζιν κατηγορείτο από δυτικές χώρες και ρωσικά μέσα ενημέρωσης ότι είναι ο χρηματοδότησης της οργάνωσης Wagner, μέλη της οποίας έχουν εντοπισθεί στην Συρία, την Λιβύη, την Ουκρανία και την Κεντροαφρικανική Δημοκρατία.\n\nΟ Γεβγκένι Πριγκόζιν ξεκίνησε την «καριέρα» του ως προμηθευτής της κουζίνας του Κρεμλίνου, δραστηριότητα που του έδωσε το προσωνύμιο «μάγειρας του Πούτιν».\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "ΓΓ ΟΗΕ σε Ρωσία: Να σταματήσει ο «πυρηνικός εκβιασμός»": "Η εποχή του πυρηνικού εκβιασμού πρέπει να τελειώσει», τόνισε σήμερα ο γενικός γραμματέας του ΟΗΕ Αντόνιο Γκουτέρες, ζητώντας την «εξάλειψη» όλων των πυρηνικών όπλων μετά τις απειλές της Ρωσίας για ενδεχόμενη χρήση τους στην Ουκρανία.\n\nΟ Ψυχρός Πόλεμος είχε φέρει την ανθρωπότητα στα πρόθυρα του αφανισμού, υπενθύμισε ο γγ του ΟΗΕ σε ειδική συνεδρίαση της Γενικής Συνέλευσης με αφορμή την παγκόσμια ημέρα για την εξάλειψη των πυρηνικών όπλων και συμπλήρωσε ότι «σήμερα, δεκαετίες μετά την πτώση του Τείχους του Βερολίνου, ακούμε ξανά πυρηνικούς εκφοβισμούς».\n\n«Ας είμαστε ξεκάθαροι. Η εποχή του πυρηνικού εκβιασμού πρέπει να τελειώσει. Η ιδέα ότι μια χώρα μπορεί να προκαλέσει και να κερδίσει έναν πυρηνικό πόλεμο είναι παράλογη», είπε και πρόσθεσε ότι «χωρίς την εξάλειψη των πυρηνικών όπλων δεν μπορεί να υπάρξει ειρήνη ή αίσθημα ασφάλειας».\n\nΤην προηγούμενη εβδομάδα, ο πρόεδρος της Ρωσίας Βλαντίμιρ Πούτιν απείλησε ότι μπορεί να χρησιμοποιήσει «όλα τα μέσα» που έχει στη διάθεσή του για να υπερασπιστεί τη χώρα του, εντείνοντας την ανησυχία για τον κίνδυνο πυρηνικής σύγκρουσης για πρώτη φορά από το 1945.\n\nΟ Αντόνιο Γκουτέρες, ο οποίος επισκέφθηκε τη Χιροσίμα τον περασμένο Αύγουστο για την 77η επέτειο της ρίψης ατομικής βόμβας, εξέφρασε επίσης τη θλίψη του για την έκβαση της διάσκεψης για την αναθεώρηση της συνθήκης για τη μη διάδοση των πυρηνικών όπλων.\n\nΥστερα από τέσσερις εβδομάδες διαπραγματεύσεων μεταξύ 191 χωρών, η Ρωσία μπλόκαρε την υιοθέτηση κοινής διακήρυξης, κυρίως λόγω των αναφορών στον ουκρανικό πυρηνικό σταθμό της Ζαπορίζια, ο οποίος βρίσκεται υπό τον έλεγχο του ρωσικού στρατού.\n\nΤην προηγούμενη εβδομάδα, οι ΗΠΑ ζήτησαν από τη Ρωσία να σταματήσει να εκτοξεύει πυρηνικές απειλές εν μέσω του πολέμου στην Ουκρανία, προειδοποιώντας για ακόμη μια φορά ότι η χρήση πυρηνικών όπλων θα είχε καταστροφικές συνέπειες.\n\nΜε πληροφορίες από ΑΠΕ-ΜΠΕ\n\nΑκολούθησε την Ημερησία στο Google News!",
    "«Είμαστε έτοιμοι…»: Μήνυμα επαναπροσέγγισης στους νικητές των ιταλικών εκλογών από το Κρεμλίνο": "Σημειώνεται ότι η Τζόρτζια Μελόνι δεν συμμερίζεται τις απόψεις του Σαλβίνι ούτε του Σίλβιο Μπερλουσκόνι υπέρ του Κρεμλίνου.\n\nΈτοιμη για επαναπροσέγγιση με την Ιταλία εμφανίστηκε η Ρωσία δια του εκπροσώπου της ρωσικής προεδρίας Ντμίτρι Πεσκόφ στην πρώτη αντίδραση του Κρεμλίνου για τις ιταλικές εκλογές που ανέδειξαν το ακροδεξιό μπλοκ νικητές.\n\n\n\n«Τα αποτελέσματα των εκλογών για το ιταλικό κοινοβούλιο είναι εσωτερική υπόθεση της (ιταλικής) δημοκρατίας» δήλωσε αρχικά τη Δευτέρα ο Ντμίτρι Πεσκόφ.\n\n\n\n«Η Ρωσική Ομοσπονδία είναι έτοιμη να καλωσορίσει όλες τις πολιτικές δυνάμεις που είναι έτοιμες να υιοθετήσουν μια εποικοδομητική προσέγγιση στις (διμερείς) σχέσεις» πρόσθεσε ωστόσο ο ρώσος αξιωματούχος.\n\n\n\nΣημειώνεται ότι η Τζόρτζια Μελόνι δεν συμμερίζεται τις απόψεις του Ματέο Σαλβίνι ούτε του Σίλβιο Μπερλουσκόνι υπέρ του Κρεμλίνου.\n\n\n\nΗ κυβέρνηση Ντράγκι είχε ταχθεί κατηγορηματικά υπέρ της Ουκρανίας, στηρίζοντάς την και με οπλισμό.\n\n\n\nΠηγή: skai.gr\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Όρμπαν: Απέτυχαν οι κυρώσεις στη Ρωσία, δεν αποτελεί έκπληξη που πέφτουν ευρωπαϊκές κυβερνήσεις": "Η Ουγγαρία θα πρέπει να προετοιμαστεί για έναν παρατεταμένο πόλεμο στην Ουκρανία, δήλωσε σήμερα Δευτέρα ο πρωθυπουργός Βίκτορ Όρμπαν στο κοινοβούλιο της χώρας, επικρίνοντας δριμύτατα τις κυρώσεις της Ευρωπαϊκής Ένωσης στη Ρωσία, για τις οποίες είπε ότι ανεβάζουν τις τιμές της ενέργειας.\n\nΕιδικότερα, όπως μετέδωσε το Reuters, ο Βίκτορ Όρμπαν υποστήριξε ότι οι κυρώσεις της ΕΕ απέτυχαν και ότι δεν συνιστά έκπληξη το γεγονός ότι πέφτουν κυβερνήσεις στην Ευρώπη, αναφερόμενος στις ιταλικές εκλογές χτες Κυριακή όπου επικράτησε το κόμμα της ακροδεξιάς υπό την Τζόρτζια Μελόνι.\n\nΣύμφωνα με το πρακτορείο, ο Ούγγρος πρωθυπουργός είπε ακόμα ότι θα ξεκινήσει εθνική διαβούλευση ρωτώντας τι πιστεύουν οι πολίτες της χώρας για τις κυρώσεις που επιβλήθηκαν στην Ρωσία.\n\nΑναφορικά με την αντιπαράθεση της Ουγγαρίας με την Ευρωπαϊκή Ένωση για θέματα σχετικά με το κράτος δικαίου, η οποία ενέχει το κίνδυνο παγώματος ευρωπαϊκών κονδυλίων προς τη χώρα, ο Όρμπαν δήλωσε ότι αν οι Βρυξέλλες δεν αποδεσμεύσουν τα σχετικά κεφάλαια θα βρει ανάλογη χρηματοδότηση από άλλες πηγές.\n\nΣυγκεκριμένα, όπως είπε, η κυβέρνηση της Ουγγαρίας έχει αναθεωρήσει τη μακροπρόθεσμη ενεργειακή στρατηγική της και σχεδιάζει μια σειρά από τεράστιες επενδύσεις στον ενεργειακό τομέα για τις οποίες η ΕΕ.\n\n\"Εάν οι γραφειοκράτες των Βρυξελλών δεν μας δώσουν τα χρήματα αυτά για τα οποία είναι επιλέξιμη η Ουγγαρία, τότε θα πάρουμε τα αναγκαία κεφάλαια από άλλες οικονομικές πηγές\", είπε ο Όρμπαν. \"Έχουμε ξεκινήσει αυτές τις συνομιλίες με την Ευρωπαϊκή Ένωση και άλλους διεθνείς εταίρους\".",
    "FT: Πώς θα επηρεάσει η ρωσική επιστράτευση τον πόλεμο στην Ουκρανία": "Ουκρανοί και δυτικοί αξιωματούχοι και αναλυτές αμφισβητούν την ικανότητα της ρωσικής πλευράς να πάρει – συχνά απρόθυμους – νεοσύλλεκτους, των οποίων η προηγούμενη στρατιωτική εμπειρία είναι από παλαιά έως ανύπαρκτη, και να στελεχώσει με αυτούς, μέσα σε σύντομο χρονικό διάστημα, αξιόμαχες δυνάμεις.\n\nΕικόνες που είδαν το φως της δημοσιότητας, με μεθυσμένους Ρώσους εφέδρους που καβγαδίζουν μεταξύ τους και τρεκλίζουν, έρχονται να επιβεβαιώσουν αυτές τις αμφιβολίες.\n\nΩστόσο, η Ρωσία θα μπορούσε, μετά από μια πρόχειρη εκπαίδευση ολίγων εβδομάδων, να ενισχύσει με αυτούς τους νέους εφέδρους τις αμυντικές της θέσεις στη νότια και ανατολική Ουκρανία, όπως σημειώνει ο Μπεν Χολ σε άρθρο του για τους Financial Times, υπογραμμίζοντας ότι μια τέτοια κίνηση θα ανάγκαζε εν συνεχεία την Ουκρανία να χρησιμοποιήσει περισσότερο ανθρώπινο δυναμικό και πιο πολλά όπλα στην προσπάθειά της να ανακαταλάβει εδάφη.\n\n«Τα νέα προφανώς και είναι άσχημα για εμάς», δηλώνει ένα μέλος των ουκρανικών ενόπλων δυνάμεων στους FT. «Ακόμα κι αν (σ.σ. οι Ρώσοι έφεδροι) δεν έχουν κίνητρο, θα έχουν όπλα».\n\nΣύμφωνα με τον υπουργός Άμυνας της Ρωσίας Σεργκέι Σόιγκου, η Μόσχα θέλει να κινητοποιήσει περίπου 300.000 άνδρες από μια δεξαμενή σχεδόν 25 εκατομμυρίων εφέδρων, ωστόσο αναλυτές εκτιμούν ότι ο τελικός αριθμός θα μπορούσε να είναι πολύ μεγαλύτερος.\n\nΑυτές οι δυνάμεις πρόκειται να δώσουν σημαντική ώθηση στα ρωσικά στρατεύματα που παραμένουν στην πρώτη γραμμή. Η Μόσχα ανέπτυξε 180.000 άνδρες στην αρχή της στρατιωτικής της εκστρατείας τον Φεβρουάριο και εκτιμάται ότι μέχρι τώρα «μετρά» περίπου 80.000 νεκρούς και τραυματίες, σύμφωνα με τις ΗΠΑ. Η Ουκρανία από την άλλη πλευρά, έχει συνολικά μεταξύ 700.000 και 1 εκατ. στρατιώτες.\n\nΤο Κίεβο αναμένει ότι οι Ρώσοι έφεδροι θα εμφανιστούν στην πρώτη γραμμή εντός έξι εβδομάδων. Ουκρανικές πηγές εκτιμούν ότι η Ρωσία είναι επίσης πιθανό να στείλει εφέδρους στα σύνορά της για να αποδεσμεύσει τακτικά στρατεύματα που είχαν προηγουμένως τοποθετηθεί εκεί.\n\nΣε δεύτερη φάση, η Ρωσία θα μπορούσε να επιδιώξει να δημιουργήσει νέους «συνδυασμένους στρατιωτικούς σχηματισμούς» που θα συνοδεύονται από μονάδες πυροβολικού, ωστόσο ότι η έλλειψη εξειδικευμένων στρατιωτικών μάλλον θα καθυστερούσε αυτήν τη διαδικασία.\n\nΟι έφεδροι θα μπορούσαν να αξιοποιηθούν είτε ως δυνάμεις πεζικού, είτε ως δυνάμεις υλικοτεχνικής υποστήριξης (οδηγοί, σκοποί/φρουροί κ.ά.).\n\n«Πολύ χαμηλής ποιότητας ενισχύσεις σύντομα ή μια καλύτερα εκπαιδευμένη δύναμη αργότερα;»: Αυτό είναι το ερώτημα, όπως υποστηρίζει δυτικός αξιωματούχος που μιλά στους Financial Times. Σύμφωνα με τον ίδιο αξιωματούχο ωστόσο, η Ρωσία είναι πιθανό να μην έχει διαθέσιμους αυτήν την στιγμή αρκετούς βετεράνους για να εκπαιδεύσουν επαρκώς τους νεοσύλλεκτους, ενώ πολλοί από τους εκπαιδευτές, όπως εκτιμάται, πολεμούν ήδη στα ανοιχτά μέτωπα από τα οποία θα έπρεπε να επιστρέψουν.\n\nΣύμφωνα με τον πρώην υπουργό Άμυνας της Ουκρανίας, Αντρίι Ζαγκορόντνιουκ, η ρωσική επιστράτευση είναι απίθανο να «αλλάξει σημαντικά» την κατάσταση στο έδαφος για λόγους που έχουν να κάνουν όχι μόνο με το αξιόμαχο και τη δυνατότητα άμεσης κινητοποίησης των εφέδρων αλλά και με τις λοιπές ρωσικές ελλείψεις (σε οπλικά συστήματα, ) και τα ρωσικά ελλείματα (ηγεσίας, οργάνωσης, ηθικού).\n\nΟι ένοπλες δυνάμεις της Ουκρανίας ενδέχεται, για αυτούς τους λόγους, να προσπαθήσουν να εντείνουν τις επιχειρήσεις τους αυτό το φθινόπωρο προτού η Μόσχα μπορέσει να ενισχύσει τις δικές της γραμμές, όπως σημειώνεται.\n\nΣε κάθε περίπτωση, η Ουκρανία θα χρειαστεί περισσότερους άνδρες και πιο πολλά σύγχρονα οπλικά συστήματα το επόμενο έτος, όπως σημειώνουν οι FT.\n\nΗ Ρωσία μπορεί να μην στοχεύει σε μια αντεπίθεση στην παρούσα φάση, όπως αναφέρει ο Τζακ Γουάτλινγκ, ανώτερος ερευνητής του βρετανικού ινστιτούτου RUSI. Αντιθέτως, μπορεί να θέλει να παγώσει – σταθεροποιήσει τις απώλειές της και να συνεχίσει τον πόλεμο ποντάροντας έτσι στη μεγαλύτερη δυνατή φθορά του αντιπάλου.\n\nΠηγή: FT\n\nΕιδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Ρωσία: Θα χρησιμοποιήσουμε πυρηνικά, αν χρειαστεί, για την προστασία του Ντονμπάς και γύρω περιοχών, είπε ο Μεντβέντεφ": "Κλείσιμο\n\nΚλείσιμο\n\nΟ πρώην πρωθυπουργός της Ρωσίας και αναπληρωτής πρόεδρος του Συμβουλίου Ασφαλείας της Ρωσικής Ομοσπονδίας,διατήρησε την «πυρηνική απειλή», για την οποία έκανε λόγο και ο Πούτιν την Τετάρτη. Σύμφωνα με όσα έγραψε στο κανάλι του, στο Telegram, η Ρωσία δεν θα διστάσει να χρησιμοποιήσει «στρατηγικά πυρηνικά όπλα» σε περίπτωση που απειληθούν το Ντονμπάς και άλλες περιοχές της νοτιοανατολικής Ουκρανίας, μετάγια την προσάρτησή τους στη ρωσική ομοσπονδία.«Η Ρωσία ανακοίνωσε ότι όχι μόνο οι δυνατότητες κινητοποίησης, αλλά και οποιαδήποτε ρωσικά όπλα, συμπεριλαμβανομένων των στρατηγικώνκαι των όπλων που βασίζονται σε νέες τεχνολογίες, μπορούν να χρησιμοποιηθούν για την προστασία του Ντονμπάς και άλλων εδαφών μετά τα δημοψηφίσματα για την ένταξή τους στη Ρωσία», έγραψε ο Μεντβέντεφ στο κανάλι του στο Telegram.Το δυτικό κατεστημένο και όλοι οι πολίτες των χωρών του ΝΑΤΟ πρέπει να καταλάβουν ότι η Ρωσία έχει επιλέξει το δικό της δρόμο και δεν υπάρχει επιστροφή συνέχισε ο Ντμίτρι Μεντβέντεφ, σχολιάζοντας τις αποφάσεις του Πούτιν να υποστηρίξει τα δημοψηφίσματα σεκαι για τη μερική κινητοποίηση στη Ρωσική Ομοσπονδία. «Το δυτικό κατεστημένο, γενικά όλοι οι πολίτες των χωρών του ΝΑΤΟ, πρέπει να καταλάβουν ότι η Ρωσία έχει επιλέξει το δικό της δρόμο. Δεν υπάρχει επιστροφή» έγραψε ο Μεντβέντεφ.«Διάφοροι ηλίθιοι συνταξιούχοι με στρατηγικά γαλόνια δεν χρειάζεται να μας τρομάζουν με συζητήσεις για ένα χτύπημα του ΝΑΤΟ στην Κριμαία. Τα υπερηχητικά (όπλα) είναι εγγυημένο ότι μπορούν να φτάσουν σε στόχους στην Ευρώπη και τις ΗΠΑ πολύ πιο γρήγορα», πρόσθεσε ο Μεντβέντεφ.Για τη «μερική επιστράτευση» που κήρυξε ο Πούτιν στη Ρωσία, την «πυρηνική απειλή» από την πλευρά του Ρώσου προέδρου και την ανάγκη να τερματιστεί η κρίση «στο τραπέζι των διαπραγματεύσεων»«, μίλησε οστο γαλλικό κανάλι BFMTV, στο αεροπλάνο της επιστροφής από τη Νέα Υόρκη, όπου βρέθηκε για τη Γενική Συνέλευση του ΟΗΕ.«Η Ρωσία αποφάσισε να κάνει ένα επιπλέον βήμα στην κλιμάκωση», είπε ο Γάλλος πρόεδρος, σχολιάζοντας την απόφαση για στρατολόγηση 300.000 εφέδρων στη Ρωσία, ενώ καυτηρίασε την επιθυμία που εξέφρασε ονα χρησιμοποιήσει αν χρειαστεί «όλα τα όπλα» - συμπεριλαμβανομένων των πυρηνικών - στον πόλεμο της Ουκρανίας.«Προφανώς, πρόκειται για εκβιασμό και προφανώς έχεικαι ο κίνδυνος εξακολουθεί να υπάρχει. Αλλά είναι επίσης ένα μέσο πίεσης», είπε ο Μακρόν, προσθέτοντας πως «υπάρχει μια (ουκρανική) αντεπίθεση από το νότο και το βορρά που έχει αποσταθεροποιήσει το ρωσικό μέτωπο, αυτό είναι το πρώτο στοιχείο. Προφανώς, η ρωσική οικονομική κατάσταση είναι προφανώς πιο περίπλοκη από ό,τι έχει ειπωθεί, το ρούβλι είναι εύθραυστο, οι αλυσίδες αξίας καταρρέουν καθώς οι εταιρείες εγκαταλείπουν την επικράτεια και οι εταίροι δεν βοηθούν όσο αναμενόταν. Και το τρίτο πράγμα, η Ρωσία απομονώνεται διπλωματικά».Για τον Μακρόν, η σύγκρουση στην Ουκρανία «θα τελειώσει μόνο γύρω από ένα τραπέζι». «Δεν είμαστε σε πόλεμο με τη Ρωσία, αλλά πρέπει να βοηθήσουμε την Ουκρανία και να πείσουμε και άλλες χώρες να μας ακολουθήσουν, προκειμένου να αυξσουμε την πίεση. Η Ρωσία είναι πολύ ξεκάθαρα υπό πίεση, αλλά πρέπει να πιέσουμε τους εαυτούς μας να αποκαταστήσουμε τον διάλογο και τις συνθήκες για την ειρήνη. Δεν βρισκόμαστε σε αδιέξοδο. (...) Θα τελειώσει μόνο γύρω από ένα τραπέζι. Δεν μπορούμε να μείνουμε σε μια ανεξέλεγκτη διαδικασία».Ανέφερε ακόμα, ότι η ειρηνευτική συνθήκη θα πρέπει τουλάχιστον να εγγυάται τις «γραμμές του Φεβρουαρίου», δηλαδή τα σύνορα που ίσχυαν πριν από την εισβολή της 24ης Φεβρουαρίου και επομένως την «εθνική ακεραιότητα» της Ουκρανίας πριν από τη σύγκρουση.",
    "Ζαπορίζια: Ζώνη ασφαλείας και συμφωνία μή επιθέσης θα ζητήσει από Ρωσία και Ουκρανία ο ΔΟΑΕ": "Την επιστροφή του στην Ζαπορίζια, στο μεγαλύτερο πυρηνικό εργοστάσιο της Ευρώπης προανήγγειλε ο επικεφαλής του Διεθνούς Οργανισμού Ατομικής Ενέργειας. Σύμφωνα με τον Ράφαελ Γκρόσι έφτασε ο καιρός για να προτείνει μία ζώνη ασφαλείας πέριξ των εγκαταστάσεων με στόχο να γίνει αποδεκτή από τις δύο εμπόλεμες πλευρές ώστε να δεσμευθούν ότι δεν θα επιτεθούν ή θα βομβαρδίσουν το εργοστάσιο και να αποφευχθεί το χειρότερο σενάριο.\n\n«Όπως είπε ο γενικός γραμματέας του ΟΗΕ, αυτός ο πόλεμος θα πρέπει να σταματήσει. Αλλά πριν συμβεί αυτό θα πρέπει - κι εδώ έρχεται ο Διεθνής Οργανισμός Ατομικής Ενέργειας - να κάνουμε ότι περνά από το χέρι μας να αποτρέψουμε ένα πυρηνικό ατύχημα που θα προσθέσει τραγωδία στους πληγέντες», τόνισε ο Ράφαελ Γκρόσι, Γενικός Διευθυντής του Διεθνούς Οργανισμού Ατομικής Ενέργειας.\n\nΜιλώντας στην ετήσια σύνοδο του Οργανισμού στην Βιέννη ο Ράφαελ Γκρόσι είπε πως ότι ζούμε είναι απίστευτο.\n\n«Ένα πυρηνικό εργοστάσιο, το μεγαλύτερο στην Ευρώπη, δέχεται πυρά. Είναι αδιανόητο να το πιστέψεις αλλά αληθινό», ανέφερε ο Ράφαελ Γκρόσι.\n\nΑπό τις 4 Μαρτίου λίγες ημέρες μετά την ρωσική εισβολή οι ρωσικές δυνάμεις το θέσει έχουν υπό τον έλεγχό τους αλλά εξακολουθεί να το λειτουργεί το ουκρανικό προσωπικό του.\n\nΟι εμπόλεμες πλευρές αλληλοκατηγορούνται για τις επιθέσεις που δέχεται.",
    "Ρωσική πρέσβεια: Η Ρωσία δεν έχει κηρύξει τον πόλεμο στην Ελλάδα": "Ρωσική πρέσβεια: Η Ρωσία δεν έχει κηρύξει τον πόλεμο στην Ελλάδα\n\n«Η Ρωσία δεν έχει κηρύξει τον πόλεμο στην Ελλάδα», αναφέρει λακωνικά σε ανάρτησή της στο Twitter η ρωσική πρεσβεία στην Αθήνα, με αφορμή δηλώσεις της Ντόρας Μπακογιάννη.\n\nΤην ανάρτηση συνοδεύει εικόνα από γραπτό απόσπασμα δήλωσης της βουλευτή της Νέας Δημοκρατίας.\n\nΗ Ρωσία δεν έχει κηρύξει τον πόλεμο στην Ελλάδα. pic.twitter.com/2CDtzpwITe — Rus Embassy, Greece (@RFEmbassyGr) September 16, 2022\n\nΣυγκεκριμένα, κατά τη διάρκεια χθεσινής εμφάνισής της στον ΑΝΤ1, η κ. Μπακογιάννη είπε: «Ζούμε σε μια περίοδο εξαιρετικά ανησυχητική. Είμαστε σε μια χώρα που έχει συγκεκριμένη απειλή εξ ανατολών, σε μια χώρα που είναι σε πόλεμο με την Ρωσία λόγω της στάσης της με την Ουκρανία, σε μια χώρα που δέχεται ασύμμετρες απειλές».\n\nΚαι πρόσθεσε πως: «Ο Πούτιν τον χειμώνα θα ρίξει όλα του τα όπλα και σε επίπεδο οικονομικό και σε επίπεδο πολεμικό και σε ότι αφορά τις επιθέσεις κατά ευρωπαίων, γιατί η άνοιξη θα είναι πολύ δύσκολη για εκείνον».\n\n⇒ Ειδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Η Ρωσία στρατολογεί Ουκρανούς, για να πολεμήσουν εναντίον της χώρας τους": "Στην κατεχόμενη Χερσώνα, κάποιοι Ουκρανοί πιστεύουν ότι εάν σπάσουν το χέρι τους, ίσως οι Ρώσοι να μην τους αναγκάσουν να καταταγούν στις δυνάμεις τους. Άλλοι κρύβονται σε υπόγεια. Κάποιοι προσπαθούν να διαφύγουν, παρότι απαγορεύεται να εγκαταλείψουν την πόλη, λένε οι κάτοικοι. Και όλοι φοβούνται.\n\n«Οι άνθρωποι πανικοβάλλονται», δήλωσε η 30χρονη Κατερίνα. «Πρώτα, έψαχναν τα σπίτια μας και τώρα οι Ρώσοι θα στρατολογήσουν τους άνδρες μας. Όλο αυτό είναι παράνομο, αλλά πολύ αληθινό για εμάς», συμπλήρωσε.\n\nΤην ώρα που η επιστράτευση του Βλαντιμίρ Πούτιν προκαλεί διαμαρτυρίες σε όλη τη Ρωσία, στα κατεχόμενα ουκρανικά εδάφη γίνεται μια προσπάθεια να εξαναγκαστούν Ουκρανοί να πολεμήσουν κόντρα σε συμπατριώτες τους, στο πλαίσιο της επιχείρησης για να κινητοποιηθούν νέοι στρατιώτες, καθώς οι δυνάμεις της Μόσχας υφίστανται μεγάλες απώλειες και πασχίζουν να κρατήσουν τις περιοχές που ελέγχουν στα ανατολικά και νότια.\n\nΗ προσπάθεια να συρθούν Ουκρανοί στον πόλεμο εναντίον της χώρας τους είναι το νέο στοιχείο τρόμου στην ήδη σκληρή πραγματικότητα της ζωής υπό ρωσική κατοχή. Στη Χερσώνα και τη Ζαπορίζια, έχει απαγορευθεί σε όλους τους άνδρες από 18 έως 35 να φύγουν από την περιοχή. Πολλοί έχουν διαταχθεί να παρουσιαστούν για να υπηρετήσουν, σύμφωνα με μαρτυρίες ντόπιων και Ουκρανούς αξιωματούχους.\n\n«Πολλοί άνθρωποι μας καλούν και ρωτάνε εάν μπορούμε να τους βοηθήσουμε να διαφύγουν», δήλωσε η Χαλίνα Οντόριχ, συντονίστρια στη Ζαπορίζια για ανθρώπους που έχουν φύγει από κατεχόμενες περιοχές. «Αλλά δυστυχώς, δεν μπορούμε», συμπλήρωσε.\n\nΟ Ιβάν Φεντόροφ, ο εξόριστος δήμαρχος της κατεχόμενης Μελιτόπολης, δήλωσε ότι οι άνδρες πλέον δεν μπορούν να φύγουν από τη Ζαπορίζια και κάλεσε όσους θέλουν να αποφύγουν να τους στρατολογήσουν οι Ρώσοι «να φύγουν για την Κριμαία και από εκεί για την Ευρωπαϊκή Ένωση ή τη Γεωργία και μετά να επιστρέψουν στην Ουκρανία» Γιατί, εξήγησε, «σίγουρα θα τους μαζέψουν όλους από τον δρόμο και θα επιστρατευθούν».\n\nΠιο περίπλοκη η κατάσταση στην ανατολική Ουκρανία\n\nΣτην ανατολική Ουκρανία η κατάσταση είναι πιο περίπλοκη, καθώς η Ρωσία κατέχει εδάφη στο Λουγκάνσκ και το Ντονέτσκ από το 2014 και για χρόνια οι τάξεις των φιλορώσων τροφοδοτούνται με φίλα προσκείμενους στη Μόσχα. Παρόλα αυτά, ακόμη κι εκεί οι διορισμένες από τη Ρωσία ηγεσίες αναγκάστηκαν να στρατολογήσουν διά της βίας άτομα, καθώς αυξάνονταν οι απώλειες που υφίστανται. Στο Telegram υπάρχουν τουλάχιστον δύο κανάλια αφιερωμένα στο να βοηθούν ανθρώπους να διαφύγουν από αυτές τις περιοχές.\n\nΕπίσης, η Ρωσία εντατικοποιεί τις προσπάθειες στρατολόγησης στην Κριμαία, την οποία προσάρτησε το 2014, σύμφωνα με οργανώσεις για τα ανθρώπινα δικαιώματα, ντόπιους αξιωματούχος και αυτόπτες μάρτυρες.\n\nΟ ρωσικός στρατός έχει στρατολογήσει δυσανάλογα τους Τατάρους της Κριμαίας- μειονότητα που έχει υποστεί διώξεις- με «προφανή στόχο να φιμωθούν απολύτως οι αντιφρονούντες στη χερσόνησο», σύμφωνα με έκθεση που συνέταξε το 2017 το Παρατηρητήριο Ανθρωπίνων Δικαιωμάτων.\n\nΤο 80% των στρατολογήσεων των Ρώσων στην Κριμαία αφορούν Τατάρους, σύμφωνα με τον Αλίμ Αλίεφ, ιδρυτή της οργάνωσης Crimea SOS. «Είναι έγκλημα πολέμου, που μπορεί να οδηγήσει σε γενοκτονία των Τατάρων της Κριμαίας. Συμβουλεύουμε τους ανθρώπους να μην πηγαίνουν σε δημόσιες συγκεντρώσεις, να μην λαμβάνουν τις ειδοποιήσεις και να μην προσέρχονται σε στρατιωτικές επιτροπές», συμπλήρωσε.\n\nΗ Ταμίλα Τάσεβα, εκπρόσωπος του προέδρου της Ουκρανίας στην Κριμαία, δήλωσε ότι οι τοπικές στρατιωτικές αρχές έχουν εκδώσει 1.500 ειδοποιήσεις στρατολόγησης προς Τατάρους, μέσω επισκέψεων σε σπίτια και χώρους εργασίας.\n\nΗ καμπάνια στρατολόγησης στην Κριμαία είναι μια «πραγματική γενοκτονία και τεράστια τραγωδία για όλο το έθνος», δήλωσε και ο Μιχαΐλο Ποντόλιακ, σύμβουλος του Βολοντίμιρ Ζελένσκι. «Ο εξαναγκασμός πολιτών να πολεμήσουν στις κατεχόμενες περιοχές δεν είναι τίποτα άλλο παρά μια προσπάθεια της Μόσχας να τις εκκαθαρίσει από τους διαφωνούντες», συμπλήρωσε.\n\nΗ στρατολόγηση απρόθυμων ενέχει προφανείς κινδύνους για τη Ρωσία. Στρατιωτικοί αναλυτές ανέφεραν ότι νεοσύλλεκτοι από το Λουγκάνσκ και το Ντονέτσκ ήταν στις δυνάμεις των οποίων η κατάρρευση στο Χάρκοβο αυτό τον μήνα επέτρεψε στην Ουκρανία να υλοποιήσει την πιο επιτυχημένη αντεπίθεσή της στον πόλεμο.\n\nΟι υπηρεσίες πληροφοριών του Κιέβου ανέφεραν πως οι Ουκρανοί νεοσύλλεκτοι τους οποίους έστειλε η Ρωσία να πολεμήσουν στη Χερσώνα «αρνήθηκαν να πάρουν μέρος σε πολεμικές αποστολές». Οι Ρώσοι διοικητές απείλησαν να τους στείλουν «στην πρώτη γραμμή χωρίς όπλα, εάν αρνηθούν να υπακούσουν στις διαταγές», σύμφωνα με τις ίδιες πληροφορίες, που επικαλούνται υποκλαπείσες επικοινωνίες και μαρτυρίες συγγενών.\n\nΜε πληροφορίες από NYT",
    "Άμεση ανάλυση Deutsche Welle: Πόσο πιθανό είναι ένα ρωσικό πυρηνικό χτύπημα;": "Κλείσιμο\n\nΣε ανάλυσή του για τις εξελίξεις στη Ρωσία και τον πόλεμο στην Ουκρανία, o γερμανικός δημόσιος ραδιοτηλεοπτικός οργανισμός,γράφειΉταν την περασμένη Τρίτη, όταν ο Ρώσος πρόεδρος Πούτιν δήλωνε στο διάγγελμά του και τα εξής: «Θέλω να υπενθυμίσω σε όσους κάνουν τέτοιες δηλώσεις σε βάρος της Ρωσίας ότι η χώρα μας διαθέτει μέσα καταστροφής, σε ορισμένες περιπτώσεις μάλιστα πιο προηγμένα από αυτά που διαθέτουν χώρες του. Εάν απειληθεί η εδαφική μας ακεραιότητα, φυσικά και θα προστατεύσουμε τη Ρωσία και τον λαό μας με όλα τα μέσα που διαθέτουμε». Οι ανακοινώσεις του Βλάντιμιρ Πούτιν αυτή την εβδομάδα πάγωσαν τον κόσμο. Ακολούθησαν αντίστοιχες δηλώσεις του πρώην Ρώσου προέδρου και αντιπροέδρου του Συμβουλίου Ασφαλείας της Ρωσίας Ντμίτρι Μεντβέντεφ.Ο Πούτιν κατηγορεί τη Δύση για πυρηνικό εκβιασμό και δεν αφήνει αμφιβολίες για την αποφασιστικότητά του. «Δεν είναι μπλόφα» ανέφερε ο ίδιος. Η χρήση πυρηνικών όπλων δεν αποτελεί νέα απειλή. Απλώς αυτή τη φορά συνοδεύεται με την κινητοποίηση περίπουτου ρωσικού στρατού με μερική επιστράτευση.«Από την αρχή του πολέμου έχουμε ακούσει επανειλημμένα ο Πούτιν να υπονοεί τέτοιες απειλές», ανέφερε στην DW οαπόστρατος Γερμανός συνταγματάρχης και νυν ειδικός σε θέματα ασφαλείας στο Ίδρυμα Επιστήμης και Πολιτικής του Βερολίνου. Από την πλευρά της η Ρόουζ Γκοτεμέλερ, πρώην αναπληρώτρια Γενική Γραμματέας τουσε συνέντευξή της στο BBC δεν απέκλεισε ότι η Ρωσία μπορεί να χρησιμοποιήσει πυρηνικά όπλα. «Φοβάμαι ότι οι Ρώσοι μπορεί να αντεπιτεθούν με απρόβλεπτο τρόπο» ανέφερε χαρακτηριστικά, «ακόμη και με χρήση όπλων μαζικής καταστροφής.»Ο Βόλφγκανγκ Ρίχτερ πάντως δεν βλέπει την κατάσταση τόσο δραματική, αναλύοντας το ρωσικό δόγμα περί καταφυγής στη χρήση πυρηνικών όπλων, το οποίο προβλέπει ότι: «πρώτον, η Ρωσία θα πρέπει να έχει δεχθεί η ίδια επίθεση με πυρηνικά όπλα ή άλλα όπλα μαζικής καταστροφής. Δεύτερον, θα πρέπει να διακυβεύεται η ύπαρξη και επιβίωση του ρωσικού κράτους». Κατά τον Ρίχτερ πρόκειται για δύο επιχειρήματα που δεν έχουν κανένα έρεισμα στο διεθνές δίκαιο.Διατηρώντας πάνω από, η Ρωσία διαθέτει το μεγαλύτερο πυρηνικό οπλοστάσιο στον πλανήτη. Από τους νατοϊκούς εταίρους, μόνο οι ΗΠΑ διαθέτουν, η Γαλλία 300 και η Μ. Βρετανία 215. Γεγονός είναι πάντως ότι δεν υπάρχουν ακριβέστερα στοιχεία για αριθμούς, διότι τα πυρηνικά προγράμματα των εκάστοτε χωρών παραμένουν μυστικά.Από την πλευρά της η Γερμανία συμμετέχει στην αποτροπή πυρηνικού ολέθρου με μαχητικά αεροσκάφη Tornado της γερμανικής πολεμικής αεροπορίας, τα οποία σταθμεύουν στο Μπύχελ της Ρηνανίας-Παλατινάτου. Σε περίπτωση έκτακτης ανάγκης πιλότοι της γερμανικής Luftwaffe θα μπορούσαν να ρίξουν από τα αεροσκάφη αυτά αμερικανικές πυρηνικές κεφαλές, κάτι στο οποίο εξασκούνται μια φορά τον χρόνο. Εκτός από τη Γερμανία στο νατοϊκό πρόγραμμα πυρηνικής αποτροπής συμμετέχουν επίσης η Ολλανδία, το Βέλγιο και η Ιταλία. Την απόφαση για τη χρήση των αμερικανικών πυρηνικών βομβών που βρίσκονται σε αυτές τις χώρες θα έπαιρνε ο Αμερικανός πρόεδρος.Από το 2014 και την προσάρτηση της Κριμαίας στη Ρωσία, ο Βλάντιμιρ Πούτιν επικαλείται επανειλημμένα το πυρηνικό οπλοστάσιο της χώρας του. Σχετικά πιθανότερη θα μπορούσε να θεωρηθεί η χρήση των λεγόμενων τακτικών πυρηνικών όπλων, με σχετικά χαμηλή εκρηκτική εμβέλεια - στο ένα πεντηκοστό περίπου της πυρηνικής βόμβας που κατέστρεψε την Χιροσίμα. Ωστόσο ο Β. Ρίχτερ αμφιβάλλει αν κάτι τέτοιο μπορεί να συμβεί πραγματικά.«Η Ρωσία θα γινόταν ο παρίας του κόσμου, θα έμενε ολομόναχη. Ο Πούτιν θα έχανε όλους τους συμμάχους του, συμπεριλαμβανομένης και της Κίνας», σημειώνει ο ίδιος, εκτιμώντας απίθανο το σενάριο ενός πυρηνικού πολέμου. Πριν από λίγες μέρες πάντως ο πρόεδρος των ΗΠΑ Τζο Μπάιντεν έστειλε ένα σαφές μήνυμα προς τον Βλαντιμίρ Πούτιν μέσω του δικτύου CBS: «Μην το κάνετε! Μια τέτοια κίνηση θα άλλαζε το πρόσωπο του πολέμου όσο τίποτα άλλο μετά τον Β' Παγκόσμιο Πόλεμο.»Πηγή:",
    "Γερμανία: Δηλώνει έτοιμη να υποδεχθεί όσους εγκαταλείπουν τη Ρωσία": "Το Βερολίνο είναι έτοιμο να δεχτεί όσους αρνούνται να καταταγούν στον ρωσικό στρατό και «απειλούνται με σοβαρή καταστολή», δήλωσε η Γερμανίδα υπουργός Εσωτερικών Νάνσι Φέζερ, σε συνέντευξη που δημοσιεύεται σήμερα στην εφημερίδα Frankfurter Allgemeine Zeitung, μία ημέρα μετά τη μερική επιστράτευση που ανακοίνωσε ο Ρώσος πρόεδρος Βλαντίμιρ Πούτιν.\n\n«Αυτός που αντιτίθεται με θάρρος στον Πούτιν και επομένως διακινδυνεύει, μπορεί να ζητήσει πολιτικό άσυλο στη Γερμανία» είπε η Νάνσι Φέζερ.\n\n#BREAKING Germany ready to take in Russian deserters: ministers pic.twitter.com/HfrKuzcAa7 — AFP News Agency (@AFP) September 22, 2022\n\nΟ υπουργός Δικαιοσύνης Μάρκο Μπούσμαν υιοθέτησε την ίδια στάση σε μια ανάρτησή του στο Twitter την Τετάρτη, σημειώνοντας ότι «προφανώς πολλοί Ρώσοι εγκαταλείπουν τη χώρα τους». «Όλοι εκείνοι που απεχθάνονται την οδό που επέλεξε ο Πούτιν και αγαπούν τη φιλελεύθερη δημοκρατία είναι καλοδεχούμενοι στη Γερμανία», πρόσθεσε.\n\nΗ χορήγηση πολιτικού ασύλου ωστόσο δεν γίνεται αυτόματα, αλλά προηγείται ένας έλεγχος ασφαλείας, υπενθύμισε η υπουργός Εσωτερικών.\n\nΕδώ και πολλούς μήνες η Γερμανία φιλοξενεί 438 αντιφρονούντες που απειλούνται με διώξεις από τις ρωσικές αρχές. Στην πλειονότητά τους είναι δημοσιογράφοι, διευκρίνισε η Φέζερ.\n\nNovaya Gazeta Europe: Η Μόσχα σχεδιάζει να επιστρατεύσει ένα εκατ. άτομα\n\nΣτο μεταξύ, η ανεξάρτητη εφημερίδα Novaya Gazeta Europe, που κυκλοφορεί στο εξωτερικό και έχει υποκαταστήσει την εφημερίδα Novaya Gazeta η κυκλοφορία της οποίας έχει απαγορευθεί στην Ρωσία, επικαλέστηκε ανώνυμη πηγή στην προεδρική διοίκηση λέγοντας ότι το σημείο 7 του διατάγματος, το οποίο είναι μόνο «για υπηρεσιακή χρήση» και το οποίο δεν περιλαμβάνεται στο κείμενο του διατάγματος του Ρώσου προέδρου που ανήγγειλε χθες, επιτρέπει στις ένοπλες δυνάμεις να επιστρατεύσουν ένα εκατομμύριο προσωπικό.\n\n«Άλλαξαν τον αριθμό αρκετές φορές και τελικά κατέληξαν στο ένα εκατομμύριο», δήλωσε η πηγή της στο Κρεμλίνο, αναφερόμενη στο κείμενο του διατάγματος και τον αριθμό των εφέδρων.\n\nΟ εκπρόσωπος του Κρεμλίνου Ντμίτρι Πεσκόφ, μιλώντας στο ρωσικό κρατικό πρακτορείο ειδήσεων Ria Novosti, διέψευσε ότι η Ρωσία θα καλέσει για επιστράτευση ένα εκατομμύριο άτομα, χαρακτηρίζοντας την αναφορά της Novaya Gazeta Europe «ένα ψέμα».\n\nΠηγές: AFP, Reuters, Novaya Gazeta Europe, ΑΠΕ-ΜΠΕ\n\n⇒ Ειδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Ρωσία: Τι θα γίνει αν χτυπήσει με πυρηνικά": "Μετά το προχθεσινό διάγγελμα του Βλαντίμιρ Πούτιν, με το οποίο ανακοίνωσε τη μερική επιστράτευση στη Ρωσία, ο φόβος για τυχόν χρησιμοποίηση πυρηνικών έχει επιστρέψει.\n\nΓια αυτό το «καυτό» ζήτημα μίλησαν στην ΕΡΤ και την εκπομπή «Συνδέσεις» οι Δρ. Θεόδωρος Λιόλιος, καθηγητής Στρατιωτικής Σχολής Ευελπίδων και Σωτήρης Σέρμπος, καθηγητής Διεθνούς Πολιτικής στο Δημοκρίτειο Πανεπιστήμιο.\n\n«Έχει αποδυναμωθεί γεωπολιτικά η Ρωσία»\n\n«Με αφορμή την ενεργειακή κρίση διαπιστώνουμε όλοι ότι όλοι οι φθηνοί υδρογονάνθρακες δεν ήταν χωρίς ρίσκο. Δεν ήταν χωρίς πιθανές συνέπειες για την ίδια μας την ασφάλεια. Η Ρωσία, ανεξαρτήτως αποτελέσματος, έχει χάσει γεωπολιτικά και θα αποδυναμωθεί μεσοπρόσθεσμα και αν υποθετικά χρησιμοποιούσε πυρηνικά θα γινόταν και με την σφραγίδα ένα κράτος παρίας», δήλωσε ο κ. Σέρμπος.\n\nΑπό την πλευρά του ο κ. Λιόλιος, σχολιάζοντας την είδηση ότι στην Πολωνία έχουν αρχίσει πάλι να μοιράζουν χάπια ιωδίου για τον κίνδυνο πυρηνικής απειλής δήλωσε ότι «ως καθηγητής Στρατιωτικής Άμυνας Πυρηνικών Όπλων στον Ελληνικό Στρατό γνωρίζουμε τον τεράστιο (πυρηνικό) κίνδυνο που υπάρχει εκεί».\n\nΑναφερόμενος o κ. Λιόλιος στα χάπια ιωδιού τόνισε ότι σκοπό έχουν να μπλοκάρουν το ραδιενεργό ιώδιο 131 που φεύγει από μια πυρηνική μόλυνση (έκρηξη ή πυρηνικό αντιδραστήρα) με σκοπό να μην υπάρχει κίνδυνος για καρκίνο στον θυροειδή.\n\n«Είναι υπερβολή. Στην Ελλάδα δεν πρέπει να πάρει κανείς αν δεν δώσουν οι Αρχές» τόνισε ο καθηγητής Στρατιωτικής Σχολής. Mιλώντας για την πυρηνική σκακιέρα στην περιοχή διευκρίνισε ότι ο κίνδυνος υπάρχει από την χρήση των τακτικών πυρηνικών όπλων, μικρής ισχύος.\n\nΟι εκτιμήσεις των δύο καθηγητών\n\nΠού υπάρχουν πυρηνικές κεφαλές\n\n«Αυτά είναι 100 φορές μικρότερα από τη βόμβα της Χιροσίμας» υποστήριξε ο καθηγητής Στρατιωτικής Άμυνας Πυρηνικών Όπλων δείχνοντας τους χάρτες που βρίσκονται οι βάσεις όπου φυλάσσονται τα ρωσικά όπλα που φέρουν πυρηνικές κεφαλές που μπορούν να πλήξουν περιοχές της Πολωνίας και Γερμανίας.\n\nΣύμφωνα με στον καθηγητή της Στρατιωτικής Σχολής Ευελπίδων «ο κίνδυνος είναι να τοποθετηθούν πυρηνικά όπλα στη Λευκορωσία καθώς τότε θα καλύπτουν και άλλες νατοϊκές χώρες όπως είναι η Τσεχία, η Ουγγαρία, η Μολδαβία ακόμα και τη Ρουμανία».\n\nΔείχνοντας τους χάρτες με τα πυρηνικά όπλα της Ρωσίας διευκρίνισε ότι κάθε κόκκινος ομόκεντρος κύκλος δείχνει το βεληνεκές των τακτικών πυρηνικών όπλων της Ρωσίας.\n\nΠώς μπορούν να αναχαιτιστούν\n\nΌπως είπε οι υπερηχητικοί πύραυλοι της Ρωσίας αναχαιτίζονται μόνο με την τοποθέτηση αντιβαλιστικών βάσεων στην Ουκρανία, οι οποίοι έχουν τη δυνατότητα να εξουδετερώσουν το τακτικό πυρηνικό οπλοστάσιο της προώθησης.\n\nΟ κ. Λιόλιος αναφέρθηκε επίσης και στα σενάρια να τοποθετηθούν πυρηνικά όπλα από τον Ρωσικό Στρατό και στην Κριμαία που θα μπορούν να πλήξουν και άλλες χώρες.\n\n«Οι πυρηνικές βάσεις είναι εύκολο να εντοπιστούν. Τα αυτοκινούμενα πυρηνικά όπλα μπορούν να μετακινηθούν πολύ γρήγορα», δήλωσε ο κ. Λιόλιος μη παραλείποντας να πει ότι για να τελειώσει αυτός ο πόλεμος πρέπει να δηλώσει το ΝΑΤΟ ότι δεν απειλείται η Ρωσία και το πυρηνικό της οπλοστάσιο στην περιοχή.\n\n«Δεν πρέπει να συνεχιστεί αυτή η πρόκληση. Στις τρεις χώρες που μπαίνουν στο ΝΑΤΟ πρέπει να ισχύσουν τα τρία “ΔΕΝ” του πυρηνικού δόγματος: δεν τοποθετώ πυρηνικά όπλα, δεν έχω πρόθεση να τοποθετήσω πυρηνικά όπλα και δεν έχω λόγο να τοποθετήσω όπλα», ανέφερε χαρακτηριστικά ο κ. Λιόλιος.",
    "Προς αναβολή το φιλικό Ρωσία – Βοσνία, στον πόλεμο στελέχη της ρωσικής Ομοσπονδίας!": "Προς αναβολή όπως όλα δείχνουν οδηγείται η φιλική αναμέτρηση ανάμεσα στην Ρωσία και την Βοσνία Ερζεγοβίνη. Πιο συγκεκριμένα παρά την συμφωνία μεταξύ των Ομοσπονδιών των δυο χωρών, οι τελευταίες εξελίξεις στο ουκρανικό μέτωπο μετά την απόφαση Πούτιν για γενική επιστράτευση έχουν προκαλέσει θεμελιώδη ζητήματα.\n\nΠολλά στελέχη της ρωσικής Ομοσπονδίας μεταξύ των οποίων πολλοί νομικοί, ένας φυσιοθεραπευτής και ορισμένα μέλη που είναι υπεύθυνα για την οργάνωση των αγώνων, συμπεριλήφθηκαν στη λίστα κατάταξης και πλέον ετοιμάζονται να πάνε στον… πόλεμο.\n\nΔιαβάστε επίσης: Η σίγουρη Αγγλία και οι πιθανοί αντίπαλοι της Εθνικής στο επόμενο Nations League\n\nΈτσι όπως εύκολα καταλαβαίνει κανείς η διεξαγωγή της συγκεκριμένης φιλικής αναμέτρησης είναι πάρα πολύ δύσκολη. Ένα φιλικό το οποίο από την αρχή είχε σηκώσει θύελλα αντιδράσεων.",
    "Ρωσία: Η Μόσχα υποστηρίζει ότι οι ουκρανικές δυνάμεις επιτέθηκαν με μη επανδρωμένα αεροσκάφη στη Ζαπορίζια": "Το υπουργείο Άμυνας της Ρωσίας υποστήριξε σήμερα ότι οι ουκρανικές δυνάμεις συνεχίζουν τις επιθέσεις γύρω από τον σταθμό πυρηνικής ενέργειας της Ζαπορίζια και ότι εξαπέλυσαν οκτώ \"καμικάζι\" μη επανδρωμένα αεροσκάφη στο εργοστάσιο.\n\nΟι ρωσικές δυνάμεις τα κατέρριψαν όλα και τα επίπεδα ραδιενέργειας στην περιοχή παραμένουν σε φυσιολογικά επίπεδα, πρόσθεσε το υπουργείο.\n\nΗ φιλορωσική διοίκηση της Χερσώνας κατηγορεί τον ουκρανικό στρατό ότι βομβάρδισε ένα ξενοδοχείο\n\nOι φιλορωσικές αρχές της Χερσώνας κατηγόρησαν σήμερα τις ουκρανικές δυνάμεις ότι έπληξαν με έναν πύραυλο ένα ξενοδοχείο στην κατεχόμενη πόλη, στη νότια Ουκρανία, με αποτέλεσμα να σκοτωθούν δύο άνθρωποι. Το ένα από τα θύματα ήταν πρώην βουλευτής. Οι ισχυρισμοί αυτοί δεν ήταν δυνατόν να επαληθευτούν από ανεξάρτητες πηγές.\n\n\"Σήμερα, γύρω στις 5.30 (τοπική ώρα και ώρα Ελλάδας) οι ουκρανικές ένοπλες δυνάμεις εκτόξευσαν έναν πύραυλο στο ξενοδοχείο Play\", ανέφεραν οι κατοχικές δυνάμεις. Σύμφωνα με τις πρώτες πληροφορίες, \"δύο άνθρωποι σκοτώθηκαν σε αυτήν την τρομοκρατική ενέργεια (…) οι διασώστες αναζητούν ακόμη θύματα στα συντρίμμια\", προστίθεται στην ανακοίνωση.\n\nΈνας αξιωματούχος της τοπικής ρωσικής διοίκησης, ο Κίριλ Στρεμούσοφ, είπε ότι μεταξύ των θυμάτων είναι και ένας \"συμπαθών\" φιλορώσος Ουκρανός πρώην βουλευτής, ο Ολέξι Γιουράφκο.\n\nΟι φιλορωσικές αρχές ανέφεραν επίσης ότι στο ξενοδοχείο διέμεναν δημοσιογράφοι ρωσικών μέσων ενημέρωσης. Η ρωσική τηλεόραση RT μετέδωσε πλάνα από το πλήγμα στα οποία, όπως υποστηρίζει, φαίνεται η διάσωση ενός εικονολήπτη της από τα συντρίμμια.\n\nΗ πόλη της Χερσώνας πέρασε στον έλεγχο των Ρώσων στα τέλη Φεβρουαρίου, λίγες ημέρες μετά την εισβολή. Είναι η μία από τις τέσσερις περιοχές όπου από την Παρασκευή διεξάγονται \"δημοψηφίσματα\" για την ενσωμάτωσή τους στη Ρωσία.",
    "ΟΑΣΕ: Η καταστολή στη Ρωσία πέρασε σε νέο επίπεδο - Ο εκφοβισμός είναι βασική στρατηγική των ρωσικών αρχών": "Η καταστολή της αντιπολίτευσης, των μέσων ενημέρωσης και ανεξάρτητων οργανώσεων έφθασε σε νέα κορύφωση τους τελευταίους μήνες, αφότου ξεκίνησε η στρατιωτική εισβολή της Ρωσίας στην Ουκρανία, σύμφωνα με το κείμενο.\n\nΟ απροκάλυπτος διωγμός της κοινωνίας των πολιτών από το ρωσικό κράτος έφθασε σε επίπεδο άνευ προηγουμένου, σύμφωνα με έκθεση του Οργανισμού για την Ασφάλεια και τη Συνεργασία στην Ευρώπη (ΟΑΣΕ) που δόθηκε στη δημοσιότητα χθες Πέμπτη.\n\nΗ καταστολή της αντιπολίτευσης, των μέσων ενημέρωσης και ανεξάρτητων οργανώσεων έφθασε σε νέα κορύφωση τους τελευταίους μήνες, αφότου ξεκίνησε η στρατιωτική εισβολή της Ρωσίας στην Ουκρανία, σύμφωνα με το κείμενο.\n\n«Η βασική στρατηγική των ρωσικών αρχών είναι χτισμένη πάνω στον εκφοβισμό», εξήγησε η γερμανίδα δικηγόρος Αγγέλικα Νίσμπεργκερ, παρουσιάζοντας την έκθεση που συνέταξε κατά τη διάρκεια συνέντευξης Τύπου στη Βιέννη, την πόλη όπου έχει την έδρα του ο ΟΑΣΕ.\n\nΣτην κυρία Νίσμπεργκερ ανατέθηκε τον Ιούλιο από τις 38 από τις 57 χώρες μέλη του Οργανισμού να συντάξει έκθεση για τα ανθρώπινα δικαιώματα, το κράτος δικαίου και τη δημοκρατία στη Ρωσία.\n\nΗ Μόσχα αρνήθηκε να συνεργαστεί μαζί της και δεν της επέτρεψε να ταξιδέψει στην επικράτεια της Ρωσίας.\n\nΗ έρευνα που έκανε η νομικός βασίστηκε σε συνεντεύξεις με αντιπροσώπους της κοινωνίας των πολιτών, πρώην και νυν ρώσους αξιωματούχους, που δεν κατονομάζονται στην έκθεση για την προστασία τους.\n\nΣτην έκθεσή της τονίζεται πως ο ρώσος πρόεδρος Βλαντίμιρ Πούτιν ασκεί απευθείας έλεγχο σε όλες τις υπηρεσίες επιβολής του νόμου στη χώρα.\n\nΑρκετοί νόμοι κατασταλτικού χαρακτήρα καταρτίστηκαν και εγκρίθηκαν αφότου άρχισε τη δεύτερη θητεία του, το 2012, σύμφωνα με την κυρία Νίσμπεργκερ.\n\nΗ προπαγάνδα και η βία δημιουργούν «κλίμα φόβου και εκφοβισμού», σημείωσε η ίδια.\n\nΗ νομικός συνέστησε ο ΟΑΣΕ να προσφέρει υποστήριξη σε ρώσους δημοσιογράφους, υπερασπιστές των ανθρωπίνων δικαιωμάτων και δικηγόρους που εγκατέλειψαν τη χώρα για την ασφάλειά τους. Πρότεινε ακόμη το Συμβούλιο Ανθρωπίνων Δικαιωμάτων του ΟΗΕ στη Γενεύη να ονομάσει ειδικό παρατηρητή για την κατάσταση στη Ρωσία.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Ρωσία: Πώς ο Πούτιν επισκίασε τη συνέλευση του ΟΗΕ και τρόμαξε τον πλανήτη": "Περισσότεροι από 150 ηγέτες συγκεντρώθηκαν την περασμένη εβδομάδα στη Νέα Υόρκη για να μιλήσουν στην ετήσια Γενική Συνέλευση των Ηνωμένων Εθνών. Όμως ο ομιλητής που μονοπώλησε το ενδιαφέρον και την ανησυχία της διεθνούς κοινότητας δεν μίλησε από το βήμα αλλά από το Κρεμλίνο.\n\nΣτην ομιλία του προς τον ΟΗΕ την Τετάρτη, ο ρώσος πρόεδρος Βλαντιμίρ Πούτιν ανακοίνωσε ότι προχωρά σε επιστράτευση και ξεκαθάρισε ότι έχει την πρόθεση να προσαρτήσει τέσσερις περιοχές στην ανατολική και νότια Ουκρανία, στις οποίες όπως ανακοίνωσε θα πραγματοποιούνταν «δημοψηφίσματα».\n\nΗ Ρωσία, είπε, έχει στο οπλοστάσιό της «μια ποικιλία όπλων καταστροφής» -κάτι που όλοι εξέλαβαν ως προειδοποίηση για χρήση πυρηνικών όπλων. «Δεν μπλοφάρουμε» διαμήνυσε ο Πούτιν.\n\nΟι δηλώσεις του προκάλεσαν ζάλη στην αίθουσα, σχολιάζει το Grid, δεδομένου ότι το σχέδιο της Ρωσίας συνιστά κατάφορη παραβίαση του καταστατικού του ΟΗΕ, το οποίο απαγορεύει την υφαρπαγή ξένων εδαφών.\n\nΚι όμως, ο ΟΗΕ δεν έχει τη δύναμη να σταματήσει τη Ρωσία, η οποία εξάλλου αποτελεί μόνιμο μέλος του Συμβουλίου Ασφαλείας του ΟΗΕ.\n\nΔιεθνής κατακραυγή\n\nΟι δηλώσεις Πούτιν, σχολίασε με τη σειρά του από το βήμα ο αμερικανός πρόεδρος Τζο Μπάιντεν, καθιστούν σαφές πως η Ρωσία «θέλει να εξαλείψει το δικαίωμα της Ουκρανίας να υφίσταται ως χώρα, απλά και ξεκάθαρα. Όποιοι κι αν είστε, όπου κι αν ζείτε, ό,τι κι αν πιστεύετε, αυτό θα πρέπει να κάνει το αίμα σας να παγώσει».\n\nΗ ομιλία του Πούτιν «έφερε ένα επίπεδο έντασης και εχθρότητας που ίσως δεν είχε δει ο ΟΗΕ από τις μαύρες μέρες της πυραυλικής κρίσης της Κούβας, όταν ο αμερικανός πρεσβευτής στον ΟΗΕ συγκρούστηκε με τον σοβιετικό ομόλογό του στο Συμβούλιο Ασφαλείας» σχολιάζει το Grid.\n\nΤην επομένη της ομιλίας του ρώσου προέδρου, ο αμερικανός υπουργός Εξωτερικών Άντονι Μπλίνκεν κάλεσε τον Πούτιν να σταματήσει τις «απερίσκεπτες πυρηνικές απειλές». Όμως ο ρώσος υπουργός Εξωτερικών Σεργκέι Λαβρόφ είχε φροντίσει να αποχωρήσει λίγο νωρίτερα από την αίθουσα.\n\n«Οι ρώσοι διπλωμάτες ξεφεύγουν εξίσου επιδέξια με τους ρώσους στρατιώτες» σχολίασε ο ουκρανός υπουργός Εξωτερικών Νμίτρο Κούλεμπα.\n\nΕνστάσεις των συμμάχων\n\nΗ ομιλία του Πούτιν προκάλεσε αντιδράσεις και μεταξύ των συμμάχων του Πούτιν. Ο Κασίμ-Τζομάρτ Τοκάγιεφ, πρόεδρος του Καζακστάν που μέχρι πρόσφατα ήταν σύμμαχος του Κρεμλίνου, εξέφρασε την ανησυχία του για την κλιμάκωση του πολέμου. «Αντιμετωπίζουμε την προοπτική χρήσης πυρηνικών όπλων, και ούτε καν ως ύστατο μέσο» είπε.\n\nΑκόμα και η Κίνα, η οποία αρνείται να χαρακτηρίσει «πόλεμο» την κρίση στην Ουκρανία, απηύθυνε έκκληση για ειρηνευτικές διαπραγματεύσεις, σύσταση που ο ουκρανός υπουργός Εξωτερικών εξέλαβε ως στήριξη στη χώρα του.\n\nΚαι ο πρωθυπουργός της Ινδίας, ο οποίος είχε συναντηθεί με τον Πούτιν την προηγούμενη εβδομάδα στο Ουζμπεκιστάν, δήλωσε πως «η σημερινή εποχή δεν είναι εποχή για πόλεμο».\n\nΑκόμα και ο τούρκος πρόεδρος Ταγίπ Ερντογάν, ο οποίος είχε μεσολαβήσει σε προηγούμενες συνομιλίες ανάμεσα σε Μόσχα και Κίεβο, δήλωσε στην αμερικανική τηλεόραση πως η Ρωσία δεν έχει δικαίωμα να προσαρτήσει ουκρανικά εδάφη.\n\nΟι Ρώσοι υπ΄ατμόν\n\nΟ Πούτιν όπως φαίνεται έχασε ένα μέρος της διεθνούς στήριξης που απολάμβανε ως τώρα. Έχασε όμως ένα μέρος της στήριξης και της ρωσικής κοινής γνώμης, η οποία άκουσε με πανικό την ανακοίνωση για επιστράτευση 300.000 εφέδρων.\n\nΗ ανακοίνωση προκάλεσε μαζικές διαδηλώσεις στις οποίες συνελήφθησαν πάνω από 1.300 ρώσοι, σύμφωνα με την οργάνωση OVD-info. Χιλιάδες άνδρες έσπευσαν σε αεροδρόμια ή στα σύνορα για να γλιτώσουν την αποστολή τους στο μέτωπο και οι αναζητήσεις με τη φράση «πώς να φύγεις από τη Ρωσία» έβαλαν φωτιά στο ρωσικό Διαδίκτυο.\n\nΠιεσμένος από το εξωτερικό αλλά και από το εσωτερικό της χώρας του, ο Πούτιν δείχνει να βρίσκεται στην πιο δύσκολη θέση που έχει προκύψει από την έναρξη της εισβολής στις 24 Φεβρουαρίου.\n\nΚαι ο πλανήτης πλέον αναρωτιέται: θα πατήσει ο ρώσος πρόεδρος του κουμπί του πυρηνικού πολέμου;",
    "«Στο στόχαστρο των Ρώσων»- Η Μόσχα προσπαθεί να στρατολογήσει Γερμανούς που επισκέπτονται τη χώρα": "Το τελευταίο διάστημα αυξήθηκαν τα περιστατικά, που οι ρωσικές μυστικές υπηρεσίες προσπαθούν να στρατολογήσουν Γερμανούς πολίτες, που επισκέπτονται στην Ρωσία, γράφει σήμερα το εβδομαδιαίο γερμανικό περιοδικό Der Spiegel\n\nOι ρωσικές μυστικές υπηρεσίες όλο και πιο συχνά προσπαθούν να στρέψουν τους Γερμανούς που φθάνουν στην Ρωσία προς την συνεργασία ως πληροφοριοδότες, γράφει το περιοδικό Der Spiegel επικαλούμενο την Ομοσπονδιακή Υπηρεσία για την Προστασία του Συντάγματος\n\nΤο τελευταίο διάστημα αυξήθηκαν τα περιστατικά, που οι ρωσικές μυστικές υπηρεσίες προσπαθούν να στρατολογήσουν Γερμανούς πολίτες, που επισκέπτονται στην Ρωσία, γράφει σήμερα το εβδομαδιαίο γερμανικό περιοδικό Der Spiegel που έχει στη διάθεση του αναλυτική έκθεση εσωτερικής χρήσεως της Ομοσπονδιακής Υπηρεσίας για την Προστασία του Συντάγματος (Bundesamt für Verfassungsschutz, BfV).\n\nΣτην έκθεση αναφέρεται, ότι στόχος των μυστικών υπηρεσιών της Ρωσίας μπορούν να γίνουν οι συνεργάτες των διπλωματικών αντιπροσωπειών της Γερμανίας.\n\nΩστόσο υποψήφιοι στόχοι μπορεί να είναι και όσοι ταξιδεύουν ατομικά, είτε για επιχειρηματικούς λόγους θεωρεί η BfV. Η BfV προβλέπει ότι στη συνέχεια οι ρώσοι πράκτορες θα «στρατολογούν» Γερμανούς πολίτες, χρησιμοποιώντας πιθανόν «πιο σκληρούς και κυνικούς τρόπους» ώστε να τους κάμψουν να συνεργαστούν. Για τον λόγο αυτό μπορεί να χρησιμοποιήσουν στοιχεία εκβιασμού, είτε να δημιουργούν καταστάσεις μέσω των οποίων θα τους ασκούν πιέσεις\n\nΤο υπουργείο Εξωτερικών της Γερμανίας προειδοποιεί ευθέως όσους πρόκειται να επισκεφθούν τη Ρωσία να μην χρησιμοποιούν τα μέσα κοινωνικής δικτύωσης. «Οι κριτικές απόψεις για τα τρέχοντα πολιτικά γεγονότα» μπορούν να «επιφέρουν απρόβλεπτους προσωπικούς κινδύνους» αναφέρει το γερμανικό υπουργείο Εξωτερικών. Στην Μόσχα η αστυνομία έχει ήδη πραγματοποιήσει ελέγχους σε κινητά τηλέφωνα ατόμων για τα οποία δείχνουν ενδιαφέρον οι μυστικές υπηρεσίες, οι οποίες μελετούν τα όσα γράφουν στις εφαρμογές ανταλλαγής μηνυμάτων και στα μέσα κοινωνικής δικτύωσης.\n\nΤον Ιούνιο η υπουργός Εσωτερικών της Γερμανίας Νάνσι Φέζερ αξιολογώντας τη δραστηριότητα των ρωσικών μυστικών υπηρεσιών στην Γερμανία, επέστησε την προσοχή στο ότι «ιδιαίτερα σε τέτοιες ευαίσθητες τοποθεσίες όπως είναι το κυβερνητικό τετράγωνο στο Βερολίνο, οι κίνδυνοι υποκλοπής όπως και οι κίνδυνοι διαρροής στοιχείων είναι πραγματικοί και δεν πρέπει να υποτιμώνται».\n\nΗ Φέζερ προειδοποίησε επίσης για το ότι οι συνομιλίες που γίνονται μέσω συνηθισμένων τηλεπικοινωνιακών δικτύων «στην ουσία δεν προστατεύονται από τις υποκλοπές». Πρέπει να υποθέσουμε ότι οι ξένες μυστικές υπηρεσίες «καταβάλλουν σημαντικές προσπάθειες για να υποκλέψουν και να καταγράψουν τηλεπικοινωνιακές συνδέσεις», δήλωσε η υπουργός.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "8 βιβλία για τη Ρωσία και την Ουκρανία": "Η ιστορία της Ρωσίας και της Ουκρανίας έγιναν ξανά δραματικά επίκαιρες το τελευταίο 7 μηνο μετά την ρωσική εισβολή στην Ουκρανία και αποτελούν ένα ξεχωριστό και ιδιαίτερο κεφάλαιο της Ευρωπαϊκής ιστορίας το οποίο παραμένει σε μεγάλο βαθμό άγνωστο . Έτσι και αλλιώς η ίδια η ιστορία της Ουκρανίας συχνλα δεν ήταν εύκολο να διαχωριστεί από εκείνη της Ρωσίας αφού το ίδιο το Κίεβο θεωρείται η ιστορική μήτρα της Ρωσίας. Η πολεμική αυτή σύγκρουση έχει και έντονο ελληνικό ενδιαφέρον αφού επηρεάζει ένα ιστορικό κομμάτι του Ελληνισμού, τον παρευξείνιο με πλούσια και ξεχωριστή ιστορία και τοπόσημα που έχουν άμεση και βαθιά σχέση με την ίδια την Ελληνική Ανεξαρτησία.\n\nΕπιχειρήσαμε μια επιλογή σημαντικών βιβλίων γύρω από την ιστορία της Ρωσίας και της Ουκρανίας- πιο δύσκολο για τη δεύτερη- που μπορούν να αποτελέσουν πολύτιμους οδηγούς για την κατανόηση των σημερινών γεγονότων. Βιβλία που περιγράφουν την ιστορική εξέλιξη της Ρωσίας κυρίως και την ιδεολογική συγκρότηση της που μοιάζει να μην αλλάζει στο πέρασμα των αιώνων πέρα από τους πολιτικούς , κοινωνικούς και ιδεολογικούς μετασχηματισμούς της χώρας στο εσωτερικό της.\n\n\n\n\n\nPaul Bushkovitch\n\nΗ ιστορία της Ρωσίας (Αιώρα)\n\nΠρόκειται ίσως για την πιο σημαντική ιστορική ανασκόπηση για τη Ρωσία που κυκλοφορεί στα ελληνικά και προσφέρει μια πλήρη ιστορική επισκόπηση από τον 9ο αιώνα ως την περεστρόικα. Ο καθηγητής του Γιέιλ παρακολουθεί τη Ρωσία από τη μεσαιωνική περίοδο έως τη διάλυση της Σοβιετικής Ένωσης. Το βιβλίο χαρτογραφεί την πολιτική ιστορία της χώρας, παρακολουθώντας παράλληλα τις κοινωνικές, οικονομικές, θρησκευτικές και πολιτισμικές εξελίξεις που χαρακτηρίζουν την ανάδυση της Ρωσίας.\n\nΔ. Τριανταφυλλίδης\n\nΡωσία. Ο Μεγάλος εχθρός της Δύσης / Η Αυτοκρατορική νοσταλγία της Ρωσίας / Η επινόηση της σύγχρονης Ρωσίας (Επίκεντρο)\n\nΟ Τριανταφυλλίδης από τους πιο βαθείς γνώστες της ιδεολογικής διαμόρφωσης και συγκρότησης της Ρωσίας σε αυτά τα τρία βιβλία μεταφέρει το υπόστρωμα αλλά και την στόχευση της σύγχρονης Ρωσίας.\n\nRodric Braithwate\n\nΜια σύντομη ιστορία της Ρωσίας (Ψυχογιός)\n\nΜια επίσης εμπεριστατωμένη ιστορία της Ρωσίας από έναν έμπειρο βρετανό Διπλωμάτη που έχει μια ιδιαίτερη σημασία πάντα, αφού η θέαση των Βρετανών στη Ρωσία έχει πάντα ενδιαφέρον αφού χαρακτηρίζεται πάντα από καχυποψία καθώς οι βρετανοί διαχρονικά είχαν και έχουν ψηλά τον ρωσικό κίνδυνο ενώ και ο ρόλος τους στην συγκρότησης της ουκρανικής άμυνας είναι κρίσιμος.\n\nMark Galeotti\n\nΜικρή ιστορία της Ρωσίας. Από τον παγανισμό στο Πούτιν (Πατάκης)\n\nΜια σύντομη και ευσύνοπτη ιστορία της Ρωσίας που καταγράφει τα μεγάλα βήματα διαμόρφωσης της Ρωσίας.\n\nΑnne Applebaum\n\nΟ κόκκινος Λιμός (Αλεξάνδρεια)\n\nΈνα από τα πλέον σημαντικά βιβλία της σύγχρονης παγκόσμιας ιστοριογραφίας που φέρνει στο φως την εξόντωση 3 εκατομμυρίων ουκρανών στο μεγάλο λιμό του 1931-33 από τις σταλινικές πολιτικές. Το βιβλίο φέρνει στο φως όχι μόνο ένα από τα μεγαλύτερα εγκλήματα του 20ου αιώνα αλλά την πάγια στάση της Ρωσίας απέναντι στην Ουκρανία είτε με τη τσαρική μορφή είτε με τη σοβιετική ως μιας επαρχίας της.\n\nTimothy Snyder\n\nΟ Δρόμος προς την Ανελευθερία (Παπαδόπουλος)\n\nΟ πολύ σημαντικός αμερικάνος ιστορικός αναλύει το φαινόμενο Πούτιν, τις ιδεολογικές του επιρροές και αναφορές αλλά προβλέπει και με χειρουργική ακρίβεια τις εξελίξεις που ήρθαν λίγο αργότερα. Ο Σνάιντερ προβλέπει ακριβώς τις μελλοντικές εξελίξεις αλλά περιγράφει και τον ρωσικό μεγαλοϊδεατισμό του « τρίτου δρόμου» που χαρακτηρίζει την αντίληψη του Ρώσου ηγέτη.\n\nΚαι όπως συνηθίζουμε σε τέτοιες παρουσιάσεις παρουσιάζουμε και δύο ξενόγλωσσα βιβλία του Orlando Figes, The story of Russia το οποίο εκδόθηκε φέτος και αποτελεί ένα παγκόσμιο φαινόμενο από τον ιδιόρρυθμο αλλά σε βάθος ρωσομαθή βρετανό καθηγητή που έχει δώσει μια σειρά εμβριθών βιβλίων γύρω από τη Ρωσία έρχεται τώρα με μια μεγάλη ιστορία της Ρωσίας με το πάντα ιδιαίτερο και συναρπαστικό συγγραφικό του ύφος. Και του Jeffrey Veidinger, Ιn the midst of civilized Europe. The Pogroms of 1918-1921 and the onset of the Holocaust. Ένα πραγματικά συγκλονιστικό βιβλίο για το μεγάλο πογκρόμ 100.000 περίπου Εβραίων της Ουκρανίας και της Πολωνίας ανάμεσα σε 1918-1921 από χωρικούς, κατοίκους στρατιώτες που απετέλεσε ένα προάγγελο για αυτό που θα ερχόταν κάποια χρόνια αργότερα σε ευρύτερη κλίμακα.",
    "Ρωσία: Πάνω από 25 δισ. δολάρια έχασαν οι τράπεζες από τον πόλεμο στην Ουκρανία": "Οι ρωσικές τράπεζες έχουν χάσει περίπου 1,5 τρισεκατομμύρια ρούβλια (25,5 δισεκατομμύρια δολάρια) ως αποτέλεσμα των επιπτώσεων από τη σύγκρουση στην Ουκρανία, δήλωσε αξιωματούχος της κεντρικής τράπεζας της Ρωσίας την Παρασκευή.\n\nΟ Μαξίμ Λιουμπομούντροφ, επικεφαλής του τμήματος της ρυθμιστικής αρχής που εποπτεύει τις μεγαλύτερες τράπεζες της χώρας, είπε ότι πρόκειται για ένα «αποδεκτό» επίπεδο ζημιών και ότι η κυβέρνηση είχε σχέδια να στηρίξει τους δανειστές της Ρωσίας κατά τη διάρκεια της κρίσης.\n\nΔιαβάστε επίσης: Σε ποιες χώρες βρίσκεται το ρωσικό χρήμα και γιατί η κεντρική τράπεζα ξεμένει από εργαλεία\n\nΟι εκτιμήσεις του ταυτίζονται με αυτές που έκανε στις αρχές του μήνα ο αντιπρόεδρος της κεντρικής τράπεζας της Ρωσίας, Ντμίτρι Τουλίν, σε συνέντευξη του στη ρωσική επιχειρηματική εφημερίδα RBC.\n\nΟ κ. Τουλίν αποκάλυψε ότι οι απώλειες για τις ρωσικές τράπεζες φτάνουν το 1,5 τρισ. ρούβλια, εξαιτίας κυρίως των δυτικών κυρώσεων, που στέρησαν από τις τράπεζες της χώρας το δικαίωμα να κάνουν συναλλαγές σε δολάρια, ευρώ και άλλα νομίσματα.\n\nΑυτό οδήγησε σε απομείωση του χαρτοφυλακίου τους και απώλειες από τα συναλλαγματικά swap.\n\nΠρόκειται για την πρώτη ζημιά για τον ρωσικό τραπεζικό κλάδο εδώ και επτά χρόνια.\n\nΖημιές, αλλά χωρίς… κανόνια\n\nΑυτό πρακτικά σημαίνει, όπως εξήγησε ο Τουλίν, ότι το 40% των συστημικά σημαντικών τραπεζών της χώρας κατέγραψαν μεγάλες ζημιές κατά το πρώτο μισό του έτους.\n\nΩστόσο, επεσήμανε πως, παρά τις ζημιές αυτές, η μεγάλη πλειοψηφία των τραπεζών δεν προχώρησαν σε παραβιάσεις των αυστηρών μέτρων που επέβαλε η κεντρική τράπεζα προκειμένου να σταθεροποιήσει την αγορά.",
    "Νέες απειλές από τη Ρωσία: Το πλαφόν στις τιμές ενέργειας θα είναι καταστροφικό για τη Δύση": "Νέες απειλές από τη Ρωσία: Το πλαφόν στις τιμές ενέργειας θα είναι καταστροφικό για τη Δύση\n\nΗ Ρωσία προειδοποίησε σήμερα τη Δύση πως τα σχέδια να προσπαθήσει να επιβάλει ανώτατο όριο στην τιμή των εξαγωγών ρωσικού πετρελαίου και αερίου ως απάντηση για τον πόλεμο στην Ουκρανία θα αποτύχουν και θα οδηγήσουν τελικά στην αστάθεια των Ηνωμένων Πολιτειών και των συμμάχων τους.\n\nΛίγο πριν η Ευρωπαϊκή Ένωση ανακοινώσει ένα πλαφόν στην τιμή του ρωσικού αερίου προχθές, Τετάρτη, ο Ρώσος πρόεδρος Βλαντίμιρ Πούτιν απείλησε να διακόψει τον εφοδιασμό, αν επιβληθούν τέτοια όρια, προειδοποιώντας τη Δύση πως θα παγώσει σαν «την ουρά του λύκου» σε ένα ρωσικό παραμύθι.\n\nΗ Ομάδα των Επτά μεγάλων βιομηχανικών χωρών (G7) θέλει να επιβάλει πλαφόν στην τιμή του πετρελαίου, που μένει ακόμη να οριστεί.\n\nΗ εκπρόσωπος του υπουργείου Εξωτερικών της Ρωσίας Μαρία Ζαχάροβα δήλωσε πως οι Δυτικοί δεν κατάλαβαν ότι τέτοια μέτρα θα επηρεάσουν τελικά τις ίδιες τις χώρες τους.\n\n«Η Δύση στο σύνολό της δεν καταλαβαίνει: η επιβολή ενός πλαφόν στις τιμές των ρωσικών ενεργειακών πόρων θα οδηγήσει σε ένα ολισθηρό έδαφος κάτω από τα ίδια της τα πόδια», είπε η Ζαχάροβα.\n\nΟ πρόεδρος της Κρατικής Δούμας, της ρωσικής Κάτω Βουλής, δήλωσε σήμερα πως τα σχέδια της Δύσης θα αποτύχουν και πως οι τιμές θα εκτοξευθούν πολύ πέρα από το τεχνητά επιχειρούμενο ανώτατο όριο τιμής.\n\n«Αυτό που κρατικοί αξιωματούχοι της G7 αποκαλούν “οροφή” τιμής θα γίνει “πάτωμα” τιμής», έγραψε ο Βιτσισλάβ Βολόντιν, πρόεδρος της Δούμας, στο κανάλι του στην εφαρμογή Telegram.\n\n«Η παγκόσμια αγορά δεν περιορίζεται σε επτά χώρες», είπε.\n\nΟι προσπάθειες της Δύσης να τιμωρήσει τον μεγαλύτερο στον κόσμο παραγωγό φυσικών πόρων, από το πετρέλαιο και το αέριο μέχρι τον χρυσό, τα μέταλλα, τον άνθρακα και την ξυλεία, δεν είναι κάτι εύκολο, ιδιαίτερα όταν η Κίνα, η Ινδία και άλλοι καταναλωτές εξακολουθούν να τους αγοράζουν.\n\nΗ πώληση πετρελαίου και αερίου στην Ευρώπη είναι μία από τις κύριες πηγές ρωσικών εσόδων σε ξένο συνάλλαγμα αφότου Σοβιετικοί γεωλόγοι ανακάλυψαν πετρέλαιο και αέριο στα έλη της Σιβηρίας μετά τον Β’ Παγκόσμιο Πόλεμο.\n\nΗ Ρωσία είναι η δεύτερη χώρα στις εξαγωγές πετρελαίου παγκοσμίως μετά τη Σαουδική Αραβία, που είναι η μεγαλύτερη παγκοσμίως χώρα στις εξαγωγές φυσικού αερίου. Η Ευρώπη εισάγει συνήθως περίπου το 40% του αερίου της και το 30% του πετρελαίου της από τη Ρωσία.\n\nΑφότου ξεκίνησε ο πόλεμος, οι χώρες μέλη της Ευρωπαϊκής Ένωσης έχουν δεσμευθεί να μειώσουν την εξάρτησή τους από τη ρωσική ενέργεια, ενώ η Ρωσία έχει περικόψει ή διακόψει τον εφοδιασμό σε τρεις από τους μεγαλύτερους αγωγούς της που μεταφέρουν αέριο στη Δύση.\n\nΟ Ρώσος πρόεδρος Πούτιν λέει ότι, αν οι δυτικές χώρες θέλουν να απομακρυνθούν από τη ρωσική ενέργεια, θα τη στείλει ανατολικά σε μεγάλες οικονομίες, όπως η Κίνα και η Ινδία.\n\nΠηγή: ΑΠΕ-ΜΠΕ, Reuters\n\n⇒ Ειδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Ρωσία: Έβγαλε -από απόγνωση- και τα \"τανκς επιδείξεων\" στο πεδίο της μάχης": "Του David Axe\n\nΠριν από οκτώ χρόνια η ρωσική Uralvagonzavod, μια ρωσική εταιρεία κατασκευής τεθωρακισμένων οχημάτων, ανέπτυξε μια νέα έκδοση του κλασικού άρματος T-72.\n\nΤο T-72B3, μοντέλο του 2014, διαθέτει έναν νέο, ισχυρότερο κινητήρα, ένα καλύτερο είδος αντιδραστικής θωράκισης κατά των εκρήξεων και ένα νέο πανοραμικό σκόπευτρο στην κορυφή του πύργου.\n\nΠρόκειται, εννοιολογικά, για μια καλύτερα προστατευμένη, πιο κινητή έκδοση ενός άρματος που έχει πολλές σχεδιαστικές ατέλειες. Το πιο μεγάλο του πρόβλημα είναι η τάση να εκρήγνυται \"δραματικά\" όταν χτυπηθεί.\n\nΑλλά το T-72B3 είναι ένα άρμα για επιδείξεις. Η έκδοση του 2014 έκανε το ντεμπούτο της στο ετήσιο δίαθλο αρμάτων του ρωσικού στρατού. Και λίγο πολύ αυτό ήταν το όριο της επίδρασής του στον ρωσικό στρατιωτικό εκσυγχρονισμό. Στα πρώτα τρία χρόνια η Uralvagonzavod παρήγαγε μόνο περίπου 20 μοντέλα.\n\n#Ukraine: The Russian army lost three extremely rare T-72B3 obr. 2014 tanks developed specially for their tank biathlon during that infamous attack near Bohorodychne, #Donetsk Oblast.\n\nTwo were destroyed and another one captured by the Ukrainian army.https://t.co/57c8R4X9If pic.twitter.com/Gz0H21ZREj — 🇺🇦 Ukraine Weapons Tracker (@UAWeapons) September 22, 2022\n\nΔεν αποτελεί μυστικό ότι ο ρωσικός στρατός ψάχνει απεγνωσμένα για άρματα μάχης, αφού έχασε τουλάχιστον 1.200 T-62, T-72, T-80 και T-90 από τότε που διεύρυνε τον πόλεμο εναντίον της Ουκρανίας τον Φεβρουάριο. Φαίνεται ότι μια ρωσική ταξιαρχία, πολύ πιθανόν η 5η Ταξιαρχία Τεθωρακισμένων, πήρε στα χέρια της μερικά από αυτά τα άρματα επίδειξης.\n\nΤο γνωρίζουμε αυτό επειδή έχουμε φωτογραφίες τουλάχιστον ενός άρματος επιδείξεων σε ενεργό υπηρεσία. Και επειδή οι Ρώσοι έχασαν στη συνέχεια τουλάχιστον τρία T-72B3 τον Ιούλιο σε μια καταστροφική επίθεση έξω από το Bohorodychne, που βρίσκεται στο Ντονμπάς.\n\nΟ ουκρανικός στρατός στις 11 Σεπτεμβρίου απελευθέρωσε το Bohorodychne -τότε μια πόλη φάντασμα που κατοικείται κυρίως από τα πτώματα δολοφονημένων Ουκρανών- στο πλαίσιο της σαρωτικής αντεπίθεσής του που ξεκίνησε στα τέλη Αυγούστου. Εκεί βρήκε δύο σκουριασμένα \"κουφάρια\" του συγκεκριμένου τεθωρακισμένου, καθώς και ένα άρμα για επιδείξεις που είχαν εγκαταλείψει οι Ρώσοι, αλλά παρέμενε λειτουργικό. Η μέχρι στιγμής πολεμική πορεία του άρματος ήταν πολύ λιγότερο επιτυχημένη από ό,τι ήταν η καριέρα του στην επίδειξη.\n\n#Ukraine: Engineering and artillery forces of the Ukrainian army stopped a Russian tank attack in the East recently - at least two T-80/T-72 series tanks were destroyed with four more damaged and abandoned. pic.twitter.com/iv9rhbDM2J — 🇺🇦 Ukraine Weapons Tracker (@UAWeapons) July 8, 2022\n\nΔεν είναι δίκαιο να κατηγορούμε αποκλειστικά το άρμα, φυσικά. Η ρωσική επίθεση έξω από το Bohorodychne πριν από δύο μήνες ήταν ιδιαίτερα αδέξια. Τουλάχιστον πέντε ρωσικά άρματα μάχης στοιβάχτηκαν σε ένα μικρό ξέφωτο που οι Ουκρανοί μετέτρεψαν σε κουτί θανάτου. Ένα προς ένα, νάρκες ή πυροβολικό, αχρήστευσαν κάθε άρμα.\n\nΗ εμφάνιση στην Ουκρανία όλο και πιο περίεργων ρωσικών οχημάτων είναι σύμπτωμα των απότομων απωλειών που έχουν υποστεί οι Ρώσοι. Δεν είναι τυχαίο ότι τα ουκρανικά στρατεύματα που απελευθέρωσαν το Bohorodychne βρήκαν επίσης τα συντρίμμια ενός πολύ σπάνιου οχήματος μάχης, του BMP-2M.\n\nΤο Κρεμλίνο προσπαθεί να αναπληρώσει τις απώλειες σε ανθρώπινο δυναμικό στην Ουκρανία επιστρατεύοντας 300.000 άνδρες, κυρίως από απομακρυσμένες περιοχές. Και αναπληρώνει τις απώλειες σε εξοπλισμό εν μέρει με το να χρησιμοποιεί κάθε περίεργο όπλο που μπορεί να βρει σε αποθήκες, σε τεχνικές σχολές ή -ναι- σε ένα βίαθλο αρμάτων μάχης.",
    "Η Ρωσία τελικά κέρδισε στην Ουκρανία, ενσωματώνει 30/9 Luhansk, Donetsk, Zaporizhia, Kherson και διευρύνει τα σύνορα": "Στις 30 Σεπτεμβρίου 2022 η αναγνώριση ένταξης των Ουκρανικών εδαφών στην Ρωσία\n\nΗ Ρωσία κέρδισε στην Ουκρανία…\n\nΌσοι παρακολουθούν τις στρατιωτικές εξελίξεις στην Ουκρανία και την ειδική στρατιωτική επιχείρηση που ξεκίνησε τον Φεβρουάριο του 2022 θα σκεφθούν… πως κέρδισε η Ρωσία αφού ούτε το Κίεβο την πρωτεύουσα της Ουκρανίας κατέλαβε ενώ και τα εδάφη που είχε κατακτήσει όπως Kharkiv και Izyum τα έχασε πρόσφατα…\n\nΌμως ο βασικός στόχος της ειδικής στρατιωτικής επιχείρησης… ήταν να απελευθερωθούν τα εδάφη με ρωσώφωνους και τα εδάφη αυτά είναι Luhansk, Donetsk, Zaporizhia, Kherson στα οποία έως τις 27 Σεπτεμβρίου διεξάγονται δημοψηφίσματα.\n\n\n\nΕφόσον οι ρωσώφωνοι ψηφίζουν υπέρ της ένταξης στην Ρωσία των περιοχών Luhansk, Donetsk, Zaporizhia, Kherson, τα εδάφη αυτά θα θεωρηθούν ρωσικά, οπότε τόσο ο Ουκρανικός στρατός, όσο και το ΝΑΤΟ θα αντιμετωπίσουν την Ρωσία και το στρατιωτικό της δόγμα....\n\nΤα εδάφη αυτά έχουν χαθεί για τους Ουκρανούς ενώ η προσπάθεια του ΝΑΤΟ επίσης απέτυχε...\n\nΤο ΝΑΤΟ, οι ΗΠΑ, η Δύση θα οπλίσουν περαιτέρω τους Ουκρανούς ώστε να επιτεθούν σε ρωσικό έδαφος;\n\nΟι απειλές των ρώσων ότι θα χρησιμοποιήσουν όλα τα διαθέσιμα μέσα δηλαδή και συμβατικά πυρηνικά όπλα είναι μπλόφα ή νέα τρομακτική πραγματικότητα;\n\n\n\nΒέβαια, με στρατιωτικούς όρους η Ρωσία πολεμάει στην Ουκρανία έχοντας να αντιμετωπίσει οπλικά συστήματα από όλη την Δύση και παρ΄ όλα αυτά έχει καταφέρει να επιτύχει τους βασικούς στόχους αν και όχι στον απόλυτο βαθμό, είχε απώλειες σε στρατιώτες και οπλικά συστήματα και πλέον βρίσκεται σε θέση άμυνας αφού η ρωσική προέλαση έχει σταματήσει.\n\nΤαυτόχρονα όμως και η Ουκρανική προέλαση έχει σταματήσει αν και οι Ουκρανικές δυνάμεις έχουν περάσει σε θέσεις επίθεσης…\n\nΟι συνολικές απώλειες των Ουκρανών...\n\nΣυνολικά, 298 αεροπλάνα και 155 ελικόπτερα, 2.054 μη επανδρωμένα εναέρια οχήματα, 376 πυραυλικά συστήματα αεράμυνας, 5.077 άρματα μάχης και άλλα τεθωρακισμένα οχήματα μάχης, 844 οχήματα μάχης εξοπλισμένα με MRLS, 3.410 πυροβόλα καθώς και 4 στρατιωτικά πυροβόλα και όλμους ουκρανών έχουν καταστρέψει οι ρωσικές δυνάμεις.\n\nΕκτιμάται ότι 50.000 ουκρανοί έχουν σκοτωθεί στον πόλεμο που διεξάγεται…\n\nΤα δημοψηφίσματα είναι έγκυρα…\n\nΌλη η Δύση, ακόμη και η Σερβία που υποστηρίζει την Ρωσία έχει αναφέρει ότι δεν θα αναγνωρίσει τα δημοψηφίσματα…\n\nΤα δημοψηφίσματα όμως είναι αποτέλεσμα συμμετοχής των πολιτών σε ένα ρεύμα αυτοδιάθεσης που επιδιώκουν οι ρωσώφωνοι από το 2014 στην Ανατολική και Νότια Ουκρανία.\n\nΌταν οι πολίτες σε ποσοστό έως και 90% τάσσονται υπέρ της αυτοδιάθεσης και προσάρτησης στην Ρωσία, όταν οι πολίτες τάσσονται υπέρ της ενσωμάτωσης της Ρωσίας… ποιος μπορεί να παραγνωρίσει αυτή την νέα πραγματικότητα;\n\nΜε βάση την χάρτα των ενωμένων εθνών, τα σύνορα ενός κράτους δεν μπορούν να αλλάξουν βίαια, όμως στην περίπτωση της Ανατολικής Ουκρανίας, τα κοινωνικά και ιστορικά δεδομένα δεν μπορούν να παραβλεφθούν.\n\nΤο δημοψήφισμα για την ένταξη στη Ρωσία του Luhansk (LPR) αναγνωρίστηκε ως έγκυρο, καθώς η προσέλευση των ψηφοφόρων ξεπέρασε το 76,09% ενώ στο Donetsk ξεπέρασε το 73% έως τις 25 Σεπτεμβρίου 2022...\n\nΓια να είναι έγκυρο ένα δημοψήφισμα θα πρέπει να ξεπεράσει η συμμετοχή το 50%.\n\nΥπάρχουν 1.360.768 επιλέξιμοι ψηφοφόροι στο Luhansk της Ανατολικής Ουκρανίας.\n\nΣυνολικά το 93% όσων ψήφισαν την πρώτη ημέρα του δημοψηφίσματος για την ένταξη της Περιφέρειας Zaporozhye ή Zaporizhia στη Ρωσική Ομοσπονδία υποστήριξαν την ένταξη στη Ρωσία.\n\nΜε βάση έρευνα του Κριμαϊκού Ινστιτούτου Πολιτικής και Κοινωνιολογικής Έρευνας, το 93% υποστήριξε την ένταξη της Περιφέρειας Zaporozhye στη Ρωσική Ομοσπονδία, ενώ το 7% υποστήριξε την διατήρηση των εδαφών στην Ουκρανία.\n\nΗ συμμετοχή στο δημοψήφισμα στην Zaporozhye ή Zaporizhia ξεπέρασε το 51% έως τις 25 Σεπτεμβρίου 2022.\n\nΤα δημοψηφίσματα είναι νόμιμα, η αυτοδιάθεση των πληθυσμών είναι δημοκρατική διαδικασία\n\nΣτο Donbass και στα νότια οι ρωσώφωνοι βρίσκονταν υπό καθεστώς μόνιμης τρομοκρατίας από το 2014.\n\nΔεν είναι τυχαίο ότι 14.300 ρωσώφωνοι έχουν σκοτωθεί από τους Ουκρανούς από το 2014 στις περιοχές του Donbass και στα νότια.\n\nΟι ρωσώφωνοι δεν μπορούσαν να ενσωματωθούν στην Ουκρανία… δεχόντουσαν συνεχή τρομοκρατία από το διεφθαρμένο καθεστώς Zelensky και παραστρατιωτικών οργανώσεων που διοικούν περιοχές…\n\nΤα τάγματα Azov π.χ. είναι ναζιστικές οργανώσεις αλλά στην Ευρώπη ο ναζισμός είναι κατακριτέος… όχι στην Ουκρανία μάχεται με τους «καλούς Ουκρανούς»\n\nΤα δημοψηφίσματα σε Donetsk, Luhansk, Kherson και Zaporizhia είναι νόμιμα αφού έως και το 90% και πλέον των κατοίκων θα ζητήσουν να προσαρτηθούν στην ρωσική ομοσπονδία.\n\nΟι ρώσοι ρητώς έχουν δηλώσει ότι όσα εδάφη ζητήσουν μέσω δημοψηφίσματος να ενταχθούν στην Ρωσία, θα αποτελούν ρωσικό έδαφος και θα αμυνθούν με όλα τα μέσα ακόμη και με συμβατικά πυρηνικά όπλα.\n\nΟι Ουκρανοί, το ΝΑΤΟ και η Δύση των ανδρείκελων τύπου Ursula Von De Leyen και Borrell της Ευρωπαϊκής Επιτροπής και της εξωτερικής πολιτικής αλλά και των πολιτικών – μαριονετών δεν μπορούν να κατανοήσουν ότι η Ρωσία… έχει κερδίσει συν τοις άλλοις γιατί οι κυρώσεις κατά της Ρωσίας…έχουν στραφεί κατά της κοινωνίας της Δύσης, κατά των ευρωπαίων πολιτών…\n\nΣτις 30 Σεπτεμβρίου 2022 η αναγνώριση ένταξης των Ουκρανικών εδαφών στην Ρωσία\n\nΗ ένταξη στην Ρωσία των περιοχών της Ουκρανίας, Luhansk, Donetsk, Zaporizhia, Kherson θα μπορούσε να πραγματοποιηθεί στις 30 Σεπτεμβρίου 2022.\n\nΓιατί η Ρωσία κέρδισε στην Ουκρανία;\n\nΗ Ρωσία κατέχει 122.000 τετραγωνικά χιλιόμετρα εδάφους της Ουκρανίας από την περιοχή του Donbass με τις περιοχές του Donetsk και Luhansk έως την Zaporizhia ή Zaporizhye και στα νότια την Kherson και την Κριμαία από την εποχή του 2014.\n\nΗ Ρωσία έχασε 8.000 τετραγωνικά χιλιόμετρα εδάφους στην Ουκρανία στην περιοχή Kharkiv και Izyum.\n\nΑναλύοντας τα δεδομένα, οι ρωσικές δυνάμεις ηττήθηκαν στο Kharkiv επειδή είχαν αποδυναμωθεί, είχαν αποχωρήσει σχεδόν το 65% των ρωσικών στρατευμάτων και οι δυνάμεις που είχαν απομείνει ήταν για κάθε ένα ρώσο στρατιώτη αναλογούσαν 3 ουκρανοί στρατιώτες και ξένοι μισθοφόροι.\n\nΣτο Kharkiv π.χ. οι ρωσικές δυνάμεις είχαν κολλήσει εδώ και μήνες, δεν υπήρχε καμία επιβεβαιωμένη εδαφική πρόοδος… οι ρωσικές δυνάμεις είχαν οριοθετήσει την στρατηγική τους.\n\nΚατέλαβαν το Luhansk πλήρως, είχαν καταλάβει το μεγαλύτερο μέρος του Donetsk στο Donbass, κατέλαβαν το 70% της Zaporizhia και το 60% της Kherson στα νότια.\n\nΠ.χ. με βάση την στρατιωτική στρατηγική των ρωσικών δυνάμεων στην Kherson ο ρωσικός στρατός εδώ και μήνες έχει οριοθετήσει τα εδάφη που έχει καταλάβει και κρατάει άμυνα… στις ουκρανικές αντεπιθέσεις…\n\nΗ Ουκρανική αντεπίθεση… μετά το Kharkiv απέτυχε….\n\nΕξαιρώντας το Kharkiv όπου οι ρωσικές δυνάμεις είχαν πλήρως αποδυναμωθεί… οι Ουκρανοί επιχείρησαν προέλαση προς το Donbass και μεγάλη επίθεση στην Kherson στα νότια.\n\nΚαι οι δύο προσπάθειες απέτυχαν… πλήρως όταν συνάντησαν τις ρωσικές και τσετσενικές δυνάμεις…\n\nΜάλιστα οι απώλειες που έχουν υποστεί οι Ουκρανοί από τις προσπάθειες προέλασης… φθάνουν τις 7.500 νεκρούς και 11.400 τραυματίες.\n\nΟι ουκρανικές δυνάμεις έχουν υποστεί πολύ μεγάλα πλήγματα…\n\nΟι απώλειες των ρωσικών δυνάμεων είναι περίπου 70% λιγότερες πλην μιας ημέρας… όπου όντως οι ρωσικές δυνάμεις έχασαν πάνω από 260 στρατιώτες κυρίως λόγω πυραυλικών επιθέσεων από τους Ουκρανούς…\n\nΟι κυρώσεις κατά της Ρωσίας... απέτυχαν…\n\nΟι κυρώσεις απέτυχαν να πλήξουν την Ρωσική οικονομία…\n\nΗ Ευρώπη καταρρέει οικονομικά, περνάει σε ύφεση, η ενεργειακή κρίση έχει πλήξει καίρια την μεσαία αστική τάξη… αλλά στην Ευρώπη μιλάνε για τους Ουκρανούς…\n\nΌχι η Ευρώπη δεν υπερασπίζεται τους Ουκρανούς θέλει να εκδικηθεί ματαιόδοξα τους Ρώσους που τους παίζουν με το φυσικό αέριο και πετρέλαιο.\n\nΟι κυρώσεις απέτυχαν αφού οι ζυμώσεις στις κοινωνίες είναι συγκλονιστικές.\n\nΔείτε τι έγινε στην Σουηδία, τι θα συμβεί στην Ιταλία και το κύμα αλλαγών συνεχίζεται… οι κυβερνήσεις υπέρ των κυρώσεων θα τιμωρηθούν από τις κοινωνίες τους…\n\nΗ φθορά στην Δύση είναι μη αναστρέψιμη.\n\nΟι μαριονέτες ευρωπαίοι πολιτικοί δεν κατανόησαν ότι έγιναν θύματα στην πολιτική των ΗΠΑ στην Ευρώπη που προωθεί το υγροποιημένο φυσικό αέριο και θέλει να αποδυναμώσει την Ρωσία…\n\nΤο γεροντάκι που κυβερνάει τις ΗΠΑ ο Biden είναι μια τελειωμένη υπόθεση…\n\n\n\n\n\n\n\n\n\n\n\nwww.bankingnews.gr",
    "«Η Ουκρανία δεν θα συγχωρέσει ποτέ τη Ρωσία», δηλώνει ο Ρώσος νομπελίστας Μουράτοφ": "Κλείσιμο\n\nγια την επαίσχυντη σύγκρουση που γύρισε την ανάπτυξη της Ρωσίας πενήντα χρόνια πίσω στην εποχή της Σοβιετικής Ένωσης πριν τη διακυβέρνηση του Μιχαήλ Γκορμπατσόφ, δήλωσε ο δημοσιογράφος Ντμίτρι Μουράτοφ που έχει τιμηθεί με το βραβείο Νόμπελ Ειρήνης.έχει μετατρέψει κάποιες ουκρανικές πόλεις σε άγονη γη και έχει προκαλέσει τη μεγαλύτερη αντιπαράθεση της Μόσχας με τη Δύση από την εποχή της κρίσης των πυραύλων της Κούβας το 1962.Ο Μουράτοφ, που υπήρξε επί χρόνια διευθυντής της εφημερίδας Novaya Gazeta, ενός από τα τελευταία ανεξάρτητα μέσα ενημέρωσης στη Ρωσία, δήλωσε ότι«Η Ουκρανία δεν θα συγχωρήσει ποτέ τη Ρωσία», δήλωσε ο Μουράτοφ, ο οποίος υπήρξε συνιδρυτής της εφημερίδας Novaya Gazeta το 1993 με χρήματα από το Νόμπελ Ειρήνης του Γκορμπατσόφ, σε συνέντευξη στο γραφείο του, το οποίο είναι διακοσμημένο με μπαστούνια του χόκεϊ επί πάγου και δεκάδες πρωτοσέλιδα της εφημερίδας.Ο Μουράτοφ δήλωσε ότιμαζί με τον όλεθρο της μάχης για τη Μαριούπολη στη νότια Ουκρανία και τους ισχυρισμούς για εγκλήματα πολέμου εναντίον Ρώσων στρατιωτών στο Ίρπιν και την Μπούτσα.«Πολλοί θέλετε να συγχωρήσατε τα πάντα, αλλά κάνετε ένα κλικ στη μηχανή αναζήτησης στις ονομασίες: Μαριούπολη, Ιρπίν ή Μπούτσα. Και δεν μπορείς να συγχωρέσεις τίποτα πια», δήλωσε ο Μουράτοφ, προσθέτοντας ότι «κάθε βήμα αυτού του πολέμου, κάθε έγκλημα και κάθε πυροβολισμός, κάθε σκισμένο όσχεο θα μείνει τώρα για πάντα».Η Ουκρανία έχει κατηγορήσει την Ρωσία για εγκλήματα πολέμου. Η Ρωσία λέει ότι οι κατηγορίες αυτές συνιστούν ψέμα. Η ρωσική κυβέρνηση δεν ανταποκρίθηκε στο αίτημα να σχολιάσει τις δηλώσεις του Μουράτοφ.λέει ότιΟ Πούτιν χαρακτηρίζει την επιχείρηση στην Ουκρανία ως μια προσπάθεια να αποτρέψει μια δυτική συνωμοσία που αποσκοπεί να διαλύσει τη Ρωσία. Η Ουκρανία λέει ότι πολεμάει μια παράνομη κατοχή και δεν θα υποχωρήσει ποτέ.Ο πόλεμος, είπε ο Μουράτοφ, είναι μια «τεράστια εθνική ντροπή» που εξαφάνιζει όχι μόνο μισό αιώνα ανάπτυξης, αλλά και την ελπίδα, την αγάπη και την εμπιστοσύνη στο μέλλον μεταξύ των Ρώσων.Ο πόλεμος είχε καταστρέψει το κύρος της χώρας του Γκορμπατσόφ, του Ρώσου πυρηνικού φυσικού και αγωνιστή για τα ανθρώπινα δικαιώματα Αντρέι Σαχάρωφ και του σοβιετικού κοσμοναύτη Γιούρι Γκαγκάριν, είπε ο Μουράτοφ.«Μας γύρισαν πίσω στην ανάπτυξή μας κατά τουλάχιστον μισό αιώνα στην προ Γκορμπατσόφ εποχή» , δήλωσε ο Μουράτοφ.",
    "Σολτς στον ΟΗΕ: Ο Πούτιν πρέπει να αναγνωρίσει ότι η Ρωσία δεν μπορεί να επικρατήσει στον πόλεμο στην Ουκρανία": "«Γι’ αυτό δεν θα αποδεχθούμε οποιαδήποτε ειρήνη που θα υπαγορευτεί από τη Ρωσία και γι’ αυτό η Ουκρανία πρέπει να μπορέσει να αποκρούσει την επίθεση της Ρωσίας», είπε ο κ. Σολτς στην ομιλία του στη Γενική Συνέλευση του ΟΗΕ.\n\nΟ ρώσος πρόεδρος Βλαντίμιρ Πούτιν θα εγκαταλείψει τις «αυτοκρατορικές φιλοδοξίες» του, που εγείρουν κίνδυνο καταστροφής της Ουκρανίας και της Ρωσίας, εάν αναγνωρίσει πως δεν μπορεί να κερδίσει τον πόλεμο που εξαπέλυσε την 24η Φεβρουαρίου, έκρινε ο καγκελάριος της Γερμανίας Όλαφ Σολτς.\n\n«Γι’ αυτό δεν θα αποδεχθούμε οποιαδήποτε ειρήνη που θα υπαγορευτεί από τη Ρωσία και γι’ αυτό η Ουκρανία πρέπει να μπορέσει να αποκρούσει την επίθεση της Ρωσίας», είπε ο κ. Σολτς στην ομιλία του στη Γενική Συνέλευση του ΟΗΕ.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "«Πεθαίνοντας για τον Πούτιν»: Τι γράφει ο γερμανικός Τύπος για την επιστράτευση στη Ρωσία": "«Η Σοβιετική ένωση είχε πετύχει την συνοχή της με τον φόβο, τώρα ο φόβος υποτίθεται ότι θα λειτουργήσει και πάλι ως αποτρεπτικός παράγοντας», σχολιάζει η Handesblatt.\n\nΤο χθεσινό διάταγμα του Ρώσου προέδρου Βλαντιμίρ Πόυτιν για μερική επιστράτευση σχολιάζει ο γερμανικός τύπος.\n\nΣτη Süddeutsche Zeitung διαβάζουμε: «Σχεδόν επί επτά μήνες το Κρεμλίνο και οι οπαδοί του προσπαθούσαν να τετραγωνίσουν τον κύκλο. Ενώ τα 'τάγματα της προπαγάνδας' στην κρατική τηλεόραση προετοίμαζαν τους τηλεθεατές τους επί εβδομάδες για τον θανάσιμο κίνδυνο από την Δύση, η κυβέρνηση έκανε τα πάντα ώστε να διασφαλίσει ότι η άνετη ζωή των κατοίκων της Μόσχας και της Αγίας Πετρούπολης κατά την διάρκεια του πολέμου και των κυρώσεων δεν θα επηρεαστεί πολύ. Αυτό δεν είναι πλέον δυνατό. Ο πόλεμος έχει φτάσει στη Ρωσία».\n\nΗ εφημερίδα Frankfurter Rundschau αναφέρει πως ο καγκελάριος Όλαφ Σόλτς έχει απόλυτο δίκιο όταν λέει πως πρόκειται για μια «πράξη απελπισίας του Πoύτιν. Όπως αναφέρει: «Επειδή αυτή τη στιγμή δεν υπάρχουν στρατιωτικές επιτυχίες, οι κατεχόμενες ουκρανικές περιοχές θα γίνουν ρωσικές μετά από εικονικά δημοψηφίσματα. Εάν στην συνέχεια το Κίεβο προσπαθήσει να τις ανακαταλάβει, ο Πούτιν θεωρεί ότι νομιμοποιείται να χρησιμοποιήσει πυρηνικά όπλα. Αυτό το κατέστησε σαφές στην ομιλία του και τόνισε: 'Δεν είναι μπλόφα'. Ο κίνδυνος είναι υπαρκτός. Αλλά δεν πρέπει να μας παραλύσει».\n\nΤις απειλές του Ρώσου Προέδρου για χρήση πυρηνικών όπλων σχολιάζει η εφημερίδα Handesblatt: «Ο Πούτιν θέλει να επιβάλει την νίκη με απειλές, πάνω από όλα με την απειλή πυρηνικού πολέμου. Γι αυτό θέλει να τρέψει τους Ουκρανούς σε φυγή και να αποθαρρύνει τη Δύση να συνεχίσει να προμηθεύει με όπλα την Ουκρανία. Η Σοβιετική ένωση είχε πετύχει την συνοχή της με τον φόβο, τώρα ο φόβος υποτίθεται ότι θα λειτουργήσει και πάλι ως αποτρεπτικός παράγοντας».\n\nΜια ιδιαίτερη πτυχή που αφορά τις σχέσεις Ρωσίας – Κίνας επισημαίνει ο συντάκτης της εφημερίδας Frankfurter Allgemeine Zeitung (π): «Οι δυτικές αντιδράσεις μετά την ανακοίνωση της μερικής επιστράτευσης δεν μπορεί να έχουν ξαφνιάσει τον Πούτιν. Αλλά η ρητορική αποστασιοποίηση του Πεκίνου είναι μάλλον επώδυνη για εκείνον. Το ότι ο εκπρόσωπος του κινεζικού υπουργείου Εξωτερικών ζητά όχι μόνο ανακωχή αλλά και μια γρήγορη λύση, η οποία θα λαμβάνει υπόψιν τις νόμιμες ανησυχίες για την ασφάλεια όλων των πλευρών, δείχνει πως η Κίνα χάνει την υπομονή της με τον Πούτιν».\n\nΠηγή: DW / Ιωσηφίνα Τσαγκαλίδου\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Ρωσία: Προειδοποιεί την Ε.Ε. με αντίποινα για τους περιορισμούς στις βίζες": "Ρωσία: Προειδοποιεί την Ε.Ε. με αντίποινα για τους περιορισμούς στις βίζες\n\nΗ Ρωσία ανακοίνωσε σήμερα ότι θα προβεί σε αντίποινα κατά της Ευρωπαϊκής Ένωσης σχετικά με τους περιορισμούς που έχει αποφασίσει να επιβάλει στις βίζες για τους Ρώσους πολίτες, αλλά δεν θα απομονωθεί από την Ε.Ε..\n\n«Τα δικά μας συμφέροντα, τα συμφέροντα των δικών μας ανθρώπων, θα ληφθούν πρωτίστως υπ’ όψιν όταν θα καθορίσουμε τα μέτρα αντιποίνων», δήλωσε στους δημοσιογράφους η εκπρόσωπος του ρωσικού υπουργείου Εξωτερικών Μαρία Ζαχάροβα. «Η απάντηση της Ρωσικής Ομοσπονδίας δεν θα είναι η απομόνωση της από την Ε.Ε.».\n\nΟι υπουργοί Εξωτερικών της Ε.Ε. συμφώνησαν την περασμένη εβδομάδα ως προς τα μέτρα που θα κάνουν πιο δύσκολη και πιο κοστοβόρα για τους Ρώσους πολίτες την είσοδο τους στην Ε.Ε.. Το Κρεμλίνο χαρακτήρισε τους περιορισμούς αυτούς «γελοίους».\n\nΗ Λιθουανία, η Λετονία, η Εσθονία και η Πολωνία ανακοίνωσαν σήμερα ότι θα περιορίσουν την είσοδο Ρώσων πολιτών στην επικράτεια τους.\n\nΠηγή: ΑΠΕ – ΜΠΕ, Reuters\n\n⇒ Ειδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr"
}