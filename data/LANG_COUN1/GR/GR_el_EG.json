{
    "Αίγυπτος: Στο σφυρί κρατικές εταιρείες και μετοχικά μερίδια για τη συγκέντρωση κονδυλίων": "Στην πώληση των… ασημικών της προχωρά η Αίγυπτος προκειμένου να συγκεντρώσει κονδύλια για τη στήριξη της οικονομίας της που τρικλίζει έντονα υπό το βάρος των συνεπειών του πολέμου, της ενεργειακής και επισιτιστικής κρίσης.\n\nΣυγκεκριμένα, η κυβέρνηση θα δρομολογήσει την πώληση μετοχικών μεριδίων σε μεγάλες κρατικές επιχειρήσεις μέχρι τα μέσα της επόμενης χρονιάς, με στόχο να συγκεντρώσει έως και 6 δισ. δολάρια.\n\nΔιαβάστε επίσης: Ενίσχυση της συνεργασίας ΕΕ-Αιγύπτου για ενέργεια και πράσινη μετάβαση\n\nΤη διαδικασία θα αναλάβει να «τρέξει» το εθνικό fund πλούτου της χώρας, αν και για την ώρα δεν έχει αποσαφηνιστεί ποιες εταιρείες θα βγουν στο… σφυρί.\n\nΚάλεσμα σε ξένους επενδυτές\n\nΤην ίδια ώρα το Κάιρο θα ανεβάσει στροφές για την προσέλκυση νέων ξένων επενδυτών, παράλληλα με τις συνομιλίες που διεξάγει για τη διασφάλιση ενός νέου δανείου από το Διεθνές Νομισματικό Ταμείο.\n\nΣτο πλαίσιο μιας συμφωνίας με το ΔΝΤ εκτιμάται πως θα συμφωνηθεί η δρομολόγηση διαρθρωτικών μεταρρυθμίσεων με στόχο τη μείωση του ρόλου του κράτους.\n\nΉδη μεγάλα αραβικά fund έχουν σπεύσει να προχωρήσουν σε τοποθετήσεις στην αιγυπτιακή γορά. Υπολογίζεται πως το Abu Dhabi wealth fund, όπως και μια μονάδα του Public Investment Fund της Σαουδικής Αραβίας έχουν επενδύσει περίπου 3 δισ. δολάρια στην Αίγυπτο αποκτώντας μερίδια σε σημαντικές εταιρείες της χώρας.\n\nΔημοσίευμα του Bloomberg κάνει λόγο για την διοργάνωση roadshow σε Ευρώπη και Ασία στα τέλη Οκτωβρίου, για την προβολή των επενδυτικών ευκαιριών που προσφέρει η χώρα.",
    "Η Αίγυπτος θα ξεκινήσει αεροπορική επιτήρηση των συνόρων με τη Λιβύη": "Η Αίγυπτος επιδιώκει να δημιουργήσει στα δυτικά της σύνορα μια εναέρια ζώνη ασφαλείας τουλάχιστον 15 χιλιομέτρων εντός της Λιβύης για να αποτρέψει τη ροή όπλων και να σταματήσει το λαθρεμπόριο εντός του αιγυπτιακού εδάφους, σύμφωνα με το Arabi21.\n\nΟ στρατιωτικός εμπειρογνώμονας Αντέλ Αμπντέλ Κάφι είπε στον ιστότοπο ότι η νεκρή ζώνη θα κυμαίνεται από 15 έως 20 χιλιόμετρα και εφαρμόζεται μονομερώς χωρίς συντονισμό με τις δυνάμεις του στρατηγού Χαλίφα Χάφταρ, οι δυνάμεις του οποίου ελέγχουν επί του παρόντος τα σύνορα στη Λιβύη.\n\nΟ Αμπντέλ Κάφι είπε ότι η ουδέτερη ζώνη θα διατηρηθεί μέσω συνεχούς αεροπορικής επιτήρησης, έτσι ώστε όποιος εισέρχεται στην περιοχή να μπορεί ενδεχομένως να στοχοποιηθεί από μαχητικά ή ελικόπτερα.\n\nΤα τηλεοπτικά κανάλια και οι ιστότοποι της Λιβύης ισχυρίστηκαν αυτή την εβδομάδα ότι η αιγυπτιακή αεροπορία πραγματοποίησε την Τετάρτη αεροπορικές επιδρομές επτά χιλιόμετρα εντός του λιβυκού εδάφους, με στόχο έξι στρατιωτικά οχήματα και αφήνοντας τέσσερα μέλη της συνοριακής φρουράς του Χάφταρ νεκρά.\n\nΠέτρος Κράνιας\n\nΔιαβάστε ακόμα:\n\n* Ο Χάφταρ αλλάζει δικηγόρους για να ανατρέψει την καταδικαστική απόφαση των ΗΠΑ\n\n* Χάφταρ: Οι Λίβυοι να ετοιμαστούν \"για ολοκληρωτική μάχη κατά της διαφθοράς και του πολιτικού παραλογισμού\"\n\n* Υπ. Πετρελαίου Λιβύης: Το 40% πιθανών νέων κοιτασμάτων πετρελαίου είναι σε περιοχές του τουρκο-λιβυκού μνημονίου\n\n* \"Χρυσές δουλειές\" ο γαμπρός του Ερντογάν: Η Τουρκία πουλάει drone Bayraktar και στα ΗΑΕ",
    "Η Αίγυπτος θα υποβάλει αίτηση για τη διοργάνωση των Ολυμπιακών Αγώνων του 2036": "Η Αίγυπτος θα υποβάλει αίτηση για τη διοργάνωση των Θερινών Ολυμπιακών Αγώνων το 2036, δήλωσε ο Αιγύπτιος υπουργός Νεολαίας και Αθλητισμού το Σάββατο, μια προσπάθεια που αν πετύχει θα την κάνει το πρώτο αραβικό ή αφρικανικό έθνος που θα φιλοξενήσει τους Ολυμπιακούς Αγώνες.\n\nΟ Πρόεδρος της Αιγύπτου Αμπντέλ Φατάχ Αλ Σίσι έδωσε το πράσινο φως για την υποβολή αίτησης, πρόσθεσε ο υπουργός Ασράφ Σόμπχι κατά τη διάρκεια δεξίωσης προς τον πρόεδρο της Διεθνούς Ολυμπιακής Επιτροπής Τόμας Μπαχ στο Κάιρο, αναφέρει το Reuters.\n\nΗ ανακοίνωση, που εκδόθηκε από το αιγυπτιακό υπουργικό συμβούλιο, ανέφερε ότι ο Μπαχ είπε ότι η αθλητική υποδομή της Αιγύπτου ήταν σε θέση να φιλοξενήσει τη διοργάνωση.\n\nΟι θερινοί Ολυμπιακοί Αγώνες θα διεξαχθούν στο Παρίσι το 2024, ακολουθούμενοι από το Λος Άντζελες το 2028 και το Μπρίσμπεϊν της Αυστραλίας το 2032.\n\nΗ διαδικασία υποβολής αιτήσεων για τη διοργάνωση των Ολυμπιακών Αγώνων του 2036 δεν έχει ακόμη ξεκινήσει, ενώ υπάρχουν αναφορές για ενδιαφέρον από χώρες όπως η Γερμανία, το Μεξικό, η Τουρκία, η Ρωσία, η Ινδία και το Κατάρ.\n\nmoneyreview.gr\n\nΑκολουθήστε το Money Review στο Google News",
    "Αίγυπτος: Επτά νεκροί σε σύγκρουση μικρού λεωφορείου με φορτηγό": "Ο οδηγός του λεωφορείου έκανε ριψοκίνδυνο ελιγμό για να κάνει αναστροφή, με αποτέλεσμα να προκληθεί η σύγκρουση με το φορτηγό. Στο λεωφορείο επέβαιναν 14 άνθρωποι, σύμφωνα με νοσοκομειακή πηγή.\n\nΤουλάχιστον επτά άνθρωποι έχασαν τη ζωή τους και άλλοι επτά τραυματίστηκαν όταν ένα μικρό λεωφορείο συγκρούστηκε με φορτηγό, χθες Παρασκευή, στην περιοχή της Μπεχέιρα, στο βόρειο τμήμα της Αιγύπτου.\n\nΟ οδηγός του λεωφορείου έκανε ριψοκίνδυνο ελιγμό για να κάνει αναστροφή, με αποτέλεσμα να προκληθεί η σύγκρουση με το φορτηγό. Στο λεωφορείο επέβαιναν 14 άνθρωποι, σύμφωνα με νοσοκομειακή πηγή.\n\nΤα τροχαία δυστυχήματα είναι συχνά στην Αίγυπτο, όπου χιλιάδες ζωές χάνονται κάθε χρόνο στην άσφαλτο. Στις περισσότερες περιπτώσεις αποδίδονται στην υπερβολική ταχύτητα, στην κακή συντήρηση του οδικού δικτύου και στην πλημμελή εφαρμογή της νομοθεσίας για τους παραβάτες του κώδικα οδικής κυκλοφορίας.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Αίγυπτος: Οργή για το κλείσιμο του μεγαλύτερου εργοστασίου οπτάνθρακα της χώρας ενόψει της συνόδου κορυφής του ΟΗΕ για το κλίμα": "Παρά το γεγονός ότι επικαλέστηκε περιβαλλοντικές ανησυχίες, η κυβέρνηση κατηγορήθηκε για υπονόμευση των εθνικών επιχειρήσεων προς όφελος του ιδιωτικού τομέα.\n\nThe Press Project\n\n\n\n\n\nΤο κλείσιμο του εργοστασίου οπτάνθρακα El Nasr νωρίτερα αυτή την εβδομάδα έρχεται καθώς η Αίγυπτος προετοιμάζεται να φιλοξενήσει παγκόσμιους ηγέτες, αξιωματούχους των Ηνωμένων Εθνών και εκατοντάδες περιβαλλοντολόγους, στελέχη επιχειρήσεων και ακτιβιστές για το κλίμα στη Διάσκεψη του ΟΗΕ για την Κλιματική Αλλαγή (COP27) τον Νοέμβριο.\n\nΩστόσο, το κλείσιμο του εργοστασίου, το τελευταίο σε μια σειρά κλεισίματος κρατικών εργοστασίων, έχει ξεσηκώσει κύμα οργής, με τους επικριτές να υποστηρίζουν ότι η κυβέρνηση, στην οποία ανήκει το εργοστάσιο, κλείνει βασικές επιχειρήσεις που χρειάζεται η οικονομία, όπως μεταδίδει το Middle East Eye.\n\nΗ κυβέρνηση έχει επίσης κατηγορηθεί για υπονόμευση των εθνικών επιχειρήσεων προς όφελος του ιδιωτικού τομέα.\n\nΤο εργοστάσιο οπτάνθρακα El Nasr ιδρύθηκε το 1960, μαζί με δεκάδες άλλα, από τον Νάσερ, ο οποίος ήθελε να μετατρέψει την Αίγυπτο σε μεγάλη βιομηχανική και γεωργική δύναμη.\n\nΗ επιχείρηση ιδρύθηκε κυρίως για την παραγωγή του οπτάνθρακα που απαιτείται για τη λειτουργία του εργοστασίου σιδήρου και χάλυβα, ενός άλλου σημαντικού κόμβου βιομηχανικής παραγωγής στη βιομηχανική περιοχή Helwan στο νότιο Κάιρο.\n\nΤο εργοστάσιο οπτάνθρακα είχε περισσότερους από 1.000 εργάτες, οι οποίοι ήταν εξειδικευμένοι στα διάφορα στάδια της παραγωγής οπτάνθρακα.\n\nΟι εργαζόμενοι, οι περισσότεροι στα πιο παραγωγικά τους χρόνια, αντιμετωπίζουν πλέον ένα αβέβαιο μέλλον.\n\nΟ διευθυντής του εργοστασίου al-Sayed al-Tayeb κατηγόρησε την κυβέρνηση ότι είχε προθέσεις να κλείσει το εργοστάσιο για μεγάλο χρονικό διάστημα.\n\n«Η κυβέρνηση αντιστάθηκε σε όλες τις προσπάθειες αναμόρφωσης του εργοστασίου οπτάνθρακα για χρόνια», είπε σε τοπικό κανάλι.\n\nΩστόσο, παραδέχτηκε ότι οι τρέχουσες λειτουργίες του εργοστασίου δεν ήταν συμβατές με τα περιβαλλοντικά πρότυπα.",
    "ΣΥΝΕΝΤΕΥΞΗ: Άφθονο και φθηνότερο ρεύμα από την Αίγυπτο": "Πώς θα καταφέρει η Ελλάδα να εξασφαλίσει άφθονη και φθηνότερη ηλεκτρική ενέργεια;\n\nΈνα από τα πιο φιλόδοξα έργα που σχεδιάζονται σε αυτή την κατεύθυνση είναι η σύνδεση με την Αίγυπτο. Ένα υποθαλάσσιο καλώδιο που θα μεταφέρει ηλεκτρική ενέργεια από ανανεώσιμες πηγές και θα ενώνει την βόρεια Αίγυπτο απευθείας με την Αττική (θα καταλήγει σε Κερατέα και Νέα Μάκρη, δηλαδή σε δύο διαφορετικά σημεία για να αποφευχθεί η τοπική υπερφόρτωση του δικτύου). Το έργο έχει αναλάβει ο Όμιλος Κοπελούζου, η διοίκηση του οποίου συναντήθηκε την προηγούμενη εβδομάδα με την ηγεσία της Αιγύπτου για την επιτάχυνση των διαδικασιών.\n\nO GREGY Interconnection που θα συνδέει τη Β. Αίγυπτο με την Αττική euronews / Όμικος Κοπελούζου\n\nΟ Γιάννης Καρύδας, διευθύνων σύμβουλος της Renewables & Energy Storage του Ομίλου Κοπελούζου μίλησε αποκλειστικά στο euronews και εξήγησε γιατί το έργο είναι σημαντικό και πώς θα ωφελήσει τα νοικοκυριά και τις επιχειρήσεις στην Ελλάδα και στις γειτονικές ευρωπαϊκές χώρες.\n\neuronews: Η ηλεκτρική διασύνδεση Ελλάδας -Αιγύπτου ακούγεται ένα πολύ φιλόδοξο, αλλά ταυτόχρονα σύνθετο, χρονοβόρο και κοστοβόρο έργο. Για ποιους λόγους είναι απαραίτητο;\n\nΓ. Καρύδας: «Είναι ιδιαίτερα σημαντικό για πολλούς λόγους. Ο βασικότερος είναι ότι θα καταστήσει την χώρα μας ένα σημαντικό ενεργειακό κόμβο «πράσινης» ενέργειας στην ΝΑ Μεσόγειο και στην Ευρώπη γενικότερα. Θα συμβάλλει στην αντιμετώπιση της κλιματικής κρίσης, στην ταχύτερη μετάβαση σε μία πράσινη οικονομία και να καρπωθούμε τα οφέλη 3000 ΜW καθαρής πράσινης ενεργειας»\n\neuronews: Γιατί η Ευρώπη και ειδικότερα η Ελλάδα έχουν ανάγκη να εισάγουν «πράσινη ενέργεια» από την Αίγυπτο; Δεν υπάρχουν αρκετές πηγές καθαρής ενέργειας εντός των ευρωπαϊκών συνόρων;\n\nΓ. Καρύδας: «Γνωρίζουμε ότι, λόγω της κρίσης που προκάλεσε η εισβολή της Ρωσίας στην Ουκρανία και ο συνεχόμενος πόλεμος, η Ευρώπη αναζητά απεγνωσμένα να πετύχει διαφοροποίηση των πηγών ενέργειας. Αυτό σημαίνει απεξάρτηση όχι μόνο από τα ορυκτά καύσιμα, αλλά και από το ρώσικο φυσικό αέριο.\n\nΜεταφέροντας 3.000 ΜW καθαρής ενέργειας στην Ευρώπη, μέσω της Ελλάδας, βοηθούμε την Ευρώπη να απεξαρτηθεί από τα ορυκτά καύσιμα και το φυσικό αέριο της Ρωσίας. Επίσης, η πράσινη ενέργεια που θα μεταφέρουμε θα είναι κατά πολύ φθηνότερη από τις τιμές της ενέργειας σήμερα. Καταλαβαίνετε ότι αυτό θα βοηθήσει και τους Έλληνες και τους Ευρωπαίους καταναλωτές. Επιπλέον θα βοηθήσει την ελληνική βιομηχανία, η οποία θα έχει φθηνότερη πράσινη ενέργεια να καταστεί ανταγωνιστική και εξαγωγική.\n\nΣύμφωνα με το πλάνο μας, από αυτά τα 3.000 ΜW καθαρής ενέργειας, περίπου το ένα τρίτο θα καταναλώνεται στην Ελλάδα, και κυρίως στις ελληνικές βιομηχανίες, το ένα τρίτο να εξάγεται σε γειτονικές ευρωπαϊκές χώρες και το ένα τρίτο να χρησιμοποιείται στην Ελλάδα, για παραγωγή πράσινου υδρογόνου. Το μεταλύτερο μέρος αυτού του υδρογόνου και αυτό θα εξάγεται στις γειτονικές ευρωπαϊκές χώρες»\n\neuronews: Σε ποια φάση βρίσκεται το έργο και ποιες είναι οι βασικές δυσκολίες που αντιμετωπίζετε;\n\nΓ. Καρύδας: «Γίνονται συζητήσεις για να προχωρήσουμε στις τελικές μελέτες για την οριστική όδευση του καλωδίου, τις προδιαγραφές και την επιλογή του καλωδίου και των ηλεκτρομηχανολιγικών εξοπλισμών στα τερματικά σημεία, ώστε σε περίπου ενάμιση χρόνο να είμαστε σε θέση να πάρουμε την τελική επενδυτική απόφαση (Final investment decision, FID). Το έργο είναι σύνθετο, είναι ένα έργο εκτιμώμενου προϋπολογισμού 3,5 δισεκατομμυρίων, με ένα υποθαλάσσιο καλώδιο μήκους 950 χιλιομέτρων. Υπό «φυσιολογικές», «κανονικές» συνθήκες ένα έργο αυτής της πολυπλοκότητας και του μεγέθους χρειάζεται 7-8 χρόνια. Επειδή όμως το χρειαζόμαστε και ως χώρα και ως Ευρώπη, θεωρούμε ότι επιταχύνοντας τα επόμενα βήματα, θα μπορέσουμε να το υλοιποιήσουμε πολύ νωρίτερα. Και αυτό προσπαθούμε να κάνουμε. Ο όμιλος Κοπελούζου προχωράμε με τις οριστικές μελέτες και βρισκόμαστε παράλληλα σε συνεργασία με την αιγυπτιακή πλευρά, συγκεκριμένα με τον Διαχειριστή της Αιγύπτου, ώστε οι διαδικασίες να τρέξουν το συντομότερο δυνατό»\n\neuronews: Πώς είναι η συνεργασία με τις αιγυπτιακές αρχές;\n\nΓ. Καρύδας: «Θα την χαρακτήριζα εξαιρετική. Την προηγούμενη εβδομάδα ο κ. Κοπελούζος και εγώ συναντηθήκαμε με τον πρόεδρο της Αιγύπτου, κ Σίσι, παρουσία του πρωθυπουργού και του υπουργού Ηλεκτρισμού και ΑΠΕ της Αιγύπτου. Συμφωνήσαμε την επιτάχυνση του έργου και αντιλαμβανόμαστε ότι το έργο αυτό το θέλει και η Αίγυπτος.\n\nΗ Αίγυπτος αυτή τη στιγμή έχει ολοκληρώσει ηλεκτρικές διασυνδέσεις με όλες τις γειτονικές της χώρες: με Λιβύη, Σουδάν και Σαουδική Αραβία. Με την υλοποίηση της διασύνδεσης με την Ελλάδα, η Αίγυπτος θα συνδέθει με την Ευρώπη μέσω της χώρας μας και θα αναδειχθεί σε ενεργειακό κόμβο της Βόρειας Αφρικής. Αν υπάρχει επάρκεια ενέργειας, το καλώδιο μπορεί να μεταφέρει πράσινη ενέργεια από το σύνολο της Βόρειας Αφρικής. Παράλληλα, συμφωνήσαμε με την αιγυπτιακή κυβέρνηση και συγκεκριμένα με τον πρόεδρο Σίσι ενός πλάνου για να υλοποιήσει ο όμιλος Κοπελούζου έργων φωτοβολταϊκών και αιολικών 9.500 MW στην Αίγυπτο, ώστε να υπάρχει ενέργεια και να τροφοδοτεί το καλώδιο.\n\nΗ Αίγυπτος είναι μία καλή πηγή πράσινης ενέργειας για τους εξής λόγους: έχει εξαιρετικά καλό αιολικό δυναμικό, καλύτερη ηλιοφάνεια από τη δική μας και τεράστιες εκτάσεις ελεύθερης γης που μπορούν να αξιοποιηθούν για την κατασκευή φωτοβολταϊκών και αιολικών πάρκων. Επίσης, η σημερινή κυβέρνηση της Αιγύπτου δέχεται και αποζητά επενδύσεις έργων πράσινης ενέργειας. Έχει ένα φιλόδοξο σχέδιο και έχει ανακοινώσει ότι μέχρι το 2035 θέλει να έχει σε λειτουργία έργα ΑΠΕ 61GW.»\n\nΣυνάντηση των Δ. Κοπελούζου, προέδρου του Ομίλου Κοπελούζου και Γ. Καρύδα με τον Πρόεδρο της Αιγύπτου Abdel Fattah Al-Sisi, τον πρωθυπουργό και τον ΥπουργόΗλεκτρισμού και ΑΠΕ euronews/ Όμιλος Κοπελούζου\n\neuronews: Οι πρόσφατες γεωπολιτικές εξελίξεις και εντάσεις που υπάρχουν στην ευρύτερη περιοχή έχουν επηρεάσει το σχεδιασμό σας;\n\nΓ. Καρύδας: «Δεν τον έχουν επηρεάσει γιατί, έτσι και αλλιώς, η επιλογή της όδευσης που έχουμε σχεδιάσει έχει λάβει υπόψη ακριβώς όλες αυτές τις γεωπολιτικές ισορροπίες. Η σημερινή όδευση παρακάμπτει την ΑΟΖ της Λιβύης και περνάει μέσα από τη συμφωνία που είχε κάνει η Ελλάδα με την Αίγυπτο για την ΑΟΖ των δύο χωρών. Άρα έχουμε λάβει υπόψη τις γεωπολιτκές ισορροπίες της περιοχής και δεν πρόκειται να δημιουργηθεί η παραμικρή ένταση με καμία γειτονική μας χώρα»\n\nΗ πορεία του υποθαλάσσιου καλωδίου που θα συνδέει Β. Αίγυπτο με Αττική euronews/Όμιλος Κοπελούζου\n\neuronews: Σε ένα άλλο κεφάλαιο της πράσινης ενέργειας τα υπεράκτια αιολικά πάρκα. Σε ποιά φάση βρισκόμαστε σε αυτό τον τομέα στην Ελλάδα;\n\nΓ. Καρύδας: «Πριν από ένα περίπου μήνα ψηφίστηκε το νέο νομικό πλαίσιο που καθορίζει τα βήματα για την υλοποίηση έργων υπεράκτιων αιολικών πάρκων στην Ελλάδα. Είναι κάτι που ως επενδυτές και ως κοινωνία το περιμέναμε πολλά χρόνια και είναι πολύ ευχάριστο ότι έγινε. Αν τρέξουν και οι σχετικές διαδικασίες από το ελληνικό κράτος, φιλοδοξούμε ότι σε βάθος 6-7 ετών να έχουμε τα πρώτα υπεράκτια αιολικά πάρκα στην Ελλάδα. Τα πρώτα ευελπιστούμε ότι θα γίνουν νοτίως της Αλεξανδρούπολης. Το νέο ρυθμιστικό πλαίσιο δίνει τη δυνατότηα να υλοποιηθούν στην περιοχή αυτή -σε πιλοτική καταρχάς μορφή- πάρκα μέχρι 600 MW. Είναι αυτή η περιοχή στην οποία εμείς έχουμε από το 2012 άδεια παραγωγής για υπεράκτιο αιολικό πάρκο.»\n\neuronews: Πόσο σημαντική είναι η παραγωγή ενέργειας από υπεράκτια αιολικά πάρκα. Θα κάνει διαφορά;\n\nΓ. Καρύδας: «Θα κάνει διαφορά. Όπως γνωρίζουμε, όλο το Αιγαίο έχει εξαιρετικό και καθαρό άνεμο, που είναι το νούμερο ένα κριτήριο για την υλοποίηση ενός αιολικού πάρκου. Υπάρχει άφθονος αέρας και περιοχές όπου μπορούμε να υλοποιήσουμε τα πάρκα χωρίς να δημιουργούνται προβλήματα. Είναι πολύ σημαντικό να μπορέσουμε να μπούμε σε αυτή την αγορά. Χαρακτηριστικά να σας αναφέρω ότι σήμερα στην Ευρώπη, αλλά και διεθνώς, τα υπεράκτια αιολικά πάρκα είναι η τεχνολογία που αναπτύσετται με τους ταχύτερους ρυθμούς. Θα ήταν κρίμα η χώρα μας να μην μπορέσει να εκμεταλλευτεί αυτή την ευκαιρία».\n\nΗ συμμετοχή του ΑΔΜΗΕ\n\nΣτο έργο διασύνδεσης της Ελλάδας με την Αίγυπτο, που κρίνεται καθοριστικής σημασίας για την πράσινη μετάβαση της ενέργειας σε όλη την Ευρώπη, θα συμμετάσχει και ο ΑΔΜΗΕ.\n\nΤον Ιούνιο, ο πρόεδρος και διευθύνων σύμβουλος του Ανεξάρτητου Διαχειριστή Μεταφοράς Ηλεκτρικής Ενέργειας (ΑΔΜΗΕ), Μάνος Μανουσάκης, παρουσίασε στο euronews τα βασικά έργα που έχουν δρομολογηθεί από το διαχειριστή.",
    "Αίγυπτος: Ανακαλύφθηκε σαρκοφάγος από την εποχή του Ραμσή Β’": "Μια σαρκοφάγος από κόκκινο γρανίτη ανακαλύφθηκε σήμερα στη νεκρόπολη Σακκάρα, νότια του Καΐρου. Η τοποθεσία, που βρίσκεται σε απόσταση 15 χιλιομέτρων νότια των επιβλητικών πυραμίδων της Γκίζας, αποτελεί ένα από τα Μνημεία Παγκόσμιας Κληρονομιάς της UNESCO και είναι γνωστή για την πυραμίδα του φαραώ Ζοζέρ.\n\nΗ ανακάλυψη της σαρκοφάγου του Πτα-εμ-ούγια — «υψηλόβαθμου αξιωματούχου» του φαραώ Ραμσή Β’, ο οποίος κυβέρνησε την Αίγυπτο τον 13ο αιώνα π.Χ. — έγινε από ομάδα αρχαιολόγων του Πανεπιστημίου του Καΐρου, σύμφωνα με την ανακοίνωση του υπουργείου Τουρισμού και Αρχαιοτήτων της Αιγύπτου.\n\nThe Egyptian archaeological mission of the Faculty of Archeology at Cairo University, excavating a granite sarcophagus of “Ptah-Im-Wea”, a high-ranking statesman from the reign of King Ramses II. This was during the excavations in the Saqqara antiquities area. pic.twitter.com/mLjh31bRQy — Ministry of Tourism and Antiquities (@TourismandAntiq) September 19, 2022\n\nΟ Πτα-εμ-ούγια ήταν βασιλικός γραμματέας και επικεφαλής του θησαυροφυλακίου στο Ραμσείο, ένα επιβλητικό μνημείο που χτίστηκε προς τιμήν του Ραμσή Β’ στις Θήβες – το σημερινό Λούξορ. Ήταν επίσης «υπεύθυνος για τις προσφορές σε όλους τους θεούς της Άνω και της Κάτω Αιγύπτου», δήλωσε ο Μουσταφά Ουαζίρι, διευθυντής του Ανωτάτου Συμβουλίου Αρχαιοτήτων.\n\nΟ τάφος του Πτα-εμ-ούγια ανακαλύφθηκε πέρυσι, αλλά οι πρόσφατες ανασκαφές αποκάλυψαν τη γρανιτένια σαρκοφάγο, η οποία έφερε «επιγραφές για την προστασία του νεκρού» και ήταν διακοσμημένη με απεικονίσεις των γιων του και του θεού Ώρου.\n\nΣτη νεκρόπολη Σακκάρα έχουν βρεθεί πολλοί αρχαιολογικοί θησαυροί τα τελευταία χρόνια. Τον περασμένο Μάιο είχε έρθει στο φως μια κρύπτη που περιείχε 250 σαρκοφάγους και 150 χάλκινα αγάλματα.\n\nΟρισμένοι επικρίνουν τις μανιώδεις ανασκαφές στην Αίγυπτο, υποστηρίζοντας ότι έχει δοθεί προτεραιότητα στην προβολή των ευρημάτων μέσω των ΜΜΕ έναντι της επιστημονικής έρευνας. Ωστόσο, το Κάιρο πόνταρε σε τέτοιες ανακαλύψεις για να δώσει ώθηση στον τουρισμό, ενόψει των φετινών εγκαινίων του Μεγάλου Αιγυπτιακού Μουσείου (GEM) στην Γκίζα, το οποίο θα είναι το μεγαλύτερο αρχαιολογικό μουσείο στον κόσμο.\n\nΠηγή: ΑΠΕ – ΜΠΕ, AFP\n\n⇒ Ειδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Κατάρ – Αίγυπτος: Σε τροχιά επαναπροσέγγισης με φόντο τη διήμερη επίσκεψη Σίσι στη Ντόχα": "Ο πρόεδρος της Αιγύπτου Αμπντέλ Φατάχ αλ Σίσι επισκέφθηκε το Κατάρ στις 13 Σεπτεμβρίου, με την εν λόγω επίσκεψη να ξεχωρίζει μάλιστα ως η πρώτη που πραγματοποιεί ο Αιγύπτιος ηγέτης εκεί έπειτα από περίπου πέντε επεισοδιακά χρόνια.\n\nΥπενθυμίζεται πως το 2017, η Αίγυπτος – μαζί με τη Σαουδική Αραβία, τα Ηνωμένα Αραβικά Εμιράτα και το Μπαχρέιν – είχαν διακόψει τις διπλωματικές τους σχέσεις με την Ντόχα την οποία κατηγορούσαν πως στηρίζει «τρομοκρατικές οργανώσεις» όπως είναι η Μουσουλμανική Αδελφότητα.\n\nΠλέον, περίπου πέντε χρόνια μετά, το Κάιρο επιχειρεί να ενισχύσει τους οικονομικούς του δεσμούς με το Κατάρ και με άλλα πλούσια κράτη του Κόλπου.\n\nΟ πρόεδρος της Αιγύπτου Αμπντέλ Φατάχ αλ-Σίσι έφτασε την Τρίτη στη Ντόχα, με τον εμίρη του Κατάρ σεΐχη Ταμίμ μπιν Χαμάντ Αλ Θάνι να τον υποδέχεται στο αεροδρόμιο, καθώς οι δύο χώρες επιχειρούν όχι μόνο να αποκαταστήσουν αλλά και να ενισχύσουν τους δεσμούς τους, αξιοποιώντας μεταξύ άλλων και «επενδυτικές ευκαιρίες» όπως αναφέρεται.\n\nΤο Κάιρο είχε, μαζί με τη Σαουδική Αραβία, τα Ηνωμένα Αραβικά Εμιράτα και το Μπαχρέιν, διαρρήξει τους δεσμούς του με τη Ντόχα τον Ιούνιο του 2017, με την κατηγορία τότε πως το Κατάρ στηρίζει «τρομοκράτες».\n\nΕκείνη η διαμάχη ωστόσο έληξε επισήμως το 2021.\n\nΠλέον, εν έτει 2022, η Αίγυπτος αντιμετωπίζει οικονομικές δυσκολίες και ελλείψεις (τροφίμων για παράδειγμα, στην σκιά του πολέμου στην Ουκρανία), πράγμα την κάνει να επαναπροσεγγίζει χώρες όπως το Κατάρ, γράφει το (καταριανό) Al Jazeera.\n\nΠίσω στα τέλη Μαρτίου, το Κάιρο είχε πει πως το Κατάρ σχεδίαζε να επενδύσει 5 δισεκατομμύρια δολάρια στην Αίγυπτο, ενώ ο γίγαντας υδρογονανθράκων QatarEnergy ανακοίνωσε συμφωνία με τη αμερικανική ExxonMobil για έρευνες φυσικού αερίου ανοιχτά της Αιγύπτου στην Ανατολική Μεσόγειο.\n\nΥπενθυμίζεται πως ο εμίρης του Κατάρ είχε επισκεφθεί το Κάιρο τον Ιούνιο, συζητώντας τότε θέματα επενδύσεων και συνεργασίας στους τομείς της ενέργειας και της γεωργίας.\n\nΠερίπου 350.000 Αιγύπτιοι εργάζονται στο Κατάρ και στέλνουν εκατοντάδες εκατομμύρια δολάρια σε εμβάσματα πίσω στην πατρίδα τους ετησίως.\n\nΟι δεσμοί μεταξύ Αιγύπτου και Κατάρ επιδεινώθηκαν μετά την ανατροπή του πρώτου δημοκρατικά εκλεγμένου προέδρου της Αιγύπτου Μοχάμεντ Μόρσι το 2013, όπως γράφει το (καταριανό) Al Jazeera.\n\nΞεκινώντας από πέρυσι ωστόσο, οι δύο χώρες αντάλλαξαν πρεσβευτές και ξεκίνησαν ξανά τις μεταξύ τους απευθείας πτήσεις.\n\nΑίγυπτος και Κατάρ έχουν συντονίσει επίσης τις κινήσεις με στόχο την ανοικοδόμηση της Λωρίδας της Γάζας, ενώ έχουν αναλάβει και ρόλο διαμεσολαβητή μεταξύ Ισραήλ και Παλαιστινίων.\n\nΜε πληροφορίες από Al Jazeera, Gzero\n\n⇒ Ειδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Νίκος Δένδιας από ΟΗΕ: Ελλάδα και Αίγυπτος «έχουμε την ίδια αντιμετώπιση απέναντι στην τουρκική επιθετικότητα»": "«Είχαμε σήμερα [Δευτέρα] μια πολύ ενδιαφέρουσα συνάντηση με τον υπουργό Εξωτερικών της Αιγύπτου τον Σάμεχ Σούκρι και αμέσως μετά μια τριμερή ανάμεσα στην Ελλάδα, την Αίγυπτο και την Κυπριακή Δημοκρατία, με τον Ιωάννη Κασουλίδη», έγραψε ο Νίκος Δένδιας στο Twitter, από τη Γενική Συνέλευση του ΟΗΕ στη Νέα Υόρκη.\n\n«Συζητήθηκαν όλα τα προβλήματα της περιοχής.\n\n»Με την Αίγυπτο έχουμε μια εγκάρδια συνεννόηση και μια ταυτόσημη αντίληψη για σειρά προβλημάτων και καταστάσεων», συνέχισε ο Έλληνας υπουργός Εξωτερικών.\n\n«Επίσης, έχουμε την ίδια αντιμετώπιση απέναντι στην τουρκική επιθετικότητα και στην τουρκική αμφισβήτηση της UNCLOS και της εφαρμογής της στην Ανατολική Μεσόγειο», τόνισε και κατέληξε:\n\n«Η Κυβέρνηση Μητσοτάκη προωθεί ένα φιλόδοξο σχέδιο με το οποίο η Ελλάδα θα καταστεί ενεργειακός κόμβος και μέσω της διασύνδεσης με την Αίγυπτο θα μπορέσει να παράσχει στην ευρωπαϊκή αγορά δυνατότητες αντιμετώπισης της κρίσης που δημιουργεί στο ενεργειακό ισοζύγιο η ρωσική εισβολή στην Ουκρανία».\n\nΔείτε τις δηλώσεις του υπουργού Εξωτερικών:",
    "Ολοκληρώθηκε η επίσκεψη του αρχηγού ΓΕΕΘΑ στην Αίγυπτο": "📍Κάιρο\n\nΣτην Πρεσβευτική Κατοικία με τον🇬🇷Πρέσβη στην🇪🇬 κ. Νικόλαο Γαριλίδη\n\n\n\nΣτο επίκεντρο της συζήτησης η εμβάθυνση των🇬🇷🇪🇬σχέσεων & της Στρατιωτικής Συνεργασίας, όπως & οι εξελίξεις στην περιοχή & η ευρύτερη γεωπολιτική τους διάσταση\n\n\n\n🙏για την υποδοχή & την άριστη φιλοξενία! pic.twitter.com/Qr4Cy5bCgZ — GEN Konstantinos Floros (@ChiefHNDGS) September 1, 2022\n\nΚλείσιμο\n\n📍Κάιρο\n\nΕπίσκεψη στο Μουσείο της Αιγυπτιακής Αεροπορίας με τον 🇪🇬 Chief of Staff Air Force Maj Gen Sami Mohamed Hamid Abu El Azm\n\n\n\n🙏για την ξενάγηση στα εντυπωσιακά εκθέματα, για το ταξίδι στο παρελθόν & για την παρουσίαση του παρόντος & του μέλλοντος των Αετών της 🇪🇬 Αεροπορίας pic.twitter.com/nbACTwm9Az — GEN Konstantinos Floros (@ChiefHNDGS) September 1, 2022\n\nΚλείσιμο\n\nΕπίσημη επίσκεψη στην Αίγυπτο, μετά από πρόσκληση του ομολόγου του Chief of Staff of the Egyptian Armed Forces αντιστράτηγου Osama Roshdy Askar, πραγματοποίησε από 30 Αυγούστου έως και σήμερα, Πέμπτη 1η Σεπτεμβρίου, ο αρχηγός ΓΕΕΘΑ , στρατηγός Κωνσταντίνος Φλώρος.Όπως ανακοινώθηκε, συνάντησε τον αντιστράτηγο Osama Roshdy Askar χθες, Τετάρτη 31 Αυγούστου. Αντάλλαξαν απόψεις με ιδιαίτερη έμφαση στις τρέχουσες διεθνείς εξελίξεις, στις προκλήσεις ασφαλείας που αντιμετωπίζουν η Ελλάδα και η Αίγυπτος στην Ανατολική Μεσόγειο, στην Μέση Ανατολή και στην Βόρεια Αφρική, στην κατάσταση στην Ουκρανία μετά την ρωσική εισβολή και στις επιπτώσεις της στην αρχιτεκτονική ασφαλείας της ευρύτερης περιοχής. Επίσης, συζήτησαν τις δυσμενείς συνέπειες του αναθεωρητισμού και της παρεμβατικότητας στις υποθέσεις άλλων κρατών, καθώς και τον ρόλο των Ενόπλων Δυνάμεων ως προς την υποστήριξη των προσπαθειών και των δράσεων των δύο χωρών για την εδραίωση της ασφάλειας και της σταθερότητας.Ειδικότερα, ο αρχηγός ΓΕΕΘΑ επεσήμανε ότι η Ελλάδα και η Αίγυπτος έχουν την ίδια αντίληψη για το περιβάλλον άμυνας και ασφάλειας και μοιράζονται κοινούς στόχους για την διασφάλιση της ειρήνης στην ευρύτερη περιοχή σεβόμενες και παραμένοντας σταθερά προσηλωμένες στο Διεθνές Δίκαιο και στους κανόνες καλής γειτονίας, σε αντίθεση με την Τουρκία της οποίας η ρητορική και οι προκλητικές ενέργειες έναντι της χώρας μας βαίνουν διαρκώς κλιμακούμενες.Επιπλέον, οι δύο αρχηγοί αναφέρθηκαν στην διαρκή εμβάθυνση της άριστης και πολυεπίπεδης στρατιωτικής συνεργασίας μεταξύ των δύο χωρών, ενώ υπέγραψαν πρωτόκολλο για τη φοίτηση Ελλήνων αξιωματικών στην Ανώτερη Στρατιωτική Ακαδημία «Nasser» και στη Σχολή Διοίκησης και Επιτελών της Αιγύπτου, το οποίο εντάσσεται στο πρόγραμμα στρατιωτικής συνεργασίας Ελλάδος και Αιγύπτου και ανταποδίδει την συμμετοχή Αιγυπτίων αξιωματικών στις αντίστοιχες σχολές της χώρας μας.Μεταξύ άλλων, ο αρχηγός ΓΕΕΘΑ απένειμε τη διαμνημόνευση «Αξίας και Τιμής» στον τέως ακόλουθο 'Αμυνας της Αιγύπτου στην Ελλάδα, ταξίαρχο Mohamed Marei, για την προσφορά του στην αναβάθμιση της διμερούς στρατιωτικής συνεργασίας, κατά το διάστημα από τον Ιούνιο του 2019 έως τον Σεπτέμβριο του 2021 που υπηρέτησε στη χώρα μας.Ακόμη, ο αρχηγός ΓΕΕΘΑ ξεναγήθηκε στο Μουσείο Πολεμικής Αεροπορίας, κατέθεσε στεφάνι στο Μνημείο Αγνώστου Στρατιώτη της Αραβικής Δημοκρατίας της Αιγύπτου και στο Μνήμα του Προέδρου της Mohamed Anwar Al-Sadat.Συναντήθηκε, επίσης, στην πρεσβευτική κατοικία με τον πρέσβη της Ελλάδος στην Αίγυπτο Νικόλαο Γαριλίδη, με τον οποίο συζήτησαν για τις τρέχουσες εξελίξεις στην Ανατολική Μεσόγειο, στα Βαλκάνια, στη Μέση Ανατολή και στην Βόρεια Αφρική.Στο πλαίσιο της επίσκεψής του στην Αίγυπτο, ο αρχηγός ΓΕΕΘΑ επισκέφθηκε το Παλαίφατο Πατριαρχείο Αλεξανδρείας και πάσης Αφρικής, παρουσία του γενικού προξένου Αλεξάνδρειας, σύμβουλου πρεσβείας Α΄ Αθανάσιου Κοτσιώνη, όπου είχε εγκάρδια συνάντηση με τον σεβασμιώτατο μητροπολίτη Πηλουσίου Νάρκισσο. Συζήτησαν θέματα αμοιβαίου ενδιαφέροντος, με ιδιαίτερη έμφαση στο σημαντικό ποιμαντικό και ιεραποστολικό έργο του Πατριαρχείου, το οποίο οι ελληνικές Ένοπλες Δυνάμεις πάντοτε υποστηρίζουν.Επίσης, επισκέφθηκε τον ελληνικό Ναυτικό Όμιλο Αλεξάνδρειας όπου συναντήθηκε με τον πρόεδρο της ελληνικής κοινότητας Αλεξάνδρειας Ιωάννη Σιόκα και τα μέλη της, με τους οποίους είχε την ευκαιρία να συζητήσει και να τους συγχαρεί για τις σημαντικές δράσεις τους, οι οποίες ενισχύουν τους δεσμούς φιλίας και συνεργασίας με την Αραβική Δημοκρατία της Αιγύπτου και τις Ένοπλες Δυνάμεις της.",
    "Πρώτο κρούσμα ευλογιάς των πιθήκων στην Αίγυπτο": "Αφορά έναν 42χρονο Αιγύπτιο, ο οποίος έχει κατοικία σε ευρωπαϊκή χώρα - Ο ασθενής νοσηλεύεται απομονωμένος και η κατάσταση της υγείας του χαρακτηρίζεται «σταθερή».\n\nΤο υπουργείο Υγείας της Αιγύπτου ανακοίνωσε χθες Τετάρτη το πρώτο επιβεβαιωμένο κρούσμα ευλογιάς των πιθήκων στη χώρα.\n\nΑφορά έναν 42χρονο Αιγύπτιο, ο οποίος έχει κατοικία σε ευρωπαϊκή χώρα (η οποία δεν κατονομάζεται στην ανακοίνωση). Ο ασθενής νοσηλεύεται απομονωμένος και η κατάσταση της υγείας του χαρακτηρίζεται «σταθερή».\n\nΣύμφωνα με τον Παγκόσμιο Οργανισμό Υγείας, από τις αρχές Μαΐου μέχρι τις 31 Αυγούστου είχαν καταγραφεί 50.496 επιβεβαιωμένες μολύνσεις και 16 θάνατοι σε όλον τον κόσμο.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Αίγυπτος: 4 δημοσιογράφοι ανεξάρτητης ηλεκτρονικής εφημερίδας κατηγορούνται για fake news": "Έπειτα από μήνυση μελών του κόμματος Μουστάκμπαλ Ουάταν («Το μέλλον του έθνους», προσκείμενο στο καθεστώς), εξαιτίας άρθρου που ανέφερε ότι η παράταξη ενέχεται σε «πολύ σοβαρές οικονομικές παραβιάσεις» της νομοθεσίας που ίσως «οδηγήσουν στην απόσυρσή της από την πολιτική σκηνή»\n\nΗ διευθύντρια και τρεις συντάκτριες της αιγυπτιακής ανεξάρτητης ηλεκτρονικής εφημερίδας Μάντα Μασρ, με τόνο συχνά επικριτικό για το καθεστώς του Άμπντελ Φάταχ αλ Σίσι, ανακρίθηκαν χθες Τετάρτη από τη δικαιοσύνη, καθώς κατηγορούνται για «διασπορά ψευδών ειδήσεων», ανακοίνωσε η σύνταξή της.\n\nΗ Λίνα Ατάλα, η διευθύντρια της Μάντα Μασρ, και οι συντάκτριες, η Ράνα Μάμντου, η Σάρα Σάιφ Εντίν και η Μπισάν Κάσαμπ, κλήθηκαν έπειτα από μήνυση μελών του κόμματος Μουστάκμπαλ Ουάταν («Το μέλλον του έθνους», προσκείμενο στο καθεστώς), εξαιτίας άρθρου που ανέφερε ότι η παράταξη ενέχεται σε «πολύ σοβαρές οικονομικές παραβιάσεις» της νομοθεσίας που ίσως «οδηγήσουν στην απόσυρσή της από την πολιτική σκηνή» της πολυπληθέστερης αραβικής χώρας.\n\nΚατά το ρεπορτάζ της Μάντα Μασρ, οι τέσσερις δημοσιογράφοι, που αφέθηκαν ελεύθερες με περιοριστικούς όρους χθες βράδυ, κατηγορούνται για «δυσφήμηση», «παρενόχληση μέσω του διαδικτύου» και «διασπορά ψευδών ειδήσεων με σκοπό την αποσταθεροποίηση της χώρας».\n\nΠαρότι το Σύνταγμα του 2014 θεωρητικά εγγυάται την ελευθερία του Τύπου στην Αίγυπτο, κάπου είκοσι ρεπόρτερ βρίσκονται πίσω από τα σίδερα και η χώρα επικρίνεται συχνά για την κατάσταση των ανθρωπίνων δικαιωμάτων, καθώς στις φυλακές βρίσκονται κάπου 60.000 άνθρωποι για εγκλήματα γνώμης, ανάμεσά τους πολλοί που κατηγορούνται ή έχουν καταδικαστεί για «διασπορά ψευδών ειδήσεων», σύμφωνα με διεθνείς ΜΚΟ.\n\nΤο Κάιρο κατέλαβε το 2022 την 168η θέση μεταξύ των 180 κρατών που συμπεριλήφθηκαν στην κατάταξη ως προς την ελευθερία του Τύπου που καταρτίζεται από τη μη κυβερνητική οργάνωση Δημοσιογράφοι Χωρίς Σύνορα (Reporters sans frontières, RSF).\n\nΗ Μάντα Μασρ δημοσιεύει —στα αραβικά και στα αγγλικά— ρεπορτάζ και έρευνες για ζητήματα ασφάλειας και διαφθοράς, μεταξύ άλλων.\n\nΗ ηλεκτρονική εφημερίδα συγκαταλέγεται στους εκατοντάδες ιστότοπους η πρόσβαση στους οποίους έχει αποκλειστεί από τις αρχές τα τελευταία χρόνια· η προσπέλασή της είναι εφικτή για τους Αιγύπτιους μόνο μέσω VPN (Virtual Private Networks, «εικονικών ιδιωτικών δικτύων»).\n\nΣτα τέλη του 2019, η αστυνομία είχε ερευνήσει τα γραφεία της διαδικτυακής εφημερίδας στο Κάιρο και είχε προσαγάγει τρεις δημοσιογράφους, συμπεριλαμβανομένης της κυρίας Ατάλα. Η διευθύντρια της Μάντα Μασρ τέθηκε ξανά υπό κράτηση για βραχύ χρονικό διάστημα τον Μάιο του 2020.\n\nΓια την RSF, οι κατηγορίες σε βάρος των δημοσιογράφων της Μάντα Μασρ είναι «εξαιρετικά ανησυχητική εξέλιξη» καθώς πλήττεται μια από τις τελευταίες εκδόσεις «που δεν έχουν περιέλθει υπό τον έλεγχο ή την επιρροή της κυβέρνησης» του κ. Σίσι.\n\n«Ο διωγμός, ο εκφοβισμός και οι ασταμάτητες συλλήψεις δημοσιογράφων στην Αίγυπτο φθάνουν σε νέα επικίνδυνη κορύφωση και πρέπει να σταματήσουν», τόνισε η ΜΚΟ σε δελτίο Τύπου που δημοσιοποίησε χθες Τετάρτη.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Αίγυπτος: Γιγάντιο δεξαμενόπλοιο προσάραξε και έκλεισε τη Διώρυγα του Σουέζ για 20 λεπτά": "Γιγάντιο δεξαμενόπλοιο έκλεισε τη Διώρυγα του Σουέζ για περίπου είκοσι λεπτά της ώρας αργά χθες Τετάρτη το βράδυ, εγείροντας ανησυχία για το ενδεχόμενο διακοπής της κυκλοφορίας παρόμοιας με εκείνη που είχε καταγραφεί στις αρχές του 2021, ανακοίνωσε η Αρχή της Διώρυγας του Σουέζ (ΑΔΣ), επιβεβαιώνοντας επίσημα δημοσιογραφικές πληροφορίες για το συμβάν.\n\nΤο πετρελαιοφόρο Affinity V προσάραξε και έκλεισε τη θαλάσσια οδό για περίπου 20΄, είπε πηγή προσκείμενη στις αιγυπτιακές υπηρεσίες ασφαλείας στο Γαλλικό Πρακτορείο. Πηγή προσκείμενη στην ΑΔΣ είχε πει νωρίτερα στο πρακτορείο ειδήσεων Ρόιτερς ότι το πλοίο είχε πλέον απεγκλωβιστεί, έπλεε αργά με τη βοήθεια ρυμουλκών και η κίνηση των πλοίων άρχιζε να αποκαθίσταται.\n\nΗ Διώρυγα συγκαταλέγεται στις πιο πολυσύχναστες θαλάσσιες εμπορικές οδούς στον κόσμο. Συνδέει την Ευρώπη με την Ασία και από αυτή περνάει περίπου το 10% των εμπορευμάτων που διακινούνται σε παγκόσμια κλίμακα διά θαλάσσης.\n\nΤο δεξαμενόπλοιο με εκτόπισμα 64.000 τόνων απεγκλωβίστηκε χάρη στην επέμβαση \"πέντε και πλέον\" ρυμουλκών, διευκρίνισε η ΑΔΣ.\n\nΣύμφωνα με τον εξειδικευμένο ιστότοπο Vessel Finder, το πετρελαιοφόρο υπό σημαία Σιγκαπούρης έχει μήκος 250 μέτρων και πλάτος 45 και κατευθύνεται στο λιμάνι Γιάνμπου της Ερυθράς Θάλασσας, στη Σαουδική Αραβία.\n\nΤο συμβάν είναι το πρώτο του είδους αφότου πλοίο μεταφοράς εμπορευματοκιβωτίων, το Ever Given, εκτοπίσματος σχεδόν 200.000 τόνων, απέκλεισε τη Διώρυγα για αρκετές ημέρες όταν προσάραξε σε μια όχθη της εν μέσω αμμοθύελλας τον Μάρτιο του 2021. Η επιχείρηση απεγκλωβισμού του είχε διαρκέσει έξι ημέρες και είχε στοιχίσει τη ζωή σε έναν εργαζόμενο της ΑΔΣ.\n\nΤο χθεσινό συμβάν σημειώθηκε στο ίδιο, νότιο τμήμα της Διώρυγας.\n\nΟ αιγύπτιος πρόεδρος Άμπντελ Φάταχ αλ Σίσι ενέκρινε τον Μάιο σχέδιο για τη διαπλάτυνση και το βάθεμα του νότιου τμήματος της Διώρυγας. Τα έργα αναμένεται να έχουν ολοκληρωθεί μέσα στο 2023.\n\nΣύμφωνα με τα δεδομένα της ΑΔΣ, η Αίγυπτος είχε διαφυγόντα έσοδα από 12 ως 15 εκατ. δολάρια κάθε ημέρα κλεισίματος. Ασφαλιστές υπολόγισαν ότι οι ζημίες ήταν αρκετά δισεκατομμύρια δολάρια ημερησίως.\n\nΤον Ιούλιο, η Αρχή ανακοίνωσε έσοδα-ρεκόρ ύψους 7 δισεκ. δολαρίων το οικονομικό έτος 2021-2022, αφού αύξησε αρκετές φορές τα κόμιστρα για τη διέλευση των πλοίων.\n\nΠηγή: ΑΠΕ-ΜΠΕ\n\nΟι πιο πρόσφατες Ειδήσεις\n\n\n\nΔιαβάστε πρώτοι τις Ειδήσεις για ό,τι συμβαίνει τώρα στην Ελλάδα και τον Κόσμο στο thetoc.gr",
    "Times: Ελλάδα, Αίγυπτος και Σ. Αραβία καταθέτουν υποψηφιότητα για το Μουντιάλ του 2030": "Επανέρχεται δυναμικά στο προσκήνιο το σενάριο συνδιεκδίκησης από την Ελλάδα, την Αίγυπτο και τη Σαουδική Αραβία του Μουντιάλ 2030.\n\nΣύμφωνα με το ρεπορτάζ της εφημερίδας «The Times», οι τρεις χώρες θα διεκδικήσουν το Μουντιάλ 2030 και η εν λόγω υποψηφιότητα αναμένεται να επισημοποιηθεί τις επόμενες ημέρες.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΣύμφωνα με το ίδιο ρεπορτάζ, μάλιστα, αν όντως Ελλάδα, Αίγυπτος και Σαουδική Αραβία αναλάβουν από κοινού τη διεξαγωγή του Μουντιάλ 2030, τότε αυτό θα διεξαχθεί και πάλι -όπως και αυτό που θα γίνει στο Κατάρ σε δύο μήνες- χειμώνα, λόγω των υψηλών θερμοκρασιών το καλοκαίρι.\n\nΟι «Times» στη συνέχεια σημειώνουν πως η UEFA προτίθεται να στηρίξει την κοινή υποψηφιότητα Ισπανίας και Πορτογαλίας, με τη FIFA όμως να μην έχει και τόσο καλές σχέσεις με την ευρωπαϊκή ποδοσφαιρική ομοσπονδία τον τελευταίο χρόνο.",
    "Αίγυπτος: Τί κρύβεται πίσω από τη μετακόμιση της πρωτεύουσας από το Κάιρο σε ένα νέο προάστιο": "Sir Francis Canker Photography via Getty Images\n\nΤο 2015, η κυβέρνηση της Αιγύπτου ανακοίνωσε ότι θα χτίσει μια νέα πρωτεύουσα, περίπου 45 χιλιόμετρα έξω από το Κάιρο, τη σημερινή πρωτεύουσα της χώρας. Πρόκειται για μια συγκλονιστική ανακοίνωση, αφού το Κάιρο, μια πόλη με περισσότερους από είκοσι εκατομμύρια κατοίκους, είναι η πρωτεύουσα της Αιγύπτου εδώ και δεκαετίες.\n\nΔιαφήμιση\n\nΗ κυβέρνηση ισχυρίζεται ότι το Κάιρο είναι υπερβολικά πολυπληθές, ενώ η νέα τοποθεσία θα προσφέρει περισσότερο χώρο, τόσο στους κατοίκους του Καΐρου, όσο και στους κυβερνητικούς υπαλλήλους. Ωστόσο η συγκεκριμένη δικαιολογία έχει τις ρίζες της στο μακρινό παρελθόν.\n\nΕπί δεκαετίες οι ηγεμόνες της Αιγύπτου συνηθίζουν να χτίζουν στην έρημο πόλεις από το μηδέν. Κι όμως, κανένας ανάμεσά τους δεν έχει κατορθώσει να λύσει το ζήτημα του πυκνοκατοικημένου Καΐρου. Και μάλλον ούτε η περίφημη νέα πρωτεύουσα θα δώσει τη λύση.\n\nΕπομένως, ποιο είναι το πραγματικό κίνητρο του πρότζεκτ που οι επικριτές του πρωθυπουργού αποκαλούν «ματαιόδοξο πλάνο του Αλ Σίσι» ;\n\nΠράγματι, το νέο προάστιο θα στεγάσει όλα τα υπουργεία και τα κυβερνητικά κτίρια, ενώ αναμένεται να αποτελέσει κέντρο των επιχειρήσεων και του εμπορίου. Επιπλέον θα υπάρξουν και ορισμένες κατοικήσιμες περιοχές, που ίσως ανακουφίσουν τη μεγαλούπολη του Καΐρου, στο οποίο ο πληθυσμός έχει αγγίξει τους 22 εκατομμύρια κατοίκους. Ωστόσο, προκύπτουν και παράπλευρες αιτίες.\n\nΔιαφήμιση",
    "Αίγυπτος: «Κλειδί» Για Την Επάρκεια Ενέργειας Στην Ελλάδα": "Η Ελλάδα επεξεργάζεται σχέδιο για βραχυπρόθεσμη και μακροπρόθεσμη κάλυψη των αναγκών της σε φυσικό αέριο. Το κεντρικό δελτίο ειδήσεων του Star και η Κατερίνα Τσαμούρη αποκάλυψαν ένα νέο σενάριο που στοχεύει στην ενεργειακή μας επάρκεια, με την συνεργασία μας με την Αίγυπτο να παίζει ρόλο- «κλειδί».\n\nΣτην Αίγυπτο υπάρχουν 2 τερματικοί σταθμοί υγροποίησης φυσικού αερίου. Το ιδανικό σενάριο, θα ήταν μέσω υποθαλάσσιου αγωγού, να μεταφέρονται οι ποσότητες φυσικού αερίου από το κοίτασμα «Αφροδίτη» της Κύπρου και το κοίτασμα «Λεβιάθαν» του Ισραήλ σε αυτά τα τερματικά και από εκεί να τροφοδοτείται η Ελλάδα κι η υπόλοιπη Ευρώπη, ειδικά όσο δεν «προχωρά» ο Eastmed.\n\nΔεν είναι τυχαίο ότι οι ΥΠΕΞ Ελλάδας και Αιγύπτου, Νίκος Δένδιας και Σάμεχ Σούκρι έχουν «κλείσει» τριμερή συνάντηση με τον Κύπριο ομόλογό τους, την ερχόμενη εβδομάδα στην Νέα Υόρκη.\n\nΦυσικό αέριο: σε ποιες χώρες στρέφεται η Ελλάδα για να μην... «κρυώσει»\n\nΜέχρι να «βγει» κάτι από τους Αιγύπτιους... εκτός φυσικά από τις ΗΠΑ, «ποντάρουμε» και σε άλλες χώρες ώστε να παγώσουμε τον χειμώνα.\n\nΟι χώρες από τις οποίες θα προμηθευτεί φυσικό αέριο η Ελλάδα\n\nΣυγκεκριμένα, αγοράζουμε μεγάλες ποσότητες από:\n\n- την Αλγερία.\n\n-το Κατάρ\n\n- τα Ηνωμένα Αραβικά Εμιράτα που πρόσφατα ανακάλυψαν μεγάλο κοίτασμα\n\nΔεν αποκλείεται επίσης να αγοράσουμε φυσικό αέριο και από τη Νορβηγία.\n\nΓια... παν ενδεχόμενο, μισθώνουμε ποσότητες και από τους Ιταλούς, οι οποίοι αποθηκεύουν για «λογαριασμό» μας 1,5 τεραβάτ. Ποσότητα που θα χρησιμοποιήσουμε σε περίπτωση έκτακτης ανάγκης.\n\nΔιαβάστε όλες τις ειδήσεις από την Ελλάδα και τον Κόσμο",
    "Στρατιωτική βοήθεια 300 εκατ. δολαρίων στέλνουν οι ΗΠΑ στην Αίγυπτο": "Παρά τις ανησυχίες για παραβιάσεις ανθρωπίνων δικαιωμάτων στη χώρα, ο ΗΠΑ θα προσφέρουν στρατιωτική βοήθεια στην Αίγυπτο καθώς η μεσανατολική χώρα παραμένει στρατηγικός σύμμαχος της Ουάσιγκτον.\n\nΗ κυβέρνηση του Αμερικανού προέδρου Τζο Μπάιντεν ενέκρινε για δεύτερη συνεχή χρονιά το μεγαλύτερο μέρος της στρατιωτικής βοήθειας που παρέχει στην Αίγυπτο, παρά τις ανησυχίες της για τις παραβιάσεις των ανθρωπίνων δικαιωμάτων στη χώρα αυτή, ανακοίνωσαν Αμερικανοί αξιωματούχοι.\n\n«Η προσέγγισή μας δείχνει τις ανησυχίες της κυβέρνησης σχετικά με τα ανθρώπινα και τα θεμελιώδη δικαιώματα στην Αίγυπτο, ενώ παράλληλα προσπαθούμε να διατηρήσουμε τη δέσμευση και να συνεχίσουμε τον διάλογο που προσπαθούμε να διεξάγουμε εδώ και 20 μήνες προκειμένου να πετύχουμε επιπλέον προόδους» στον τομέα αυτό, δήλωσε υψηλόβαθμος αξιωματούχος του Στέιτ Ντιπάρτμεντ που θέλησε να διατηρήσει την ανωνυμία του.\n\nΗ άσκηση αυτή είναι δύσκολη για την Ουάσινγκτον, διότι η Αίγυπτος είναι στρατηγική σύμμαχος των ΗΠΑ. Ωστόσο κάθε χρονιά προκαλούνται αντιδράσεις στο Κογκρέσο και από μη κυβερνητικές οργανώσεις για τη βοήθεια που προσφέρουν οι ΗΠΑ σε μια χώρα, η κυβέρνηση της οποίας κατηγορείται για παραβιάσεις των ανθρωπίνων δικαιωμάτων και για τη φυλάκιση χιλιάδων πολιτικών κρατουμένων.\n\nΗ αμερικανική νομοθεσία αναγκάζει κάθε χρόνο το Στέιτ Ντιπάρτμεντ να επιβεβαιώνει την πρόοδο ή μη της Αιγύπτου στο θέμα των ανθρωπίνων δικαιωμάτων προτού δοθούν στη χώρα τα 300 εκ. δολάρια στρατιωτικής βοήθειας.\n\nΦέτος ο Αμερικανός υπουργός Εξωτερικών Άντονι Μπλίνκεν αποφάσισε να στερήσει από την Αίγυπτο 130 εκ. δολάρια, διευκρίνισαν αξιωματούχοι. Αυτή η στρατιωτική βοήθεια δεν περιλαμβάνει τις πωλήσεις όπλων, οι οποίες ανήλθαν σε 1,17 δισ. δολάρια το οικονομικό έτος 2021.\n\nΗ Αίγυπτος είναι μία από τις βασικές χώρες που λαμβάνουν στρατιωτική βοήθεια από τις ΗΠΑ, αφού αποκατέστησε τις σχέσεις της με το Ισραήλ το 1979. Η Ουάσινγκτον φέτος έκρινε ότι το Κάιρο έκανε «ξεκάθαρες προόδους» στο δικαστικό της σύστημα, αν και η κυβέρνηση Μπάιντεν κατήγγειλε τις πολύ αργές προόδους στο θέμα των ανθρωπίνων δικαιωμάτων.\n\nΚάποιες μη κυβερνητικές οργανώσεις εκτιμούν ότι στην Αίγυπτο υπάρχουν περίπου 60.000 πολιτικοί κρατούμενοι. Ο Μπάιντεν έχει δηλώσει ότι ο σεβασμός στα ανθρώπινα δικαιώματα και η προώθηση της δημοκρατίας αποτελούν προτεραιότητα της εξωτερικής του πολιτικής.\n\nΩστόσο η αρχή αυτή προσκρούει συχνά στα συμφέροντα των ΗΠΑ, όταν πρόκειται για κρίσιμους συμμάχους της χώρας, όπως είναι η Αίγυπτος στη Μέση Ανατολή.",
    "Για το... καλό του τουρισμού της θα αρχίσει να δέχεται ρούβλια - ΧΡΗΜΑ & ΤΟΥΡΙΣΜΟΣ money-tourism.gr": "Το ενδεχόμενο να προσθέσουν το ρωσικό ρούβλι στον κατάλογο των ξένων νομισμάτων που επιτρέπονται και γίνονται δεκτά για νόμιμες πληρωμές στην Αραβική Δημοκρατία της Αιγύπτου, εξετάζουν τα στελέχη της Κεντρικής Τράπεζας της χώρας, σύμφωνα με την υπηρεσία Τύπου του ρωσικού τουριστικού πράκτορα Tez Tours.\n\nΟι Αιγύπτιοι αξιωματούχοι προφανώς ελπίζουν ότι η κίνηση αυτή θα μπορούσε να δώσει ώθηση στην τουριστική βιομηχανία της χώρας και να προσελκύσει περισσότερους επισκέπτες από τη Ρωσία.\n\nΟ Tez Tours δεν διευκρίνισε την τεχνική λεπτομέρεια για το πώς ακριβώς οι αιγυπτιακές τράπεζες θα δέχονται το ρωσικό νόμισμα, αλλά δήλωσε ότι για τον σκοπό αυτό σχεδιάζεται να εγκατασταθούν “ειδικές ηλεκτρονικές συσκευές στα τραπεζικά καταστήματα”.\n\nΣύμφωνα με τον tour operator, το ρωσικό ρούβλι θα συμπεριληφθεί στον κατάλογο των νομισμάτων που χρησιμοποιούνται στην Αίγυπτο, από τα τέλη Σεπτεμβρίου 2022 -ακριβώς στην αρχή της υψηλής τουριστικής περιόδου εκεί.\n\nΗ παροχή ευκαιριών σε ταξιδιωτικές εταιρίες και ξενοδοχεία που δέχονται ρούβλια για πληρωμή, σε συνδυασμό με άλλους παράγοντες, θα έχει αναμφίβολα θετικό αντίκτυπο στην τουριστική ροή προς την Αίγυπτο από τη Ρωσία.\n\nΗ Αίγυπτος παραμένει ο πιο δημοφιλής προορισμός διακοπών μεταξύ των Ρώσων ταξιδιωτών για τη φθινοπωρινή και χειμερινή περίοδο, αντιπροσωπεύοντας μερίδιο 46% επί του συνόλου των κρατήσεων.\n\nΟ αριθμός των Ρώσων τουριστών που επισκέφθηκαν την Αίγυπτο “εκτινάχθηκε” στο ένα εκατομμύριο κατά το τέταρτο τρίμηνο του 2021, μετά την επανέναρξη των ρωσικών, εμπορικών πτήσεων και των πτήσεων τσάρτερ προς τα αιγυπτιακά θέρετρα της Ερυθράς Θάλασσας Sharm El-Sheikh και Hurghada.\n\nΥπενθυμίζεται ότι, οι σχέσεις των δύο χωρών είχαν διαρραγεί, μετά τη συντριβή επιβατικού αεροσκάφους, στις 31 Οκτωβρίου 2015, κατά την οποία σκοτώθηκαν 224 Ρώσοι, με την κυβέρνηση της Ρωσίας να απαγορεύει τις πτήσεις προς την Αίγυπτο.\n\nΠιο αναλυτικά, στις 31 Οκτωβρίου 2015, στις 06:13 τοπική ώρα, ένα αεροσκάφος Airbus A321-231 με προορισμό το αεροδρόμιο Pulkovo της Αγίας Πετρούπολης, στη Ρωσία, εξερράγη πάνω από τη χερσόνησο του Σινά, μετά την αναχώρησή του από το διεθνές αεροδρόμιο Sharm El-Sheikh της Αιγύπτου. Όλοι οι επιβάτες και το πλήρωμα που επέβαιναν στο αεροσκάφος σκοτώθηκαν.",
    "Τουρισμός: Η Αίγυπτος θα ναυλώνει πτήσεις low cost για να αποφύγει τους τουρ οπερέιτορ": "H Αίγυπτος επεξεργάζεται ένα ιδιαίτερο κόνσεπτ προκειμένου να δώσει νέα ώθηση στις αφίξεις διεθνών επισκεπτών, προτείνοντας την απευθείας λειτουργία πτήσεων low cost από το εξωτερικό και το λανσάρισμα της δικιάς της εφαρμογής κρατήσεων που θα διαφεύγει των τουριστικών μεσαζόντων (τουρ οπερέιτορ).\n\nΌπως μεταδίδει η Egypt Independent, ο εκπρόσωπος του υπουργικού συμβουλίου της Αιγύπτου, Nader Saad, δήλωσε ότι η κυβέρνηση, μέσα από το υπουργείο πολιτικής αεροπορίας και τις σχετικές αρχές, εργάζεται προκειμένου να ναυλώνει αεροσκάφη και να λειτουργεί πτήσεις χαμηλού κόστους που θα ανεβάζουν την ροή τουριστών.\n\nΌπως τονίζει ο κ. Saad, «δεν θα αγοράζουμε αεροσκάφη γιατί δεν είναι προσιτά, όμως θα τα ναυλώνουμε προκειμένου να πραγματοποιούν πτήσεις που ταιριάζουν στους τουρίστες οι οποίοι επιθυμούν να ταξιδέψουν εκτός του πλαισίου των τουρ οπερέιτορ.\n\nΑντίστοιχα, ανακοίνωσε ότι οι τουρίστες από άλλες χώρες θα μπορούν να κάνουν κράτηση πτήσης και ξενοδοχείου μέσα από μια εφαρμογή, χωρίς τη μεσολάβηση των τουρ οπερέιτορ και άλλων τουριστικών οργανισμών.\n\nΕκτός από αυτές τις προτάσεις που εξετάζονται για την προσέλκυση περισσότερων διεθνών ταξιδιωτών, οι ιδιωτικές εταιρίες, στο πλαίσιο πρωτοβουλίας τους, λανσάρουν προσφορές που ενθαρρύνουν τη πολυήμερη διαμονή Ευρωπαίων ταξιδιωτών εν όψει του χειμώνα, λόγω της ενεργειακής κρίσης. Τα πακέτα αυτά δημιουργήθηκαν για διαμονή διάρκειας από τρεις εβδομάδες έως 2 μήνες σε προορισμούς όπως το Σαρμ Ελ Σέιχ, η Χουργκάντα και η Μάρσα Αλάμ.",
    "Κανάρια Νησιά, Αίγυπτος και Τουρκία οι κορυφαίοι προορισμοί το χειμώνα": "Tα Κανάρια, η Αίγυπτος και η Τουρκία αναδεικνύονται ως οι ιδανικότεροι αλλά και οι δημοφιλέστεροι προορισμοί χειμερινών διακοπών από τον τουρ οπερέιτορ Alltours.\n\nΤα Κανάρια είναι ο πιο περιζήτητος προορισμός του Alltours για άλλον ένα χειμώνα και οι προσδοκίες του τουρ οπερέιτορ είναι ότι θα υπάρξει σημαντική αύξηση των κρατήσεων. Στο πλαίσιο αυτό το χαρτοφυλάκιο των ποιοτικών ξενοδοχείων έχει διευρυνθεί με δωμάτια στις πιο αναγνωρισμένες ξενοδοχειακές αλυσίδες όπως οι Iberostar, Lopesan, Princess, H10, SBH και Barcelo.\n\nΕνώ άλλοι τουρ οπερέιτορ είναι επιφυλακτικοί για την Αίγυπτο, ο Alltours λάνσαρε το πιο ευρύ φάσμα πτήσεων στην ιστορία του, και προσφέρει πεντάστερα ξενοδοχεία σε αλυσίδες όπως οι Pickalbatros, Jaz, Three Corners, Azur, Sunrise και Titanic.\n\nΕπιπλέον, προσφέρονται 90 ξενοδοχεία στην Τουρκική Ριβιέρα και η σεζόν έχει επεκταθεί σε πολλά παραδοσιακά καλοκαιρινά ξενοδοχεία καθώς ο Νοέμβριος, που έχει ευχάριστες κλιματικές συνθήκες, γίνεται όλο και πιο δημοφιλής μήνας για ταξίδια. Έμφαση δίνεται στα τετράστερα και πεντάστερα ξενοδοχεία στις περιοχές Side και Lara. Σε αντίθεση με τα περισσότερα ξενοδοχεία της Ελλάδας, πολλά Τουρκικά ξενοδοχεία διαθέτουν μεγάλους εσωτερικούς χώρους και προσφέρουν πληθώρα επιλογών διασκέδασης όταν ο καιρός δεν είναι καλός.\n\nΟ Alltours υπογραμμίζει ότι η χρήση των χαμάμ, της σάουνας και του ατμόλουτρου περιλαμβάνεται «σχεδόν πάντα» στην προσφορά all inclusive. Τα ξενοδοχεία Adalya Elite Lara, Delphin Be Grand, Nirvana Cosmopolitan, Delphin Imperial, Liberty Lara, Mega Saray και Villa Side Residence διαθέτουν θερμαινόμενες εξωτερικές πισίνες.\n\nΤέλος, τα μισά εκ των 26 ξενοδοχείων Allsun στις Βαλεαρίδες παραμένουν ανοικτά και το χειμώνα. Η Μαγιόρκα είναι ιδανικός χειμερινός προορισμός, ιδιαίτερα για τους λάτρεις της πεζοπορίας και των σπορ. Ορισμένα ξενοδοχεία Allsun διαθέτουν επίσης ηλεκτροκίνητα και αγωνιστικά ποδήλατα καθώς και δυνατότητα ξεναγήσεων σε όλο το νησί.",
    "Ελλάδα, Κύπρος, Αίγυπτος και ΗΠΑ συζητούν για τα κοιτάσματα στην Ανατολική Μεσόγειο - Έτοιμος το 2025 ο Eastmed": "Κλείσιμο\n\nΣτις προσπάθειες επίσπευσης της ανάπτυξης των πηγών φυσικού αερίου στην περιοχή της Ανατολικής Ευρώπης αναφέρεται η υπουργός Ενέργειας της ΚύπρουΜε ανάρτησή της στο Twitter, από το Μιλάνο όπου βρίσκεται για την Έκθεση και το Συνέδριο Ενέργειας με τίτλο, η κα Πηλείδου αναφέρει χαρακτηριστικά:Ενδιαφέρουσα συζήτηση στο Gastech με τους συναδέλφους μου από την Αίγυπτο, τηνκαθώς και τοκαι την, με θέμα την αξιοποίηση της συμμετοχής μας, προκειμένου να επισπεύσουμε την ανάπτυξη του αερίου της Ανατολικής Ευρώπης.H Κύπρος και η περιοχή μπορούν να συμβάλλουν στις προσπάθειες νέων ενεργειακών πηγών, καταλήγει στην ανάρτησή της η κα Πηλείδου.Η κατασκευή του αγωγού φυσικού αερίου EastΜed θα έχει ολοκληρωθεί μέχρι το 2025, δήλωσε σήμερα υψηλόβαθμο στέλεχος της Ιταλικής εταιρείας ενέργειας ΕΝΙ, μεταδίδει το ΚΥΠΕ.Σύμφωνα με το πρακτορείο Reuters, ο γενικός διευθυντής επιχειρήσεων της ΕΝΙ,, είπε κατά τη διάρκεια εκδήλωσης στο Μιλάνο ότι ο αγωγός EastMed θα έχει ολοκληρωθεί πλήρως έως το 2025.Υπενθυμίζεται ότι το 2020, η Κύπρος υπέγραψε μαζί με την Ελλάδα και το Ισραήλ συμφωνία για την κατασκευή του υποθαλάσσιου αγωγού EastMed για την παροχή φυσικού αερίου στην Ευρώπη από την ανατολική Μεσόγειο μέσω των τριών χωρών.",
    "Πορθμειακή γραμμή Ελλάδα – Αίγυπτος": "Συνάντηση αντιπροσωπείας του Ελληνικού Επιμελητηριακού Επιχειρηματικού Συνδέσμου Μεταφορών (Ε.Ε.ΣΥ.Μ) με τον Αντιπρόεδρο της Ευρωπαϊκής Επιτροπής (Ε.Ε.), Μαργαρίτη Σχοινά, πραγματοποιήθηκε στο Γραφείο του στις Βρυξέλλες, στη διάρκεια της οποίας ενημερώθηκε ο κ. Σχοινάς για σειρά σημαντικών πρωτοβουλιών που προωθούνται στην Ελλάδα με πρωτοβουλία του E.E.ΣΥ.Μ σε συνεργασία με τις Ελληνικές Αρχές και με άλλους εμπλεκόμενους με τις μεταφορές φορείς και η εξέταση δυνατότητας συνδρομής στην υλοποίησή τους από την πλευρά της ΕΕ.\n\nΜεταξύ αυτών, η Πρωτοβουλία δρομολόγησης πορθμειακής γραμμής διακίνησης επιβατών και οχημάτων (Ε/Γ-Ο/Γ) μεταξύ Ελλάδος - Αιγύπτου, από/προς τους λιμένες Βόλου και Αλεξάνδρειας, με τεράστια οικονομική και γεωπολιτική σημασία όχι μόνο για τις δύο εμπλεκόμενες χώρες αλλά και ευρύτερα για την Ευρώπη, Αφρική και Μέση Ανατολή, η ανάπτυξη των Αστικών Εμπορευματικών Μεταφορών (City Logistics) στο πλαίσιο ενός ευρύτερου Σχεδίου Βιώσιμης Αστικής Κινητικότητας, ιδιαίτερης αναπτυξιακής σημασίας στην πορεία για κλιματική ουδετερότητα και μείωση του ανθρακικού αποτυπώματος στις πόλεις, η ψηφιοποίηση των χερσαίων εμπορευματικών μεταφορών που αναμένεται να συνεισφέρει σημαντικά στον εκσυγχρονισμό τους και στη μείωση παρατατικών φαινομένων στη λειτουργία τους, καθώς και θέματα ανανέωσης του πεπαλαιωμένου στόλου των Ελλήνων φορτηγών αυτοκινήτων της χώρας καθώς και δράσεις τόνωσης της ανταγωνιστικότητάς των Ελληνικών οδικών μεταφορών.",
    "Πηλείδου: Η Αίγυπτος ο πιθανότερος προορισμός για το κυπριακό αέριο": "Για την πρόσφατη ανακάλυψη του μεγάλου κοιτάσματος φυσικού αερίου 2,5 τρισ. κυβικών ποδιών μιλά στο Liberal η Υπουργός Ενέργειας, Εμπορίου και Βιομηχανίας της Κύπρου. Η κα. Νατάσα Πηλείδου τονίζει πως «το κοίτασμα είναι εκμεταλλεύσιμο», προσθέτει πως «η Αίγυπτος είναι ο πιθανότερος προορισμός για το κυπριακό φυσικό αέριο» και υπογραμμίζει πως «η επίσπευση νέων εξερευνήσεων λόγω της ενεργειακής κρίσης και της ανάγκης εξεύρεσης νέων πηγών φυσικού αερίου από την ΕΕ, ενδεχομένως να είναι ευνοϊκές για τις προοπτικές υλοποίησης του East Med».\n\nΜε την ανακάλυψη του νέου κοιτάσματος φυσικού αερίου η Κύπρος μπαίνει για τα καλά στον ενεργειακό χάρτη της Ευρώπης. Το κοίτασμα είναι εκμεταλλεύσιμο; Και ποτέ πιστεύετε θα γίνει η εξόρυξη;\n\nΤα 2,5 τρισ. κυβικά πόδια (tcf) φυσικού αερίου που ανάδειξε η ερευνητική γεώτρηση «Κρόνος-1» στο Τεμάχιο 6, αφορούν σίγουρα σε μία σημαντική ανακάλυψη στην κυπριακή ΑΟΖ, η οποία σύμφωνα με τις πρώτες εκτιμήσεις είναι εκμεταλλεύσιμη κι έρχεται να προστεθεί στις δύο προϋπάρχουσες ανακαλύψεις φυσικού αερίου:\n\nΣτα 4,5 tcf της «Αφροδίτης», στο τεμάχιο 12, και στα 5-8 tcf του «Γλαύκου», στο Τεμάχιο 10. Η σημασία της νέας ανακάλυψης συνίσταται στην προοπτική που προσφέρει ένα πρόσθετο κοίτασμα στη συνολική εκμετάλλευση των κοιτασμάτων. Όσο μεγαλύτερες είναι οι ποσότητες του φυσικού αερίου που ανακαλύπτονται, τόσο αυξάνονται οι πιθανότητες για να καταστεί βιώσιμη οικονομικά η εκμετάλλευσή τους.\n\nΥπό αυτό το πρίσμα και με δεδομένο ότι έχουν εντατικοποιηθεί οι έρευνες για εξεύρεση κι άλλων κοιτασμάτων στην κυπριακή ΑΟΖ από όλους τους αδειούχους μας, τις κοινοπραξίες Eni-TotalEnergies, την ExxonMobil-Qatar Energy και την Chevron-Shell_NewMed Energy, καλλιεργούνται νέες δυναμικές για την εκμετάλλευση των φυσικών μας πόρων και τη διεύρυνση του ενεργειακού διαδρόμου από την Ανατολική Μεσόγειο προς την Ευρώπη.\n\nΌλα αυτά βεβαίως απαιτούν συνέργειες. Αυτό για το οποίο μπορώ να σας διαβεβαιώσω είναι ότι η Κυπριακή Δημοκρατία μέσα από τις περιφερειακές συνεργασίες που έχει συνάψει με την Ελλάδα, το Ισραήλ και την Αίγυπτο και σε συνεργασία με τις αδειούχες εταιρείες, επεξεργάζεται σενάρια για τη βέλτιστη εκμετάλλευση του φυσικού αερίου. Πιστεύω ότι οι συγκυρίες είναι ευνοϊκές και η Κυπριακή Κυβέρνηση εντείνει τις προσπάθειές της για εξαγωγές φυσικού αερίου περί το 2027 ώστε να συμβάλει στην επίσπευση της απεξάρτησης της Ευρώπης από τα ρωσικά ορυκτά καύσιμα.\n\nΤο αέριο εφόσον εξορυχθεί πώς θα μεταφέρεται στην Κύπρο; Υπάρχει συσχέτιση με την κατασκευή αγωγών;\n\nΕίναι διάφορα σενάρια τα οποία τυγχάνουν επεξεργασίας. Αυτή τη στιγμή η Αίγυπτος είναι ο επικρατέστερος προορισμός για το κυπριακό φυσικό αέριο δεδομένου ότι διαθέτει τις βασικές υποδομές, και συγκεκριμένα τα τερματικά υγροποίησης, τα οποία θα μπορούν να προωθήσουν το κυπριακό αέριο στην ευρωπαϊκή αγορά.\n\nΕδώ και ένα περίπου χρόνο, στο πλαίσιο της Διακυβερνητικής Συμφωνίας Κύπρου-Αιγύπτου, έχει συσταθεί κοινή τεχνική επιτροπή η οποία εξετάζει όλες τις πτυχές της κατασκευής ενός υποθαλάσσιου αγωγού μεταφοράς φυσικού αερίου από το κοίτασμα Αφροδίτη της Κυπριακής ΑΟΖ στην Αίγυπτο και συγκεκριμένα τη χωρητικότητα, τις τεχνικές προδιαγραφές, τις οικονομικές πτυχές και την πορεία του αγωγού. Πιστεύουμε ότι με τις κατάλληλες συνέργειες, ο αγωγός αυτός θα μπορούσε να μεταφέρει φυσικό αέριο κι από άλλα κοιτάσματα που εντοπίζονται στην κυπριακή ΑΟΖ.\n\nΒρίσκεται ακόμη στα πλάνα ο αγωγός East Med;\n\nΌπως γνωρίζετε, όλες οι εμπλεκόμενες χώρες, η Κύπρος, η Ελλάδα, το Ισραήλ, και η Ιταλία, έχουμε εκφράσει την πολιτική μας στήριξη στο εν λόγω ευρωπαϊκό Έργο Κοινού Ενδιαφέροντος. Εκείνο που ωστόσο θα κρίνει την κατασκευή του είναι η βιωσιμότητά του.\n\nΠρόκειται για μία απόφαση που θα λάβει από μόνος του ο φορέας υλοποίησης του έργου, εφόσον αξιολογήσει αφενός τη μελέτη βιωσιμότητας που συγχρηματοδοτείται από την ΕΕ και βρίσκεται σε εξέλιξη, και αφετέρου τα συμβόλαια που θα εξασφαλίσει από αγοραστές του φυσικού αερίου. Σίγουρα η ανεύρεση νέων ποσοτήτων, και η επίσπευση νέων εξερευνήσεων λόγω της ενεργειακής κρίσης και της ανάγκης εξεύρεσης νέων πηγών φυσικού αερίου από την ΕΕ, ενδεχομένως να είναι ευνοϊκές για τις προοπτικές υλοποίησης του αγωγού.\n\nΈχετε προχωρήσει με την αξιολόγηση της πρότασης της Energean για δημιουργία αγωγού από τα κοιτάσματά της στην ΑΟΖ του Ισραήλ και υγροποίησή του με πλωτή μονάδα στην Κύπρο;\n\nΗ πρόταση που υπέβαλε η Energean αποτελεί μία θετική εξέλιξη, καθώς προτείνει άλλον έναν τρόπο αξιοποίησης των κοιτασμάτων της Ανατολικής Μεσογείου και με αυτό τον φακό την αντιμετωπίζουμε. Αυτή τη στιγμή είμαστε στο στάδιο επεξεργασίας και αξιολόγησης της πρότασης.\n\nΠοιο το κόστος εξόρυξης και πόσα άμεσα και έμμεσα έσοδα θα αφήσει το νέο κοίτασμα στην Κύπρο;\n\nΤο κόστος εξόρυξης και το ύψος των εσόδων από την πώληση του φυσικού αερίου εξαρτάται από διάφορους παράγοντες. Εκτός από το μέγεθος του κοιτάσματος πρέπει να συνυπολογιστούν κι άλλοι παράγοντες όπως οι υποδομές που θα πρέπει να γίνουν για την αξιοποίηση και η ύπαρξη κι άλλων κοιτασμάτων της ίδιας εταιρείας στην περιοχή.\n\nΑυτά τα δεδομένα δεν είναι διαθέσιμα στην παρούσα φάση. Να υπενθυμίσω ότι αμέσως μετά τη γεώτρηση «Κρόνος-1», το γεωτρύπανο της εταιρείας προχωρεί σε νέα γεώτρηση, τη «Ζευς-1», η οποία θα επιτρέψει δυνητικά, τον εντοπισμό επιπρόσθετων ποσοτήτων φυσικού αερίου στο Τεμάχιο 6, ξεκλειδώνοντας επιπλέον προοπτικές και δυνατότητες στην περιοχή.\n\nΣυνεπώς, προέχει η περαιτέρω αξιολόγηση των δεδομένων που έχουν εξαχθεί από τη γεώτρηση, τα αποτελέσματα της νέας γεώτρησης και η περαιτέρω αξιολόγηση της ανακάλυψης «Καλυψώ» από τα δεδομένα που έχουν προκύψει στον «Κρόνο». Όλα αυτά τα δεδομένα θα διαμορφώσουν και το Σχέδιο Ανάπτυξης και Παραγωγής των ανακαλύψεων στο Τεμάχιο 6 που θα υποβάλει η Eni – TotalEnergies στην Κυπριακή Δημοκρατία.\n\nΦοβάστε ότι την εκμετάλλευση του κοιτάσματος μπορεί να την εμποδίσει η Τουρκία; Και αν ναι, πώς θα αντιδράσει η Κύπρος σε ένα τέτοιο ενδεχόμενο;\n\nΔεν θα ήθελα να προκαταβάλλω ούτε πιθανές αντιδράσεις, ούτε πιθανούς σχεδιασμούς από πλευράς Κυπριακής Δημοκρατίας όσον αφορά και τα δύο σκέλη του ερωτήματός σας. Πρόκειται όντως για μια σημαντική ανακάλυψη η οποία θα πρέπει να αξιοποιηθεί στο πλαίσιο των ευρύτερων συνεργιών για εκμετάλλευση των κοιτασμάτων που έχουν εντοπιστεί στην Κυπριακή ΑΟΖ και προς αυτή ακριβώς την κατεύθυνση είναι που επικεντρώνονται οι δικές μας ενέργειες.\n\n(του Νικόλα Ταμπακόπουλου, liberal.gr)",
    "ART AERI: Νείλος": "Ο Νείλος είναι ποταμός στην Αφρική και ένας από τους δύο μεγαλύτερους του κόσμου. Ο ποταμός έπαιξε βασικό ρόλο στην ανάπτυξη της αρχαίας Αιγύπτου με τον πολιτισμό της να ωφελείται ιδιαίτερα στον ποταμό. Έτσι, ο Ηρόδοτος αποκάλεσε την Αίγυπτο Δώρο του Νείλου.\n\nΟ Νείλος έχει δύο μεγάλους παραποτάμους, από τους οποίους σχηματίζεται: τον Λευκό Νείλο από την Ισημερινή Ανατολική Αφρική και τον Γαλάζιο Νείλο από την Αιθιοπία.\n\nΟ Νείλος χύνεται στη Μεσόγειο θάλασσα, σχηματίζοντας το Δέλτα του Νείλου. Είναι ο μεγαλύτερος σε μήκος ποταμός της Αφρικής, αλλά ο δεύτερος του κόσμου. Πηγάζει νότια του Ισημερινού και ρέοντας προς Βορρά διά μέσου της βορειοανατολικής Αφρικής εκβάλλει στη Μεσόγειο θάλασσα. Έχει μήκος 6.853 χιλιόμετρα και αποστραγγίζει έκταση που υπολογίζεται σε 3.349.000 τετραγωνικά χιλιόμετρα και μέση παροχή νερού 2.830 κυβικών μέτρων το δευτερόλεπτο. Τους υδάτινους πόρους του Νείλου μοιράζονται 11 χώρες, η Τανζανία, το Μπουρούντι, η Ρουάντα, η Λαϊκή Δημοκρατία του Κονγκό, η Κένυα, η Ουγκάντα, η Αιθιοπία, η Ερυθραία, το Νότιο Σουδάν, το Σουδάν και η Αίγυπτος. Συγκεκριμένα, ο Νείλος είναι η κύρια πηγή νερού της Αιγύπτου και του Σουδάν. Ο Νείλος σχηματίζεται από τρία κύρια υδάτινα ρεύματα, του Άτμπαρα και του Κυανού Νείλου, που ρέουν από τα υψίπεδα της Αιθιοπίας, και του Λευκού Νείλου, που πηγάζει στις λίμνες Βικτωρίας και Αλβέρτου και σχηματίζεται κυρίως από τον Μπαχρ ελ Γκαζάλ και τον Σόμπατ.\n\nΣύμφωνα με την ελληνική μυθολογία και τη Θεογονία Ησιόδου, ο Νείλος ήταν Ποταμός - θεός, γιος του Τιτάνα Ωκεανού και της Τιτανίδας Τηθύος και αδερφός των Ποταμών και των Ωκεανίδων, ο οποίος έδωσε το όνομά του στον μεγάλο ποταμό της Αιγύπτου. Στην Οδύσσεια, το έπος του Ομήρου, ο Νείλος αναφέρεται με το όνομα Αίγυπτος (αρσενικό) και η χώρα δια μέσου της οποίας ρέει ονομάζεται επίσης Αίγυπτος (θηλυκό). Σύμφωνα με τον Διόδωρο τον Σικελιώτη, ο ποταμός πήρε το όνομά του από τον Νειλέα, ο οποίος όταν έγινε άνακτας της Αιγύπτου κατασκεύασε σε καίρια σημεία πολλές διώρυγες και φιλοδόξησε να κάνει πολύ πιο πλωτό τον Νείλο - πράγμα που έγινε η αιτία να πάρει το ποτάμι το όνομά του. Άλλη εκδοχή θέλει την ονομασία Νείλος πιθανώς να προέρχεται από τη σημιτική ρίζα νάχαλ, που σημαίνει «κοιλάδα» ή «ποτάμια κοιλάδα» και κατ' επέκτασιν «ποταμός». Μετά την πλήρη γεωγράφηση του πλανήτη διαπιστώθηκε ότι υπάρχουν και πολλοί άλλοι ποταμοί που βαίνουν προς Βορρά, όπως π.χ. ο Ρήνος. Οι αρχαίοι Αιγύπτιοι ονόμαζαν το ποταμό Αρ ή Αούρ, ή «μαύρο», από το χρώμα μεταφερόμενων από αυτόν ιζημάτων κατά τις πλημμύρες. Η ιλύς του Νείλου είναι αρκετά σκουρόχρωμη, ώστε να δώσει στη χέρσο την παλαιότερη ονομασία της, Κεμ ή Κέμι, η οποία επίσης σημαίνει «μαύρη» και συμβολίζει το σκότος.\n\nΓια περισσότερες πληροφορίες αποταθείτε στο www.artaeri.com.\n\nΜακαρίου 71, Λ/σία",
    "Κρίση χρέους στην Αίγυπτο: Αναμένοντας το ΔΝΤ και τους επενδυτές": "Ο αγώνας της Αιγύπτου να κερδίσει ξανά τους επενδυτές χρέους επιτείνει την ήδη επείγουσα ανάγκη να καταλήξει σε συμφωνία με το Διεθνές Νομισματικό Ταμείο, γράφει το Bloomberg.\n\nΜε τις διεθνείς κεφαλαιαγορές κλειστές, η έλλειψη ζήτησης έχει κλείσει μια από τις κύριες πηγές χρηματοδότησης της χώρας. Οι πωλήσεις ομολόγων σε αιγυπτιακή λίρα μειώθηκαν κατά 38% από τον Αύγουστο του 2021, ξεπερνώντας ελαφρώς τα 81 δισ. δολάρια.\n\nΌγκος έκδοσης πενταετούς ομολόγου έναντι τρίμηνων γραμματίων\n\nΗ αγορά χρέους της Αιγύπτου θα μπορούσε να γίνει το επόμενο σημείο πίεσης, καθώς η κυβέρνηση ψάχνει σε όλο τον κόσμο για επενδύσεις μετά τα ενεργειακά και διατροφικά σοκ από τη ρωσική εισβολή στην Ουκρανία. Μόλις πέντε μήνες μετά την υποτίμησή της, η λίρα παραμένει ακριβή και οι επενδυτές προετοιμάζονται για δεύτερο κύμα υποτίμησης, καθώς και το ΔΝΤ ευνοεί μια πιο ευέλικτη συναλλαγματική ισοτιμία.\n\nΗ Moody's δήλωσε τον Ιούνιο ότι αναμένει ένα νέο πρόγραμμα 4 έως 6 δισ. δολαρίων από το ΔΝΤ το δεύτερο εξάμηνο του έτους, για να βοηθήσει την Αίγυπτο να χρηματοδοτήσει ένα έλλειμμα τρεχουσών συναλλαγών που εκτιμάται στο 5,4% του ακαθάριστου εγχώριου προϊόντος.\n\nΗ Σαουδική Αραβία και οι άλλοι πλούσιοι Άραβες σύμμαχοι της Αιγύπτου, συνεχίζει το Bloomberg, έχουν υποσχεθεί τους τελευταίους μήνες συνολικά πάνω από 22 δισ. δολάρια σε καταθέσεις και επενδύσεις, ώστε να στηρίξουν την οικονομία μιας χώρας που έχει κεντρική θέση και ιδιαίτερη βαρύτητα στον αραβικό κόσμο.\n\nΟι συνομιλίες με το Ταμείο κινούνται σε «καθησυχαστική» κατεύθυνση, αν και το ποσό της βοήθειας που θα μπορούσε να παράσχει το ΔΝΤ δεν έχει ακόμη αποφασιστεί, σύμφωνα με τον Αιγύπτιο υπουργό Οικονομικών Μοχάμεντ Μαάιτ.\n\nΟι ξένοι επενδυτές χαρτοφυλακίου έχουν ήδη αντλήσει περίπου 20 δισ. δολάρια από την τοπική αγορά χρέους από την αρχή του έτους, με τη λίρα στην πιο αποδυναμωμένη στιγμή της μετά την υποτίμηση του 2016. Η φετινή έκδοση, μέχρι τον Αύγουστο, βρίσκεται κάτω από το μισό του ποσού ρεκόρ 192 δισ. δολαρίων που συγκεντρώθηκαν ολόκληρο το 2021.\n\nΟι επενδυτές έχουν στραφεί προς λιγότερο επικίνδυνες επιλογές, δεδομένου ότι η Αίγυπτος προσπαθεί να αποφύγει μια κρίση χρέους. Εκτοξεύτηκαν οι εκδόσεις τρίμηνων γραμματίων του Δημοσίου, ενώ μειώθηκαν οι πωλήσεις ομολόγων με διάρκεια μεγαλύτερη του έτους.\n\nΕίναι μια αντιστροφή της τύχης για την κάποτε αγαπημένη των αναδυόμενων αγορών. Με βάση τα υψηλά επιτόκια της Αιγύπτου, τη σταθερή λίρα και το ιστορικό κινήσεων φιλικών προς την αγορά, οι ξένοι είχαν διοχετεύσει δισεκατομμύρια δολάρια στην αγορά χρέους της χώρας αποκομίζοντας μεγάλες αποδόσεις.\n\nΑυτό το τρίμηνο, ωστόσο, το χρέος της σε τοπικό νόμισμα συγκαταλέγεται στις έξι χειρότερες επιδόσεις στις αναδυόμενες αγορές, σύμφωνα με τους δείκτες του Bloomberg.\n\nΧάσμα μεταξύ αιγυπτιακών 12μηνων τίτλων και ομολόγων αναδυόμενων αγορών\n\nΓια να προσελκύσει αγοραστές, η Αίγυπτος χρειάστηκε να αυξήσει τις αποδόσεις ομολόγων της στο μέγιστο από το 2016. Ωστόσο, ο δείκτης ζήτησης για τίτλους διάρκειας 12 μηνών έδειξε ότι ήταν ακόμα αδύναμη η όρεξη των επενδυτών.\n\nΕάν η κεντρική τράπεζα επιτρέψει εξασθένηση του νομίσματος, θα τροφοδοτήσει πιέσεις τιμών που έχουν ήδη ωθήσει τα προσαρμοσμένα από τον πληθωρισμό επιτόκια της Αιγύπτου κάτω από το μηδέν. Και κατά συνέπεια θα αυξηθούν οι προσδοκίες για αυστηρότερη νομισματική πολιτική στο μέλλον.\n\nΤο πραγματικό επιτόκιο της Αιγύπτου, κάποτε το υψηλότερο στον κόσμο, έχει πλέον συρρικνωθεί στο -2,35%, τη στιγμή που οι περισσότερες κεντρικές τράπεζες σε όλο τον κόσμο αυξάνουν επιθετικά το κόστος δανεισμού.\n\n«Μια νέα υποτίμηση 20% σε συνδυασμό με περαιτέρω αυξήσεις επιτοκίων 300 έως 400 μονάδων βάσης και σαφείς πολιτικές θα κινούσαν ξανά το ενδιαφέρον μου για την αγορά της χώρας», δήλωσε ο Gordon G. Bowers, αναλυτής της Columbia Threadneedle, με έδρα το Λονδίνο.",
    "Γκουρμέ αρχαιολογία: Χαλλούμι 2.600 ετών βρέθηκε σε νεκρόπολη της Αιγύπτου": "Το λευκό τυρί από αιγοπρόβειο γάλα ονομαζόταν στην αρχαία Αίγυπτο «χαράμ»\n\nΚομμάτια τυριού που χρονολογούνται τον 7ο ή 6ο αιώνα π.Χ. βρέθηκαν στην αρχαία νεκρόπολη της Σακάρα κοντά στο Κάιρο, μια ανακάλυψη που αποκαλύπτει το αρχαίο παρελθόν μιας γνώριμης γεύσης.\n\nΤο τυρί βρέθηκε σε πήλινο αγγείο και εκτιμάται ότι ήταν χαλλούμι, ποικιλία που σήμερα συνδέουμε με την Κύπρο, η οποία όμως ήταν δημοφιλής ήδη από την εποχή της αρχαίας Αιγύπτου.\n\nΣύμφωνα με το αιγυπτιακό υπουργείο Τουρισμού και Αρχαιοτήτων, το εύρημα χρονολογείται μεταξύ του 688 και του 525 π.Χ, την εποχή της 26ης ή 27ης δυναστείας.\n\nΜαζί με το πήλινο σκεύος οι αρχαιολόγοι έφεραν στο φως πολυάριθμα ευρήματα με επιγραφές στη δημώδη αιγυπτιακή γλώσσα, η οποία εμφανίζεται και στην περίφημη Στήλη της Ροζέτας.\n\nΣύμφωνα με τον γενικό γραμματέα του Ανώτατου Συμβουλίου Αρχαιοτήτων, δρ Μουσταφά Ουαζίρι, το λευκό τυρί από αιγοπρόβειο γάλα ονομαζόταν στην αρχαία Αίγυπτο «χαράμ», ονομασία που άλλαξε σε «χαλλούμ» από τους Κόπτες και τελικά μετεξελίχθηκε σε «χαλλούμι».\n\nΤο τυρί είναι γνωστό ότι αποτελούσε ανέκαθεν μέρος της αιγυπτιακής διατροφής, με τις αρχαιότερες ενδείξεις τυροκομίας να χρονολογούνται στα 5.000 χρόνια πριν, την εποχή της πρώτης δυναστείας.\n\nΟ νέος γύρος ανασκαφών στη Σακάρα, όπου βρίσκονται οι τάφοι αρκετών φαραώ καθώς και η κλιμακωτή πυραμίδα του Ζοζέρ, συνεχίζονται από το 2018.\n\nΣύμφωνα με το υπουργείο, προηγούμενες ανασκαφές είχαν φέρει στο φως οκτώ τάφους, περισσότερα από 100 σφραγισμένα ξύλινα φέρετρα και δεκάδες αγάλματα θεών.\n\nΝέες ανακαλύψεις δεν αποκλείονται το επόμενο διάστημα, δεδομένου ότι ορισμένα από τα σφραγισμένα αγγεία που βρέθηκαν μαζί με το χαλλούμι δεν έχουν ακόμα ανοιχτεί.",
    "Διεθνής Αμνηστία: Η Αίγυπτος καταπνίγει τις ελευθερίες": "Η Διεθνής Αμνηστία κατηγόρησε σήμερα τις αρχές της Αιγύπτου ότι “εξακολουθούν να καταπνίγουν τις ελευθερίες”, έξι εβδομάδες πριν την έναρξη στη χώρα της Παγκόσμιας Διάσκεψης του ΟΗΕ για το Κλίμα (COP27).\n\nΤον Σεπτέμβριο του 2021 ο Αιγύπτιος πρόεδρος Άμπντελ Φάταχ αλ Σίσι παρουσίασε την εθνική στρατηγική για τα ανθρώπινα δικαιώματα, στο πλαίσιο της οποίας υποστήριξε ότι η εκπαίδευση, η υγεία και η πρόσβαση σε ηλεκτρικό ρεύμα είναι δικαιώματα πιο σημαντικά από αυτό της συνάθροισης, κάτι που έχει σχεδόν απαγορευθεί στη χώρα.\n\nΗ Ανιές Καλαμάρ, γενική γραμματέας της Διεθνούς Αμνηστίας, κατηγόρησε τις αιγυπτιακές αρχές ότι εκμεταλλεύονται αυτή τη στρατηγική για να “κρύψουν τις συνεχείς παραβιάσεις των ανθρωπίνων δικαιωμάτων, πιστεύοντας ότι μπορούν να ξεγελάσουν τον κόσμο πριν την COP27”.\n\nΗ διεθνής κοινότητα πρέπει “να ασκήσει πίεση στις αιγυπτιακές αρχές” ώστε “να τερματιστεί η κακομεταχείριση και η ατιμωρησία, ξεκινώντας από την απελευθέρωση των χιλιάδων επικριτών και αντιφρονούντων που κρατούνται αυθαίρετα στις αιγυπτιακές φυλακές”, τόνισε η οργάνωση.\n\nΟι υπέρμαχοι των ανθρωπίνων δικαιωμάτων εκτιμούν ότι η διοργάνωση από την Αίγυπτο της COP27 αποτελεί “επιβράβευση ενός καταπιεστικού καθεστώτος”.\n\nΜετά την άνοδό του στην εξουσία το 2013 ο Σίσι κατηγορείται ότι έχει φιμώσει σταδιακά οποιαδήποτε αντιπολίτευση.\n\nΣτην Αίγυπτο υπάρχουν περισσότεροι από 60.000 κρατούμενοι συνείδησης, ανάμεσά τους ειρηνικοί ακτιβιστές, δικηγόροι, πανεπιστημιακοί και δημοσιογράφοι, σύμφωνα με τη Διεθνή Αμνηστία.\n\nΠΗΓΗ: ΑΠΕ-ΜΠΕ",
    "Η Ε.Κ.Τ στηρίζει την Αίγυπτο στη μετάβαση από το φυσικό αέριο στην αιολική ενέργεια": "Η Heike Hamggart, περιφερειακή διευθύντρια της Ευρωπαϊκής Τράπεζας Ανασυγκρότησης και Ανάπτυξης, δήλωσε ότι η τράπεζα θα βοηθήσει στη χρηματοδότηση του παροπλισμού παλαιών σταθμών ηλεκτροπαραγωγής με αέριο στην Αίγυπτο, χωρητικότητας έως και πέντε γιγαβάτ, από το 2023, και δεσμεύεται για ένα ακόμη 1 δισεκατομμύριο δολάρια για την υποστήριξη των ανανεώσιμων πηγών ενέργειας.\n\nΗ Εκτελεστική Διευθύντρια της τράπεζας για την περιοχή της Νότιας και Ανατολικής Μεσογείου πρόσθεσε ότι η τράπεζα θα συγκεντρώσει έως και 300 εκατομμύρια δολάρια σε κρατική χρηματοδότηση για έργα που περιλαμβάνουν τη σταθεροποίηση του αιγυπτιακού δικτύου, την προσθήκη μπαταριών για αποθήκευση ηλεκτρικής ενέργειας, την ανάπτυξη της τοπικής αλυσίδας εφοδιασμού για ανανεώσιμες πηγές ενέργειας και επανεκπαίδευση εργαζομένων.\n\nΑκόμη η Hamggart είπε ότι άλλο ένα δισεκατομμύριο δολάρια που δεσμεύτηκε για τη στήριξη των ανανεώσιμων πηγών ενέργειας θα αντιπροσωπεύει περίπου το ένα δέκατο της ιδιωτικής χρηματοδότησης που απαιτείται για 10 γιγαβάτ έργων κυρίως αιολικής ενέργειας που η αιγυπτιακή κυβέρνηση σχεδιάζει να υλοποιήσει έως το 2028.\n\nΗ Αίγυπτος έχει πλεόνασμα ενέργειας μετά την εγκατάσταση τριών τεράστιων σταθμών παραγωγής ενέργειας με αέριο, που κατασκευάζει η Siemens από το 2015.\n\nΟ ρόλος του φυσικού αερίου αναμένεται να αποτελέσει αντικείμενο διαμάχης κατά τη Διάσκεψη των Ηνωμένων Εθνών για το Κλίμα (COP27) που έχει προγραμματιστεί να διεξαχθεί στην Αίγυπτο τον Νοέμβριο.\n\nΟι ακτιβιστές για το κλίμα λένε ότι χρειάζεται μια γρήγορη μετατόπιση από το φυσικό αέριο. Ως χώρα υποδοχής για την εικοστή έβδομη σύνοδο της Διάσκεψης για το Κλίμα , η Αίγυπτος αντιπροσωπεύει τις αφρικανικές χώρες που επιθυμούν να συνεχίσουν να χρησιμοποιούν το φυσικό αέριο ως μεταβατικό καύσιμο μέχρι να αναπτυχθούν οι οικονομίες τους.\n\nΗ Hamgart είπε ότι μια πιλοτική φάση για την παραγωγή πράσινου υδρογόνου στο λιμάνι Ain Sukhna στην Ερυθρά Θάλασσα στην Αίγυπτο θα γίνει μάρτυρας νέων έργων ανανεώσιμης ενέργειας με χωρητικότητα περίπου τρία γιγαβάτ από τα δέκα συνολικά προγραμματισμένα.\n\nΟρισμένα από αυτά ενδέχεται να χρησιμοποιηθούν για την αντιστάθμιση της χαμένης δυναμικότητας λόγω της διάθεσης των θερμοηλεκτρικών σταθμών.\n\nΗ Αίγυπτος είχε ανακοινώσει τη σύναψη μιας σειράς μνημονίων συμφωνίας σχετικά με έργα πράσινου υδρογόνου και αμμωνίας στην Ain Sukhna.\n\nΜετάφραση: Ουαλίντ Ελίας",
    "Ασυγκόμιστα τα μισά μήλα στην Αγιά λόγω capital controls στην Αίγυπτο": "«Αυτό που βιώνουμε φέτος δεν έχει προηγούμενο. Η μισή παραγωγή μήλων παραμένει ασυγκόμιστη στα δέντρα. Το πρόβλημα που προέκυψε με την εξαγωγή των πρώιμων μήλων Αγιάς (ποικιλίας Gala) στην Αίγυπτο, λόγω των capital controls που επιβλήθηκαν εξαιτίας της προσφυγής της στο Διεθνές Νομισματικό Ταμείο (ΔΝΤ), επηρέασε και εμάς, μια και η συντριπτική πλειονότητα των εξαγωγών γινόταν προς τη συγκεκριμένη χώρα. Έχουμε προτείνει συγκεκριμένες λύσεις προς την κυβέρνηση και προσδοκούμε στην ανταπόκρισή της». Αυτά δηλώνει στην «ΥΧ» ο πρόεδρος του Αγροτικού Συνεταιρισμού «Κίσσαβος», Γιώργος Ζέικος, περιγράφοντας με μελανά χρώματα την κατάσταση που επικρατεί στην επαρχία Αγιάς, όπου το μήλο αποτελεί βασική καλλιέργεια.\n\nΒουλευτές της περιοχής έχουν ζητήσει από τον υφυπουργό Εξωτερικών, αρμόδιο για την Οικονομική Διπλωματία και την Εξωστρέφεια, Κωνσταντίνο Φραγκογιάννη, αλλά και τον ΥΠΑΑΤ, Γεώργιο Γεωργαντά, να βρεθεί η βέλτιστη λύση, σε ευρωπαϊκό επίπεδο, αλλά και με νέες διακρατικές συμφωνίες με τρίτες χώρες.\n\nΣύμφωνα με τον πρόεδρο του Συνεταιρισμού «Κίσσαβος», Γιώργο Ζέικο, «τα μισά μήλα, ποικιλίας gala, παραμένουν στα δέντρα. Τέτοια περίοδο πέρυσι είχαμε ολοκληρώσει τη συγκομιδή. Η βασική αιτία του προβλήματος είναι οι περιορισμοί που σημειώνονται στην αγορά της Αιγύπτου, καθώς το όριο των 1.600 ευρώ για κάθε εξαγωγικό φορτίο που έχει επιβληθεί στη χώρα δεν καλύπτει καν το κόστος μεταφοράς. Σε μικρότερο βαθμό την κατάσταση επηρέασαν το σχίσιμο των μήλων που προκάλεσαν οι πρόσφατες βροχοπτώσεις και το διαχρονικό πρόβλημα της έλλειψης εργατών γης. Η επαρχία Αγιάς είναι η πρώτη που συγκομίζει την ποικιλία gala σε ευρωπαϊκό επίπεδο, ενώ ο προβληματισμός αυξάνεται για τα κόκκινα μήλα που αποτελούν και τις μεγαλύτερες ποσότητες στην επαρχία. Ανάλογο πρόβλημα, αλλά σε μικρότερο βαθμό, είχαμε αντιμετωπίσει με το εμπάργκο που ξεκίνησε στην αγορά της Ρωσίας το 2014. Από τότε, η αγορά της Αιγύπτου μάς προσέφερε μία εναλλακτική λύση αρχικά, ιδανική στη συνέχεια».\n\nΌπως προσθέτει ο ίδιος, «η ποικιλία gala προσφέρεται για βραχυπρόθεσμη κάλυψη στην αγορά και ήταν ιδανικό το γεγονός ότι μας απαλλάσσει από τα έξοδα των ψυκτικών (ψυγεία-αποθήκευση), δίνοντάς μας άμεση ρευστότητα. Πριν από πέντε χρόνια στην επαρχία φυτεύτηκαν αρκετά δέντρα με μήλα. Δημιουργήθηκε υπερπροσφορά, αλλά δυστυχώς φέτος οι έμποροι δεν εμφανίστηκαν, ούτε καν με ανοιχτές τιμές».\n\nΝα επιβραβευθεί η νομιμότητα\n\nΟ γνωστός συνεταιριστής καλεί την κυβέρνηση να δώσει λύσεις στο πρόβλημα της διάθεσης των μήλων και να επιβραβεύσει τη νομιμότητα. «Κάποιοι έμποροι μας προσέγγισαν για να προμηθευτούν την παραγωγή χωρίς τιμολόγια, προκειμένου να ξεπεραστεί ο σκόπελος των περιορισμών. Αυτό, όμως, για συνεταιρισμούς ισχυρούς, όπως ο δικός μας, δεν αποτελεί λύση. Έχουμε ζητήσει από την κυβέρνηση σε κάθε τιμολόγιο που θα κόβουμε να υπάρχει μία συμπληρωματική ενίσχυση. Δυστυχώς, άλλες αγορές, όπως η Σαουδική Αραβία, η Ιορδανία κ.ά., απορροφούν μικρές ποσότητες. Ούτε η ελληνική αγορά, μέσω διάφορων προγραμμάτων, μπορεί να απορροφήσει όλη την αδιάθετη ποσότητα. Το πρόβλημα είναι πανευρωπαϊκό και πρέπει να δοθεί λύση από την Ευρωπαϊκή Ένωση», αναφέρει ο κ. Ζέικος. Παράλληλα, τονίζει πως «αντίστοιχη συνεργασία με την Αίγυπτο έχουν η Ιταλία (ξεκινά η συγκομιδή σε δέκα μέρες) και η Πολωνία (ξεκινά να μαζεύει σε έναν μήνα). Ενδεχομένως τα μήλα που δεν θα φύγουν για εξαγωγή να πάνε για χυμό, αλλά η οικονομική απώλεια που θα υποστούμε θα είναι σημαντική».\n\nΟι αριθμοί\n\nΥπενθυμίζεται ότι πέρυσι η ελληνική παραγωγή ανήλθε σε 280.000 τόνους και φέτος υπολογίζεται σε 203.000 τόνους. Ο Αγροτικός Συνεταιρισμός «Κίσσαβος» προωθούσε περίπου 1.000 τόνους σε ετήσια βάση, την ποικιλία gala, στην αγορά της Αιγύπτου.\n\nΌσον αφορά τις τιμές, πέρυσι ο παραγωγός πούλησε από 45 έως 60 λεπτά το κιλό, ανάλογα με την απόδοση και ο συνεταιρισμός στους εμπόρους (με τη συσκευασία) 65 με 70 λεπτά. Φέτος, κάποιες τιμές που ακούγονται δεν ξεπερνούν τα 35 λεπτά.",
    "Το Σάββατο με «ΤΑ ΝΕΑ»: «24 ώρες στην Αρχαία Αίγυπτο», «Γιάννης Παπαϊωάννου» & ΟΚ! Το περιοδικό των διασήμων": "Τριπλή προσφορά\n\nΤΑ ΝΕΑ ΣΑΒΒΑΤΟΚΥΡΙΑΚΟ συνεχίζουν το ταξίδι στο παρελθόν:\n\n24 ώρες στην Αρχαία Αίγυπτο!\n\nΉρθε η σειρά των κατοίκων της αρχαίας Αιγύπτου να μας εξιστορήσουν την κάθε ώρα του 24ώρου της καθημερινότητάς τους.\n\nΗ αρχαία Αίγυπτος δεν είναι μόνο οι πυραμίδες, οι σφίγγες και οι χρυσές σαρκοφάγοι. Γνωρίστε την αρχαία Αίγυπτο περνώντας είκοσι τέσσερις ώρες με τους κατοίκους της και παρακολουθώντας τους από κοντά.\n\nΑπό τον ταριχευτή μέχρι τον φαραώ, την απλή νοικοκυρά, την ιέρεια και τον κοσμηματοποιό, συναντάμε 24 διαφορετικούς χαρακτήρες ανθρώπων, όλοι από διαφορετικούς τομείς της ζωής – κάθε ώρα ανά κεφάλαιο. Μέσα από τα μάτια τους βλέπουμε πώς ήταν μια συνηθισμένη ημέρα στην αρχαία Αίγυπτο.\n\nΕνα ταξίδι στην Αλεξάνδρεια, μια περιδιάβαση στο Νείλο, μια πρωτότυπη γνωριμία με έναν απίστευτο πολιτισμό!\n\nΜαζί\n\nΓιάννης Παπαϊωάννου\n\n«Ντόμπρα και σταράτα»\n\nΗ αυτοβιογραφία ενός ανθρώπου που σημάδεψε από πολλές απόψεις τη νεότερη μουσική ιστορία.\n\nΗ περιπετειώδης ζωή του μέσα από γνωστές και άγνωστες σελίδες της ρεμπέτικης ιστορίας μας, με πλούσιο φωτογραφικό υλικό.\n\n«Μούγινε χαβαλές τούτος εδώ νά γράψω τη ζωή μου. Την αυτοβιογραφία μου, όπως τη λέει. \"Αμα γράψω, θα τα γράψω στή γλώσσα μου. \"Οπως τα είδα και τα έζησα, χωρίς σάλτσες και παραμύθια. Θά γίνει ένα μικρό δικαστήριο για όσα παράξε­να έγιναν και γίνονται στον καλλιτεχνικό κόσμο. Αυτά πού κάνουν πολλές φορές νά φουντώνει τό μυαλό μου. Τριανταπέντε χρόνια στό πάλκο, μέσα στη νύχτα, στη βρωμιά, πού 'χεις να κάνεις με κάθε καρυδιάς καρύδι, από ανθρώπους του σχοινιού και του παλουκιού, μέχρι μορφωμένους, λεφτάδες και βάλε, είδα τόσα και έζησα τόσα, πού δέν φτάνει όλο τό χαρτί του κόσμου νά γραφτούνε. (..)\n\nΤο σκέφτηκα, λοιπόν, το ξανασκέφτηκα και αποφάσισα να γράψω τη ζωή μου. Την Αυτοβιογραφία μου, που είναι και η Ιστορία της Λαϊκής Μουσικής. `Ο τίτλος θα μπεί όπως τον γράφω εγώ. Αυτός έδώ:\n\nΗ ΖΩΗ ΚΑΙ Η ΙΣΤΟΡΙΑ ΤΟΥ ΒΕΤΕΡΑΝΟΥ\n\nΓΙΑΝΝΗ ΠΑΠΑΪΩΑΝΝΟΥ»\n\n(Από τον πρόλογο του βιβλίου)\n\nΚαι όπως πάντα το\n\nΟΚ!\n\nΤο περιοδικό των διασήμων!\n\nΚαι όπως πάντα το\n\nΟΚ!\n\nΤο περιοδικό των διασήμων!\n\nAΠΟΚΛΕΙΣΤΙΚΟ\n\nΣΙΣΣΥ ΧΡΗΣΤΙΔΟΥ\n\nΗ παρουσιάστρια του «Χαμογέλα και πάλι!»\n\nΣε μια συγκινητική κατάθεση ψυχής για την προσωπική της ζωή\n\nΣΑΡΛΟΤ ΚΑΣΙΡΑΓΚΙ\n\nΜε τον σύζυγό της στην Ιμπιζα\n\nΝΙΚΟΛΑΟΣ & ΤΑΤΙΑΝΑ ΜΠΛΑΤΝΙΚ\n\nΒραδινή εξόρμηση στα Κουφονήσια\n\nΜΙΧΑΗΛ ΤΑΜΠΑΚΑΚΗΣ\n\nΣτα γυρίσματα της σειράς του MEGA Mαύρο Ρόδο\n\nΜΑΥΡΙΚΙΟΣ ΜΑΥΡΙΚΙΟΥ & ΙΛΑΕΙΡΑ ΖΗΣΗ\n\nΤΟ ΕΠΙΣΗΜΟ ΑΛΜΠΟΥΜ ΤΟΥ ΓΑΜΟΥ ΤΟΥΣ\n\nΗ αγαπημένη αναγνωστική συνήθεια, κάθε εβδομάδα με ΤΑ ΝΕΑ ΣΑΒΒΑΤΟΚΥΡΙΑΚΟ!\n\nH καλύτερη συντροφιά για την παραλία!\n\nΤιμή φύλλου με τις προσφορές: €3,90\n\n(Συμπεριλαμβάνονται, τιμή βιβλίου: « 24 Ωρες στην Αρχαία Αίγυπτο »: €0,80 και «Γιάννης Παπαϊωάννου »: €1,10)",
    "Αρνητικό ρεκόρ 100ετίας για ελιές Ισπανίας, Αίγυπτος και Ελλάδα θα καλύψουν τη ζήτηση": "Μεγάλο το ενδιαφέρον του αγροτικού κόσμου της περιοχής για τις τιμές που θα ισχύσουν τη νέα χρονιά στις ελιές Καλαμών.\n\nΜε την απορία για το ποιά τιμή θα ισχύσει τη νέα χρονιά (2022-2023) στις ελιές Καλαμών έφυγαν από την εκδήλωση της Σταμνάς στο Μεσολόγγι, οι δεκάδες ελαιοπαραγωγοί, εκπρόσωποι ομάδων και συνεταρισμών που έδωσαν το παρόν.\n\nΗ ελαιοποίηση, λύση αν δεν είναι καλές οι τιμές\n\nΌπως δήλωσε στον ΑγροΤύπο ο έμπειρος παραγωγός από το Μεσολόγγι, κ. Ανδρέας Κότσαλος, που παραβρέθηκε στην εκδήλωση: «ήταν μια ενδιαφέρουσα εκδήλωση για ένα προϊόν, από το οποίο βιοπορίζονται χιλιάδες οικογένειες στο νομό μας. Με ενδιαφέρον ακούσαμε τις επιδόσεις της χώρας μας στον τομέα της εξαγωγής ελιάς που ξεπέρασαν όπως ειπώθηκε σε αξία τα 600 εκατ. ευρώ, όμως ζητούμε και μεις ως παραγωγοί να έχουμε μετά και την απόφαση Γεωργαντά, τιμές που θα καλύπτουν τις απώλειες των προηγούμενων τριών ετών (κορονοϊός, ζημιές κ.λπ.), αλλά και τα υπέργοκα κόστη. Δεν είναι δυνατόν η βασική κατηγορία τεμαχισμού των 200 κομματιών να μην έχει τιμή τουλάχιστον από 1,50 ευρώ και πάνω φέτος στο ξεκίνημα. Ειδάλλως, με τις τιμές του ελαιολάδου στα 5 κι άνω ευρώ, θα πάμε τον καρπό για ελαιοποίηση. Καλούμε τη μεταποίηση να βγάλει τιμές γρήγορα αν και είναι νωρίς ακόμα, πριν μπει ο κόσμος στο χωράφι, διαφορετικά θα πάμε τις ελιές ή για αποθήκευση και μάλιστα σε μεγάλη κλίμακα ή και για ελαιοποίηση. Επίσης, πρέπει να σας πω ότι είμαστε σε επαφή όλα τα συντονιστικά των παραγωγών ελιάς από όλη την Ελλάδα και αν δεν έχουμε καλές τιμές, θα υπάρξει συντονισμένη αντίδραση».\n\nΑυξημένη παραγωγή, αλλά όχι αντίστοιχη της ανθοφορίας\n\nΣύμφωνα με τον κ. Κότσαλο, η παραγωγή ελιάς Καλαμών, προβλέπεται αυξημένη φέτος σε σχέση με πέρσι στο νομό Αιτωλοακαρνανίας, ενώ υπάρχουν και αρκετά καλή τεμαχισμοί, υψηλή ποιότητα και απουσία δακοπροσβολών. Σε ορισμένα, βέβαια, κτήματα παρατηρούμε ζημιές σε δέντρα που έπαθαν εγκαύματα από τους περσινούς παγετούς, προσθέτει ο ίδιος, για να καταλήξει τονίζοντας πως η ανθοφορία ήταν πολύ καλή, αλλά η καρποφορία δεν την ακολούθησε και ήταν σαφώς μικρότερη.\n\nΛίγο υψηλότερη από πέρσι η παραγωγή στο Αγρίνιο\n\nΌσον αφορά στην ευρύτερη περιοχή του Αγρινίου, ο κ. Περικλής Παπασάικας, πρόεδρος στον Αγροτικό Συνεταιρισμό Καινούργιου, ο οποίος έδωσε το παρόν στην εκδήλωση, τόνισε στον ΑγροΤύπο πως σε ό,τι αφορά στο Αγρίνιο, θα υπάρχει φέτος παραγωγή στα Καλαμών, αλλά σε μέτρια επίπεδα.\n\nΣε ανακοίνωση του δήμου Ιεράς Πόλεως Μεσολογγίου αναφέρονται εκτός των άλλων:\n\nΟ Δήμος Ι.Π. Μεσολογγίου στα πλαίσια της προσπάθειας για την στήριξη του πρωτογενούς τομέα και τη βελτιστοποίηση της διαδικασίας παραγωγής μέσω της ορθής ενημέρωσης διοργάνωσε με μεγάλη επιτυχία και σε συνεργασία με την Εθνική Διεπαγγελματική Οργάνωση Επιτραπέζιας Ελιάς, ημερίδα με θέμα: «προοπτική και μέλλον της επιτραπέζιας ελιάς & θέματα που απασχολούν τον κλάδο».\n\nΣκοπός της εκδήλωσης ήταν η ενημέρωση των ελαιοπαραγωγών για τις εξελίξεις στον τομέα της ελαιοκομίας και το πυκνό ακροατήριο που γέμισε την αίθουσα του Κέντρου «Ιθώρια», την Παρασκευή, 23 Σεπτεμβρίου 2022 στη Σταμνά Μεσολογγίου, ήταν η καλύτερη απόδειξη για την άριστη διοργάνωση και την ανάγκη ενημέρωσης του αγροτικού κόσμου.\n\nΤο άνοιγμα της εκδήλωσης έγινε από τον Δήμαρχο, Κώστα Λύρο. Στο χαιρετισμό του ο κ. Δήμαρχος ανέφερε μεταξύ άλλων «Ως Δήμος είμαστε και θα είμαστε στο πλευρό κάθε παραγωγικής τάξης. Κοντά στους ανθρώπους της γης, της θάλασσας και γενικότερα της παραγωγής. Γιατί εμείς πιστεύουμε ότι η παραγωγή είναι δύναμη. Είναι η δύναμη μας!\n\nΚαι σε ότι αφορά την ελιά που, μόλις, ξεπέρασε ένα τέταρτο εμπόδιο με την ονομασία της, από την πρώτη στιγμή, σαν Δήμος, ενεργοποιηθήκαμε, με όλες τις δυνάμεις μας, για να το αντιμετωπίσουμε. Και ειλικρινά αυτή η δοκιμασία μας δίδαξε κάτι σημαντικό. Πως ενωμένοι και συντονισμένοι μπορούμε να ξεπερνούμε ακόμη και τα πιο μεγάλα εμπόδια.\n\nΗ ημερίδα αυτή, εδώ σήμερα, αυτό καταδεικνύει και σε αυτό κατατείνει. Στο να μάθουνε όλοι μαζί να στεκόμαστε γύρω από ένα τραπέζι και να καταθέτουμε τις απόψεις, μας ανοικτά και με θάρρος. Γιατί μόνο τότε υπάρχει σφαιρική αντιμετώπιση των ζητημάτων. Μόνο έτσι μπορούμε να πάμε μπροστά. Όλοι οι ομιλητές κράτησαν αμείωτο το ενδιαφέρον του κόσμου που παραβρέθηκε στην ημερίδα, με τον κύκλο των εισηγήσεων να ανοίγει ο Πρόεδρος της ΔΟΕΠΕΛ, Γιώργος Ντούτσιας.\n\nΟ κ. Ντούτσιας έκανε μια ιστορική αναδρομή της πορείας της παραγωγής επιτραπέζιας ελιάς, ποικιλίας Καλαμών με αναφορά στα προβλήματα αλλά και τις προοπτικές στη σημερινή πραγματικότητα και απηύθυνε ανοιχτή πρόσκληση για συζήτηση και αναζήτησή λύσεων στα προβλήματα του πρωτογενή τομέα, μέσα από την ενεργή συμμετοχή των ομάδων παραγωγών και των συνεταιρισμών, κάτω από την σκέπη της εθνικής ΔΟΕΠΕΛ.\n\nΟ Πανάγου Ευστάθιος, Καθηγητής Μικροβιολογίας Τροφίμων στο Τμήμα Επιστήμης και Τεχνολογίας Τροφίμων του Γεωπονικού Πανεπιστημίου Αθηνών μίλησε για την ορθή ζύμωση ως μια «ζωντανή» διαδικασία μετατροπής του ελαιόκαρπου σε προϊόν ανώτερης διατροφικής αξίας, ενώ ο Μωυσιάδης Θεοχάρης, Υπεύθυνος Επιχειρησιακής Ανάπτυξης στη Future Intelligence και ο Παναγιώτης Κατσές παρουσίασαν την ψηφιακή πλατφόρμα μέτρησης καταγραφής και μεταφοράς δεδομένων, υγρασίας εδάφους και ατμόσφαιρας, θερμοκρασίας και αγωγιμότητας από το αγρόκτημα στο γραφείο.\n\nΕπιπροσθέτως, παρουσίασαν το μοντέλο ψηφιακής καταγραφής των δεδομένων της άλμης, του PH, και της θερμοκρασίας, στις δεξαμενές ζύμωσης της ελιάς που έχει εγκατασταθεί σε δεξαμενές ζύμωσης του Αγροτικού Συνεταιρισμού «Αρχαία Ωλένεια». Τέλος ο Αθανάσιος Μπαλτάς, Ταμίας ΔΟΕΠΕΛ – Γεωπόνος αναφέρθηκε στη σύγχρονη θρέψη και φυτοπροστασία της επιτραπέζιας ελιάς και την ανάκληση εγκρίσεων παλιών δραστικών και έγκριση της κυκλοφορίας νέων, με σεβασμό στο περιβάλλον και στα ωφέλιμα.\n\nΠαράλληλα, παρουσίασε τις νέες τεχνολογίες λιπασμάτων, για καλύτερη αξιοποίηση των πόρων με σκοπό την αειφορία, τις προκλήσεις και τις προοπτικές από την μετατροπή των συμβατικών καλλιεργειών σε βιολογικές καλλιέργειες και εξήγησε πως οι αναλύσεις εδάφους και υπολειματικότητας φυτοφαρμάκων είναι εργαλεία απαραίτητα στο σύγχρονο αγρότη, για την παραγωγή προϊόντων ανώτερης ποιότητας με σεβασμό στο περιβάλλον και στον καταναλωτή. Η εκδήλωση έκλεισε με τοποθετήσεις και ερωτήσεις πάνω σε τεχνικά, εμπορικά, και πολιτικά ζητήματα της ελιάς.\n\nΠροηγήθηκαν σύντομοι χαιρετισμοί από τους Βουλευτές, Γιώργο Βαρεμένο και Θάνο Μωραΐτη, τον Αντιπεριφερειάρχη. Αθανάσιο Μαυρομάτη, τον Πρόεδρο του Επιμελητηρίου Αιτωλ/νίας, Παναγιώτη Τσιχριτζή, τον Πρόεδρο της ΠΕΜΕΤΕ, Κώστα Ζούκα, τον Νίκο Κότσιαλο, Διευθυντή του πολιτικού γραφείου του Βουλευτή Σπ. Λιβανού και του Προέδρου της Ομάδας Παραγωγών Λιβανατών, Ανέστη Μαυροειδή.\n\nΣτην ημερίδα, που έγινε με την ευγενική υποστήριξη του Εμπορικού και Βιοτεχνικού Επιμελητηρίου Αιτ/νίας, Συνεταιριστικών Οργανώσεων και Ομάδων Παραγωγών της περιοχής, συμμετείχαν εκπρόσωποι της τοπικής αυτοδιοίκησης, γεωπόνοι και πολλοί ελαιοπαραγωγοί, ο τέως δήμαρχος Ναυπάκτου και πολιτευτής Αιτωλοακαρνανίας Θανάσης Παπαθανάσης κ.λπ.",
    "Οι Γάλλοι θα κατασκευάσουν εργοστάσιο στην Αίγυπτο για την παραγωγή ρυμουλκούμενων αρμάτων μάχης": "Αιγυπτιακές πηγές αναφέρουν ότι οι διαπραγματεύσεις με τη γαλλική εταιρεία Renault για την κατασκευή γραμμών παραγωγής ρυμουλκούμενων τεθωρακισμένων οχημάτων πλησιάζουν στην ολοκλήρωσή τους\n\nΗ Αίγυπτος αναμένει ότι θα είναι σε θέση να παράγει ελκυστήρες 40, 50 και 70 τόνων από τις εγκαταστάσεις της.\n\nΤο 2015, η Αίγυπτος αγόρασε 1.500 στρατιωτικούς ελκυστήρες και τεθωρακισμένα οχήματα μεταφοράς προσωπικού από τη Renault.\n\n",
    "Τζάκρη - Αραχωβίτης: Απαιτούνται άμεσες ενέργειες προκειμένου να διευκολυνθούν οι ελληνικές εξαγωγές αγροτικών προϊόντων στην Αίγυπτο": "05/09/2022 Τζάκρη - Αραχωβίτης: Απαιτούνται άμεσες ενέργειες προκειμένου να διευκολυνθούν οι ελληνικές εξαγωγές αγροτικών προϊόντων στην Αίγυπτο\n\nΗ αιγυπτιακή αγορά αποτελεί σημαντικό εξαγωγικό προορισμό για ένα μεγάλο μέρος της ελληνικής παραγωγής αγροτικών προϊόντων, προς αντικατάσταση εν μέρει της ρωσικής αγοράς. Ωστόσο, σε συνέχεια των δημοσιονομικών περιορισμών που αντιμετωπίζει η Αίγυπτος εξαιτίας της προσφυγής της στο Διεθνές Νομισματικό Ταμείο και της προσπάθειας που καταβάλλει για τον περιορισμό της εξαγωγής συναλλάγματος, έχει αυξήσει τις γραφειοκρατικές διαδικασίες για τις εισαγωγές προϊόντων δημιουργώντας με αυτό τον τρόπο «έμμεσα εμπόδια» για το εμπόριο. Η κατάσταση αυτή έχει δημιουργήσει πολύ σοβαρά προβλήματα στις εξαγωγές ελληνικών αγροτικών προϊόντων, όπως μήλων, δαμάσκηνων και αργότερα ακτινιδίων κλπ.\n\n\n\nΠρος τούτο, η Βουλευτής Πέλλας του ΣΥΡΙΖΑ-Προοδευτική Συμμαχία, Θεοδώρα Τζάκρη, κατέθεσε Ερώτηση προς τους Υπουργούς Εξωτερικών και Αγροτικής Ανάπτυξης και Τροφίμων, την οποία συνυπογράφει και ο Τομεάρχης Αγροτικής Ανάπτυξης της Κ.Ο Σταύρος Αραχωβίτης, με την οποία τους ρωτά: (1) για τις ενέργειες τους προκειμένου να διευκολυνθούν οι ελληνικές εξαγωγές αγροτικών προϊόντων στην Αίγυπτο, (2) για τις προθέσεις τους να θέσουν το εν λόγω θέμα στα αρμόδια όργανα της Ευρωπαϊκής Επιτροπής (Συμβούλιο Εξωτερικών Υποθέσεων και Συμβούλιο Γεωργίας και Αλιείας) προκειμένου να επιλυθεί το πρόβλημα που έχει προκύψει για τις ελληνικές εξαγωγές αγροτικών προϊόντων και (3) για τις προθέσεις τους να προχωρήσουν και σε διμερείς επαφές με την αιγυπτιακή πλευρά προκειμένου να επιλυθεί το πρόβλημα που έχει προκύψει για τις ελληνικές εξαγωγές αγροτικών προϊόντων.\n\nΕΡΩΤΗΣΗ\n\nΠρος τους κ.κ. Υπουργούς\n\nΕξωτερικών\n\nΑγροτικής Ανάπτυξης και Τροφίμων\n\nΘέμα: «Εξαγωγές ελληνικών αγροτικών προϊόντων στην Αίγυπτο»\n\nΤο τελευταίο διάστημα έχει παρουσιαστεί το πολύ σοβαρό πρόβλημα αναστολής εισαγωγών ελληνικών αγροτικών προϊόντων και ειδικότερα φρέσκων φρούτων στην Αίγυπτο. Η κατάσταση αυτή είναι απόρροια της προσφυγής της Αιγύπτου στο Διεθνές Νομισματικό Ταμείο λόγω των δημοσιονομικών προβλημάτων που αντιμετωπίζει.\n\nΜε στόχο τον περιορισμό της εξαγωγής συναλλάγματος στις αρχές Μαρτίου 2022 η Κεντρική Τράπεζα της Αιγύπτου (CBE), κατόπιν σχετικού Διατάγματος, άλλαξε τον τρόπο πληρωμής των εξαγωγέων, εφαρμόζοντας την μέθοδο Letter of Credit, καταργώντας παράλληλα την ευρέως χρησιμοποιούμενη μέθοδο Cash Against Documents (CAD), δίνοντας εντολή στις εγχώριες τράπεζες να μην εκδίδουν Letters of Credit χωρίς προηγούμενη έγκριση της, για 12 κατηγορίες προϊόντων μεταξύ των οποίων και τα φρέσκα φρούτα. Με αυτό τον τρόπο αυξάνονται οι γραφειοκρατικές διαδικασίες δημιουργώντας «έμμεσα εμπόδια» για το εμπόριο. Παράλληλα, ανακοίνωσε την επιβολή τιμής εισόδου για την εισαγωγή φρέσκων φρούτων γεγονός που σημαίνει ότι αν η εισαγόμενη τιμή του προϊόντος είναι κατώτερη της τιμής εισόδου στην εισαγωγή του προϊόντος επιβάλλεται δασμός εισαγωγής.\n\nΤην παρούσα χρονική περίοδο, το πρόβλημα έχει εντοπιστεί στις ελληνικές εξαγωγές μήλων, οι οποίες κυμαίνονται περί τους 50.000 τόνους ετησίως. Ωστόσο, αν δεν επιλυθεί το πρόβλημα θα μεγεθυνθεί διότι ακολουθούν κι άλλα προϊόντα όπως ακτινίδια κλπ.\n\nΜε δεδομένο ότι η Αίγυπτος είναι ένας πολύ σημαντικός εμπορικός εταίρος για την Ελλάδα και η αγορά της Αιγύπτου αποτελεί εξαγωγικό προορισμό για ένα σημαντικό μέρος της ελληνικής παραγωγής αγροτικών προϊόντων, συμπεριλαμβανομένων των μήλων, που έχει αντικαταστήσει εν μέρει τη ρωσική αγορά,\n\nΕρωτώνται οι κ.κ. Υπουργοί:\n\n1. Ποιες είναι οι ενέργειες στις οποίες προτίθενται να προχωρήσουν προκειμένου να διευκολυνθούν οι ελληνικές εξαγωγές αγροτικών προϊόντων στην Αίγυπτο;\n\n2. Με δεδομένο ότι από τον Μάρτιο του 2017 έχει υιοθετηθεί το Σχέδιο Δράσης για την Ευρωπαϊκή Πολιτική Γειτονίας και έχει ολοκληρωθεί ο διάλογος της ΕΕ με την Αίγυπτο αναφορικά με τις μελλοντικές προτεραιότητες της εταιρικής σχέσης τους, προτίθενται να θέσουν το εν λόγω θέμα στα αρμόδια όργανα της Ευρωπαϊκής Επιτροπής (Συμβούλιο Εξωτερικών Υποθέσεων και Συμβούλιο Γεωργίας και Αλιείας) προκειμένου να επιλυθεί το πρόβλημα που έχει προκύψει για τις ελληνικές εξαγωγές αγροτικών προϊόντων;\n\n3. Προτίθενται να προχωρήσουν και σε διμερείς επαφές με την αιγυπτιακή πλευρά προκειμένου να επιλυθεί το πρόβλημα που έχει προκύψει για τις ελληνικές εξαγωγές αγροτικών προϊόντων;\n\nΟι Ερωτώντες Βουλευτές\n\nΤζάκρη Θεοδώρα\n\nΑραχωβίτης Σταύρος",
    "Ένα βήμα πιο κοντά το project του Ομίλου Κοπελούζου για μεταφορά «πράσινου» ρεύματος από την Αίγυπτο – Συνάντηση με τον πρόεδρο Σίσι – Κατασκευή 9,5 GW ΑΠΕ": "Συνάντηση με τον πρόεδρο της Αιγύπτου Abdel Fattah El-Sisi, τον πρωθυπουργό Moustafa Madbouly, και τον Υπουργό Ηλεκτρισμού και Ανανεώσιμων Πηγών Ενέργειας, Mohamed Shaker είχε στην Αίγυπτο ο Δημήτρης Κοπελούζος, επικεφαλής του φερώνυμου Ομίλου συνοδευόμενος από συνεργάτες του. Αυτό αναφέρεται σε ανακοίνωση της Αιγυπτιακής προεδρίας όπως μεταδίδουν τα ΜΜΕ της χώρας, επισημαίνοντας ότι στη συνάντηση έγινε ανασκόπηση της υλοποίησης έργων για την παραγωγή ηλεκτρικής ενέργειας από ανανεώσιμες πηγές ενέργειας στην Αίγυπτο και τη μεταφορά της στην Ευρώπη μέσω της Ελλάδας, μέσω υποθαλάσσιου καλωδίου ενεργειακής διασύνδεσης.\n\nΠρόκειται ουσιαστικά για συνέχιση των επαφών, σε υψηλότατο επίπεδο, που φέρνει πλέον πολύ κοντά την υλοποίηση του μεγάλου επενδυτικού σχεδίου του ομίλου Κοπελούζου «ELICA INTERCONNECTION». Το σχέδιο αφορά ως γνωστόν την παραγωγή πολύ μεγάλου όγκου ενέργειας από ΑΠΕ στην Αίγυπτο και τη μεταφορά της παραγόμενης ενέργειας στις αγορές της Ευρώπης μέσω διπλού υποβρύχιου καλωδίου, ακολουθώντας μία διαδρομή 954 χλμ. από το El Sallum μέχρι τη Ν. Μάκρη.\n\nΣύμφωνα με πληροφορίες του energypress, στο πλαίσιο των συναντήσεων συζητήθηκαν επιμέρους πλευρές του project, μεταξύ των οποίων η άμεση κατασκευή 9,5 Γιγαβάτ σταθμών ΑΠΕ από τον Όμιλο Κοπελούζου στην Αίγυπτο, έτσι ώστε να υπάρχει η πράσινη ενέργεια των 3 Γιγαβάτ που θα μεταφέρεται με το καλώδιο στην Ελλάδα και στην Ευρώπη.\n\nΑπό τα 9,5 Γιγαβάτ, το 60% θα είναι αιολικά και το 40% φωτοβολταϊκά. Η φθηνή «πράσινη» ενέργεια ισχύος 3 GW από τους σταθμούς ΑΠΕ θα έρχεται στην Ελλάδα και θα παρέχεται στην ελληνική αγορά (μεταξύ άλλων και για την εγχώρια βιομηχανία) κατά το 1/3, ενώ τα υπόλοιπα 2/3 θα εξάγονται στην Ε.Ε. είτε από τα δίκτυα της Ελλάδας – Ιταλίας και Ελλάδας – Βουλγαρίας, είτε ως «πράσινο» υδρογόνο που θα παράγεται στη χώρα μας με τη χρήση του εισαγόμενου «πράσινου» ρεύματος.\n\nΠρέπει να σημειωθεί ότι το project της «ELICA INTERCONNECTION», επισπεύδεται αδειοδοτικά και χρηματοδοτικά μετά τον πόλεμο στην Ουκρανία και την όξυνση της ενεργειακής κρίσης. Η ηλεκτρική διασύνδεση έρχεται να προσφέρει μία εναλλακτική πηγή προμήθειας σε Ελλάδα και Ε.Ε. διευκολύνοντας τον περιορισμό της ενεργειακής εξάρτησης από τη Ρωσία.",
    "Μουντιάλ 2022: Ανοίγει η φάση πώλησης των εισιτηρίων της «τελευταίας στιγμής»": "Η αντίστροφη μέτρηση έχει σχεδόν τελειώσει, με τις πρώτες Εθνικές ομάδες να βγαίνουν στο γήπεδο για το Μουντιάλ 2022 σε λιγότερο από δύο μήνες.\n\nΟι οπαδοί που δεν έχουν εξασφαλίσει ακόμη τις θέσεις τους για τη διοργάνωση ή που επιθυμούν να προσθέσουν περισσότερους αγώνες στις εμπειρίες τους θα έχουν άλλη μια ευκαιρία για να γίνει αυτό, με την έναρξη της φάσης των πωλήσεων της «τελευταίας στιγμής», η οποία θα ξεκινήσει αύριο, Τρίτη 27 Σεπτεμβρίου στις 12:00 (ώρα Ελλάδας).\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΤα εισιτήρια μπορούν να αγοραστούν από τον ιστότοπο της FIFA με βάση τη σειρά αιτήματος και θα εξαρτώνται από τη διαθεσιμότητα.\n\nΜέχρι το τέλος του Μουντιάλ 2022 η φάση πώλησης εισιτηρίων «τελευταίας στιγμής»\n\nΑυτή η φάση πωλήσεων θα διαρκέσει ως το τέλος του τουρνουά. Τα εισιτήρια ενός αγώνα θα είναι διαθέσιμα και στις τέσσερις κατηγορίες τιμών, με τα εισιτήρια της κατηγορίας «4» να προορίζονται για κατοίκους του Κατάρ. Οι πελάτες μπορούν να αγοράσουν έως έξι εισιτήρια ανά αγώνα και 60 συνολικά για ολόκληρο το τουρνουά.\n\nΜε αρκετούς αγώνες υψηλού επιπέδου να διεξάγονται στο Κατάρ την ίδια ημέρα, οι φίλαθλοι θα μπορούν να επωφεληθούν από τη μοναδική ευκαιρία να παρακολουθήσουν έως και δύο αγώνες την ίδια μέρα σε επιλεγμένους γύρους της φάσης των ομίλων.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΣύμφωνα με τους διοργανωτές, τα «συμβατά» μεταξύ τους παιχνίδια είναι αυτά με τουλάχιστον 4 ώρες διαφορά μεταξύ των δύο εναρκτήριων σφυριγμάτων.\n\nΌλα τα εισιτήρια για το κοινό θα διανέμονται ως εισιτήρια για κινητά. Όχι πριν από το δεύτερο μισό του Οκτωβρίου, η FIFA θα κυκλοφορήσει μια εφαρμογή αφιερωμένη στο εκδοτήριο εισιτηρίων που θα πρέπει να κατεβάσουν οι πελάτες.\n\nΣτη συνέχεια, τα αγορασμένα εισιτήρια θα μεταφορτωθούν σε αυτήν την εφαρμογή και θα ενεργοποιηθούν όταν οι οπαδοί εισέρχονται στο γήπεδο.\n\nΓια την πρόσβαση στις εγκαταστάσεις θα απαιτείται επίσης η κάρτα Hayya, άδεια εισόδου για την Πολιτεία του Κατάρ, απαραίτητη μαζί με τα εισιτήρια εισόδου στα γήπεδα.",
    "Αγρότες: Γιατί οι έμποροι «γυρνούν την πλάτη» στους μηλοπαραγωγούς της Β. Ελλάδας": "Πλήγμα βιώνουν οι μηλοπαραγωγοί σε περιοχές της Δυτικής Μακεδονίας, καθώς στις αποθήκες «σαπίζει» η φετινή παραγωγή μήλων.\n\nΟι έμποροι φαίνονται απρόθυμοι να προβούν σε αγορές, ενώ ο πόλεμος στην Ουκρανία, το κύμα ανατιμήσεων στην ενέργεια καθώς και το απαγορευτικό που έχει επιβάλει η Αίγυπτος σε ορισμένα είδη εισαγωγών εξαιτίας του ΔΝΤ έχει επηρεάσει σοβαρά τους εμπορικούς δρόμους διάθεσης του προϊόντος.\n\nΣτη δυτική Μακεδονία και στις περιοχές Κομνηνά, Μεσόβουνο, Πύργοι Μηλοχώρι και Εμπόριο του Δήμου Εορδαίας καθώς και στην παραλίμνια βορειοανατολική ζώνη της Καστοριάς παράγονται περίπου 75.000 τόνοι μήλων, με τους παραγωγούς να είναι σε αδιέξοδο.\n\nΌπως αναφέρει ο πρόεδρος του Αγροτικού Συλλόγου Καστοριάς Θωμάς Μόσχος, οι πρώτες εμπορικές πράξεις στα πρώιμα μήλα «ξεκίνησαν με 0,16ευρώ/κιλό και έφτασαν πριν από μερικές μέρες στην ποικιλία \"Γκαλά\" στα 0,09ευρώ/κιλό, όταν το καλλιεργητικό κόστος ανά ποικιλία κυμαίνεται από 0,25~0,33ευρώ/κιλό».\n\nΗ περιοχή της Καστοριάς παράγει περίπου 25-30.000 τόνους μήλο -κυρίως κόκκινο- με εξαιρετικές φυσικοχημικές ιδιότητες, λόγω του μικροκλίματος της λίμνης.\n\nΣτην περιοχή του δήμου Εορδαίας και στις μηλοπαραγωγικές περιοχές των Πύργων και του Μεσόβουνου, όπως αναφέρει ο πρόεδρος του Αγροτικού Συλλόγου Ανατολικής Εορδαίας και Βεγορίτιδας Τάσος Αϊβαζίδης, «οι έμποροι ζητούν τα προϊόντα μας στα 0,25ευρώ/κιλό ή να τα πάρουν με ανοικτές τις τιμές- για ό,τι αυτό σημαίνει αργότερα στην πληρωμή του παραγωγού».\n\nΟι παραγωγοί που παλαιότερα αποθήκευαν τα μήλα τους σε ψυκτικούς θαλάμους, στοχεύοντας σε καλύτερη τιμή κατά τη διάρκεια του χειμώνα ή σε εξαγωγή, σήμερα το αποφεύγουν γιατί δεν γνωρίζουν τι θα συμβεί με τις τιμές της ηλεκτρικής ενέργειας. Ο Ανδρέας Τριανταφυλλίδης, πρόεδρος της κοινότητας στο Μηλοχώρι Εορδαίας, από τους σημαντικούς καλλιεργητές μήλων, με δικούς του ψυκτικούς θαλάμους και διαλογητήρια, εξηγεί, μιλώντας στο ΑΠΕ-ΜΠΕ, ότι βρίσκεται σε δίλημμα για το εάν θα αποθηκεύσει τα μήλα του, όπως έκανε τα προηγούμενα χρόνια, αφού το ενεργειακό κόστος είναι απαγορευτικό για μια τέτοια ενέργεια.\n\nΟ Νίκος Κουτλιάμπας, πρόεδρος του ΑΣΕΠΟΠ Βελβεντού, ενός από τους πετυχημένους Συνεταιρισμούς της χώρας, αναφέρει ότι εκτός από τον πόλεμο στην Ουκρανία σημαντικό ρόλο στο πρόβλημα της διάθεσης των μήλων έπαιξε η Αίγυπτος, που συνήθως απορροφά το 67% της παραγωγής του κόκκινου μήλου της Ελλάδας. Όπως αναφέρει, «οι Αιγύπτιοι, εξαιτίας των γενικών οδηγιών του ΔΝΤ, επέλεξαν να εντάξουν το μήλο στον κατάλογο των προϊόντων που υπόκεινται σε ισχυρούς περιορισμούς στις εισαγωγές, ενώ αντίθετα αλλά φρούτα και τρόφιμα εισάγονται ελεύθερα».\n\nΟ δήμαρχος Πτολεμαΐδας Παναγιώτης Πλακεντάς επισκέφθηκε, σήμερα το μεσημέρι, την περιοχή Μεσόβουνο, όπου είχε συνάντηση με τους παραγωγούς, σε μια προσπάθεια να προωθήσει τα αιτήματά τους προς την κυβέρνηση.\n\nΠηγή: ΑΠΕ-ΜΠΕ",
    "Δένδιας: Δυνατή η επίλυση των ελληνοτουρκικών αν η Τουρκία αποδεχόταν το Διεθνές Δίκαιο της Θάλασσας - Σημαντικές οι συμφωνίες οριοθέτησης ΑΟΖ με Ιταλία και Αίγυπτο": "Υπογραμμίζει ότι αυτό που τροφοδοτεί ακατάπαυστα τα σχέδια, το πείσμα, την ενέργεια είναι η ελπίδα του να γίνει η πατρίδα μας ισχυρότερη, με διερυμένες συμμαχίες και αναβαθμισμένο ρόλο\n\nΤην πεποίθηση ότικαι τη σχετική Συνθήκηεκφράζει ο υπουργός Εξωτερικών,, σε συνέντευξή του στο περιοδικό GG Greece, που κυκλοφορεί ως ένθετο σήμερα στην εφημερίδα Καθημερινή της Κυριακής.Σε μια διαφορετική συνέντευξη γύρω από την προσωπική ζωή του, με στόχο να «», ο Νίκος Δένδιας αναφέρει σε προσωπικό τόνο ότι θα ήταν πραγματικά ευτυχισμένος αν ερχόταν η στιγμή της επίλυσης των ελληνοτουρκικών διαφορών. «Μία επίλυση, η οποία θα ήταν απολύτως δυνατό να επιτευχθεί, εάν η Τουρκία αποδεχόταν το Διεθνές Δίκαιο της Θάλασσας και τη σχετική Συνθήκη (UNCLOS)», διαμηνύει.Παράλληλα, ερωτηθείς πώς και πού φαντάζεται εαυτόν σε είκοσι χρόνια από σήμερα, ο Νίκος Δένδιας απαντά σε, και τόσο η ευρύτερη περιοχή μας όσο και ο κόσμος ολόκληρος να γίνουν ένα πραγματικά ασφαλές μέρος.Ανατρέχοντας στις πιο σημαντικές στιγμές από την ενασχόλησή του με την πολιτική, έχοντας διατελέσει υπουργός σε 5 διαφορετικά υπουργεία,, ως απάντηση στην πρόκληση που η δράση της συνιστούσε για το κράτος δικαίου. Όπως επίσης για την αποκατάσταση της εικόνας της Αθήνας, ως πρωτεύουσας συντεταγμένου κράτους στην οποία τηρούνται οι νόμοι της Ελληνικής Δημοκρατίας, εν μέσω της κρίσης, το 2012.Σε ό,τι αφορά στο τρέχον χαρτοφυλάκιο του υπουργού Εξωτερικών, ξεχωρίζει τις δύο συμφωνίες οριοθέτησης Αποκλειστικής Οικονομικής Ζώνης (ΑΟΖ) με την Ιταλία και την Αίγυπτο, στις οποίες, υπενθυμίζει, «» συμπληρώνει.Τέλος, ο Νίκος Δένδιας εκυμστηρεύεται πως το σημαντικότερο μάθημα που διδάχτηκε από την πολιτική ήταν αναμφισβήτητα η αυτοταπείνωση.",
    "ΔΝΤ: Πόσα «ρίχνει» στα πακέτα διάσωσης- «Το κόστος δανεισμού προλογίζει σοβαρή ύφεση»": "Η πανδημία, η εισβολή της Ρωσίας στην Ουκρανία και η απότομη αύξηση των επιτοκίων έχουν αναγκάσει δεκάδες κράτη να αναζητήσουν βοήθεια από το Διεθνές Νομισματικό Ταμείο (ΔΝΤ), με αποτέλεσμα ο δανεισμός του Ταμείου σε οικονομικά προβληματικές χώρες να έχει φτάσει σε ιστορικό υψηλό:\n\nΟι ταυτόχρονες κρίσεις που «χτυπάνε» τον πλανήτη έχουν μάλιστα ωθήσει τουλάχιστον πέντε χώρες σε χρεοκοπία, με περισσότερες να αναμένεται να ακολουθήσουν.\n\nΣύμφωνα με ανάλυση των Financial Times των στοιχείων του ΔΝΤ, στα τέλη Αυγούστου ο όγκος των δανείων που εκταμιεύθηκαν από το Ταμείο ανερχόταν σε 140 δισ. δολάρια σε 44 ξεχωριστά προγράμματα.\n\nΤο ύψος των εκταμιεύσεων αναμένεται να αυξηθεί περαιτέρω στους επόμενους μήνες καθώς το κόστος δανεισμού διεθνώς εκτινάσσεται και θα είναι υψηλότερο από το 2020 και το 2021 - έτη κατά τα οποία καταγράφηκαν ιστορικά υψηλά.\n\nΟι ειδικοί προβλέπουν ότι περαιτέρω μεγάλες αυξήσεις επιτοκίων από τις μεγάλες κεντρικές τράπεζες της αγοράς θα αυξήσουν το κόστος δανεισμού σε όλο τον κόσμο και θα κινδυνεύσουν να πυροδοτήσουν μια σοβαρή ύφεση.\n\nΟρισμένοι αναλυτές υποστηρίζουν ότι η δανειοδοτική ικανότητα του ΔΝΤ θα μπορούσε σύντομα να φτάσει στα όριά της, καθώς οι φτωχές χώρες που έχουν αποκλειστεί από τη διεθνή αγορά χρέους αναγκάζονται να στραφούν στο Ταμείο για υποστήριξη.\n\nΟι συνολικές δεσμεύσεις του ΔΝΤ, συμπεριλαμβανομένων των δανείων που έχουν συμφωνηθεί αλλά δεν έχουν ακόμη εκταμιευθεί, ανέρχονται ήδη σε περισσότερα από 268 δισ. δολάρια.\n\nΣύμφωνα με τον Kevin Gallagher του Κέντρου Παγκόσμιας Αναπτυξιακής Πολιτικής του Πανεπιστημίου της Βοστώνης εάν αυξηθούν τα κράτη που προσφύγουν στο Διεθνές Νομισματικό Ταμείο , θα απειληθεί «ο ισολογισμός του ΔΝΤ».\n\nΤο Ταμείο υποβάθμισε, ωστόσο, τις ανησυχίες. Οι συνολικές της δεσμεύσεις είναι «ακόμα ένα ποσοστό του [σχεδόν] 1 τρισ. δολαρίων που θα μπορούσε να είναι διαθέσιμο», δήλωσε ο Μπίκας Τζόσι, επικεφαλής στο τμήμα στρατηγικής, πολιτικής και αναθεώρησης του ΔΝΤ. «Το ποσό του δανεισμού αυξάνεται ανάλογα με τους αυξημένους κινδύνους που αντιμετωπίζουν οι χώρες που στρέφονται σε εμάς για υποστήριξη».\n\nΤο ΔΝΤ βρίσκεται σε διαπραγματεύσεις με πολλές χώρες σχετικά με πακέτα στήριξης που θα αύξαναν περαιτέρω τις συνολικές του δεσμεύσεις. Η Ζάμπια και η Σρι Λάνκα - χώρες που χρεοκόπησαν στην πανδημία μαζί με τον Λίβανο, τη Ρωσία και το Σουρινάμ - διαπραγματεύονται προγράμματα διάσωσης του ΔΝΤ ως μέρος των προσπαθειών αναδιάρθρωσης των χρεών τους. Η Γκάνα, η Αίγυπτος και η Τυνησία βρίσκονται σε πρώιμες συνομιλίες για παρόμοια υποστήριξη. Το ΔΝΤ ενέκρινε επίσης ένα πρόγραμμα διάσωσης 1,1 δισ. δολαρίων για το Πακιστάν στα τέλη Αυγούστου. Η Αργεντινή πρόκειται να λάβει 3,9 δισ. δολάρια τις επόμενες εβδομάδες ως μέρος του προγράμματός της 41 δισ. δολαρίων.\n\nΣύμφωνα με τους κανόνες του ΔΝΤ, τα κράτη μέλη μπορούν συνήθως να λάβουν υποστήριξη ίση με έως και 145% της ποσόστωσης ή της συμμετοχής τους στο ΔΝΤ, το οποίο είναι περίπου σύμφωνο με το μερίδιο κάθε χώρας στην παγκόσμια οικονομία. Αυτό θα αφήσει διαθέσιμα 370 δισ. δολάρια για χώρες χαμηλού και μεσαίου εισοδήματος από τη συνολική δανειοδοτική ικανότητα του ΔΝΤ περίπου 940 δισ. δολαρίων.\n\nΌμως αυτές οι ισορροπίες συχνά δεν τηρούνται.\n\nΤο πακέτο στήριξης της Αργεντινής — που εγκρίθηκε τον Μάρτιο ως αναδιάρθρωση των χρεών από το πακέτο διάσωσης-ρεκόρ του ΔΝΤ 50 δισ. δολαρίων το 2018 — ισούται με πάνω από 10 φορές την ποσόστωσή της.\n\nΕπίσης, οι αναλυτές της Goldman Sachs αναμένουν ότι η Αίγυπτος θα λάβει σύντομα ένα πακέτο 15 δισ. δολαρίων, ίσο με σχεδόν εξαπλάσιο της ποσόστωσής της.\n\nΤο ΔΝΤ πραγματοποιεί περιορισμένες προσθήκες στη δανειοδοτική του ικανότητα. Παραδοσιακά χορηγεί δάνεια από δύο κύριες οδούς, τον αποκαλούμενο λογαριασμό γενικών πόρων και τον καταπιστευτικό οργανισμό για την ανακούφιση της φτώχειας και την ανάπτυξη, το οποίο δανείζει με χαμηλότερα επιτόκια σε χώρες χαμηλού εισοδήματος. Πρόσφατα δημιούργησε ένα καταπίστευμα ανθεκτικότητας και βιωσιμότητας, σχεδιασμένο για να βοηθήσει τις χώρες να αντιμετωπίσουν συστημικές προκλήσεις όπως η κλιματική αλλαγή. Παράλληλα, είναι πιθανό να εγκριθεί ένα νέο παράθυρο επισιτιστικού σοκ, για να βοηθήσει τις χώρες που πλήττονται από το αυξανόμενο κόστος των τροφίμων, είναι πιθανό να εγκριθεί από το συμβούλιο του ΔΝΤ πριν από τις ετήσιες συνεδριάσεις του τον επόμενο μήνα.\n\nΜε πληροφορίες από FT",
    "«Φωτιές» στην παγκόσμια οικονομία: Το ΔΝΤ σε ρόλο «πυροσβέστη»": "Αν και πολύ διαφορετικές μεταξύ τους χώρες όπως η Ουκρανία, η Αίγυπτος, το Πακιστάν, η Σρι Λάνκα και η Ζάμπια παρουσιάζονται επί του παρόντος να έχουν κάτι κοινό: Όλες βρίσκονται σε επαφές με το Διεθνές Νομισματικό Ταμείο (ΔΝΤ) για την εξασφάλιση δανείων.\n\n«Χώρες από πολλές διαφορετικές γωνιές της υφηλίου απευθύνονται για δάνεια στο Διεθνές Νομισματικό Ταμείο καθώς οι οικονομίες τους κλυδωνίζονται», σημειώνει σε ανάλυσή του το πρακτορείο Bloomberg, παρουσιάζοντας μάλιστα το ΔΝΤ ως «οικονομικό πυροσβέστη της υφηλίου» («world’s financial firefighter»).\n\nΠαράγοντες αστάθειας\n\nΚάθε περίπτωση χώρας έχει, προφανώς, τις δικές της ιδιαιτερότητες, ωστόσο αυτό που παρατηρείται σε γενικές γραμμές είναι ένας συνδυασμός από υψηλούς πληθωρισμούς, συρρικνούμενα συναλλαγματικά αποθέματα, αυξανόμενα κόστη δανεισμού, αναπτυξιακά εμπόδια και πολιτική αστάθεια.\n\n«Το ΔΝΤ, ως κομμάτι του πλαισίου που διαμορφώθηκε κατά τις τελευταίες ημέρες του Β΄ Παγκοσμίου Πολέμου με στόχο τη διασφάλιση μεγαλύτερης παγκόσμιας σταθερότητας, υπήρξε κατά καιρούς αμφιλεγόμενο λόγω των προϋποθέσεων (βλ. μεγάλες περικοπές δαπανών κ.ά.) που συνοδεύουν τα προγράμματά του. Αλλά μαζί με την Κίνα, το ΔΝΤ είναι ένας δανειστής έσχατης ανάγκης (lender of last resort) και ως βαρόμετρο κινδύνου πλέον έχει χτυπήσει κόκκινο», συνεχίζει στην ανάλυσή του το Bloomberg, με το βλέμμα στραμμένο σε χώρες όπως είναι το Πακιστάν, η Σρι Λάνκα, η Ζάμπια, η Αίγυπτος και η Ουκρανία.\n\nΤο Πακιστάν, που βρέθηκε αντιμέτωπο όχι μόνο με πολιτική αναταραχή στο εσωτερικό του αλλά και με θανατηφόρες πλημμύρες, μόλις εξασφάλισε ένα δάνειο περίπου 1,1 δισεκατομμυρίων δολαρίων για να αποτρέψει μια επικείμενη χρεοκοπία.\n\nΗ Σρι Λάνκα είναι και εκείνη κοντά στο να συμφωνήσει ένα δάνειο σχεδόν 3 δισεκατομμυρίων δολαρίων, ενώ η Ζάμπια μόλις εξασφάλισε την έγκριση του διοικητικού συμβουλίου του ΔΝΤ για 1,3 δισεκατομμύρια δολάρια.\n\nΗ Αίγυπτος βρίσκεται επίσης σε συζητήσεις με το ΔΝΤ για ένα νέο δάνειο, ενώ έξι μήνες μετά τη ρωσική εισβολή και η Ουκρανία ζητά χρήματα από το Διεθνές Νομισματικό Ταμείο.\n\nΟι αυξανόμενες τιμές της ενέργειας και των τροφίμων έρχονται πια να επιτείνουν τα βάρη που προήλθαν από την περίοδο της πανδημίας, με το πρακτορείο Bloomberg μάλιστα να υποστηρίζει ότι υπάρχουν ανησυχίες για κλυδωνισμούς ακόμη και εύρωστων οικονομιών.\n\nΠηγή: Bloomberg\n\n⇒ Ειδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Σε κάθετη πτώση οι ελληνικές εξαγωγές μήλων και δαμάσκηνων στην Αίγυπτο": "Ανακοίνωση της Κοινοπραξίας Συνεταιρισμών Ομάδων Παραγωγών Ημαθίας.\n\nΣυνεδρίασε το Διοικητικό Συμβούλιο της Κοινοπραξίας Συνεταιρισμών Ο.Π. Ημαθίας την 27η Αυγούστου και εξέτασε την συνολική κατάσταση που αντιμετωπίζει ο αγροτικός κόσμος της περιοχής καθώς και τα τεράστια προβλήματα που βρίσκονται σε εξέλιξη. Επισημαίνει δε ότι η σημερινή κρίση, αποτελεί τη σοβαρότερη προειδοποίηση για επιδείνωση της κατάστασης, εάν δεν παρθούν έγκαιρα μέτρα, τα οποία πρέπει να είναι άμεσα και ριζοσπαστικά.\n\nΑναλυτικά η ανακοίνωση έχει ως εξής:\n\nΠρώτη δέσμη προτάσεων για την αντιμετώπιση των προβλημάτων στον αγροτικό τομέα\n\nΣυνεδρίασε το Διοικητικό Συμβούλιο της Κοινοπραξίας Συνεταιρισμών Ο.Π. Ημαθίας την 27η Αυγούστου και εξέτασε την συνολική κατάσταση που αντιμετωπίζει ο αγροτικός κόσμος της περιοχής μας καθώς και τα τεράστια προβλήματα που βρίσκονται σε εξέλιξη. Επισημαίνει δε ότι η σημερινή κρίση, αποτελεί τη σοβαρότερη προειδοποίηση για επιδείνωση της κατάστασης, εάν δεν παρθούν έγκαιρα μέτρα, τα οποία πρέπει να είναι άμεσα και ριζοσπαστικά.\n\nΤο Διοικητικό Συμβούλιο κάνοντας μία πρώτη αξιολόγηση και ιεράρχηση των θεμάτων και ανοίγοντας την συζήτηση για περαιτέρω διάλογο με τις συνεταιριστικές οργανώσεις, τις αγροτικές συλλογικότητες και τα πολιτικά όργανα, παραθέτει κατωτέρω τις απόψεις του και ταυτόχρονα καλεί την Κυβέρνηση για λήψη άμεσων μέτρων.\n\nΑ-Μέτρα που πρέπει να πάρει η Κυβέρνηση άμεσα και κατά προτεραιότητα\n\n1) Να καταγραφούν άμεσα από τον ΕΛΓΑ, όλες οι ζημίες τις οποίες υπέστησαν οι καλλιέργειες ανά είδος, ποικιλία και περιοχή, από τις βροχοπτώσεις (καρπόπτωση, ποιοτική υποβάθμιση κ.λπ.) να συνταχθεί και να υποβληθεί η σχετική έκθεση στην Διοίκηση του ΕΛΓΑ, με ταυτόχρονη κοινοποίηση στο υπουργείο Αγροτικής Ανάπτυξης και Τροφίμων.\n\n2) Να δοθεί εισοδηματική ενίσχυση από το de minimis, των ειδών και των ποικιλιών που επλήγησαν από τις ανωτέρω αιτίες, με βάση την εν λόγω έκθεση του ΕΛΓΑ και σύμφωνα με τις δηλώσεις ΟΣΔΕ των αγροτών.\n\n3) Να γίνει άμεση καταγραφή των ποσοτήτων που είναι αποθηκευμένες στα ψυγεία των Συνεταιρισμών περισσότερο από 10 ημέρες, έχουν υποβαθμιστεί από μονίλιες λόγω των βροχοπτώσεων και δεν μπορούν να προωθηθούν στην αγορά. Στη συνέχεια να προωθηθούν για κομποστοποίηση – λιπασματοποίηση σε αδειοδοτημένες εταιρείες.\n\n4) Να αποζημιωθούν οι κομποστοποιημένες – λιπασματοποιημένες ποσότητες, από τα κονδύλια των του de minimis των εταιρειών, με βάση τις τιμές που καθορίζονται από τους Ευρωπαϊκούς Κανονισμούς.\n\n5) Να επιλυθεί το πρόβλημα εξαγωγής αγροτικών προιόντων στην Αίγυπτο που προέκυψε.\n\nΒ-Μέτρα μεσοπρόθεσμου Χαρακτήρα\n\n1) Χρηματοδότηση από τον ΕΛΓΑ της «Ερευνητικής Πρότασης» του Ινστιτούτου Φυλλοβόλων Δέντρων της Νάουσας (ΕΛΓΟ ΔΗΜΗΤΡΑ), που υπεβλήθη στον ασφαλιστικό οργανισμό, μετά από αίτηση της Κοινοπραξίας Συνεταιρισμών Ο.Π. της Ημαθίας, για την αντιμετώπιση με ενεργητικά καλλιεργητικά μέτρα, των ζημιών που προκαλούνται από τις άκαιρες και έντονες βροχοπτώσεις.\n\n2) Επέκταση σε νέες περιοχές της εναέριας χαλαζικής προστασίας που ήδη εφαρμόζεται από τον ΕΛΓΑ και ενδυνάμωσή της με πρόσθετα πτητικά μέσα για αύξηση της αποτελεσματικότητας.\n\n3) Συμπληρωματική εφαρμογή των συστημάτων επίγειας χαλαζικής προστασίας με σταθμούς εδάφους που εκτοξεύουν ιωδιούχο άργυρο σύμφωνα με έρευνα που έχει κάνει ο ΕΛΓΑ.\n\n4) Αύξηση των κονδυλίων του νέου Προγράμματος Αγροτικής Ανάπτυξης (ΠΑΑ), για αντιχαλαζικά δίχτυα, αντιβρόχινα καλύμματα και αντιπαγετικά συστήματα. Επιτάχυνση του τρόπου αξιολόγησης των επενδυτικών προτάσεων των εν λόγω προγραμμάτων όπως στον αναπτυξιακό νόμο.\n\n5) Ενεργοποίηση του μέτρου 17 στο νέο ΠΑΑ και υλοποίηση της δοκιμαστικής πρότασης που ήδη διαμορφώθηκε σε συνεργασία με την Παγκόσμια Τράπεζα και την Κοινοπραξία Συνεταιρισμών Ο.Π. της Ημαθίας, για την κάλυψη των απωλειών εισοδήματος στην ροδακινοκαλλιέργεια.\n\n6) Εύρεση τρόπου χρηματοδότησης του ΕΛΓΑ για τροποποίηση του Κανονισμού με σκοπό την αύξηση των ασφαλιστικών καλύψεων αλλά και ταμειακή ενίσχυση των ήδη υφιστάμενων αποζημιώσεων, λόγω των αυξημένων ζημιών από την κλιματική αλλαγή.\n\nΓ-Εργασιακά Θέματα - Εργάτες γης\n\nΗ έλλειψη εργατικού δυναμικού ήδη έχει γίνει έντονη την φετινή χρονιά και η αύξηση του κόστους εργασίας είναι η πρώτη συνέπεια. Η επόμενη συνέπεια θα είναι ότι όσο και να αυξηθεί το ημερομίσθιο δεν θα είναι επαρκής ο αριθμός των εργατών για την κάλυψη των αναγκών στις καλλιέργειες αλλά και στα εργοστάσια και διαλογητήρια . Προτείνουμε την έναρξη διαλόγου μεταξύ Συνεταιρισμών, Συλλόγων, Εργοδοτικών φορέων και Πολιτείας και από την πλευρά μας προτείνουμε προς συζήτηση τα κατωτέρω μέτρα.\n\n1) Την σύσταση «Ομάδας Εργασίας» σε ανώτατο Κυβερνητικό επίπεδο, για να γίνουν, συντονισμένες και αποτελεσματικές ενέργειες και να αντιμετωπιστεί άμεσα , το εξαιρετικά επικίνδυνο πλέον φαινόμενο, της έλλειψης εργατικού δυναμικού.\n\n2) Να εξαντληθεί κάθε προσπάθεια για την απασχόληση Ελληνικού εργατικού δυναμικού με οποιοδήποτε επιδοματικό, τροποποιώντας τις προϋποθέσεις χορήγησης των Κοινωνικών Επιδομάτων και θέσπιση υποχρεωτικότητας πραγματοποίησης ενός ελάχιστου αριθμού ημερομισθίων ετησίως, στον πρωτογενή τομέα ή στην τυποποίηση – μεταποίηση, εφόσον δεν συντρέχουν αποδεδειγμένα λόγοι υγείας και εφόσον υπάρχει προσφορά εργασίας. Συνέχιση χορήγησης των επιδομάτων και φορολογική αντιμετώπιση των ποσών που θα προκύψουν από την αμοιβή της εργασίας κατά τρόπο που θα είναι αφορολόγητα και δεν θα οδηγήσουν στην απώλεια του Κοινωνικού Επιδόματος. Στόχος μας είναι μόνο η ενίσχυση της προσφοράς εργασίας.\n\n3) Καθορισμός των χωρών εκείνων εκτός Ευρωπαϊκής Ένωσης, που μπορούν να αποτελέσουν νέες μελλοντικές πηγές εύρεσης εργατικού δυναμικού με νόμιμη διαδικασία.\n\n4) Προειδοποιούμε ότι εφέτος λήγουν οι κατ΄ εξαίρεση διατάξεις για την πρόσκληση εργατών κυρίως από την Αλβανία. Τη νέα χρονιά πρέπει να έρθουν με την νόμιμη διαδικασία, δηλαδή πρόσθετα δικαιολογητικά και συνέντευξη από τα Προξενεία, ούτως ώστε να απασχοληθούν με βίζα έως πέντε χρόνια, με ενιάμηνο χρόνο παραμονής και άδεια εργασίας.\n\nΚαι απευθύνουμε το ερώτημα: Μπορούν τα Προξενεία μας στην Αλβανία να εξυπηρετήσουν τις αιτήσεις για περισσότερους από 15.000 χιλιάδες εργάτες, σε συγκεκριμένο μικρό χρονικό διάστημα; Ασφαλώς όχι. Άρα θα έρθουν οι περισσότεροι με τουριστική βίζα, χωρίς άδεια εργασίας, μόνο για τρείς μήνες και δεν θα μπορέσουμε να αξιοποιήσουμε ένα υφιστάμενο και έμπειρο εργατικό δυναμικό για περισσότερο χρονικό διάστημα, προτρέποντάς το έμμεσα να αναζητήσει εργασία σε άλλες Ευρωπαϊκές χώρες που επιτρέπουν περισσότερο χρόνο απασχόλησης και μάλιστα με υψηλότερες αποδοχές. Αυτό θέλουμε;\n\n5) Εξασφάλιση πρόσθετου προσωπικού που θα στελεχώσει τα Προξενεία του ενδιαφέροντός μας για την έκδοση βίζας για όσο διάστημα θα απαιτείται.\n\n6) Εύρεση συνεργαζομένων γραφείων σε κάθε χώρα που θα βρίσκουν θα αξιολογούν και θα προτείνουν στους ενδιαφερόμενους εργοδότες, την καταλληλόλητα των υποψηφίων εργαζομένων και θα προετοιμάζουν τους φακέλους των δικαιολογητικών. Καθορισμός των όρων αμοιβής και συνεργασίας των εν λόγω γραφείων για να αποφευχθούν περιπτώσεις υπερεκμετάλλευσης.\n\n7) Ανάθεση υποστήριξης των Προξενικών αρχών σε «Εξωτερικούς Παρόχους» όπως προβλέπει και παρέχει την δυνατότητα η Εθνική και Ευρωπαϊκή Νομοθεσία.\n\n8) Να προβλεφθούν ειδικές συμφωνίες μεταφοράς των εργατών, από μακρινές χώρες, με αεροπορικές εταιρείες ή άλλα μεταφορικά μέσα.\n\n9) Να διερευνηθεί κατά πόσο μπορεί να γίνει ακόμη μεγαλύτερη βελτίωση των διατάξεων του Κώδικα Μετανάστευσης, έτσι ώστε να διευκολυνθεί η έλευση αλλά και η αύξηση του χρόνου παραμονής των ξένων εργατών.\n\n10) Να γίνει ένταξη σε όλους τους Επενδυτικούς Νόμους, διατάξεων που θα επιδοτούν την εγκατάσταση προκατασκευασμένων οικίσκων για την αξιοπρεπή και οργανωμένη φιλοξενία των αλλοδαπών εργατών.\n\n11) Να γίνει βελτίωση των ειδικών πολεοδομικών διατάξεων που ήδη ισχύουν με τον Νόμο 4258/14 άρθρο 24, για τα προσωρινά καταλύματα εργατών και αύξηση του συντελεστή κάλυψης στο 10%, για τις Συνεταιριστικές και Ιδιωτικές επιχειρήσεις που επιθυμούν να υλοποιήσουν σχετικές εγκαταστάσεις.\n\n12) Να μελετηθεί στις περιοχές αγροτικού ενδιαφέροντος, η δυνατότητα μετακίνησης από τα υφιστάμενα κέντρα φιλοξενίας μεταναστών που έχουν χαμηλή πληρότητα κάλυψης, σε άλλα πλησίον κέντρα, έτσι ώστε να χρησιμοποιηθούν σαν χώροι φιλοξενίας εργατών ή ακόμη και η παράλληλη χρήση ταυτόχρονα και από μετανάστες και από ξένους εργάτες, με κατάλληλη διαρρύθμιση.\n\n13) Να διερευνηθεί η παραχώρηση για εκμίσθωση με μικρό μίσθωμα στρατιωτικών εγκαταστάσεων που δεν χρησιμοποιούνται σε Συνεταιριστικές Οργανώσεις, για την αξιοποίηση και διαμόρφωσή τους, με σκοπό την φιλοξενία εργατών.\n\n14) Να υποστηριχθεί η δημιουργία ηλεκτρονικής βάσης δεδομένων σε συνεργασία με την Εθνική Ένωση Αγροτικών Συνεταιρισμών (ΕΘΕΑΣ), για την καταχώριση των ζητήσεων σε εργάτες που υπάρχουν από τις Αγροτικές Οργανώσεις αλλά κι άλλες επιχειρήσεις έτσι ώστε να είναι δυνατή η μετακίνηση των ξένων εργατών που ήρθαν στη χώρα νόμιμα, στις περιοχές όπου υπάρχει απασχόληση έτσι ώστε η έλευση τους στην χώρα μας, να τους παρέχει τον μέγιστο δυνατό χρόνο απασχόλησης και να συμφέρει η προσέλευση τους στην Ελλάδα.\n\nΔ-Αναδιαρθρώσεις Καλλιεργειών - μείωση πλεονασματικών ποσοτήτων\n\n1) Ενόψει της έναρξης του προγράμματος αναδιάρθρωσης των καλλιεργειών να προχωρήσει άμεσα και να στηριχθεί στις Βρυξέλλες το αίτημα της ΕΘΕΑΣ, για αύξηση του ποσού επιχορήγησης ανά Συλλογική οντότητα από τις 500.000 ευρώ στα 3.000.000 ευρώ, για να είναι αποτελεσματικό το μέτρο και να μπορέσουν να απορροφηθούν τα διατιθέμενα κονδύλια. Επίσης να καθυστερήσει η έναρξη υποβολής αιτήσεων του εν λόγω μέτρου μέχρι την έγκριση του αιτήματος από τις Βρυξέλλες για την αύξηση των κονδυλίων, διότι οι παραγγελίες των προς φύτευση ειδών θα γίνουν το ερχόμενο καλοκαίρι και οι φυτεύσεις τον επόμενο χειμώνα.\n\n2) Με την καθοδήγηση της ΕΘΕΑΣ να συσταθούν νέες νομικές οντότητες ανά περιοχές, από μη ενταγμένους αγρότες τους Συνεταιρισμούς, έτσι ώστε να μπορέσουν και αυτοί να εκμεταλλευτούν το μέτρο της αναδιάρθρωσης και να αποσυμφορηθεί η προσφορά πλεονασματικών ποσοτήτων αγροτικών προϊόντων για να ισορροπήσει η προσφορά με την ζήτηση.\n\nΕ-Προστασία του αγροτικού εισοδήματος από αθέμιτες εμπορικές πρακτικές\n\n1) Να νομοθετηθεί η υποχρεωτική κατάθεση πρό της έναρξης της συγκομιδής και παράδοσης, όλων των συμφωνητικών πώλησης-αγοράς αγροτικών προϊόντων στο TAXIS για να αναγνωρίζεται ως δαπάνη φορολογικά εκπιπτέα, το κόστος αγοράς αγροτικών προϊόντων ανεξάρτητα από το εάν θα συμπεριληφθούν ή όχι στις προϋποθέσεις του νόμου για την απαλλαγή της φορολόγησης κατά 50% που ψηφίστηκε πρόσφατα.\n\n2) Να επαναφερθούν οι διατάξεις για παραπομπή σε διαιτησία από τις ΔΑΟΚ, όταν ένα φορτίο προϊόντων κριθεί ότι έχει ακατάλληλο προϊόν άνω του 10% και υπάρχει διαφωνία, όπως γινόταν παλαιότερα.\n\nΣΤ - Προσαρμογή στις Σύγχρονες Απαιτήσεις του Διεθνούς Εμπορίου - Δημιουργία Μεγάλων Εμπορικών Μεγεθών\n\nΗ φετινή άσχημη εξέλιξη της εμπορίας των αγροτικών μας προϊόντων όταν μάλιστα απουσίαζε από την αγορά ο μεγαλύτερος ανταγωνιστής μας η Ισπανία, πρέπει άμεσα να μας προβληματίσει και να μας κινητοποιήσει. Θα πρέπει άμεσα να υποστηριχθεί με κίνητρα, η σύσταση μεγάλων εμπορικών εξαγωγικών επιχειρήσεων όπως στην Ισπανία, Ιταλία, Νέα Ζηλανδία και άλλες χώρες, για να μπορέσουμε να αποκτήσουμε το κρίσιμο μέγεθος και να γίνουμε αποδεκτοί προμηθευτές στις μεγάλες αλυσίδες σούπερ μάρκετ των διεθνών αγορών, από τις οποίες απουσιάζουμε. Είναι ο μόνος τρόπος να αυξήσουμε τις εξαγωγές μας, να δώσουμε διέξοδο στα πλεονασματικά μας προϊόντα, να διασφαλίσουμε τις πληρωμές μας και να πετύχουμε υψηλότερες τιμές.",
    "Βρέθηκε η μούμια της βασίλισσας Νεφερτίτης, λέει αιγυπτιολόγος": "Fabrizio Bensch via Reuters\n\nO επιφανής αιγυπτιολόγος Ζάχι Χαβάς δήλωσε πρόσφατα πως είναι βέβαιος ότι μια μούμια την οποία μελετά επί του παρόντος θα αποδειχθεί ότι είναι αυτή της βασίλισσας Νεφερτίτης.\n\nΌπως αναφέρεται σε δημοσίευμα του Newsweek ο Χαβάς, που μελετά την αιγυπτιακή ιστορία και κάνει ανασκαφές σε αρχαίους τάφους επί δεκαετίες, είχε διατελέσει επίσης υπουργός αρμόδιος για θέματα αρχαιοτήτων στην Αίγυπτο. Αυτή τη στιγμή προετοιμάζει μια έκθεση με τίτλο «Οι Κόρες του Νείλου», που εστιάζει στην Αίγυπτο των φαραώ.\n\nΔιαφήμιση\n\n«Είμαι βέβαιος ότι θα αποκαλύψω τη μούμια της Νεφερτίτης σε έναν μήνα ή δύο» είπε ο Χαβάς στην ισπανική εφημερίδα El Independiente σε συνέντευξή του.\n\nΗ Νεφερτίτη, το πλήρες όνομα της οποίας ήταν Νεφεμεφερουατέν Νεφερτίτη, έζησε περίπου μεταξύ του 1370 και του 1330 πΧ. Ήταν παντρεμένη με τον φαραώ Ακενατόν και ήταν βασίλισσα της αρχαίας Αιγύπτου σε μια περίοδο μεγάλου πλούτου. Επίσης, ήταν η μητέρα του Τουταγχαμών. Θεωρείται πως μετά τον θάνατο του συζύγου της κυβέρνησε ως βασίλισσα, αν και κάποιοι διαφωνούν.\n\n«Ψάχνω ακόμα για δύο πράγματα: Τον τάφο της Νεφερτίτης και τη σορό της» είπε ο Χαβάς. «Πιστεύω στα αλήθεια πως η Νεφερτίτη κυβέρνησε στην Αίγυπτο για τρία χρόνια μετά τον θάνατο του Ακενατόν, υπό το όνομα Σμενχκάρε».\n\nAxel Schmidt via Reuters\n\nΔιαφήμιση\n\nΑν έχουν βρεθεί ως τώρα τα μουμιοποιημένα απομεινάρια πολλών φαραώ και σημαντικών προσωπικοτήτων της αρχαίας Αιγύπτου, δεν έχουν βρεθεί ακόμα αυτά της Νεφερτίτης. «Ήδη έχουμε DNA από τις μούμιες της 18ης δυναστείας, από τον Ακενατόν ως τον Αμενχοτέπ τον Β′ ή τον Γ’, και υπάρχουν δύο ανώνυμες μούμιες που έχουν ονομαστεί KV21a και b» είπε. «Τον Οκτώβριο θα είμαστε σε θέση να ανακοινώσουμε την ανακάλυψη της μούμιας της Ανχεσεναμούν, συζύγου του Τουταγχαμών, και της μητέρας της, Νεφερτίτης. Υπάρχει επίσης στον τάφο KV35 η μούμια ενός δεκάχρονου αγοριού. Αν αυτό το παιδί είναι ο αδελφός του Τουταγχαμών και ο γιος του Ακενατόν, το πρόβλημα της Νεφερτίτης θα λυθεί».\n\n«Είμαι βέβαιος πως θα αποκαλύψω ποια από τις δύο ανώνυμες μούμιες θα μπορούσε να είναι η Νεφερτίτη» πρόσθεσε ο Χαβάς.\n\nΗ σαρκοφάγος του Τουταγχαμών. Mohamed Abd El Ghany via Reuters\n\nΘεωρείται πως είναι πολλές οι μούμιες και οι θησαυροί της αρχαίας Αιγύπτου που δεν έχουν ανακαλυφθεί ακόμα. «Έχουμε βρεί μόλις το 30% αυτών που βρίσκονται κάτω από την επιφάνεια του εδάφους. Μερικές ημέρες πριν μια αποστολή βρήκε τάφους μέσα σε σπίτια στην Αλεξάνδρεια» είπε ο Χαβάς. «Η σύγχρονη Αίγυπτος είναι χτισμένη πάνω από την αρχαία. Και για αυτό η κληρονομιά που παραμένει κρυμμένη είναι τεράστια» πρόσθεσε.\n\nΟ ίδιος θεωρεί πως η κύρια απειλή προς την αρχαία αιγυπτιακή κληρονομιά είναι η κλιματική αλλαγή. «Το ερώτημα είναι: Πώς μπορούν να προστατευτούν οι τάφοι της Κοιλάδας των Βασιλέων; Αν αφήσουμε την κατάσταση όπως έχει τώρα, σε έναν αιώνα όλοι οι τάφοι θα έχουν εξαφανιστεί εντελώς. Πρέπει να αποκτήσουμε ένα σχέδιο προστασίας, ειδικά για τάφους και ναούς» είπε, προσθέτοντας επίσης πως «ο τουρισμός είναι εχθρός της αρχαιολογίας, μα πρέπει να αναζητήσουμε ένα ενδιάμεσο σημείο μεταξύ της ανάγκης του τουρισμού για την οικονομία και της διατήρησης των μνημείων της Αιγύπτου. Είναι κάτι εξαιρετικά σημαντικό».",
    "Su-35: Το Ιράν θέλει να αγοράσει τα προηγμένα ρωσικά μαχητικά – Γιατί «συνδέουν» την Αίγυπτο ;": "Μια αρκετά σημαντική είδηση έγινε γνωστή τις τελευταίες ώρες στα διεθνή αμυντικά μέσα ενημέρωσης, σχετικά με δηλώσεις που έκανε χθες ο Διοικητής της Ιρανικής Πολεμικής Αεροπορίας, Ταξίαρχος Χαμίντ Βαχεντί στο ιρανικό πρακτορείο ειδήσεων Borna με σημείο αναφοράς τα προηγμένα ρωσικά μαχητικά αεροσκάφη Su-35.\n\nΟ Ιρανός αξιωματικός είπε χαρακτηριστικά ότι τα μαχητικά τύπου Su-35 είναι στην ατζέντα της ιρανικής Πολεμικής Αεροπορίας (IRIAF) αντί για τα μαχητικά τύπου Su-30 και η Τεχεράνη επιδιώκει να τα αποκτήσει, προκειμένου να αναβαθμίσει τις αεροπορικές της δυνάμεις με αεροσκάφη 4++ γενιάς, τονίζοντας ωστόσο ότι αρμόδιο για την τελική απόφαση είναι το Γενικό Επιτελείο Ενόπλων Δυνάμεων της χώρας.\n\nΑν και στο τηλεγράφημα του πρακτορείου ειδήσεων Borna δεν γίνεται καμία αναφορά στην Αίγυπτο και τα μαχητικά τύπου Su-35 που είχε παραγγείλει αλλά δεν παρέλαβε ποτέ, εντούτοις τουρκικά και άλλα ξένα μέσα ενημέρωσης εκτιμούν ότι το Ιράν σκοπεύει να αγοράσει τα Su-35 που αρνήθηκε τελικά να αποκτήσει το Κάιρο και ακόμα περισσότερα.\n\nΟι φήμες και τα «σενάρια» για τα μαχητικά της Αιγύπτου\n\nΣημειώνεται πως τον Μάιο του 2020 η Αίγυπτος έκλεισε συμφωνία ύψους περίπου 2 δισεκατομμυρίων δολαρίων για 26 συνολικά μαχητικά αεροσκάφη Su-35, εκ των οποίων έχουν παραδοθεί μόνο τέσσερα, όμως όπως είχαμε γράψει στις αρχές Ιανουαρίου, τα πολύ αυστηρά οικονομικά μέτρα που έχουν εφαρμόσει οι ΗΠΑ, μαζί με ευρωπαϊκές χώρες και το Ισραήλ έχουν προκαλέσει τεράστια προβλήματα στις ρωσικές αμυντικές εταιρείες, οι οποίες δεν μπορούσαν να προχωρήσουν στις απαιτούμενες εργασίες της γραμμής παραγωγής των αεροσκαφών, λόγω έλλειψης πρώτων υλών και εξαρτημάτων.\n\nΤα προβλήματα στην διαχείριση της εφοδιαστικής αλυσίδας, σε συνδυασμό με την ενδεχόμενη επιβολή οικονομικών κυρώσεων και μέτρων από τις ΗΠΑ, μέσω της νομοθεσίας CAATSA φαίνεται πως απέτρεψαν το Κάιρο από το να συνεχίσει την παραλαβή των Su-35 και να στραφεί στην αγορά των γαλλικών μαχητικών τύπου Rafale. Έτσι, περίπου 12-13 μαχητικά παραμένουν σε ρωσικά υπόστεγα με διάφορες «φήμες» να κυκλοφορούν τους τελευταίους μήνες που θέλουν ως το Ιράν να είναι ο αγοραστής τους. Επίσημη επιβεβαίωση για τα αιγυπτιακά Su-35 δεν έχει υπάρξει μέχρι στιγμής.",
    "Κώστας Τσαγκαράδας: Η ζωή του “άγνωστου” πηλιορείτη λόγιου στην Αίγυπτο": "Ο Κώστας Τσαγκαράδας υπήρξε μια πνευματική μορφή των γραμμάτων του\n\nνεότερου ελληνισμού της Αιγύπτου. Με εξαίρεση κάποιους μείζονες λογοτέχνες όπως ο Καβάφης, οι υπόλοιποι δεν έγιναν ευρέως γνωστοί στα ελλαδικά γράμματα.\n\nΑυτό εν μέρει δικαιολογείται από το γεγονός ότι για ένα διάστημα το πνευματικό κέντρο των ελληνικών γραμμάτων υπήρξε η ίδια η Αλεξάνδρεια, αλλά και από το γεγονός ότι η μητροπολιτική Ελλάδα, όταν λίγο μεταγενέστερα λαμβάνει τα σκήπτρα της πνευματικής ζωής, προσπαθώντας να ανασυντάξει τις δικές της πνευματικές δυνάμεις, θεωρεί τη διασπορά και τη δημιουργία που απορρέει από αυτήν περιφερειακή και παραπληρωματική.\n\nΟ ίδιος αποτελεί μια άγνωστη για τους πολλούς περίπτωση λογίου, αλλά και μια όχι εξ\n\nολοκλήρου γνωστή περίπτωση γι’ αυτούς που τον γνωρίζουν. Η ζωή και η δράση του\n\nστην Αίγυπτο για μεγάλο χρονικό διάστημα περιόρισε την ευρύτερη παρουσία του στην Ελλάδα και στα ελληνικά γράμματα, ενώ αδημοσίευτα έργα του και ένα μεγάλο και ενδιαφέρον άγνωστο αρχειακό υλικό δεν ολοκλήρωσαν την εικόνα του ως λογίου\n\nΤο έργο και η κοινωνική δράση του Κώστα Τσαγκαράδα απασχόλησαν τον\n\nημερήσιο και περιοδικό Τύπο της Αιγύπτου και το έργο του αποτέλεσε αντικείμενο διδακτορικής διατριβής της κ. Ελένης Κονταξή στο Πανεπιστήμιο Θεσσαλίας και είναι η ίδια που φέρνει στο φως το άγνωστο έργο του. Οι αυτοτελείς εκδόσεις των έργων του, σύμφωνα με την ίδια, έτυχαν πολυάριθμων κριτικών δημοσιευμάτων στον περιοδικό και ημερήσιο Τύπο της Αλεξάνδρειας κυρίως, αλλά και άλλων πόλεων της Αιγύπτου. Αναφορικά με τις\n\nαυτοτελείς του εκδόσεις δεν έλειψαν και κάποιες κριτικές σε αθηναϊκές εφημερίδες\n\nαπό κριτικούς που είχαν λάβει τα εν λόγω έργα του, κάποιες σε εφημερίδες του\n\nΒόλου, τον οποίο ο Τσαγκαράδας επισκεπτόταν και στον οποίο, όπως και στη\n\nγενέτειρά του Ζαγορά του Πηλίου,.\n\nΑπό το 1860 παρατηρείται η δραστηριοποίηση Ελλήνων στις αγορές της Εγγύς Ανατολής και ειδικότερα της Αιγύπτου ως τραπεζιτών και εταίρων σε αγγλικούς οίκους. Η σύνδεση, γενικότερα, του ελληνικού παροικιακού κεφαλαίου (εφοπλιστικού και χρηματιστικού) με το\n\nαγγλικό ήταν οργανική, καθότι η Αγγλία διέθετε βαριά βιομηχανία, την κυριαρχία\n\nστους εμπορικούς θαλάσσιους δρόμους και τον έλεγχο της αποικιοκρατικής αγοράς14.\n\nΗ σύζευξη αυτή προσέδωσε στο ελληνικό παροικιακό κεφάλαιο διεθνή χαρακτήρα\n\nκαι συνέβαλε τα μέγιστα στην ανάπτυξή του.\n\nΠίσω βέβαια από την ανθηρή οικονομική δραστηριότητα της άρχουσας τάξης του παροικιακού ελληνισμού στην Αίγυπτο ζει και εργάζεται ένα μεγάλο μέρος παροίκων σε θέσεις υπαλλήλων και εργατών, οι οποίοι ευνοούνται από τις οικονομικές συγκυρίες, αλλά και σε εποχές μεγάλων οικονομικών κρίσεων και κυρίως μετά τον Β’ Παγκόσμιο πόλεμο, οπότε αρχίζει και η συρρίκνωση του.\n\nΟι Πηλιορείτες λόγω των δυσχερών συνθηκών που επικρατούσαν στο Πήλιο κατά το\n\n19ο και 20ό αι. αναζήτησαν νέες οικονομικές ευκαιρίες στη γειτονική Αίγυπτο, στην οποία μια σειρά ευνοϊκών ιστορικών και οικονομικών συγκυριών συνέβαλε στην ανάπτυξη και ευημερία τους. Δραστηριοποιήθηκαν σε όλη την αιγυπτιακή ενδοχώρα και σε όλους τους τομείς της οικονομίας: τη γεωργία, το εμπόριο, τη βιομηχανία, το χρηματοπιστωτικό σύστημα.\n\nΙδιαίτερα διέπρεψαν στην ανάπτυξη της βαμβακοκαλλιέργειας, αποτελώντας τους σημαντικότερους συντελεστές της προαγωγής, καλλιέργειας και εμπορίου του βαμβακιού στην Αίγυπτο. Οι πρωτοποριακές και πετυχημένες ποικιλίες βαμβακιού των αδελφών Δημήτριου και Αλέξανδρου Κασσαβέτη, των αδελφών Ιωάννη, Γεωργίου και Κωνσταντίνου Καρτάλη, του Περικλή Κανάβα, του Ζαφείρη Παραχειμώνα, του Ηρακλή Βόλτου, του Νικόλαου Παραχειμώνα32, του Ιωάννη Σακελλαρίδη συνέβαλαν αποφασιστικά και αποκλειστικά στη χρυσή εποχή του αιγυπτιακού βαμβακιού και στην οικονομική ακμή της Αιγύπτου, η οποία όφειλε την ανάπτυξή της στην εξαγωγή του βαμβακιού. Ανάμεσά τους κάποιοι διαθέτουν και εκκοκκιστήρια βαμβακιού. Το γεγονός ότι η Αίγυπτος ωφελήθηκε πάνω από 300.000.000 λίρες μέσα σε τριάντα χρόνια μόνο από την ποικιλία βαμβακιού του\n\nΣακελλαρίδη με το όνομα «Σακέλ», ότι εξαιτίας αυτής της ποικιλίας θεωρήθηκε ως η χώρα που παράγει το καλύτερο βαμβάκι του κόσμου, ότι οι Άγγλοι νηματουργοίαναγκάστηκαν να κάνουν σπουδαίες μετατροπές στις εγκαταστάσεις τους, για να χρησιμοποιήσουν την εν λόγω ποικιλία, αποτελούν τεκμήρια της συμβολής αυτής των Πηλιορειτών στην οικονομική ανάπτυξη της Αιγύπτου.\n\nΟ ΒΙΟΣ ΤΟΥ ΚΩΣΤΑ ΤΣΑΓΚΑΡΑΔΑ\n\nΤο 1889 γεννήθηκε ο Κωνσταντίνος Τσαγκαράδας του Θεοδώρου και της Καλλιόπης στη Ζαγορά του Πηλίου. Σε ηλικία τριών ετών βρίσκεται πιθανόν στην Αλεξάνδρεια μαζί με την οικογένειά του, όπου γεννιέται και η μικρή του αδελφή Ελένη. Ο πατέρας του αυτό το διάστημα πιθανότατα εργάζεται στην Αλεξάνδρεια της\n\nΑιγύπτου.\n\nΟ Κώστας Τσαγκαράδας επιστρέφει στη Ζαγορά όπου και διδάσκεται τα πρώτα εγκύκλια γράμματα, ζώντας πιθανότατα με τη γιαγιά του μακριά από τους γονείς του για λίγα χρόνια. Από το 1897 τουλάχιστον, ο Κώστας Τσαγκαράδας βρίσκεται και πάλι με τους γονείς του, τη μικρή του αδελφή Ελένη και την αγαπημένη του γιαγιά Αφεντή Α. Τσιτσέ στη Μίνια της Αιγύπτου, όπου εργάζεται πλέον ο πατέρας του, ο οποίος διατηρεί με τον αδελφό του ζαχαροπλαστείο. Εκεί στη Μίνια φοιτά στο ελληνικό σχολείο Παράλληλα, τουλάχιστον από το 1902 έως τον Απρίλιο του 1905 παρακολουθεί μαθήματα γαλλικών στο «Collège des Frères» της Μίνια.\n\nΗ οικογένεια μετά το θάνατο του πατέρα πιθανότατα παραμένει στη Μίνια της Αιγύπτου, όπου εξάλλου βρίσκεται και o αδελφός του πατέρα του Δημήτρης με την οικογένειά του. Το 1905, όμως, αποφασίζει να επιστρέψει στη γενέτειρα του τη Ζαγορά. Ο ίδιος συνοδεύει την οικογένειά του στη Ζαγορά, μένει εκεί τέσσερις μήνες και στο τέλος του ίδιου χρόνου επιστρέφει στην Αίγυπτο, για να εργαστεί αναλαμβάνοντας τη συντήρηση της οικογένειάς του.\n\nΗ αιφνίδια απώλεια του πατέρα του σε ηλικία 13 ετών και η απομάκρυνσή του από τη θαλπωρή της οικογένειάς του σε ηλικία 16 ετών (κατά το 1905) τού είναι οδυνηρή.\n\nΟ Γεώργιος Κανισκέρης, με μεγάλο εμπορικό οίκο, καταγόμενος από τη γειτονική προς τη Ζαγορά Μακρυρράχη του Πηλίου υπήρξε συγγενής του Κώστα Τσαγκαράδα και οι συγγενείς είθισται να παίρνουν στις δουλειές τους συγγενείς. Διατηρεί στενούς δεσμούς με τα ξαδέλφια\n\nτου, παιδιά του Κανισκέρη, και ιδιαίτερα με την κόρη του Κατίνα με την οποία διατηρεί και αργότερα –όταν εκείνος φεύγει από την Αλεξάνδρεια- αλληλογραφία, η οποία διακόπτεται όταν εκείνη πεθαίνει σε νεαρή ηλικία.\n\nΚατά το 1907 διαμένει σε δωμάτιο ξενοδοχείου στον πολυσύχναστο και κεντρικότατο δρόμο, στην Teufic Pasha. Το μεσημέρι γευματίζει στο ξενοδοχείο «Αβέρωφ» στην οδό Ταχυδρομείου 14 και τα κυρίαρχα συναισθήματά του εκτός από τη νοσταλγία για τους οικείους του και το γενέθλιο τόπο είναι η μοναξιά1. Τα πρώτα εξάλλου διηγήματα που δημοσιεύει –κυρίως στο περιοδικό Σεράπιον- αντανακλούν αυτό το κλίμα της μοναξιάς, της νοσταλγίας, της απαισιοδοξίας που βιώνει.\n\nΘέτει, ωστόσο, υψηλούς στόχους για το μέλλον, οραματιζόμενος να γίνει κι αυτός, όπως και τόσοι άλλοι ομογενείς και συντοπίτες του, ευεργέτης της πατρίδας του.\n\nΑπό το 1908 μετέχει ενεργά στην πνευματική της ζωή της Αλεξάνδρειας, δημοσιεύοντας άρθρα του στον Τύπο και διηγήματά του σε λογοτεχνικά περιοδικά. Το 1910 επιστρατεύεται από το Στρατολογικό Γραφείο Λαρίσης στο 2ο Τάγμα Πεζικού. Ακολουθεί τη διαδρομή Λάρισα – Θεσσαλονίκη – Δράμα – Καβάλα έως τα σύνορα με τη Βουλγαρία, όπου βρίσκεται το σώμα στο οποίο υπηρετεί1. Κατά το 1913 υπηρετώντας στην 7η Μεραρχία, στο 21ο Σύνταγμα Πεζικού, στον 8ο Λόχο, διορίζεται σημαιοφόρος του Συντάγματος.\n\nΜετά το τέλος των πολέμων, την άνοιξη του 1914, επιστρέφει στην Αίγυπτο και εγκαθίσταται στο Ασσιούτ, όπου βρισκόταν η αρχαία Λυκόπολη.\n\nΣτο Μανφαλούτ, ένα μικρό χωριό της Κοινότητας Ασσιούτ χτίζει την επιχείρησή του. Εμπορεύεται βαμβάκια κι άλλα γεωργικά προϊόντα. Τα αγοράζει από τους γηγενείς και τα μεταπωλεί. Διαμένει στο Ασσιούτ και καθημερινά πηγαίνει στο Μανφαλούτ. Δέκα τέσσερα χρόνια ζει ως εργένης στο Ασσιούτ. Στο σπίτι του στο Ασσιούτ που διαθέτει εκτός από γραφείο και μεγάλη βιβλιοθήκη, έχει πιάνο και κάθε είδους μουσικά όργανα, τα οποία παίζει,\n\nέχοντας άριστο μουσικό αυτί, ενώ ασχολείται ερασιτεχνικά και με τη ζωγραφική.\n\nΕκεί φιλοξενεί συχνά φίλους από την Αλεξάνδρεια.\n\nΗ σύζυγος του Κώστα Τσαγκαράδα μεγαλωμένη στο Ασσιούτ ήταν εξαιρετικά μορφωμένη και\n\nκαλλιεργημένη. Είχε φοιτήσει στο αμερικανικό κολλέγιο «Assiut College American Mission», γνώριζε πιάνο, τραγουδούσε πολύ ωραία, μιλούσε πολλές ξένες γλώσσες και αποτέλεσε σύντροφο ζωής για τον Κώστα Τσαγκαράδα που συμμεριζόταν τις ευαισθησίες του, τα ενδιαφέροντά του.\n\nΑπό το 1920 διατελεί εκλεγμένος πρόεδρος της Ελληνικής Κοινότητας Ασσιούτ συνεχώς έως το 1931, οπότε δηλώνει παραίτηση στο Υποπροξενείο της Μίνιας, όπου υπαγόταν η Κοινότητα Ασσιούτ, από το αξίωμα του προέδρου. Η δράση του είναι εξαιρετικά θετική για την Κοινότητα, όπως αποδεικνύεται από τις Λογοδοσίες της Κοινότητας, τις οποίες ο ίδιος συντάσσει και επιμελείται την έκδοσή τους κάθε έτος, καθόλη τη διάρκεια της θητείας του. Η Κοινότητα κατά τη θητεία του δραστηριοποιείται και ενδυναμώνεται μέσα από εκδηλώσεις, θρησκευτικούς εορτασμούς, δημιουργία κοινοτικών έργων. Οι λόγοι και οι προσφωνήσεις, στα ελληνικά, τα αραβικά, τα γαλλικά, τα αγγλικά, ανήκουν αποκλειστικά στον Κώστα\n\nΤσαγκαράδα, ακόμη κι όταν εκείνος δεν διατελεί πρόεδρος της Κοινότητας και είναι εξαιρετικοί ως προς την έκφραση και το περιεχόμενο, αναδεικνύοντας όχι μόνο\n\nτον «πολιτικό» άνθρωπο, τον πατριώτη, τον ακάματο κοινωνικό εργάτη, αλλά και το\n\nλογοτέχνη, το ρήτορα.\n\nΑπό το 1927 γίνεται μέλος του νέοϊδρυθέντος «Συλλόγου Ζαγοράς» που εδρεύει στην Αλεξάνδρεια της Αιγύπτου και απαρτίζεται από Ζαγοριανούς που διαμένουν σε όλη την επικράτεια της Αιγύπτου και του Σουδάν.\n\nΟ Κώστας Τσαγκαράδας συμμετέχει στην πνευματική ζωή του Ασσιούτ, ζωή που αναπτύσσεται γύρω από δύο κυρίως πόλους: τα εκπαιδευτικά ιδρύματα «Assiut College American Mission» και «British Institute» καθώς και το «Club», των οποίων\n\nείναι μέλος. Τα δύο πρώτα διοργανώνουν κύκλους εκδηλώσεων, ενώ το τρίτο αποτελεί τόπο συνάντησης ανθρώπων και με πνευματικά ενδιαφέροντα.\n\nΤα καλοκαίρια συχνά τα περνά με την οικογένειά του στην Αλεξάνδρεια, όπου νοικιάζουν σπίτι ή δωμάτιο σε ξενοδοχείο3. Εκεί έχει τη δυνατότητα να συμμετάσχει στις πνευματικές δραστηριότητες, να συναντά τους φίλους του και τις συντροφιές των λογίων της Αλεξάνδρειας, να εκδίδει τα βιβλία του, να αγοράζει βιβλία. Μόνο αρκετά αργότερα ταξιδεύει οικογενειακώς κάποια καλοκαίρια και στη Ζαγορά, όταν πια είναι πιο εύκολο.\n\nΑπό το 1934 και έως το τέλος της ζωής του αντιμετωπίζει σοβαρό πρόβλημα με τα μάτια του το οποίο δεν μπορεί να θεραπεύσει.\n\nΚυρίως μετά το 1950 περνά πολλά καλοκαίρια στη γενέτειρά του Ζαγορά, όπου συνδέεται στενά με πολλούς λογίους της, συμμετέχοντας στα πνευματικά της δρώμενα, όταν είναι παρών, και διατηρώντας αλληλογραφία όταν είναι απών. Τον Ιούνιο του 1960 ο Κώστας Τσαγκαράδας αναχωρεί για την Ελλάδα με την οικογένειά του χωρίς επιστροφή. Η εγκατάστασή του στην Αθήνα άλλοτε του είναι δύσκολη, άλλοτε γοητευτική, αλλά η σκέψη του ανατρέχει πάντα και στην Αίγυπτο της ζωής του.\n\nΤο 1962 ο Κώστας Τσαγκαράδας πεθαίνει σε ηλικία 73 ετών στην Αθήνα από χρόνια νεφρική ανεπάρκεια και κηδεύεται στο νεκροταφείο του Δήμου Ζωγράφου των Αθηνών σε οικογενειακό τάφο",
    "Αίγυπτος, ΗΑΕ και Σ. Αραβία ανησυχούν για την τουρκική στρατιωτική παρουσία σε αραβικό έδαφος": "Η 5η υπουργική συνεδρίαση της Αραβικής υπουργικής Επιτροπής εξέφρασε την ανησυχία της για τη συνέχιση της στρατιωτικής τουρκικής παρουσίας στα εδάφη αραβικών χωρών και για τις τουρκικές παρεμβάσεις στην εσωτερικής τους πολιτική κατάσταση, σε χθεσινή της συνεδρίαση.\n\nΗ Επιτροπή εξέφρασε ακόμη την ανησυχία της για τις επαναλαμβανόμενες τουρκικές παραβιάσεις των ψηφισμάτων του Συμβουλίου Ασφαλείας που έχουν σχέση με την επιβολή εμπάργκο όπλων στη Λιβύη, ενώ επιβεβαίωσε τα προηγούμενα ψηφίσματα, τα οποία αφορούν στις τουρκικές παρεμβάσεις στα εσωτερικά των αραβικών χωρών.\n\nΗ αραβική επιτροπή αποτελείται από την Aίγυπτο, τα Ηνωμένα Αραβικά Εμιράτα, το βασίλειο του Μπαχρέιν, το βασίλειο της Σαουδικής Αραβίας και το Γενικό Γραμματέα του Αραβικού Συνδέσμου. Η συνεδρίαση πραγματοποιήθηκε στην έδρα του Συνδέσμου στο Κάϊρο, στο περιθώριο της 158ης Συνόδου του Συμβουλίου του Αραβικού Συνδέσμου σε επίπεδο υπουργών Εξωτερικών.\n\nΚατά τη συνεδρίαση, η Επιτροπή διαβεβαίωσε για την μη νόμιμη παρουσία των τουρκικών δυνάμεων στο κράτος του Ιράκ, της Λιβύης και της Συρίας. Υπογράμμισε δε την ανάγκη η Τουρκία να αποσύρει τις δυνάμεις της άμεσα, χωρίς προϋποθέσεις ή όρους και έκανε έκκληση στη σημασία της συνεργασίας της Τουρκικής κυβέρνησης, ώστε να ληφθούν όλα τα μέτρα που θα επέτρεπαν τη δυνατότητα αντιμετώπισης των επιχειρήσεων περίθαλψης, επιστράτευσης, εκπαίδευσης και μεταφοράς ξένων τρομοκρατών μαχητών και μισθοφόρων, εντός των συνόρων των αραβικών χωρών.\n\nΑπέρριψε οποιονδήποτε επηρεασμό της δημογραφικής σύνθεσης σε διάφορες αραβικές περιοχές που υπόκεινται στον έλεγχο των τουρκικών δυνάμεων, όπως για παράδειγμα το βορειο-ανατολικό τμήμα της Συρίας, καθώς και τις συνεχιζόμενες παραβιάσεις της κυριαρχίας ορισμένων αραβικών χωρών.\n\nΤέλος, η επιτροπή κάλεσε την τουρκική κυβέρνηση να σεβαστεί τα δικαιώματα επί των υδάτων του Ιράκ και της Συρίας, να παύσει την ανέγερση φραγμάτων στις πηγές των ποταμών Τίγρη και Ευφράτη, ένα γεγονός που επηρεάζει αρνητικά τα υδάτινα μερίδια των δύο αραβικών χωρών, πέραν των σοβαρών περιβαλλοντολογικών και οικονομικών ζημιών που επιφέρουν αυτές οι πρακτικές και για τις δύο χώρες.",
    "Πηγή πλούτου για το Ισραήλ το κοίτασμα φυσικού αερίου Λεβιάθαν- Έρχεται η ώρα Ελλάδας-Κύπρου-East-Med": "Το Ισραήλ, η Αίγυπτος και η ΕΕ συμφώνησαν να χρησιμοποιήσουν τις μονάδες επαναεριοποίησης που έχει η Αίγυπτος για να στείλει αέριο στην ευρωπαϊκή ήπειρο, μέχρι το 2030\n\n\"Το Ισραήλ φτάνει σε εξαγωγές ρεκόρ φυσικού αερίου το 2022. Τα κέρδη των Ισραηλινών εξαγωγέων αυξήθηκαν κατά 50% τους πρώτους 6 μήνες του 2022\", επισημαίνει σε άρθρο του Ισπανικό έγκριτο ΜΜΕ, του οποίου τα κυριότερα σημεία είναι τα εξής:\n\n\"Το Υπουργείο Ενέργειας του Ισραήλ γιορτάζει αφού δημοσίευσε τα στοιχεία των εξαγωγών για το πρώτο εξάμηνο του 2022. Σύμφωνα με αναφορές της κυβερνητικής αρχής, τα κέρδη από τις ξένες πωλήσεις φυσικού αερίου αυξήθηκαν από 165 εκατομμύρια δολάρια ΗΠΑ σε 250 εκατομμύρια δολάρια, σημειώνοντας αύξηση 48%, σε σχέση με την ίδια περίοδο του 2021.\n\nΣύμφωνα με στοιχεία του Υπουργείου Ενέργειας του Ισραήλ, το ρεκόρ εσόδων επιτεύχθηκε χάρη στην αύξηση του ρυθμού παραγωγής από την υπεράκτια εκμετάλλευση του Leviathan, τη μεγαλύτερη στη Μεσόγειο Θάλασσα που βρίσκεται στα χέρια κυρίως της New Med Energy μαζί με Chevron .\n\nΣύμφωνα με στοιχεία της New Med Enegergy, το Leviathan, του οποίου ξεκίνησε η εκμεταλλευσιμότητά του το 2019, έχει δυναμικότητα παραγωγής 12 δισεκατομμυρίων κυβικών μέτρων φυσικού αερίου ετησίως και θεωρείται ο ακρογωνιαίος λίθος της προμήθειας φυσικού αερίου του Ισραήλ, της Αιγύπτου και της Ιορδανίας.\n\nΗ εκμετάλλευση του Leviathan συνοδεύεται από αυτή του Tamar, που βρίσκεται επίσης στην αποκλειστική οικονομική ζώνη του Ισραήλ.\n\nΑπό τα δύο \"έργα\" μαζί, παρήχθησαν 10,85 δισεκατομμύρια κυβικά μέτρα φυσικού αερίου μεταξύ Ιανουαρίου και Ιουνίου 2022, σε σύγκριση με 8,9 δισεκατομμύρια την ίδια περίοδο το 2021. Σύμφωνα με στοιχεία του ισραηλινού υπουργείου, 6,26 δισεκατομμύρια κυβικά μέτρα της παραγωγής Ιανουαρίου-Ιουνίου 2022 προοριζόταν για την εγχώρια αγορά του Ισραήλ, ενώ τα υπόλοιπα, 4.590 εκατ., προορίζονταν για εξαγωγή.\n\nΣύμφωνα με τον Doron Peskin, οικονομικό αναλυτή της Al-Monitor, η ισοτιμία του δολαρίου που εφαρμόζεται από τις εξαγωγές συνέβαλε επίσης πολύ στην αύξηση των εσόδων φέτος.\n\nΣύμφωνα με τον Peskin, επικαλούμενος ανώνυμες πηγές από τον επενδυτικό τομέα στο Ισραήλ, η αγορά φυσικού αερίου πρόκειται να κάνει ένα μεγάλο βήμα προς τα εμπρός. Σύμφωνα με την πηγή του Peskin, οι Ισραηλινοί ενδιαφερόμενοι θα εξετάσουν σύντομα την επέκταση τόσο του Leviathan, με σπονδυλωτή υποδομή που θα του επέτρεπε να αναπτυχθεί αποτελεσματικά, όσο και του Tamar.\n\nΜε αυτές τις γιγαντιαίες αυξήσεις στην παραγωγή φυσικού αερίου από το Ισραήλ, το εβραϊκό κράτος θα μπορούσε να γίνει κορυφαίος παίκτης στον περιφερειακό και παγκόσμιο εφοδιασμό φυσικού αερίου.\n\nΟ Πέσκιν ουσιαστικά μιλά για νέες συνδέσεις με τον Λίβανο μέσω Ιορδανίας και Αιγύπτου.\n\nΠηγές σύμφωνα με τον Peskin αναφέρουν ότι η σταθερότητα του ισραηλινού ενεργειακού τομέα είναι εξασφαλισμένη χάρη στα μεγάλα υπεράκτια αποθέματα που διαθέτει.\n\nΤο Ισραήλ καταναλώνει περίπου 12 δισεκατομμύρια κυβικά μέτρα φυσικού αερίου ετησίως.\n\nΤο τέλος του έτους συνέπεσε με την επισημοποίηση συμφωνίας για την προμήθεια, για πρώτη φορά από το Ισραήλ, φυσικού αερίου σε διάφορες χώρες της Ευρωπαϊκής Ένωσης σε συνεργασία με την Αίγυπτο τα επόμενα 8 χρόνια.\n\nΤο Ισραήλ, η Αίγυπτος και η ΕΕ συμφώνησαν να χρησιμοποιήσουν τις μονάδες επαναεριοποίησης που έχει η Αίγυπτος για να στείλει αέριο στην ευρωπαϊκή ήπειρο, μέχρι το 2030, όταν η Ευρώπη σχεδιάζει να μειώσει τη συνολική κατανάλωση φυσικού αερίου στο πλαίσιο της οικονομικής της πολιτικής για το 2050\"\n\nΔιαπιστώσεις-Συμπεράσματα\n\nΙσραήλ και Αίγυπτος αναγορεύονται σε ενεργειακούς παίκτες για την ΕΕ, ενώ στους όρους του μνημονίου συνεργασίας τους με την ΕΕ, υπάρχει πρόνοια και για την Κύπρο μελλοντικά αλλά και την Ελλάδα, αφού σε μια διάταξη του αναφέρεται ότι, «οποιοδήποτε φυσικό αέριο που θα αποσταλεί στην Ευρωπαϊκή Ένωση θα προέρχεται είτε από την Αραβική Δημοκρατία της Αιγύπτου , το κράτος του Ισραήλ ή οποιαδήποτε άλλη πηγή στην περιοχή της Ανατολικής Μεσογείου, συμπεριλαμβανομένων των κρατών μελών της ΕΕ στην περιοχή».\n\nΤο Μνημόνιο συνεργασίας ΕΕ-Ισραήλ-Αιγύπτου, θα υλοποιηθεί με νέες συμβάσεις φυσικού αερίου και με νέες επενδυτικές αποφάσεις από τις διεθνείς εταιρείες πετρελαίου που εργάζονται στην περιοχή.\n\nΗ Ελλάδα θα πρέπει να αντιληφθεί ότι θα πρέπει να μπεί στο ενεργειακό παιγνίδι ΝΑ Μεσογείου άμεσα είτε εμμένοντας στην κατασκευή του East-Med , είτε όπως είχαμε εδώ και μήνες επισημάνει με άρθρο-ανάλυσή μας με την άμεση κατασκευή υποθαλάσσιου αγωγού φυσικού αερίου με την Αίγυπτο;\"\n\nΕιδικότερα για τον East-Med είχαμε προβεί με άρθρο μας στην επισήμανση ότι αυτός θα μπορούσε να μεταφέρει αρχικά φυσικό αέριο και στη συνέχεια υδρογόνο στην ΕΕ\n\nΠαράλλλα η ενεργειακή κρίση λόγω του πολέμου στην Ουκρανία και η ανάγκη της Ευρώπης για μεγαλύτερες ποσότητες αερίου από άλλους παρόχους, πλήν Ρωσίας, ενισχύουν τις προοπτικές αξιοποίησης των κοιτασμάτων στην κυπριακή AOZ αλλά και επαναφέρουν στο τραπέζι τις εναλλακτικές προτάσεις μεταφοράς του προς τις ευρωπαϊκές αγορές είτε με τη δημιουργία υποδομών επεξεργασίας επί κυπριακού εδάφους είτε με επίσπευση κατασκευής του αγωγού East-Med, για τον οποίο πρόσφατα ο επικεφαλής της Ιταλικής ENI Μπρούσκο δήλωσε σύμφωνα με το REUTERS,ότι θα είναι έτοιμος το 2025\n\nΕπισημαίναμε τότε ότι η χρονική συγκυρία και η προσπάθειες της ΕΕ για εξεύρεση πηγών φυσικού αερίου είναι θετικές για την κατασκευή αγωγού φυσικού αερίου Αιγύπτου-Ελλάδας, το οποίο εκτός των άλλων έχει τεράστια Εθνική σημασία, αφού θα ακυρώνει στην πράξη το παράνομο τουρκοολιβυκό μνημόνιο\n\nΗ Ελλάδα θα πρέπει να κινηθεί στην σίγουρη παρακαταθήκη που έχει διασφαλίσει με την Αίγυπτο που εδράζεται, στην μερική οριοθέτηση των ΑΟΖ μας μέχρι τον 28ο μεσημβρινό κατόπιν συμφωνίας των 2 χωρών , καθώς και στην ενεργειακή διασύνδεση Ελλάδος -Αιγύπτου με καλώδιο μεταφοράς ηλεκτρικής ενέργειας που επίσης έχει συμφωνηθεί μεταξύ μας.\n\nΜε αφετηρία τα δύο παραπάνω η Ελλάδα θα πρέπει άμεσα να συμπράξει με την Αίγυπτο στην δημιουργία -κατασκευή αγωγού φυσικού αερίου στην όδευση Αίγυπτος-Κρήτη-ηπειρωτική Ελλάδα-Ευρώπη, όσο γρηγορότερα γίνεται\n\nΓια την χρηματοδότηση του έργου αυτού μπορούμε να ζητήσουμε άμεσα την βοήθεια της ΕΕ\n\nΑναφορικά με το Ισραήλ θα λέγαμε ότι η φίλη και σύμμαχος χώρα βρίσκεται στο επίκεντρο όχι μόνο ενεργειακών αλλά και γεωπολιτικών εξελίξεων στην περιοχή, αφού μαζι με τις ΗΠΑ ωθούν τις χώρες της Μ.Ανατολής στο σχηματισμό ΝΑΤΟ Μ.Ανατολής, προκειμένου να αντισταθούν έναντι της αυξανόμενης επιροής και στρατιωτικής ισχύος του πυρηνικού Ιράν στην περιοχή, αλλά και να δέσουν τις Αραβικές χώρες της περιοχής μέσω μιας συμμαχίας με το Ισραήλ, προκειμένου να μπορούν οι ΗΠΑ να στραφούν κατά της Κίνας στον Ινδοειρηνικό.\n\nΟ πόλεμος στην Ουκρανία φέρνει ποιό κοντα Ρωσία-Ιράν-Τουρκία που η κάθε μια έχει τα δικά της συμφέροντα και βλέψεις στη Μ.Ανατολή, γεγονός που συνηγορεί υπέρ της δημιουργίας του ΝΑΤΟ Μέσης Ανατολής\n\nΠρόπλασμα αυτού αποτελεί η \"Συμμαχία Αεράμυνας Μέσης Ανατολής\" με τις ευλογίες ΗΠΑ-Ισραήλ για την αμτιμετώπιση των βαλλιστικών πυραύλων του Ιράν.\n\nΟ ρόλος της Ελλάδας\n\nΗ χώρα μας μπορεί να παίξει το ρόλο χώρας γέφυρα ανάμεσα στο \"Ευρωπαϊκό\" ΝΑΤΟ και στο \"ΝΑΤΟ Μ. Ανατολής\" , ενοποιώντας την αεράμυνά της με αυτή της Κύπρου και του Ισραήλ σε πρώτο χρόνο και της Αιγύπτου σε δεύτερο χρόνο.\n\nΜε αυτόν τον τρόπο θα περιθωριοποιηθεί η Τουρκία από τις εξελίξεις στη Μ.Ανατολή, όντας φίλη της Ρωσίας και του Ιράν, ενώ η χώρα μας θα παρέχει με το στόλο της νοτίως Κρήτης μαζί με αυτόν του Ισραήλ, το απαραίτητο στρατηγικό βάθος της ενοποιημένης αεράμυνας από τις ακτές του Ισραήλ μέχρι αυτές της Κρήτης.\n\nΚάτι τέτοιο θα βύθιζε το παράνομο τουρκολιβυκό μνημόνιο Σάρατζ -Ερντογάν στον βυθό της Μεσογείου μαζί με την Γαλάζια Πατρίδα των Τούρκων.\n\nΑνακεφαλαιώνοντας θα λέγαμε ότι η Ελλάδα θα πρέπει να κινηθεί άμεσα σε δύο κατευθύνσεις:\n\nΗ πρώτη αφορά την άμεση προσέγγιση με ΕΕ είτε για τον East-Med , είτε με ΕΕ και Αίγυπτο, με στόχο την κατασκευή αγωγού φυσικού αερίου, στην όδευση Αίγυπτος-Κρήτη-Ηπειρωτική Ελλάδα-ΕΕ, παράλληλου με του αντίστοιχου καλωδίου μεταφοράς ηλεκτρικής ενέργειας από την Αίγυπτο στη χώρα μας , ενταφιάζοντας έτσι το παράνομο τουρκολιβυκό μνημόνιο Σάρατζ-Ερντογάν και τη Γαλάζια Πατρίδα.\n\nΠαράλληλα θα πρέπει η Ελλάδα να ενοποιήσει την αντιαεροπορική της άμυνα με Κύπρο-Ισραήλ σε πρώτο χρόνο και με Αίγυπτο σε δεύτερο χρόνο, παίζοντας το ρόλο χώρας γέφυρα μεταξύ του ΝΑΤΟ της \"Ευρώπης\" και του υπό διαμόρφωση ΝΑΤΟ Μ.Ανατολής, περιθωριοποιώντας και αποκλείοντας την Τουρκία.",
    "Η κρίση στην Αίγυπτο φρενάρει το Ελληνικό δαμάσκηνο, χαμηλά οι τιμές παραγωγού": "Ανακοίνωση της Κοινοπραξίας Συνεταιρισμών Ομάδων Παραγωγών Ημαθίας.\n\nΣυνεδρίασε το Διοικητικό Συμβούλιο της Κοινοπραξίας Συνεταιρισμών Ο.Π. Ημαθίας την 27η Αυγούστου και εξέτασε την συνολική κατάσταση που αντιμετωπίζει ο αγροτικός κόσμος της περιοχής καθώς και τα τεράστια προβλήματα που βρίσκονται σε εξέλιξη. Επισημαίνει δε ότι η σημερινή κρίση, αποτελεί τη σοβαρότερη προειδοποίηση για επιδείνωση της κατάστασης, εάν δεν παρθούν έγκαιρα μέτρα, τα οποία πρέπει να είναι άμεσα και ριζοσπαστικά.\n\nΑναλυτικά η ανακοίνωση έχει ως εξής:\n\nΠρώτη δέσμη προτάσεων για την αντιμετώπιση των προβλημάτων στον αγροτικό τομέα\n\nΣυνεδρίασε το Διοικητικό Συμβούλιο της Κοινοπραξίας Συνεταιρισμών Ο.Π. Ημαθίας την 27η Αυγούστου και εξέτασε την συνολική κατάσταση που αντιμετωπίζει ο αγροτικός κόσμος της περιοχής μας καθώς και τα τεράστια προβλήματα που βρίσκονται σε εξέλιξη. Επισημαίνει δε ότι η σημερινή κρίση, αποτελεί τη σοβαρότερη προειδοποίηση για επιδείνωση της κατάστασης, εάν δεν παρθούν έγκαιρα μέτρα, τα οποία πρέπει να είναι άμεσα και ριζοσπαστικά.\n\nΤο Διοικητικό Συμβούλιο κάνοντας μία πρώτη αξιολόγηση και ιεράρχηση των θεμάτων και ανοίγοντας την συζήτηση για περαιτέρω διάλογο με τις συνεταιριστικές οργανώσεις, τις αγροτικές συλλογικότητες και τα πολιτικά όργανα, παραθέτει κατωτέρω τις απόψεις του και ταυτόχρονα καλεί την Κυβέρνηση για λήψη άμεσων μέτρων.\n\nΑ-Μέτρα που πρέπει να πάρει η Κυβέρνηση άμεσα και κατά προτεραιότητα\n\n1) Να καταγραφούν άμεσα από τον ΕΛΓΑ, όλες οι ζημίες τις οποίες υπέστησαν οι καλλιέργειες ανά είδος, ποικιλία και περιοχή, από τις βροχοπτώσεις (καρπόπτωση, ποιοτική υποβάθμιση κ.λπ.) να συνταχθεί και να υποβληθεί η σχετική έκθεση στην Διοίκηση του ΕΛΓΑ, με ταυτόχρονη κοινοποίηση στο υπουργείο Αγροτικής Ανάπτυξης και Τροφίμων.\n\n2) Να δοθεί εισοδηματική ενίσχυση από το de minimis, των ειδών και των ποικιλιών που επλήγησαν από τις ανωτέρω αιτίες, με βάση την εν λόγω έκθεση του ΕΛΓΑ και σύμφωνα με τις δηλώσεις ΟΣΔΕ των αγροτών.\n\n3) Να γίνει άμεση καταγραφή των ποσοτήτων που είναι αποθηκευμένες στα ψυγεία των Συνεταιρισμών περισσότερο από 10 ημέρες, έχουν υποβαθμιστεί από μονίλιες λόγω των βροχοπτώσεων και δεν μπορούν να προωθηθούν στην αγορά. Στη συνέχεια να προωθηθούν για κομποστοποίηση – λιπασματοποίηση σε αδειοδοτημένες εταιρείες.\n\n4) Να αποζημιωθούν οι κομποστοποιημένες – λιπασματοποιημένες ποσότητες, από τα κονδύλια των του de minimis των εταιρειών, με βάση τις τιμές που καθορίζονται από τους Ευρωπαϊκούς Κανονισμούς.\n\n5) Να επιλυθεί το πρόβλημα εξαγωγής αγροτικών προιόντων στην Αίγυπτο που προέκυψε.\n\nΒ-Μέτρα μεσοπρόθεσμου Χαρακτήρα\n\n1) Χρηματοδότηση από τον ΕΛΓΑ της «Ερευνητικής Πρότασης» του Ινστιτούτου Φυλλοβόλων Δέντρων της Νάουσας (ΕΛΓΟ ΔΗΜΗΤΡΑ), που υπεβλήθη στον ασφαλιστικό οργανισμό, μετά από αίτηση της Κοινοπραξίας Συνεταιρισμών Ο.Π. της Ημαθίας, για την αντιμετώπιση με ενεργητικά καλλιεργητικά μέτρα, των ζημιών που προκαλούνται από τις άκαιρες και έντονες βροχοπτώσεις.\n\n2) Επέκταση σε νέες περιοχές της εναέριας χαλαζικής προστασίας που ήδη εφαρμόζεται από τον ΕΛΓΑ και ενδυνάμωσή της με πρόσθετα πτητικά μέσα για αύξηση της αποτελεσματικότητας.\n\n3) Συμπληρωματική εφαρμογή των συστημάτων επίγειας χαλαζικής προστασίας με σταθμούς εδάφους που εκτοξεύουν ιωδιούχο άργυρο σύμφωνα με έρευνα που έχει κάνει ο ΕΛΓΑ.\n\n4) Αύξηση των κονδυλίων του νέου Προγράμματος Αγροτικής Ανάπτυξης (ΠΑΑ), για αντιχαλαζικά δίχτυα, αντιβρόχινα καλύμματα και αντιπαγετικά συστήματα. Επιτάχυνση του τρόπου αξιολόγησης των επενδυτικών προτάσεων των εν λόγω προγραμμάτων όπως στον αναπτυξιακό νόμο.\n\n5) Ενεργοποίηση του μέτρου 17 στο νέο ΠΑΑ και υλοποίηση της δοκιμαστικής πρότασης που ήδη διαμορφώθηκε σε συνεργασία με την Παγκόσμια Τράπεζα και την Κοινοπραξία Συνεταιρισμών Ο.Π. της Ημαθίας, για την κάλυψη των απωλειών εισοδήματος στην ροδακινοκαλλιέργεια.\n\n6) Εύρεση τρόπου χρηματοδότησης του ΕΛΓΑ για τροποποίηση του Κανονισμού με σκοπό την αύξηση των ασφαλιστικών καλύψεων αλλά και ταμειακή ενίσχυση των ήδη υφιστάμενων αποζημιώσεων, λόγω των αυξημένων ζημιών από την κλιματική αλλαγή.\n\nΓ-Εργασιακά Θέματα - Εργάτες γης\n\nΗ έλλειψη εργατικού δυναμικού ήδη έχει γίνει έντονη την φετινή χρονιά και η αύξηση του κόστους εργασίας είναι η πρώτη συνέπεια. Η επόμενη συνέπεια θα είναι ότι όσο και να αυξηθεί το ημερομίσθιο δεν θα είναι επαρκής ο αριθμός των εργατών για την κάλυψη των αναγκών στις καλλιέργειες αλλά και στα εργοστάσια και διαλογητήρια . Προτείνουμε την έναρξη διαλόγου μεταξύ Συνεταιρισμών, Συλλόγων, Εργοδοτικών φορέων και Πολιτείας και από την πλευρά μας προτείνουμε προς συζήτηση τα κατωτέρω μέτρα.\n\n1) Την σύσταση «Ομάδας Εργασίας» σε ανώτατο Κυβερνητικό επίπεδο, για να γίνουν, συντονισμένες και αποτελεσματικές ενέργειες και να αντιμετωπιστεί άμεσα , το εξαιρετικά επικίνδυνο πλέον φαινόμενο, της έλλειψης εργατικού δυναμικού.\n\n2) Να εξαντληθεί κάθε προσπάθεια για την απασχόληση Ελληνικού εργατικού δυναμικού με οποιοδήποτε επιδοματικό, τροποποιώντας τις προϋποθέσεις χορήγησης των Κοινωνικών Επιδομάτων και θέσπιση υποχρεωτικότητας πραγματοποίησης ενός ελάχιστου αριθμού ημερομισθίων ετησίως, στον πρωτογενή τομέα ή στην τυποποίηση – μεταποίηση, εφόσον δεν συντρέχουν αποδεδειγμένα λόγοι υγείας και εφόσον υπάρχει προσφορά εργασίας. Συνέχιση χορήγησης των επιδομάτων και φορολογική αντιμετώπιση των ποσών που θα προκύψουν από την αμοιβή της εργασίας κατά τρόπο που θα είναι αφορολόγητα και δεν θα οδηγήσουν στην απώλεια του Κοινωνικού Επιδόματος. Στόχος μας είναι μόνο η ενίσχυση της προσφοράς εργασίας.\n\n3) Καθορισμός των χωρών εκείνων εκτός Ευρωπαϊκής Ένωσης, που μπορούν να αποτελέσουν νέες μελλοντικές πηγές εύρεσης εργατικού δυναμικού με νόμιμη διαδικασία.\n\n4) Προειδοποιούμε ότι εφέτος λήγουν οι κατ΄ εξαίρεση διατάξεις για την πρόσκληση εργατών κυρίως από την Αλβανία. Τη νέα χρονιά πρέπει να έρθουν με την νόμιμη διαδικασία, δηλαδή πρόσθετα δικαιολογητικά και συνέντευξη από τα Προξενεία, ούτως ώστε να απασχοληθούν με βίζα έως πέντε χρόνια, με ενιάμηνο χρόνο παραμονής και άδεια εργασίας.\n\nΚαι απευθύνουμε το ερώτημα: Μπορούν τα Προξενεία μας στην Αλβανία να εξυπηρετήσουν τις αιτήσεις για περισσότερους από 15.000 χιλιάδες εργάτες, σε συγκεκριμένο μικρό χρονικό διάστημα; Ασφαλώς όχι. Άρα θα έρθουν οι περισσότεροι με τουριστική βίζα, χωρίς άδεια εργασίας, μόνο για τρείς μήνες και δεν θα μπορέσουμε να αξιοποιήσουμε ένα υφιστάμενο και έμπειρο εργατικό δυναμικό για περισσότερο χρονικό διάστημα, προτρέποντάς το έμμεσα να αναζητήσει εργασία σε άλλες Ευρωπαϊκές χώρες που επιτρέπουν περισσότερο χρόνο απασχόλησης και μάλιστα με υψηλότερες αποδοχές. Αυτό θέλουμε;\n\n5) Εξασφάλιση πρόσθετου προσωπικού που θα στελεχώσει τα Προξενεία του ενδιαφέροντός μας για την έκδοση βίζας για όσο διάστημα θα απαιτείται.\n\n6) Εύρεση συνεργαζομένων γραφείων σε κάθε χώρα που θα βρίσκουν θα αξιολογούν και θα προτείνουν στους ενδιαφερόμενους εργοδότες, την καταλληλόλητα των υποψηφίων εργαζομένων και θα προετοιμάζουν τους φακέλους των δικαιολογητικών. Καθορισμός των όρων αμοιβής και συνεργασίας των εν λόγω γραφείων για να αποφευχθούν περιπτώσεις υπερεκμετάλλευσης.\n\n7) Ανάθεση υποστήριξης των Προξενικών αρχών σε «Εξωτερικούς Παρόχους» όπως προβλέπει και παρέχει την δυνατότητα η Εθνική και Ευρωπαϊκή Νομοθεσία.\n\n8) Να προβλεφθούν ειδικές συμφωνίες μεταφοράς των εργατών, από μακρινές χώρες, με αεροπορικές εταιρείες ή άλλα μεταφορικά μέσα.\n\n9) Να διερευνηθεί κατά πόσο μπορεί να γίνει ακόμη μεγαλύτερη βελτίωση των διατάξεων του Κώδικα Μετανάστευσης, έτσι ώστε να διευκολυνθεί η έλευση αλλά και η αύξηση του χρόνου παραμονής των ξένων εργατών.\n\n10) Να γίνει ένταξη σε όλους τους Επενδυτικούς Νόμους, διατάξεων που θα επιδοτούν την εγκατάσταση προκατασκευασμένων οικίσκων για την αξιοπρεπή και οργανωμένη φιλοξενία των αλλοδαπών εργατών.\n\n11) Να γίνει βελτίωση των ειδικών πολεοδομικών διατάξεων που ήδη ισχύουν με τον Νόμο 4258/14 άρθρο 24, για τα προσωρινά καταλύματα εργατών και αύξηση του συντελεστή κάλυψης στο 10%, για τις Συνεταιριστικές και Ιδιωτικές επιχειρήσεις που επιθυμούν να υλοποιήσουν σχετικές εγκαταστάσεις.\n\n12) Να μελετηθεί στις περιοχές αγροτικού ενδιαφέροντος, η δυνατότητα μετακίνησης από τα υφιστάμενα κέντρα φιλοξενίας μεταναστών που έχουν χαμηλή πληρότητα κάλυψης, σε άλλα πλησίον κέντρα, έτσι ώστε να χρησιμοποιηθούν σαν χώροι φιλοξενίας εργατών ή ακόμη και η παράλληλη χρήση ταυτόχρονα και από μετανάστες και από ξένους εργάτες, με κατάλληλη διαρρύθμιση.\n\n13) Να διερευνηθεί η παραχώρηση για εκμίσθωση με μικρό μίσθωμα στρατιωτικών εγκαταστάσεων που δεν χρησιμοποιούνται σε Συνεταιριστικές Οργανώσεις, για την αξιοποίηση και διαμόρφωσή τους, με σκοπό την φιλοξενία εργατών.\n\n14) Να υποστηριχθεί η δημιουργία ηλεκτρονικής βάσης δεδομένων σε συνεργασία με την Εθνική Ένωση Αγροτικών Συνεταιρισμών (ΕΘΕΑΣ), για την καταχώριση των ζητήσεων σε εργάτες που υπάρχουν από τις Αγροτικές Οργανώσεις αλλά κι άλλες επιχειρήσεις έτσι ώστε να είναι δυνατή η μετακίνηση των ξένων εργατών που ήρθαν στη χώρα νόμιμα, στις περιοχές όπου υπάρχει απασχόληση έτσι ώστε η έλευση τους στην χώρα μας, να τους παρέχει τον μέγιστο δυνατό χρόνο απασχόλησης και να συμφέρει η προσέλευση τους στην Ελλάδα.\n\nΔ-Αναδιαρθρώσεις Καλλιεργειών - μείωση πλεονασματικών ποσοτήτων\n\n1) Ενόψει της έναρξης του προγράμματος αναδιάρθρωσης των καλλιεργειών να προχωρήσει άμεσα και να στηριχθεί στις Βρυξέλλες το αίτημα της ΕΘΕΑΣ, για αύξηση του ποσού επιχορήγησης ανά Συλλογική οντότητα από τις 500.000 ευρώ στα 3.000.000 ευρώ, για να είναι αποτελεσματικό το μέτρο και να μπορέσουν να απορροφηθούν τα διατιθέμενα κονδύλια. Επίσης να καθυστερήσει η έναρξη υποβολής αιτήσεων του εν λόγω μέτρου μέχρι την έγκριση του αιτήματος από τις Βρυξέλλες για την αύξηση των κονδυλίων, διότι οι παραγγελίες των προς φύτευση ειδών θα γίνουν το ερχόμενο καλοκαίρι και οι φυτεύσεις τον επόμενο χειμώνα.\n\n2) Με την καθοδήγηση της ΕΘΕΑΣ να συσταθούν νέες νομικές οντότητες ανά περιοχές, από μη ενταγμένους αγρότες τους Συνεταιρισμούς, έτσι ώστε να μπορέσουν και αυτοί να εκμεταλλευτούν το μέτρο της αναδιάρθρωσης και να αποσυμφορηθεί η προσφορά πλεονασματικών ποσοτήτων αγροτικών προϊόντων για να ισορροπήσει η προσφορά με την ζήτηση.\n\nΕ-Προστασία του αγροτικού εισοδήματος από αθέμιτες εμπορικές πρακτικές\n\n1) Να νομοθετηθεί η υποχρεωτική κατάθεση πρό της έναρξης της συγκομιδής και παράδοσης, όλων των συμφωνητικών πώλησης-αγοράς αγροτικών προϊόντων στο TAXIS για να αναγνωρίζεται ως δαπάνη φορολογικά εκπιπτέα, το κόστος αγοράς αγροτικών προϊόντων ανεξάρτητα από το εάν θα συμπεριληφθούν ή όχι στις προϋποθέσεις του νόμου για την απαλλαγή της φορολόγησης κατά 50% που ψηφίστηκε πρόσφατα.\n\n2) Να επαναφερθούν οι διατάξεις για παραπομπή σε διαιτησία από τις ΔΑΟΚ, όταν ένα φορτίο προϊόντων κριθεί ότι έχει ακατάλληλο προϊόν άνω του 10% και υπάρχει διαφωνία, όπως γινόταν παλαιότερα.\n\nΣΤ - Προσαρμογή στις Σύγχρονες Απαιτήσεις του Διεθνούς Εμπορίου - Δημιουργία Μεγάλων Εμπορικών Μεγεθών\n\nΗ φετινή άσχημη εξέλιξη της εμπορίας των αγροτικών μας προϊόντων όταν μάλιστα απουσίαζε από την αγορά ο μεγαλύτερος ανταγωνιστής μας η Ισπανία, πρέπει άμεσα να μας προβληματίσει και να μας κινητοποιήσει. Θα πρέπει άμεσα να υποστηριχθεί με κίνητρα, η σύσταση μεγάλων εμπορικών εξαγωγικών επιχειρήσεων όπως στην Ισπανία, Ιταλία, Νέα Ζηλανδία και άλλες χώρες, για να μπορέσουμε να αποκτήσουμε το κρίσιμο μέγεθος και να γίνουμε αποδεκτοί προμηθευτές στις μεγάλες αλυσίδες σούπερ μάρκετ των διεθνών αγορών, από τις οποίες απουσιάζουμε. Είναι ο μόνος τρόπος να αυξήσουμε τις εξαγωγές μας, να δώσουμε διέξοδο στα πλεονασματικά μας προϊόντα, να διασφαλίσουμε τις πληρωμές μας και να πετύχουμε υψηλότερες τιμές.",
    "Το χάλκινο μεταλλιο της Ελλάδας στο Ευρωμπάσκετ που δεν θυμάται σχεδόν κανείς και ο πρώτος… χορηγός!": "Στα τηλεπαιχνίδια που θα κάνουν την εμφάνισή τους τη νέα τηλεοπτική σεζόν σε όλα τα κανάλια μπορεί άνετα να μπει μια ερώτηση – παγίδα που θα στείλει.. αδιάβαστους τους διαγωνιζόμενους.\n\nΠόσα χάλκινα μετάλλια έχει κερδίσει η Ελλάδα στο Ευρωμπάσκετ;\n\nΟι… αδιάβαστοι πάνε πάσο, οι διαβασμένοι θα πουν ένα, το 2009 και ελάχιστοι, οι πολύ ψαγμένοι θα θυμνηθούν ότι το 1949 η Ελλάδα όχι μόνο κέρδισε το πρώτο της μετάλλιο σε μεγάλη διοργάνωση, αλλά δεν ήθελε και πολύ να πάει πιο ψηλά!\n\nΗ διοργάνωση εκείνη είχε πολλά παράδοξα, αλλά και ατυχία.\n\nΚατ΄αρχήν έγινε στην Αίγυπτο. Θύμισε δηλαδή λίγο Eurovision. Η εξήγηση είναι απλή και η ανάθεση της διοργάνωσης περίπλοκη.\n\nΞεκινάμε από το πρώτο. Στα χρόνια πριν τον Β΄Παγκόσμιο Πόλεμο δεν υπήρχε Αφρικανική Ζώνη στην ΦΙΜΠΑ, την παγκόμσια ομοσπονδία. Η Αίγυπτος που λόγω Άγγλων και Γάλλων ήταν πιο κοντά στην Ευρώπη και πιο μακριά από την Αφρική πολιτισμικά γράφτηκε στην Ευρωπαϊκή ΦΙΜΠΑ και το 1937 πήρε μέρος και στο Ευρωμπάσκετ όπου ήταν 8η.\n\nΣτην πρώτη μεταπολεμική διοργάνωση, το 1947 που έγινε στην Πράγα, όχι μόνο πήρε μέρος, αλλά κέρδισε και το χάλκινο μετάλλιο.\n\nΗ διοργάνωση του 1949 έπρεπε να γίνει στην ομάδα που κέρδισε το τρόπαιο (κι εδώ Eurovison!), η Τσεχία που τότε λεγόταν Τσεχοσλοβακία το είχε ήδη διοργανώσει και κερδίσει. Επόμενη ήταν η ΕΣΣΔ που δεν ενδιαφερόταν κι… κλήρος έπεσε στην 3η Αίγυπτο.\n\nΓια τις περισσότερες Ευρωπαϊκές χώρες το ταξίδι ήταν μακρινό και δαπανηρό. Μπορούσε να γίνει μόνο με αεροπλάνο που κόστιζε ακριβά. Η τραγωδία, στις αρχές Μαΐου της ποδοσφαιρικής ομάδας της Τορίνο που αφανίστηκε σε αεροπορικό δυστύχημα έκανε και αυτές που το… σκέπτονταν να κάνουν πίσω. Τελικά το Ευρωμπάσκετ έγινε με 7 ομάδες. Μεταξύ αυτών ήταν ο Λίβανος και η Συρία που δεν ανήκαν στην Ευρώπη, αλλά ήταν γείτονες της Αιγύπτου από τις 15 έως τις 22 Μαΐου.\n\nΗ Ελλάδα είχε στενές σχέσεις με την Αίγυπτο. Στην Αλεξάνδρεια και στο Κάιρο υπήρχε ισχυρή ελληνική παροικία, οι Έλληνες επιχειρηματίες κυριαρχούσαν στην οικονομική ζωή της χώρας και οι ανταλλαγές, οικονομικές, πολιτιστικές, αθλητικές ήταν συχνές.\n\nΘα περίμενε κανείς η πρώτη αυτή «έξοδος» του ελληνικού μπάσκετ να γινόταν στο… πόδι. Κάθε άλλο. Για μήνες ο αμερικανοαναθρεμένος προπονητής της ομάδας και πρώην παίκτης του Σπόρτιγκ, Γιώργος Καρατζόπουλος ζήτησε από τον αρχιπροπονητή στιβου του ΣΕΓΑΣ Οτο Σίμιτσεκ να φτιάξει ειδικό πρόγραμμα προπόνησης. Το άθλημα ανήκε τότε στο ΣΕΓΑΣ και ισχυρός άνδρας εκεί ήταν ο Πατριάρχης του Παναθηναϊκού Απόστολος Νικολαίδης, ο οποίος και στα νιάτα του είχε παίξει και μπάσκετ. Αυτός άλλωστε ήταν αρχηγός της αποστολής.\n\nΗ Ελλάδα έδωσε έξι αγώνες (όλοι έπαιζαν με όλους), νίκησε στους τέσσερις, έχασε τους δύο.\n\nΤα αποτελέσματα της:\n\n15 Μαΐου: Ελλάδα – Ολλανδία 46-28\n\n16 Μαΐου: Ελλάδα – Λίβανος 45-36\n\n17 Μαΐου: Ελλάδα – Τουρκία 54-41\n\n19 Μαΐου: Ελλάδα – Γαλλία 36-41\n\n20 Μαΐου: Ελλάδα – Συρία 49-46\n\n21 Μαΐου: Ελλάδα – Αίγυπτος 39-50\n\nΌσο για τους παίκτες που αγωνίστηκαν περιλαμβάνονται κάποιοι που έγραψαν ιστορία ως αθλητές ή ως προπονητής ή και τα δύο\n\nΑλέξανδρος Αποστολίδης (Σπόρτιγκ)\n\nΣτυλιανός Αρβανίτης (Παναθηναϊκός)\n\nΝικόλαος Μπουρνέλος (Πανελλήνιος)\n\nΑθανάσιος Κωστόπουλος (Πανελλήνιος)\n\nΓιάννης Λάμπρου (Παναθηναϊκός)\n\nΦαίδωνας Ματθαίου (Παναθηναϊκός)\n\nΝικόλαος Μήλας (Παναθηναϊκός)\n\nΝικόλαος Νομικός (Πανελλήνιος)\n\nΜιχαήλ (Μίσα) Πανταζόπουλος (Παναθηναϊκός)\n\nΝικόλαος Σκυλακάκης (Τρίτων)\n\nΑλέξανδρος Σπανουδάκης (Ολυμπιακός)\n\nΔημήτριος Ταλιαδώρος (ΧΑΝΘ)\n\nΗ επιτυχία αυτή εν γνώρισε την προβολή που θα της άξιζε από τον Τύπο της εποχής. Εκείνες τις μέρες στην Αθήνα γινόταν το Κύπελλο Φιλίας Ανατολικής Μεσογείου με τη συμμετοχή της Ελλάδας, της Τουρκίας, της Αιγύπτου και της Β’ Ιταλίας, υπό την αιγίδα της ΦΙΦΑ, είχε μάλιστα έρθει και ο πρόεδρός της Ζιλ Ριμέ. Οι αγώνες προκάλεσαν και διπλωματικό επεισόδιο μεταξλυ Ελλάδας και Τουρκίας με αφορμή έναν Έλληνα διαιτητή.\n\nΜια όμως εταιρεία αξιοποίησε διαφημιστικά την επιτυχία,,,",
    "Αυξάνονται κατά 15% τα τέλη για τη διέλευση από τη διώρυγα του Σουέζ": "Η Αίγυπτος σχεδιάζει να αυξήσει τα τέλη για τα πλοία που διέρχονται από τη διώρυγα του Σουέζ κατά 15% το 2023, δήλωσε σήμερα ο πρόεδρος της αρχής της διώρυγας Οσάμα Ραμπία.\n\nΤα τέλη διέλευσης για τα μπαλκ κάριερ και τα τουριστικά πλοία θα αυξηθούν κατά 10%, πρόσθεσε ο Ράμπιε. Η αύξηση των τελών θα εφαρμοστεί από την 1η Ιανουαρίου 2023.",
    "Ο Χαφτάρ στοχοποιεί τους Τούρκους στην Τρίπολη-Ηχηρό μήνυμα Αλ Σίσι σε Ερντογάν: Δεν αναγνωρίζουμε τον φιλότουρκο Dbeibah": "Τίποτα δεν τελείωσε στην Λιβύη για Αίγυπτο και Τουρκία και όλα τα ενδεχόμενα είναι ορθάνοικτα αφού οι Τούρκοι ενισχύουν τις δυνάμεις εκεί συνεχώς\n\nΗχηρό μήνυμα ήταν του γενικού διοικητή του Εθνικού Στρατού της Λιβύης, Στρατάρχης Χαλίφα Χάφταρ στους “προσκυνημένους” στον σουλτάνο Ερντογάν, πολιτικούς της Τρίπολης της Λιβύης.\n\nGeneral Commander of the Libyan National Army, Field Marshal Khalifa Haftar: We cannot be reassured as long as there is terrorism in the country.\n\n\n\nHaftar: We and terrorism cannot be side by side. pic.twitter.com/RJ89uBoXyd — The Libya Update (@TheLibyaUpdate) September 7, 2022\n\n“Δεν μπορούμε να είμαστε ήσυχοι όσο υπάρχει τρομοκρατία στη χώρα. Εμείς και η τρομοκρατία δεν μπορούμε να είμαστε δίπλα δίπλα”, ανέφερε ο ίδιος με νόημα που αφορά 100% την κυβέρνηση του τουρκικής καταγωγής Λίβυου πρωθυπουργού Dbeibah, και των τουρκικών δυνάμεων στην χώρα.\n\nΔεν πρόκειται για μία τυχαία δήλωση του Λίβυου Στρατάρχη, ( ο οποίος έχει Τρεις υιούς ανώτερους αξιωματικούς στις δυνάμεις της Εθνικού Στρατού της Λιβύης, ι οι οποίοι θα ανέλθουν μελλοντικά στα ύπατα αξιώματα του ενωμένου στρατού της χώρας).\n\nhttps://www.youtube.com/watch?v=rWjd-lkHW10\n\nΟι υπηρεσίες στρατιωτικών πληροφοριών του LNA, έδωσαν πιθανότατα απόρρητη έκθεση, στην οποία εκτός όλων των άλλων θα αναφέρεται η αύξηση της παρουσίας Τούρκων μισθοφόρων και αξιωματικών-εκπαιδευτών με έδρα την Τρίπολη της Λιβύης.\n\nΟ Χαφτάρ βλέπει ότι ο Ερντογάν, είτε με τον έναν είτε με τον άλλο τρόπο \"σφιχταγκαλιάζει την χώρα του\", και γνωρίζει πολύ καλά, ότι οι Τούρκοι θα φύγουν μελλοντικά μόνο με την “ ξιφολόγχη” από το λιβυκό έδαφος, για αυτό και προειδοποιεί για τα επερχόμενα.\n\nΣφοδρή αντίδραση της Αιγύπτου στην τουρκόφιλη κυβέρνηση του Dbeibah με αποχώρηση των μελών της από τον αραβικό σύνδεσμο\n\nΤην ίδια ακριβώς άποψη έχουν και στην Αίγυπτο, μέλη της οποίας με επικεφαλής τον Αιγύπτιο ΥΠΕΞ, αποχώρησαν επιδεικτικά από τη συνεδρίαση του Αραβικού Συνδέσμου, για την ανάληψη της προεδρίας του συνδέσμου από την ΥΠΕΞ της παράνομης κυβέρνησης του πρωθυπουργού της Λιβύης Abdul Dbeibah.\n\nΗ κίνηση ήταν μια προφανής διαμαρτυρία ενάντια στην εκπροσώπηση της Λιβύης στην παναραβική σύνοδο κορυφής.\n\nΗ Αίγυπτος υποστηρίζει τον αντίπαλο της κυβέρνησής αυτής, γνωρίζοντας ότι ο Dbeibah λαμβάνει σαφείς εντολές από το Σαράι του Σουλτάνου σε υπερθετικό βαθμό.\n\nΟι θέσεις της αιγυπτιακής αντιπροσωπείας άδειασαν καθώς η Najla Mangoush, η υπουργός Εξωτερικών της κυβέρνησης με έδρα την Τρίπολη, μιλούσε σε μια συνάντηση για τους Άραβες υπουργούς Εξωτερικών στο Κάιρο.\n\nΟ υπουργός Εξωτερικών της Αιγύπτου Sameh Shukry έφυγε από την αίθουσα συνεδριάσεων στα κεντρικά γραφεία του Αραβικού Συνδέσμου όταν η Mangoush πήρε τη θέση της για να προεδρεύσει της συνεδρίασης.\n\nΗ Αίγυπτος βλέπει το χάος στη γειτονική Λιβύη ως απειλή για τη σταθερότητά της, με τους φιλότουρκους μαχητές της Τρίπολης, να χρησιμοποιούν τη λιβυκή έρημο ως ασφαλές καταφύγιο για να εξαπολύσουν θανατηφόρες επιθέσεις κατά των αιγυπτιακών δυνάμεων ασφαλείας και χριστιανών.\n\nΗ κυβέρνηση της Αιγύπτου υποστήριξε ότι η θητεία της κυβέρνησης του Πρωθυπουργού Ντμπέιμπα με έδρα την Τρίπολη έληξε αφού το κοινοβούλιο της Λιβύης με έδρα την ανατολική Λιβύη διόρισε τον αντίπαλο του νωρίτερα αυτό το έτος.\n\nΣε συνέντευξη Τύπου μετά τη συνάντηση, η Mangoush προσπάθησε να υποβαθμίσει την αποχώρηση του Shukry, λέγοντας ότι «δεν ήταν κρίση αλλά μια διάσταση απόψεων» σχετικά με τη νομιμότητα της κυβέρνησης του Dbeibah.\n\nΤο τρέχον πολιτικό αδιέξοδο της Λιβύης προέκυψε από την αποτυχία διεξαγωγής εκλογών τον Δεκέμβριο και την άρνηση του Ντμπέιμπα να παραιτηθεί.\n\nΣε απάντηση, το ανατολικό κοινοβούλιο της χώρας διόρισε ως πρωθυπουργό, τον Fathi Bashagha, ο οποίος για μήνες προσπαθεί να εγκαταστήσει την κυβέρνησή του στην Τρίπολη.\n\nΤο λιβυκό κοινοβούλιο ακύρωσε τη συνεδρίασή του τη Δευτέρα στην ανατολική πόλη της Βεγγάζης, αφού ανακοίνωσε ότι οι βουλευτές δεν μπόρεσαν να αποχωρήσουν από την πρωτεύουσα Τρίπολη, η οποία ελέγχεται από τις πολιτοφυλακές του Ντμπέιμπα.\n\nΠρόσφατα είχαμε νέες μάχες στη κατεστραμμένη από τον πόλεμο χώρα. Φονικές συγκρούσεις μεταξύ πολιτοφυλακών που υποστηρίζονται από τις δύο αντίπαλες κυβερνήσεις προκάλεσαν τον θάνατο 23 Λίβυων τον περασμένο μήνα στην πρωτεύουσα της Λιβύης, προμηνύοντας επιστροφή στη βία εν μέσω ενός μακροχρόνιου πολιτικού αδιεξόδου.\n\nΗ κλιμάκωση απειλεί να συντρίψει τη σχετική ηρεμία που απολάμβανε η Λιβύη τα τελευταία δύο χρόνια.\n\nΤο πλούσιο σε πετρέλαιο έθνος ευρίσκεται στο χάος μετά από μια εξέγερση που υποστηρίχθηκε από το ΝΑΤΟ που ανέτρεψε και σκότωσε τον δικτάτορα Moammar Gadhafi το 2011.\n\nΗ Αίγυπτος, μαζί με τη Ρωσία, τα Ηνωμένα Αραβικά Εμιράτα και τη Γαλλία, είναι οι βασικοί υποστηρικτές του Στρατάρχη Khalifa Haftar, ο οποίος τώρα είναι σύμμαχος με τον Bashagha, ενώ η Τουρκία και το Κατάρ υποστηρίζουν την κυβέρνηση Εθνικής Συμφωνίας (GNA) που υποστηρίζεται από τον ΟΗΕ.\n\nΑυτό που φαίνεται ξεκάθαρα πλέον στον ορίζοντα, είναι ένας νέος ανελέητος γύρος εχθροπραξιών, με την πλευρά του Χαφτάρ να στοχεύει με βοήθεια του Αλ Σίσι και αλων χωρών στην εκδίωξη των Τούρκων από την Λιβύη, αλλιώς ειρήνη και προκοπή δεν θα υπάρξει για την χώρα αυτή."
}