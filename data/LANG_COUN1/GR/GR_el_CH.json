{
    "Ελβετία: Θα καταστρέψουν πάνω από 10 εκατομμύρια ληγμένες δόσεις εμβολίων της Moderna": "Το υπουργείο εξήγησε πως δεν έχει άλλες επιλογές, στο μέτρο που η ημερομηνία λήξης των δόσεων παρήλθε την Τετάρτη, μετέδωσε το πρακτορείο ειδήσεων Keystone-ATS, επιβεβαιώνοντας πληροφορίες του ειδησεογραφικού ιστότοπου Beobachter, σύμφωνα με τον οποίο οι δόσεις προς καταστροφή κόστισαν στο δημόσιο κάπου 280 εκατομμύρια ελβετικά φράγκα (294 εκατ. ευρώ).\n\nΟι αρχές της Ελβετίας είναι αναγκασμένες να προχωρήσουν στην καταστροφή 10,3 εκατομμυρίων δόσεων του εμβολίου της Moderna κατά της COVID-19, η ημερομηνία λήξης των οποίων παρήλθε νωρίτερα αυτή την εβδομάδα, ανακοίνωσε χθες Σάββατο το ελβετικό υπουργείο Υγείας.\n\nΤο υπουργείο εξήγησε πως δεν έχει άλλες επιλογές, στο μέτρο που η ημερομηνία λήξης των δόσεων παρήλθε την Τετάρτη, μετέδωσε το πρακτορείο ειδήσεων Keystone-ATS, επιβεβαιώνοντας πληροφορίες του ειδησεογραφικού ιστότοπου Beobachter, σύμφωνα με τον οποίο οι δόσεις προς καταστροφή κόστισαν στο δημόσιο κάπου 280 εκατομμύρια ελβετικά φράγκα (294 εκατ. ευρώ).\n\nΕξάλλου, 2,5 εκατ. δόσεις παραμένουν αποθηκευμένες σε βάση επιμελητείας του στρατού και άλλες 7,8 εκατ. φυλάσσονται σε αποθήκη στο Βέλγιο, διευκρίνισε το υπουργείο, υπογραμμίζοντας πως η στρατηγική του ως προς την προμήθεια εμβολίων εξαρχής ήταν να παραγγέλνει περισσότερες δόσεις από ό,τι χρειάζονταν για τους 8,7 εκατομμύρια κατοίκους της Ελβετίας.\n\nΗ χώρα παρήγγειλε έτσι δόσεις εμβολίων διαφόρων φαρμακευτικών εταιρειών, για να αποφύγει την εξάρτησή της από εμβόλια που θα μπορούσαν να αποδειχθούν αναποτελεσματικά, τα προβλήματα εφοδιασμού και την αθέτηση συμβατικών υποχρεώσεων.\n\nΤον Ιούνιο, ο ειδησεογραφικός ιστότοπος Swissinfo εκτιμούσε πως η Ελβετία διαθέτει πλεόνασμα 38 εκατομμυρίων δόσεων εμβολίων κατά της COVID, η ημερομηνία λήξης των οποίων αναμένεται να παρέλθει πριν από το τέλος της χρονιάς.\n\nΤο υπουργείο διαβεβαίωσε πως περίπου 3,5 εκατ. δόσεις του νέου εμβολίου της Moderna θα είναι διαθέσιμες όταν η Ελβετία θα ξεκινήσει την προσεχή εκστρατεία χορήγησης αναμνηστικών δόσεων, τον Οκτώβριο.\n\nΗ Ελβετία, που έχει καταγράψει 13.556 θανάτους ασθενών εξαιτίας επιπλοκών της COVID-19 από την εκδήλωση της πανδημίας του νέου κορονοϊού στην επικράτειά της, έχει εμβολιάσει πλήρως περί το 70% του πληθυσμού της.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Ελβετία: Οριακό «ναι» στην αύξηση του ορίου συνταξιοδότησης για τις γυναίκες": "Οι Ελβετοί ψηφοφόροι υπεψήφισαν οριακά την αύξηση της ηλικίας συνταξιοδότησης για τις γυναίκες από τα 64 στα 65 έτη , ανέφερε ο δημόσιος ραδιοτηλεοπτικός σταθμός SRF, νόμος που έχει ήδη εγκριθεί από το κοινοβούλιο, αλλά απαιτεί την έγκριση των ψηφοφόρων γι' αυτό και τέθηκε σε δημοψήφισμα .\n\nΗ αλλαγή αυτή σημαίνει ότι το συνταξιοδοτικό σύστημα της Ελβετίας θα απαιτεί από τις γυναίκες να εργάζονται ένα επιπλέον έτος προκειμένου να μπορούν να βγουν στη σύνταξη. Οι άνδρες πρέπει ήδη να εργάζονται μέχρι τα 65 για να συνταξιοδοτηθούν.\n\nΟ νόμος αυτός περιλαμβάνει επίσης την αύξηση του ΦΠΑ για να βοηθήσει στην αναπλήρωση των κεφαλαίων στο ελβετικό συνταξιοδοτικό σύστημα. Οι αξιωματούχοι λένε ότι ο αριθμός των συνταξιούχων αυξάνεται ταχύτερα από τον αριθμό των εργαζομένων.\n\nΟι επικριτές καταγγέλλουν ότι η αλλαγή βαραίνει εξ ολοκλήρου τους ώμους των γυναικών, των οποίων οι αμοιβές μέσω του συνταξιοδοτικού συστήματος είναι συνήθως μικρότερες από αυτές που λαμβάνουν οι άνδρες - και απλώς θα τονίσει τις ανισότητες και την αδικία που, όπως λένε, από καιρό ταλαιπωρούν τις γυναίκες στην Ελβετία.\n\nΤο SRF ανέφερε ότι το μέτρο συνταξιοδότησης πέρασε οριακά με 50,6%, έναντι 49,4% που ψήφισαν κατά. Η υποστήριξη ήταν ισχυρότερη στις γερμανόφωνες περιοχές της Ελβετίας, ενώ η πλειοψηφία εκείνων στα γαλλικά και ιταλόφωνα καντόνια την καταψήφισαν.\n\nΣτο μεταξύ το ελβετικό κοινοβούλιο και η κυβέρνηση αντιτάχθηκαν στην πρόταση για την επιβολή αυστηρότερων κανόνων για την καλή διαβίωση των ζώων, υποστηρίζοντας ότι θα ανέβαζε τις τιμές και ότι τα «ζώα παραγωγής» ήδη προστατεύονται καλά και τυγχάνουν καλής μεταχείρισης στην Ελβετία.\n\nΠέρυσι, περίπου 80 εκατομμύρια ζώα ανατράφηκαν και σφαγιάστηκαν στην Ελβετία, αύξηση σχεδόν 50% σε σχέση με μια γενιά πριν.\n\nΠρόσφατες δημοσκοπήσεις έδειξαν ότι η πλειονότητα των ψηφοφόρων αρχικά υποστήριξε την ιδέα, αλλά στη συνέχεια άρχισε να την απορρίπτει, εν μέρει λόγω της αντίστασης των κτηνοτρόφων που υποστήριξαν ότι το μέτρο θα ήταν δύσκολο να εφαρμοστεί και θα οδηγήσει σε περαιτέρω αυξήσεις των τιμών του κρέατος. Σύμφωνα με το SRF, σχεδόν το 63% των ψηφοφόρων τάχθηκε κατά του μέτρου στην κάλπη.",
    "Ισπανία – Ελβετία 1-2: Πήρε τη νίκη έσπασε το αήττητο της Ισπανίας! (hls)": "Η Ισπανία υποδέχτηκε το Λα Ρομαρέδα της Σαραγόσα, την Ελβετία στο δεύτερο γκρουπ του League A και πανηγύρισε τη νίκη με 2-1.\n\nΔΙΑΦΗΜΙΣΗ\n\nΗ Ισπανία υποδέχτηκε το Λα Ρομαρέδα της Σαραγόσα, την Ελβετία στο δεύτερο γκρουπ του League A και πανηγύρισε τη νίκη με 2-1.\n\nΔείτε εδώ τα καλύτερα στιγμιότυπα του αγώνα\n\nΗ νίκη αυτή διατηρεί το ενδιαφέρον σε υψηλό επίπεδο, καθώς η Ισπανία μόνο αδιάφορη δεν θα είναι την τελευταία αγωνιστική κόντρα στην Πορτογαλία, ενώ η Ελβετία θέλει μόνο νίκη κόντρα στην Τσεχία.\n\nΗ Ισπανία είχε…ξεχάσει τη σημαίνει εντός έδρας ήττα, καθώς είχε να χάσει στην Ισπανία από τον Οκτώβριο του 2018 από την Αγγλία(3-2)! Έκτοτε μετρούσε 47 νίκες, 8 ισοπαλίες και μια ήττα, όμως πλέον η Ελβετία μηδενίζει αυτό το σερί καθώς πέρασε νικηφόρα από το Λα Ρομαρέδα.\n\n1 – Spain 🇪🇸 have lost only one of their last 56 competitive home games (W47 D8 L1), 2-3 against England 🏴󠁧󠁢󠁥󠁮󠁧󠁿 at the Benito Villamarin in the Nations League in October 2018, first defeat under Luis Enrique Martinez. Fortress. pic.twitter.com/T6ElCyMdSu ΔΙΑΦΗΜΙΣΗ September 24, 2022\n\nΑυτή είναι η δεύτερη φορά που η Ελβετία επικρατεί της Ισπανίας. Τελευταία φορά ήταν το 2010 με γκολ του Φερνάντες, στο Παγκόσμιο Κύπελλο, και προπονητής της Ελβετίας ήταν ο Ότμαρ Χίτσφελντ.\n\nΑρκετά καλός, ήταν ο ρυθμός στα πρώτα λεπτά του ματς, με τις δύο ομάδες να προσπαθούν ν΄απειλήσουν αρκετά νωρίς! Γενικά ο ρυθμός στο πρώτο μέρος ήταν πραγματικά καλός, με τις δύο ομάδες να παίζουν καλό ποδόσφαιρο, προσπαθώντας να φτάσουν στην επίτευξη γκολ.\n\nΗ Ελβετία πίεζε ψηλά, στα όρια της αντίπαλης περιοχής προσπαθώντας να μην επιτρέψει στην επικίνδυνη Ισπανία να δημιουργήσει παιχνίδι. Χαρακτηριστική στιγμή, ήταν πως έξι παίκτες της Ελβετίας στο έκτο λεπτό, βρίσκονταν σχεδόν στην περιοχή της Ισπανίας στην προσπάθεια τους να μην επιτρέψουν την εύκολη πάσα.\n\nΠάντως οι γηπεδούχοι, κυκλοφορούσαν καταπληκτικά τη μπάλα, και έβρισκαν τον τρόπο να βρεθούν στην επίθεση, έστω και αν οι προσπάθειες τους σταματούσαν κυρίως με off side.\n\nΔΙΑΦΗΜΙΣΗ\n\nΗ Ισπανία ήταν αυτή που είχε την κατοχή της μπάλας αλλά η Ελβετία αυτή που απείλησε πρώτη!\n\nΟ Σακίρι έκανε έξυπνη μπαλιά από τα δεξιά ο Σο πήρε έξυπνη ψηλοκρεμαστή κεφαλιά με την μπάλα να καταλήγει άουτ!\n\nΣτο 21 η Ελβετία πήρε κεφάλι στο σκορ! O Βάργκας εκτέλεσε το κόρνερ, ο Ακάντζι πήδηξε ψηλότερα απ΄ όλους και με καρφωτή κεφαλιά έκανε το 1-0 για τους φιλοξενούμενους!\n\nΣτο 43΄η Ελβετία λίγο έλειψε να πετύχει και δεύτερο γκολ. Ο Σακίρι πέρασε όποιον βρήκε στην άμυνα της Ισπανίας, έκανε το πλασέ από τα δεξιά αλλά ο Ουνάι Σιμόν έσωσε την ομάδα του.\n\nΔΙΑΦΗΜΙΣΗ\n\nΗ Ισπανία, παρά την κατοχής της, δεν είχε ούτε ένα σουτ στο πρώτο ημίχρονο. Αυτό δεν είχε συμβεί στα τελευταία της 17 ματς!\n\n0 – Spain 🇪🇸 failed to register a shot on target in a first half of a Nations League game for the first time (17 matches). Expectation. pic.twitter.com/bMGzRvkqz4 — OptaJose (@OptaJose) September 24, 2022\n\nΣτο δεύτερο ημίχρονο και συγκεκριμένα στο 55 η Ισπανία έφερε το ματς στα ίσα. Ο Ασένσιο κράτησε τη μπάλα από τα δεξιά, παρά τα μαρκαρίσματα, βρήκε εξαιρετικά τον Άλμπα που με το αριστερό νίκησε τον Σόμερ για το 1-1!\n\nΣτο 56, ο Ακάντζι βρήκε με κεφαλιά τον Σακίρι που με σουτ σημάδευσε το δοκάρι και στη συνέχεια σε κενή έστειλε τη μπάλα άουτ ωστόσο η φάση σταμάτησε ως off side.\n\nΣτο 58 η Ελβετία πήρε εκ νέου κεφάλι στο σκορ! Ο Έμπολο μετά από κόρνερ και πλασέ του Σο, έσπρωξε τη μπάλα στα δίχτυα για το 2-1!\n\nΣτο 62, ο Ασένσιο έκανε ωραίο σουτ με τον Σόμερ να μαζεύει σταθερά τη μπάλα. Ένα λεπτό αργότερα η Ελβετία βρέθηκε κοντά και σε τρίτο γκολ! Ο βίντμερ, έκανε σέντρα για τον Βάργκα που πήρε την κεφαλιά και πριν η μπάλα περάσει τη γραμμή μάζεψε ο Ουνάι Σιμόν!\n\nΝτεμπούτο πραγματοποίησαν δύο παίκτες για την Ισπανία, Ο Μπόρχα Ιγκλέσιας και ο Νίκο Γουίλιαμς. Αμφότεροι μπήκαν στο ματς στο 62ο λεπτό.\n\nΣτο 68, λίγο έλειψε ο Στέφεν να πετύχει αυτογκόλ. Ο ποδοσφαιριστής γύρισε με δύναμη στον Σόμερ ο οποίος είδε τη μπάλα να περνά δίπλα από το δοκάρι του.\n\nΣτις καθυστερήσεις ο Σολέρ έπιασε δυνατό σουτ, με τη μπάλα να κατευθύνεται προς τα δίχτυα, με τον Σόμερ να κάνει δύσκολη επέμβαση κρατώντας το 2-1!\n\nΙσπανία: Ουνάι Σιμόν, Αθπιλικουέτα(87΄Σολέρ), Ζόρντι Άλμπα, Πάου Τόρες, Έρικ Γκαρθία, Πέδρι(70΄Γιορέντε), Μπουσκέτς, Γκάβι, Πάμπλο Σαράμπια(63΄Νίκο Γουίλιαμς), Ασένσιο(63΄Ιγκλέσιας), Φεράν Τόρες(63΄Πινό).\n\nΕλβετία: Σόμερ, Ροντρίγκες(46΄Στέφεν), Βίντμερ, Ελβέντι, Ακάντζι, Σακίρι(Εντόι), Τσάκα, Φρόιλερ, Σο( 68΄Ζακάρια), Βάργκας(79΄Άμπισερ), Έμπολο (87΄Σεφέροβιτς)\n\nΔιαιτητής Τουρπέν.\n\nΕπόμενη αγωνιστική:\n\n27/9 Πορτογαλία – Ισπανία\n\n27/9 Ελβετία – Τσεχία\n\nΒΑΘΜΟΛΟΓΙΑ",
    "Nations League: Ήττα (2-1) της Ισπανίας από την Ελβετία, τεσσάρα της Πορτογαλίας στην Τσεχία - Δείτε τα γκολ": "Κλείσιμο\n\nΣημαντικότατο προβάδισμα για την πρώτη θέση του 2ου ομίλου της League A, που θα δώσει την πρόκριση στο Final 4 του 3ουαπέκτησε η Πορτογαλία (4-0 την Τσεχία) έναντι της Ισπανίας, η οποία έπεσε «θύμα» τεράστιας έκπληξης στο «Ρομαλέδα» τηςαπό την Ελβετία (1-2), μία αγωνιστική (5η) πριν το φιναλε της φάσης των ομίλων!Δείτετα γκολ στο Ισπανία - Ελβετία 1-2Δείτετα γκολ στο Τσεχία - Πορτογαλία 0-4Δείτετα γκολ στο Σερβία-Σουηδία 4-1Στη League A θ΄ αγωνίζεται στο εξής το Ισραήλ, μετά το 2-1 επί της Αλβανίας, ενώ «αγκαλιά» με την πρωτιά και την άνοδο στην κορυφαία κατηγορία βρίσκεται και η Σκωτία (2-1 την Ιρλανδία).Η ομάδα του Φερνάντο Σάντος έκανε το καθήκον της στην «Φόρτουνα Αρένα» της Πράγα, όπου με το εμφατικό 4-0 επί της Τσεχίας (έχασε πέναλτι στις καθυστερήσεις του α΄ μέρους με τον Σικ) εκμεταλλεύτηκε στο έπακρο την ήττα-σοκ των «φούρια ρόχας» με τους Ελβετούς (1-) και ανέβηκε στην κορυφή του γκρουπ. Έτσι, τα πάντα θα κριθούν στις 27/09 επί πορτογαλικού εδάφους, στο ντέρμπι Πορτογαλία-Ισπανία, όπου οι γηπεδούχοι «βολεύονται» ακόμη και με την ισοπαλία.Με τον Αλεξάντρ Μίτροβιτς να «πυροβολεί» τρεις φορές η Σερβία επικράτησε με 4-1 της Σουηδίας στο Βελιγράδι και μπήκε για τα καλά στο παιχνίδι της κατάκτησης της πρώτης θέσης του 4ου ομίλου της League B.Ο στράικερ της Φούλαμ «πήρε από το χέρι» του «πλάβι», τους οδήγησε στη μεγάλη νίκη και σε συνδυασμό με την ήττα νωρίτερα της Νορβηγίας στη Λιουμπλιάνα, το όνομα της ομάδας που θα «προβιβαστεί» στην League A θα γίνει γνωστό την ερχόμενη εβδομάδα μετά το ντέρμπι του Όσλο, ανάμεσα σε Νορβηγία και Σερβία.Με ανατροπή στο β΄ μέρος η Σκωτία επικράτησε 2-1 της Ιρλανδίας, διατηρήθηκε στην κορυφή του 1ου ομίλου της League B (+2 από την Ουκρανία) και είναι το απόλυτο φαβορί για την άνοδο στην αμέσως μεγαλύτερη κατηγορία.Την άνοδό του στην League A εξασφάλισε μαθηματικά το Ισραήλ με την εντός έδρας νίκη επί της Αλβανίας (2-1). Ήρωας των γηπεδούχων ήγαν ο Μπαρίμπο, ο οποίος πέρασε στον αγωνιστικό χώρο στο 88΄ και στο δεύτερο λεπτό των καθυστερήσεων πέτυχε το «χρυσό» γκολ με το οποίο η ομάδα του Χαζάν πήρε το «εισιτήριο» για την κορυφαία κατηγορία της διοργάνωσης.Αναλυτικά τα αποτελέσματα και οι σκόρερ της 5ης αγωνιστικής του 3ου Nations League:",
    "Η Ελβετία βάζει... χέρι στα αποθέματα βενζίνης και ντίζελ": "«Σκούρα» τα πράγματα στην Ελβετία με την ενεργειακή κρίση. Η ελβετική κυβέρνηση θα αποδεσμεύσει βενζίνη, πετρέλαιο κίνησης, πετρέλαιο θέρμανσης και κηροζίνη από τα στρατηγικά αποθέματά της από τις 3 Οκτωβρίου. Στόχος της κυβέρνησης στην Ελβετία είναι να διασφαλίσει τον εφοδιασμό των πετρελαϊκών προϊόντων στην εγχώρια οικονομία, όπως ανακοίνωσε την Παρασκευή (23/9).\n\nΌπως ανέφερε, οι περιορισμένες δυνατότητες μεταφοράς φορτίων στον ποταμό Ρήνο και εφοδιαστικά προβλήματα με τις ξένες σιδηροδρομικές μεταφορές προκάλεσαν ελλείψεις στον συμβατικό εφοδιασμό με βενζίνη και ντίζελ στην Ελβετία.\n\nΤα στρατηγικά αποθέματα, ή υποχρεωτικά αποθέματα, για βενζίνη, πετρέλαιο κίνησης και πετρέλαιο θέρμανσης καλύπτουν περίπου 4-5 μήνες κανονικής κατανάλωσης, Στην περίπτωση της κηροζίνης, τα αποθέματα αρκούν για περίπου τρεις μήνες, ανέφερε σε μια ανακοίνωση η κυβέρνηση.\n\nΟ κανονισμός για την αποδέσμευση αποθεμάτων θα παραμείνει σε ισχύ «για όσο απαιτεί απολύτως η κατάσταση», όπως ανέφερε. Υποχρεωτικά αποθέματα πετρελαϊκών προϊόντων είχαν αποδεσμευθεί για τελευταία φορά το 2005, το 2010 και το 2019.\n\nΗ κυβέρνηση συνέστησε επίσης στις εταιρίες που μπορούν να στραφούν στη χρήση πετρελαίου θέρμανσης αντί φυσικού αερίου να το κάνουν από την 1η Οκτωβρίου.",
    "Δημοψήφισμα στην Ελβετία για τα δικαιώματα σε κότες, γουρούνια, αγελάδες": "Δημοψήφισμα στην Ελβετία για τα δικαιώματα που έχουν οι αγελάδες, οι κότες, τα γουρούνια και τα άλλα ζώα κτηνοτροφίας.\n\nΟι Ελβετοί ψηφοφόροι αποφασίζουν την Κυριακή (25/9) αν θα απαγορεύσουν την εργοστασιακή κτηνοτροφία, σε ένα δημοψήφισμα για το αν οι αυστηροί νόμοι της χώρας για την ευημερία των ζώων πρέπει να αυστηροποιηθούν περαιτέρω.\n\nΜε την πρόταση, η οποία τίθεται σε δημοψήφισμα βάσει του ελβετικού συστήματος της άμεσης δημοκρατίας, επιδιώκεται να αποτελέσει συνταγματική επιταγή η προστασία της αξιοπρέπειας των ζώων κτηνοτροφίας, όπως τα βοοειδή, οι όρνιθες και οι χοίροι.\n\nΗ κυβέρνηση θα πρέπει να ορίσει αυστηρότερους κανόνες για τη φροντίδα των ζώων, όπως να έχουν πρόσβαση σε υπαίθριους χώρους, καθώς και για τη σφαγή τους. Οι κανόνες θα καλύπτουν επίσης τα ζώα που εισάγονται και τα ζωικά προϊόντα.\n\nΗ κυβέρνηση τάχθηκε κατά της πρότασης, λέγοντας πως τέτοιες αλλαγές θα παραβιάσουν εμπορικές συμφωνίες, θα διογκώσουν τα επενδυτικά κόστη και τα κόστη λειτουργίας και θα αυξήσουν τις τιμές των τροφίμων.\n\n«Η Ελβετία έχει ήδη τους αυστηρότερους νόμους που υπάρχουν για την προστασία των ζώων, αλλά λέω πάντα πως αυτό μπορεί να είναι αλήθεια, όμως μπορούμε να τα καταφέρουμε ακόμη καλύτερα και θα πρέπει να τα καταφέρουμε ακόμη καλύτερα», λέει η Αλεξάντρα Γκαβιλάνο, ειδική της Greenpeace Ελβετίας για τα βιώσιμα τρόφιμα.\n\nΩστόσο, ο Ντάνιελ Βίργκλερ, συνιδιοκτήτης του ορνιθοτροφείου Gallipool Frasses, λέει πως θα αναγκασθεί να μειώσει τα πουλερικά του, αν υπερψηφιστούν οι προτάσεις στο δημοψήφισμα.\n\n«Είτε έχω 2.000 όρνιθες αυγοπαραγωγής είτε 18.000, μπορώ να είμαι ένας καλός κτηνοτρόφος ή ένας κακός κτηνοτρόφος. Έτσι για μένα, αυτή η πρωτοβουλία είναι εντελώς άχρηστη», δήλωσε.\n\n«Αν περάσει η πρωτοβουλία, θα μας επιτρέπεται να βάλουμε 2.000 όρνιθες αυγοπαραγωγής σ’ αυτό το κτίριο. Οι υπολογισμοί δείχνουν πως δεν θα είναι δυνατό να κάνουμε κερδοφόρα την επένδυσή μας», πρόσθεσε.\n\nΔημοσκόπηση που πραγματοποιήθηκε αυτό το μήνα έδειξε πως οι υποστηρικτές του μέτρου πλειοψηφούν με μικρή διαφορά, ωστόσο οι αντίθετοι αυξάνονται.",
    "Ελβετία: Γιατί δεν έχει υψηλό πληθωρισμό": "Ουδέτερη απέναντι στην πληθωριστική λαίλαπα που σαρώνει ολόκληρη την Ευρώπη καταφέρνει να μένει η Ελβετία. Ο ελβετικός δείκτης τιμών καταναλωτή αυξήθηκε τους τελευταίους μήνες. Αλλά αυξήθηκε πολύ λιγότερο συγκριτικά με τις άλλες χώρες της ηπείρου. Η Εθνική Στατιστική Υπηρεσία της Ελβετίας (OFS) ανακοίνωσε ότι τον Αύγουστο ο δείκτης έφτασε στο 3,5% σε ετήσια βάση, την ώρα που στις χώρες της Ευρωζώνης η Eurostat κατέγραφε μέσο πληθωρισμό 9,1%.\n\nΜιλάμε για τεράστια διαφορά της τάξεως του 5,6% στα δύο ποσοστά. Ανάλογα ισχύουν και για το δομικό ή διαρθρωτικό πληθωρισμό, που εξαιρεί τα ευμετάβλητα στις διακυμάνσεις των τιμών τους προϊόντα, τα τρόφιμα και τα καύσιμα δηλαδή: στο 2% ο δομικός πληθωρισμός στην Ελβετία, υπερδιπλάσιος στο 4,3% στη ζώνη του ευρώ.\n\nΔιαβάστε επίσης: Ευρωζώνη: Πώς η καταπολέμηση του πληθωρισμού θα μπορούσε να θέσει σε κίνδυνο τη νομισματική ένωση\n\nΜικρή εξάρτηση από τη Ρωσία\n\nΠώς εξηγείται αυτή η ελβετική εξαίρεση; Οι ειδικοί αναφέρονται κατ’ αρχάς στο «ενεργειακό μείγμα» της χώρας. Με το 60% των ενεργειακών αναγκών να καλύπτεται από υδροϋλεκτρικά εργοστάσια και το 30% από πυρηνικούς σταθμούς, η Ελβετία εξαρτάται μόνο κατά 10% από το εισαγόμενο φυσικό αέριο. Επιπλέον, οι εισαγωγές από τη Ρωσία αντιστοιχούν μόνο στο 40% των συνολικών εισαγωγών φυσικού αερίου στην Ελβετία.\n\n«Στο τέλος της ημέρας, το ρωσικό αέριο, η τιμή του οποίου καλπάζει από ρεκόρ σε ρεκόρ, επηρεάζει μόνο κατά 4% το ελβετικό ενεργειακό μείγμα», δηλώνει στη γαλλική «Le Figaro» ο Σάμι Σάαρ, επικεφαλής οικονομολόγος της ελβετικής τράπεζας Lombard Odier.\n\nΤο ισχυρό ελβετικό φράγκο\n\nΈνας δεύτερος λόγος για τον οποίο η Ελβετία αντιμετωπίζει σχεδόν «αβρόχοις ποσί» την παγκόσμια ενεργειακή κρίση είναι η ισχύς του νομίσματός της.\n\n«Το ελβετικό φράγκο έχει ανατιμηθεί αισθητά έναντι του ευρώ. Έχει ξεπεράσει σε αξία το ευρωπαϊκό νόμισμα, πράγμα που σημαίνει ότι τα προϊόντα που εισάγονται στην Ελβετία από την Ευρώπη πωλούνται πολύ φθηνότερα», εξηγεί ο Σάμι Σάαρ. Και δεν είναι αμελητέες οι εισαγωγές από την Ευρωζώνη, αφού σύμφωνα με την FSO αντιστοιχούν στο 61% των συνολικών ελβετικών εισαγωγών.\n\nΑνταγωνιστικό μειονέκτημα\n\nΟ ελβετός οικονομολόγος πιστεύει επίσης ότι πτωτικά συμπίεσε τις τιμές στη χώρα του κατά τους θερινούς μήνες και η ανάγκη να αντιμετωπιστεί το ανταγωνιστικό μειονέκτημα που προέκυψε εξαιτίας της ενίσχυσης της ισοτιμίας του ελβετικού φράγκου κυρίως έναντι του ευρώ αλλά και άλλων νομισμάτων.\n\n«Η Ελβετία θεωρείται πολύ ακριβή χώρα για όσους δεν ζουν και δεν αμείβονται εδώ, από τους μη Ελβετούς θα λέγαμε», παρατηρεί ο Σάμι Σάαρ. Ως εκ τούτου οι τουριστικοί παράγοντες «κατά τη διάρκεια του Αυγούστου προσπάθησαν όχι μόνο να συγκρατήσουν αλλά και να μειώσουν τις τιμές τους προκειμένου να προσελκύσουν ξένους επισκέπτες», σημειώνει.\n\nΑλλαγή σκηνικού\n\nΟ Σάαρ πιστεύει ότι οι συγκυρίες δεν θα είναι τόσο ευνοϊκές για την Ελβετία στο άμεσο μέλλον. «Το μεγάλο χάσμα που παρατηρείται με τα στοιχεία στην ευρωζώνη θα έχει την τάση να περιορίζεται τους επόμενους μήνες. Δεδομένου αυτού που βλέπουμε τώρα στις Ηνωμένες Πολιτείες, ο πληθωρισμός θα πρέπει σύντομα να συρρικνωθεί στην Ευρώπη και να συνεχίσει να αυξάνεται ελαφρά στην Ελβετία», είπε ο οικονομολόγος.\n\nΑξίζει πάντως να σημειωθεί ότι, σύμφωνα με το «οικονομικό βαρόμετρο» KOF, οι προοπτικές για την ελβετική οικονομία επιδεινώθηκαν τον Αύγουστο. Όπως ανακοινώθηκε στα τέλη του περασμένου μήνα, ο βραχυπρόθεσμος δείκτης για την πορεία του Ακαθάριστου Εγχώριου Προϊόντος της Ελβετίας υποχώρησε για τέταρτο συνεχόμενο μήνα και διαμορφώθηκε στις 90,5 μονάδες, σημειώνοντας πτώση 4 μονάδων σε σύγκριση με τον Ιούλιο.\n\nΥποχωρεί το ηθικό\n\nΤο εδρεύον στη Ζυρίχη Ελβετικό Ομοσπονδιακό Ινστιτούτο Τεχνολογίας απέδωσε την πτώση στην αρνητική επίδραση των δεικτών που αφορούν την κατανάλωση. Και η κατανάλωση περιορίζεται, ως γνωστόν, κυρίως εξαιτίας της ακρίβειας και του αρνητικού οικονομικού κλίματος στα νοικοκυριά. Οι ερευνητές του Ινστιτούτου, πάντως, διαπιστώνουν ενδείξεις συρρίκνωσης και στον τομέα της βαριάς βιομηχανίας και των κατασκευών.\n\nΚάτω από τις 100 μονάδες (το όριο που αποτυπώνει τις προσδοκίες για περαιτέρω ανάπτυξη ή συρρίκνωση των δραστηριοτήτων) υποχώρησαν οι επιμέρους δείκτες της μεταλλουργίας κυρίως, αλλά και της ηλεκτρικής ενέργειας, των χημικών και της κλωστοϋφαντουργίας. «Πρόκειται για τομείς της βιομηχανίας στους οποίους τα στελέχη χάνουν διαρκώς το ηθικό τους», σημειώνεται στην έκθεση του Ινστιτούτου.\n\nΣτις 20 Σεπτεμβρίου το ομοσπονδιακό υπουργείο Οικονομικών της Ελβετίας συνεκτιμώντας τις συγκυρίες θα ανακοινώσει τις φθινοπωρινές εκτιμήσεις του για την πορεία της οικονομίας της χώρας. Στα μέσα Ιουνίου είχε αναθεωρήσει την πρόβλεψή του για την εφετινή ανάπτυξη από το 2,8% στο 2,6%. Αιτία οι αβεβαιότητες που απορρέουν από τον πόλεμο στην Ουκρανία και οι επιπτώσεις από την πολιτική μηδενικής ανοχής στην Covid που ακολουθεί το Πεκίνο.",
    "Ελβετία – Ελλάδα Κ19 0-2: Νίκη με άρωμα… ΠΑΟΚ για την Εθνική Ελπίδων": "Η Εθνική Ομάδα Κ19 επικράτησε με 2-0 επί της Ελβετίας για τα προκριματικά του Euro.\n\nΞεκίνημα με το δεξί για την Ελλάδα που νίκησε με 2-0 την Ελβετία εκτός έδρας χάρη στα γκολ των Νικόλα Σπυράκου (20’) και Γιώργο Κούτσια (84’).\n\nΑξιοσημείωτο είναι ότι πέραν των σκόρερ και αυτών που έβγαλαν τις ασίστ (Λάμπρος Σμυρλής, Κωνσταντίνος Γκούμας), οι οκτώ από τους έντεκα της βασικής σύνθεσης ήταν ποδοσφαιριστές του ΠΑΟΚ.\n\nwww.bnsports.gr",
    "Ισπανία – Ελβετία 1-2: (hls)": "Ισπανία – Ελβετία 1-2: (hls)\n\nΔείτε τα καλύτερα στιγμιότυπα, της νίκης της Ελβετίας στην έδρα της Ισπανίας.\n\nΔείτε Ακόμα",
    "Ελβετία: Αύξησε κατά 0,75% τα επιτόκια": "Κατά 0,75% αύξησε τα επιτόκια η Κεντρική Τράπεζα Ελβετίας (SNB), οδηγώντας το κόστος δανεισμού πάνω από το μηδέν για πρώτη φορά εδώ και σχεδόν οκτώ χρόνια, μπαίνοντας στον χορό της νομισματικής σύσφιγξης μαζί με τις σχεδόν 90 άλλες κεντρικές τράπεζες σε όλο τον κόσμο που έχουν ήδη ξεκινήσει.\n\nΗ αύξηση ανεβάζει το βασικό επιτόκιο στο 0,5% και σηματοδοτεί την πιο επιθετική ενέργεια σύσφιγξης της κεντρικής τράπεζας εδώ και δύο δεκαετίες, εκπλήσσοντας, ωστόσο, μια μερίδα της αγοράς που περίμενε πιο γενναία αύξηση της τάξης της μιας μονάδας, όπως επισημαίνει το Bloomberg.\n\nΗ αντίδραση των αγορών μετά την ανακοίνωση της Κεντρική Τράπεζας Ελβετίας ήταν να ρίξουν την ισοτιμία του εθνικού νομίσματος, το οποίο υποχώρησε έως και 1,8% έναντι του ευρώ στα 96,79 εκατοστά.\n\nΔιαβάστε επίσης: Ιαπωνία: Κόντρα στο παγκόσμιο ρεύμα η κεντρική τράπεζα\n\nΘα ακολουθήσουν και άλλες αυξήσεις\n\nΣτις δηλώσεις του σε σχέση με την απόφαση της τράπεζας, ο πρόεδρος της SNB Τόμας Τζόρνταν άφησε ανοιχτό παράθυρο να ακολουθήσουν κι άλλες αυξήσεις. «Δεν μπορεί να αποκλειστεί ότι περαιτέρω αυξήσεις στο βασικό επιτόκιο της SNB θα είναι απαραίτητες για τη διασφάλιση της σταθερότητας των τιμών μεσοπρόθεσμα», είπε συγκεκριμένα, προσθέτοντας ότι ο ίδιος και οι άλλοι υπεύθυνοι χάραξης πολιτικής είναι πρόθυμοι να παρέμβουν στις αγορές συναλλάγματος εάν χρειαστεί.\n\nΤέλος τα αρνητικά επιτόκια στην Ευρώπη\n\nΌπως σχολιάζουν οι συντάκτες του Bloomberg, η αύξηση των επιτοκίων από την Κεντρική Τράπεζα Ελβετίας ισοδυναμεί με τερματισμό του δεκαετούς πειράματος της Ευρώπης με το αρνητικό κόστος δανεισμού. Σε παγκόσμιο επίπεδο, η μόνη κεντρική τράπεζα που εξακολουθεί να διατηρεί τα επιτόκια κάτω από το μηδέν είναι της Ιαπωνίας, στο -0,1%, όπως ανακοίνωσε νωρίτερα σήμερα.\n\nΣτις εκτιμήσεις που δημοσιοποίησε σήμερα η SNB, υποβάθμισε την πρόβλεψή της για την ανάπτυξη το 2022 σε περίπου 2% από 2,5% που προβλεπόταν τον Ιούνιο. Για τον πληθωρισμό εκτιμά ότι θα διαμορφωθεί στο 3% φέτος, για να υποχωρήσει στο 2,4% το 2023 και στο 1,7% το 2024.\n\nΑύξησε και η Νορβηγία\n\nΣε αύξηση του βασικού επιτοκίου της κατά μισή μονάδα, στο 2,25%, προχώρησε σήμερα και η Κεντρική τράπεζα Νορβηγίας στέλνοντας μήνυμα ότι η πολιτική σύσφιγξης που ακολουθεί μπορεί να πλησιάζει στο τέλος. Κι αυτό διότι αξιωματούχοι εκτιμούν πως η νορβηγική οικονομία ανταποκρίνεται στα μέτρα που έχουν ληφθεί για την τιθάσευση του πληθωρισμού.\n\nΗ κεντρική τράπεζα της Νορβηγίας προέβλεψε πιθανές περαιτέρω αυξήσεις που θα ανεβάσουν το βασικό επιτόκιο στο 3% τους επόμενους μήνες και στη συνέχεια θα διατηρηθεί κοντά σε αυτό το επίπεδο, με προβλεπόμενη κορύφωση το 3,11%, στο τρίτο τρίμηνο του επόμενου έτους.",
    "Μουντιάλ 2022: Η Ελβετία «απαγορεύει» στους παίκτες να πανηγυρίζουν με τον αλβανικό αετό στο Παγκόσμιο Κύπελλο": "Ο επικεφαλής του Επαγγελματικού Ποδοσφαίρου της Ελβετίας κατέστησε σαφές στους παίκτες του αντιπροσωπευτικού συγκροτήματος της χώρας ότι δεν πρέπει να πανηγυρίζουν με τρόπο τέτοιο που προκαλεί τον αντίπαλο.\n\nΜετά τον πανηγυρισμό με τον αλβανικό αέτο από τους Γκράνιτ Τζάκα και Τζέρνταν Σακίρι στο Παγκόσμιο Κύπελλο στη Ρωσία που προκάλεσε πολλές συζητήσεις, κι ενόψει της αναμέτρησης της Ελβετίας με την Σερβία στο προσεχές Μουντιάλ, στη φάση των ομίλων οι Ελβετοί αποφάσισαν να απαγορεύσουν στους παίκτες τους με αλβανικές ρίζες να πανηγυρίζουν σχηματίζοντας τον δικέφαλο αετό.\n\nΟ επικεφαλής του ποδοσφαίρου της χώρας, Πιερλουίτζι Τάμι, έχει αναλάβει την ευθύνη να διασφαλίσει ότι δεν θα υπάρξει τέτοιος εορτασμός στο Κατάρ. Αμέσως μετά την κλήρωση των ομίλων για το Παγκόσμιο Κύπελλο ο Τάμι και η ελβετική αποστολή συνάντησαν τον προπονητή της σερβικής ομάδας Ντράγκαν Στοίκοβιτς. «Μας είπε: «Είναι κοινή μας επιθυμία αυτό το παιχνίδι να αφορά αποκλειστικά το ποδόσφαιρο», είπε ο Τάμι.\n\nΤον Μάιο του τρέχοντος έτους, ο πρόεδρος της Ελβετικής Ποδοσφαιρικής Ομοσπονδίας και ο γενικός γραμματέας, συναντήθηκαν στη συνέχεια με τους ομολόγους τους από την Ποδοσφαιρική Ομοσπονδία της Σερβίας. Κατά τη διάρκεια της συνομιλίας, οι Σέρβοι επανέλαβαν ότι η σερβική ομάδα θα ασχοληθεί μόνο με το ποδόσφαιρο στον αγώνα που θα γίνει στο Κατάρ. Ωστόσο, δεν είναι σαφές εάν οι οπαδοί και οι πολιτικοί θα τηρήσουν επίσης όσα είπαν οι αξιωματούχοι της Σερβικής ομοσπονδίας. «Δεν θέλουμε να κάνουμε τα ίδια λάθη ξανά. Είμαστε εδώ για να παίξουμε ποδόσφαιρο και τίποτα άλλο. Δεν θέλουμε να στείλουμε κανένα πολιτικό ή θρησκευτικό μήνυμα», επέμεινε.\n\n«Δεν πρέπει να υπάρχουν λόγια, χειρονομίες και καμία γενική συμπεριφορά που προκαλεί. Όταν ζητωκραυγάζουμε, είναι για να δείξουμε τη χαρά μας, αυτό είναι σημαντικό. Αλλά δεν πρέπει να είμαστε προκλητικοί», τόνισε.\n\nΑκόμη και το 2014, είχε υπάρξει ανάλογη ανακοίνωση από στελέχη της ελβετικής ομοσπονδίας. Ο Γκράνιτ Τζάκα είχε δημοσιεύσει νωρίτερα μια φωτογραφία στο Instagram όπου οι σύντροφοί του σχηματίζουν με τα χέρια τους τον δικέφαλο αλβανικό αετό. Ενώ, νωρίτερα, ο μέσος είχε πανηγυρίσει με τέτοια χειρονομία με τη φανέλα της ομάδας της Γκλάντμπαχ. Ο πρώην συμπαίκτης του στην Ελβετία, Παϊτίμ Κασάμι,το είχε κάνει στο παρελθόν στα μέρη μας, όταν αγωνιζόταν στον Ολυμπιακό.\n\nΑξίζει να σημειώσουμε ότι οι Τζάκα και Σακίρι τιμωρήθηκαν από την UEFA με 10.000 ευρώ ο καθένας επειδή πανηγύρισαν με αετό στη νίκη επί της Σερβίας, αφού η ευρωπαϊκή ποδοσφαιρική αρχή δήλωσε ότι παραβίασαν τους κανόνες του ευ αγωνίζεσθαι.",
    "Ελβετία: Περικόπτει τις εκτιμήσεις για την οικονομία ανάπτυξη λόγω των τιμών ενέργειας": "Η ελβετική κυβέρνηση περιέκοψε σημαντικά τις εκτιμήσεις για την οικονομική ανάπτυξη, επικαλούμενη αυξανόμενους κινδύνους από μια \"τεταμένη ενεργειακή κατάσταση και τις κατακόρυφες αυξήσεις των τιμών\".\n\nΑναμένει τώρα ότι η οικονομία της χώρας θα αναπτυχθεί 2% αυτό το έτος, χαμηλότερα από τις εκτιμήσεις του Ιουνίου για ανάπτυξη 2,6%.\n\nΓια το 2023, η οικονομία αναμένεται να αναπτυχθεί 1,1% χαμηλότερα από τις προηγούμενες εκτιμήσεις για ανάπτυξη 1,9%, σύμφωνα με τη στατιστική υπηρεσία SECO.\n\nΤα στοιχεία είναι προσαρμοσμένα για να αφαιρέσουν την επίδραση των αθλητικών εκδηλώσεων. \"Μετά από ένα θετικό α΄ εξάμηνο για το 2022, η ελβετική οικονομία αντιμετωπίζει τώρα μια επιδείνωση των προοπτικών. Μια τεταμένη ενεργειακή κατάσταση και οι απότομες αυξήσεις των τιμών επιβαρύνουν τις οικονομικές προοπτικές, ειδικά στην Ευρώπη\", ανέφερε η στατιστική υπηρεσία.\n\nΗ SECO αναβάθμισε τις εκτιμήσεις για τον πληθωρισμό, τονίζοντας πως αναμένει οι τιμές καταναλωτή να αυξηθούν κατά 3% το 2022 και 2,3% το 2023.\n\nΠροηγουμένως ανέμενε πληθωρισμό στο 2,5% αυτό το έτος και 1,4% το 2023.\n\nΣτις αρχές του μήνα, τρία από τα κορυφαία οικονομικά ινστιτούτα της Γερμανίας, υποβάθμισαν τις εκτιμήσεις τους για τη μεγαλύτερη οικονομία της Ευρώπης το 2023, προβλέποντας ότι οι υψηλότερες ενεργειακές τιμές που προκλήθηκαν από τον πόλεμο στην Ουκρανία θα είχαν τις επιπτώσεις τους.\n\nΗ Ελβετία, η οποία εξαρτάται λιγότερο από το ρωσικό αέριο και έχει δει σημαντικά χαμηλότερο πληθωρισμό σε σχέση με την ευρωζώνη, έχει παραδοσιακά μια από τις πιο ισχυρές οικονομίες της Ευρώπης.",
    "Ελβετία: Ξεκινά η συλλογή υπογραφών για αναθεώρηση της ενεργειακής πολιτικής -Να διατηρηθούν τα πυρηνικά": "Ομάδα πολιτικών στην Ελβετία ξεκινά συλλογή υπογραφών, με σκοπό την αναθεώρηση της ενεργειακής πολιτικής της χώρας και τη διατήρηση της πυρηνικής ενέργειας.\n\nΣυγκεκριμένα, μια ομάδα Ελβετών πολιτικών έχει σχηματίσει το 'Stop Blackouts' που θα ξεκινήσει τη συλλογή υπογραφών για ένα αίτημα (petition) αναθεώρησης της ενεργειακής πολιτικής της χώρας, ώστε να διασφαλιστεί ο επαρκής εφοδιασμός σε ενέργεια και να παραμείνει η πυρηνική ενέργεια τμήμα του μείγματος.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΗ Ελβετία σχεδιάζει να κλείσει τους πέντε πυρηνικούς αντιδραστήρες της έπειτα από μια απόφαση που ελήφθη το 2017, λόγω ανησυχιών που συνδέονται με την ασφάλεια μετά την πυρηνική καταστροφή του 2011 στη Φουκουσίμα της Ιαπωνίας, και έχει ήδη κλείσει έναν αντιδραστήρα.\n\nΒάσει του συστήματος άμεσης δημοκρατίας που ισχύει στην Ελβετία, το σύνταγμά της μπορεί να αλλάξει μέσω δημοψηφίσματος αν συγκεντρωθούν 100.000 υπογραφές μέσα σε 18 μήνες, αν και το αποτέλεσμα παίρνει χρόνια για να υλοποιηθεί.\n\nΗ Stop Blackouts είπε πως σχεδιάζει να ξεκινήσει την πρωτοβουλία της μεθαύριο, Τρίτη. Πέντε από τα έξι μέλη της επιτροπής της ομάδας είναι βουλευτές κεντρώων και δεξιών κομμάτων.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\n«Η Ελβετία δεν μπορεί χωρίς πυρηνική ενέργεια»\n\n«Μέχρι πρόσφατα, η Ελβετία είχε ασφαλή και ουσιαστικά απαλλαγμένη από εκπομπές διοξειδίου του άνθρακα παραγωγή ηλεκτρικής ενέργειας: ο περιβαλλοντικός και φιλικός προς το κλίμα συνδυασμός υδροηλεκτρικής και πυρηνικής ενέργειας πρόκειται να εγκαταλειφθεί για κανέναν απολύτως λόγο», αναφέρει ο ιστότοπος του Stop Blackouts.\n\n«Δεν μπορούμε χωρίς σταθμούς πυρηνικής ενέργειας», δήλωσε η Βανέσα Μέρι, πρόεδρος της επιτροπής Stop Blackouts και το μοναδικό μέλος της που δεν είναι πολιτικός, στην ελβετική εφημερίδα SonntagsZeitung, όπως μεταφέρει το ΑΠΕ-ΜΠΕ.\n\nΗ αλλαγή του συντάγματος που επιδιώκει η ομάδα θα καταστήσει τη Βέρνη επισήμως υπεύθυνη για τη διασφάλιση του ενεργειακού εφοδιασμού, χρησιμοποιώντας «οποιαδήποτε μορφή φιλικής προς το κλίμα παραγωγής ηλεκτρικής ενέργειας».\n\nΤην Τρίτη (30/8) η κυβέρνηση θα ανακοινώσει ένα σχέδιο αντιμετώπισης ενδεχόμενων ενεργειακών ελλείψεων λόγω του πολέμου στην Ουκρανία, που αναμένεται να προτεραιοποιεί τις εθελοντικές περικοπές από τους καταναλωτές. Η Ελβετία παράγει περισσότερη ενέργεια από όση καταναλώνει αλλά εξαρτάται από τις εισαγωγές από γειτονικές χώρες τον χειμώνα.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΗ χώρα θα μπορούσε να καταφύγει σε κυλιόμενες τετράωρες περιφερειακές διακοπές ρεύματος σε περίπτωση που υπάρξουν ελλείψεις, δήλωσε τον Ιούλιο υψηλόβαθμος αξιωματούχος του τομέα υπηρεσιών κοινής ωφέλειας.\n\nΗ κρίση αερίου οδηγεί επίσης τη γειτονική Γερμανία να εξετάσει την παράταση της ζωής των τριών εναπομεινάντων πυρηνικών σταθμών της.",
    "Κορυφαίοι Πρωταθλητές Πετανκ από την Ελβετία σάρωσαν τα Μετάλλια στο 14ο Διεθνές Τουρνουά Πετανκ Χανίων": "Με μεγάλη επιτυχία πραγματοποιηθήκαν το τριήμερο διεθνές σεμινάριο προπονητικής πετάνκ, το οποίο έλαβε μέρος στις 19-21 Σεπτεμβρίου 2022, και το 14ο διεθνές τουρνουά Πετάνκ “Chania Petanque Festival 2022” Χανίων που έγινε το περασμένο εβδομάδα στις 22-25 Σεπτέμβριου, στους Αγίους Αποστόλους Χανίων.\n\nΗ διοργάνωση ανέλαβε ο Σύλλογος Πετάνκ Χανίων σε συνεργασία με τον διεθνής πρωταθλητής και εκπαιδευτής πετανκ κ. Remy Galleau από την εταιρεία Boulenciel της Ιταλίας.\n\nΕίναι πρώτη φορά που το πάρκο γέμισε με πάνω από 60 λάτρεις του αθλήματος με κορυφαίους πρωτάτες παίκτες από όλο τον κόσμο, ειδικά από το Μόναχο, Γαλλία, Ελβετία, Γερμανία, Σουηδία, Δανία, Καραϊβική, Ιταλία, Ιρλανδία και Αγγλία.\n\nΣτο 14ο διεθνές τουρνουά Chania Petanque Festival συμμετείχαν 36 παίκτες στην κατηγορία « Τιρ ντε πρεσιζιον ή βολή ακριβείας», 30 ομάδες στην κατηγορία «ομαδικό ντουμπλετες», και 20 ομάδες στην κατηγορία «ομαδικό τριπλέτες», με παρουσίες παικτών από την υπόλοιπη Ελλάδα και, κυρίως από τον εξωτερικό.\n\nΟι συμμετέχοντες είναι όλοι με αθλητικά δελτία από τις ομοσπονδίες αναγνωρισμένες από την παγκόσμια ομοσπονδία εδαφοσφαίρισης FIPJP (Federation Internationale de Petanque et du Jeu Provençale. Για την Ελλάδα, ο κ. Ιωάννη Γιακουμής πρόεδρος της Ομοσπονδία Συλλόγων Εδαφοσφαίρισης Ελλάδος – Hellenic Petanque Clubs Federation,, η οποία είναι αναγνωρισμένη από τον FIPJP τίμησε το γεγονός με την παρουσία του στο τουρνουά.\n\nΣτην κατηγορία «τιρ ντε πρεσιζιον- βολή ακριβείας» που έγινε την Πέμπτη 22/ 09/ 2022\n\n-την πρώτη θέση κατέκτησε ο Tanguy Penin, από το Σύλλογο Πετάνκ «Boulenciel Suisse Team Sport Pétanque Carouge»,\n\n-την δεύτερη θέση κατέκτησε o Αlexis Darcq από το Σύλλογο Πετάνκ «Boulenciel Suisse Team Sport Pétanque Carouge», και\n\n-την τρίτη θέση κατέκτησε o Remy Galleau από το Σύλλογο Πετάνκ «Boulenciel Suisse Team Sport Pétanque Carouge»\n\nΣτην κατηγορία «ομαδικό ντουμπλέτες» που έγινε την Παρασκεύη 23/ 09/ 2022\n\n-την πρώτη θέση κατέκτησε η ομάδα του Dominique Viguier και Nicole από το το Σύλλογο Πετάνκ Μόχανο.\n\n-την δεύτερη θέση κατέκτησε η ομάδα του Αlexis Darcq και Tanguy Penin από το Σύλλογο Πετάνκ boulenciel Μόναχο.\n\n-την τρίτη θέση κατέκτησε η ομάδα του Germain, Dufaitre, και Beanssaya από το Σύλλογο Πετάνκ Γαλλίας.\n\nΣτην κατηγορία «ομαδικό τριπλέτες» που έγινε το σαββατοκύριακο 24 & 25, 2022:\n\n-την πρώτη θέση κατέκτησε η ομάδα με τον Foussi, Pozo και Nicole από το Σύλλογο πετάνκ Χανίων Γαλλίας.\n\n-την δεύτερη θέση κατέκτησε -την τρίτη θέση κατέκτησε η ομάδα με τον η ομάδα με τον Dominique Viguier, Alexis Darcq και Tanguy Penin. από το Σύλλογο Πετάνκ Ελβετίας,\n\n-την τρίτη θέση κατέκτησε η ομάδα της Pascale Montorio, Steve Farges, Benjamin Brd, Ange Peccolo, από το Σύλλογο πετάνκ Γαλλίας και της Καραιβικής.\n\nΗ ομάδα των Χανίων με τον Ιωάννη Αποστολάκη, Peter Ward, και Νίκος Ψαρουδάκης κατάφεραν να βρίσκονται στην 8 θέση στις τριπλέτες, ενώ ο Γιώργος Νικολάράκης έφτασε στον τελικό με τον Tangy Penin και Pascale Montorio στην κατηγορία των “Melee”.",
    "Ελβετία: Συρρικνώθηκε το πλεόνασμα του ισοζυγίου τρεχουσών συναλλαγών στο β΄ τρίμηνο": "Η Ελβετία ανακοίνωσε συρρίκνωση για το πλεόνασμα του ισοζυγίου τρεχουσών συναλλαγών κατά 11 δισ. φράγκα (11,23 δισ. δολάρια) στο β΄ τρίμηνο, σύμφωνα με τα στοιχεία της κεντρικής τράπεζας.\n\nΗ SNB απέκτησε αποθεματικά 1,95 δισ. φράγκων στο β΄ τρίμηνο, χαμηλότερα από τα 3,24 δισ. φράγκα στους τρεις πρώτους μήνες, υποδεικνύοντας ότι η SNB ήταν πιο χαλαρή όσον αφορά στην ισχύ του φράγκου, καθώς επικεντρώθηκε στην καταπολέμηση του εισαγόμενου πληθωρισμού.\n\nΗ SNB δήλωσε ότι θα εξακολουθήσει να προχωρά σε παρεμβάσεις στο forex, αγοράζοντας ξένα νομίσματα για να περιορίσει την \"υπερβολική ανατίμηση\" του ελβετικού φράγκου ή πουλώντας τα για να στηρίξει το νόμισμα εάν χρειαστεί.",
    "Ελβετία: Πλωτές σάουνες και γιόγκα στα βουνά -Τα δέλεαρ για να αυξηθούν οι ξένοι επισκέπτες το φθινόπωρο": "Για να προσελκύσει επισκέπτες αυτό το φθινόπωρο, ο ελβετικός οργανισμός προώθησης του τουρισμού στη χώρα των Άλπεων ξεκίνησε μια εκστρατεία διαφήμισης ασυνήθιστων δραστηριοτήτων\n\nΟι δραστηριότητες αυτές θα έχουν ως επίκεντρο τη φύση και την ευεξία και περιλαμβάνουν πλωτές σάουνες και γιόγκα στα βουνά με τις κατσίκες.\n\n«Η διαφημιστική εκστρατεία θα απευθύνεται σε επισκέπτες από τις γειτονικές χώρες, όπως τη Γερμανία, την Αυστρία, την Ιταλία και τη Γαλλία», ανέφερε ένας εκπρόσωπος της Suisse Tourisme στο Γαλλικό Πρακτορείο. Ο στόχος είναι να στηριχθεί ο τουριστικός τομέας κατά τους φθινοπωρινούς μήνες, μια «νεκρή» εποχή, μετά τη θερινή σεζόν όπου ο τουρισμός γνώρισε μεν άνθιση, χωρίς ωστόσο να επανέλθει στα επίπεδα πριν από την πανδημία.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΓιόγκα στα δάση της Ελβετίας και οινοθεραπεία\n\nΣτην εκστρατεία αυτή προβάλλονται μεταξύ άλλων οι υπηρεσίες σπα και ευεξίας στη φύση, όπως το πλοίο-σάουνα στη λίμνη των Τεσσάρων Καντονιών, κοντά στη Λουκέρνη και ένα σκάφος που θυμίζει… μπανιέρα στη λίμνη Μπριντζ, κοντά στο Ιντερλάκεν, που επιτρέπει στον χρήστη να βουτά στα παγωμένα νερά και να ανεβαίνει και πάλι στη βάρκα, όπου το νερό έχει θερμοκρασία σώματος. Η υπηρεσία προτείνει επίσης στους επισκέπτες να κάνουν γιόγκα στα δάση, πεζοπορία συντροφιά με τις κατσίκες στο Γκρισόν ή οινοθεραπεία στο Λαβό, με μασάζ και απολέπιση του δέρματος με στέμφυλα.\n\nΚατά τη φθινοπωρινή περίοδο, ο τουρισμός βασίζεται κυρίως στους ντόπιους επισκέπτες. Όμως η Suisse Tourisme ελπίζει ότι θα δώσει νέα ώθηση στον τομέα και θα αυξηθεί ο αριθμός των διανυκτερεύσεων των ξένων τουριστών πριν από τον χειμώνα, εποχή κατά την οποία οι πίστες του σκι κατακλύζονται από Ευρωπαίους επισκέπτες.",
    "Ελβετία: Τον χειμώνα θα χαμηλώσουν οι θερμοστάτες στα δημόσια κτίρια": "Μία σειρά μέτρων εξοικονόμησης ενέργειας που αφορούν τα ομοσπονδιακά κτίρια γραφείων, πανεπιστήμια και οικήματα του στρατού, ανακοίνωσε σήμερα το υπουργικό συμβούλιο της Ελβετίας.\n\nΌπως έγινε γνωστό, οι ελβετοί γραφειοκράτες θα πρέπει αυτό τον χειμώνα να ντύνονται ζεστά μετά την απόφαση της κυβέρνησης να μην θερμαίνονται τα δημόσια κτίρια πάνω από τους 20 βαθμούς Κελσίου για την εξοικονόμηση ενέργειας.\n\nΔιαβάστε επίσης: Προς οριστικοποίηση το πακέτο μέτρων για τις ενεργειακές επιδοτήσεις\n\nΟ στόχος εξοικονόμησης\n\nΟ στόχος είναι η εξοικονόμηση 6-10% της ενέργειας που χρησιμοποιείται για την θέρμανση των ομοσπονδιακών κτιρίων.\n\nΑνάμεσα στα άλλα μέτρα είναι το κλείσιμο του ζεστού νερού, όπου είναι αυτό εφικτό, το χαμήλωμα των θερμοστατών στη διάρκεια της νύχτας και τα σαββατοκύριακα και το κλείσιμο του μη απαραίτητου φωτισμού και συσκευών.\n\nΟι διοικητικές λειτουργίες την περίοδο ανάμεσα στα Χριστούγεννα και το Νέο Έτος πρόκειται να μειωθούν με στόχο να παραμείνουν λιγότερα κτίρια ανοιχτά.\n\nΕθελοντική εκστρατεία\n\nΤον περασμένο μήνα η κυβέρνηση εγκαινίασε μια εθελοντική εκστρατεία καλώντας τους καταναλωτές και τις επιχειρήσεις να κάνουν οικονομία στην ενέργεια, καθώς οι ελλείψεις σε φυσικό αέριο, που αναμένονται αυτό τον χειμώνα, πιθανόν να οδηγήσουν στην διανομή ενέργειας με δελτίο, με βάση το χειρότερο δυνατό σενάριο.\n\nΣε όλη την Ευρώπη οι χώρες αναζητούν τρόπους για να μειώσουν την κατανάλωση ενέργειας και γεμίζουν τις αποθήκες αερίου προετοιμαζόμενες για μια πιθανή καθολική διακοπή.\n\nΤα μέτρα περιλαμβάνουν το χαμήλωμα των θερμοστατών και το σβήσιμο των φώτων των δημοσίων κτιρίων.",
    "Ελβετία: Για οικονομία τον χειμώνα, «στην μπανιέρα δυο δυο»": "Η ενεργειακή κρίση που έρχεται τον χειμώνα αναμένεται τόσο σφοδρή, που ακόμη και οι πιο πλούσιες χώρες είναι έτοιμες να λάβουν ακραία μέτρα.\n\nΧαρακτηριστικό είναι το παράδειγμα της Ελβετίας, όπου η υπουργός Περιβάλλοντος, Σιμονέτα Σουμαρούγκα, συνέστησε την Κυριακή στους πολίτες να εξοικονομήσουν ενέργεια κάνοντας ντους ανά… δύο.\n\nΣτόχος της Ελβετίας, με τα νέα μέτρα που αναμένεται να προτείνει ή να επιβάλει στους πολίτες της, είναι να μειώσει την κατανάλωση ενέργειας κατά 15%, ώστε να αποφευχθεί ο κίνδυνος διακοπής ρεύματος, όπως γράφουν οι Times του Λονδίνου.\n\nΑπαντώντας σε ερωτήσεις αναγνωστών της ελβετικής εφημερίδας «20 Minuten» σχετικά με την εκστρατεία της κυβέρνησης, η κυρία Σουμαρούγκα πρότεινε επίσης «οι πολίτες να σβήνουν τον υπολογιστή όταν δεν τον χρησιμοποιούν, να κλείνουν τα φώτα και να κάνουν ντους ανά δύο».\n\nΗ πρότασή της προκάλεσε έντονες αντιδράσεις και πολλοί τη χλεύασαν, κάτι που την ανάγκασε να αναδιπλωθεί και να διευκρινίσει ότι η συμβουλή της προοριζόταν για νεαρά άτομα, καθότι από μία ηλικία και έπειτα, το ντους ανά δύο δεν είναι κατάλληλο για όλους.\n\nΩστόσο, επέμεινε ότι η ιδέα της θα εφαρμοστεί από πολλούς, οι οποίοι ακόμη και αν έχουν χρήματα να πληρώσουν το ηλεκτρικό, θα καταλάβουν πόσο σημαντική είναι σε αυτή τη φάση η εξοικονόμηση πόρων.\n\nΟι αντιδράσεις δεν σταμάτησαν στους πολίτες. Η Τζέραλντιν Σαβάρι, συντάκτρια του γυναικείου περιοδικού «Femina», σε άρθρο της κατηγόρησε την υπουργό ότι «επιχειρεί να διαχειριστεί ακόμη και τις πιο ασήμαντες λεπτομέρειες της ιδιωτικής μας ζωής».\n\nΣε ειρωνικό άρθρο της, προτείνει στους Ελβετούς να σβήνουν τη θέρμανση το βράδυ, να κάνουν έρωτα κάθε πρωί για να ζεσταθούν, να κάνουν ένα γρήγορο ντους μαζί και να πηγαίνουν στο γραφείο τους αγκαλιά.\n\nΑκολουθήστε το Protagon στο Google News",
    "Ελβετία: Η βασίλισσα και ο Φίλιππος μαζί στα σύννεφα - Ένας συγκινητικός και θεαματικός φόρος τιμής - Φωτό": "Ο καλλιτέχνης χρησιμοποίησε τα σύννεφα σαν ένα φυσικό «καμβά» για να δείξει «τη βασίλισσα καθοδόν προς τον παράδεισο» κρατώντας από το χέρι τον πρίγκιπα Φίλιππο\n\nΈνας Ελβετός καλλιτέχνης πρόβαλε στον ουρανό φωτογραφίες της βασίλισσας Ελισάβετ και του πρίγκιπα Φίλιππου «μαζί για πάντα» σε έναν συγκινητικό όσο και θεαματικό φόρο τιμής στη μονάρχη.\n\n\n\nΟ καλλιτέχνης χρησιμοποίησε τα σύννεφα σαν ένα φυσικό «καμβά» για να δείξει «τη βασίλισσα καθοδόν προς τον παράδεισο» κρατώντας από το χέρι τον πρίγκιπα Φίλιππο πάνω από βουνά στο Lauterbrunnen της Ελβετίας.\n\n\n\nΤο έργο του Gerry Hofstetter τιτλοφορείται «Ταξιδεύοντας στα αστέρια - Η βασίλισσα της Αγγλίας στον δρόμο προς τον παράδεισο».\n\n\n\nΠριν από τρεις μήνες, κατά τη διάρκεια του Πλατινένιου Ιωβηλαίου της Βασίλισσας, ο Hofstetter πρόβαλλε ανάλογες εικόνες της Ελισάβετ σε γνωστά ελβετικά βουνά σε συνεργασία με τη βρετανική πρεσβεία στη Ζυρίχη.\n\nΝα μην επιχειρήσουν να μπουν στην ουρά για το λαϊκό προσκύνημα της βασίλισσας Ελισάβετ για τουλάχιστον τις επόμενες έξι ώρες κάλεσε στο μεταξύ με ανάρτηση στο Twitter τους πολίτες η βρετανική κυβέρνηση λίγα λεπτά πριν από τις 10 πμ (τοπική). Πλέον η ουρά έχει καταλάβει όλη τη διαθέσιμη διαδρομή των άνω των οκτώ χιλιομέτρων από το Westminster Hall όπου εκτίθεται το φέρετρο έως το Πάρκο Σάδαρκ.\n\nΠηγή: skai.gr\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Ισπανία- Ελβετία 1-2: Άμεση απάντηση με Έμπολο (vid)": "Ισπανία- Ελβετία 1-2: Άμεση απάντηση με Έμπολο (vid)\n\nΣτο 58 η Ελβετία πήρε εκ νέου κεφάλι στο σκορ! Ο Έμπολο μετά από κόρνερ και πλασέ του Σο, έσπρωξε τη μπάλα στα δίχτυα για το 2-1!\n\nΔείτε Ακόμα",
    "Ελβετία: Οι ψηφοφόροι αναμένεται να εγκρίνουν το πακέτο μεταρρύθμισης του συνταξιοδοτικού": "Οι Ελβετοί ψηφοφόροι αναμένεται να εγκρίνουν το πακέτο μεταρρύθμισης του συνταξιοδοτικού, το οποίο προβλέπει την αύξηση του ορίου ηλικίας συνταξιοδότησης των γυναικών κατά ένα έτος, στα 65, και την αύξηση του ΦΠΑ για την στήριξη του δημόσιου συνταξιοδοτικού συστήματος, όπως προκύπτει από μια δημοσκόπηση του SRF που δόθηκε σήμερα στη δημοσιότητα.\n\nΗ δημοσκόπηση του ινστιτούτου δημοσκοπήσεων GFS Bern διαπίστωσε ότι 59% των ερωτηθέντων τάσσονται υπέρ της εξίσωσης του ορίου της ηλικίας συνταξιοδότησης για άνδρες και γυναίκες και 63% συμφωνούν ότι η αύξηση του ΦΠΑ θα βοηθήσει στη χρηματοδότηση του συστήματος καθώς γηράσκει ο πληθυσμός.\n\nΤο 2017, οι ψηφοφόροι είχαν απορρίψει την αύξηση του ορίου της ηλικίας συνταξιοτότησης για τις γυναίκες στα 65 χρόνια καθώς ένα κύμα από Baby Boomers σταματάει να εργάζεται.\n\nΗ δημοσκόπηση που διενεργήθηκε σε δείγμα περίπου 8.640 ανθρώπων είχε περιθώριο σφάλματος 2,7 ποσοστιαίες μονάδες, σύμφωνα με το SRF.\n\nΤα μέτρα για το συνταξιοδοτικό που θα τεθούν υπό ψήφιση στα δεσμευτικά δημοψηφίσματα της 25ης Σεπτεμβρίου βάσει του ελβετικού συστήματος άμεσης δημοκρατίας, κινδυνεύουν και πάλι να αποτύχουν αν δεν υπάρξει πλειοψηφία και από τα καντόνια.\n\nΠΗΓΗ: ΑΜΠΕ",
    "Ελβετία: Αγρότες έσπασαν το ρεκόρ της μεγαλύτερης πατατοτηγανίτας": "Ένα γιγαντιαίο ρόστι μαγείρεψαν σήμερα Ελβετοί αγρότες σε ένα τηγάνι 13,2 τετραγωνικών μέτρων, καταρρίπτοντας έτσι το προηγούμενο «παγκόσμιο ρεκόρ».\n\nTo ρόστι αποτελεί εθνικό έδεσμα της Ελβετίας κι έχει βάση την πατάτα. Η εκδήλωση οργανώθηκε από την Ένωση Ελβετών Αγροτών (USP), με την ευκαιρία της συμπλήρωσης 125 ετών από την ίδρυσή της.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΜπροστά από το ελβετικό κοινοβούλιο στη Βέρνη, η Ένωση έστησε ένα «τηγάνι» σε σχήμα ελβετικού σταυρού, πάνω σε κόκκινο φόντο για να παραπέμπει στη σημαία της χώρας. Ο Μάρκους Ρίτερ, ο πρόεδρος της USP, ανακοίνωσε ο ίδιος το ρεκόρ. Το προηγούμενο μεγαλύτερο ρόστι είχε μαγειρευτεί το 1994 στην Τουν.\n\nΑυτή η «πατατοτηγανίτα» μοιράστηκε στη συνέχεια στους παρευρισκόμενους.\n\nΤο εθνικό πιάτο της Ελβετίας\n\nΤο ρόστι ξεκίνησε από τα γερμανόφωνα καντόνια της Ελβετίας, όμως εξελίχθηκε σε εθνικό πιάτο. Έδωσε μάλιστα το όνομά του και στο πολιτιστικό και γλωσσικό χάσμα μεταξύ των γερμανόφωνων και των γαλλόφωνων καντονιών: Ροστιγκράμπεν.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΓια να ξεπεραστούν, σε συμβολικό επίπεδο, αυτές οι διαφορές, οι πατάτες που μαγειρεύτηκαν σήμερα προέρχονταν από όλη την Ελβετία και μεταφέρθηκαν στη Βέρνη ειδικά για τον σκοπό αυτόν, διευκρίνισε η USP.",
    "Προκριματικά ευρωπαϊκού γυναικών: Αυλαία για την εθνική στην Ελβετία": "Προκριματικά ευρωπαϊκού γυναικών: Αυλαία για την εθνική στην Ελβετία\n\nΗ εθνική ομάδα γυναικών ολοκληρώνει τη φετινή σεζόν, έχοντας εξασφαλίσει από νωρίς την πρόκριση της, με τον τελευταίο της αγώνα στον 6ο προκριματικό όμιλο (18:30, Cosmote Sport6).\n\nΗ αναμέτρηση δεν έχει κανένα βαθμολογικό ενδιαφέρον, καθώς η Ελβετία έχει αποκλειστεί, ωστόσο η ελληνική ομάδα μετά την απώλεια του αήττητου (έχασε 3-0 στη Μίκρα από τη Βοσνία) θέλει να κλείσει με μία καλή εμφάνιση και νίκη την πορεία της στον όμιλο.\n\n«Ελπίζω ότι θα βρούμε ενέργεια που απαιτείται και θα παίξουμε καλύτερα συγκριτικά με το προηγούμενο ματς… Μοιάζουμε να μην έχουμε πνευματική ενέργεια κι αυτός ήταν ο λόγος που χάσαμε από τη Βοσνία», σχολίασε ο Μαρτσέλο Αμποντάντζα με τον Ιταλό τεχνικό να συμπληρώνει:\n\n«Έχουμε πετύχει το βασικό μας στόχο, έχουμε κάνει εξαιρετική δουλειά όλο το καλοκαίρι και θέλω για εμάς για τα κορίτσια να κλείσουμε αυτήν την περίοδο με τον καλύτερο τρόπο. Πολλές φορές το να παίζεις ένα παιχνίδι χωρίς να υπάρχει βαθμολογικό ενδιαφέρον είναι επικίνδυνο, αλλά θέλουμε να έχουμε ένα καλό φινάλε και πιστεύω θα τα καταφέρουμε».\n\nΤο πρόγραμμα του προκριματικού ομίλου της Εθνικής:\n\n1η αγωνιστική\n\nΣάββατο 20 Αυγούστου 2022\n\nΕλλάδα-Ελβετία 3-0 (26-17, 26-24, 25-23)\n\nΠαρασκευή 9 Σεπτεμβρίου 2022\n\nΝορβηγία-Βοσνία 0-3 (08-25, -6-25, 14-25)\n\n2η αγωνιστική\n\nΤετάρτη 24 Αυγούστου 2022\n\nΒοσνία-Ελλάδα 0-3 (13-25, 20-25, 19-25)\n\nΕλβετία-Νορβηγία 3-0 (25-10, 25-09, 25-21\n\n3η αγωνιστική\n\nΣάββατο 27 Αυγούστου 2022\n\nΕλλάδα-Νορβηγία 3-0 (25-12, 25-16, 25\n\nΒοσνία-Ελβετία 3-1 (25-19, 25-20, 26-28,2 5-23)\n\n4η αγωνιστική\n\nΣάββατο 3 Σεπτεμβρίου 2022\n\nΝορβηγία-Ελλάδα 0-3 (07-25, 11-25, 20-25)\n\nΕλβετία-Βοσνία 1-3 (25-22, 22-25, 11-25, 25-27)\n\n5η αγωνιστική\n\nΤετάρτη 7 Σεπτεμβρίου 2022\n\nΕλλάδα-Βοσνία 0-3 (21-25, 22-25, 20-25)\n\nΝορβηγία-Ελβετία 0-3 (18-25, 17-25, 20-25)\n\n6η αγωνιστική\n\nΣάββατο 10 Σεπτεμβρίου\n\nΣεράγεβο, 21.00: Βοσνία-Νορβηγία\n\nΚυριακή 11 Σεπτεμβρίου\n\nΣόνεβερντ, 18.30: Ελβετία-Ελλάδα\n\nΒαθμολογία\n\n1.Ελλάδα 4 νίκες-1 ήττα, 12 βαθμοί, 12-3 σετ, 364-268 πόντοι\n\n2.Βοσνία 4 νίκες-1 ήττα, 12 βαθμοί, 12-5 σετ, 402-339 πόντοι\n\n3.Ελβετία 2 νίκες-3 ήττες, 6 βαθμοί, 8-9 σετ, 387-371 πόντοι\n\n4.Νορβηγία 0 νίκες-4 ήττες, 0 βαθμοί, 0-12 σετ, 172-300 πόντοι\n\n*Στο Ευρωβόλεϊ 2023 προκρίνονται οι δύο πρώτοι από τους έξι προκριματικούς ομίλους.\n\nΣε περίπτωση ισοβαθμίας των ομάδων τα κριτήρια για τη βαθμολογία είναι κατά σειρά:\n\n1.νίκες\n\n2.βαθμοί\n\n3.συντελεστής σετ\n\n4.συντελεστής πόντων\n\n5.αποτελέσματα στους μεταξύ τους αγώνες",
    "Σε Κρητικό και Ελβετία πλέον η «Δολιανίτικη» χονδροελιά": "Με την επέκταση του πελατολογίου και της προϊοντικής της γκάμας απαντά στις προκλήσεις της δύσκολης οικονομικής συγκυρίας η επιχείρηση «Το Δολιανίτικο», η οποία από το 2006 έχει καταφέρει να δώσει ταυτότητα και να κάνει γνωστή τόσο στην Ελλάδα όσο και στο εξωτερικό την αρχαία ποικιλία ελιάς Γίγας Δολιανών Αρκαδίας.\n\nΗ είσοδος στα σούπερ μάρκετ Κρητικός από τον Οκτώβριο του 2021 ήταν μια κίνηση που έδωσε νέα δυναμική στην οικοτεχνία της Γεωργίας Ζέρβα και του Κώστα Μπουτσιάνη, εξασφαλίζοντας την πρόσβαση σε μια διόλου ευκαταφρόνητη δεξαμενή καταναλωτών.\n\n«Η συνεργασία με την Κρητικός ήταν ένα σπουδαίο βήμα, καθώς μας έβαλε σε 270 καταστήματα σε όλη την Ελλάδα», εξηγεί στην «ΥΧ» η κα Ζέρβα (φωτό), προσθέτοντας ότι η συμφωνία αφορά όλους τους κωδικούς που διαθέτει η επιχείρηση τόσο σε συσκευασμένη, όσο και σε χύμα μορφή.\n\nΠρόκειται για τη δεύτερη αλυσίδα στην οποία εισέρχεται «Το Δολιανίτικο», δεδομένου ότι εδώ και μια τετραετία περίπου βρίσκεται σε έναν μεγάλο αριθμό καταστημάτων του Σκλαβενίτη.\n\nΠαράλληλα, αυτό το διάστημα βρίσκονται σε εξέλιξη συζητήσεις για νέες συνεργασίες με χονδρεμπόρους από την Αθήνα και την Πελοπόννησο, με στόχο την είσοδο σε ακόμα περισσότερα καταστήματα ντελικατέσεν, ένα κανάλι στο οποίο η επιχείρηση από τα πρώτα της κιόλας βήματα έδωσε ιδιαίτερη έμφαση.\n\nΑνοίγει η βεντάλια των εξαγωγών\n\nΕξίσου σημαντικό όμως είναι και το κομμάτι των εξαγωγών όπου, μετά τον Καναδά, τις ΗΠΑ (Νέα Υόρκη), τη Γαλλία, τη Γερμανία και τη Ρουμανία, κατάφερε πριν από έναν μήνα να κάνει το ντεμπούτο της και στην αγορά της Ελβετίας. Συνολικά, η οικοτεχνία εξάγει το 30%-40% από τους περίπου 60 τόνους ελιάς που παράγει και τυποποιεί κάθε χρόνο.\n\n«Ακόμα κι αν δεν είναι επαναλαμβανόμενες σε μηνιαία βάση, οι εξαγωγές μάς ανοίγουν καινούργιους δρόμους και, επιπλέον, είναι τονωτικές οικονομικά αφού, με τους συνεργάτες που έχουμε επιλέξει, οι πληρωμές είναι πολύ άμεσες», σημειώνει η κα Ζέρβα.\n\nΣημαντική ανάσα έχει προσφέρει στην οικοτεχνία και η επαναλειτουργία της εστίασης σε συνδυασμό με το… comeback του τουρισμού. «Έχουμε συνεργασίες με αρκετά ξενοδοχεία και εστιατόρια, ενώ ένα μεγάλο κομμάτι των πωλήσεών μάς προέρχεται από τα νησιά. Αντιλαμβάνεστε, λοιπόν, ότι τα προηγούμενα χρόνια η απουσία των τουριστών και τα μέτρα για τον κορωνοϊό μας “στέρησαν” ένα σημαντικό κομμάτι του τζίρου», σημειώνει η κα Ζέρβα.\n\nΑν και η κατάσταση με τον κορωνοϊό και το κανάλι του HORECA μοιάζει πλέον να εξομαλύνεται, δεν ισχύει το ίδιο με τα κοστολόγια, τα οποία έχουν πάρει την ανιούσα και δεν δείχνουν τάσεις αποκλιμάκωσης, τουλάχιστον όχι άμεσα. Όντας καλλιεργητές και, παράλληλα, τυποποιητές του προϊόντος τους, το ζευγάρι έχει άμεση εικόνα για τις επιπτώσεις των ανατιμήσεων και στα δύο στάδια της παραγωγικής αλυσίδας: «Το κόστος άρδευσης έχει τριπλασιαστεί, τα λιπάσματα έχουν αυξηθεί κατακόρυφα, όπως επίσης τα υλικά συσκευασίας και το πετρέλαιο.\n\nΈνα αυτοκίνητο για να πάει τα προϊόντα μας στην Αθήνα θέλει πλέον 100 ευρώ από 60 ευρώ που ζήταγε πριν. Όλα αυτά τα επωμιζόμαστε εμείς, στο μέτρο του δυνατού, γιατί σε αντίθετη περίπτωση υπάρχει ο κίνδυνος το προϊόν να καταστεί πολύ ακριβό και να χάσουμε τον καταναλωτή», τονίζει η κα Ζέρβα.\n\nΕίσοδος στις Καλαμών\n\nΗ Γεωργία και ο Κώστας ξεκίνησαν να καλλιεργούν τους οικογενειακούς ελαιώνες το 2003, τρία χρόνια αργότερα μπήκαν στην τυποποίηση, δίνοντας στο προϊόν τους την επωνυμία «Το Δολιανίτικο» και έχουν ήδη στο ενεργητικό τους αρκετές και σημαντικές διακρίσεις, όπως το πρώτο βραβείο ποιότητας στην τυφλή γευσιγνωσία του Γαστρονόμου το 2017.\n\nΗ γκάμα, αυτήν τη στιγμή, περιλαμβάνει τρεις κωδικούς σε ισάριθμες γεύσεις: κλασική, με γλυκό τσίλι και με γλυκιά πάπρικα. Ωστόσο, σύντομα στη λίστα θα προστεθεί και ένας τέταρτος κωδικός, αυτήν τη φορά με ελιά Καλαμών. «Έχουμε “γυρίσει” αρκετά κτήματα σε Καλαμών, βγάλαμε τις πρώτες ποσότητες για εξαγωγή πέρυσι και έτυχαν θερμής αποδοχής», επισημαίνει η κα Ζέρβα.\n\nΤο νέο προϊόν αναμένεται να κάνει την εμφάνισή του και στην ελληνική αγορά μέσα στο επόμενο τρίμηνο, πιθανότατα με την ονομασία «Ζαρωμένη». «Ο στόχος μας μακροπρόθεσμα είναι να τυποποιούμε και να διαθέτουμε ως επώνυμο προϊόν το 100% της παραγωγής μας», καταλήγει η συνομιλήτριά μας.",
    "ΕΛΒΕΤΙΑ U19 ΕΝΑΝΤΙΟΝ ΕΛΛΑΔΑ U19": "Ανάλυση - Προγνωστικά\n\n1η αγωνιστική\n\n*Προκριματική φάση του Euro U19 2023 που θα διεξαχθεί στη Μάλτα. Οι δύο πρώτες ομάδες κάθε ομίλου προκρίνονται στον Ελίτ γύρο, όπως και η καλύτερη τρίτη στο σύνολο αυτών.\n\n*Οι αγώνες του 1ου ομίλου διεξάγονται στην Ελβετία.\n\n*Αυτή είναι η πρώτη φορά που οι δυο ομάδες τίθενται αντιμέτωπες.\n\nΕΛΒΕΤΙΑ U19 ΑΝΑΛΥΣΗ\n\nΠροηγούμενο ματς: Νίκη 0-6 επί της Ανδόρας. Τα τέρματα των Ελβετών σημείωσαν οι Καρβάλιο Φερέιρα (7′, 43′, 45′), Βίλιμαν (πεν. 33′), Φινκ (36′) και Μούλεταλερ (65′).\n\nΔεν κατάφερε να πάρει το εισιτήριο για την Elite Round του περασμένο Euro U19, η Ελβετία. Έχοντας βρεθεί σε έναν όμιλο με Αγγλία, Σουηδία και Ανδόρα, τερμάτισε στην τρίτη θέση με τέσσερις βαθμούς, οι οποίοι όμως δεν ήταν αρκετοί για να τις χαρίσουν την πρόκριση, μένοντας στο -2 από την πρώτη δυάδα. Με νέο τεχνικό πλέον στον πάγκο της, τον Μάσιμο Ρίτσο, ο οποίος στο παρελθόν ήταν βοηθός στις U19 και U20, ενώ πέρασε και από τη Ζυρίχη (2020-21). Διαδέχεται τον Μπρούνο Μπέρνερ, που τον περασμένο Μάιο συμφώνησε με την Βιντερτούρ.\n\nΟι περισσότεροι παίκτες που βρίσκονται στις κλήσεις αγωνίζονται στην Promotion League, τρίτη τη τάξει κατηγορία της Ελβετίας. Ξεχωρίζουν ο ο Λίαμ Τσίπερφιλντ, γιος του Αυστραλού Σκοτ Τσίπερφιλντ με εντέκα χρόνια καριέρα στην Βασιλεία (2001-2012), ο Φεντερίκο Κρεσέντι της Σάλτσμπουργκ και ο Εσέι Γκεμπρεγεσούς της Μαρσέιγ. Απουσιάζει ο Αλέσιο Μπέσιο της Σεντ Γκάλεν, λόγω τραυματισμού.\n\nΕλβετία U19 Στατιστικά\n\n*Over 2.5 τα 5/6 τελευταία παιχνίδια της.\n\n*No Goal τα 4/6 τελευταία παιχνίδια της.\n\n21+ |Αρμόδιος Ρυθμιστής ΕΕΕΠ | Κίνδυνος εθισμού & απώλειας περιουσίας | Γραμμή βοήθειας ΚΕΘΕΑ: 210 9237777 | Παίξε Υπεύθυνα\n\nΕΛΛΑΔΑ U19 ΑΝΑΛΥΣΗ\n\nΠροηγούμενο ματς: Ισοπαλία 1-1 με τη Γερμανία. Βρέθηκε πίσω στο 49′ και πέντε λεπτά αργότερα έμεινε με δέκα παίκτες, όταν και αποβλήθηκε ο Κουλιεράκης. Εν τέλει ισοφάρισε με το πέναλτι του Κούτσια στο 62ο λεπτό.\n\nΑντίστοιχα όμως, ούτε η Ελλάδα κατάφερε να προκριθεί από τον προκριματικό γύρο του προηγούμενου Euro U19. Αν και οικοδέσποινα του ομίλου της, ξεκίνησε με ήττα 1-0 από τη Ρωσία, ενώ στη συνέχεια “κόλλησε” στο μηδέν με τα Νησιά Φερόε. Την τελευταία αγωνιστική, παρότι κατέβαλε μεγάλη προσπάθεια αναδείχθηκε ισόπαλη 1-1 με τη Γερμανία. Οι δυο μόλις βαθμοί που συγκέντρωσε την έφεραν στην τρίτη θέση και εκτός συνέχειας.\n\n“Η Ελλάδα είναι υποχρεωμένη να πρωταγωνιστεί. Θέλουμε να κερδίσουμε στην Ελβετία ό,τι χάσαμε στη Ναύπακτο πριν από δέκα μήνες. Η ομάδα μας έχει ήδη χτίσει νοοτροπία, κλίμα και αγωνιστική βάση από τους Μεσογειακούς αγώνες στην Αλγερία. Η πορεία της Εθνικής Ανδρών στο Nations League αποτελεί τον καθρέφτη για όλα τα κλιμάκια των Εθνικών Ομάδων. Θα καταβάλουμε κάθε προσπάθεια ώστε να πετύχουμε στην αποστολή μας”, δήλωσε ο τεχνικός Τάσος Θέος. Χωρίς τον Κωνσταντίνο Κουλιεράκη η αποστολή, με τον κεντρικό αμυντικό του ΠΑΟΚ να παίρνει κλήση στην Εθνική Ανδρών.\n\nΕλλάδα U19 Στατιστικά\n\n*Under 2.5 τα τέσσερα τελευταία παιχνίδια της.\n\n*No Goal τα 3/4 τελευταία παιχνίδια της.\n\nΗ κορυφαία εταιρία στοιχημάτων στον πλανήτη ΕΓΓΡΑΦΗ\n\n21+ Αρμόδιος Ρυθμιστής ΕΕΕΠ, Κίνδυνος εθισμού και απώλειας περιουσίας, Γραμμή βοήθειας ΚΕΘΕΑ: 210‍9237777, Παίξτε Υπεύθυνα",
    "Aυξάνονται οι αποστολές χρυσού από Ελβετία προς Τουρκία": "Οι ελβετικές εξαγωγές χρυσού προς την Κίνα μειώθηκαν τον Αύγουστο από το υψηλό 5-1/2 ετών του Ιουλίου, ενώ οι αποστολές προς την Τουρκία αυξήθηκαν στο υψηλότερο επίπεδο από τον Ιούνιο του 2013, σύμφωνα με στοιχεία των ελβετικών τελωνείων την Τρίτη.\n\nΣχετικό ρεπορτάζ του Reuters αναφέρει πως η πτώση των τιμών του χρυσού τους τελευταίους μήνες οδήγησε το μέταλλο να ρέει από τα εμπορικά θησαυροφυλάκια στις Ηνωμένες Πολιτείες και τη Βρετανία σε χώρες της Ασίας, που έχουν μεγάλες καταναλωτικές αγορές χρυσού και συνήθως εκμεταλλεύονται τις χαμηλές τιμές.\n\nΗ Ελβετία είναι ο μεγαλύτερος κόμβος διύλισης και διαμετακόμισης χρυσού στον κόσμο και τα δεδομένα της προσφέρουν πληροφορίες για τις παγκόσμιες τάσεις της αγοράς.\n\nΤα στοιχεία των τελωνείων έδειξαν επίσης ότι η Ελβετία εισήγαγε 5,7 τόνους ρωσικού χρυσού αξίας περίπου 320 εκατομμυρίων δολαρίων τον Αύγουστο, το μεγαλύτερο ποσοστό από τον Απρίλιο του 2020, αλλά οι ελβετικές αρχές δήλωσαν ότι αυτό το μέταλλο, ενώ ρωσικής προέλευσης, προέρχεται από τη Βρετανία.\n\nΜεγάλες δυτικές τράπεζες και διυλιστήρια σταμάτησαν να αγοράζουν χρυσό από τη Ρωσία αφού το Κρεμλίνο επιτέθηκε στην Ουκρανία τον Φεβρουάριο και η Ελβετία απαγόρευσε τις εισαγωγές χρυσού από τη Ρωσία τον Αύγουστο.\n\nΑλλά εκατοντάδες τόνοι χρυσού που εξορύσσονται στη Ρωσία εξακολουθούν να βρίσκονται σε θησαυροφυλάκια στο Λονδίνο, τη Ζυρίχη και τη Νέα Υόρκη.\n\nΟι εξαγωγές χρυσού της Ελβετίας στην ηπειρωτική Κίνα τον Αύγουστο ήταν οι υψηλότερες από τον Ιανουάριο. Οι αποστολές στην Ινδία ήταν οι υψηλότερες από τον Μάιο.\n\nΗ Τουρκία, η οποία αντέχει τον αχαλίνωτο πληθωρισμό και το νόμισμα που εξασθενεί γρήγορα, άρχισε να αυξάνει τις εισαγωγές χρυσού από την Ελβετία τον Μάιο",
    "\"Σκληρά\" μέτρα στην Ελβετία: Μέχρι και φυλακιση εξετάζεται σε όσους δεν τηρούν την εξοικονόμηση αερίου": "Η Ελβετία έχει πάρει πολύ ζεστά την επιβολή των κανόνων εξοικονόμησης στην κατανάλωση του φυσικού αερίου και φέρεται να προσανατολίζεται ακόμα και σε ποινές φυλάκισης για όσους δεν συμμορφώνονται με τους νέους κανόνες.\n\nΣυγκεκριμένα, σύμφωνα με δημοσίευμα της ελβετικής εφημερίδας Blick, οι παραβάτες θα καλούνται να πληρώσουν πρόστιμα ακόμα και να εκτίσουν ποινή φυλάκισης μέχρι και τρία χρόνια.\n\nΣύμφωνα με τους νέους κανόνες που έχουν ανακοινωθεί στη χώρα, οι θερμοστάτες στα κτίρια που έχουν θέρμανση με φυσικό αέριο δε θα πρέπει να ξεπερνούν τους 19 βαθμούς Κελσίου ενώ το νερό θα πρέπει να θερμαίνεται μέχρι τους 60 βαθμούς Κελσίου. Επιπλέον, σάουνες και πισίνες δεν θα θερμαίνονται.\n\nΟ Μάρκους Σπορντλι, εκπρόσωπος του Ομοσπονδιακού Υπουργείου Οικονομικών δήλωσε στην Blick ότι το ημερήσιο πρόστιμο θα είναι τουλάχιστον 30 ευρώ και το μάξιμουμ 3.000 ευρώ.\n\n(liberal.gr)",
    "Ελβετία: Ο Ιανός κλείνει τα 25 και γίνεται η γηραιότερη δικέφαλη χελώνα στον κόσμο": "Ελβετία: Ο Ιανός κλείνει τα 25 και γίνεται η γηραιότερη δικέφαλη χελώνα στον κόσμο\n\nΗ Αντζέλικα Μπουργκουάν χαϊδεύει το κέλυφος του Ιανού, μιλώντας του ψιθυριστά ενώ εκείνος κατευθύνεται βιαστικά στο «σπίτι» του, με τα δυο κεφάλια του να τρίβονται μεταξύ τους.\n\nΟ Ιανός, που ετοιμάζεται να γιορτάσει τα 25α γενέθλιά του, έχει επίσης δύο καρδιές, δύο ζευγάρια πνευμόνων και δύο ξεχωριστές προσωπικότητες. Δεν θα είχε επιβιώσει στη φύση αφού δεν μπορεί να αποσύρει τα δύο κεφάλια μέσα στο καβούκι του για να μην γίνει θήραμα των αρπακτικών.\n\nΌμως στο Μουσείο Φυσικής Ιστορίας της Γενεύης, όπου εκκολάφθηκε το αυγό του το 1997, η Μπουργκουάν και η ομάδα της, φροντίζουν να καλύπτουν κάθε του ανάγκη. Όπως πιστεύουν, είναι η γηραιότερη δικέφαλη χελώνα στον κόσμο.\n\nΟ Ιανός τρώει μόνο βιολογική σαλάτα και κάνει καθημερινά μασάζ και μπάνιο με πράσινο τσάι και χαμομήλι. Για άσκηση, πηγαίνει τακτικά περίπατο –κάποιες φορές μετά μουσικής– ενώ έχει και το δικό του, ειδικά κατασκευασμένο για αυτόν, σκέιτμπορντ.\n\n«Νομίζω ότι επειδή τον προσέχουμε τόσο πολύ και είμαστε αφοσιωμένοι σ’ αυτόν είναι ακόμη μαζί μας σήμερα», είπε η Μπουργκουάν.\n\nΟ Ιανός είναι μια ελληνική χελώνα που πήρε το όνομά του από τον διπρόσωπο θεό των Ρωμαίων. Αυτό το Σαββατοκύριακο το Μουσείο θα οργανώσει ένα πάρτι προς τιμή του.\n\nΗ ζωή του όμως δεν είναι πάντα εύκολη. Τον παρακολουθούν διαρκώς για να μην αναποδογυρίσει –κάτι που θα μπορούσε να αποβεί μοιραίο– και το 2020 υποβλήθηκε σε επέμβαση αφαίρεσης χολόλιθων. Τα κεφάλια του χρειάζονται ανά περιόδους περιποίηση με βαζελίνη γιατί τρίβονται μεταξύ τους και το δέρμα πληγιάζει.\n\nΟι δύο προσωπικότητές του καμιά φορά έχουν διαφορετικές διαθέσεις και προτιμήσεις, γεγονός που οδηγεί σε… σύγκρουση, για παράδειγμα, όταν θέλουν να πάνε σε διαφορετικές κατευθύνσεις.\n\n«Το δεξί κεφάλι είναι πιο φιλοπερίεργο, πιο δραστήριο, έχει ισχυρότερη προσωπικότητα. Το αριστερό είναι πιο παθητικό και του αρέσει να τρώει», είπε η Μπουργκουάν, εξηγώντας ότι το ένα κεφάλι προτιμάει τα αντίδια και το άλλο τα καρότα.\n\nΠηγή: ΑΠΕ – ΜΠΕ, Reuters\n\nΕιδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Ελβετία: Yπογράφει συμφωνία για την αγορά αεροσκαφών F-35A της Lockheed Martin": "Το ελβετικό κοινοβούλιο έδωσε την τελική έγκριση την Πέμπτη για την αγορά 36 μαχητικών αεροσκαφών Lockheed Martin (LMT.N) F-35A Lightning II, προχωρώντας χωρίς να περιμένει δημοψήφισμα για τη συμφωνία των 5,5 δισεκατομμυρίων δολαρίων.\n\nΗ Ελβετία υπέγραψε τη σύμβαση προμήθειας για τα πολεμικά αεροσκάφη F-35 της Lockheed Martin Corp.\n\nΗ σχεδιαζόμενη αγορά των τζετ ήταν μια μακρά ιστορία στη χώρα, με πολλές αντιρρήσεις.\n\nΟι αντίπαλοι προσπάθησαν να διεξαγάγουν εθνική ψηφοφορία για τη συναλλαγή, όμως το αεροσκάφος θα παραδοθεί μεταξύ 2027 και 2030 και θα αντικαταστήσει τον τρέχοντα στόλο των F/A-18 Hornets και F-5 Tigers, ανέφερε η κυβέρνηση σε σημερινή της δήλωση.\n\n\n\nH τελική έγκριση\n\n\n\nΤο ελβετικό κοινοβούλιο έδωσε την τελική έγκριση την Πέμπτη για την αγορά 36 μαχητικών αεροσκαφών Lockheed Martin (LMT.N) F-35A Lightning II, προχωρώντας χωρίς να περιμένει δημοψήφισμα για τη συμφωνία των 5,5 δισεκατομμυρίων δολαρίων.\n\nΗ Ελβετία επέλεξε το F-35 πέρυσι ως μαχητικό αεροσκάφος επόμενης γενιάς, εξοργίζοντας τους αντιπάλους που είπαν ότι θα διασφαλίσουν τη διεξαγωγή δημοψηφίσματος για να ανατραπεί αυτό που αποκαλούσαν μια περιττή επιλογή \"Ferrari\".\n\nΗ κυβέρνηση είχε πει ότι θα υπέγραφε τη σύμβαση πριν από το δημοψήφισμα, υποστηρίζοντας ότι ήταν απίθανο η αγορά να πραγματοποιηθεί υπό τους ίδιους όρους εάν η συμφωνία έπρεπε να επαναδιαπραγματευθεί μόλις λήξει η προσφορά τον επόμενο χρόνο.\n\nΠολλές χώρες έχουν αυξήσει τις δαπάνες για οπλικά συστήματα, καθώς η Φινλανδία αποφάσισε να αγοράσει 64 F-35A, η Γερμανία ήθελε να αγοράσει έως και 35 και ο Καναδάς θα αγόραζε 88.\n\n\n\nwww.bankingnews.gr",
    "Σάλος στην Ελβετία με fake αφίσες για την ενεργειακή κρίση": "«Ζεσταίνεται ο γείτονάς σας; Ενημερώστε μας»\n\nΟι ελβετικές αρχές ξεκίνησαν έρευνα για αναρτήσεις στο διαδίκτυο με ψεύτικες αφίσες που καλούν τους πολίτες να προχωρούν σε αναφορές σε βάρος γειτόνων τους εάν εκείνοι θερμαίνουν υπερβολικά τα σπίτια τους, κάτι που σύμφωνα με έναν ειδικό μπορεί να συνδέεται με ρωσικές εκστρατείες παραπληροφόρησης.\n\nΣτα μέσα κοινωνικής δικτύωσης κυκλοφόρησαν εικόνες που έδειξαν αυτό που υποτίθεται ότι ήταν μια αφίσα με μία γυναίκα να μιλά στο τηλέφωνο και το ερώτημα: «Ο γείτονάς σας έχει ρυθμίσει τη θέρμανση πάνω από τους 19° Κελσίου; Σας παρακαλούμε, επικοινωνήστε μαζί μας».\n\nΣτην αφίσα αναφέρεται ότι προσφέρεται αμοιβή 200 ελβετικών φράγκων (207 δολαρίων) για πληροφορίες, ενώ εμφανίζεται επίσης το λογότυπο της ελβετικής κυβέρνησης και ένας τηλεφωνικός αριθμός για το Υπουργείο Περιβάλλοντος, Μεταφορών, Ενέργειας και Επικοινωνίας (UVEK). Το UVEK ανέφερε ότι η αφίσα είναι ψεύτικη και ότι ξεκίνησε έρευνα.\n\n«Η ομοσπονδιακή κυβέρνηση δεν έχει καμία σχέση με αυτή την έκκληση και παίρνει επίσημα αποστάσεις από αυτό», ανέφερε το UVEK σε ανακοίνωση. «Δεν υπάρχουν τέτοιες αφίσες της ομοσπονδιακής κυβέρνησης ούτε αντίστοιχα αιτήματα, είναι προφανώς χειραγώγηση».\n\nΑρκετοί χρήστες του διαδικτύου και ειδικοί απέρριψαν την αφίσα ως ψεύτικη.\n\nCourtesy of an OSINT buddy who did the work on this – The Swiss “snitch on your neighbour for 200 francs” poster is a fake. Stock photos, no other pics of the poster, no link to an official site. pic.twitter.com/iH9l8wKSCk — Katherine Denkinson (@KDenkWrites) September 12, 2022\n\nΣυνδέεται με ρώσικη προπαγάνδα;\n\nΟ Μαρκ Όουεν Τζόουνς, καθηγητής στο Πανεπιστήμιο Hamad bin Khalifa στο Κατάρ, δήλωσε ότι θα μπορούσε να συνδέεται με ρωσική προπαγάνδα που στόχο έχει να δημιουργήσει φόβους για την αύξηση του κόστους ενέργειας ύστερα από τη ρωσική εισβολή στην Ουκρανία.\n\n«Είναι μια φωτογραφία προϊόν photoshop, και μάλιστα αρκετά καλό», ανέφερε σε ανάρτηση στο Twitter ο Τζόουνς, που ασχολείται με το πώς τα μέσα κοινωνικής δικτύωσης χρησιμοποιούνται για παραπληροφόρηση.\n\nΜια ανάρτηση στο Twitter που διαδίδει την εικόνα «κινδυνολογεί για τις τιμές αερίου, εκτρέποντας την προσοχή από το γεγονός ότι η ρωσική εισβολή στην Ουκρανία είναι βασικός παράγοντας αυτού», δήλωσε ο Τζόουνς. «Ωστόσο, η είδηση κυκλοφόρησε και από φιλορωσικούς, ευθυγραμμισμένους με τη Ρωσία, ή επίσημους ρωσικούς λογαριασμούς», προσέθεσε ο ίδιος.",
    "«Στην Ελβετία δεν υπάρχει star system»": "Γιώργος Βουδικλάρης*\n\nΑννα Λεμονάκη, σκηνοθέτις-περφόρμερ: «Ζω σε μια χώρα όπου όταν δεν έχεις επαγγελματική ταυτότητα, δεν έχεις απολύτως τίποτα»\n\nΟσοι αναρωτιέστε γιατί το όνομα δεν μας είναι οικείο, ο λόγος είναι απλός: η Αννα έχει ως έδρα τη Γενεύη εδώ και πολλά χρόνια. Εκεί, στο πλαίσιο του ιστορικού Φεστιβάλ La Bâtie, παρουσίασε τη νέα της δουλειά «G.O.L.D.», μια σπουδή πάνω στην αποτυχία με ποίηση, χιούμορ και ευαισθησία, και μια λαμπρή ομάδα περφόρμερ - μακάρι να το δούμε και στην Αθήνα.\n\nΑμέσως μετά την τελευταία παράσταση, εν θερμώ, στην αυλή ενός υπέροχου θεάτρου πλάι στο ποτάμι, μιλήσαμε για την πορεία της. Ιδού η Αννα Λεμονάκη, μια χαρισματική καλλιτέχνις της διασποράς.\n\n• Είσαι μια καλλιτέχνις που με το που εμφανίζεται στη σκηνή φέρει μια αλήθεια. Αυτός που σε βλέπει σε πιστεύει. Πόσο εύκολο είναι αυτό το ξεγύμνωμα επί σκηνής;\n\nΑπό τη μια είναι εύκολο, γιατί δεν μπορώ να κάνω αλλιώς. Πάντα γράφω αυτό που ζω εκείνη τη στιγμή. Από την άλλη, είναι επώδυνο· αυτό το έργο και το «Μπλε» είναι πολύ προσωπικά. Ηταν μεγάλη πρόκληση να τα εκθέσω. Βέβαια, όλοι αυτοί οι δαίμονες, οι χαρές, οι φαντασιοπληξίες, ακόμα και η ελπίδα που παντρεύεται με την απελπισία, δίνουν στο πρώτο μέρος του έργου το κουράγιο για να υπάρξει το δεύτερο. Είναι ένα ζέσταμα για το κοινό, και για μένα.\n\n• Η αποτυχία είναι μυθικό υλικό. Υπάρχει κανείς που να μην έχει αποτύχει;\n\nΜάλλον κανείς. Εκανα ερωτήσεις σε κόσμο για την αποτυχία. Υπάρχουν άνθρωποι που σκέφτονται μια βδομάδα ποια είναι η αποτυχία τους. Εμένα αν με ρωτήσεις το πρωί, το μεσημέρι θα σου πω αρκετές! Είχα διαβάσει ένα φανταστικό άρθρο, που έλεγε ότι την αποτυχία τη ζούμε ανάλογα με τους στόχους που βάζουμε και με το πώς αποφασίζουμε να εκτεθούμε. Στον τομέα της τέχνης είμαστε συνέχεια κάτω από αυτή την τυραννία των open calls: να αποδείξεις ποιος είσαι, ξεκινάς πάλι από την αρχή. Λες: Στα 30 έχω αποθέματα, αλλά στα 40 πώς θα περάσω στη ζωή μου λίγο καλύτερα, πώς θα γίνουν τα πράγματα πιο εύκολα;\n\nΖω σε μια χώρα όπου όταν δεν έχεις επαγγελματική ταυτότητα, δεν έχεις απολύτως τίποτα. Στην Ελβετία, το πρώτο πράγμα που κάνουμε όταν γνωριστούμε, είναι να πούμε με τι ασχολούμαστε - είναι πολύ βαθιά ριζωμένο. Στην Ελλάδα δεν ντρεπόμαστε να εκθέσουμε την αποτυχία μας, να πούμε: Πήγα σε αυτήν την ακρόαση, χάλια! Εδώ υπάρχει μια ντροπή. Εχω συμμετάσχει σε πολλούς διαγωνισμούς και μου έχει τύχει πολλές φορές να είμαι το νούμερο 2. Πολλές φορές οι ιδέες μου προχωράνε, γιατί ως Ελληνίδα που ζει εδώ έχω κάτι το εξωτικό.\n\nΗ δική μας γενιά και οι επόμενες είμαστε γυναίκες με γλώσσες, με αμέτρητα πτυχία, ένα σωρό διαφορετικές επαγγελματικές εμπειρίες, και πάλι πρέπει να παλέψεις. Είναι πολύ άδικο και πολύ ταμπού. Τουλάχιστον στην Ελλάδα ξέρουμε ότι είμαστε όλοι μέσα στο χάος, την τρέλα, ότι όλοι είναι μέσα στην ανασφάλεια, και αυτό λέγεται δημόσια. Εδώ όλοι προσπαθούμε να κρυφτούμε πίσω από το δάχτυλό μας.\n\n• Τι σε οδήγησε στο θέατρο και τι σε έφερε στη Γενεύη;\n\nΘέατρο ήθελα να κάνω από πολύ μικρή, από 9 χρόνων. Είμαι το κλασικό μπανάλ παράδειγμα ελληνικής οικογένειας όπου σου λένε: Αποκλείεται να το κάνεις! Πήρα το κλασικό μονοπάτι των σπουδών. Πολιτικό Νομικής, μετά Δημοσιογραφία και Κοινωνιολογία. Εκανα το μεταπτυχιακό μου στην Ελβετία γιατί ήμουν ερωτευμένη με Ελβετό και πήρα μια υποτροφία. Οταν ξεκίνησα το μεταπτυχιακό είδα πόσο δύσκολο είναι να κάνω φίλους - ήμουν η μόνη ξένη. Και γράφτηκα στη θεατρική ομάδα του Πανεπιστημίου, όπου κάναμε παραστάσεις με απόλυτο πάθος, μεράκι και κέφι. Από εκεί έμαθα για τη Σχολή Θεάτρου Serge Martin.\n\nΟταν παίρνεις μια χιλιομετρική απόσταση από τους γονείς σου, είναι κάπως πιο εύκολο να κάνεις αυτό που θες. Είναι πολύ καλή σχολή, όμως δεν διαθέτει networking, όπως η Σχολή της Λωζάννης, να σπρώξει αυτούς που βγαίνουν, οπότε βρίσκεσαι κάπως ξεκρέμαστος. Οταν ήρθα σε αυτή την πόλη, οι μόνοι που ήξερα ήταν πέντε άνθρωποι από τη σχολή. Είναι μια χώρα κοινωνικά ανάπηρη - δεν θα γνωρίσεις εύκολα κόσμο. Πήγαινα στις οντισιόν και μου έλεγαν: Εχεις προφορά στα γαλλικά. Σταμάτησα να πηγαίνω.\n\nΣκέφτηκα: Πάντα έγραφα, θα γράψω μια παράσταση. Αν πάει καλά, ίσως από εκεί να βρω δουλειά. Μετά μπήκα στο τριπ της σκηνοθεσίας. Η σχολή που πήγα έχει κάτι πολύ ιδιαίτερο: δεν βάζει βαθμούς. Στο τέλος της χρονιάς λαμβάνεις μια κόλλα Α4, όπου η εκπαιδευτική ομάδα λέει τι πιστεύει για σένα: ποια είναι τα δυνατά και τα αδύνατά σου σημεία, τι πρέπει να δουλέψεις. Σε μια μετακόμιση βρήκα αυτό το χαρτί. Είχαν γράψει: Η Αννα να πάει στη σκηνοθεσία. Αγαπάω να δουλεύω με τους ηθοποιούς, τους περφόρμερ, αγαπάω το γράψιμο. Και αγαπάω πολύ όταν μου δίνουν ένα κείμενο και πρέπει να ανέβει: τη σκηνοθεσία. Ετσι κατέληξα εδώ.\n\n• Στην Αθήνα είδαμε το «Μπλε». Σήμερα είδαμε το «G.O.L.D.», ακρωνύμιο: Glory of Little Dreams. Εχεις μια εμμονή στα χρώματα ως τίτλο. Πώς σου προέκυψε;\n\nΤυχαία. Στην αρχή, είπα: Θα κάνω τρεις παραστάσεις. «Μπλε», «Αιματηρό Φούξια» και «Λευκό».\n\n• Σαν τον Κισλόφσκι!\n\nΝαι! Μάλιστα τις ταινίες του Κισλόφσκι τις είχα δει πολύ μικρή, δεν είχα καταλάβει τίποτα. Μας είχε πει ο διευθυντής μας δύο εβδομάδες πριν αποφοιτήσουμε: Αν σε τέσσερα-πέντε χρόνια δεν έχετε ακόμα δουλειά, βλέπετε ότι δεν μπαίνετε στους θεσμούς ή δεν έχετε προτάσεις ως ανεξάρτητοι, αλλάξτε επάγγελμα. Το είχα σημειώσει στο τετραδιάκι μου και είχα γράψει: 2013, άρα μέχρι το 2018 πρέπει να έχω μπει. Το 2015 ξεκίνησα να δουλεύω, άνοιξα την εταιρεία για να κάνω την πρώτη παράσταση.\n\nΓια μένα το χρώμα απλά συμβολίζει πολύ έντονα κάτι. Το μπλε είναι η θάλασσα. Νηνεμία - και σε δέκα δευτερόλεπτα μπορούν να έρθουν τα πάνω κάτω. Ηταν ο απόλυτος παραλληλισμός με τις κρίσεις πανικού, το πώς μέσα σε δέκα λεπτά αλλάζει ο κόσμος όλος.\n\nΣτο «Αιματηρό Φούξια» μιλούσα για τις σχέσεις του ζευγαριού. Πώς είμαστε με τον άνθρωπό μας, πώς είμαστε με τους γονείς... Ηθελα ένα χρώμα καυτό, αλλά συγχρόνως γλυκό. Στο «Λευκό» μιλούσα για τον θάνατο. Σκέφτηκα ότι ο θάνατος είναι κάτι που εξαγνίζει και δεν ήθελα να πάω στο μαύρο. Οσο για το «G.O.L.D.», από τη μία πλευρά έχει τον εντυπωσιασμό και τη δόξα και από την άλλη κρύβει μέσα όλους τους πόνους του κόσμου. Αλλιώς είναι το χρυσό στη χώρα όπου κάνουμε τη συνέντευξη, αλλιώς είναι στην Αφρική.\n\nΘα ακολουθήσει το «Black, what a beauty -full catastrophe», ένα έργο που θέλω να κάνω πάνω στην κατάρρευση (collapsology). Τα θέματα που επιλέγω είναι ταμπού. Η κρίση πανικού είναι ένα μικρό ταμπού, δεν αφορά όλο τον πληθυσμό. Τις διαπροσωπικές σχέσεις, τον έρωτα τα έχουμε ζήσει όλοι. Ο θάνατος - δεν αποκλείεται κανείς απ’ αυτόν. Και το θέμα της αποτυχίας το ζούμε από παιδάκια, με την πρώτη μας ζωγραφιά. Οταν μιλάω για την κατάρρευση, ειδικά στην Ελλάδα, βλέπω ότι οι άνθρωποι με κοιτάνε σαν τρελή. Τελικά είναι το πιο ταμπού θέμα, γιατί αρνούμαστε να δούμε αυτό που συμβαίνει γύρω μας, πώς θα είναι τα επόμενα 30 χρόνια, πώς θα είναι η απόλυτη κατάρρευση.\n\n• Τι είναι το καλύτερο στο να ζει κανείς στην Ελβετία και τι στην Ελλάδα;\n\nΣτην Ελλάδα είναι οι ανθρώπινες σχέσεις. Η ανθρώπινη επαφή. Βέβαια, στην ηλικία των 40 είναι πολύ διαφορετικά. Είναι μια δεκαετία περίεργη. Στην Ελβετία δεν είναι για να είσαι καλλιτέχνης, είναι ο ιδανικός τόπος να έρθεις να κάνεις άλλο επάγγελμα, όπου θα βγάζεις αρκετά λεφτά και θα επιστρέψεις στην Ελλάδα με μια άλλη ποιότητα ζωής. Είναι βασικό κίνητρο για την πλειονότητα των Ελλήνων που έχουν έρθει εδώ - έχουν έρθει πάρα πολλοί.\n\nΜε την κρίση γέμισε η Ελβετία Ελληνες γιατρούς για να κάνουν ειδικότητα. Γιατί στην Ελλάδα περιμένουν μέχρι να γίνουν 50, οπότε κάνουν καριέρα εδώ. Και στις πολυεθνικές. Αλλά στην Ελβετία δεν υπάρχει star system. Για παράδειγμα, θα ήταν μεγάλη ντροπή να σε καλέσει στο γραφείο του ο διευθυντής του φεστιβάλ και να ζητήσει από τον βοηθό του να σου φτιάξει καφέ: θα το κάνει ο ίδιος.\n\n• Πώς είναι να είσαι καλλιτέχνης εδώ;\n\nΠολύ δύσκολο. Εχουμε δύο σχολές στο γαλλικό κομμάτι της Ελβετίας - είχαμε τρεις, η μία κλείνει. Μικρές πόλεις, αρκετά θέατρα για το μέγεθος της πόλης, αλλά όχι στην κλίμακα την ελληνική. Είναι απερίγραπτα ανταγωνιστικό. Αν περίμενα να δουλέψω ως ηθοποιός, θα είχα αλλάξει δουλειά ένα χρόνο αφότου τελείωσα τη σχολή. Ισως το γεγονός ότι γρήγορα πήγα στη σκηνοθεσία βοήθησε στο να έχω δουλειά, αλλά χωρίς σταθερότητα. Το «G.O.L.D.» είναι η πιο μεγάλη παραγωγή που έχουμε κάνει - πάνω από 20 άτομα έχουν προσληφθεί για την παράσταση. Παραείναι μεγάλη για το μέγεθος της εταιρείας μας.\n\nΑπό το 2017 ετοιμάζεται για να πληρωθούν όλοι όπως πρέπει, μέχρι και την τελευταία ώρα πρόβας. Αλλά κι αυτό ήταν «ατύχημα» ενός διαγωνισμού. Αυτό το έργο ήταν μεταξύ των έξι φιναλίστ του πιο μεγάλου διαγωνισμού που έχουμε στο γαλλικό κομμάτι της Ελβετίας. Γίνεται κάθε δύο χρόνια. Δεν μπορούν πολλοί να συμμετάσχουν γιατί τα κριτήρια είναι δύσκολα. Υποστηρίζουν μεγάλα πρότζεκτ, ο σκοπός είναι να υπάρχουν πολλοί μισθωτοί, να δουλέψει κόσμος.\n\nΤο δυσκολότερο είναι πως πρέπει ήδη να έχεις βρει συμπαραγωγούς. Ποτέ δεν έχω κάνει παράσταση που να έχω ήδη τους παραγωγούς. Αυτή είναι η εξαίρεση. Τελικά δεν πήραμε το βραβείο. Αλλά η ιδέα είχε στηθεί για κάτι μεγάλο. Ο μόνος τρόπος να παραμείνει μεγάλο, ήταν να κάνουμε πρόβες τον μισό χρόνο από όσο είχαμε προβλέψει.\n\n* Δημοσιογράφος, σκηνοθέτης και μεταφραστής",
    "Rolex: Σπάνιο Daytona πάει για πρωτιά στην Ελβετία": "Ένα μοντέλο Rolex Daytona «Paul Newman» (ref. 6241), με χρονολογία το 1968 αναμένεται να αγγίξει μία από τις κορυφαίες τιμές πώλησης στην επερχόμενη δημοπρασία «Legendary and Unique Watches» που θα πραγματοποιήσει ο οίκος Christie’s στη Γενεύη το Νοέμβριο.\n\nΠρόκειται για δυνατό ξεκίνημα του οίκου στις φθινοπωρινές συναλλαγές του διεθνούς χρηματιστηρίου ρολογιών, καθώς, το εν λόγω μοντέλο μαζί με άλλα σπάνια ρολόγια χειρός προέρχεται από μία μόνο ιδιωτική συλλογή.\n\nΚατασκευάστηκε το 1968 και είναι φτιαγμένο από χρυσό 18 καρατίων. Σύμφωνα με τους ειδικούς του οίκου θεωρείται ένα από τα πιο ξεχωριστά και εξαιρετικής σπανιότητας μοντέλα της Rolex, και όπως επισημαίνουν είναι μια σπάνια αναφορά στην υψηλή ωρολογοποιία, καθώς μόνο 2250 κομμάτια κατασκευάστηκαν από ανοξείδωτο χάλυβα, 300 από χρυσό 18 καρατίων και μόνο 450 από χρυσό 14 καρατίων.\n\nΗ τιμή της εκτίμησής του κυμαίνεται από 600 χιλιάδες ελβετικά φράγκα έως 1 εκατ. Ελβ. φράγκα.\n\nΤα Rolex συνεχίζουν να κατέχουν ηγετική θέση στο χρηματιστήριο σπάνιων ρολογιών με τα Patek Philippe και λιγότερο συχνά τα Vacheron Constantin να τους κλέβουν τις «πρωτιές».\n\nΜία από τις καλύτερες πωλήσεις παραμένει για ένα ρολόι χειρός Rolex Daytona (Ref.16516), με χρονολογία κατασκευής το 1998.\n\nΕίχε εμφανιστεί προς πώληση το 2021 και παρά το γεγονός ότι αρχικά είχε εκτιμηθεί στα 4 εκατ. δολάρια Χονγκ Κονγκ (430.000 ευρώ), κατάφερε να αγγίξει την τελική τιμή των 24,3 εκατ. δολαρίων Χονγκ Κονγκ (2.632.000 ευρώ).\n\nΈνα άλλο, πιο πρόσφατο αποτέλεσμα, είχε έρθει από την μεταπώληση ενός μοντέλου Rolex Daytona (Ref. 6263) με χρονολογία κατασκευής το 1976. Κατασκευασμένο από ατσάλι με μαύρο καντράν διαμέτρου 37μμ, είχε αρχική τιμή εκτίμησης 50.000 ευρώ. Κατάφερε όμως να καταγράψει υψηλή ζήτηση με αποτέλεσμα να οδηγηθεί η τελική του αξία στα 119.700 ευρώ.\n\nΣτην αρχή του φετινού καλοκαιριού ένα μοντέλο Rolex Day-Date είχε πετύχει την υψηλότερη τιμή πώλησης σε δημοπρασία του Sotheby’s.\n\nΚατασκευασμένο εξ ολοκλήρου από χρυσό 18 καρατίων το Rolex Day-Date (Ref.128238), και συνοδευόμενο από την αυθεντική του θήκη (συμπεριλαμβανομένων και των σχετικών πιστοποιητικών γνησιότητας), είχε πετύχει την τιμή των 112.000 δολαρίων κατακτώντας τον «τίτλο» του starlot.",
    "Γιατί το πολυεργαλείο τσέπης λέγεται “ελβετικός σουγιάς”, αν και δεν πρόκειται για ελβετική πατέντα;": "Στην Ελλάδα, το μικρό πολυεργαλείο είναι γνωστό ως «τσέπης» ή «ελβετικός σουγιάς». Τα επιμέρους εργαλεία του διπλώνουν και κλείνουν μέσα στη λαβή όταν δεν χρησιμοποιούνται. Είναι αρκετά ελαφρύ και μικρό για να χωρά στην τσέπη.\n\nΜε τα χρόνια έγινε ένα χρήσιμο αξεσουάρ για όσους ταξιδεύουν ή απασχολούνται στη φύση, όπως πρόσκοποι, ορειβάτες, κυνηγοί, ψαράδες κ.ά. Είναι επίσης ένα σχετικά φθηνό και ωραίο δώρο για ανθρώπους που τους αρέσει η περιπέτεια.\n\nΤα αρχαιολογικά στοιχεία δείχνουν ότι οι αρχαίοι Ρωμαίοι είχαν πολυεργαλεία που έμοιαζαν πολύ με τα σημερινά.\n\nτου συνεργάτη ιστορικού Κωνσταντίνου Λαγού\n\nΓιατί «ελβετικός σουγιάς»;\n\nΤις τελευταίες δεκαετίες τα πολυεργαλεία τσέπης αναφέρονται και ως «ελβετικοί σουγιάδες».\n\nΑυτή η ονομασία έχει τις απαρχές της στις ΗΠΑ λίγο μετά τον Β΄ Παγκόσμιο Πόλεμο. Πολλοί Αμερικανοί στρατιώτες που βρέθηκαν στην Ευρώπη στη διάρκεια του πολέμου αγόραζαν τέτοια μικρά πολυεργαλεία. Όταν τα έφεραν μαζί τους στην Αμερική, τα αποκαλούσαν «σουγιάδες του ελβετικού στρατού», παρ’ όλο που τα περισσότερα δεν είχαν κατασκευαστεί στην Ελβετία. Μέσω των Αμερικανών ο όρος αυτός άρχισε να χρησιμοποιείται για το πολυεργαλείο τσέπης σε όλο τον κόσμο, και στην Ελλάδα.\n\nΑπό το 1890, το πολυεργαλείο τσέπης που παράγεται στην Ελβετία για τις Ένοπλες Δυνάμεις της θεωρείται το καλύτερο στον κόσμο. Αντιγράφεται κατά κόρον από άλλους κατασκευαστές. Το «ελβετικό πολυεργαλείο ή σουγιάς» σχεδιάστηκε από την εταιρεία Elsener που στη συνέχεια μετονομάστηκε σε Victorinox. Παραγόταν στην Ελβετία τόσο από τη Victorinox όσο και από την εταιρεία Wagner. Το 2005 η πρώτη εταιρεία εξαγόρασε τη δεύτερη. Έτσι, όλοι οι αυθεντικοί «ελβετικοί σουγιάδες» παράγονται σήμερα αποκλειστικά από τη Victorinox.\n\nΑρχικά, το σετ, είχε ένα σουγιά, ένα ανοιχτήρι για κονσέρβες, ένα κουτάλι, και ένα κατσαβίδι με το οποίο οι Ελβετοί στρατιώτες έλυναν και συναρμολογούσαν την καραμπίνα τους. Με τα χρόνια προστέθηκαν και άλλα εργαλεία, όπως ψαλίδι, πριόνι, σουβλί, χάρακας, μεταλλική οδοντογλυφίδα κ.ά. Επίσης, η ξύλινη λαβή του αντικαταστάθηκε από μία πλαστική πάνω στην οποία υπάρχει η ελβετική σημαία.\n\nΘα πρέπει να επισημανθεί ότι η Victorinox έχει σήμερα την πατέντα να φτιάχνει αποκλειστικά τα χαρακτηριστικά πολυεργαλεία τσέπης με την ελβετική σημαία. Ωστόσο, η παραγωγή είναι ελεύθερη.\n\nΡωμαϊκό πολυεργαλείο «τσέπης»\n\nΜέχρι και πριν από μερικές δεκαετίες το πολυεργαλείο τσέπης θεωρείτο μία καινοτομία της σύγχρονης εποχής. Όμως, αρχαιολογικές ανακαλύψεις κατέδειξαν ότι οι Ρωμαίοι είχαν και εκείνοι μικρά πολυεργαλεία που μοιάζουν με τα σημερινά. Το πιο γνωστό και καλοδιατηρημένο απ’ αυτά ανήκει στο Μουσείο Φιτζγουίλιαμ του Πανεπιστημίου του Κέιμπριτζ.\n\nΕίναι ένα πολυεργαλείο «τσέπης» με πιρούνι που έχει τρεις αιχμές, κουτάλι, λαβή, ακίδα και μαχαίρι. Η ακίδα χρησιμοποιούνταν για την εξαγωγή κρέατος από θαλασσινά όστρακα και σαλιγκάρια. Επίσης, και τα άλλα εργαλεία ήταν για την κατανάλωση φαγητού. Οι ειδικοί θεωρούν ότι ο ιδιοκτήτης του πολυεργαλείου έκανε χρήση του για να τεμαχίζει αστακούς και καβούρια, αλλά και να σπάει τα κελέφη σαλιγκαριών και καρυδιών, εδέσματα ιδιαίτερα αγαπητά στους Ρωμαίους αριστοκράτες.\n\nΤα επιμέρους εργαλεία του πολυεργαλείου είναι αρθρωτά και καρφωμένα πάνω στη λαβή του. Έχουν τη δυνατότητα να διπλώνουν πάνω σε αυτή και έτσι να περιορίζεται ο όγκος του. Αν και η λεπίδα του σιδερένιου μαχαιριού έχει διαβρωθεί, τα άλλα εργαλεία είναι σε άριστη κατάσταση.\n\nΧρονολογείται γύρω στο 300 μ.Χ. Δεν υπάρχουν στοιχεία για τον ιδιοκτήτη του. Ορισμένοι πιστεύουν ότι θα πρέπει να ήταν κάποιος στρατιωτικός που το χρησιμοποιούσε στις εκστρατείες. Ακόμη και αν ισχύει, θα πρέπει να ήταν υψηλόβαθμος αξιωματικός αριστοκρατικής καταγωγής και όχι ένας απλός λεγεωνάριος. Έχει κατασκευαστεί από ασήμι και είναι πολύτιμο και σπάνιο. Επίσης, τα όμορφα σχήματα των εργαλείων, καθώς και τα σχέδια πάνω τους, δείχνουν ότι εκτός από χρηστικό αντικείμενο ήταν και ένα έργο τέχνης.\n\nΟι άνθρωποι πάντα είχαν πρακτικές ανάγκες και προσπαθούσαν να λύνουν με μόνιμο τρόπο τα προβλήματά της καθημερινότητας.\n\nΟ πολυσουγιάς είναι μια ακόμη απόδειξη ότι σε ορισμένες περιπτώσεις, όσες χιλιετίες και να περάσουν οι ανάγκες παραμένουν ίδιες. Ενίοτε και οι λύσεις.\n\nΑκολουθήστε τη mixanitouxronou.gr στο Google News και μάθετε πρώτοι όλες τις ειδήσεις Διαβάστε τις σημαντικότερες Ειδήσεις από την Ελλάδα και τον Κόσμο, στη mixanitouxronou.gr",
    "O Jean-Luc Godard κατέφυγε σε υποβοηθούμενη ευθανασία στην Ελβετία": "Στην Ελβετία υπάρχουν διάφορες μορφές ευθανασίας, όπως η παθητική και η υποβοηθούμενη.\n\n«Ο Jean-Luc Godard κατέφυγε σε νόμιμη υποβοηθούμενη ευθανασία στην Ελβετία λόγω ‘πολλαπλών παθολογικών καταστάσεων που προκαλούν αναπηρία’, σύμφωνα με τους όρους της ιατρικής γνωμάτευσης», εξήγησε ο Patric Zaneret, επιβεβαιώνοντας μια πληροφορία που δημοσίευσε η εφημερίδα Liberation.«Δεν ήταν άρρωστος, ήταν απλώς εξαντλημένος», ανέφερε στην εφημερίδα ένα πρόσωπο που πρόσκειται στην οικογένεια αλλά δεν κατονομάζεται.Ήταν δική του απόφαση και ήταν σημαντικό για αυτόν να γίνει γνωστό», πρόσθεσε.Η γνωστότερη είναι η υποβοηθούμενη, η οποία επιτρέπεται υπό ορισμένες προϋποθέσεις.Θεωρητικά, εκείνος που «ωθούμενος από εγωιστικά κίνητρα» παρέχει βοήθεια σε άλλον για να βάλει τέλος στη ζωή του –για παράδειγμα, δίνοντάς του μια θανατηφόρα ουσία– τιμωρείται με φυλάκιση πέντε ετών.Οι υποβοηθούμενες αυτοκτονίες έχουν αυξηθεί τα τελευταία χρόνια στην Ελβετία, από 187 το 2003 σε 965 το 2015, σύμφωνα με τη στατιστική υπηρεσία της χώρας.Μειώθηκαν ελαφρά το 2016, αλλά στη συνέχεια αυξήθηκαν και πάλι.www.bankingnews.gr",
    "Τα γεράκια της ΕΚΤ, η άτυπη σύναξη στην Ελβετία και τα βαριά σύννεφα πάνω από την Ιταλία": "*** Τα μηνύματα που έρχονται από τη Φρανκφούρτη μόνο αισιόδοξα δεν είναι. Κι αυτό γιατί, όπως μαθαίνω, οι «σκληροί» της Ευρωπαϊκής Κεντρικής Τράπεζας (ΕΚΤ) έχουν πάρει για τα καλά το «πάνω χέρι» στο Διοικητικό Συμβούλιό της.\n\n*** Εξ ου και η τελευταία μεγάλη αύξηση του βασικού επιτοκίου της (75 μονάδες βάσης), η οποία, όπως όλα δείχνουν, θα έχει και συνέχεια. Αλλά τι συνέβη, στο παρασκήνιο;\n\n*** Είναι απλό: Οι μέχρι πρόσφατα «ουδέτεροι» του ΔΣ, πήγαν με το μέρος των «σκληρών» (Γερμανία, Ολλανδία κλπ), μετατρέποντας το «στρατόπεδο» των νοτιοευρωπαίων σε μειοψηφικό.\n\n*** Και κάπως έτσι, φτάσαμε στην τελευταία απόφαση, που ωστόσο αιφνιδίασε μόνο τους αδαείς και τους ανυποψίαστους. Όλοι οι υπόλοιποι την περίμεναν.\n\n*** Το χειρότερο όμως είναι ότι θα υπάρχει και συνέχεια. Στη συνεδρίαση του ΔΣ της ΕΚΤ τον Οκτώβριο. Πάμε για νέα αύξηση των 75 μονάδων βάσης; Δύσκολα, μου λένε από τη Φρανκφούρτη. Όμως μια αύξηση της μισής μονάδας είναι πολύ πιθανή.\n\n*** Στο μεταξύ, άλλες πηγές μου λένε, ότι το Σαββατοκύριακο που μας πέρασε, έγινε στην Ελβετία μια άτυπη μάζωξη διοικητών κεντρικών τραπεζών της Ευρωζώνης. Ατζέντα; Μια χαλαρή θεώρηση των επιτοκιακών πραγμάτων στην ήπειρό μας και όχι μόνο.\n\n*** Τα συμπεράσματα στα οποία κατέληξε, δεν διέρρευσαν. Ωστόσο, δεν πρέπει να είναι και ιδιαιτέρως εντυπωσιακά. Υπό την έννοια ότι είναι λίγο ως πολύ γνωστά.\n\n*** Το πιθανότερο είναι πως θα… ευχήθηκαν ο πληθωρισμός να κάνει το peak του εκεί γύρω στα τέλη του χρόνου, με αρχές του επόμενου.\n\n*** Έτσι, ώστε, η κατάσταση να αρχίσει να ομαλοποιείται από το πρώτο τρίμηνο του 2023. Τώρα, αν αυτό είναι εκτίμηση ή απλώς ευχή, θα φανεί σύντομα.\n\n*** Εσείς, πάντως, συγκρατείστε μια κρίσιμη ημερομηνία: 25 Σεπτεμβρίου. Για τότε είναι προγραμματισμένες οι επόμενες εθνικές εκλογές στην Ιταλία. Αν τα γκάλοπ επαληθευτούν στις κάλπες, τότε οι γείτονες θα αποκτήσουν κυβέρνηση συνασπισμού δεξιάς – ακροδεξιάς.\n\n*** Και μαζί, θα αποκτήσουν και πολλά προβλήματα. Ο λόγος; Κανείς ξένος επενδυτής δεν θα την εμπιστευτεί εύκολα. Το αντίθετο. Ήδη, τα μηνύματα είναι δυσοίωνα.\n\n*** Κάπου 50 δισ. ευρώ έχουν κιόλας τοποθετηθεί στο στοίχημα της δημοσιονομικής κατάρρευσης της χώρας. Πριν καλά – καλά ανοίξουν οι κάλπες.\n\n*** Την ίδια ώρα, οι αποδόσεις των ιταλικών δεκαετών ομολόγων έχουν ξεφύγει, οπότε και τα spreads με τα αντίστοιχα γερμανικά και μαζί και τα cds.\n\n*** Μπορώ να σας βεβαιώσω ότι στην Αθήνα παρακολουθούν με μεγάλη προσοχή όλα τα παραπάνω και «δένουν τη ζώνη του καθίσματός τους». Οι προειδοποιήσεις για επικείμενες ισχυρές «αναταράξεις», ξεκίνησαν.\n\n*** Όποιος έχει την ευκαιρία να πει «δυο κουβέντες» με τον Χρήστο Σταϊκούρα και τον Θοδωρή Σκυλακάκη αυτές τις ώρες, μπορεί να σας το βεβαιώσει.\n\n*** Ευτυχώς, που το ελληνικό χρέος είναι κυρίως σε σταθερό επιτόκιο, με μια μέση διάρκεια είκοσι ετών και δομικά στοιχεία που παραπέμπουν σε… ιαπωνικό, γεγονός που τους επιτρέπει να κοιμούνται σχετικά ήρεμα το βράδυ.\n\n*** Όμως, αν εκδηλωθεί μια μεγάλη επίθεση από hedge funds στην Ιταλία, κανείς δεν θα μπορεί να είναι ήσυχος, για πολύ.\n\n*** Προς το παρόν, αυτό που μπορούμε να κάνουμε είναι ό,τι έκαναν οι άλλοι το 2007, όταν πλησίαζε η «καταιγίδα» πάνω από την Αθήνα: να σιωπούμε, κρυπτόμενοι πίσω από τα βαριά σύννεφα που συγκεντρώνονται πάνω από τη Ρώμη, αυτή τη φορά.",
    "Ελβετία: 43% λιγότερο αμείβονται οι γυναίκες σε σχέση με τους άνδρες συναδέλφους τους": "Οι γυναίκες στην Ελβετία αμείβονται με τουλάχιστον 40% λιγότερα χρήματα σε σχέση με τους άνδρες συναδέλφους τους και παίρνουν μικρότερες συντάξεις, σύμφωνα με έκθεση για το έμφυλο μισθολογικό χάσμα.\n\nΗ έρευνα δόθηκε σήμερα στη δημοσιότητα, επικαλούμενη το υψηλό ποσοστό γυναικών που εργάζονται σε καθεστώς μερικής απασχόλησης.\n\nH έκθεση της κυβέρνησης με τίτλο «Έμφυλο Χάσμα Συνολικών Απολαβών», την οποία είχε αιτηθεί το κοινοβούλιο το 2019, δείχνει ότι η Ελβετία είχε σχετικώς κακή απόδοση στον τομέα αυτό σε πανευρωπαϊκό επίπεδο.\n\nΟι επιπτώσεις και το μοντέλο ζωής\n\n«Το 2018, η έκθεση έδειχνε ότι το αντίστοιχο χάσμα για την Ελβετία ήταν 43,2%. Αυτό σημαίνει ότι οι απολαβές των γυναικών είναι 43,2% χαμηλότερες σε σχέση με εκείνες των ανδρών για κάθε ώρα που έχουν εργαστεί στις ηλικίες 15 με 64», αναφέρει σε ανακοίνωσή της η εθνική στατιστική επιτροπή.\n\nΤο 2020, το έμφυλο χάσμα στις συντάξεις, διαπίστωσε η έκθεση, ανερχόταν σε 34,6%.\n\nΗ συνολική ετήσια σύνταξη για τις γυναίκες ήταν κατά μέσον όρο 37.788 ευρώ, 19.411 λιγότερα σε σχέση με των ανδρών.\n\nΑυτό αντανακλά τις διαφορές στη συμμετοχή στον εργασιακό χώρο, τις επιπτώσεις στην οικογένεια και στο μοντέλο ζωής και τις μισθολογικές διαφορές μεταξύ των φύλων στη διάρκεια του χρόνου.\n\nΤα στοιχεία αυτά γίνονται γνωστά προτού οι Ελβετοί ψηφοφόροι κληθούν στις κάλπες για ένα δημοψήφισμα στις 25 Σεπτεμβρίου με το ερώτημα της μεταρρύθμισης ή μη του κρατικού συνταξιοδοτικού συστήματος με την αύξηση του ορίου ηλικίας συνταξιοδότησης των γυναικών κατά ένα χρόνο, στα 65- το ίδιο που ισχύει και με τους άνδρες-και με την αύξηση των συντελεστών του ΦΠΑ ώστε να χρηματοδοτηθεί το σύστημα.",
    "Την καταστροφή 10 εκατ. δόσεων του εμβολίου της Moderna ανακοίνωσε η Ελβετία": "Την καταστροφή 10 εκατ. δόσεων του εμβολίου της Moderna ανακοίνωσε η Ελβετία\n\nΟι αρχές της Ελβετίας είναι αναγκασμένες να προχωρήσουν στην καταστροφή 10,3 εκατομμυρίων δόσεων του εμβολίου της Moderna κατά της COVID-19, η ημερομηνία λήξης των οποίων παρήλθε νωρίτερα αυτή την εβδομάδα, ανακοίνωσε το Σάββατο 24/9 το ελβετικό υπουργείο Υγείας.\n\nΤο υπουργείο εξήγησε πως δεν έχει άλλες επιλογές, στο μέτρο που η ημερομηνία λήξης των δόσεων παρήλθε την Τετάρτη, μετέδωσε το πρακτορείο ειδήσεων Keystone-ATS, επιβεβαιώνοντας πληροφορίες του ειδησεογραφικού ιστότοπου Beobachter, σύμφωνα με τον οποίο οι δόσεις προς καταστροφή κόστισαν στο δημόσιο κάπου 280 εκατομμύρια ελβετικά φράγκα (294 εκατ. ευρώ).\n\nΕξάλλου, 2,5 εκατ. δόσεις παραμένουν αποθηκευμένες σε βάση επιμελητείας του στρατού και άλλες 7,8 εκατ. φυλάσσονται σε αποθήκη στο Βέλγιο, διευκρίνισε το υπουργείο, υπογραμμίζοντας πως η στρατηγική του ως προς την προμήθεια εμβολίων εξαρχής ήταν να παραγγέλνει περισσότερες δόσεις από ό,τι χρειάζονταν για τους 8,7 εκατομμύρια κατοίκους της Ελβετίας.\n\nΗ χώρα παρήγγειλε έτσι δόσεις εμβολίων διαφόρων φαρμακευτικών εταιρειών, για να αποφύγει την εξάρτησή της από εμβόλια που θα μπορούσαν να αποδειχθούν αναποτελεσματικά, τα προβλήματα εφοδιασμού και την αθέτηση συμβατικών υποχρεώσεων.\n\nΤον Ιούνιο, ο ειδησεογραφικός ιστότοπος Swissinfo εκτιμούσε πως η Ελβετία διαθέτει πλεόνασμα 38 εκατομμυρίων δόσεων εμβολίων κατά της COVID, η ημερομηνία λήξης των οποίων αναμένεται να παρέλθει πριν από το τέλος της χρονιάς.\n\nΤο υπουργείο διαβεβαίωσε πως περίπου 3,5 εκατ. δόσεις του νέου εμβολίου της Moderna θα είναι διαθέσιμες όταν η Ελβετία θα ξεκινήσει την προσεχή εκστρατεία χορήγησης αναμνηστικών δόσεων, τον Οκτώβριο.\n\nΗ Ελβετία, που έχει καταγράψει 13.556 θανάτους ασθενών εξαιτίας επιπλοκών της COVID-19 από την εκδήλωση της πανδημίας του νέου κορονοϊού στην επικράτειά της, έχει εμβολιάσει πλήρως περί το 70% του πληθυσμού της.\n\nΠηγές: ΑΠΕ-ΜΠΕ-AFP\n\nΗ Χώρα αντιμετωπίζει λογοκρισία στα κοινωνικά δίκτυα. Αν θέλετε να βλέπετε τις δημοσιεύσεις ο μόνος ασφαλής τρόπος είναι η εγγραφή στο site. Είναι δωρεάν.\n\nΠηγή: https://www.ertnews.gr/eidiseis/diethni/tin-katastrofi-10-ekat-doseon-toy-emvolioy-tis-moderna-anakoinose-i-elvetia/",
    "Δίβρη: Η Ελβετία της Ηλείας – Ένας ιστορικός τόπος, ακατέργαστο διαμάντι": "Ένας πλούσιος σε φυσική ομορφιά τόπος, που αποτελεί πόλο έλξης για πολλούς επισκέπτες. Δεν έχει τίποτα να ζηλέψει απ' τα γνωστά κοσμοπολίτικα θέρετρα.\n\nΤο ιστορικό κεφαλοχώρι της Ηλείας, το πιο ξεχωριστό στολίδι του δήμου Αρχαίας Ολυμπίας, ένα μέρος τόσο μακρινό από την υπόλοιπη πεδινή Ηλεία, αλλά και τόσο οικείο με τους επισκέπτες του, τόσο δελεαστικά φιλόξενο και ταυτόχρονα, τόσο μυστηριακά γοητευτικό.\n\nΈνας πλούσιος σε φυσική ομορφιά τόπος, που αποτελεί πόλο έλξης για πολλούς επισκέπτες.\n\nΔεν έχει τίποτα να ζηλέψει απ’ τα γνωστά κοσμοπολίτικα θέρετρα και δικαίως, έχει χαρακτηριστεί από πολλούς ως η «Ελβετία» της Ηλείας.\n\nΗ μοναδικότητα του τοπίου, η πρόσχαρη υποδοχή των κατοίκων και η γραφικότητα που συναντάς απ’ άκρη σ’ άκρη του τόπου, δίνουν στην Δίβρη, το προβάδισμα που της αξίζει. Πέρα Μαχαλάς, Λαγκάδα, Μπαρμπότα, Βασιλαίοι, Λαζαράδες, Καρυανάδες, Γλουστάδες, Αγορά και Περδικαράδες, οι οκτώ μαχαλάδες, συνοικίες, και η καρδιά της Δίβρης, η λεγόμενη αγορά, αποτελούν στο σύνολό της, την μια και μοναδική Δίβρη.\n\nΑνάμεσα στα αξιοθέατα που πρέπει να δει κανείς, είναι η βυζαντινή εκκλησία της Αγίας Τριάδας που χρονολογείται από τον 12ο αιώνα (κατ’ άλλους από τον 6ο αιώνα), με υπέροχες τοιχογραφίες, το κρυφό σχολειό αλλά και η Μονή Ζωοδόχου Πηγής ή Μονή Άνω Δίβρης.\n\nΤαυτόχρονα, στο κέντρο του χωριού υπάρχουν παραδοσιακά και σύγχρονα καφενεία, εστιατόρια, ξενοδοχείο, καθώς και άλλα εμπορικά καταστήματα, που μπορούν να εξυπηρετήσουν τον επισκέπτη που θα θελήσει να βρεθεί εκεί ή απλά να κάνει την βόλτα του στην περιοχή.\n\nΤο βέβαιο είναι πως η επιλογή του δεν θα τον κάνει να μετανιώσει ούτε στιγμή.\n\nΚάτι η ομορφιά του τοπίου, κάτι η γαλήνη μακριά από τον θόρυβο της πόλης, αλλά και η ιστορία του τόπου, είναι μερικοί από τους παράγοντες που σε κάνουν να ερωτεύεσαι την περιοχή.\n\nΜην ξεχάσετε πως λίγο νοτιότερα της Δίβρης, θα βρείτε το μοναδικό Δρυοδάσος, της Φολόης.\n\nΈναν φυσικό παράδεισο. Το μεγαλύτερο δρυοδάσος της Ανατολικής Ευρώπης με πλούσια χλωρίδα και πανίδα, και υπέροχα μονοπάτια για να διασχίσεις και να τραβήξεις εκατοντάδες φωτογραφίες.\n\nΕάν ακόμη δεν έχετε επισκεφτεί τη Δίβρη, μη το αναβάλλετε, θα σας κερδίσει από την πρώτη στιγμή.",
    "UNWTO: Students League τουρισμού στην Ελβετία": "Σύνταξη: tourismtoday.gr\n\nΟ Παγκόσμιος Οργανισμός Τουρισμού (UNWTO) και η Γραμματεία Οικονομικών Υποθέσεων της Ελβετίας (SECO) ένωσαν τις δυνάμεις τους για να ξεκινήσουν τo πρώτο Students League της χρονιάς.\n\nΤο Students League έχει σχεδιαστεί για να προωθήσει την ανάπτυξη τοπικών ταλέντων και να συνεργαστεί με νέους για να σχεδιάσει λύσεις για μερικές από τις πιο πιεστικές προκλήσεις που αντιμετωπίζει ο τουρισμός.\n\nΚαθ’ όλη τη διάρκεια του διαγωνισμού, οι σπουδαστές θα διδαχτούν από κορυφαίους ειδικούς στον τουρισμό τόσο από τη χώρα τους όσο και από το εξωτερικό.\n\nΟι προσπάθειες των συμμετεχόντων θα αξιολογηθούν από μια διεθνή κριτική επιτροπή. Και μετά από έναν πρώτο γύρο σε εθνικό επίπεδο, το Students League θα ολοκληρωθεί με έναν Μεγάλο Παγκόσμιο Τελικό.\n\nΜε τις δύο πρώτες δράσεις να καλωσορίζουν τη συμμετοχή περίπου 1.000 σπουδαστών σε όλο τον κόσμο, το UNWTO και η SECO συνεργάζονται τώρα για την προώθηση της ανάπτυξης νέων ταλέντων στην Ελβετία μέσω του πρώτου Εθνικού Students’ League-Switzerland 2022.\n\nΟι εγγραφές είναι πλέον ανοιχτές για τις ομάδες προπτυχιακών φοιτητών τουρισμού και φιλοξενίας από την Ελβετία -ηλικίας έως 25 ετών- και θα κλείσουν στις 4 Οκτωβρίου 2022.\n\nΗ νικήτρια ομάδα θα ανακοινωθεί μετά τον ζωντανό διαγωνισμό Final4, που θα συνδιοργανωθεί με τη Ζυρίχη Πανεπιστήμιο Εφαρμοσμένων Επιστημών (ZHAW).",
    "Εντυπωσιακός αγώνας Cliff diving στην Ελβετία": "Οι Rhiannan Iffland και Aidan Heslop κέρδισαν αντίστοιχα στα αγωνίσματα των γυναικών και των ανδρών στον αγώνα στο πλαίσιο του Red Bull Cliff Diving World Series στη Λίμνη Ούρι της Ελβετίας την Κυριακή.\n\nΗ Αυστραλή Ίφλαντ κέρδισε στην Ελβετία για πρώτη φορά. Η Molly Carlson τερμάτισε στη δεύτερη θέση με την Xantheia Pennisi στην τρίτη θέση.\n\nΑφού κέρδισε τον πρώτο διαγωνισμό RB Cliff Diving World Series της χρονιάς, τώρα κερδίζει και πάλι ο νεαρός Βρετανός Aidan Heslop στην Ελβετία.\n\nΟ Gary Hunt πήρε τη δεύτερη θέση και στην τρίτη ήταν ο δύτης James Lichtenstein από τις ΗΠΑ, στον δεύτερο διαγωνισμό καταδύσεων RB cliff που έγινε ποτέ στη χώρα.",
    "Με άδεια στην Ελβετία ο Τσούμπερ, ξεκίνησε θεραπεία ο Τζαβέλλας": "Ο Στίβεν Τσούμπερ βρίσκεται στην Ελβετία με άδεια από τον Ματίας Αλμέιδα και συνέχισε εκεί το ατομικό του πρόγραμμα, ενώ ο Τζαβέλλας ξεκίνησε το πρόγραμμα θεραπείας του.\n\nΟι παίκτες της ΑΕΚ επέστρεψαν στις προπονήσεις μετά το διήμερο ρεπό που έδωσε ο Αλμέιδα στους παίκτες. Στη σημερινή (20/09) προπόνηση απουσίαζαν οι διεθνείς ποδοσφαιριστές, αλλά και ο Στίβεν Τσούμπερ.\n\nΟ Ελβετός μεσοεπιθετικός έλαβε ειδική άδεια από τον Αλμέιδα και ταξίδεψε στη χώρα του, όμως ακολούθησε το ατομικό πρόγραμμα που του δόθηκε και σήμερα. Ο Τζαβέλλας ξεκίνησε το πρόγραμμα θεραπείας του και αναμένεται να επιστρέψει σε περίπου ένα μήνα, ενώ με ατομικό συνέχισαν και οι Γιόνσον και Μαχαίρας.\n\nΑπό τις προπονήσεις της ΑΕΚ τις επόμενες ημέρες θα απουσιάσουν οι Μάνταλος, Ρότα, Χατζισαφί, Μοχαμάντι, Βίντα, Πινέδα, Λιβάι Γκαρσία, Τζούντα Γκαρσία, Θεοχάρης, Κοσίδης, λόγω των εθνικών τους υποχρεώσεων.",
    "Πήλιο: Νεκρή εντοπίστηκε ηλικιωμένη από την Ελβετία που αναζητούνταν στην Νταμούχαρη": "Χωρίς τις αισθήσεις της εντοπίστηκε το απόγευμα της Κυριακής μια 87χρονη Ελβετίδα, η οποία αναζητούνταν από το μεσημέρι, στην περιοχή της Νταμούχαρης.\n\nΗ ηλικιωμένη βρέθηκε σε δυσπρόσιτη παραλία της περιοχής και στήθηκε επιχείρηση για να ανασυρθεί η σορός της\n\nΣτο σημείο επιχειρήρησαν σωστικά συνεργεία στα οποία συμμετέχουν άτομα από το λιμενικό, εθελοντές της Ελληνικής Ομάδας Διάσωσης, ιδιωτικά σκάφη, ενώ έχει ενημερωθεί και η ΕΜΑΚ.",
    "Ισπανία-Ελβετία - Live Event by bwinΣΠΟΡ FM": "Ισπανία-Ελβετία\n\nΠαρακολουθήστε ζωντανά από το sport-fm.gr την εξέλιξη του αγώνα Ισπανία-Ελβετία για το Nations League.\n\n\n\n",
    "Πρ. Ευρωμπάσκετ 2025: Η Κροατία “διέλυσε” την Ελβετία του Παπαθεοδώρου και ετοιμάζεται για… Ελλάδα!": "2022-08-28T21:39:31+00:00\n\n2022-08-28T21:39:31+00:00\n\n2022-08-28T22:04:53+00:00.\n\nΗ Κροατία κέρδισε άνετα την Ελβετία για τα Προκριματικά του Ευρωμπάσκετ 2025 και ετοιμάζεται για το μεγάλο ραντεβού του Σεπτεμβρίου.\n\nΤης Eurohoops Team/ info@eurohoops.net\n\nΜε εμφατικό τρόπο έκλεισε τις αρχικές της υποχρεώσεις στα Προκριματικά του Ευρωμπάσκετ 2025 η Κροατία “διαλύοντας” με 84-53 εντός έδρας την Ελβετία, την οποία προπονεί ο Ηλίας Παπαθεοδώρου, και ετοιμάζεται για το φετινό Ευρωπαϊκό Πρωτάθλημα (1-18/9) όπου και στην πρεμιέρα της θα αντιμετωπίσει την Εθνική μας Ομάδα (2/9).\n\nΚορυφαίοι για τους νικητές στο αποψινό τους πάρτι ήταν ο Μάτκοβιτς με 17 πόντους, και 12 ριμπάουντ, ο Μπογκντάνοβιτς με 12 πόντους και 2 ριμπάουντ, ο Ζούμπατς με 12 πόντους και 7 ριμπάουντ και ο Σάριτς με 13 πόντους, 7 ριμπάουντ και 2 ασίστ.\n\nΜε αυτή τη νίκη η Κροατία έκανε το 2-0 στον Όμιλο για τα Προκριματικά του Ευρωμπάσκετ 2025 και αποτελεί φαβορί για την πρόκριση της στην επόμενη φάση. Από την άλλη, η Ελβετία έπεσε στο 1-1.\n\nΟι Κροάτες συμμετέχουν στον Όμιλο του Μιλάνου στο φετινό Ευρωμπάσκετ και αποτελούν αντίπαλο της Εθνικής μας μαζί με Ιταλία, Εσθονία, Ουκρανία και Μεγάλη Βρετανία.\n\nΤα δεκάλεπτα: 22-10, 50-26, 70-41, 84-53.\n\nΔιαβάστε τα τελευταία νέα εδώ",
    "Η ονειρεμένη ιστορική κατοικία «Landgut» στην Ελβετία εκπέμπει αυθεντική αρχοντιά": "Η ονειρεμένη βίλα αλλά και το μεγάλο κτήμα που την περιβάλλει, χρονολογούνται από το 1914, την εποχή που χτίστηκε από τον Rudolf Walder και τη σύζυγό του Berta Walder-Baumann με την υπογραφή των αρχιτεκτόνων, Müller & Freytag από τη Ζυρίχη. Ο Walder ήταν κατασκευαστής μεταξωτών υφασμάτων και η Berta Walder-Baumann κόρη του εμπόρου μεταξιού Kaspar Baumann-Zürrer.\n\n\n\nΤο κτήμα έχει καταχωρηθεί σαν ιστορικό κτίριο το 1993. Μεγάλα τμήματα του εσωτερικού δεν είχαν πειραχτεί τα τελευταία 100 χρόνια, ενώ αυτός είναι και ο λόγος για τον οποίο οι περισσότερες από τις αυθεντικές ταπετσαρίες, τους τοίχους, τις κουρτίνες, τα φωτιστικά και τα έπιπλα έχουν αντέξει στον χρόνο.\n\nΑυτή η εκπληκτική βίλα επαναφέρει το μεγαλείο της κομψότητας του παλιού κόσμου και της σύγχρονης ζωής!\n\nΚάθε δωμάτιο του σπιτιού έχει μελετηθεί προσεκτικά από το αρχιτεκτονικό γραφείο της Ina Rinderknecht, σ' ένα πολύ αυστηρό πλαίσιο, προκειμένου να συμμορφωθεί με τις οδηγίες του ιστορικού κτιρίου. Αυτό σημαίνει ότι έπρεπε να γίνει μια περίπλοκη διαδικασία κι έρευνα για τα αρχικά χρώματα που χρησιμοποιήθηκαν. Η επιτροπή ζήτησε επίσης, να διατηρήσουν ορισμένα ξυλουργικά έργα και ιστορικά δάπεδα ενώ μερικές από τις αυθεντικές ταπετσαρίες και τους τοίχους με επένδυση (κυρίως στο ισόγειο της βίλας) έπρεπε πρώτα να προστατευθούν και μετά να ξαναταπετσαριστούν. Παρόλο που το ιστορικό πλαίσιο ήταν δεδομένο, είχαν ακόμα την ελευθερία να σχεδιάσουν και να εξελίξουν το art nouveau κτίριο. Τους ανατέθηκε επίσης να επιπλώσουν ολόκληρο το ακίνητο εντός και εκτός.\n\nΗ κύρια βίλα με την επιβλητική είσοδό της καλωσορίζει τον επισκέπτη της με μια αίθουσα και μια μεγάλη σκάλα που τώρα κοσμούνται από ζωγραφισμένα στο χέρι λινά επενδύσεις τοίχου που παράγονται αποκλειστικά από τον γνωστό βρετανό κατασκευαστή ταπετσαριών de Gournay. Το σχέδιο απεικονίζει λουλουδάτα αμπέλια και πουλιά και τονίζει τον τρόπο ζωής της χώρας. Ένα φτιαγμένο custom made carpet runner διακοσμεί και ολοκληρώνει την ατμόσφαιρα της κατά τα άλλα νηφάλιας ατμόσφαιρας.\n\n«Σε στενή συνεργασία με τους ιδιοκτήτες επιλέξαμε τα καλύτερα κλινοσκεπάσματα, σκεύη κουζίνας και τραπεζαρίας, διακοσμητικά αντικείμενα μέχρι το τέλειο άρωμα για τo μπάνιο.»\n\nΗ μεγαλοπρεπής βίλα χωρίζεται σε 2 μέρη και έχει συνολικά 13 υπνοδωμάτια με ιδιωτικά μπάνια.\n\nΣτην κύρια βίλα, η σουίτα με το καθιστικό διαθέτει το δικό της μπάνιο κι ένα ευρύχωρο υπνοδωμάτιο. «Καταφέραμε να αποκαταστήσουμε την αξιοπρέπεια και το μεγαλείο του κτήματος σε μια περίοδο περίπου 4 ετών. Στόχος μας ήταν να διατηρήσουμε την αυθεντική ιστορική ουσία του, προσδίδοντας μια αποκλειστική και διαχρονική αισθητική, ενώ παράλληλα το προσαρμόσαμε σε έναν σύγχρονο τρόπο ζωής και δημιουργώντας στιγμές χαράς.», λέει η Ina Rinderknecht.\n\nΑbout\n\n\n\nΓεννημένη και μεγαλωμένη στη Σεούλ της Νότιας Κορέας, αλλά με διεθνή ανατροφή σε πολλές ηπείρους, η αγάπη της Ina Rinderknecht για το design ξεκίνησε κατά τη διάρκεια μιας σχολικής ανταλλαγής στη Yogyakarta όπου έμαθε παραδοσιακές ινδονησιακές τέχνες και χειροτεχνίες. Από εκεί, αποφοίτησε από το Istituto Europeo di Design και ακολούθως απόκτηση μεταπτυχιακού τίτλου σπουδών στο σχέδιο από την Domus Academy του Μιλάνου. Ξεκίνησε την καριέρα της στο Μιλάνο της Ιταλίας πριν μετακομίσει στη Χαβάη για να δημιουργήσει διάσημους χώρους φιλοξενίας με τους Peter Vincent & Associates. Ενώ εργαζόταν ως η κύρια interior designer στο Park Shore Waikiki Hotel το 2005, που ανήκει στον όμιλο Blackstone, στη συνέχεια της ζητήθηκε το 2006 να ενταχθεί σε αυτήν την εταιρεία Private Equity ως σύμβουλος για τo δικό τους brand πολυτελών ξενοδοχείων, LXR Luxury Resorts.\n\nΑνακαλύψτε στη gallery περισσότερες φωτογραφίες!",
    "Η Ελβετία καθιστά πιο δύσκολη την απόκτηση βίζας για Ρώσους πολίτες": "Η ελβετική κυβέρνηση αποφάσισε σήμερα να αναστείλει πλήρως μια συμφωνία που χαλαρώνει τους κανόνες για τη βίζα για τους Ρώσους πολίτες, σύμφωνα με τα όσα μεταδίδει το Reuters.\n\nΗ απόφαση αυτή ευθυγραμμίζει τους ελβετικούς κανόνες για τη χορήγηση βίζας σε Ρώσους με εκείνους της Ευρωπαϊκής Ένωσης, με την χώρα της Κεντρικής Ευρώπης να προχωρά σε μια ακόμη εναρμόνιση με τις ευρωπαϊκές κυρώσεις κατά της Ρωσίας.",
    "403 unauthorized": "",
    "Ισπανία- Ελβετία 0-1: Προβάδισμα με Ακάντζι (vid)": "Ισπανία- Ελβετία 0-1: Προβάδισμα με Ακάντζι (vid)\n\nΣτο 21 η Ελβετία πήρε κεφάλι στο σκορ! O Βάργκας εκτέλεσε το κόρνερ, ο Ακάντζι πήδηξε ψηλότερα απ΄ όλους και με καρφωτή κεφαλιά έκανε το 1-0 για τους φιλοξενούμενους!\n\nΔείτε Ακόμα",
    "Ποδόσφαιρο: Πέθανε στα 34 του ο Νίκολας Σίντελχολτζ - Θρήνος στην Ελβετία": "Έδινε μάχη με τον καρκίνο\n\nUnser früherer Innenverteidiger Nicolas Schindelholz ist im Alter von nur 34 Jahren an einem Krebsleiden verstorben. Der FC Aarau spricht den Angehörigen sein herzliches Beileid aus und wünscht ihnen viel Kraft in dieser schwierigen Zeit. pic.twitter.com/PBpKwW6ocA — FC Aarau (@FCAARAU) September 18, 2022\n\nέφυγε από τη ζωή σε ηλικία μόλις 34 ετών, βυθίζοντας στο πένθος τοΟ αμυντικός από τη Βασιλεία πέθανε μετά από μάχη που έδωσε με τοντα δύο τελευταία χρόνια.Ο σύλλογος τηςεξέδωσε συλλυπητήρια ανακοίνωση, μέσω της οποία ευχήθηκε δύναμη στους δικούς του ανθρώπους, αυτή τη δύσκολη στιγμή.ήταν παίκτης της Τουν για οκτώ χρόνια και παρά τους δύο σοβαρούς τραυματισμούς που είχε έμεινε στην ομάδα ως το 2017.",
    "Η Ελβετία θα καταστρέψει 10 εκατ. δόσεις του εμβολίου της Moderna για τον κορονοϊό": "© Παρέχεται από: capital.gr\n\nΟι αρχές της Ελβετίας είναι αναγκασμένες να προχωρήσουν στην καταστροφή 10,3 εκατομμυρίων δόσεων του εμβολίου της Moderna κατά της COVID-19, η ημερομηνία λήξης των οποίων παρήλθε νωρίτερα αυτή την εβδομάδα, ανακοίνωσε χθες Σάββατο το ελβετικό υπουργείο Υγείας.\n\nΤο υπουργείο εξήγησε πως δεν έχει άλλες επιλογές, στο μέτρο που η ημερομηνία λήξης των δόσεων παρήλθε την Τετάρτη, μετέδωσε το πρακτορείο ειδήσεων Keystone-ATS, επιβεβαιώνοντας πληροφορίες του ειδησεογραφικού ιστότοπου Beobachter, σύμφωνα με τον οποίο οι δόσεις προς καταστροφή κόστισαν στο δημόσιο κάπου 280 εκατομμύρια ελβετικά φράγκα (294 εκατ. ευρώ).\n\nΕξάλλου, 2,5 εκατ. δόσεις παραμένουν αποθηκευμένες σε βάση επιμελητείας του στρατού και άλλες 7,8 εκατ. φυλάσσονται σε αποθήκη στο Βέλγιο, διευκρίνισε το υπουργείο, υπογραμμίζοντας πως η στρατηγική του ως προς την προμήθεια εμβολίων εξαρχής ήταν να παραγγέλνει περισσότερες δόσεις από ό,τι χρειάζονταν για τους 8,7 εκατομμύρια κατοίκους της Ελβετίας.\n\nΗ χώρα παρήγγειλε έτσι δόσεις εμβολίων διαφόρων φαρμακευτικών εταιρειών, για να αποφύγει την εξάρτησή της από εμβόλια που θα μπορούσαν να αποδειχθούν αναποτελεσματικά, τα προβλήματα εφοδιασμού και την αθέτηση συμβατικών υποχρεώσεων.\n\nΤον Ιούνιο, ο ειδησεογραφικός ιστότοπος Swissinfo εκτιμούσε πως η Ελβετία διαθέτει πλεόνασμα 38 εκατομμυρίων δόσεων εμβολίων κατά της COVID, η ημερομηνία λήξης των οποίων αναμένεται να παρέλθει πριν από το τέλος της χρονιάς.\n\nΤο υπουργείο διαβεβαίωσε πως περίπου 3,5 εκατ. δόσεις του νέου εμβολίου της Moderna θα είναι διαθέσιμες όταν η Ελβετία θα ξεκινήσει την προσεχή εκστρατεία χορήγησης αναμνηστικών δόσεων, τον Οκτώβριο.\n\nΗ Ελβετία, που έχει καταγράψει 13.556 θανάτους ασθενών εξαιτίας επιπλοκών της COVID-19 από την εκδήλωση της πανδημίας του νέου κορονοϊού στην επικράτειά της, έχει εμβολιάσει πλήρως περί το 70% του πληθυσμού της.\n\nΔιαβάστε ακόμα:\n\nΣτριμωγμένος παίζει τα ρέστα του ο Πούτιν\n\nΑυξάνονται τα τέλη διέλευσης πλοίων από Σουέζ και Βόσπορο"
}