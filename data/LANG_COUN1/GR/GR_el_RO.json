{
    "Nations League: Νίκησε αλλά δεν απέφυγε τον υποβιβασμό η Ρουμανία – Άνετο «διπλό» για την Φινλανδία στην έδρα του Μαυροβουνίου": "Η Ρουμανία «διέλυσε» με 4-1 την Βοσνία αλλά δεν απέφυγε τον υποβιβασμό στην τρίτη κατηγορία του Nations League αφού Φινλανδία έκανε το «χρέος» της και πήρε μια σημαντική νίκη επί του Μαυροβουνίου εξασφαλίζοντας την παραμονή στην League B.\n\nΗ Ρουμανία επικράτησε με το ευρύ 4-1 της Βοσνίας αλλά η νίκη δεν της ήταν αρκετή για να παραμείνει στην δεύτερη κατηγορία του Nations League, αφού η Φινλανδία πέρασε…σαν σίφουνας από το Μαυροβούνιο νικώντας με 2-0.\n\nΌσον αφορά τον αγώνα, η Ρουμανία έχοντας την υποχρέωση να νικήσει την αναμέτρηση, μπήκε πολύ δυνατά και είχε την υπεροχή. Στο 38’ σκόραρε με τον Μαν πηγαίνοντας με προβάδισμα στα αποδυτήρια.\n\nΤο δεύτερο μέρος είχε ανάλογη συνέχεια με το πρώτο αφού στο 73’ οι γηπεδούχοι πέτυχαν το 2-0 με τον Πούσκας, με την Βοσνία να…απαντάει άμεσα με τον Τζέκο και να μειώνει στο 77’. Το γκολ των Βόσνιων λειτούργησε…ευεργετικά για τους παίκτες του Ιορντανέσκου αφού ανέβασαν την απόδοση τους και στο 79’ «σφράγισαν» την νίκη με τον Ράτιου. Το τελικό 4-1 για την Ρουμανία διαμόρφωσε ο Πούσκας στο 86’.\n\nΜαυροβούνιο – Φινλανδία 0-2\n\nΗ Φινλανδία ταξίδεψε στο Μαυροβούνιο και γνώριζε ότι με νίκη θα εξασφάλιζε την παραμονή της στην δεύτερη κατηγορία, ανεξάρτητα με το τι θα συνέβαινε στο άλλο ματς του ομίλου. Κάτι που πέτυχε με σχετικά άνετο τρόπο αφού εκμεταλλευόμενη την κόκκινη κάρτα που δέχτηκε στο πρώτο ημίχρονο η αντίπαλο της, νίκησε με 2-0 και παρέμεινε στην League B του Nations League.\n\nΗ αναμέτρηση ξεκίνησε με το Μαυροβούνιο να βγάζει μια στο νευρικότητα στο παιχνίδι και στα μαρκαρίσματα του. Μάλιστα στα πρώτα 19 λεπτά είχε αντικρίσει πέντε κάρτες, εκ των οποίων η μια ήταν δεύτερη κίτρινή στον κεντρικό αμυντικό Ζάρκο Τομάσεβιτς, όπου αποβλήθηκε στο 17’ αφήνοντας την ομάδα του με 10 παίκτες. Η Φινλανδία έχοντας ένα παίκτη περισσότερο, βελτίωσε την εικόνα της χωρίς ωστόσο να βρει κάποιο γκολ στο πρώτο μέρος.\n\nΚάτι που πέτυχε δύο λεπτά μετά την έναρξη του δευτέρου ημιχρόνου, με τον Όλιβερ Άντμαν να «ανοίγει» το σκορ δίνοντας το προβάδισμα στην ομάδα του Κάνερβα. Μάλιστα, η Φινλανδία εκμεταλλευόμενη το μομέντουμ και την ψυχολογία που είχε, πέντε λεπτά αργότερα διπλασίασε τα τέρματα της με τον Μπέντζαμιν Κάλμαν να σκοράρει το 2-0, ένα σκορ που δεν άλλαξε έως το τέλος, με το σφύριγμα της λήξης να βρίσκει την Φινλανδία στη 2η θέση και το Μαυροβούνιο στην 3η θέση του ομίλου.\n\nΤα αποτελέσματα της 6ης αγωνιστικής του 3ου ομίλου της League Β:\n\nΡουμανία – Βοσνία 4-1 (38’ Μαν, 73’ , 86’ Πούσκας, 79’ Ράτιου – 77΄Τζέκο)\n\nΜαυροβούνιο – Φινλανδία 0-2 (47’ Άντμαν, 53’ Κάλμαν)\n\nΒαθμολογία 3ου γκρουπ του δεύτερου ομίλου δυναμικότητας\n\nΒοσνία 6 11\n\n11 Φινλανδία 6 8\n\n8 Μαυροβούνιο 6 7\n\n7 Ρουμανία 6 7\n\nΧρήστος Λόης",
    "Γιάννης Βάλβης: Από το νερό στο κρασί και από τη Ρουμανία στη Σαντορίνη": "Από τη Σαντορίνη, το νησί που έχει περισσότερο κρασί απ’ ότι νερό, θα ξεκινήσει την ελληνική επιχειρηματική του δραστηριότητα ο Γιάννης (Jean) Βάλβης, πρόεδρος της εταιρείας Carpathian Springs που παράγει το νερό Acqua Carpatica.\n\nΟ ελληνο-ελβετός επιχειρηματίας, που έχει καταφέρει να κάνει deals με Coca Cola, Lactalis και Pepsico πουλώντας τους μάρκες τις οποίες δημιούργησε ο ίδιος από το μηδέν, επιστρέφει στις ρίζες του επιδιώκοντας να προωθήσει τα κρασιά της ρουμάνικης εταιρείας του, Domeniile Samburesti, στην Ελλάδα.\n\nΣτη Σαντορίνη και συγκεκριμένα στη Βλυχάδα, γενέθλιο τόπο του παππού του, ο Γιάννης Βάλβης ολοκληρώνει την κατασκευή του σπιτιού του διαψεύδοντας ότι σκόπευε να δημιουργήσει ξενοδοχειακή μονάδα πέντε αστέρων, όπως λεγόταν παλαιότερα.\n\nΔιαβάστε επίσης: Γιάννης Βάλβης: Το χατ-τρικ με τις πολυεθνικές και τα νέα σχέδια\n\nΣύμφωνα με όσα ανέφερε χθες σε συνάντηση με δημοσιογράφους, στο νησί των Κυκλάδων έχουν γίνει φυτεύσεις αμπελιών και η οινοποιητική δραστηριότητα αναμένεται να είναι το πρώτο ελληνικό εγχείρημα της οικογένειας Βάλβη στην Ελλάδα.\n\nΑπό τον βασιλιά της Βλαχίας στον Τσαουσέσκου\n\nΟ δαιμόνιος επιχειρηματίας εκτός από την αγορά του φυσικού μεταλλικού νερού (το 20% Carpathian Springs ανήκει εδώ και λίγο καιρό στην PepsiCo, ενώ η οικογένεια Βάλβη διατήρησε ποσοστό 64%, με το υπόλοιπο 16% να κατέχεται από στελέχη της εταιρείας) έχει βάλει «πόδι» και στη δύσκολη και άκρως ανταγωνιστική αγορά του κρασιού ήδη από το 2005.\n\nΠριν από 17 χρόνια ο όμιλος Valvis Holding επένδυσε στο Viti-Pomicola Samburesti, μια έκταση 500 εκταρίων αμπελώνα και 500 εκταρίων οπωροφόρων δέντρων, πάνω των 14,5 εκατ. ευρώ, ξαναζωντανεύοντας τον τοπικό αμπελώνα.\n\n«Στην Ρουμανία έχουμε πάρει τον αμπελώνα που ανήκε το 1600 στον βασιλιά της Βλαχίας, από το 1945 ο αμπελώνας πέρασε στην Κεντρική Επιτροπή του Κ.Κ. Ρουμανίας και ήταν υπό τον Τσαουσέσκου» σημείωσε ο κ. Βάλβης.\n\nΓια την οινοποιητική δραστηριότητα υπεύθυνος είναι ο γιος του, Στέφανος Βάλβης.\n\nΗ Valvis Holding φέρεται να βρίσκεται κοντά στην σύναψη συμφωνίας με συνεργάτη στην Ελλάδα, με την προώθηση των κρασιών του να ξεκινάει από τη Σαντορίνη.\n\nΜελλοντικά ο επιχειρηματίας δεν αποκλείει το ενδεχόμενο να επεκταθεί και στην παραγωγή δημητριακών. Πρόκειται για τον τρίτο «πυλώνα» των δραστηριοτήτων της Valvis Holding στη Ρουμανία.\n\nΟ κύκλος εργασιών για τη Valvis Holdings ανέρχεται στα 140 εκατ. ευρώ, όπου το νερό (Αcqua Carpatica) πρωταγωνιστεί με τζίρο 100 εκατ. ευρώ, ενώ και το κρασί και τα δημητριακά από 20 εκατ. ευρώ έκαστο.\n\nΤο νερό\n\nΜετά από ενάμισι χρόνο στην ελληνική αγορά το μερίδιο του φυσικώς ανθρακούχου φυσικού μεταλλικού νερού Aqua Carpatica υπολογίζεται περίπου στο 3%.\n\nΑυτή τη στιγμή το Acqua Carpatica διατίθεται σε 16 εθνικές αγορές, μεταξύ αυτών και η Ελλάδα, ενώ στη χώρα μας μέσω του δικτύου της Mantis διατίθεται σε όλα τα σούπερ μάρκετ με εξαίρεση τη Lidl.",
    "Ρουμανία-Βοσνία - Live Event by bwinΣΠΟΡ FM": "Ρουμανία-Βοσνία\n\nΠαρακολουθήστε ζωντανά από το sport-fm.gr την εξέλιξη του αγώνα Ρουμανία-Βοσνία για το Nations League.\n\n\n\n",
    "Ρουμανία: Προπονητής ήρθε στα χέρια με τη μάνατζερ σύζυγό του! (Video)": "Onsports Team\n\nΡουμανία: Απίστευτο περιστατικό με τον προπονητή της Νέφτσι Μπακού να έρχεται στα χέρια με την εν διαστάσει σύζυγό του, γνωστή μάνατζερ και πρώην playmate!\n\nH Αναμαρία Προντάν, θεωρείται απ’ τις κορυφαίες μάνατζερ στη Ρουμανία. Πασίγνωστη στη χώρα, καθώς υπήρξε και playmate στο παρελθόν. Παντρεμένη με τον γνωστό προπονητή, Λαουρέντιου Ρέγκενκαμπφ. Τα πράγματα δεν κύλησαν καλά στη σχέση τους και είναι σε διάσταση.\n\nΠεριμένοντας να βγει το διαζύγιο, πάντως, τα πράγματα δεν κυλούν ομαλά ανάμεσά τους. Η γνωστή μάνατζερ με τον τεχνικό της Νέφτσι Μπακού αυτό τον καιρό, έφτασαν στο σημείο να έρθουν στα χέρια! Αυτό φαίνεται σε βίντεο που είδε το φως της δημοσιότητας και το οποίο τράβηξε ο οδηγός της Προντάν.\n\nΣε αυτό φαίνονται οι δυο τους να συνομιλούν για λίγο και μετά η κατάσταση να ξεφεύγει. Ευτυχώς το περιστατικό δεν άφησε κάποιο τραυματισμό, πέρα απ’ το γεγονός πως οι δυο τους έχουν γίνει viral καθώς ήρθαν στα χέρια στο δρόμο ουσιαστικά.\n\nΣτο τέλος του video η Προντάν ρωτάει δυνατά τον οδηγό της αν έχει τραβήξει σε βίντεο τον άγριο καυγά με τον Ρέγκενκαμπφ. Ο οποίος έχει εργαστεί στο παρελθόν σε ομάδες όπως η Στεάουα Βουκουρεστίου, η Αλ Αχλί, η Λίτεξ Λόβετς και η Κραϊόβα.\n\nΜετά το περιστατικό, ο προπονητής πήγε στο νοσοκομείο δηλώνοντας πως έχει τραυματιστεί απ’ τα χτυπήματα που δέχτηκε, ενώ η Προντάν έκανε δηλώσεις σύμφωνα με τις οποίες ο νόμος θα έπρεπε να την προστατεύσει. Όλα αυτά επειδή χωρίζουν και η διαφωνία που υπάρχει φέρεται να είναι ο δεσμός που φέρεται να διατηρούσε ο Ρέγκενκαμπφ με άλλη γυναίκα.",
    "Σε Ρουμανία και την Ιταλία το Λύκειο Γόννων (φωτ.)": "Τη Ρουμανία και την Ιταλία επισκέφθηκε αντιπροσωπεία μαθητών και καθηγητών του Γενικού Λυκείου Γόννων στο πλαίσιο του Ευρωπαϊκού προγράμματος Erasmus+ KA2 με τίτλο & «Υδάτινο περιβάλλον και πολιτιστική & φυσική κληρονομιά».\n\nΑναλυτικά:\n\nΡουμανία\n\nΣτη Ρουμανία τους υποδέχθηκαν θερμά οι εταίροι από το σχολείο Spiru Haret της πόλης Τούλτσεα, η οποία βρίσκεται στην ανατολική Ρουμανία κοντά στο Δέλτα του Δούναβη. Οι μαθητές και οι καθηγητές από την Ελλάδα και την Ιταλία ξεναγήθηκαν στους χώρους του ρουμάνικου σχολείου, γνωρίστηκαν με τους συναδέλφους και συμμαθητές τους και έλαβαν μέρος σε δραστηριότητες που είχαν σκοπό να ενισχύσουν την οικολογική συνείδηση των συμμετεχόντων και να τους κινητοποιήσουν σε δράσεις που θα προστατεύσουν το περιβάλλον από την απειλή της κλιματικής αλλαγής.\n\nΚατά την επίσκεψη τους στη Ρουμανία οι μαθητές και οι καθηγητές του Λυκείου Γόννων, συνοδευόμενοι από τους Ευρωπαίους συναδέλφους τους είχαν συνάντηση με τον Κυβερνήτη του Δέλτα του Δούναβη, ο οποίος τους ενημέρωσε για τις ιδιαιτερότητες του σπουδαίου αυτού ποταμού και του περιβάλλοντα χώρου του, ενώ συμπλήρωσαν τη γνωριμία τους με τη χλωρίδα και πανίδα του Δέλτα του Δούναβη με την επίσκεψη τους στο Ενυδρείο-Μουσείο Δούναβη της πόλης Τούλτσεα. Αυτό όμως που ενθουσίασε περισσότερο μικρούς και μεγάλους ήταν οι δράσεις πεδίου στο Δέλτα του Δούναβη, όπου απόλαυσαν τη μοναδική εμπειρία της επιβίβασης σε βαρκούλες και της βαρκάδας στα ήρεμα νερά του Δούναβη, της επίσκεψης σε μικρά νησάκια του Δέλτα του Δούναβη και της επιτόπιας παρατήρησης σπάνιων πουλιών που ζουν στην περιοχή αυτή.\n\nΚατά την παραμονή τους στη Ρουμανία οι παρευρισκόμενοι είχαν επίσης την ευκαιρία να συμμετέχουν σε παιχνίδι κρυμμένου θησαυρού, να γευτούν τοπικές γεύσεις και ψάρια του ποταμού Δούναβη, να επισκεφθούν αξιοθέατα της περιοχής όπως το κάστρο Ενισάλα, το μουσείο Τέχνης και το σπίτι του Αβραμίδη στην Τούλτσεα, καθώς και το Παλάτι του Λαού και το μέγαρο μουσικής Ατενέουμ στην πρωτεύουσα Βουκουρέστι, επιστρέφοντας στην Ελλάδα με τις καλύτερες εντυπώσεις.\n\nΙταλία\n\nΣτην Ιταλία, οι Ιταλοί εταίροι από το σχολείο Nicollo Machiavelli στο Μιλάνο υποδέχτηκαν με μεγάλη χαρά την αντιπροσωπεία μαθητών και καθηγητών του Γενικού Λυκείου Γόννων και τους ξενάγησαν, μαζί με τους εταίρους από τη Ρουμανία, στις καταπράσινες εγκαταστάσεις του σχολείου στα περίχωρα του Μιλάνου. Οι συμμετέχοντες επισκέπτες γνωρίστηκαν με τους μαθητές και τους καθηγητές του σχολείου, συζήτησαν για τα προβλήματα που δημιουργεί η κλιματική αλλαγή , παρουσίασαν δεδομένα της υδάτινης αναπτυξιακής πολιτικής της περιοχής τους, στοιχεία πολιτισμού και φυσικής ομορφιάς και ανέπτυξαν από κοινού δράσεις ενισχύοντας την πεποίθηση ότι η ανάπτυξη δύναται να επέλθει μέσα από το σεβασμό και την προστασία του υδάτινου περιβάλλοντος εκπαιδεύοντας τους μαθητές- πολίτες του αύριο.\n\nΚατά τη διάρκεια της επίσκεψης στην Ιταλία, οι συμμετέχοντες έκαναν δραστηριότητες πεδίου για την ενίσχυση της περιβαλλοντικής τους συνείδησης και την προστασία του υδάτινου περιβάλλοντος. Έτσι είχαν την ευκαιρία να επισκεφθούν τη λίμνη Κόμο και τη γύρω περιοχή, να αντιληφθούν την αρμονική συνύπαρξη ανθρώπου και φύσης, την αδιάλειπτη σχέση αλληλεξάρτησης και αλληλεπίδρασης μεταξύ τους από τα πανάρχαια χρόνια καθώς παρέχει τα απαραίτητα για την επιβίωσή τους και, τέλος, να θαυμάσουν σήμερα τη λίμνη που αποτελεί στοιχείο απαράμιλλης φυσικής ομορφιάς συμβάλλοντας στην αύξηση της επισκεψιμότητάς της, με τον τουρισμό να αποτελεί μία σημαντική πηγή εσόδων.\n\nΙδιαίτερα εντυπωσιάστηκαν από την επίσκεψή τους στη Βενετία, με τα περίφημα κανάλια της, που αποτελούν πόλο έλξης για εκατομμύρια τουρίστες απ’ όλο τον κόσμο, και πληροφορήθηκαν για το σχέδιο ένωσης Βενετίας- Μιλάνου μέσω καναλιών.\n\nΣτο Μιλάνο είχαν την ευκαιρία να γνωρίσουν μια άλλη πλευρά της κοσμοπολίτικης πόλης, που πέρα από τη μόδα, τον πολιτισμό και τη βαριά βιομηχανία, διέθετε τα κανάλια Navigli, από τα παλαιότερα τεχνητά κανάλια στην Ευρώπη, που κατασκευάστηκαν ώστε το Μιλάνο να έχει σύνδεση με τη λίμνη Maggiore, τη λίμνη Κόμο και την πόλη Πάβια. Πρόκειται για μεγάλες πλωτές οδούς, που χρησίμευαν για τη μεταφορά προϊόντων και την άρδευση αγρών.\n\nΕπιπλέον επισκέφθηκαν τη διώρυγα που συνδέει το Μιλάνο με τον Πάδο – την αρχαιότερη διώρυγα σε χρήση σε όλη την Ευρώπη , κατασκευασμένη τον 12ο αιώνα – και το οικομουσείο Martesana κατά μήκος του Naviglio Picollo, ένα μουσείο νερού με σύνθημα «Το νερό ρέει» που μαρτυρεί την πολιτιστική ταυτότητα και κληρονομιά του Naviglio Martesana στοχεύοντας στη μετάδοση της υδάτινης και εδαφικής κληρονομιάς στις μελλοντικές γενιές καθώς αποτελεί το πρώτο οικολογικό μουσείο αφιερωμένο αποκλειστικά και μόνο στο νερό. Αναδείχτηκε κατ’ αυτόν τον τρόπο η συμβολή του υδάτινου στοιχείου στη διατήρηση της κλιματικής ισορροπίας και αντιλήφθηκαν οι μαθητές μας πως το μέλλον της ανθρωπότητας είναι άρρηκτα συνδεδεμένο με την προστασία του περιβάλλοντος.\n\nΟι μαθητές και οι καθηγητές ,τέλος, είχαν την ευκαιρία να γευτούν διάφορα τοπικά παραδοσιακά εδέσματα, να επισκεφθούν σπουδαία αξιοθέατα του Μιλάνου, όπως την περίφημη Σκάλα του Μιλάνου, τον καθεδρικό ναό Duomo και το Castelo Sforza και επιστρέφουν , πλέον, στην πατρίδα τους με μια παρακαταθήκη γνώσης , πολιτισμού, εμπειριών συνοδευμένες από εξαιρετικές εικόνες, όντες , πλέον, εμπλουτισμένοι με νέες φιλίες, διαφορετικές κουλτούρες και μηνύματα συναδέλφωσης και συνεργασίας.\n\nΑκολουθήστε το στο Google News και μάθετε πρώτοι όλες τις ειδήσεις.",
    "Iron Dome για τη Ρουμανία;": "Κατά την επίσκεψη στο Ισραήλ, την περασμένη εβδομάδα, ο Ρουμάνος υπουργός Άμυνας Vasile Dîncu συζήτησε το ενδεχόμενο απόκτησης του αντιπυραυλικού συστήματος Iron Dome.\n\nΚάθε πυροβολαρχία Iron Dome υποστηρίζεται ότι κοστίζει γύρω στα 150 εκατ. δολάρια και κάθε βλήμα Tamir εκτιμάται πως στοιχίζει 50 χιλιάδες δολάρια. Αν μια διμερής συμφωνία υπογραφεί, η Ρουμανία θα γίνει ο πρώτη ευρωπαϊκή χώρα-μέλος του NATO που αποκτά το Iron Dome.\n\nΤο Iron Dome αναπτύχθηκε με σκοπό την αντιμετώπιση των επιθέσεων ρουκετών και άλλου τύπου μη κατευθυνόμενων όπλων από τη Χαμάς και τη Χεζμπολάχ, που χρησιμοποιούνται κατά καιρούς εναντίον των μεθοριακών αστικών περιοχών του Ισραήλ. Το σύστημα αποτελείται από τον σταθμό BMC (Battle Management and weapon Control), το ραντάρ έρευνας και ιχνηλάτησης ELM-2084 MMR και τρεις έως οκτώ 20πλούς εκτοξευτές για βλήματα Tamir. Τα τελευταία έχουν εκτιμώμενο βεληνεκές μικρότερο από 10 χιλιόμετρα.",
    "Φινλανδία – Ρουμανία: 1-1 (hls)": "Φινλανδία – Ρουμανία: 1-1 (hls)\n\nTα στιγμιότυπα του αγώνα Φινλανδία - Ρουμανία για το Nations League.\n\nΔείτε Ακόμα",
    "Nations League: Για την πρωτιά Ουγγαρία-Ιταλία, ελπίζει σε παραμονή η Ρουμανία": "Στην αναμέτρηση Ουγγαρία-Ιταλία, για την πρώτη κατηγορία του 3ου ομίλου, στρέφεται απόψε το ενδιαφέρον στο Nations League. Για τον ίδιο όμιλο υπάρχει και ο αγώνας Αγγλία-Γερμανία, όμως τα «τρία λιοντάρια» υποβιβάστηκαν στη δεύτερη κατηγορία και τα «πάντσερ» πραγματοποίησαν μία μέτρια πορεία στη διοργάνωση. Κάπως έτσι οι Ούγγροι και οι Ιταλοί θα παλέψουν για την πρώτιά στο «Puskas Arena».\n\nΤο άλλο ενδιαφέρον παιχνίδι της βραδιάς διεξάγεται στο «Stadionul Rapid-Giulesti», εκεί που η Ρουμανία υποδέχεται τη Βοσνία και χρειάζεται τη νίκη, ενώ την ίδια ώρα θα περιμένει η Φινλανδία να μην κερδίσει εκτός έδρας το Μαυροβούνιο.\n\nΟι Ρουμάνοι είναι τελευταίοι στον 3ο όμιλο της Β’ Κατηγορίας, με έναν βαθμό λιγότερο από τους Φιλανδούς που αυτή τη στιγμή παραμένουν στην κατηγορία.\n\nΤο πρόγραμμα της ημέρας\n\nΑ’ Κατηγορία-3ος Όμιλος\n\nΑγγλία-Γερμανία 21:45\n\nΟυγγαρία-Ιταλία 21:45\n\nΒαθμολογία (σε 5 αγώνες):\n\nΟυγγαρία 10 Ιταλία 8 Γερμανία 6 Αγγλία 2\n\nΒ’ Κατηγορία-3ος Όμιλος\n\nΜαυροβούνιο-Φινλανδία 21:45\n\nΡουμανία-Βοσνία 21:45\n\nΒαθμολογία (σε 5 αγώνες):\n\nΒοσνία 11 Μαυροβούνιο 7 Φινλανδία 5 Ρουμανία 4\n\nΓ’ Κατηγορία-4ος Όμιλος\n\nΓιβραλτάρ-Γεωργία 21:45\n\nΣκόπια-Βουλγαρία 21:45\n\nΒαθμολογία (σε 5 αγώνες):\n\nΓεωργία 13 Βόρεια Μακεδονία 7 Βουλγαρία 6 Γιβραλτάρ 1\n\nΔ’ Κατηγορία-2ος Όμιλος\n\nΆγιος Μαρίνος-Εσθονία 21:45\n\nΒαθμολογία (σε 4 αγώνες):",
    "Συνεχίζεται η στήριξη των καταναλωτών για τα καύσιμα στην Ρουμανία": "Οι τιμές της βενζίνης και του ντίζελ θα επωφεληθούν από το καθεστώς στήριξης που ξεκίνησε τον Ιούλιο για τρεις ακόμη μήνες. Το αρχικό καθεστώς επρόκειτο να λήξει τον Σεπτέμβριο.\n\nΣτις αρχές Ιουλίου, η ρουμανική κυβέρνηση και οι πετρελαϊκές εταιρείες ξεκίνησαν ένα μέτρο για τη μείωση της τιμής των καυσίμων κατά 0,5 λέι (0,1 ευρώ) ανά λίτρο. Η μισή μείωση υποστηρίζεται από τον κρατικό προϋπολογισμό και η άλλη μισή από τις πετρελαϊκές εταιρείες.\n\nΤο καθεστώς υποτίθεται ότι θα διαρκούσε μέχρι το τέλος Σεπτεμβρίου και θα μπορούσε να παραταθεί.\n\nΟι συζητήσεις εντός του κυβερνητικού συνασπισμού επικεντρώθηκαν αρχικά μόνο στις τιμές του ντίζελ, αλλά η απόφαση ήταν να συνεχιστούν οι μειώσεις των τιμών και για τα δύο είδη καυσίμων. Οι τιμές λιανικής πώλησης είναι τώρα σημαντικά χαμηλότερες από ό,τι όταν εισήχθη για πρώτη φορά το καθεστώς στήριξης. Σε σύγκριση με την αρχή του έτους, οι τιμές των καυσίμων ήταν πάνω από 20% υψηλότερες τον Αύγουστο, σύμφωνα με το στατιστικό ινστιτούτο INS.",
    "Ρουμανία: Ετοιμάζεται να αγοράσει τουρκικά drones": "Το υπουργείο Άμυνας της Ρουμανίας έχει ζητήσει την έγκριση του κοινοβουλίου της χώρας προκειμένου να προχωρήσει στην αγορά συνολικά 18 τουρκικών Bayraktar TB2.\n\nΗ Ρουμανία, μέλος του ΝΑΤΟ από το 2004, σχεδιάζει να αυξήσει τις αμυντικές δαπάνες στο 2,5% του ΑΕΠ το 2023, από 2% που είναι σήμερα.\n\nΝωρίτερα φέτος, η ρουμανική κυβέρνηση άνοιξε τον δρόμο για την αγορά 32 μεταχειρισμένων μαχητικών αεροσκαφών F-16 από τη Νορβηγία, ενώ η γαλλική Naval Group βρίσκεται σε συνομιλίες με τη ρουμανική Santierul Naval Constanta για την πώληση κορβετών Gowind στη Ρουμανία.\n\nΜε πληροφορίες από Reuters\n\nΕιδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Ρουμανία: Ο προπονητής της Νέφτσι Μπακού πιάστηκε στα χέρια με την ατζέντισσα σύζυγό του (vid)": "Ο προπονητής Λαουρέντιου Ρέγκενκαμπφ ήρθε στα χέρια με την σύζυγο και ατζέντισσά του, Αναμαρία Προντάν, με την οποία βρίσκεται σε διαδικασία διαζυγίου εδώ και περίπου ένα χρόνο.\n\nViral στη Ρουμανία έχει γίνει βίντεο με πρωταγωνιστή τον προπονητή της Νέφτσι Μπακού, Λαουρέντιου Ρέγκενκαμπφ. Ο Ρουμάνος τεχνικός βρίσκεται εδώ και πάνω από ένα χρόνο σε διαδικασία έκδοσης διαζυγίου με την ατζέντισσα και άλλοτε Playmate, Αναμαρία Προντάν, η οποία μεταξύ άλλων είχε στο πελατολόγιο της τον άλλοτε μεσοεπιθετικό του Παναθηναϊκού, Λουτσιάν Σαμαρτεάν.\n\nΗ διαμάχη των δυο πλευρών κρατάει μήνες και η κατάσταση ξέφυγε, καθώς σε συνάντηση τους πιάστηκαν στα χέρια. Το βίντεο το κατέγραψε ο οδηγός που ήταν μαζί με την Προντάν.",
    "LIVE: Ρουμανία": "Η σελίδα ανανεώνεται αυτόματα όποτε υπάρχει νέα καταχώρηση - δεν χρειάζεται refresh",
    "403 unauthorized": "",
    "Μπόκα με κάλυψη, με το φαβορί στη Ρουμανία": "Μπόκα με κάλυψη, με το φαβορί στη Ρουμανία\n\nΠεριορισμένες οι επιλογές στο σημερινό κουπόνι, η προσοχή μας επικεντρώνεται στη Λατινική Αμερική, όπου η Μπόκα Τζούνιορς υποδέχεται τη σκληροτράχηλη Ουρακάν, αλλά και στη Ρουμανία, όπου η Άρτζες Πιτέστι φιλοξενεί την πρωταθλήτρια Κλουζ.\n\nΌ,τι πρέπει να ξέρετε πριν εγγραφείτε στο ζωντανό bet365 casino\n\nΆρτζες Πιτέστι – Κλουζ (20:30)\n\nΣτη Ρουμανία, η Άρτζες Πιτέστι προβληματίζει με τις εμφανίσεις των τελευταίων εβδομάδων. Μετράει 0-1-2 στα 3 πιο πρόσφατα και πλέον έχει απολογισμό 4-1-5. Βρίσκεται οριακά στην πρώτη δεκάδα. Κάκιστη η παράδοση στις αναμετρήσεις με την Κλουζ, δεν έχει νίκη εδώ και 17 χρόνια. Η φιλοξενούμενη προέρχεται από ήττα 1-0από τη Σίβασπορ για το Κόνφερενς Λιγκ. Δεν διάγει και τις καλύτερες μέρες στο κλαμπ ο τεχνικός Νταν Πετρέσκου, που άφησε ανοιχτό το ενδεχόμενο να αποχωρήσει. Η πρωταθλήτρια Κλουζ αν σοβαρευτεί, μπορεί να περάσει από την έδρα της Άρτζες. Το διπλό είναι σε απόδοση 1.70 και μπορεί να μπει στο δελτίο μας.\n\nΜπόκα Τζούνιορς – Ουρακάν (20/9 01:00)\n\nΣτην Αργεντινή, η Μπόκα Τζούνιορς μετά τη νίκη στο ντέρμπι με τη Ρίβερ Πλέιτ, πέρασε και από την έδρα της Λανούς (με σκορ 1-0). Έφτασε τις 5 επίσημες νίκες, ενώ έχει σερί 7-2-0. Αποδίδει εξαιρετικά στον αγωνιστικό χώρο, ενώ στα θετικά είναι η επιστροφή του κεντρικού αμυντικού Ρόχο. Η Ουρακάν μετράει 2 συνεχόμενα «Χ», πιο πρόσφατο αυτό με την Μπαράκας (1-1). Αξίζει τα εύσημα, καθώς δεν έχει υποστεί την ήττα στα 8 τελευταία παιχνίδια (4-4-0), απολογισμός που την κρατάει ψηλά στη βαθμολογία. Πείθει περισσότερο η γηπεδούχος, ποντάρουμε στον 1 (-0.25 Α.Η.) σε απόδοση 1.77.\n\n*Ισχύουν Όροι & Προϋποθέσεις 21+ | Αρμόδιος Ρυθμιστής ΕΕΕΠ | Κίνδυνος εθισμού & απώλειας περιουσίας | Γραμμή βοήθειας ΚΕΘΕΑ: 210 9237777 | Παίξε Υπεύθυνα",
    "Η Ρουμανία μπαίνει στην εποχή του 5G": "Η ρουμανική αρχή τηλεπικοινωνιών ANCOM ξεκίνησε τη διαδικασία πώλησης του φάσματος 5G. Οι εταιρείες που ενδιαφέρονται να αποκτήσουν άδειες 5G μπορούν να ανακοινώσουν την πρόθεσή τους από τη Δευτέρα, 19 Σεπτεμβρίου.\n\nΟι υποψήφιοι μπορούν να επιλέξουν μεταξύ τεσσάρων ζωνών συχνοτήτων που περιλαμβάνουν 700 MHz, 1.500 MHz, 2.600 MHz και μία που κυμαίνεται μεταξύ 3.400-3.800 MHz. Το δικαίωμα χρήσης του φάσματος θα αρχίσει είτε το 2023 είτε το 2026 και θα διαρκέσει έως και 25 χρόνια. Για τις ζώνες των 2.600 MHz, το φάσμα μπορεί να χρησιμοποιηθεί μόνο για έξι χρόνια και τρεις μήνες για να ευθυγραμμιστεί με άλλα δικαιώματα σε αυτή τη ζώνη συχνοτήτων.\n\nΟι τιμές εκκίνησης για τη δημοπρασία των ζωνών συχνοτήτων ανέρχονται σε 693 εκατ. ευρώ. Οι πλειοδότες μπορούν να ανακοινώσουν την πρόθεσή τους να αγοράσουν μέχρι τις 27 Οκτωβρίου, ενώ οι πραγματικές προσφορές αναμένεται να πραγματοποιηθούν στις αρχές Νοεμβρίου.",
    "Εντυπωσιακή Εθνική Νέων κόντρα στην Ρουμανία!": "Με τον καλύτερο δυνατό τρόπο ξεκίνησε τις υποχρεώσεις της η Εθνική Νέων στο πόλο καθώς επικράτησε με 14-5 της Ρουμανίας στην πρεμιέρα της διοργάνωσης.\n\nΟι παίκτες του Ηλία Μαχαίρα έπιασαν εξαιρετική απόδοση και έφτασαν στο τρίποντο χωρίς ιδιαίτερα προβλήματα. Αυτή η εμφάνιση (και κατ’επέκταση η νίκη) είναι το καλύτερο αντίδοτο ενόψει της δύσκολης συνέχειας.\n\nΑπό πλευράς Παναθηναϊκού χρόνο συμμετοχής πήρε ο νεαρός φουνταριστός Κώστας Κανδανολέων\n\nΕπόμενη υποχρέωση του αντιπροσωπευτικού συγκροτήματος είναι αύριο στις 17:20 κόντρα στη Σερβία.\n\nΕΛΛΑΔΑ (Ηλίας Μαχαίρας): Καρακούρος, Μπουζαλάς, Λυκούδης, Γεωργαράς, Αλμύρας 2, Καστρινάκης, Γκίλλας 8, Σπάχιτς, Μυρίλος, Πούρος 4, Μπιτσάκος Χρ., Κανδανολέων, Ηλιόπουλος.\n\nΡΟΥΜΑΝΙΑ: Μπούλιγκα, Σατσέτι 1, Ντίνκα, Ποποβίτσι 1, Γκέργκε, Ματέι, Πιριιάνου 1, Μπατσίου, Ινσίνα, Νεάμτου 2, Τέπελους, Αρμεάν, Μουρεσάν.",
    "Χάος μεταξύ οπαδών σε ντέρμπι της Β' Ρουμανίας": "Τα ντέρμπι στη Ρουμανία αποτελούν συχνά... εστία επεισοδίων και η αναμέτρηση της Ντινάμο με τη CSA Στεάουα Βουκουρεστίου για τη Β' κατηγορία δεν αποτέλεσε εξαίρεση.\n\n\n\nΑπό βίντεο που κυκλοφόρησε στα social media, διακρίνονται οπαδοί και αστυνομικές δυνάμεις μέσα σε σύννεφα καπνού, με αντικείμενα να εκσφενδονίζονται κατά πάσα κατεύθυνση.\n\n\n\nΗ αναμέτρηση πάντως ολοκληρώθηκε κανονικά, με τους φιλοξενούμενους να επικρατούν 2-1, με ανατροπή.\n\n\n\n\n\nThe havoc in the stands at Dinamo vs Steaua last night. Surreal confrontation on a football stadium. pic.twitter.com/o3LSsmCcnK — Emanuel Rosu (@Emishor) September 10, 2022",
    "Βόμβα από πρώην ΥΠΕΞ Ρουμανίας: Η Ουκρανία πρέπει να παραχωρήσει εδάφη σε τέσσερις γείτονές της": "Ο πρώην υπουργός Εξωτερικών (και Παιδείας) της Ρουμανίας, φιλόσοφος και πολιτικός επιστήμονας Αντρέι Μάργκα (επάνω, από φωτογραφία αρχείου), κατά την παρουσίαση του βιβλίου του «Η Μοίρα της Δημοκρατίας», δήλωσε ότι η Ουκρανία πρέπει να παραχωρήσει εδάφη της στη Ρωσία και τους τρείς γείτονές της.\n\n«Μέσα σε αφύσικα σύνορα»\n\n«Βρισκόμαστε σε μια απολύτως εξαιρετική κατάσταση και λέω με κάθε ευθύνη ότι η Ουκρανία βρίσκεται μέσα σε αφύσικα σύνορα. Πρέπει να εκχωρήσει τα εδάφη της Ουγγαρίας (Υπερκαρπαθία), της Πολωνίας (Γαλικίας), της Ρουμανίας (Μπουκόβινα) και της Ρωσίας (Ντονμπάς και Κριμαία). Αυτά είναι εδάφη άλλων χωρών», είπε, σύμφωνα με τον ιστότοπο Digi24.\n\nΟ Μάργκα πρόσθεσε ότι προς το παρόν η σύγκρουση θα μπορούσε να επιλυθεί μόνο μέσω διαπραγματεύσεων με τη Ρωσία και τη μεσολάβηση των ΗΠΑ, της Γερμανίας και της Κίνας.\n\n«Οσο η κατάσταση δεν επιλύεται μέσω μιας συζήτησης με τις ΗΠΑ, τη Ρωσία, τη Γερμανία, την Ουκρανία και την Κίνα, και δεν επιτυγχάνεται συμφωνία, δεν θα υπάρχει ειρήνη στην Ευρώπη. Αν δεν υπάρχει ειρήνη, η δημοκρατία θα υποφέρει» τόνισε ο πρώην ρουμάνος ΥΠΕΞ στην κυβέρνηση του Βίκτορ Πόντα.\n\n«Προσωπικά, είμαι υπέρ του πολιτικού ρεαλισμού. Οι υπερδυνάμεις, οι Ηνωμένες Πολιτείες, η Κίνα, η Ρωσία και η Ευρωπαϊκή Ενωση θα πρέπει να συνεννοηθούν για μια νέα δομή ασφάλειας στην Ευρώπη και τον κόσμο. Οσο αυτή η δομή ασφάλειας δεν επιτυγχάνεται, όλες οι πλευρές θα οπλίζονται και θα βρίσκονται αντιμέτωπες στο ουκρανικό μέτωπο ενώ ο εκδημοκρατισμός δεν θα είναι δυνατός ούτε στην Ουκρανία ούτε αλλού», πρόσθεσε.\n\n«Δεν μιλάμε για δημοκρατία»\n\nΕπιπλέον, επισήμανε ότι στην Ουκρανία «δεν μιλάμε για δημοκρατία»:\n\n«Υπάρχει ακόμη πολύς δρόμος μέχρι τη δημοκρατία. Τα κόμματα απαγορεύονται εκεί και την τηλεόραση ελέγχει ένα από αυτά. Ορισμένοι πολύ πλούσιοι φεύγουν από τη χώρα με χρήματα. Η χώρα από την οποία φεύγουν οι άνθρωποι με λεφτά, με τα πάντα, δεν μπορεί να είναι ούτε δημοκρατική ούτε αναπτυγμένη».\n\nΟ κ. Μάργκα ανέφερε επίσης ότι «Η Ρουμανία δεν έχει καμία σχέση σε αυτόν τον πόλεμο. (…) Η Ρουμανία έχει όλα τα μέσα για να μην υποφέρει από την ενεργειακή κρίση».\n\nΕντονη αντίδραση της Ουκρανίας\n\nΕντονη ήταν η αντίδραση της ουκρανικής πρεσβείας στο Βουκουρέστι, η οποία σε ανάρτησή της στο Twitter αναφέρει ότι τέτοιες δηλώσεις είναι απαράδεκτες υπό οποιεσδήποτε συνθήκες:\n\n«Είναι μια ιδιαίτερα κατάφωρη παραβίαση τη στιγμή που η Ουκρανία υπερασπίζεται ηρωικά την ανεξαρτησία της και την ασφάλεια όλης της Ευρώπης» τονίζει η ουκρανική πρεσβεία.\n\nΚαι προσθέτει: «Λυπούμαστε που ο πρώην υπουργός του ευρωπαϊκού δημοκρατικού κράτους, Μάργκα, κάνει δηλώσεις που αμφισβητούν τις βασικές αρχές του διεθνούς δικαίου, ιδιαίτερα το απαραβίαστο των συνόρων.\n\n»Ο πλήρης σεβασμός αυτών των αρχών είναι η βάση της ασφάλειας και της σταθερότητας στην ήπειρο».\n\nAsemenea declarații sunt inacceptabile în nicio circumstanță. Acestea reprezintă o abatere deosebit de flagrantă într-un moment în care Ucraina își apără eroic independența sa și securitatea întregii Europe. — UKR Embassy in ROU (@UKRinROU) September 17, 2022\n\nΣτηρίζει η Ρουμανία\n\nΑπό την αρχή της ρωσικής εισβολής, η Ρουμανία βοηθά την Ουκρανία στον στρατιωτικό και ανθρωπιστικό τομέα.\n\nΣτις 23 Αυγούστου, το Βουκουρέστι παρέδωσε άλλη μια δόση πυρομαχικών και ανταλλακτικών για στρατιωτικό εξοπλισμό στις Ενοπλες Δυνάμεις της Ουκρανίας.\n\nΟ πρόεδρος της Ρουμανίας Κλάους Γιοχάνις, κατά τη διάρκεια επίσκεψής του στο Κίεβο τον Ιούνιο, είπε ότι η Ουκρανία και οι πολίτες της μπορούν να βασίζονται στη ρουμανική κυβέρνηση και τον λαό της Ρουμανίας για όσο χρόνο χρειαστεί.\n\nΠηγή: Digi24, echedoros-a.gr",
    "ΡΟΥΜΑΝΙΑ U19 ΕΝΑΝΤΙΟΝ ΛΙΘΟΥΑΝΙΑ U19": "Ανάλυση - Προγνωστικά\n\n*Προκριματική φάση του Euro U19 2023 που θα διεξαχθεί στη Μάλτα. Οι δύο πρώτες ομάδες κάθε ομίλου προκρίνονται στον Ελίτ γύρο, όπως και η καλύτερη τρίτη στο σύνολο αυτών.\n\n*Οι αναμετρήσεις του 6ου ομίλου διεξάγονται στη Ρουμανία.\n\n*Δύο φορές έχουν αναμετρηθεί στο παρελθόν, με τη Ρουμανία Κ19 να παίρνει εντός έδρας νίκη (1-0) και τη Λιθουανία Κ19 να την «ισοφαρίζει» στη δική της έδρας (1-0).\n\nΡΟΥΜΑΝΙΑ Κ19 ΑΝΑΛΥΣΗ\n\nΠροηγούμενο ματς: Εκτός έδρας λευκή ισοπαλία (0-0) με αντίπαλο τη Λετονία Κ19, στα πλαίσια της 1ης αγωνιστικής της φάσης των ομίλων για τα προκριματικά του Euro U19. Παρά τις ευκαιρίες που είχαν αμφότερες, καμία δεν μπόρεσε να σκοράρει.\n\nΜέτρια εμφάνιση και μεγάλη αναποτελεσματικότητα μεσοεπιθετικά για τη Ρουμανία Κ19 απέναντι στη Λετονία Κ19. Ήταν μεν δημιουργική, απείλησε με αρκετές από αυτές την αντίπαλη εστία, όμως βρήκε μπροστά της μια καλά οργανωμένη άμυνα, την οποία δεν μπόρεσε σε καμία περίπτωση να διαπεράσει. Αμυντικά δεν κινδύνεψε ιδιαίτερα, διατηρώντας σχετικά εύκολα το μηδέν παθητικό.\n\nΝα μην χάσει άλλο έδαφος ενόψει των πρώτων θέσεων θέλει, γι’ αυτό και αναμένεται να πιέσει αρκετά από νωρίς ώστε να βρει όσο το δυνατόν πιο γρήγορα το πρώτο γκολ της αναμέτρησης. Είναι σαφώς το μεγάλο φαβορί στο παιχνίδι, όμως η αντίπαλός της δεν θα είναι καθόλου εύκολη, αφού και στην πρεμιέρα απέδειξε πως θα δεν πρέπει να θεωρείται αδύναμη.\n\nΡουμανία Κ19 Στατιστικά\n\n*Με No Goal τα 3/5 τελευταία ματς.\n\n*Με Over 2.5 τα 3/5 πρόσφατα παιχνίδια.\n\n21+ |Αρμόδιος Ρυθμιστής ΕΕΕΠ | Κίνδυνος εθισμού & απώλειας περιουσίας | Γραμμή βοήθειας ΚΕΘΕΑ: 210 9237777 | Παίξε Υπεύθυνα\n\nΛΙΘΟΥΑΝΙΑ Κ19 ΑΝΑΛΥΣΗ\n\nΠροηγούμενο ματς: Εκτός έδρας ήττα εναντίον της Αυστρίας Κ19, στα πλαίσια της 1ης αγωνιστικής της φάσης των ομίλων για τα προκριματικά του Euro U19. Το 1-0 ο Ρέισχλ στο 44’ και το τελικό 2-0 διαμόρφωσε ο Γουέλς στο 62’.\n\nΠάλεψε, αλλά δεν τα κατάφερε απέναντι στην ποιοτικότερη Αυστρία Κ19. Δέχθηκε έντονη πίεση από νωρίς και υπέκυψε σε αυτή λίγο πριν τη λήξη του πρώτου μέρους. Στην επανάληψη η πίεση έγινε ασφυκτική, με αποτέλεσμα να μην καταφέρει να περιορίσει τους τυπικά γηπεδούχους, δεχόμενη ακόμη ένα γκολ. Μεσοεπιθετικά δεν απείλησε ιδιαίτερα την αντίπαλη εστία, μένοντας στο μηδέν.\n\nΜια καλύτερη εμφάνιση και ένα θετικό αποτέλεσμα αναζητά σήμερα, γνωρίζοντας παρ’ όλα αυτά πως είναι το μεγάλο αουτσάιντερ. Σαφώς η έδρα αναμένεται να παίξει ρόλο στην αναμέτρηση, όμως είναι βέβαιο πως θα παλέψει προκειμένου να μην επιτρέψει στην αντίπαλό της να πάρει ένα εύκολο τρίποντο. Είναι μαχητική, παλεύει όλα τα ματς και παρά το γεγονός ότι δεν καταφέρνει σε πολλά από αυτά να αποσπάσει νίκες, καταφέρνει να βρίσκεται αρκετά κοντά στο σκορ, με βάση πάντα και τη διαφορά ποιότητας που έχει με την εκάστοτε αντίπαλο.\n\nΛιθουανία Κ19 Στατιστικά\n\n*Με Goal/Goal τα 3/5 πρόσφατα παιχνίδια.\n\n*Με Under 2.5 τα 3/5 τελευταία ματς.\n\nΗ κορυφαία εταιρία στοιχημάτων στον πλανήτη ΕΓΓΡΑΦΗ\n\n21+ Αρμόδιος Ρυθμιστής ΕΕΕΠ, Κίνδυνος εθισμού και απώλειας περιουσίας, Γραμμή βοήθειας ΚΕΘΕΑ: 210‍9237777, Παίξτε Υπεύθυνα",
    "Σε ανάκαμψη ο τουρισμός και στη Ρουμανία": "Για το διάστημα Ιανουαρίου - Ιουλίου οι αφίξεις στα καταλύματα υποδοχής τουριστών, στη Ρουμανία ανήλθαν σε 5.9 εκατ. άτομα, κατά 25,5% περισσότερες σε σχέση με την αντίστοιχη περυσινή περίοδο, με τις αφίξεις των Ρουμάνων τουριστών να αποτελούν το 86,3% του συνόλου των αφίξεων και το ποσοστό των ξένων τουριστών να φθάνει στο 13,7% (ή περίπου 800 χιλ. άτομα) σύμφωνα με στοιχεία της Ρουμανικής Στατιστικής Αρχής.\n\nΗ μέση διάρκεια παραμονής ήταν περίπου 2,1 ημέρες τόσο για τους Ρουμάνους όσο και για τους ξένους τουρίστες.\n\nΑνά νομό, ο αριθμός των αφίξεων, κατέγραψε τα υψηλότερα επίπεδα στον Δήμο Βουκουρεστίου (περίπου 780 χιλ. άτομα), στο Μπρασόφ (περίπου 626 χιλ. άτομα) και στην Κωνστάντζα (περίπου 615 χιλ. Άτομα). Ανά χώρα, οι περισσότερες αφίξεις των ξένων τουριστών προήλθαν από τη Γερμανία (90 χιλιάδες άτομα), το Ισραήλ (72 χιλιάδες άτομα) και την Ιταλία (59 χιλιάδες άτομα).\n\nΕξάλλου, οι αεροπορικές επιβατικές μεταφορές από και προς τα ρουμανικά Αεροδρόμια, τριπλασιάστηκαν κατά το πρώτο εξάμηνο του 2022, από 2,997 εκατ. σε 8,936 εκατ. επιβάτες σύμφωνα με στοιχεία της Ρουμανικής Στατιστικής Αρχής.\n\nΟι πληροφορίες προέρχονται από το Γραφείο Οικονομικών και Εμπορικών Υποθέσεων στο Βουκουρέστι.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n",
    "Ρουμανία: Το αυτογκόλ της χρονιάς σε ματς πρώτης κατηγορίας (vid)": "Ισχυρή υποψηφιότητα για το αυτογκόλ της χρονιάς έθεσε ο Ιάπωνας μέσος της Πετρολούλ, Σέτο, ο οποίος στην προσπάθειά του να γυρίσει την μπάλα προς τον τερματοφύλακα, τον «κρέμασε» εκτός περιοχής!\n\nΝέα σεζόν, νέα... βραβεία για τα καλύτερα γκολ, τις κορυφαίες ενέργειες, τα πιο τρελά bloopers. Κι ως προς την τελευταία κατηγορία, ο τίτλος για το αυτογκόλ της χρονιάς στο φινάλε της περιόδου πιθανότατα θα αποδοθεί στον Τακαγιούκι Σέτο της ρουμανικής Πετρολούλ.\n\nΟ Ιάπωνας χαφ κατάφερε να «κρεμάσει» τον τερματοφύλακά του και κατά συνέπεια την... ομάδα του στην έδρα της Χέρμανσταντ (2-1), δίνοντας χάρισμα το προβάδισμα στους γηπεδούχους στην προσπάθειά του να γυρίσει την μπάλα προς την εστία. Και παρά το γεγονός ότι βρισκόταν αρκετά μέτρα εκτός περιοχής, βρήκε την μπάλα με τέτοια δύναμη και με απίστευτη τροχιά εκείνη κατέληξε στο «παραθυράκι» του Βαλτσεάνου, ο οποίος δεν ήξερε από πού του... ήρθε.\n\nΔείτε το απίθανο αυτογκόλ:",
    "Μαθητές και καθηγητές από Ρουμανία, Τουρκία και Λιθουανία επισκέφθηκαν το Δημαρχείο (φωτογραφίες)": "Μαθητές και καθηγητές από σχολεία της Ρουμανίας, της Τουρκίας και της Λιθουανίας επισκέφθηκαν την Τρίτη 20 Σεπτεμβρίου το Δημαρχείο Καβάλας, στο πλαίσιο προγράμματος Erasmus με θέμα: «Leading Future Minds».\n\nΑφού ξεναγήθηκαν στους χώρους του Δημαρχιακού Μεγάρου, κατέληξαν στην αίθουσα του Δημοτικού Συμβουλίου, όπου ο Αντιδήμαρχος Παιδείας και Πολιτισμού, Απόστολος Μουμτσάκης, τους μίλησε για την ιστορία της Καβάλας και του κτηρίου που στεγάζει το Δημαρχείο.\n\n️Οικοδεσπότης των ξένων σχολείων είναι το 1ο Εργαστηριακό Κέντρο Καβάλας, ο διευθυντής του οποίου, Στέφανος Ναλπάντης, συνόδευε τους φιλοξενούμενους. ️H 32μελής αποστολή, στην οποία συμμετείχε και ο δήμαρχος της ρουμανικής πόλης Todireni, Tomas Petru, κατά την παραμονή της στην Καβάλα, θα επισκεφθεί ενδιαφέροντα σημεία της πόλης και του Νομού.\n\nπηγή: Δήμος Καβάλας",
    "Το Βαλκανικό Πρωτάθλημα Ιππικής Δεξιοτεχνίας στη Ρουμανία": "Στο Baicoi της Ρουμανίας θα διεξαχθεί αυτή την εβδομάδα, και συγκεκριμένα από την Παρασκευή, 16 έως και την Κυριακή 18 Σεπτεμβρίου το Βαλκανικό Πρωτάθλημα Ιππικής Δεξιοτεχνίας. Η Ελλάδα θα πάρει μέρος με 12 αθλητές στις τρεις κατηγορίες Παίδων, Εφήβων και Ενηλίκων και συγκεκριμένα:\n\nΣτο Ομαδικό της Κατηγορίας Παίδων θα αγωνιστούν η φετινή Πρωταθλήτρια Δανάη Γιαννοπούλου με τον White Man, η Καρολίνα Ατσαλάκη με τον Spoekedammetje Nikos, η Κορίνα Μειμάρη με τον Hidde fan E Coulissenhoeve και η Μαλβίνα Νικολαΐδη με τον Gjis. Στο Ατομικό θα πάρει μέρος ακόμη η Αθηνά Μπικάκη με τον Eldi, ενώ στην Κατηγορία θα συμμετέχουν συνολικά 5 Βαλκανικές χώρες με 17 ιππείς και άλογα.\n\nΣτο Ομαδικό της Κατηγορίας Εφήβων θα συμμετέχουν η φετινή Πρωταθλήτρια Ιζαμπέλλα Ατσαλάκη με την Desteny, ο Αλέξανδρος Κατσίκης με τον Barthez 4, η Ιλένια Οικονόμου με τον King Black και η Χριστίνα Ρέτσου με την Elise. Στο Ατομικό αγώνισμα θα συμμετέχουν ακόμη η Ζωή Τερτίπη με τον Capuccino και ο Πέτρος Ραμσής Ρώτας Γκερέις με τον Marvel 7. Στην Κατηγορία θα αγωνιστούν συνολικά 6 Βαλκανικές χώρες με 21 αθλητές και άλογα.\n\nΣτην Κατηγορία Ενηλίκων θα πάρει μέρος η Χριστίνα Σαχίνογλου με τον Damor, ενώ στην Κατηγορία θα πάρουν μέρος συνολικά 5 Βαλκανικές χώρες με 19 ιππείς και άλογα.\n\nO κτηνιατρικός έλεγχος των αλόγων είναι προγραμματισμένος για την Πέμπτη, 15 Σεπτεμβρίου, ενώ το αγωνιστικό πρόγραμμα ξεκινάει την Παρασκευή, 16/9. Αρχηγός Ομάδας είναι το μέλος του ΔΣ της ΕΟΙ και Πρόεδρος της Επιτροπής Ιππικής Δεξιοτεχνίας κ. Νίκος Χάρτζης.",
    "Για την πρωτιά Ουγγαρία-Ιταλία, ελπίζει σε παραμονή η Ρουμανία στο Nations League": "Στην αναμέτρηση Ουγγαρία-Ιταλία, για την πρώτη κατηγορία του 3ου ομίλου, στρέφεται απόψε το ενδιαφέρον στο Nations League.\n\nΓια τον ίδιο όμιλο υπάρχει και ο αγώνας Αγγλία-Γερμανία, όμως τα «τρία λιοντάρια» υποβιβάστηκαν στη δεύτερη κατηγορία και τα «πάντσερ» πραγματοποίησαν μία μέτρια πορεία στη διοργάνωση.\n\nΚάπως έτσι οι Ούγγροι και οι Ιταλοί θα παλέψουν για την πρώτιά στο «Puskas Arena».\n\nΤο άλλο ενδιαφέρον παιχνίδι της βραδιάς διεξάγεται στο «Stadionul Rapid-Giulesti», εκεί που η Ρουμανία υποδέχεται τη Βοσνία και χρειάζεται τη νίκη, ενώ την ίδια ώρα θα περιμένει η Φινλανδία να μην κερδίσει εκτός έδρας το Μαυροβούνιο.\n\nΟι Ρουμάνοι είναι τελευταίοι στον 3ο όμιλο της Β’ Κατηγορίας, με έναν βαθμό λιγότερο από τους Φιλανδούς που αυτή τη στιγμή παραμένουν στην κατηγορία.\n\nΤο πρόγραμμα της ημέρας\n\nΑ’ Κατηγορία-3ος Όμιλος\n\nΑγγλία-Γερμανία 21:45Ουγγαρία-Ιταλία 21:45\n\nΒαθμολογία (σε 5 αγώνες): Ουγγαρία 10, Ιταλία 8, Γερμανία 6, Αγγλία 2\n\nΒ’ Κατηγορία-3ος Όμιλος\n\nΜαυροβούνιο-Φινλανδία 21:45Ρουμανία-Βοσνία 21:45\n\nΒαθμολογία (σε 5 αγώνες): Βοσνία 11, Μαυροβούνιο 7, Φινλανδία 5, Ρουμανία 4\n\nΓ’ Κατηγορία-4ος Όμιλος\n\nΓιβραλτάρ-Γεωργία 21:45Βόρεια Μακεδονία-Βουλγαρία 21:45\n\nΒαθμολογία (σε 5 αγώνες): Γεωργία 13, Βόρεια Μακεδονία 7, Βουλγαρία 6, Γιβραλτάρ 1\n\nΔ’ Κατηγορία-2ος Όμιλος\n\nΆγιος Μαρίνος-Εσθονία 21:45\n\nΒαθμολογία (σε 4 αγώνες): Εσθονία 9, Μάλτα 6, Άγιος Μαρίνος 0\n\nnews.\n\nhttps://freegossip.gr/\n\nShare this: Tweet\n\n\n\n",
    "Ρουμανία: Ανακαλύφθηκε πολύτιμος θησαυρός σε προϊστορικό τάφο": "Αρχαιολόγοι από το Μουσείο Ţării Crişurilor στην Oradea της Ρουμανίας, ανακάλυψαν έναν τάφο της Εποχής του Χαλκού που περιείχε έναν πολύτιμο θησαυρό: 169 χρυσά δαχτυλίδια για τα μαλλιά, 800 οστέινες χάντρες και ένα περίτεχνο χάλκινο βραχιόλι με πολλές σπείρες.\n\nΟ τάφος ανήκε σε μια «εξαιρετικά πλούσια» γυναίκα από τον πολιτισμό της Tiszapolgár που έζησε πριν από 6.500 χρόνια, δήλωσε ο διευθυντής του μουσείου Γκαμπριέλ Μόισα στο ρουμανικό πρακτορείο Agerpres.\n\nΟι αρχαιολόγοι διαπίστωσαν ότι τα λείψανα ανήκουν σε γυναίκα με βάση το μέγεθος του σκελετού της και το γεγονός ότι ήταν θαμμένη χωρίς όπλα. Ο σκελετός της έδειξε επίσης ότι ήταν ψηλή και καλοθρεμμένη, ενώ η καλή κατάσταση των δοντιών της επιβεβαίωσε ότι η γυναίκα ανήκε σε ελίτ.\n\nΟ Călin Ghemiș, επικεφαλής αρχαιολόγος του έργου, χαρακτήρισε τα ευρήματα «πρωτοφανή ανακάλυψη» τονίζοντας ότι «ένας τέτοιος θησαυρός δεν υπάρχει πλέον στην Κεντρική και Ανατολική Ευρώπη», σύμφωνα με το artnet news.\n\nΤο μουσείο θέλει να μάθει περισσότερα για τη γυναίκα με την οποία θάφτηκαν οι θησαυροί αυτοί. Τα οστά της έχουν σταλεί σε εργαστήρια στο Marosvásárhely και στην Ολλανδία για χρονολόγηση με άνθρακα και εξέταση DNA.\n\n«Θέλουμε να μάθουμε σε τι είδους πολιτισμό ανήκε το άτομο και αν τα δαχτυλίδια ήταν κατασκευασμένα από χρυσό από το Αρχιπέλαγος της Τρανσυλβανίας», δήλωσε ο Μόισα.\n\nΟι ανασκαφές της ομάδας πραγματοποιήθηκαν από τον Μάρτιο έως τον Ιούνιο του 2022. Εκτός από την απίστευτη ανακάλυψη του τάφου και του θησαυρού που περιείχε, άλλες ανασκαφές κατά μήκος της διαδρομής ενός νέου αυτοκινητόδρομου που κατασκευάζεται στη Ρουμανία, έχουν αποκαλύψει λείψανα από τη Νεολιθική Περίοδο, την Εποχή του Χαλκού, τη Ρωμαϊκή Αυτοκρατορία και τη Μεσαιωνική Εποχή, σύμφωνα με το μουσείο.\n\nΠΗΓΗ: Business Insider",
    "Γ. Στάσσης: Αβεβαιότητα στις αγορές - Κοντά σε εξαγορά στη Ρουμανία": "Μεγάλη αβεβαιότητα επικρατεί στις αγορές και οι σχεδιασμοί αλλάζουν μέρα με τη μέρα είπε χθες μιλώντας στην τηλεδιάσκεψη των αναλυτών για τα αποτελέσματα εξαμήνου, ο Πρόεδρος και Διευθύνων Σύμβουλος της ΔΕΗ Γιώργος Στάσσης. Η ΔΕΗ, ωστόσο σημείωσε, σε αυτή τη συγκυρία βρέθηκε με ισχυρή ρευστότητα που της επιτρέπει να αντεπεξέρχεται.\n\nΣχετικά με το πρόγραμμα αγοράς ιδίων μετοχών που έχει αποφασίσει η εταιρεία, σημείωσε ότι πρόκειται να ξεκινήσει στις 20-30 Σεπτεμβρίου. Όπως είπε η εταιρεία συνεχίζει κανονικά το επιχειρηματικό της πρόγραμμα και εξετάζει στόχους εξαγορών εκτός Ελλάδας. Μάλιστα, σύντομα, τους επόμενους μήνες σημείωσε ότι η εταιρεία θα είναι έτοιμη να ανακοινώσει κάποια εξαγορά στη Ρουμανία.\n\nΕν τω μεταξύ, τον Ιανουάριο του 2023 αναμένεται να μπει σε εμπορική λειτουργία η λιγνιτική μονάδα της ΔΕΗ, την Πτολεμαιδα 5, που τον Οκτώβριο εισέρχεται σε δοκιμαστική λειτουργία.\n\nΌσον αφορά στα αποτελέσματα εξαμήνου η ΔΕΗ εμφάνισε EBITDA στα 429,3 εκ. ευρώ και έτσι ευθυγραμμίζεται με το στόχο για EBITDA στα ίδια με τα περσινά επίπεδα, παρά τη μεγάλη αύξηση των λειτουργικών δαπανών, και κυρίως των δαπανών για αγορές ενέργειας και για φυσικό αέριο, η οποία ουσιαστικά οφείλεται στις εξαιρετικά αυξημένες τιμές φυσικού αερίου που ωθούν ανοδικά και τις τιμές στην χονδρεμπορική αγορά.\n\nΓια να ανταπεξέλθει στις μεγάλες ανάγκες σε κεφάλαια κίνηση και τα αυξημένα κόστη στο hedging, αύξησε το δανεισμό της κατά 355 εκατ. ευρώ. Ο καθαρός δανεισμός στο πρώτο εξάμηνο ανήλθε σε 2,245 δισ. ευρώ από 1,89 το αντίστοιχο περσινό αυξάνοντας τον δείκτη net debt/EBITDA στο 2,7 από 2,2 που ήταν πριν ένα χρόνο.\n\nΑνθεκτικότητα και ανάπτυξη\n\nΣχολιάζοντας τα οικονομικά αποτελέσματα, ο Πρόεδρος και Διευθύνων Σύμβουλος της ΔΕΗ Α.Ε. κ. Γεώργιος Στάσσης δήλωσε: «Tα αποτελέσματα του α΄ εξαμήνου καταδεικνύουν την ανθεκτικότητα του Ομίλου παρά τις πρωτόγνωρες συνθήκες εντός των οποίων δραστηριοποιείται σε οικονομικό και γεωπολιτικό επίπεδο, στηρίζοντας παράλληλα τους πελάτες με σημαντικές εκπτώσεις και σταθερά τιμολόγια.\n\nH λειτουργική κερδοφορία παρέμεινε σε επίπεδα εντός των στόχων του προϋπολογισμού, ενώ συνεχίσαμε να αυξάνουμε τις επενδύσεις για τον εκσυγχρονισμό του Δικτύου Διανομής και την αύξηση της ισχύος μας σε Ανανεώσιμες Πηγές Ενέργειας.\n\nΣτο πλαίσιο της στρατηγικής μας για επιλεκτικές εξαγορές σε γειτονικές χώρες αλλά και στην Ελλάδα, προχωρήσαμε σε συμφωνία με την Volterra για την απόκτηση χαρτοφυλακίου έργων Ανανεώσιμων Πηγών Ενέργειας συνολικής ισχύος 112MW. Πρόκειται για χαρτοφυλάκιο το οποίο γνωρίζουμε ήδη καλά λόγω της συμμετοχής μας σε μέρος αυτού με 45% και περιλαμβάνει έργα τόσο σε λειτουργία όσο και έτοιμα για κατασκευή.\n\nΠαράλληλα, συνεχίζουμε την οργανική ανάπτυξη μέσω της ωρίμανσης του υφιστάμενου χαρτοφυλακίου έργων μας σε Ανανεώσιμες Πηγές Ενέργειας, εξασφαλίζοντας περιβαλλοντικούς όρους για άλλα 100MW και προχωρώντας στην προκήρυξη Φωτοβολταϊκών Πάρκων συνολικής ισχύος 644MW στην περιοχή της Πτολεμαΐδας.\n\nΣυνεχίζουμε να υποστηρίζουμε τους πελάτες μας να αντιμετωπίσουν την ενεργειακή κρίση μέσα από καμπάνιες ενημέρωσης ενώ προσφέρουμε σημαντικά βελτιωμένη εμπειρία και παρέχουμε περισσότερη αξία μέσω νέων προϊόντων και υπηρεσιών.\n\nΜέσα από τις δράσεις που αναλαμβάνουμε, επιβεβαιώνουμε τον στόχο που έχουμε θέσει για διατήρηση της επαναλαμβανόμενης λειτουργικής κερδοφορίας το 2022 στα επίπεδα του 2021 και συνεχίζουμε την προσήλωσή μας στην υλοποίηση του επιχειρηματικού μας σχεδίου, που είναι ο μόνος δρόμος για την απεξάρτηση από τα ορυκτά καύσιμα και τις εισαγόμενες ανατιμήσεις και με πολλαπλά οφέλη για τους μετόχους μας, το περιβάλλον και την κοινωνία.»\n\nΑκολούθησε την Ημερησία στο Google News!",
    "Δύο νέα σιδηροδρομικά έργα στη Ρουμανία αναλαμβάνει η ΑΚΤΩΡ": "Με δυο νέα σημαντικά σιδηροδρομικά έργα συνεχίζει την παρουσία της στη Ρουμανία η ΑΚΤΩΡ.\n\nΤα έργα αυτά έχουν ύψος 220 εκατ. ευρώ και αυξάνουν το ανεκτέλεστο και της ΑΚΤΩΡ και γενικά του ομίλου ΕΛΛΑΚΤΩΡ στην βαλκανική χώρα.\n\nΤα δύο έργα όπως έγινε γνωστό τα διεκδικούσαν παράλληλα ιταλικές και τουρκικές εταιρείες, η ελληνική κατασκευαστική όμως κατάφερε να επικρατήσει στον σχετικό διαγωνισμό.",
    "Γαλλία και Ρουμανία υπογράφουν συμφωνία για την ενίσχυση των εξαγωγών ουκρανικών σιτηρών": "Ο υπουργός Μεταφορών της Γαλλίας δήλωσε σήμερα ότι θα υπογράψει συμφωνία με τη Ρουμανία για να συμβάλει στην αύξηση των ουκρανικών εξαγωγών σιτηρών προς τις αναπτυσσόμενες χώρες, μεταξύ άλλων και χωρών της Μεσογείου.\n\nΗ Ρουμανία, ο δεύτερος μεγαλύτερος εξαγωγέας σιταριού της ΕΕ σε χώρες εκτός του μπλοκ (μετά τη Γαλλία), συμπεριλαμβανομένης της Αιγύπτου, και ο μεγαλύτερος σε καλαμπόκι, ήταν μία από τις εναλλακτικές οδούς που χρησιμοποιήθηκαν για την εξαγωγή ουκρανικών σιτηρών.\n\n\"Αύριο, θα υπογράψω μια συμφωνία με τη Ρουμανία που θα επιτρέψει στην Ουκρανία να βγάλει ακόμη περισσότερα σιτηρά προς την Ευρώπη και τις αναπτυσσόμενες χώρες, ιδίως στις μεσογειακές (χώρες) που τα χρειάζονται\", δήλωσε ο Κλεμάν Μπον στην τηλεόραση LCI, προσθέτοντας ότι η συμφωνία καλύπτει τις εξαγωγές μέσω ξηράς, θάλασσας και ποταμών.\n\nΣύμφωνα με το σχέδιο συμφωνίας της γαλλο-ρουμανικής συμφωνίας, το οποίο είδε το Reuters, το Παρίσι θα συνεργαστεί για την ανάπτυξη ενός σχεδίου που θα αποσκοπεί στην αύξηση της αποτελεσματικότητας του λιμανιού του Γκαλάτσι, στον εξοπλισμό των συνοριακών σημείων στη βόρεια Ρουμανία, στη μεγιστοποίηση της χρήσης των εμπορευματοκιβωτίων σιτηρών που σταθμεύουν στο λιμάνι της Κωνστάντζας, καθώς και στην αύξηση της χωρητικότητας εκεί και στη διώρυγα Σουλίνα.\n\nΘα συμβάλει επίσης στην οικοδόμηση μιας μεσοπρόθεσμης στρατηγικής για τους άξονες του διαδρόμου μεταξύ Ρουμανίας και Ουκρανίας.. Η Γαλλία θα παράσχει επίσης χρηματοδότηση για την αρχική τεχνική εμπειρογνωμοσύνη και θα συνεργαστεί με το Βουκουρέστι για τον προσδιορισμό της χρηματοδότησης για το μέλλον.\n\nΧωρίς να αναφερθεί σε πηγή, ο Ρώσος πρόεδρος Βλαντίμιρ Πούτιν δήλωσε στις 7 Σεπτεμβρίου ότι μόνο δύο από τα 87 πλοία, που μετέφεραν 60.000 τόνους εξαγόμενων προϊόντων σιτηρών στο πλαίσιο διεθνούς συμφωνίας με τη μεσολάβηση των Ηνωμένων Εθνών, είχαν πάει σε φτωχές χώρες.\n\nΗ συμφωνία για να επιτραπούν οι εξαγωγές σιτηρών από τα ουκρανικά λιμάνια της Μαύρης Θάλασσας τέθηκε σε ισχύ τον Αύγουστο. Ο Μπον απέρριψε τον ισχυρισμό του Πούτιν.\n\nΕπικαλούμενο στοιχεία του ΟΗΕ, το βρετανικό υπουργείο Άμυνας διέψευσε επίσης τον ισχυρισμό και δήλωσε ότι περίπου το 30% των σιτηρών που εξήχθησαν στο πλαίσιο της συμφωνίας παραδόθηκε σε χώρες χαμηλού και μεσαίου εισοδήματος στην Αφρική, τη Μέση Ανατολή και την Ασία.\n\nΗ Ουκρανία δήλωσε ότι σκοπεύει να χρησιμοποιήσει οδικές, ποτάμιες και σιδηροδρομικές συνδέσεις για να αυξήσει τις μηνιαίες εξαγωγές σιτηρών της.",
    "Aνέστειλε τις πτήσεις της η Ρουμανική Blue Air": "Η ρουμανική αεροπορική εταιρεία χαμηλού κόστους Blue Air, η οποία πετάει στους περισσότερους ελληνικούς προορισμούς, διαθέτοντας θέσεις σε tour operators της Ρουμανίας, ανέστειλε όλες τις πτήσεις, με ισχύ άμεσα και τουλάχιστον έως τις 12 Σεπτεμβρίου. Ήδη στο αεροδρόμιο του Βουκουρεστίου επικρατεί χάος, ενώ πρόβλημα υπάρχει σε πολλούς ελληνικούς προορισμούς, καθώς δεν μπορούν να επαναπατριστούν οι Ρουμάνοι τουρίστες των οποίων οι διακοπές ολοκληρώθηκαν, ενώ δεν μπορούν να έρθουν για διακοπές και τουρίστες που έχουν κλείσει πακέτα αναφέρει το money-tourism.gr\n\nΗ Blue Air σε ανακοίνωσή της κατηγορεί τη ρουμανική κυβέρνηση, καθώς και μια οργάνωση προστασίας καταναλωτών (ANPC) για απώλεια εσόδων, η οποία οδήγησε τους δανειστές να ζητήσουν προπληρωμή για τις υπηρεσίες τους.\n\nΣυγκεκριμένα, σε ανακοίνωσή που εξέδωσε πριν από λίγο αναφέρονται τα εξής: «Η αεροπορική εταιρεία Blue Air Aviation ανακοινώνει, ότι έχει σταματήσει όλες τις προγραμματισμένες πτήσεις από τη Ρουμανία, από το Βουκουρέστι Otopeni, από το Bacău, το Cluj Napoca και το Iasi από την Τρίτη 6 Σεπτεμβρίου, έως τη Δευτέρα 12 Σεπτεμβρίου 2022, λόγω της απρόβλεπτης κατάστασης, που συνίσταται στην κατάσχεση όλων των λογαριασμών της εταιρίας, από το Υπουργείο Περιβάλλοντος, που οδήγησε σε αδυναμία κάλυψης των τρεχόντων εξόδων, που είναι απαραίτητα για τη λειτουργία των καθημερινών πτήσεων».\n\nΕκπρόσωπος της εταιρίας φέρεται να δήλωσε ότι “…οι ανεύθυνες δηλώσεις και ενέργειες εκπροσώπου του ρουμανικού κράτους, καθώς και η αιφνιδιαστική απόφαση για δέσμευση όλων των τραπεζικών λογαριασμών της εταιρείας, ανάγκασαν την Blue Air σε αναστολή των εργασιών της,έως τις 12 Σεπτεμβρίου”.\n\nΗ αεροπορική εταιρεία ξεκίνησε τις δραστηριότητές της το 2004 και είναι η μεγαλύτερη αεροπορική εταιρεία της Ρουμανίας. Διαχειρίζεται στόλο 15 αεροσκαφών οικογένειας Boeing 737, συμπεριλαμβανομένου του Boeing 737 Max 8 jet, σε εσωτερικά και διεθνή δρομολόγια προς την Ευρώπη και την Ασία. Η τελευταία πτήση της Blue Air προσγειώθηκε στο αεροδρόμιο Otopeni στις 17:03, από την Κέρκυρα\n\nΠτήσεις στην Ελλάδα\n\nΣτην Ελλάδα η Blue Air πετάει σε Χανιά, Ηράκλειο, Ζάκυνθο, Κέρκυρα, Αθήνα, Μύκονο, Σαντορίνη, Ρόδο, Κω, Σάμο, Κεφαλονιά, Άκτιο, Σκιάθο και Θεσσαλονίκη. Αυτή την στιγμή υπάρχουν προβλήματα σε προορισμούς, σύμφωνα με πηγές tour operators που μίλησε το ΧΡΗΜΑ & ΤΟΥΡΙΣΜΟΣ, τόσο για τον επαναπατρισμό των Ρουμάνων τουριστών, όσο και για την άφιξη τουριστών που έχουν κλείσει πακέτα.\n\nΣύμφωνα με δημοσιεύματα του ρουμανικού Τύπου, ο πρωθυπουργός Nicolae Ciucă ζήτησε από τον υπουργό Περιβάλλοντος Tanczos Barna να λάβει μέτρα ώστε οι άνθρωποι που έχουν “κολλήσει” στα αεροδρόμια να μπορούν να φτάσουν στους προορισμούς τους. Σύμφωνα με όσα έχουν γίνει γνωστά πρόκειται περίπου για 3.000 Ρουμάνους τουρίστες.\n\nΣύμφωνα με πληροφορίες της ρουμανικής ιστοσελίδας Libertatea, η κρατική υπηρεσία που μπλόκαρε τους λογαριασμούς της αεροπορικής εταιρίας, είναι η Διοίκηση Περιβαλλοντικών Ταμείων, η οποία έλαβε την απόφαση αφού η εταιρεία σταμάτησε να πληρώνει τον φόρο για τις εκπομπές άνθρακα, ενώ το θέμα με την προστασία των καταναλωτών, για το οποίο επιβλήθηκε και ένα μεγάλο πρόστιμο στην Blue Air, έχει να κάνει με το γεγονός ότι η ρουμανική αεροπορική εταιρεία ακύρωσε σχεδόν 180.000 κρατήσεις αξίας άνω των 66 εκατομμυρίων λέι, τον τελυταίο χρόνο.",
    "UPS: Νέα Country Manager για Ουγγαρία, Ελλάδα, Ρουμανία και Σλοβενία": "Τη θέση της Country Manager για τις θυγατρικές της UPS στην Ουγγαρία, την Ελλάδα, τη Ρουμανία και τη Σλοβενία, αναλαμβάνει η Daniela Constantinescu, όπως ανακοίνωσε σήμερα η εταιρεία.\n\nΗ νέα Country Manager θα εργάζεται από τα γραφεία της εταιρείας στη Βουδαπέστη και θα αναφέρεται στην Kim Ruymbeke, Πρόεδρο της Περιφέρειας Ανατολικής Ευρώπης.\n\nΗ κα. Constantinescu από τη θέση της διευθύντριας, θα είναι υπεύθυνη για τη διασφάλιση της ποιότητας των αποστολών σε κάποιες από τις ταχύτερα αναπτυσσόμενες αγορές στην Ευρώπη. Σε συνεργασία με τις ομάδες των τοπικών αγορών, η νέα διευθύντρια θα επιδιώξει τη βελτίωση των παρεχόμενων υπηρεσιών της UPS με έμφαση στον τομέα του ηλεκτρονικού εμπορίου ενώ παράλληλα από τη νέα της θέση θα φροντίσει για τη μέγιστη αξιοποίηση των επιχειρηματικών ευκαιριών που μπορεί να προκύψουν τόσο στην Ευρώπη όσο και παγκοσμίως.\n\n\"Η εμπειρία μου στο χώρο των Χρηματοοικονομικών όλα αυτά τα χρόνια, μου έχει επιτρέψει να γνωρίσω σε βάθος τις ανάγκες της αγοράς καθώς και να αντιμετωπίσω με αυτοπεποίθηση τις προκλήσεις και τις ευκαιρίες όταν αυτές προκύπτουν\", δήλωσε η κα. Constantinescu σε σχέση με τον νέο της ρόλο. \"Ανυπομονώ να βοηθήσω και εγώ με τη σειρά μου τις επιχειρήσεις σε αυτές τις χώρες ώστε να ξεκλειδώσουν τις δυνατότητες του παγκόσμιου εμπορίου. Ειδικά οι μικρές και μεσαίες επιχειρήσεις θα έχουν πρόσβαση στο έξυπνο παγκόσμιο δίκτυο logistics μας για να τις βοηθήσουμε να φτάσουν στις παγκόσμιες αγορές και να αναπτύξουν τις επιχειρήσεις τους με βιώσιμο τρόπο\".\n\nΗ κα. Constantinescu είναι επαγγελματίας με περισσότερα από 20 χρόνια εμπειρίας στα χρηματοοικονομικά και τη λογιστική. Ξεκίνησε να εργάζεται για την UPS το 2007 ως επικεφαλής οικονομικών και λογιστικής της θυγατρικής της εταιρείας στη Ρουμανία και αργότερα κατείχε πολλές άλλες διευθυντικές θέσεις. Ήταν επίσης υπεύθυνη για τις οικονομικές λειτουργίες της εταιρείας στην Ουγγαρία για ενάμιση χρόνο.\n\nΑπό το ξεκίνημά της το 1996 έως και σήμερα, η UPS συνεχίζει να αναλαμβάνει πρωτοβουλίες για την υποστήριξη της γυναικείας επιχειρηματικότητας και την ενίσχυση της παρουσίας των γυναικών σε ηγετικές θέσεις, τηρώντας τις δεσμεύσεις που έχει θέσει από τη δημιουργία της. Με σταθερότητα, επαγγελματισμό και συνέπεια η UPS συνεχίζει να καλλιεργεί σχέσεις και να εφαρμόζει καινοτόμες πρακτικές που διασφαλίζουν την ανάπτυξη και την εξέλιξη των μελών της και της κοινωνίας σε όλα τα επίπεδα.",
    "To Μέγαρο Μουσικής Θεσσαλονίκης χτίζει γέφυρες καλλιτεχνικής συνεργασίας με την Ρουμανία": "Την απαρχή μιας περιόδου γόνιμης και εποικοδομητικής καλλιτεχνικής συνεργασίας με την Ρουμανία σηματοδότησε η θερμή υποδοχή που επεφύλαξαν ο Πρόεδρος του Μεγάρου Μουσικής Θεσσαλονίκης κ. Βασίλης Γάκης και ο Καλλιτεχνικός Διευθυντής, κ. Χρίστος Γαλιλαίας, στον Πρόεδρο του Δ.Σ. του Εθνικού Καλλιτεχνικού Κέντρου Ateneu του Ιασίου κ. Andrei Apreotesei.\n\nΗ συνάντηση πραγματοποιήθηκε στις εγκαταστάσεις του Ο.Μ.Μ.Θ. θέτοντας ισχυρές βάσεις για την αναζήτηση ενός κοινού πλέγματος καλλιτεχνικών δράσεων οι οποίες θα αναδεικνύουν και θα εμβαθύνουν τη συνεργασία των δυο φορέων σε θέματα προώθησης και προβολής του πολιτισμού και της τέχνης.\n\n«Ο πολιτισμός είναι η πιο σημαντική “γέφυρα” διότι ενώνει τους ανθρώπους» τόνισε μετά το τέλος της συνάντησης ο Πρόεδρος του Δ.Σ. του Οργανισμού, κ. Βασίλης Γάκης, θέτοντας το πλαίσιο συνεργασίας του Μεγάρου Μουσικής Θεσσαλονίκης με το Εθνικό Καλλιτεχνικό Κέντρο Ateneu του Ιασίου. «Επενδύουμε στην εξωστρέφεια. Η Θεσσαλονίκη ισχυροποιεί τη θέση της ως πολιτιστικός πόλος στη Ν.Α. Ευρώπη και το Μέγαρο Μουσικής ισχυροποιεί τη δική του θέση ως μηχανισμός εξωστρέφειας της πόλης» πρόσθεσε.\n\n«Η συνάντηση με τον Πρόεδρο του Δ.Σ. του Εθνικού Καλλιτεχνικού Κέντρου Ateneu δημιουργεί κατάλληλες συνθήκες αμοιβαιότητας και εμβάθυνσης στους πολιτισμούς των Ελλάδας και Ρουμανίας», πρόσθεσε από την πλευρά του ο Καλλιτεχνικός Διευθυντής του Οργανισμού κ. Χρίστος Γαλιλαίας. Όπως εξήγησε, το προσεχές διάστημα θα τεθούν οι βάσεις ώστε οι δυο φορείς να συνδιαμορφώσουν ένα πεδίο κοινών πρωτοβουλιών αναφορικά με την τέχνη.\n\n«Χαρούμενος για την υποδοχή και ικανοποιημένος από τη συνάντηση εργασίας με τους κ. Γάκη και Γαλιλαία» δήλωσε από την πλευρά του ο κ. Andrei Apreotesei, τονίζοντας πως οι πολιτιστικοί δεσμοί που αναπτύσσονται θα κάνουν ισχυρότερη τη φιλία που ενώνει Ελλάδα και Ρουμανία.",
    "Η Ολλανδία «βούλιαξε» με 28-0 τη Ρουμανία στο Ευρωπαϊκό πρωτάθλημα πόλο γυναικών": "Κλείσιμο\n\nΓια την 4η ημέρα του Α΄ομίλου του Ευρωπαϊκού πρωταθλήματος πόλο γυναικών ηδιέλυσε με 28-0 τηνΗ ομάδα του Ευάγγελου Δουδέση που κέρδισε μετάλλιο στο πρόσφατο Παγκόσμιο πρωτάθλημα συνεχίζει απτόητη στο δρόμο για το βάθρο και πολλοί την χρίζουν και φαβορί για το χρυσό.Η Ολλανδία έχει 4/4 νίκες και η Σιμόν βαν ντε Κράατς είχε 8 γκολ με 8/8 σουτ απέναντι στις Ρουμάνες.",
    "Καθηλωτικός Βεζένκοφ, ηγήθηκε της Βουλγαρίας κόντρα στην Ρουμανία": "Σπουδαία νίκη για την Βουλγαρία με μαγευτικό Σάσα Βεζένκοφ απέναντι στην Ρουμανία, πράττοντας το 2/2 για τα προ-προκριματικά του Ευρωμπάσκετ του 2025.\n\n\n\nΟ Βεζένκοφ ήταν σαφώς ο πολυτιμότερος παίκτης της αναμέτρησης, βρισκόμενος μία ανάσα από ένα ιστορικό τριπλ-νταμπλ. Συγκεκριμένα, ο παίκτης του Ολυμπιακού κατέγραψε στην προσωπική του στατιστική 25 πόντους, 15 ριμπάουντ, 7 τελικές πάσες και 2 κλεψίματα. Για τους γηπεδούχους επιπλέον ώθηση έδωσαν οι Ιβάνοφ και Στοϊλόφ με 11 και 10 πόντους αντίστοιχα.\n\n\n\nΣτην αντίπερα όχθη, για την Ρουμανία ξεχώρισε ο Ρίτσαρντ με 14 πόντους.\n\n\n\nΤα δεκάλεπτα: 29-19, 41-34, 64-54, 84-72\n\n\n\nΤα στατιστικά του αγώνα εδώ",
    "Ευρωπαϊκό πρωτάθλημα U21: Η Παπαδημητρίου αρχίζει την προσπάθειά της στη Ρουμανία": "Η Μαλαματένια Παπαδημητρίου συνεχίζει την υπέροχη παράδοση της ελληνικής επιτραπέζιας αντισφαίρισης να είναι κάθε χρόνο παρούσα στο Ευρωπαϊκό πρωτάθλημα για αθλητές και αθλήτριες έως 21 ετών.\n\nΔΙΑΦΗΜΙΣΗ\n\nΗ διοργάνωση του 2022 γίνεται από αύριο 14 μέχρι την Κυριακή 18/09 στην Κλουζ Ναπόκα της Ρουμανίας και περιλαμβάνει όλα τα ατομικά αγωνίσματα. Η 18άχρονη πρωταθλήτρια συμπεριλήφθηκε στις προσκλήσεις από την Ευρωπαϊκή Ένωση του αθλήματος (ETTU) και θα ζήσει νέα και πολύτιμη εμπειρία σε μία προσωπική διαδρομή, που ήδη έχει χαρακτηριστεί από πολλές και ποικίλες διεθνείς συμμετοχές. Στην τεχνική καθοδήγηση θα είναι ο εθνικός ομοσπονδιακός προπονητής των γυναικών Γιώργος Καρύτσας, οι δυο τους αναχώρησαν αεροπορικώς για τη Ρουμανία το απόγευμα της Τρίτης 13/09 με στόχο την καλύτερη δυνατή πορεία ανάμεσα στις καλύτερες Νέες γυναίκες της ηπείρου.\n\nΟ θεσμός άρχισε το 2017, αφορά μόνο στα ατομικά και συγκεντρώνει μέχρι 56 αθλητές και 56 αθλήτριες, αποκλειστικά σχεδόν με βάση τους ευρωπαϊκούς πίνακες αξιολόγησης. Η φετινή διοργάνωση είναι η 6η στη σειρά, θα έχει συμμετοχές από 28 χώρες και η ρουμανική πόλη την ανέλαβε μετά από το Ευρωπαϊκό πρωτάθλημα ομαδικού ανδρών-γυναικών το 2021. Η πρωταθλήτρια Ελλάδας του απλού Νέων γυναικών το 2021 πήρε μία από τις κάρτες ελευθέρας για τη διοργάνωση, έχοντας και καλή θέση στο ranking list.\n\nΠέρα από το γεγονός ότι η Ελλάδα έχει τουλάχιστον έναν αθλητή ή αθλήτρια κάθε χρόνο στο Ευρωπαϊκό πρωτάθλημα U21 υπάρχουν και πολύ ευχάριστες αναμνήσεις από τον θεσμό αλλά και την πόλη της Ρουμανίας. Ο τεράστιος Γιάννης Σγουρόπουλος έχει κατακτήσει δύο φορές το χρυσό μετάλλιο στο απλό Νέων ανδρών (2019, 2021), ενώ στην Κλουζ Ναπόκα είχε πανηγυρίσει το 2018 τον δεύτερο ευρωπαϊκό τίτλο του στο απλό εφήβων.\n\nΤο πρωτάθλημα αρχίζει με τα προκριματικά γκρουπ του απλού. Τη δεύτερη μέρα, την Πέμπτη 15/09, η πρώτη ενότητα θα έχει το διπλό μικτό και η συνέχεια θα δοθεί με τα αγωνίσματα του διπλού σε άνδρες και γυναίκες. Ο τελικός του διπλού μικτού γίνεται πρώτος το Σάββατο 17/09 και για την τελευταία μέρα, την Κυριακή 18/09, είναι προγραμματισμένοι οι υπόλοιποι τέσσερις τελικοί.\n\nΔΙΑΦΗΜΙΣΗ\n\nΝωρίς το απόγευμα ολοκληρώθηκαν οι κληρώσεις. Για την πρώτη φάση του απλού αθλητριών Κ21 σχηματίστηκαν 12 γκρουπ. Η Παπαδημητρίου βρέθηκε στο 6ο από την 4η σειρά των κληρώσεων και θα συναντήσει την Πολωνή Άννα Βέγκρζιν (επικεφαλής), τη Λίντα Ζαντέροβα από την Τσεχία και τη Ρίκε Σκέιτετ από τη Νορβηγία. O αγώνας με τη Ζαντέροβα αύριο το πρωί (09:45) θα μεταδοθεί ζωντανά από το τραπέζι 1 στο λινκ https://www.ettu.tv/en-int/playerpage/1513122. Γενικά η ETTU έχει ανακοινώσει ότι κάθε μέρα θα μεταδίδονται όλα τα ματς των τραπεζιών 1 και 2 από το διαδικτυακό ETTU TV.\n\n«ΕΙΜΑΙ ΣΕ ΚΑΛΗ ΚΑΤΑΣΤΑΣΗ ΚΑΙ ΘΑ ΠΑΛΕΨΩ ΌΛΑ ΤΑ ΠΑΙΧΝΙΔΙΑ»\n\n«Θα παλέψω για να πάρω ό,τι μπορώ περισσότερο σε όλα τα παιχνίδια χωρίς άγχος. Προτιμώ να μην στέκομαι σε κάτι συγκεκριμένο, όσον αφορά στις βλέψεις μου, διότι είναι πολύ υψηλό το επίπεδο. Ένας στόχος θα μπορούσε να είναι η πρόκριση στο κυρίως ταμπλό, αλλά στη συγκεκριμένη περίπτωση κι αυτός μου φαίνεται πολύ δύσκολος και μακρινός», τόνισε στην ιστοσελίδα της ΕΦΟΕπΑ η 18χρονη διεθνής μας πριν από την τελευταία προπόνηση, που την έκανε το πρωί στη Σαλαμίνα και συνέχισε: «Πάω παιχνίδι το παιχνίδι. Είμαι αρκετά κουρασμένη με τα διαδοχικά ματς και ταξίδια (έχω καθίσει μόνο 4 μέρες για διακοπές – ξεκούραση όλο το καλοκαίρι), αλλά είμαι σε καλή αγωνιστική κατάσταση. Θέλω να το δείξω και στη Ρουμανία και να διεκδικήσω το καλύτερο. Ευχαριστώ πολύ τον κόουτς Γιώργο Καρύτσα, που με ακολουθεί και τον πρόεδρο της ομοσπονδίας μας Κώστα Παπαγεωργίου. Με έχουν στηρίξει πολύ φέτος και το αναγνωρίζω».\n\nΓια την κλήρωση, την οποία πληροφορήθηκε στο αεροδρόμιο, η Παπαδημητρίου σχολίασε: «Η Ζαντέροβα είναι πρωταθλήτρια Ευρώπης στο διπλό νεανίδων. Έχω χάσει όσες φορές την αντιμετώπισα, αλλά πάντα δύσκολα. Η Πολωνή είναι πολύ δύσκολη και την είχα αντιμετωπίσει παλιά. Η αθλήτρια από τη Νορβηγία έχει αμυντικό στυλ παιχνιδιού και είναι στα μέτρα μου. Θα κυνηγήσω τη νίκη με την Τσέχα και τη Νορβηγίδα για να περάσω στην επόμενη φάση».\n\nΤο πρόγραμμα των αγώνων στο γκρουπ την Τετάρτη 14/09:\n\nΠαπαδημητρίου-Ζαντέροβα στις 09:45 (τραπέζι 1)\n\nΠαπαδημητρίου-Σκέιτετ στις 14:15 (τραπέζι 7)\n\nΠαπαδημητρίου-Βέγκρζιν στις 18:00 (τραπέζι 6)\n\nΗ κλήρωση των διπλών δεν έχει γίνει ακόμα. Στο διπλό γυναικών Under 21 η Παπαδημητρίου θ’ αγωνιστεί με τη Χέλγκα Ντάρι από την Ουγγαρία και στο διπλό μικτό Under 21 με τον Αυστριακό Γιόνας Προμπέργκερ.",
    "ΒΊΝΤΕΟ : Ρουμανία: Αποστολή του euronews στην «ομάδα μάχης» του ΝΑΤΟ": "περισσότερα από Κόσμος",
    "Προς Ουκρανία! Ομάδα αεροσκαφών και ελικοπτέρων από Νατοϊκή βάση στη Ρουμανία-Αμερικανικό αναγνωριστικό αεροσκάφος από την Σούδα μαζί τους": "Αμερικανική αεροπορική ομάδα με τρία ελικόπτερα BLACK HAWK απογειώθηκε από βάση του ΝΑΤΟ στη Ρουμανία\n\nΣύμφωνα με την υπηρεσία Flightradar, μια αεροπορική ομάδα αμερικανικών αεροσκαφών και ελικοπτέρων πλησιάζει την Οδησσό από τη Ρουμανία, έχοντας απογειωθεί από αεροπορική βάση του ΝΑΤΟ. Πηγές πιστεύουν ότι αυτό μπορεί να είναι μια ενίσχυση την παραμονή πιθανών εχθροπραξιών.\n\nΕίναι γνωστό ότι αεροσκάφος αγνώστου ταυτότητας βρίσκεται στον αέρα, συνοδεύεται επίσης από τρία αμερικανικά ελικόπτερα πολλαπλών χρήσεων Black Hawk (UH-60).\n\nΣύμφωνα με δημοσιεύματα των μέσων ενημέρωσης, η αεροπορική ομάδα συνοδεύεται επίσης στον αέρα από ένα ηλεκτρονικό σκάφος πληροφοριών Lockheed EP-3E Aries II.\n\nΟλόκληρο το κομβόι ακολουθεί από τη Ρουμανία και ο προορισμός του είναι ακόμα άγνωστος.\n\nΠληροφορίες αναφέρουν ότι δεν είναι η πρώτη φορά που ένα αμερικανικό αναγνωριστικό αεροσκάφος εντοπίζεται στον ουρανό της Ουκρανίας. Προηγουμένως, αυτό το αναγνωριστικό αεροσκάφος είχε καταγραφεί εντός των συνόρων της περιοχής της Οδησσού, καθώς και στα ανοικτά των ακτών της Κριμαίας. Είναι γνωστό ότι το αναγνωριστικό αεροσκάφος βρίσκεται στη βάση του ΝΑΤΟ στην περιοχή των Χανίων στην Ελλάδα - μια από τις μεγαλύτερες στην περιοχή (εννοεί την Σούδα)\n\nΟι δυτικές χώρες παρέχουν πλήρη στρατιωτική-τεχνική βοήθεια στο καθεστώς του Κιέβου, συμπεριλαμβανομένης της μεταφοράς πληροφοριών.\n\nΣτρατιωτικοί εμπειρογνώμονες πιστεύουν ότι αυτό μπορεί να είναι μια ενίσχυση των ουκρανικών δυνάμεων την παραμονή πιθανών εχθροπραξιών.",
    "Εκκλησία και Υπουργείο Υγείας στη Ρουμανία έδωσαν τα χέρια για… τον άνθρωπο": "Στη σύναψη συμφωνίας για την οριστικοποίηση υπογραφής πρωτοκόλλου το οποίο θα ορίζει τη συνεργασία για την παροχή θρησκευτικής στήριξης στα νοσοκομεία προχώρησαν χθες το Πατριαρχείο Ρουμανίας και το Υπουργείο Υγείας της χώρας.\n\nΤου Νικόλαου Ζαΐμη\n\nΑντιπροσωπεία του Πατριαρχείου της Ρουμανίας με επικεφαλής τον Επίσκοπο Πλοεστίου κ. Βαρλαάμ συναντήθηκε με τον Υπουργό Υγείας, Αλεξάντρου Ράφιλα, για την διευθέτηση του ζητήματος.\n\nΣύμφωνα με τον σχεδιασμό το πρωτόκολλο έχει πολλούς στόχους. Μεταξύ αυτών:\n\nη κοινή ανάπτυξη προγραμμάτων φροντίδας για άτομα με χρόνιες παθήσεις ή βρίσκονται στο τελικό στάδιο της νόσου·\n\nη ανάπτυξη προγραμμάτων πρόληψης με την ευαισθητοποίηση σχετικά με τη σημασία της επίσκεψης σε γιατρό στα πρώτα σημάδια της ασθένειας·\n\nη ανάπτυξη εκστρατειών για τη μείωση της κατανάλωσης ουσιών που βλάπτουν την υγεία (καπνός, αλκοόλ, ναρκωτικά).\n\nΕκκλησία και πολιτεία στη Ρουμανίας δίνουν τα χέρια στον τομέα της συνεργασίας για την υγεία η οποία έχει έναν κοινό στόχο. Τον άνθρωπο.\n\nΠηγή φωτογραφιών: basilica.ro",
    "Ρουμανία: Επεκτείνει το νομοσχέδιο για ενεργειακή υποστήριξη": "Η κυβέρνηση της Ρουμανίας θα επεκτείνει ένα πρόγραμμα στήριξης για την προστασία των νοικοκυριών και των μικρών επιχειρήσεων από την αύξηση των λογαριασμών ενέργειας μέχρι τα τέλη Αυγούστου 2023 και θα εφαρμόσει φόρο αλληλεγγύης σε όλη την αλυσίδα εφοδιασμού ενέργειας, σύμφωνα με προσχέδιο διατάγματος την Πέμπτη.\n\nΗ Ρουμανία έχει περιορίσει τους λογαριασμούς φυσικού αερίου και ηλεκτρικού ρεύματος για νοικοκυριά, μικρές επιχειρήσεις, νοσοκομεία και δημόσιους οργανισμούς.\n\nΤο πρώτο καθεστώς ανώτατου ορίου και αποζημίωσης διήρκεσε μέχρι τον Μάρτιο. Το δεύτερο είχε αρχικά προγραμματιστεί να διαρκέσει μέχρι τα τέλη Μαρτίου 2023 και στοίχισε περίπου 16 δισεκατομμύρια lei (3,3 δισεκατομμύρια δολάρια).\n\nΗ κυβέρνηση αναμένεται να εγκρίνει τα νέα μέτρα σε συνεδρίαση την Πέμπτη. Εκτός από την παράταση της προθεσμίας για το πρόγραμμα κατά πέντε μήνες, οι αλλαγές περιλαμβάνουν τη μείωση του μηνιαίου επιπέδου κατανάλωσης που θα επωφεληθεί από το ανώτατο όριο τιμών και την επιβολή φόρου αλληλεγγύης όχι μόνο στους παραγωγούς ενέργειας και φυσικού αερίου όπως συνέβη αλλά και σε εμπόρους και προμηθευτές.\n\nΗ κυβέρνηση έχει επίσης θέσει ανώτατο όριο για τη μέση σταθμισμένη τιμή αγοράς ηλεκτρικής ενέργειας που θα χρησιμοποιήσει για να αποζημιώσει τους προμηθευτές.",
    "Έως 32 λεπτά ακούγονται στην αγορά για καλαμπόκι, ρίχνει τα FOB η Ρουμανία": "Σε ένα στενό εύρος τιμών μεταξύ των 310 και 320 ευρώ ο τόνος διαπραγματεύονται τα συμβόλαια για τη νέα σοδειά καλαμποκιού στα ευρωπαϊκά εμπορικά κέντρα, σε μια κατάσταση κατά την οποία φαίνεται πως η αγορά έχει προς το παρόν «τιμολογήσει» την κακή σοδειά που αναμένεται στην Κεντρική Ευρώπη.\n\n\n\nΑν και η εξέλιξη της καλλιέργειας στην Ευρώπη θα επέτρεπαν μια δοκιμή υψηλότερων επιπέδων, οι τιμές που ακούγονται για τη νέα σοδειά επηρεάζονται σημαντικά από τα χαμηλά FOB που προσφέρονται στα λιμάνια της Μαύρης Θάλασσας. Συγκεκριμένα, στα λιμάνια της Κωνστάντζας, της Βάρνας και του Μπουργκάς (Ρουμανία και Βουλγαρία) τα fob για τα δημητριακά διαμορφώνουν μια έκπτωση της τάξης των 20 με 30 δολαρίων έναντι των τιμών στην κεντρική Ευρώπη. Συνεπώς, τα 320 που ακούγονται για την γαλλική σοδειά, μεταφράζονται σε 290 με 300 για τη ρουμανική και βουλγαρική. Ωστόσο, σημειώνεται εδώ ότι ειδικά η Ρουμανία, που κάλυψε όλο το προηγούμενο διάστημα σημαντικό μέρος του κενού που άφησε πίσω της η Ουκρανία, περιμένει μια σοδειά κοντά στους 7 με 8 εκατ. τόνους έναντι των 14 εκατ. που υπολόγιζαν οι αγορές μετά τις εαρινές σπορές την περασμένη άνοιξη.\n\nΠάντως, όλα δείχνουν ότι και η ελληνική αγορά που περιμένει τους πρώτους βασικούς όγκους μετά τις κοπές στα τέλη Σεπτέμβρη, θα ισορροπήσει ανάμεσα στα 30 με 32 λεπτά το κιλό, σύμφωνα με εκτιμήσεις μεγάλων καλλιεργητών αλλά και ανθρώπων της αγοράς. Κάποιες πράξεις που αφορούν σε πρώιμα καλαμπόκια μικρού βιολογικού κύκλου που έχουν ήδη κοπεί, έγραψαν τα 34 με 35 λεπτά το κιλό, για απευθείας πώληση σε κτηνοτρόφους, ωστόσο πρόκειται για ποσότητες που σε καμία περίπτωση δεν μπορούν να δώσουν κατεύθυνση στην εγχώρια αγορά. Μένει να φανεί στην πράξη πάντως ο αντίκτυπος που θα έχουν οι μειωμένες σοδειές της κεντρικής Ευρώπης και ιδίως η περιορισμένη διαθεσιμότητα της Ρουμανίας. Από την άλλη, οι ανησυχίες για την παγκόσμια οικονομία, επιβάλουν χαμηλές πτήσεις στις τιμές των εμπορευμάτων, κάτι που έχει ήδη φανεί στην περίπτωση του πετρελαίου ή του βαμβακιού.\n\nagronews.gr",
    "UEFA Nations League: Στο Final 4 η Ιταλία – Επικράτησε με 2-0 της Ουγγαρίας": "Το μονοπάτι που άνοιξαν (25/09), Ολλανδία και Κροατία, ακολούθησε η Ιταλία καθώς εξασφάλισε τη συμμετοχή της στο Final 4 του UEFA Nations League. Την ίδια στιγμή, η Αγγλία έμεινε χωρίς νίκη μετά από έξι ματς (0-3-3) στο θεσμό, ενώ η Ρουμανία υποβιβάστηκε στη League C.\n\nΗ πρωταθλήτρια Ευρώπης Ιταλία νίκησε για δεύτερη φορά στον 3ο όμιλο της League A την Ουγγαρία (2-1 το πρώτο ματς), αυτή την φορά στη Βουδαπέστη, με 2-0, και πήρε πανηγυρικά την 1η θέση του γκρουπ και το τρίτο «εισιτήριο» για την τελική φάση του 3ου Nations League. Τα γκολ σημείωσαν οι Ρασπαντόρι (27′) και Ντι Μάρκο (52′).\n\nΟι «Μαγυάροι», που μετά από 5 ματς είχαν την πρωτοπορία στον όμιλο και προέρχονταν από τα σπουδαία «διπλά» επί της Αγγλίας (0-4) και Γερμανίας (0-1), στον αποψινό «τελικό» στην «Πούσκας Αρένα» απέτυχαν να πάρουν έστω και το βαθμό, που θα τους ήταν αρκετός για να βρεθούν στο Final 4 της διοργάνωσης.\n\nΠολύ κοντά σε μία εντυπωσιακή ανατροπή έφτασε η Αγγλία, αλλά τελικά η Γερμανία δεν της επέτρεψε να πανηγυρίσει την πρώτη της νίκη στον 3ο όμιλο της League A. Οι δύο ομάδες αναδείχθηκαν ισόπαλες, 3-3, στο Γουέμπλεϊ, με τους Γερμανούς να προηγούνται μέχρι το 72΄ με 2-0, αλλά μέσα σε 11 λεπτά τα «Τρια Λιοντάρια» έφεραν προς στιγμή τα πάνω κάτω και προηγήθηκαν (3-2). Με το δεύτερο προσωπικό του γκολ, όμως, ο Χάβερτς διαμόρφωσε το τελικό σκορ (72΄ Σο, 75΄ Μάουντ, 83΄πεν. Κέιν – 52΄πεν. Γκουντογκάν, 67΄,87΄ Χάβερτς).\n\nΤο συγκρότημα του Γκάρεθ Σαουθγκέιτ σε 6 ματς απέσπασε τρεις ισοπαλίες και ηττήθηκε ισάριθμες φορές, υποβιβάστηκε στη League B, απογοητεύοντας τους οπαδούς του ενόψει και του Παγκοσμίου Κυπέλλου που ακολουθεί.\n\nΗ Ρουμανία έκανε το καθήκον της στον 3ο όμιλο της League B, νίκησε την Βοσνία (σ.σ. είχε εξασφαλίσει την πρωτιά και την άνοδο στην League A) με 4-1, αλλά το τεράστιο «διπλό» της Φινλανδίας στην Ποντγκόριτσα (2-0 το Μαυροβούνιο), έφερε τους Βαλκάνιους στην τελευταία θέση, ισόβαθμους με το Μαυροβούνιο.\n\nΣε αυτή την περίπτωση η ομάδα του Εντουαρντ Ιορντανέσκου υστερούσε (σ.σ. είχε ηττηθεί δύο φορές από το Μαυροβούνιο) και μοιραία υποβιβάστηκε στη League C.\n\nΣτον όμιλο που τα πάντα είχαν κριθεί από την 4η αγωνιστική (4ος της League C), η Γεωργία, η οποία είχε εξασφαλίσει την πρωτιά και την άνοδο στην αμέσως μεγαλύτερη κατηγορία, ολοκλήρωσε την παρουσία της με 5 νίκες και μόλις μία ισοπαλία μετά το αποψινό εκτός έδρας 2-1 επί του Γιβραλτάρ (0-1-5).\n\nΣτο άλλο ματς του γκρουπ, η Βουλγαρία πέρασε με «διπλό» από τα Σκόπια (1-0) και πήρε την 2η θέση του γκρουπ με 9 βαθμούς, δύο περισσότερους από την Βόρεια Μακεδονία.\n\nΌσον αφορά την Εσθονία «γιόρτασε» τον προβιβασμό της στην League C κάνοντας το 4Χ4 στο τουρνουά με το εμφατικό 4-0 επί του Σαν Μαρίνο. Οι γηπεδούχοι δεν κατάφεραν να πάρουν ούτε βαθμό στα τέσσερα ματς που έδωσαν.\n\nLeague A\n\n1ος όμιλος\n\nΔανία-Γαλλία 2-0\n\nΑυστρία-Κροατία 1-3\n\nΗ ΒΑΘΜΟΛΟΓΙΑ (6 αγ.)\n\nΚροατία 13 Final 4\n\nΔανία 12\n\nΓαλλία 5\n\nΑυστρία 4 Yποβιβάστηκε στην League B\n\n2ος όμιλος\n\nΠορτογαλία-Ισπανία 27/9 (21:45)\n\nΕλβετία-Τσεχία 27/9 (21:45)\n\nΗ ΒΑΘΜΟΛΟΓΙΑ (5 αγ.)\n\nΠορτογαλία 10\n\nΙσπανία 8\n\nΕλβετία 6\n\nΤσεχία 4\n\n3ος όμιλος\n\nΟυγγαρία-Ιταλία 0-2\n\nΑγγλία-Γερμανία 3-3\n\nΗ ΒΑΘΜΟΛΟΓΙΑ (6 αγ.)\n\nΙταλία 11 Final 4\n\nΟυγγαρία 10\n\nΓερμανία 7\n\nΑγγλία 3 Υποβιβάστηκε στην League B\n\n4ος όμιλος\n\nΟυαλία-Πολωνία 0-1\n\nΟλλανδία-Βέλγιο 1-0\n\nΗ ΒΑΘΜΟΛΟΓΙΑ (6 αγ.)\n\nΟλλανδία 16 Final 4\n\nΒέλγιο 10\n\nΠολωνία 7\n\nΟυαλία 1 Υποβιβάστηκε στην League B\n\nLeague B\n\n1ος όμιλος\n\nΙρλανδία-Αρμενία 27/9 (21:45)\n\nΟυκρανία-Σκωτία 27/9 (21:45)\n\nΗ ΒΑΘΜΟΛΟΓΙΑ (5 αγ.)\n\nΣκωτία 12\n\nΟυκρανία 10\n\nΙρλανδία 4\n\nΑρμενία 3\n\n2ος όμιλος\n\nΑλβανία-Ισλανδία 27/9 (21:45)\n\nΡωσία*-Ισραήλ Ματαιώθηκε\n\n* Η Ρωσία δεν θα μετάσχει στον 2ο όμιλο της League B και θα καταταγεί τέταρτη στο γκρουπ.\n\nΗ ΒΑΘΜΟΛΟΓΙΑ\n\nΙσραήλ 8 Προβιβάστηκε στην League A\n\nΙσλανδία 3 -3αγ.\n\nΑλβανία 1 -3αγ.\n\nΡωσία* 0 -0αγ. Υποβιβάστηκε στην League C\n\n3ος όμιλος\n\nΡουμανία-Βοσνία 4-1\n\nΜαυροβούνιο-Φινλανδία 0-2\n\nΗ ΒΑΘΜΟΛΟΓΙΑ (6 αγ.)\n\nΒοσνία 11 Προβιβάστηκε στην League A\n\nΦινλανδία 8\n\nΜαυροβούνιο 7\n\nΡουμανία 7 Υποβιβάστηκε στην League C\n\n4ος όμιλος\n\nΝορβηγία-Σερβία 27/9 (21:45)\n\nΣουηδία-Σλοβενία 27/9 (21:45)\n\nΗ ΒΑΘΜΟΛΟΓΙΑ (5 αγ.)\n\nΝορβηγία 10\n\nΣερβία 10\n\nΣλοβενία 5\n\nΣουηδία 3\n\nLeague C\n\n1ος όμιλος\n\nΝησιά Φαρόε-Τουρκία 2-1\n\nΛουξεμβούργο-Λιθουανία 1-0\n\nΗ ΒΑΘΜΟΛΟΓΙΑ (6 αγ.)\n\nΤουρκία 13 Προβιβάστηκε στην League B\n\nΛουξεμβούργο 11\n\nΝησιά Φαρόε 8\n\nΛιθουανία 1 Θα παίξει στα μπαράζ παραμονής/υποβιβασμού\n\n2ος όμιλος\n\nΚόσοβο-Κύπρος 27/9 (21:45)\n\nΕλλάδα-Βόρεια Ιρλανδία 27/9 (21:45)\n\nΗ ΒΑΘΜΟΛΟΓΙΑ (5 αγ.)\n\nΕλλάδα 12 Προβιβάστηκε στην League B\n\nΚόσοβο 6\n\nΒ. Ιρλανδία 5\n\nΚύπρος 5\n\n3ος όμιλος\n\nΑζερμπαϊτζάν-Καζακστάν 3-0\n\nΣλοβακία-Λευκορωσία 1-1\n\nΗ ΒΑΘΜΟΛΟΓΙΑ (6 αγ.)\n\nΚαζακστάν 13 Προβιβάστηκε στην League B\n\nΑζερμπαϊτζάν 10\n\nΣλοβακία 7\n\nΛευκορωσία 3 Θα παίξει στα μπαράζ παραμονής/υποβιβασμού\n\n4ος όμιλος\n\nΓιβραλτάρ-Γεωργία 1-2\n\nΒ. Μακεδονία-Βουλγαρία 0-1\n\nΗ ΒΑΘΜΟΛΟΓΙΑ (5 αγ.)\n\nΓεωργία 16 Προβιβάστηκε στην League B\n\nΒουλγαρία 9\n\nΒ. Μακεδονία 7\n\nΓιβραλτάρ 1 Θα παίξει στα μπαράζ παραμονής/υποβιβασμού\n\nLeague D\n\n1ος όμιλος\n\nΜολδαβία-Λιχτενστάιν 2-0\n\nΑνδόρα-Λετονία 1-1\n\nΗ ΒΑΘΜΟΛΟΓΙΑ (6 αγ.)\n\nΛετονία 13 Προβιβάστηκε στην League C\n\nΜολδαβία 13\n\nΑνδόρα 7\n\nΛιχτενστάιν 0\n\n2ος όμιλος\n\nΣαν Μαρίνο-Εσθονία 0-4\n\nΗ ΒΑΘΜΟΛΟΓΙΑ (σε 4αγ.)\n\nΕσθονία 12 Προβιβάστηκε στην League C\n\nΜάλτα 6\n\nΣαν Μαρίνο 0",
    "Μείωση εξαγωγών καλαμποκιού από την Ρουμανία, η παραγωγή χτυπήθηκε από την ξηρασία": "Ενδιαφέρουσες πληροφορίες στο ενημερωτικό δελτίο που εξέδωσε το υπουργείο Γεωργίας των ΗΠΑ (USDA) στις 26 Ιουλίου.\n\nΑπό το δελτίο προκύπτει ότι ένα μεγάλο μέρος των σιτηρών της χώρας που παίζει σημαντικό ρόλο στο παγκόσμιο εμπόριο και πέρσι υπέφερε από έντονη ξηρασία, έχει και φέτος πολύ μεγάλα προβλήματα ανάπτυξης. Σύμφωνα με το USDA, το Καναδικό σκληρό σιτάρι δεν πρόκειται να κυκλοφορήσει στην αγορά πριν το ερχόμενο φθινόπωρο, ενώ και τα αποθέματα της χώρας είναι σε εξαιρετικά χαμηλά επίπεδα. Επίσης, σύμφωνα με την έκθεση του USDA, οι Καναδοί αγρότες δεν σκοπεύουν σε καμιά των περιπτώσεων να ξεπουλήσουν μπιρ παρά τις σοδειές τους, καθώς πρέπει να καλύψουν τα δυσβάσταχτα κόστη παραγωγής.\n\nΠαραγωγή και εμπορία σίτου το 2022/2023\n\nΟι σημαντικές βροχοπτώσεις, που σημειώθηκαν τον Ιούνιο και στις αρχές Ιουλίου σε μεγάλο μέρος της Αλμπέρτα και του Σασκάτσουαν μετριάζουν τις έντονες συνθήκες ξηρασίας. Η Μανιτόμπα και το Ανατολικό Σασκάτσουαν δέχθηκαν βροχή παραπάνω από το κανονικό, κατά τη διάρκεια αυτής της περιόδου, αλλά ένα κύμα καύσωνα στις αρχές Ιουλίου, έφερε τα επίπεδα υγρασίας, πιο κοντά στις κατάλληλες συνθήκες. Στο Σασκάτσουαν, όπου κυριαρχεί το ανοιξιάτικο σιτάρι, η καλλιέργεια αντιπροσωπεύει το 46% της εθνικής έκτασης ανοιξιάτικου σιταριού, που σπάρθηκε το 2022. Η τοπική κυβέρνηση ανέφερε στις 11 Ιουλίου, ότι σε τμήματα των νοτιοδυτικών και δυτικών κεντρικών περιοχών έπεσε βροχή όλο τον Ιούνιο και την πρώτη εβδομάδα του Ιουλίου, ωστόσο όπως εξήγησε «απαιτείται περισσότερο νερό για την υποστήριξη της ανάπτυξης των καλλιεργειών και του σανού». Όπως αναφέρει το USDA, μόνο το 58% των ανοιξιάτικων δημητριακών φέρεται να βρίσκεται σε κανονικό στάδιο ανάπτυξης, ενώ το 34% είναι πίσω, κυρίως λόγω της υπερβολικής υγρασίας στην ανατολική πλευρά της επαρχίας. Η περιοχή της Αλμπέρτα με ανοιξιάτικο σιτάρι αντιπροσωπεύει το 35% της καλλιεργούμενης, εθνικής έκτασης με ανοιξιάτικο σιτάρι. Από την Αλμπέρτα ανέφεραν ότι το 83% του ανοιξιάτικου σιταριού ειναι σε καλή έως και εξαιρετική κατάσταση. Το 64% του χειμερινού σιταριού είναι καλό έως εξαιρετικό. Η περιοχή με ανοιξιάτικο σιτάρι της Μανιτόμπα αντιπροσωπεύει το 17% της εθνικής έκτασης με ανοιξιάτικο σιτάρι. Περίπου το 5% της καλλιέργειας της Μανιτόμπα, δεν έχει σπαρεί, σύμφωνα με την επαρχιακή κυβέρνηση. Το μεγαλύτερο μέρος αυτής της γης πιθανότατα θα παραμείνει χέρσο, επειδή οι προθεσμίες ασφάλισης των καλλιεργειών έχουν παρέλθει. Σε εθνικό επίπεδο, το ανοιξιάτικο σιτάρι αντιπροσωπεύει το 71% της έκτασης που εσπάρη με σιτάρι το 2022, σύμφωνα με τα τελευταία χρόνια. Το σκληρό αντιπροσωπεύει το 23% της σπαρμένης έκτασης, ενώ το υπόλοιπο είναι χειμερινό σιτάρι. Γενικά, η απόδοση σιταριού και η ποιοτική στάθμη δεν θα είναι ιδιαίτερα εμφανείς μέχρι τις αρχές έως τα μέσα Αυγούστου. Η σπορά σε πολλές περιοχές καθυστέρησε μία έως τέσσερις εβδομάδες, γεγονός που θέτει τις καλλιέργειες σε κίνδυνο ζημιάς από τον παγετό μέχρι τον Οκτώβριο (ή τον Νοέμβριο του τρέχοντος έτους) τη συγκομιδή. Το Καναδικό σιτάρι δεν θα αρχίσει να κυκλοφορεί στα εμπορικά κανάλια μέχρι το φθινόπωρο του 2022.\n\nΕν τω μεταξύ, όπως αναφέρει το USDA, οι τιμές spot του Καναδικού Western Red Spring (CWRS) στο Σασκάτσουαν έφτασαν στο ανώτατο όριο των 599 δολαρίων Καναδά στις 16 Μαΐου 2022, προτού υποχωρήσουν, λόγω βελτιωμένων συνθηκών του καιρού και υποχώρηση της ξηρασίας στη βόρεια Αμερική τον Ιούνιο κι ότι οι εξαγωγές σιτηρών της Ουκρανίας ενδέχεται να μπορέσουν να αρχίσουν και πάλι να γίνονται μέσω της Μαύρης Θάλασσας. Η επίθεση της Ρωσίας στην Ουκρανία έχει επηρεάσει τους Καναδούς αγρότες, οι οποίοι ευελπιστούν να πουλήσουν σε υψηλότερες τιμές για να μετριάσουν τα κόστη. Ο ανατολικός Καναδάς εξαρτάται σε μεγάλο βαθμό από το ρωσικό λίπασμα. Οι απαγορεύσεις εξαγωγών σε αγροχημικά προϊόντα, που εφαρμόζονται από τις χώρες παραγωγής έχουν, επίσης, συντελέσει στην αύξηση του κόστους των εισροών.\n\nΕπιβράδυνση εξαγωγών\n\nΟι υψηλές τιμές σιταριού έχουν επιβραδύνει τον ρυθμό των Καναδικών εξαγωγών σιταριού, καθώς οι χώρες εισαγωγής επέλεξαν να μειώσουν τα αποθέματά τους, έως ότου γίνουν διαθέσιμες οι νέες σοδειές σε πιο χαμηλές τιμές. Οι Καναδοί εξαγωγείς πιθανότατα θα επωφεληθούν από τις στενότερες παγκόσμιες εξαγωγικές προμήθειες και την επακόλουθη αυξημένη ζήτηση για Καναδικά σιτηρά. Ωστόσο, χώρες όπως το Μπαγκλαντές, η Ινδονησία, οι Φιλιππίνες κ.λπ., που αναμειγνύουν Καναδικό σιτάρι υψηλής περιεκτικότητας σε πρωτεΐνη με σιτάρι χαμηλότερης πρωτεΐνης από την Ουκρανία, τη Ρωσία, την Ινδία κι άλλες χώρες, ενδέχεται να μειώσουν τις αγορές τους. Οι συγκεκριμένες χώρες μπορούν να υποκαταστήσουν τα προϊόντα σίτου που προορίζονται για τη διατροφή με άλλα προϊοντα όπως είναι το ρύζι ή τα όσπρια, εάν δεν έχουν πρόσβαση σε κατάλληλα μίγματα σιταριού. Υπάρχουν επίσης ανησυχίες σε όλη την αλυσίδα εφοδιασμού ότι μακροχρόνια ζητήματα σιδηροδρομικής συμφόρησης μπορεί να επανεμφανιστούν, εάν οι όγκοι παραγωγής σιτηρών επανέλθουν στα προ της ξηρασίας επίπεδα ενώ, ταυτόχρονα, ο ανταγωνισμός για σιδηροδρομικά βαγόνια επανέλθει στα προ πανδημίας επίπεδα.\n\nΕισαγωγές\n\nΟι συνολικές εισαγωγές σιταριού (συμπεριλαμβανομένου του σκληρού) το 2021/22 έχουν αυξηθεί κατά 34%, λόγω της αυξημένης ζήτησης για ζωοτροφή μετά την ξηρασία του 2021 που μείωσε τις εγχώριες προμήθειες. Οι συνολικές εισαγωγές σιταριού, συμπεριλαμβανομένων των προϊόντων σίτου, έχουν αυξηθεί μόλις 3% σε σχέση με ένα χρόνο πριν. Σχεδόν το 100% των εισαγωγών προέρχονται από τις Ηνωμένες Πολιτείες. Πάντως, τα στοιχεία του δείκτη τιμών καταναλωτή από το Μάιο του 2022, δείχνουν ότι οι τιμές των προϊόντων δημητριακών στα καταστήματα αυξήθηκαν 12% μέσα σε ένα έτος από έτος σε έτος.\n\nΜειώθηκαν οι τιμές στο ζωοτροφικό σιτάρι\n\nΟι τιμές του σιταριού που προορίζεται για ζωοτροφή μειώθηκαν στο Lethbridge, κατά την έναρξη του καλοκαιριού. Οι τιμές στην Αλμπέρτα ήταν κατά μέσο όρο 453 δολάρια Καναδά το πρώτο δεκαήμερο του Ιουλίου, από 595 που ήταν στα τέλη του Μαΐου. Τέλος, τα αποθέματα βρίσκονται σε πολυετή χαμηλά επίπεδα κι αναμένεται να παραμείνουν μειωμένα ως αποτέλεσμα της παγκόσμιας ζήτησης και των απωλειών που προκλήθηκαν από την ξηρασία του 2021.",
    "Κύπρος και Ρουμανία υπέγραψαν Συμφωνία Αμυντικής Συνεργασίας": "Η Κύπρος διευρύνει τις αμυντικές συνεργασίες της με άλλα κράτη μέλη της ΕΕ, προσθέτοντας σε αυτές και την Συμφωνία Αμυντικής Συνεργασίας που υπεγράφη την Δευτέρα με την Ρουμανία.\n\nΣυγκεκριμένα, η Συμφωνία για την νέα Αμυντική Συνεργασία υπεγράφη από τον Υπουργό Άμυνας Χαράλαμπο Πετρίδη και τον Ρουμάνο ομόλογό του Vasile Dincu, στο περιθώριο της άτυπης συνάντησης εξωτερικών υποθέσεων της Ευρωπαϊκής Ένωσης σε επίπεδο Υπουργών Άμυνας, στην Πράγα.\n\nΟ Εκπρόσωπος Τύπου του Υπουργείου Άμυνας,Ταγματάρχης Ανδρέας Στυλιανού, είπε στο ΚΥΠΕ ότι η Συμφωνία που υπεγράφη αποτελεί το έναυσμα της συνεργασίας με την Ρουμανία και στα πρώτα στάδια προνοεί ανταλλαγή προσωπικού, συνεκπαίδευση προσωπικού και κοινά στρατιωτική φύσεως αντικείμενα εκπαίδευσης.\n\nΠρόσθεσε ότι σε μεταγενέστερο στάδιο θα αναλυθούν οι προοπτικές για εμβάθυνση της συνεργασίας σε ευρύτερα επίπεδα.\n\nΠηγή: ΚΥΠΕ",
    "Εκστρατεία “Σταματήστε τις διακρίσεις” από την εν Ρουμανία Ορθόδοξη Εκκλησία": "Ο Σύλλογος «Ο Άγιος Στέφανος ο Μέγας, βοεβόδας της Μολδαβίας» από το Hârja, θα διοργανώσει την εκστρατεία κατά των διακρίσεων «Σταματήστε τις διακρίσεις! Η αποδοχή ξεκινά από εσένα!», μεταξύ 19-22 Σεπτεμβρίου. Ο Σύλλογος, σε συνεργασία με τη Σχολική Επιθεώρηση της κομητείας Μπακάου, θα πραγματοποιήσει την εκστρατεία σε 6 εκπαιδευτικές μονάδες της Αρχιεπισκοπής Ρώμαν και Μπακάου προσεγγίζοντας περίπου 1.000 μαθητές.\n\nΤης Σβετλάνα Λεβίτσκι\n\nΣκοπός της εκστρατείας είναι να ενημερώσει και να ευαισθητοποιήσει τους νέους για τους κινδύνους που αντιμετωπίζουν οι μαθητές που υφίστανται διακρίσεις από ιατρική, θρησκευτική, κοινωνική, εθνική και φυλετική άποψη.\n\nΑκόμη, ο Σύλλογος δημιουργήθηκε για να καταπολεμήσει την κοινωνική περιθωριοποίηση, τη φτώχεια και τα δεινά που επιφέρει, να ενθαρρύνει την ανάπτυξη του ατόμου στην κοινωνία και να βελτιώσει την ποιότητα ζωής. Δραστηριοποιείται συνολικά σε δώδεκα κοινωνικά κέντρα, τρία από τα οποία είναι διαπιστευμένα και αδειοδοτημένα για την παροχή ψυχοκοινωνικής-ιατρικής περίθαλψης, αποθεραπείας και αναψυχής.\n\nΕπί τρεις ημέρες, τέσσερις ειδικοί από θα μιλήσουν για τις διακρίσεις ή αλλιώς bullying και θα αναλύσουν πρακτικές έννοιες, ενώ οι μαθητές θα έχουν την ευκαιρία να θέσουν ερωτήσεις.\n\nΤην Τετάρτη 22 Σεπτεμβρίου, στη Δημοτική Βιβλιοθήκη «Radu Rosetti» στο Ονέστι θα πραγματοποιηθεί συνέδριο με την υποστήριξη των εργαζομένων της εκστρατείας, όπου αναμένονται τουλάχιστον 100 εκπαιδευτικοί.\n\nΟι 1000 νέοι, που θα επωφεληθούν από την εκστρατεία θα λάβουν επίσης διαφημιστικό υλικό (μπλουζάκι, σκουφάκι και φυλλάδια).\n\nΜε πληροφορίες και φωτογραφίες: Arhiepiscopia Romanului şi Bacăului",
    "«Balkan Spirit-22»: Εντυπωσιακές εικόνες από άσκηση ειδικών δυνάμεων Ελλάδας, Βουλγαρίας, Ρουμανίας": "Κλείσιμο\n\nΚλείσιμο\n\nΗ τριμερής άσκηση δυνάμεων Ειδικών Επιχειρήσεων με την επωνυμίακαι στην οποία συμμετείχαν η Βουλγαρία, η Ελλάδα και η Ρουμανία ολοκληρώθηκε, σήμερα, Παρασκευή 2 Σεπτεμβρίου.Όπως ανακοινώθηκε, η άσκηση πραγματοποιήθηκε στην στρατιωτική βάσηστηΟισυμμετείχαν με εννέα αξιωματικούς και υπαξιωματικούς της νεότευκτης Διοίκησης Ειδικού Πολέμου του ΓΕΕΘΑ.Η «Balkan Spirit-22» αποσκοπούσε, προστίθεται στην ανακοίνωση, στην επαύξηση της μαχητικής ικανότητας και της συνεργασίας των συμμετεχόντων για την αντιμετώπιση των προκλήσεων του σύγχρονου επιχειρησιακού περιβάλλοντος.Kατά τη διάρκεια της άσκησης εκτελέστηκαν αντικείμενα όπως παρακάτω:Χθες, Πέμπτη 1η Σεπτεμβρίου, έλαβε χώρα η Ημέρα Διακεκριμένων Επισκεπτών στην οποία συμμετείχε ο διοικητής της ΔΕΠ του ΓΕΕΘΑ αντιστράτηγος Γεώργιος Τσιτσικώστας ως εκπρόσωπος του αρχηγού ΓΕΕΘΑ στρατηγού Κωνσταντίνου Φλώρου , καθώς και εκπρόσωποι των συμμετεχουσών χωρών.Η «Balkan Spirit-22» αποτελεί συνέχεια της «Salamis Storm-18», που πραγματοποιήθηκε στην Ελλάδα, και της «Neptune Strike-19», στη Ρουμανία, και εντάσσεται στον ευρύτερο σχεδιασμό του ΓΕΕΘΑ ως προς τις διεθνείς συνεργασίες των Ενόπλων Δυνάμεων, για την ενίσχυση της διαλειτουργικότητας και της συνέργειας με φίλες και σύμμαχες χώρες.Δείτε εικόνες από την άσκηση",
    "Αυτόγκολ… για βραβεία στη Ρουμανία! (vid)": "Αυτό το αυτογκόλ ήταν τόσο… ωραίο, που θα μπορούσε να πάρει και βραβείο.\n\nΣτην αναμέτρηση της Χέρμανσταντ επί της Πετρολούλ είχαμε μια… γκολάρα και τι γκολάρα! Αυτογκολάρα!\n\nΣτη βιασύνη του να γυρίσει την μπάλα στον τερματοφύλακα, ο Τακαγιούκι Σέτο έπιασε ένα τρομερό ψηλοκρεμαστό σουτ, με αποτέλεσμα να πετύχει ένα απίστευτο αυτογκόλ!\n\nΟ Ιάπωνας άσος έβαλε το λιθαράκι του στην… ήττα της ομάδας του, με τον ίδιο να μην πιστεύει το αυτογκόλ έβαλε.\n\nΔείτε το αυτογκόλ",
    "Frigoglass: Δυσκολίες στη Ρωσία, προσδοκίες στη Ρουμανία και focus στην Coca Cola": "Αντιμέτωπη με προκλήσεις είναι στη Ρωσία η Frigoglass, τόσο λόγω της αλλαγής πλεύσης βασικών πελατών της όπως η Coca Cola Τρία Έψιλον (CCHBC), όσο και λόγω των προβλημάτων που συνεπάγεται ο πόλεμος Ρωσίας-Ουκρανίας για την τοπική θυγατρική, την ώρα που έχει αναβαθμιστεί η παραγωγική δραστηριότητα του ομίλου λόγω της καταστροφής που υπέστη το εργοστάσιο της Ρουμανίας.\n\nΥπενθυμίζεται ότι μετά την πυρκαγιά στο εργοστάσιο της Ρουμανίας τον Ιούνιο του 2021, η μονάδα της Ρωσίας αναδείχθηκε σε κύρια μονάδα παραγωγής της Frigοglass στην Ευρώπη. Ως εκ τούτου, έπρεπε να διαχειριστεί τα οικονομικά και τα άλλα προβλήματα σχετικά με την εφοδιαστική αλυσίδα που ανέκυψαν λόγω του πολέμου.\n\nΤον Ιούλιο ανακοινώθηκε η οριστική συμφωνία με το συνασφαλιστικό σχήμα που είχε αναλάβει την κάλυψη της ζημιάς στη Ρουμανία. Η συνολική αποζημίωση ανήλθε σε 61,6 εκατ. ευρώ, ήτοι 42 εκατ. ευρώ για υλικές ζημιές και 19,6 εκατ. ευρώ για τη διακοπή της επιχειρηματικής δραστηριότητας.\n\nΌπως είπε ενώπιον των μετόχων στο πλαίσιο της γενικής συνέλευσης ο Νίκος Μαμουλής, διευθύνων σύμβουλος της Frigοglass, το σχέδιο αποκατάστασης της μονάδας στη Ρουμανία βαίνει εντός χρονοδιαγράμματος, με πρόβλεψη το εργοστάσιο να τεθεί σε πλήρη λειτουργία το α' τρίμηνο του 2023.\n\nΣτο μεταξύ η διοίκηση έχει λάβει, όπως αναφέρει, όλα τα δυνατά μέτρα ώστε το εργοστάσιο της Ρωσίας να εφοδιάζεται κανονικά για να εξυπηρετεί και πελάτες της δυτικής Ευρώπης με έτοιμα προϊόντα, ανάγκη που περιορίζεται σταδιακά. Εξάλλου, όταν άρχισε η κρίση δημιουργήθηκε γραμμή συναρμολόγησης στη Ρουμανία που εφοδιαζόταν με καμπίνες από τη Ρωσία. Πλέον η εγκατάσταση στη Ρουμανία έχει μετατραπεί σε πλήρη παραγωγική μονάδα, αν και παραμένει η εξάρτηση από τη Ρωσία. Η κατάσταση αυτή είναι συνάρτηση των παραγγελιών που θα έρθουν για το 2023, όσο οι εργασίες στο εργοστάσιο της Ρουμανίας είναι σε εξέλιξη.\n\nΗ στρατηγική της Coca Cola HBC και οι επιπτώσεις\n\nΕπίσης ο όμιλος έχει υποστεί επιπτώσεις από τη μείωση της έκθεσης της Coca Cola HBC στη ρωσική αγορά και την ευρύτερη στρατηγική της εταιρείας μετά τον πόλεμο Ρωσίας - Ουκρανίας. Υπάρχει ήδη αποτύπωμα, λόγω της μείωσης των παραγγελιών, στο α' τρίμηνο. Η διοίκηση της Frigοglass τελεί εν αναμονή των κινήσεων της εταιρείας, η οποία φέρεται να έχει ανακοινώσει μεταξύ άλλων προθέσεις να αναπτύξει νέα brands τοπικά. Ωστόσο προσώρας το τοπίο είναι ασαφές.\n\nΑς ληφθεί υπόψη ότι η Ρωσία αντιπροσωπεύει το 14,5% των πωλήσεων του ομίλου Frigοglass και η Ουκρανία το 2,4% ενώ έχει και σημαντική συγκέντρωση πιστωτικού κινδύνου σε βασικούς πελάτες, όπως Coca Cola HBC, CCEP, άλλοι εμφιαλωτές Coca Cola, ο όμιλος Diageo - Guinness, ο όμιλος Pepsi και ο όμιλος Heineken.\n\nΟικονομικές επιδόσεις\n\nΗ Frigοglass αναμένεται να ανακοινώσει αποτελέσματα για το β' τρίμηνο και το α' εξάμηνο του 2022 τέλος Σεπτεμβρίου, ωστόσο η διοίκησή της έδωσε προς τους μετόχους πληροφορίες για την τάση των πωλήσεων. Ειδικότερα, όπως αναφέρθηκε στη γενική συνέλευση, οι ακυρώσεις παραγγελιών στη Ρωσία και στην Ουκρανία επηρεάζουν τον κλάδο επαγγελματικής ψύξης στην ανατολική Ευρώπη ταυτόχρονα με τις καθυστερήσεις στις παραδόσεις λόγω των εντεινόμενων προκλήσεων στις μεταφορές. Στη δυτική Ευρώπη, Αφρική και Ασία σημειώνουν άνοδο ενώ και στον κλάδο υαλουργίας, η ζήτηση γυάλινων φιαλών παρέμεινε ισχυρή.\n\nΥπενθυμίζεται ότι στο α' τρίμηνο του 2022 ο όμιλος σημείωσε αύξηση πωλήσεων 25%, αλλά θα πρέπει να ληφθεί υπόψη η χαμηλή βάση σύγκρισης. Ευνοήθηκε παρ' όλ' αυτά από την ανάκαμψη της ζήτησης μετά την άρση των περιοριστικών μέτρων για την πανδημία. Πρόκειται για τάση που επιβεβαιώνεται και στους δύο κλάδους δραστηριότητας του ομίλου, επαγγελματικής ψύξης και υαλουργίας.\n\nΤα προβλήματα στη Ρωσία\n\nΣχετικά με τις αβεβαιότητες και τις προκλήσεις στο επιχειρηματικό περιβάλλον μετά το ξέσπασμα του ρωσο-ουκρανικού πολέμου, ο κ. Μαμουλής επανέλαβε στους μετόχους ότι η διοίκηση, στο πλαίσιο συνεργασίας με συμβούλους, διερευνά στρατηγικές επιλογές με στόχο τη βελτίωση της κεφαλαιακής διάρθρωσης του ομίλου και την ενίσχυση της ρευστότητάς του.\n\nΕιδικά η θυγατρική του ομίλου στη Ρωσία αντιμετωπίζει προβλήματα στην εφοδιαστική αλυσίδα, στη διακίνηση πρώτων υλών και τελικών προϊόντων, ως αποτέλεσμα τόσο των κυρώσεων που έχουν επιβληθεί στη Ρωσία από τις ΗΠΑ, το Ηνωμένο Βασίλειο, την ΕΕ και από άλλες χώρες όσο και των κυρώσεων που έχει επιβάλει αντίστοιχα η ρωσική κυβέρνηση ως απάντηση. Η ρωσική θυγατρική διατηρεί επίσης πιστωτικές γραμμές με διεθνείς και ρωσικές κρατικές τράπεζες, που είναι κυρίως κατ' απαίτηση.\n\nΌπως σημειώνει η PwC στην έκθεσή της, ως ορκωτός ελεγκτής των οικονομικών καταστάσεων της Frigοglass για τη χρήση 2021, η μη επιτυχής ανανέωση ορισμένων πιστωτικών γραμμών από τη ρωσική θυγατρική και η ικανότητά της να αντιμετωπίσει αποτελεσματικά τα προβλήματα της εφοδιαστικής αλυσίδας, δεδομένης της συνεχιζόμενης και αγνώστου διάρκειας αβεβαιότητας που απορρέει από τη σύγκρουση Ρωσίας και Ουκρανίας, μπορεί να επηρεάσει την ικανότητα του ομίλου να ανταποκριθεί στις οικονομικές του δεσμεύσεις και κατά συνέπεια να επηρεάσει τη συνολική χρηματοοικονομική του κατάσταση. Αυτό υποδηλώνει την ύπαρξη ουσιώδους αβεβαιότητας που μπορεί να εγείρει σημαντικές αμφιβολίες για την ικανότητα της εταιρείας και του ομίλου να συνεχίσουν απρόσκοπτα τη δραστηριότητά τους. Ωστόσο στη γνώμη του ορκωτού ελεγκτή δεν διατυπώνεται επιφύλαξη σε σχέση με το θέμα αυτό.",
    "Jumbo: Το κατάστημα «υπερπαραγωγή» στο Τελ Αβίβ και η επιμονή στη ρουμανική αγορά": "Ήδη υπάρχουν ανοιχτές θέσεις και για το σχεδιαζόμενο e-shop στη Ρουμανία.\n\nΕν μέσω αβεβαιότητας και ασταθών οικονομικών συνθηκών, τόσο στην Ελλάδα, όσο και στο εξωτερικό, η εισηγμένη εταιρεία συνεχίζει τις επενδύσεις μέσα στο 2022, με αιχμή του δόρατος δύο χώρες που πιστεύει πολύ: Το Ισραήλ και τη Ρουμανία.\n\nΛίγες ώρες μετά την ανακοίνωση περί αύξησης των πωλήσεων του ομίλου κατά το πρώτο εξάμηνο του έτους (Ιανουάριος- Ιούνιος 2022), οι οποίες διαμορφώθηκαν σε 354,00 εκατ. ευρώ, αυξημένες κατά +12,82% σε σχέση με την αντίστοιχη περσινή περίοδο, πηγές από την εταιρεία αναφέρονται σε υλοποίηση επενδύσεων στο υπόλοιπο του 2022 και το 2023, χωρίς, όμως, να προσδιορίζουν τι μέλλει γενέσθαι για το 2024.\n\nΣε αυτό το πλαίσιο, γίνεται αγώνας δρόμου αυτή τη στιγμή για το άνοιγμα ενός υπέρ καταστήματος στην πόλη Sibiu της Ρουμανίας, το οποίο θα είναι το 16ο στη χώρα, ενώ ήδη έχουν δημοσιευθεί σε ρουμανικές ιστοσελίδες αγγελίες για διάφορες θέσεις για το e-shop, το οποίο αναμένεται να αρχίσει τη λειτουργία του μέσα στο φθινόπωρο, ολοκληρώνοντας την παρουσία της αλυσίδας στη χώρα.\n\nΤο εν λόγω κατάστημα έχει δεσμευθεί, ήδη, από το 2021, όπως αναφέρουν και ρουμανικά δημοσιεύματα, ωστόσο, θα ανοίξει μόλις πριν τα Χριστούγεννα, προκειμένου να προλάβει τις Χριστουγεννιάτικες αγορές.\n\nΟι δύο αυτές κινήσεις σε πολύ μικρό χρονικό διάστημα δείχνουν την εμπιστοσύνη της εταιρείας στην αγορά της Ρουμανίας, στην οποία φέρεται να επενδύει και τα επόμενα χρόνια, καθώς βρίσκεται σε συνεχή ανάπτυξη.\n\nΤην ίδια στιγμή, σε εξέλιξη βρίσκονται και οι εργασίες για την περάτωση του πρώτου καταστήματος Jumbo στο Τελ Αβίβ, μετά από ανακοίνωση, στην τοπική αγορά, και δέσμευση του χώρου, ήδη, από το 2021.\n\nΤο πρώτο κατάστημα Jumbo, σύμφωνα με πηγές από τη χώρα, θα βρίσκεται στην είσοδο του Τελ Αβίβ, βρίσκεται σε κτίριο μεγάλης έκτασης, ενώ ήδη, έχει ξεκινήσει να διαφημίζεται από το 2021 σε φωτεινή επιγραφή σε κεντρικό αυτοκινητόδρομο της πόλης, σημάδι ότι θα ξεκινούσε τη λειτουργία του μέσα στους επόμενους μήνες.\n\nΣτην ουσία, πρόκειται για είσοδο στη χώρα μέσω της συμφωνίας με την Fox Group, η οποία είχε υπογραφεί τον Σεπτέμβριο του 2020 και την οποία ''τρέχει'' ομάδα Ισραηλινών από τον περασμένο Φεβρουάριο, προκειμένου το πρώτο κατάστημα να είναι είναι έτοιμο μέσα στη χρονιά.",
    "Η εν Ρουμανία Ορθόδοξη Εκκλησία προάγει την ρουμανική ταυτότητα": "Ο Επίσκοπος Μπελκύ κ. Αντώνιος παρευρέθηκε στο Φεστιβάλ «Η ρουμανική γλώσσα σε κάθε σπίτι» που πραγματοποιήθηκε στην πόλη Μπριτσένι (Briceni) της Δημοκρατίας της Μολδαβίας. Στόχος είναι «η προώθηση της πίστης, της ρουμανικής γλώσσας, της αληθινής ιστορίας του ρουμανικού έθνους, των παραδόσεων, και ό,τι καθορίζει τη ρουμανική ταυτότητα», είπε μεταξύ άλλων ο Θεοφιλέστατος στον ευχαριστήριο λόγο του.\n\nΤης Σβετλάνα Λέβίτσκι\n\nΜαθητές από το Γυμνάσιο του χωριού Cotiujeni, το Θεωρητικό Λύκειο του χωριού Grimăncăuți, το Παιδικό Δημιουργικό Κέντρο του Briceni και του Θεωρητικού Λυκείου του χωριού Trebisăuți παρουσίασαν καλλιτεχνικό πρόγραμμα.\n\nΕπίτιμη προσκεκλημένη του Φεστιβάλ ήταν η Varvara Buzilă, υπεύθυνη του τμήματος Εθνογραφίας του Εθνικού Μουσείου Εθνογραφίας και Φυσικής Ιστορίας στο Κισινέου, η οποία μίλησε για την ιστορία της Ρουμανίας.\n\nΠαρών στο φεστιβάλ ήταν και ο Γενικός Πρόξενος της Ρουμανίας στο Μπέλτς Petrişor Dumitrescu, ο οποίος στο τέλος της εκδήλωσης μοίρασε στους μαθητές διπλώματα συμμετοχής στο Φεστιβάλ.\n\nΠηγή φωτογραφιών: Episcopia de Bălți\n\nΜε πληροφορίες από basilica (Alexandru Boboc)"
}