{
    "Γκάνα: Θέλει να ενώσει τα αδέρφια Γουίλιαμς": "Μετά τον Ινιάκι Γουίλιαμς που φόρεσε τη φανέλα της εθνικής ομάδας, οι Γκανέζοι θέλουν να κάνουν δικό τους και τον αδερφό του Νίκο.\n\nΔΙΑΦΗΜΙΣΗ\n\nΟ Ινιάκι Γουίλιαμς έκανε ντεμπούτο την Παρασκευή (23/9) με την Γκάνα στο φιλικό με τη Βραζιλία, έχοντας πάρει την αθλητική υπηκοότητα της αφρικανικής χώρας προ ημερών, καθώς οι γονείς του είναι Γκανέζοι.\n\nΟ γεννημένος στο Μπιλμπαό επιθετικός είχε αγωνιστεί τόσο με την εθνική κάτω των 21 των Ισπανών όσο και με την ανδρική ομάδα, ωστόσο αυτό δεν αποτέλεσε εμπόδιο, με τον Ινιάκι να ετοιμάζεται για το Παγκόσμιο Κύπελλο του Κατάρ.\n\nΤην ίδια οδό επιθυμεί να ακολουθήσει και με τον νεαρότερο Γουίλιαμς, τον Νίκο, η γκανέζικη Ποδοσφαιρική Ομοσπονδία, κατά δήλωση του προέδρου της, Κουρτ Οκράκου.\n\n«Γνωρίζω πως θα γυρίσει στο σπίτι του, σε εμάς. Του εύχομαι καλή τύχη με την εθνική Ισπανίας, αλλά ξέρω πως θα γυρίσει στην πατρίδα του» δήλωσε ο Γκανέζος αξιωματούχος.\n\nΥπενθυμίζεται πως ο γεννημένος στην Παμπλόνα Νίκο Γουίλιαμς έκανε ντεμπούτο με την Roja το περασμένο Σάββατο (24/9) κόντρα στην Ελβετία για 5η αγωνιστική του Nations League.",
    "ΒΡΑΖΙΛΙΑ ΕΝΑΝΤΙΟΝ ΓΚΑΝΑ": "Ανάλυση - Προγνωστικά\n\n*Φιλικό παιχνίδι, θα διεξαχθεί στη Χάβρη της Γαλλίας\n\n*3/3 νίκες μετρά η Βραζιλία κόντρα στην Γκάνα, οι δύο πιο πρόσφατες σε φιλικό επίπεδο, η πρώτη στο Μουντιάλ του 2006.\n\nΒΡΑΖΙΛΙΑ ΑΝΑΛΥΣΗ\n\nΠροηγούμενο ματς: Φιλική επικράτηση 1-0 επί της Ιαπωνίας τον Ιούνιο. Το γκολ με πέναλτι ο Νεϊμάρ στο 77’.\n\nΒρίσκεται σε καθεστώς προετοιμασίας για το Μουντιάλ, το οποίο για τη Βραζιλία ξεκινά στις 24 Νοεμβρίου κόντρα στη Σερβία. Τον Ιούνιο έπαιξε δύο φιλικά με Κορέα (5-1 νίκη) και Ιαπωνία (1-0), μέσα στον Σεπτέμβριο θα αντιμετωπίσει τις Γκάνα και Τυνησία, σε φιλικά παιχνίδια χαμηλότερου επιπέδου, αλλά που θα λειτουργήσουν ως «προσομοίωση» κάποιων αγώνων του Μουντιάλ.\n\nΤο συγκρότημα του Τίτε τα πήγε εξαιρετικά στα προκριματικά της ζώνης της Νότιας Αμερικής, έκλεισε τις υποχρεώσεις του με τρεις σερί 4αρες κόντρα σε Βολιβία, Χιλή και Παραγουάη. Τερμάτισε 1η και αήττητη (14-3-0), με συντελεστή τερμάτων 40-5, έχουσα μάλιστα ένα ματς λιγότερο, το ντέρμπι με την Αργεντινή, που διακόπηκε λόγω επεισοδίων και τελικά ματαιώθηκε έπειτα από συνεννόηση των ομοσπονδιών των δύο χωρών.\n\nΣε επίπεδο ρόστερ, ο Τίτε κάλεσε τα περισσότερα απ’ τα «βαριά» ονόματα για τα δύο φιλικά του Σεπτέμβρη, εκτός έμειναν μόνο οι Ντάνι Άλβες, Κοουτσίνιο και Γκαμπριέλ Ζεσούς. Χτύπησε και τέθηκε εκτός ο Άλεξ Σάντρο. Νέα πρόσωπα οι Μπρέμερ και Ιμπάνιες.\n\nΕθνική Βραζιλίας ρόστερ\n\nTερματοφύλακες: Αλισον (Λίβερπουλ), Έντερσον (Μαν. Σίτι), Ουεβέρτον (Παλμέιρας) – Αμυντικοί: Τιάγκο Σίλβα (Τσέλσι), Μαρκίνιος (Παρί), Ντανίλο (Γιουβέντους), Μιλιτάο (Ρεάλ Μαδρίτης), Λόντι (Νότιγχαμ Φόρεστ), Αλεξ Τέλες (Σεβίλλη), Ιμπάνιες (Ρόμα), Μπρέμερ (Γιουβέντους) – Μέσοι: Κασεμίρο (Μάντσεστερ Γιουνάιτεντ), Λούκας Πακετά (Γουέστ Χαμ), Φαμπίνιο (Λίβερπουλ), Φρεντ (Μάντσεστερ Γιουνάιτεντ), Έβερτον Ριμπέιρο (Φλαμένγκο), Μπρούνο Γκιμαράες (Νιούκαστλ) – Επιθετικοί: Νέιμαρ (Παρί), Φιρμίνο (Λίβερπουλ), Ριτσάρλισον (Τότεναμ), Βινίσιους (Ρεάλ Μαδρίτης), Ραφίνια (Μπαρτσελόνα), Άντονι (Μάντσεστερ Γιουνάιτεντ), Ματέους Κούνια (Ατλέτικο Μαδρίτης), Ροντρίγκο (Ρεάλ Μαδρίτης), Πέντρο (Φλαμένγκο).\n\nΒΡΑΖΙΛΙΑ ΣΤΑΤΙΣΤΙΚΑ\n\n*NG στα 6/8 τελευταία παιχνίδια της.\n\n*Over 2.5 στα 4/5 τελευταία παιχνίδια της.\n\n21+ |Αρμόδιος Ρυθμιστής ΕΕΕΠ | Κίνδυνος εθισμού & απώλειας περιουσίας | Γραμμή βοήθειας ΚΕΘΕΑ: 210 9237777 | Παίξε Υπεύθυνα\n\nΓΚΑΝΑ ΑΝΑΛΥΣΗ\n\nΠροηγούμενο ματς: Νίκη στα πέναλτι κόντρα στη Νιγηρία για τα προκριματικά του Κυπέλλου Εθνών Αφρικής στις 3 Σεπτεμβρίου. Έχασε 2-0 στο 90λεπτο, το ματς πήγε στα πέναλτι, καθώς είχε κερδίσει 2-0 στο πρώτο ματς. Εκεί ήταν πιο εύστοχη η Γκάνα.\n\nΕπιτυχημένη η παρουσία της στην προκριματική φάση του Μουντιάλ, εξασφάλισε την πρόκριση στην τελική φάση του Κατάρ. Επιστρέφει σε τελική φάση Μουντιάλ έπειτα από οκτώ χρόνια, καθώς το 2018 είδε τη διοργάνωση απ’ την… τηλεόραση, είχαν προηγηθεί τρεις σερί συμμετοχές σε τελικές φάσεις (2006, 2010, 2014), οι πρώτες της ιστορίας της. Για να τα καταφέρει έπρεπε να παίξει μπαράζ κόντρα στη Νιγηρία, με την οποία έμεινε στο 0-0 εντός έδρας και πήρε εκτός έδρας ισοπαλία 1-1.\n\nΈπαιξε δύο ματς στα τέλη Αυγούστου και αρχές Σεπτέμβρη, πάλι κόντρα στη Νιγηρία, αυτή τη φορά με φόντο την πρόκριση στην τελική φάση του Κυπέλλου Εθνών Αφρικής. Επικράτησε 2-0 εντός έδρας και ηττήθηκε με το ίδιο σκορ στη ρεβάνς, τελικά πήρε την πρόκριση στα πέναλτι. Βρίσκεται σε καθεστώς προετοιμασίας για το Μουντιάλ, εκεί θα παίξει σε όμιλο με Πορτογαλία, Κορέα και Ουρουγουάη.\n\nΣε επίπεδο ρόστερ, ξεχωρίζει η παρουσία του Ινιάκι Γουίλιαμς, ο οποίος παρά τις συμμετοχές του στις μικρές εθνικές ομάδες της Ισπανίας, αποφάσισε να επιστρέψει στις «ρίζες» του και να εκπροσωπήσει την Γκάνα. Πρώτη κλήση και για τον αμυντικός Λάμπτεϊ της Μπράιτον, αρκετά τα νέα πρόσωπα.\n\nΕθνική Γκάνας ρόστερ\n\nΤερματοφύλακες: Οφόρι (Ορλάντο Πάιρετς), Νουρουντίν (Εουπεν), Ουόλακοτ (Τσάρλτον) – Αμυντικοί: Ραχμάν Μπαμπά (Ρέντινγκ), Αμάρτεϊ (Λέστερ), Τζικού (Στρασμπούργκ), Μενσά (Μπορντό), Σεϊντού (Κλερμόν), Αϊντού (Θέλτα), Οντόι (Κλαμπ Μπριζ), Λάμπτεϊ (Μπράιτον), Σαλισού (Σαουθάμπτον), Αμπρόσιους (Καρλσρούη) – Μέσοι: Τόμας Πάρτεϊ (Άρσεναλ), Α. Αγιού (Αλ Σαντ), Κούντους (Αγιαξ), Ι. Μπαμπά (Μαγιόρκα), Κιερέ (Φράιμπουργκ), Οβούσου (Γάνδη) – Επιθετικοί: Τ. Αγιού (Κρίσταλ Πάλας), Ισαχάκου (Σπόρτινγκ Λισαβόνας), Αφένα-Γκιάν (Κρεμονέζε), Τέτε (Χαλ), Σουλεμάνα (Ρεν), Μπουκαρί (Ερυθρός Αστέρας), Αφρίγι (Χαρτς οφ Όακ), Σεμένιο (Μπρίστολ Σίτι), Γιεμπόα (Αμβούργο), Ινιάκι Ουίλιαμς (Μπιλμπάο).\n\nΓΚΑΝΑ ΣΤΑΤΙΣΤΙΚΑ\n\n*NG στα 7/10 τελευταία παιχνίδια της.\n\n*Έχει μόλις δύο ήττες στα τελευταία 10 ματς, φιλικά ή επίσημα (4-3-2).\n\nΗ κορυφαία εταιρία στοιχημάτων στον πλανήτη ΕΓΓΡΑΦΗ\n\n21+ Αρμόδιος Ρυθμιστής ΕΕΕΠ, Κίνδυνος εθισμού και απώλειας περιουσίας, Γραμμή βοήθειας ΚΕΘΕΑ: 210‍9237777, Παίξτε Υπεύθυνα",
    "Νεϊμάρ: Θέλει να πλησιάσει το ρεκόρ του Πελέ κόντρα στην Γκάνα": "Έτοιμος να πιάσει τον θρύλο της χώρας ο 30χρονος.\n\nΔΙΑΦΗΜΙΣΗ\n\nΜε στόχο το ρεκόρ-γκολ του Πελέ στην εθνική Βραζιλίας ο Νεϊμάρ θα αντιμετωπίσει απόψε με τα «καναρίνια» την Γκάνα, σε φιλικό ματς στο Stade Océane στη Χάβρη ( Γαλλία).\n\nΟ Βραζιλιάνος διεθνής επιθετικός της Παρί Σεν Ζερμέν, με 74 γκολ (σε 119 αγώνες), απέχει μόλις τρία γκολ για να ισοφαρίσει τον Πελέ, κορυφαίο σκόρερ στην ιστορία της εθνικής Βραζιλίας, που βρίσκεται στα 77. Οι δύο ομάδες που έχουν προκριθεί στο Παγκόσμιο Κύπελλο 2022 του Κατάρ, βρέθηκαν αντίπαλες στο παρελθόν τρεις φορές, τις οποίες νίκησε η Βραζιλία.\n\nΝα σημειωθεί ότι η ομάδα του Τίτε ολοκλήρωσε την προκριματική φάση του Μουντιάλ 2022, στη ζώνη της Νότιας Αμερική, αήττητη, με 14 νίκες και 3 ισοπαλίες.",
    "Γκάνα: Επιχείρησε να κλέψει σπάνια λευκά λιονταράκια – Τον κατασπάραξαν οι γονείς τους": "Άνδρας στην Άκρα φαίνεται ότι επιχείρησε να κλέψει δύο σπάνια λευκά λιονταράκια που έχουν γίνει ατραξιόν στον ζωολογικό κήπο της πρωτεύουσας της Γκάνας. Ωστόσο, οι γονείς των μικρών λιονταριών του επιτέθηκαν και τον κατασπάραξαν.\n\nΣύμφωνα με το BBC, ο άνδρας υπέκυψε στα τραύματά του, ενώ οι Αρχές της αφρικανικής χώρας έχουν ξεκινήσει έρευνα για το τι συνέβη. Ο ζωολογικός κήπος έκλεισε προσωρινά.\n\nΔιαβάστε επίσης: Η απίστευτη ιστορία εκδίκησης ενός αιχμαλώτου ουρακοτάγκου\n\nΤα λιοντάρια αισθάνθηκαν απειλή\n\nΌταν τα μικρά γεννήθηκαν πέρυσι τον Νοέμβριο, υπήρξε μεγάλος ενθουσιασμός στον ζωολογικό κήπο, ο οποίος τα χρησιμοποίησε για να προσπαθήσει να προσελκύσει επισκέπτες. «Τα λιοντάρια έχουν μικρά, οπότε αν έρθετε πολύ κοντά μπορεί να αισθανθούν ότι προσπαθείτε να τους πάρετε τα μωρά», δήλωσε στους δημοσιογράφους ο αναπληρωτής υπουργός Γης και Φυσικών Πόρων, Μπενίτο Ουόσου Μπίο.\n\n«Ζητάμε από το κοινό να αποφύγει να κάνει κάτι τέτοιο», πρόσθεσε.\n\nΣύμφωνα με δημοσιεύματα, ο εισβολέας φέρεται να σκαρφάλωσε έναν φράχτη 10 μέτρων πριν σκαρφαλώσει πάνω από έναν άλλο φράχτη 20 μέτρων για να εισέλθει στο κλουβί των λιονταριών.",
    "Γκάνα: Κηρύσσει το τέλος της επιδημίας του ιού Μάρμπουργκ": "Γκάνα: Η Υπηρεσία Υγείας της Γκάνας κήρυξε το τέλος της επιδημίας του ιού Μάρμπουργκ, ενώ καταγράφηκαν 2 θάνατοι. Η Γκάνα κήρυξε το τέλος της επιδημίας του ιού Μάρμπουργκ, μιας εξαιρετικά μολυσματικής ασθένειας παρόμοιας με τον Έμπολα, που επιβεβαιώθηκε τον Ιούλιο, ανακοίνωσε το γραφείο του προέδρου τη Δευτέρα.\n\nΤο ξέσπασμα του ιού Μάρμπουργκ στη Γκάνα ήταν το δεύτερο στη Δυτική Αφρική. Το πρώτο κρούσμα του ιού εντοπίστηκε πέρυσι στη Γουινέα, χωρίς να εντοπιστούν άλλα κρούσματα.\n\n“Η Υπηρεσία Υγείας της Γκάνας (GHS) κήρυξε επίσημα τη Γκάνα ελεύθερη από την επιδημία του ιού Μάρμπουργκ που επιβεβαιώθηκε πριν από σχεδόν δύο μήνες”, έγραψε η προεδρία στο Twitter τη Δευτέρα.\n\nΗ Γκάνα κήρυξε τον τερματισμό της επιδημίας του ιού Μάρμπουργκ που στοίχισε τη ζωή σε δύο ανθρώπους στη χώρα.\n\nΗ κυβέρνηση της Γκάνας επιβεβαίωσε το πρώτο κρούσμα της νόσου στις 17 Ιουλίου.\n\nΣυνολικά έχουν επιβεβαιωθεί τρία κρούσματα, εκ των οποίων τα δύο ήταν θανατηφόρα.\n\nΤο τρίτο ήταν ασυμπτωματικό και ανάρρωσε.\n\nΑπό το 1967 έχουν σημειωθεί δώδεκα μεγάλα κρούσματα του Marburg, κυρίως στη νότια και ανατολική Αφρική. Τα ποσοστά θνησιμότητας έχουν κυμανθεί από 24% έως 88% σε προηγούμενες επιδημίες, ανάλογα με το στέλεχος του ιού και τη διαχείριση του περιστατικού, σύμφωνα με τον Παγκόσμιο Οργανισμό Υγείας.\n\nΠΗΓΗ\n\n",
    "Έγιναν τραγούδι και «ρίχνουν» το youtube (Βίντεο)": "Το σκάνδαλο των υποκλοπών στην Ελλάδα έχει απασχολήσει έντονα τα διεθνή ΜΜΕ, όμως τα νέα για το «Μαξίμου Gate» φαίνεται πως ταξίδεψαν μέχρι τη... Γκάνα και μάλιστα, έγιναν και τραγούδι!\n\nΟ «Mr Humble», ανέβασε την Παρασκευή στο κανάλι του στο Youtube το τραγούδι «Mitsotakis, please stop spying us», «Μητσοτάκη, σε παρακαλούμε σταμάτα να μας παρακολουθείς», το οποίο έχει ήδη συγκεντρώσει περίπου 2.500 χιλιάδες προβολές.\n\nΣτα πλάνα προβάλλονται διάφορα τοπία της Ελλάδας, με τις σκηνές να εναλλάσσονται και να ξεπροβάλλουν εικόνες παρακολουθήσεων και του πρωθυπουργού.\n\n«Αυτό το βίντεο δημιουργήθηκε για να στηρίξει τον λαό της Ελλάδας ενάντια στις δραστηριότητες κατασκοπείας του Μητσοτάκη και του ανιψιού του», αναγράφεται στη λεζάντα του βίντεο.\n\nΔείτε το βίντεο\n\n{https://youtu.be/sJ5Uw2pXHjU}",
    "Στη Χάβρη το φιλικό της Βραζιλίας με τη Γκάνα!": "Μόλις δύο μήνες έχουν απομείνει για την έναρξη του Παγκοσμίου Κυπέλλου του Κατάρ με την εθνική ομάδα της Βραζιλίας να μεταβαίνει στη Γαλλία για να δώσει δύο φιλικές αναμετρήσεις απέναντι στη Γκάνα και την Τυνησία.\n\n\n\nΩστόσο εντύπωση έχει προκαλέσει το γεγονός ότι η «σελεσάο» θα αναμετρηθεί με τη Γκάνα στο γήπεδο της Χάβρης, ενώ αυτό με την Τυνησία στην έδρα της Παρί Σεν Ζερμέν, το «Παρκ Ντε Πρενς».\n\n\n\nΑναφορικά με το πρώτο φιλικό, ο προπονητής της Βραζιλίας, Τίτε δήλωσε ότι μετά από επίσκεψη που πραγματοποίησε στις εγκαταστάσεις του\n\n«Σταντ Οσεάν» συνειδητοποίησε ότι η κατάσταση του γηπέδου είναι εξαιρετική.\n\n\n\n«Όταν είσαι τόσο απαιτητικός όσο εγώ, όσον αφορά τα τεχνικά προσόντα της ομάδας, και σου προτείνουν να δουλέψεις σε τέτοιους χλοοτάπητες, αυτό του προπονητικού κέντρου αλλά και του «Σταντ Οσεάν» , είναι κάτι το εκπληκτικό » δήλωσε χαρακτηριστικά ο Βραζιλιάνος τεχνικός.",
    "Θέμα στην Γκάνα η μεταγγραφή του Αμινού στην ΑΕΠ Κοζάνης": "Και στην…Γκάνα πια παίζει το όνομα της ΑΕΠ Κοζάνης.\n\nΤα μέσα της χώρας του, την ίδια μέρα που ο νεαρός Γκανέζος διεθνής πάτησε το πόδι του στη Κοζάνη, ξεκίνησαν να ασχολούνται με το νέο αστέρι μας…\n\n“Ghanaian youngster Aminu Mohammed seals move to join Greek lower-tier club AEP Kozani F.C.\n\nGhanaian international, Aminu Mohammed has completed a move to join AEP Kozani F.C in Greece.\n\nThe deal has been sealed this week as the talented youngster looks at rekindling his dwindled career.\n\nIn 2019, Aminu Mohammed was signed by English Premier League side Manchester City.\n\nThis was after he had glittered for WAFA SC as a teenager in the Ghana Premier League.\n\nDespite signing for the citizens with a lot of promise, he never quite made the cut.\n\nIn the last two seasons, he spent the campaigns on loan at Dutch club FC.”\n\nΠηγή: https://footballghana.com/ghanaian-youngster-aminu-mohammed-seals-move-to-join-greek-lower-tier-club-aep-kozani-f-c#\n\nΠηγή: fb: ΑΕΠ Κοζάνης",
    "Μπαρτσελόνα: Μπαίνει χειρουργείο ο Αραούχο και θα χάσει το Μουντιάλ!": "Ο Ουρουγουανός διεθνής κεντρικός αμυντικός της Μπαρτσελόνα, Ρόναλντ Αραούχο, θα υποβληθεί την Τετάρτη σε χειρουργική επέμβαση στο Τούρκου της Φινλανδίας από τον Δρ. Λάσε Λεμπάινεν και θα χρειαστεί εκτός απροόπτου να μείνει εκτός γηπέδων για τρεις μήνες, με συνέπεια να χάσει το Παγκόσμιο Κύπελλο του Κατάρ (20/11-18/12).\n\nΟ 23χρονος αμυντικός υπέστη ρήξη σε τένοντα του προσαγωγού στο δεξί πόδι, στον αγώνα Ουρουγουάη-Ιράν την περασμένη Παρασκευή στην Αυστρία.\n\nΗ Ουρουγουάη μετέχει στον 8ο όμιλο του Μουντιάλ και θα κάνει... πρεμιέρα στη διοργάνωση στις 24 Νοεμβρίου με αντίπαλο τη Νότια Κορέα, ενώ στη συνέχεια θα αντιμετωπίσει την Πορτογαλία στις 28 Δεκεμβρίου και την Γκάνα στις 2 Δεκεμβρίου.",
    "Υπάρχει και άλλος… Ίσακ: Από στράικερ στόπερ και με μια παραμυθένια ιστορία!": "Γεννήθηκε στη Σουηδία από μετανάστες γονείς. Είχαν φύγει χρόνια πριν από την Γκάνα, έχοντας και… ρίζες από την Μπουρκίνα Φάσο, θέλοντας να φτιάξουν το μέλλον της οικογένειάς τους. Άπαντες βελτίωσαν τις συνθήκες της ζωής τους, αλλά ο γιος τους έμελλε να φτάσει να αγωνιστεί στο τοπ επίπεδο στο ποδόσφαιρο, αφού η καριέρα του πέρασε από… χίλια κύματα. Ωστόσο, η ιστορία του από τα χαμηλά ως τα ψηλά, αποτελεί ένα παράδειγμα και ένα… καλογραμμένο παραμύθι.\n\n\n\nΟ Ίσακ Χιέν, περί ου ο λόγος, πραγματοποίησε το ντεμπούτο του με την εθνική Σουηδίας στη βαριά εκτός έδρας ήττα από τη Σερβία. Δεν είναι και η καλύτερη δυνατή αρχή, αλλά ο ίδιος προφανώς και νιώθει περήφανος για την «πρώτη» του από τις πολλές που έρχονται. Μόχθησε, «μάτωσε», δεν το έβαλε κάτω και πέτυχε. Με σκληρή δουλειά, ανέπτυξε το ταλέντο του και με την συμβολή ενός προπονητή του, έγινε ένας ποδοσφαιριστής που θα απασχολήσει.\n\n\n\n\n\n\n\nAπό μικρός τα πήγαινε καλύτερα με το ποδόσφαιρο παρά με το σχολείο. Είχε όνειρο όπως οι περισσότεροι όταν ήταν πιτσιρικάδες, να γίνει επαγγελματίας και να παίξει στο τοπ επίπεδο. Χρειάστηκε, όμως, να περάσει από… χίλια κύματα η «καριέρα» του σε νεαρή ηλικία, αλλά και να δείξει ο ίδιος υπομονή και «άντερα». Ζώντας με την οικογένειά του στη Στοκχόλμη, ήταν στις ακαδημίες της ΑΪΚ και αγωνιζόταν παρέα με τον… άλλον Ίσακ, Αλεξάντερ, ο οποίος πλέον παίζει στην Premier League με τη Νιούκαστλ. Οι δύο… Ίσακ αποτελούσαν το δίδυμο στην επίθεση, αφού και ο Χιέν αγωνιζόταν ως στράικερ. Ο ένας ανταγωνίζονταν τον άλλον για το ποιος θα πετύχει τα περισσότερα γκολ, αλλά φάνηκε μελλοντικά ποιος θα γινόταν ο «killer».\n\n\n\nΜεγαλώνοντας μετακόμισε στη Βάσαλουντ, όπου μετά βίας έπαιρνε χρόνο συμμετοχής στην πρώτη ομάδα ως σέντερ φορ ή εξτρέμ. Αυτό τον έκανε αρχικά να κάνει σκέψεις ακόμη και να σταματήσει το ποδόσφαιρο, δουλεύοντας ταυτόχρονα για να βγάλει τα προς το ζην. Ντελίβερι, πωλητής και μερικές ακόμη ήταν οι δουλειές που έκανε ταυτόχρονα με το ποδόσφαιρο. Επειδή ήταν νέος όμως, μπορούσε να παίξει με την u19. Εκεί, βρήκε τον Τζορτζ Μουσάλι, προπονητή της ομάδας νέων, στον οποίο οφείλει τη σημερινή του εξέλιξη.\n\n\n\n«Όταν πήγαμε σε έναν εκτός έδρας αγώνα με τη Μάλμε, είπε στο τρένο: “Θα παίξεις σέντερ μπακ” και πίστευε ότι αυτή η θέση θα μου ταίριαζε με τη σωματική μου διάπλαση. Εκείνη την εποχή ήταν ένα σοκ για μένα και ίσως δεν πίστευα πως μπορούσα να τα καταφέρω εκεί»… Έβλεπε είναι ένα γερό παλικάρι ύψους 191 εκατοστών. Του άλλαξε θέση και του άλλαξε τη ζωή! η οποία πλέον είχε έρθει «τούμπα» και καλούνταν να διαχειριστεί πλέον τη νέα πραγματικότητα.\n\n\n\n\n\n\n\nΗ πάροδος του χρόνου λειτούργησε υπέρ του, ο Ίσακ δούλεψε πολύ στην προετοιμασία και ο Νεμπόισα Νοβάκοβιτς, προπονητής της ανδρικής ομάδας εκείνη την εποχή, τον… έβαλε κάτω και του έμαθε τα «μυστικά» της θέσης. Σημαντικό ρόλο στην ανάπτυξή του έπαιξε και ένα προπονητικό καμπ της Μάλμε στο οποίο συμμετείχε. Έπαιζε στην τρίτη κατηγορία της Σουηδίας για μια τετραετία, με τα προσόντα του να εντυπωσιάζουν τους ανθρώπους της Τζουργκάρντεν που πήρε το ρίσκο και έκανε δικό της έναν 22χρονο αμυντικό χωρίς την παραμικρή εμπειρία από το τοπ επίπεδο της χώρας.\n\n\n\nΤον έδωσαν πίσω στη Βάσαλουντ δανεικό για να «ψηθεί» άλλον έναν χρόνο, με την Τζουργκάρντεν να τον παίρνει τον Νοέμβριο του 2021. Σιγά-σιγά άρχισαν να του δίνουν ευκαιρίες, με τον ποδοσφαιριστή να μπαίνει στην ενδεκάδα και να μην ξαναβγαίνει τελικά. Μια γεμάτη σεζόν έφτανε ώστε να μαγνητίσει το βλέμμα πολλών ομάδων, κυρίως από την Ιταλία.\n\n\n\nΜεταξύ των συμμετοχών του και αυτή της 16ης Μαΐου κόντρα στην Μάλμε. Γιατί την αναφέρουμε; Διότι έπαιξε με σπασμένο χέρι και φορώντας γύψο. Αυτό δεν τον εμπόδισε για να είναι ένας εκ των κορυφαίων της αναμέτρησης που έληξε 4-0 υπέρ της ομάδας του, με τον Ίσακ Χιέν να έχει και γκολ. «Δεν ήταν πολύ εύκολο να τρέχεις με αυτό, ένιωθες τον αφρό με ένα κομμάτι πλαστικό στο χέρι σου. Αλλά από τότε που το χτύπησα, έχω τυλιγμένο το χέρι μου και εξακολουθεί να λειτουργεί αρκετά καλά», είχε πει και μετά ρωτήθηκε αν αψήφησε τους γιατρούς με την απάντησή του να είναι καταπληκτική: «Με τα πόδια παίζουμε άλλωστε».\n\n\n\n\n\n\n\nΤο ενδιαφέρον της Βερόνα ήρθε μετά από αυτό της Τορίνο, κάτι που είχε επιβεβαιώσει σε δηλώσεις του και ο ίδιος: «Υπάρχει ενδιαφέρον ναι, αλλά ας μην αποκλείσουμε και τις υπόλοιπες ομάδες. Δεν έχω πάρει ακόμη την απόφασή μου», είχε πει και στη συνέχεια τον ρώτησαν για τους οργανωμένους οπαδούς της Ελλάς Βερόνα που έχουν πρωταγωνιστήσει σε αρκετά ρατσιστικά φαινόμενα, κυρίως απέναντι σε μαύρους ποδοσφαιριστές (σσ. Μπαλοτέλι και άλλοι). Ουσιαστικά, μόνο το ενδιαφέρον της Ελλάς μετατράπηκε σε πρόταση και όχι αυτό της «γκρανάτα».\n\n\n\nΟ ίδιος… διπλωματικός, αφού δεν θέλησε πριν καν αγωνιστεί με τον ιταλικό σύλλογο να δημιουργήσει θέματα και εντάσεις. «Είναι κάτι που πρέπει να λάβουμε υπόψη, αλλά αυτή τη στιγμή δεν θέλω να πω περισσότερα», είπε. Δεν δίστασε να αρπάξει την ευκαιρία, πηγαίνοντας να αγωνιστεί στη Serie A. Η Βερόνα πλήρωσε 3,2 εκατ. ευρώ για έναν ποδοσφαιριστή με μία σεζόν ουσιαστικά στην πρώτη κατηγορία της Σουηδίας, αλλά πήρε και εκεί άμεσα φανέλα βασικού. Πέντε αγωνιστικές, με τις τρεις εξ αυτών ως βασικός και η κλήση στην εθνική ομάδα δεν άργησε να έρθει.\n\n\n\n\n\n\n\n\n\n\n\nΔεν το σκέφτηκε ιδιαίτερα, παρότι είχε τη δυνατότητα να αγωνιστεί σε άλλες δύο χώρες (Γκάνα και Μπουρκίνα Φάσο). Το εξήγησε, μάλιστα, σε δηλώσεις του…\n\n\n\n«Δεν ήταν πραγματικά πολύ δύσκολη επιλογή. Ήταν κάπως διασκεδαστικό που η Γκάνα θα συμμετέχει στο Παγκόσμιο Κύπελλο, αλλά είναι ίσως το χειρότερο Παγκόσμιο Κύπελλο όλων των Παγκοσμίων Κυπέλλων. Γεννήθηκα και μεγάλωσα στη Σουηδία και πάντα ήθελα να παίξω για τη Σουηδία, οπότε δεν ήταν κάτι για το οποίο είχα άγχος. Αν είχαν περάσει μερικά χρόνια, γερνούσα και δεν είχα παίξει στη Σουηδία, μπορεί να σκεφτόμουν την Γκάνα. Περίμενα ότι θα πάρω την ευκαιρία μου στη Σουηδία», τόνισε και στη συνέχεια ρωτήθηκε στη συνέντευξη Τύπου πριν το ματς με τη Σερβία αν περιμένει να ξεκινήσει βασικός και πώς του φαίνεται αυτό: «Είμαι πολύ χαρούμενος που βρίσκομαι εδώ. Αν μου δοθεί η ευκαιρία, είμαι χαρούμενος και ενθουσιασμένος, αν όχι, πρέπει απλώς να περιμένω την ευκαιρία μου και να είμαι έτοιμος όταν έρθει».\n\n\n\n\n\n\n\nΗ πρώτη του εμφάνιση με τη Σουηδία δεν συνδυάστηκε με τον καλύτερο δυνατό τρόπο, αφού γνώρισε την ήττα με 4-1 από τη Σερβία. Ο ίδιος, όμως, έκανε πραγματικότητα ένα παιδικό του όνειρο. Κάτι που ήλπιζε από μικρός, κάτι που ευχόταν παρέα με τον Αλεξάντερ Ίσακ και τον Λεοπόλντ Βάχλστεντ. Με τους οποίους έσμιξε ξανά, μετά από πολλά χρόνια και τις ακαδημίες της ΑΪΚ που έπαιζαν μαζί και έκαναν παρέα.\n\n\n\n«Ήταν πολύ διασκεδαστικό να ξανασυναντήσω τους δυο τους. Η τελευταία φορά ήταν πριν αρκετό καιρό. Αυτά είναι όνειρα που είχαμε μαζί από μικροί. Κάναμε πολύ παρέα τότε. Ήμασταν σε τουρνουά στο εξωτερικό και το κλίμα εκεί έγινε οικογενειακό μεταξύ μας. Το ότι αρκετοί από εμάς φτάσαμε μέχρι εδώ, και σίγουρα μπορούμε να πετύχουμε περισσότερα, είναι κάτι το φανταστικό», ανέφερε.\n\n\n\n\n\n\n\nΟ Ίσακ Χιέν δεν βρήκε τίποτα… στρωμένο μπροστά του. Ίσα-ίσα που μόχθησε για να πετύχει, βλέποντας να του αλλάζουν όσα ήξερε για το ποδόσφαιρο και να τον βάζουν να ξεκινήσει και πάλι από το μηδέν. Η σκληρή δουλειά και το ταλέντο του, όμως, τον έκαναν να διακριθεί με μόλις μια χρονιά σε υψηλό επίπεδο, δείχνοντας στα 23 του πως έχει όλα τα φόντα να πετύχει…",
    "Στον Ιωνικό ο Ραμάν Τσίμπσαχ": "Την προσθήκη του 29χρονου χαφ από την Γκάνα, Ραμάν Τσίμπσαχ, ανακοίνωσε ο Ιωνικός. Ξεκίνησε την ενασχόλησή του με το ποδόσφαιρο από τα τμήματα υποδομής των Σασουόλο και Γιουβέντους στην Ευρώπη για να μετακινηθεί στην Πάρμα το 2012 έναντι 1,7 εκατ. ευρώ. Έναν χρόνο αργότερα, η Σασουόλο δαπάνησε 5 εκατ. ευρώ για να τον αποκτήσει εκ νέου. Έχει αγωνιστεί επίσης σε Φροζινόνε, Μπενεβέντο, Γκαζιαντέπ και Μπόχουμ, ενώ είναι δυο φορές διεθνής με την εθνική Γκάνας.\n\nH ανακοίνωση:\n\n«Η ΠΑΕ Ιωνικός ανακοινώνει την απόκτηση του Ραμάν Τσίμπσαχ. Ο νέος ποδοσφαιριστής της ομάδας μας είναι 29 ετών, δεξιοπόδαρος και έχει καταγωγή από την Γκάνα. Αγωνίζεται ως χαφ και μπορεί να χρησιμοποιηθεί τόσο ως εσωτερικός μέσος όσο και ως αμυντικός χαφ. Επέλεξε να φοράει τη φανέλα με το νούμερο 5.\n\nΟ Ραμάν Τσίμπσαχ αγωνιζόταν την περασμένη σεζόν στον Απόλλωνα Σμύρνης, με τη φανέλα του οποίου έγραψε 13 εμφανίσεις από τον Φεβρουάριο και έπειτα που αποκτήθηκε.\n\nΞεκίνησε την καριέρα του από την Μπέσεμ Γιουνάιτεντ της Γκάνας και στη συνέχεια αγωνίστηκε στα τμήματα υποδομής των Σασουόλο και Γιουβέντους. Το 2012 η Πάρμα ξόδεψε 1,7 εκατ. ευρώ για να τον αποκτήσει, ενώ έναν χρόνο αργότερα η Σασουόλο έδωσε 5 εκατ. ευρώ για να τον κάνει ξανά δικό της!\n\nΈχει αγωνιστεί επίσης σε Φροζινόνε, Μπενεβέντο, Γκαζιαντέπ και Μπόχουμ, ενώ είναι δυο φορές διεθνής με την εθνική Γκάνας. Μεταξύ άλλων έχει 94 συμμετοχές στη Serie A, οι 72 εξ αυτών ως βασικός!\n\nΗ οικογένεια του Ιωνικού καλωσορίζει τον Ραμάν Τσίμπσαχ και του εύχεται να έχει καλή τύχη και υγεία στη νέα σεζόν».",
    "Κλήθηκε για πρώτη φορά στην εθνική Γκάνας ο Ινιάκι Γουίλιαμς": "Στην εθνική ομάδα της Γκάνας κλήθηκε για πρώτη φορά ο Ινιάκι Γουίλιαμς. Ο επιθετικός της Μπιλμπάο έχει γεννηθεί στη χώρα των Βάσκων, έπαιξε το 2016 σε ένα φιλικό της Ισπανίας με τη Βοσνία, αλλά αποφάσισε να ενισχύσει την ομάδα από τη χώρα καταγωγής των γονιών του.\n\n\n\nΗ FIFA έκανε δεκτό το σχετικό αίτημα και πλέον ο 28χρονος άσος θα είναι διαθέσιμος για τα φιλικά με Βραζιλία και Νικαράγουα στις 23 και 27 Σεπτεμβρίου, αλλά όπως όλα δείχνουν και για το Παγκόσμιο Κύπελλο του Κατάρ.\n\n\n\nΕκεί η Γκάνα είναι στον όγδοο όμιλο μαζί με Πορτογαλία, Ουρουγουάη και Νότιο Κορέα.\n\n\n\nΟ αδερφός του Ινιάκι Γουίλιαμς, Νίκο, που παίζει ως εξτρέμ επίσης στην Μπιλμπάο, για την ώρα είναι αρχηγός της U21 της Ισπανίας, αλλά έχει ακόμη δικαίωμα να επιλέξει άλλη εθνική ομάδα σε επίπεδο Ανδρών.",
    "ΔΝΤ: Πόσα «ρίχνει» στα πακέτα διάσωσης- «Το κόστος δανεισμού προλογίζει σοβαρή ύφεση»": "Η πανδημία, η εισβολή της Ρωσίας στην Ουκρανία και η απότομη αύξηση των επιτοκίων έχουν αναγκάσει δεκάδες κράτη να αναζητήσουν βοήθεια από το Διεθνές Νομισματικό Ταμείο (ΔΝΤ), με αποτέλεσμα ο δανεισμός του Ταμείου σε οικονομικά προβληματικές χώρες να έχει φτάσει σε ιστορικό υψηλό:\n\nΟι ταυτόχρονες κρίσεις που «χτυπάνε» τον πλανήτη έχουν μάλιστα ωθήσει τουλάχιστον πέντε χώρες σε χρεοκοπία, με περισσότερες να αναμένεται να ακολουθήσουν.\n\nΣύμφωνα με ανάλυση των Financial Times των στοιχείων του ΔΝΤ, στα τέλη Αυγούστου ο όγκος των δανείων που εκταμιεύθηκαν από το Ταμείο ανερχόταν σε 140 δισ. δολάρια σε 44 ξεχωριστά προγράμματα.\n\nΤο ύψος των εκταμιεύσεων αναμένεται να αυξηθεί περαιτέρω στους επόμενους μήνες καθώς το κόστος δανεισμού διεθνώς εκτινάσσεται και θα είναι υψηλότερο από το 2020 και το 2021 - έτη κατά τα οποία καταγράφηκαν ιστορικά υψηλά.\n\nΟι ειδικοί προβλέπουν ότι περαιτέρω μεγάλες αυξήσεις επιτοκίων από τις μεγάλες κεντρικές τράπεζες της αγοράς θα αυξήσουν το κόστος δανεισμού σε όλο τον κόσμο και θα κινδυνεύσουν να πυροδοτήσουν μια σοβαρή ύφεση.\n\nΟρισμένοι αναλυτές υποστηρίζουν ότι η δανειοδοτική ικανότητα του ΔΝΤ θα μπορούσε σύντομα να φτάσει στα όριά της, καθώς οι φτωχές χώρες που έχουν αποκλειστεί από τη διεθνή αγορά χρέους αναγκάζονται να στραφούν στο Ταμείο για υποστήριξη.\n\nΟι συνολικές δεσμεύσεις του ΔΝΤ, συμπεριλαμβανομένων των δανείων που έχουν συμφωνηθεί αλλά δεν έχουν ακόμη εκταμιευθεί, ανέρχονται ήδη σε περισσότερα από 268 δισ. δολάρια.\n\nΣύμφωνα με τον Kevin Gallagher του Κέντρου Παγκόσμιας Αναπτυξιακής Πολιτικής του Πανεπιστημίου της Βοστώνης εάν αυξηθούν τα κράτη που προσφύγουν στο Διεθνές Νομισματικό Ταμείο , θα απειληθεί «ο ισολογισμός του ΔΝΤ».\n\nΤο Ταμείο υποβάθμισε, ωστόσο, τις ανησυχίες. Οι συνολικές της δεσμεύσεις είναι «ακόμα ένα ποσοστό του [σχεδόν] 1 τρισ. δολαρίων που θα μπορούσε να είναι διαθέσιμο», δήλωσε ο Μπίκας Τζόσι, επικεφαλής στο τμήμα στρατηγικής, πολιτικής και αναθεώρησης του ΔΝΤ. «Το ποσό του δανεισμού αυξάνεται ανάλογα με τους αυξημένους κινδύνους που αντιμετωπίζουν οι χώρες που στρέφονται σε εμάς για υποστήριξη».\n\nΤο ΔΝΤ βρίσκεται σε διαπραγματεύσεις με πολλές χώρες σχετικά με πακέτα στήριξης που θα αύξαναν περαιτέρω τις συνολικές του δεσμεύσεις. Η Ζάμπια και η Σρι Λάνκα - χώρες που χρεοκόπησαν στην πανδημία μαζί με τον Λίβανο, τη Ρωσία και το Σουρινάμ - διαπραγματεύονται προγράμματα διάσωσης του ΔΝΤ ως μέρος των προσπαθειών αναδιάρθρωσης των χρεών τους. Η Γκάνα, η Αίγυπτος και η Τυνησία βρίσκονται σε πρώιμες συνομιλίες για παρόμοια υποστήριξη. Το ΔΝΤ ενέκρινε επίσης ένα πρόγραμμα διάσωσης 1,1 δισ. δολαρίων για το Πακιστάν στα τέλη Αυγούστου. Η Αργεντινή πρόκειται να λάβει 3,9 δισ. δολάρια τις επόμενες εβδομάδες ως μέρος του προγράμματός της 41 δισ. δολαρίων.\n\nΣύμφωνα με τους κανόνες του ΔΝΤ, τα κράτη μέλη μπορούν συνήθως να λάβουν υποστήριξη ίση με έως και 145% της ποσόστωσης ή της συμμετοχής τους στο ΔΝΤ, το οποίο είναι περίπου σύμφωνο με το μερίδιο κάθε χώρας στην παγκόσμια οικονομία. Αυτό θα αφήσει διαθέσιμα 370 δισ. δολάρια για χώρες χαμηλού και μεσαίου εισοδήματος από τη συνολική δανειοδοτική ικανότητα του ΔΝΤ περίπου 940 δισ. δολαρίων.\n\nΌμως αυτές οι ισορροπίες συχνά δεν τηρούνται.\n\nΤο πακέτο στήριξης της Αργεντινής — που εγκρίθηκε τον Μάρτιο ως αναδιάρθρωση των χρεών από το πακέτο διάσωσης-ρεκόρ του ΔΝΤ 50 δισ. δολαρίων το 2018 — ισούται με πάνω από 10 φορές την ποσόστωσή της.\n\nΕπίσης, οι αναλυτές της Goldman Sachs αναμένουν ότι η Αίγυπτος θα λάβει σύντομα ένα πακέτο 15 δισ. δολαρίων, ίσο με σχεδόν εξαπλάσιο της ποσόστωσής της.\n\nΤο ΔΝΤ πραγματοποιεί περιορισμένες προσθήκες στη δανειοδοτική του ικανότητα. Παραδοσιακά χορηγεί δάνεια από δύο κύριες οδούς, τον αποκαλούμενο λογαριασμό γενικών πόρων και τον καταπιστευτικό οργανισμό για την ανακούφιση της φτώχειας και την ανάπτυξη, το οποίο δανείζει με χαμηλότερα επιτόκια σε χώρες χαμηλού εισοδήματος. Πρόσφατα δημιούργησε ένα καταπίστευμα ανθεκτικότητας και βιωσιμότητας, σχεδιασμένο για να βοηθήσει τις χώρες να αντιμετωπίσουν συστημικές προκλήσεις όπως η κλιματική αλλαγή. Παράλληλα, είναι πιθανό να εγκριθεί ένα νέο παράθυρο επισιτιστικού σοκ, για να βοηθήσει τις χώρες που πλήττονται από το αυξανόμενο κόστος των τροφίμων, είναι πιθανό να εγκριθεί από το συμβούλιο του ΔΝΤ πριν από τις ετήσιες συνεδριάσεις του τον επόμενο μήνα.\n\nΜε πληροφορίες από FT",
    "19ο Αφρικανικό Φεστιβάλ Αθήνας: διήμερο με μουσική και γεύσεις": "efsyn.gr\n\nΜια πρόσκληση σε μικρούς και μεγάλους από τις πρεσβείες και τα επίτιμα προξενεία των Αφρικανικών χωρών, που είναι διαπιστευμένα στην Ελλάδα, για να γευτούν την μοναδική γοητεία της Αφρικής, αυτό το σαββατοκύριακο (24-25 Σεπτεμβρίου), στην Πρεσβευτική Κατοικία της Ν. Αφρικής (Διαμαντίδου 5, Παλαιό Ψυχικό).\n\nΣτο φεστιβάλ συμμετέχουν: Αλγερία, Λαϊκή Δημοκρατία του Κογκό, Αίγυπτος, Γκάμπια, Γκάνα, Ακτή του Ελεφαντοστού, Κένυα, Λιβυή, Μαδαγασκάρη, Μαρόκο, Νιγηρία, Σενεγάλη, Σεϋχέλλες, Ν. Αφρική, Σουδάν, Τανζανία, Ουγκάντα, Ζάμπια, Ζιμπάμπουε.\n\nΣτόχος, η γνωριμία του ελληνικού κοινού με τα μοναδικά ήθη και πλούσια έθιμα της κάθε χώρας, τις παραδοσιακές φορεσιές, τη μουσική και τους παραδοσιακούς χορούς της.\n\nΤο κοινό θα έχει την ευκαιρία κατά τη διάρκεια του φεστιβάλ να αγοράσει αυθεντικές αφρικανικές χειροτεχνίες, αυθεντικά ενδύματα, καθώς και να γευτεί μοναδικά φαγητά και ποτά των χωρών της Αφρικής.\n\nΜέρος των εσόδων θα διατεθούν στον οργανισμό «Το Χαμόγελο του Παιδιού» με σκοπό την προάσπιση των δικαιωμάτων των παιδιών.\n\nΏρες:\n\nΣάββατο 24 Σεπτεμβρίου 10:00 - 22:00\n\nΚυριακή 25 Σεπτεμβρίου 10:00 - 19:00\n\nΕίσοδος: 3 ευρώ για ενήλικες, ελεύθερη είσοδος για παιδιά κάτω των 10 ετών.",
    "ΒΡΑΖΙΛΙΑ – ΓΚΑΝΑ ΠΡΟΓΝΩΣΤΙΚΑ 23-09-2022": "Στις 21:30 οι ομάδες ΒΡΑΖΙΛΙΑ και ΓΚΑΝΑ θα κοντραριστούν για τη διοργάνωση ΔΙΕΘΝΗ ΦΙΛΙΚΑ ΔΙΕΘΝΗ.\n\nΣτους παρακάτω πίνακες θα δείτε τα στατιστικά για τον αγώνα ΒΡΑΖΙΛΙΑ – ΓΚΑΝΑ, τις φόρμες των ομάδων, την μεταξύ τους προϊστορία και τους επόμενους αγώνες, όπως και Head2Head. Επίσης, υπάρχει πίνακας με βαθμολογία ΔΙΕΘΝΗ ΦΙΛΙΚΑ ΔΙΕΘΝΗ και στατιστικά του πρωταθλήματος.\n\nΒΡΑΖΙΛΙΑ - ΓΚΑΝΑ ΣΤΟΙΧΗΜΑ\n\nΒΡΑΖΙΛΙΑ: Στα τελευταία δέκα παιχνίδια έχει φέρει ως αποτελέσματα: 7 νίκες (1.21), 3 ισοπαλίες (6.75), 0 ήττες (14.50) σε όλες τις διοργανώσεις που αγωνίστηκε. Στο παραπάνω σύνολο των αναμετρήσεων έχει επαληθεύσει 5 φορές το over 2.5 (1.66) και 5 φορές το under 2.5 (1.66).\n\nΓΚΑΝΑ: Στα δέκα πιο πρόσφατα παιχνίδια σε όλες τις διοργανώσεις έφερε τα ακόλουθα αποτελέσματα: 2 νίκες (14.50), 4 ισοπαλίες (6.75), 4 ήττες (1.21). Στις δέκα αυτές αναμετρήσεις μέτρησε 4 φορές το over 2.5 (1.66) και 6 φορές το under 2.5 (2.25).",
    "Μέσι και Νειμάρ οδήγησαν Αργεντινή και Βραζιλία σε άνετες φιλικές νίκες": "24/09/[email protected]:27 Ενόψει Μουντιάλ Μέσι και Νειμάρ οδήγησαν Αργεντινή και Βραζιλία σε άνετες φιλικές νίκες Δύο γκολ, καθοριστική παρουσία και πολλή ενέργεια, συνέθεσαν την παρουσία του Λιονέλ Μέσι, στην άνετη νίκη της εθνικής Αργεντινής επί της Ονδούρας με 3-0, επιβεβαιώνοντας την εξαιρετική του φόρμα, δύο μήνες πριν από το Παγκόσμιο Κύπελλο του Κατάρ.\n\nΗ αναμέτρηση έγινε στο Μαϊάμι και ο «Pulga» φρόντισε να «αποζημιώσει» τους 64.420 θεατές που βρέθηκαν στο γήπεδο, ηγούμενος της «αλμπισελέστε», που παραμένει αήττητη για 34 αγώνες!\n\nΟ άσος της Παρί Σεν Ζερμέν, ευστόχησε σε πέναλτι στο δεύτερο λεπτό των καθυστερήσεων του πρώτου μέρους και στο 69ο λεπτό, σημείωσε ένα υπέροχο γκολ από περίπου 20 μέτρα, ενώ το σκορ για τους Αργεντινούς, άνοιξε στο 16ο λεπτό ο Λαουτάρο Μαρτίνες.\n\nΜε αυτά τα δύο γκολ, ο Μέσι έφθασε στα 88 τέρματα σε 163 συμμετοχές με την εθνική Αργεντινής, που θ' αντιμετωπίσει την ερχόμενη Τρίτη (27/9), στο Νιού Τζέρσεϊ, την Τζαμάϊκα.\n\n«Γενική πρόβα» η Βραζιλία, 3-0 την Γκάνα\n\nΟ Τίτε χρησιμοποίησε την καλύτερη δυνατή 11άδα και η Βραζιλία, επικράτησε άνετα της Γκάνας με 3-0, σε φιλική αναμέτρηση, που διεξήχθη στην πόλη Χάβρη της Γαλλίας. Ο Νεϊμάρ είχε εξαιρετική απόδοση, παρά το γεγονός ότι δεν κατάφερε να «βρει δίχτυα» και να πλησιάσει το ρεκόρ παραγωγικότητας στην «σελεσάο», που κρατά ο Πελέ με 77 τέρματα. Ωστόσο, θεωρείται δεδομένο πως το ρεκόρ είναι θέμα χρόνου, καθώς ο επιθετικός της Παρί Σεν Ζερμέν, μετρά 74 γκολ με την εθνική Βραζιλίας.\n\nΟι Νοτιοαμερικανοί, άνοιξαν το σκορ με τον Μαρκίνιος (9`) για ν' ακολουθήσουν δύο γκολ του Ρισάρλισον (28`, 40`) από ασίστ του Νεϊμάρ.\n\nΣ΄έναν από τους τελευταίους αγώνες προετοιμασίας για το Παγκόσμιο Κύπελλο 2022 (20 Νοεμβρίου-18 Δεκεμβρίου), ο Τίτε παρέταξε την 11άδα που έχει στο μυαλό του για την κορυφαία διοργάνωση, με τον Ρισάρλισον στην επίθεση και τον Νεϊμάρ σ' ελεύθερο ρόλο ως «δεκάρι».\n\nΣτο πλαίσιο της προετοιμασίας τους για το Μουντιάλ 2022, η Βραζιλία θα παίξει την ερχόμενη Τετάρτη (28/9) με την Τυνησία στο Παρίσι και μία ημέρα νωρίτερα, η Γκάνα θ' αντιμετωπίσει στην Ισπανία, την Νικαράγουα.",
    "Ιταλία: Εξελέγη στην Γερουσία μαζί με τον Μπερλουσκόνι ο πρόεδρος της Λάτσιο, Κλαούντιο Λοτίτο": "Ο πρόεδρος της Λάτσιο, Κλαούντιο Λοτίτο, εξελέγη γερουσιαστής από την περιφέρεια Μολίζε, συγκεντρώνοντας με 43% των ψήφων, στις χθεσινές εκλογές στην Ιταλία, με το «Forza Italia», του Σίλβιο Μπερλουσκόνι, ιδιοκτήτη της Μόντσα, ομάδας που προβιβάστηκε πρόσφατα στη Serie A, και ο οποίος επίσης εξασφάλισε έδρα στην Γερουσία. Ο Λοτίτο είχε προσπαθήσει να εκλεγεί -χωρίς επιτυχία- και στις εκλογές του 2018.\n\nΩς πρόεδρος της Λάτσιο, θέση που κατέχει από το 2004, έχει πανηγυρίσει τρία Κύπελλα Ιταλίας και τρία Σούπερ Καπ Ιταλίας. Ήταν επίσης ιδιοκτήτης της Σαλερνιτάνα από το 2011, την οποία ανέβασε από την Serie D στη Serie Α, αλλά αποχώρησε το 2021 λόγω των κανονισμών που εμποδίζουν την συνύπαρξη δύο ομάδων στην ίδια κατηγορία, με τον ίδιο ιδιοκτήτη.\n\nΑπό την πλευρά του, ο Μπερλουσκόνι, ο οποίος ήταν ήδη ξανά μέλος της Γερουσίας, αποβλήθηκε το 2013 μετά την καταδίκη του για φορολογική απάτη στην εταιρεία του Mediaset, ανέκτησε την έδρα του από την εκλογική περιφέρεια της πόλης της Μόντσα.",
    "Βρετανία: Παιδιά μεταναστών σε υπουργεία-κλειδιά της κυβέρνησης Τρας": "Αίσθηση προκάλεσαν οι επιλογές της νέας πρωθυπουργού της Βρετανίας Λιζ Τρας για τα κορυφαία υπουργεία της κυβέρνησής της, αφού ο Μπεν Ουάλας είναι ο μόνος λευκός.\n\nΟ Ουάλας παραμένει υπουργός Άμυνας, καθώς θεωρήθηκαν επιτυχείς οι χειρισμοί του στην κρίση του πολέμου στην Ουκρανία.\n\nΟ Κουάσι Κουαρτένγκ – ου οποίου οι γονείς μετανάστευσαν από την Γκάνα στη δεκαετία του 1960– είναι ο πρώτος μαύρος υπουργός Οικονομικών της Βρετανίας.\n\nΟ Τζέιμς Κλέβερλι –η μητέρα του οποίου είναι από τη Σιέρα Λεόνε και ο πατέρας του Βρετανός– είναι επίσης ο πρώτος μαύρος επικεφαλής της βρετανικής διπλωματίας. Ο νέος υπουργός Εξωτερικών είχε αποκαλύψει ότι υπήρξε θύμα bullying στα παιδικά του χρόνια και έχει επανειλημμένως τονίσει πως το Συντηρητικό Κόμμα οφείλει να κάνει περισσότερα για να προσελκύσει μαύρους ψηφοφόρους.\n\nΗ Σουέλα Μπράβερμαν –οι γονείς της οποίας μετανάστευσαν από την Κένυα και τον Μαυρίκιο πριν από έξι δεκαετίες– διαδέχεται την Πρίτι Πατέλ στο υπουργείο Εσωτερικών, όπου μεταξύ άλλων θα διαχειριστεί το μεταναστευτικό.\n\nΜέχρι πριν από μερικές δεκαετίες, οι βρετανικές κυβερνήσεις αποτελούνταν κυρίως από λευκούς άνδρες. Ο Ρίσι Σούνακ –του οποίοι οι γονείς κατάγονται από την Ινδία– ήταν ο προκάτοχος του Κουαρτένγκ στο υπουργείο Οικονομικών και ο αντίπαλος της Λιζ Τρας στον τελικό γύρο της ψηφοφορίας για τη διαδοχή του Μπόρις Τζόνσον.\n\nΠρέπει να σημειωθεί, ωστόσο, ότι μόλις το 1/4 των συντηρητικών μελών του βρετανικού κοινοβουλίου είναι γυναίκες και το 6% από μειονοτικά υπόβαθρα.\n\nΟι Συντηρητικοί εξέλεξαν και τις τρεις γυναίκες πρωθυπουργούς της Βρετανίας: τη Μάργκαρετ Θάτσερ, την Τερέζα Μέι και τώρα τη Λιζ Τρας. Ο πρώτος βρετανός βουλευτής με ασιατική καταγωγή, ο Μάντσερτζι Μποουνάγκρι προερχόταν επίσης από το Συντηρητικό Κόμμα.\n\nReuters-AFP\n\nΕιδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Εθνική Βραζιλίας: Κορμός με «σφραγίδα» Premier League και ένας Νεϊμάρ έτοιμος να σηκώσει το βάρος της φανέλας στο Μουντιάλ! (video)": "Η Εθνική Βραζιλίας φαντάζει το απόλυτο φαβορί για την κατάκτηση του Παγκοσμίου Κυπέλλου 2022 που διεξάγεται στο Κατάρ και όχι άδικα. Το ρόστερ της «σελεσάο» δείχνει να διαθέτει όλα τα απαραίτητα χαρακτηριστικά, με παίκτες παγκοσμίου κλάσης, καθώς και έναν Νεϊμάρ που την «κατάλληλη στιγμή» βρίσκει τον καλό του εαυτό και δείχνει ότι μπορεί να την οδηγήσει στο έκτο «αστέρι».\n\nΠαγκόσμιο Κύπελλο και Εθνική Βραζιλίας, δύο έννοιες συνυφασμένες. Η «σελεσάο» αποτελεί την πολυνίκης του θεσμού με πέντε κατακτήσεις και φιλοδοξεί στο Κατάρ να προσθέσει το έκτο «αστέρι» στο έμβλημά της. Ο Τίτε έχει στα χέρια του ένα πολύ δυνατό σύνολο, βασισμένο σε μονάδες από την Premier League, αλλά και έναν Νεϊμάρ που την φετινή σεζόν «πετάει φωτιές».\n\nΚορμός με σφραγίδα Premier League\n\nΈχουν περάσει 20 χρόνια από την τελευταία φορά που η Βραζιλία κάθισε στον θρόνο της Παγκόσμιας Πρωταθλήτριας. Στο ρόστερ της τότε δεν υπήρχε κανείς ποδοσφαιριστής από το πρωτάθλημα της Premier League, αλλά οι καιροί άλλαξαν. Στους τελευταίους φιλικούς αγώνες με Γκάνα (3-0) και Τυνησία (27/9) πριν το Μουντιάλ που ξεκινά το Νοέμβρη, ο Τίτε κάλεσε στην 26μελή αποστολή 12 ποδοσφαιριστές από το κορυφαίο πρωτάθλημα του κόσμου. Κανένα άλλο πρωτάθλημα δεν έχει τόσο μεγάλη εκπροσώπηση στο ρόστερ των Βραζιλιάνων.\n\nΜάλιστα, η κατανομή των 12 αυτών ποδοσφαιριστών είναι μοιρασμένη σε όλες τις θέσεις της ομάδας. Άλισον και Έντερσον δίνουν τη δική τους... μάχη για τη θέση κάτω από τα γκολπόστ της ομάδας. Η ηγετική μορφή του Τιάγκο Σίλβα στο κέντρο της άμυνας, που στα 37 του χρόνια ετοιμάζεται για το τελευταίο Μουντιάλ της καριέρας του. Στην μεσαία γραμμή, η δυάδα Κασεμίρο – Φαμπίνιο προσδίδει σιγουριά και ποιότητα στις τακτικές του Τίτε, ενώ υπάρχουν φυσικά οι Φρεντ και Μπρούνο Γκιμαράες. Ο Ρενάν Λόντι, ο οποίος φέτος πήρε μεταγραφή στη νεοφώτιστη Νότιγχαμ Φόρεστ, είναι μια επιλογή που ακόμα και από τον πάγκο θα δώσει βοήθειες. Τέλος, στην μεσοεπιθετική γραμμή, η Βραζιλία διαθέτει ένα «οπλοστάσιο» από αγγλικούς συλλόγους, με τον Άντονι, τον Ριτσάρλισον, τον Φιρμίνο και τον Λούκας Πακετά να τρομάζουν κάθε αντίπαλη άμυνα.\n\nΒέβαια, ο Τίτε στην συγκεκριμένη 26αδα άφησε εκτός αρκετούς ποδοσφαιριστές που όχι μόνο βρίσκονται σε εξαιρετική κατάσταση την φετινή σεζόν, αλλά θα αποτελέσει έκπληξη αν κάποιος από αυτούς δεν βρεθεί στο Κατάρ. Ο λόγος φυσικά για την τριάδα των... Γκάμπριελ της Άρσεναλ. Μαρτινέλι, Ζεσούς και Μαγκαλάες δεν κλήθηκαν από τον Βραζιλιάνο τεχνικό για τα φιλικά, όπως και ο Φιλίπε Κοουτίνιο της Άστον Βίλα, όμως δεν σημαίνει ότι θα απόντες και στο Παγκόσμιο Κύπελλο.\n\nΠλουραλισμός στην επίθεση\n\nΗ αλήθεια είναι πως στις τελευταίες διοργανώσεις Μουντιάλ, έλειψε από την κορυφή της επίθεσης ένα δυνατό «όπλο» για την Βραζιλία. Φέτος, η «φουρνιά» που έχει στα χέρια του ο Τίτε, μπορεί να μην έχει το τρανταχτό όνομα, όπως είχαν οι παλαιότερες με Αντριάνο, Ρονάλντο κ.ο.κ, αλλά δείχνει πως έχει την... χάρη. Στο παιχνίδι με την Γκάνα είδαμε τον Ριτσάρλισον στην θέση του φορ, ο οποίος πέτυχε μάλιστα και δύο γκολ, αλλά σίγουρα δεν είναι... πανάκεια αυτή επιλογή.\n\nΕν απουσία του Γκάμπριελ Ζεσούς, ο επιθετικός της Τότεναμ ήταν αυτός που «μπήκε στα παπούτσια» του συμπατριώτη του, υπάρχουν ωστόσο μερικοί ακόμα που διεκδικούν τη θέση στο κέντρο της επίθεσης. Ο πάντα χρήσιμος Ρομπέρτο Φιρμίνο, ο νεαρός Ματέους Κούνια της Ατλέτικο Μαδρίτης, αλλά και ο Πέδρο. O 25χρονος επιθετικός της Φλαμένγκο (24 γκολ, 10 ασίστ μέσα στο 2022) επέστρεψε στις κλήσεις του Τίτε μετά το Νοέμβρη του 2020 και ενώ φαντάζει αουτσάιντερ για να ταξιδέψει στο Κατάρ, η παρουσία του στο ρόστερ δείχνει βάθος που έχει η ομάδα.\n\nΠάντα βέβαια πρέπει να έχουν στο μυαλό μας και τις περιφερειακές στην επίθεση επιλογές. Βινίσιους Τζούνιορ και Ροντρίγκο από την Ρεάλ Μαδρίτης, ο Ραφίνια της Μπαρτσελόνα και ο Άντονι που αναφέρθηκε νωρίτερα είναι τέσσερις ποδοσφαιριστές που θα καλύψουν τις θέσεις των εξτρέμ και έχουν την ικανότητα να προσφέρουν και σε δημιουργία και στο σκοράρισμα.\n\nΟ Νεϊμάρ πάνω από όλους...\n\nΤο καλό έμεινε όμως για το τέλος. Αν ένας ποδοσφαιριστής έχει εγγυημένη την θέση του στο ρόστερ και την ενδεκάδα της Εθνικής Βραζιλίας, αυτός είναι ο Νεϊμάρ! Ο Βραζιλιάνος σταρ την φετινή σεζόν έχει βρει τον παλιό καλό εαυτό του και την κατάλληλη στιγμή θα έλεγε κανείς, αφού το Μουντιάλ του Κατάρ απέχει λιγότερο από δύο μήνες. Ως την στιγμή που γράφεται το παρών κείμενο, ο Νεϊμάρ έχει αγωνιστεί σε 12 ματς με Παρί Σεν Ζερμέν και Βραζιλία, όπου έχει σημειώσει 11 γκολ και 10 ασίστ. Η επιρροή του στο παιχνίδι της «σελεσάο» θα είναι σίγουρα καθοριστική και αυτό αποτυπώνεται στην «λατρεία» που δείχνουν οι συμπατριώτες του προς εκείνον.\n\nΣτο πρόσφατο ματς με την Γκάνα μάλιστα, ο Νεϊμάρ ισοφάρισε τον Πούσκας στην κορυφή της λίστας όλων των εποχών με τις ασίστ σε διεθνές επίπεδο (55), ενώ ξεπέρασε τον Πελέ στον συνολικό αριθμό γκολ και ασίστ (129) με την Εθνική Βραζιλίας.\n\nGhana vs Brazil friendly all goals\n\n\n\nI guess it could have been worse?\n\n\n\nAbedi Pele | salisu | kudus | ayew | dede | Asamoah gyan | Jordan | inaki | Anthony | baby jet| Dstv | Thomas Partey | #wotowoto| wotowoto | the 3 | neymar | pic.twitter.com/FBjWZGjs4D — TC Oceans (@tc_oceans) September 23, 2022\n\nΗ τελική επιλογή από τον Τίτε για τους 26 που θα ταξιδέψουν στο Κατάρ για το Παγκόσμιο Κύπελλο θα γίνει τον Οκτώβρη, πέντε με έξι περίπου εβδομάδα πριν την έναρξη της διοργάνωσης (21 Νοέμβρη). Ως τότε δεν θα έχουν αλλάξει σημαντικά πράγματα και η εικόνα που βγάζει η Βραζιλία στα φιλικά του Σεπτέμβρη θα είναι «λίγο πολύ» η ίδια που θα δούμε και στο Μουντιάλ, δείχνει όμως ικανή να πάει μέχρι τέλους...\n\nΚαι ένα δείγμα από το βάθος που έχει η Βραζιλία στο ρόστερ της και δεν αποκλείεται να το δούμε αυτό και στο Μουντιάλ (εικόνα από ESPN):\n\nΒασίλης Βασιλείου\n\nwww.bnsports.gr",
    "Καλαμάτα: Τα βρήκε με Μαρκ Ασίγκμπα": "Μια σημαντική μεταγραφή ολοκλήρωσε η Καλαμάτα, καθώς συμφώνησε με τον Μαρκ Ασίγκμπα.\n\nΠρόκειται για έναν παίκτη με εμπειρία από την Super League, καθώς μετρά 80 συμμετοχές με την Λαμία και την Βέροια.\n\nΟ 30χρονος στόπερ από την Γκάνα, ο οποίος πέρσι αγωνίστηκε με την φανέλα του Ηροδότου, βρίσκεται ήδη στην Μεσσηνία και αναμένεται σύντομα να τεθεί στην διάθεση του Νίκου Αναστόπουλου.",
    "Ιωάννινα: «Ο αντιδήμαρχος σταμάτησε να σέρνει τον γάιδαρο όταν είδε ότι τον βιντεοσκοπούν»": "Διαψεύδει ο πρόεδρος της κοινότητας στο Βαγενίτι Ιωαννίνων, Βασίλης Γκάνας, ότι ο αντιδήμαρχος Ζίτσας σταμάτησε το αγροτικό του αυτοκίνητο όταν κατάλαβε ότι ο γάιδαρος έπεσε από την καρότσα.\n\nΟ κ. Γκάνας, αλλά και ο Δημοτικός Σύμβουλος Ζίτσας Ιωαννίνων, Σπύρος Πάικας, μίλησαν στην εκπομπή του ΑΝΤ1 «Καλοκαίρι Μαζί» για το περιστατικό με πρωταγωνιστή τον αντιδήμαρχο Ζίτσας, ο οποίος έσερνε ένα γάιδαρο με το αγροτικό.\n\nΟ κ. Πάικας είπε για τον συγκεκριμένο άνθρωπο, ο οποίος υπενθυμίζουμε με τη σύμφωνη γνώμη ανακριτή και εισαγγελέα αφέθηκε χθες ελεύθερος με περιοριστικούς όρους, ότι έχουν υπάρξει καταγγελίες και στο παρελθόν για τον στάβλο του. Όπως είπε υπήρξαν και έγγραφες καταγγελίες, οι οποίες όπως φαίνεται δεν αξιοποιήθηκαν κατάλληλα.\n\n«Ο πρόεδρος στις 11 Ιουλίου έχει καταθέσει έγγραφη αναφορά στον Δήμο», είπε χαρακτηριστικά ο κ. Πάικας.\n\nΑπό την πλευρά του, ο Πρόεδρος Κοινότητας Βαγενίτι Ιωαννίνων Βασίλης Γκάνας είπε ότι ο συγκεκριμένος άνθρωπος έχει πολλά ζώα και δημιουργούνται πολλά προβλήματα, αφού είναι ανεξέλεγκτα, με τον στάβλο να βρίσκεται σχεδόν μέσα στον οικισμό.\n\nΣχετικά με το περιστατικό, ο κ. Γκάνας είπε ότι ο γάιδαρος είχε πάει στο διπλανό χωριό, ο αντιδήμαρχος Ζίτσας ενημερώθηκε και πήγε να πάρει το ζώο. Όπως είπε έδεσε τον γάιδαρο στο αυτοκίνητο και τον έσερνε, ενώ σύμφωνα με τον κ. Γκάνα, πέρασε μπροστά από την πλατεία και τον είδαν κάτοικοι και μικρά παιδιά, κάποια εκ των οποίων μάλιστα έκλαιγαν. Όπως είπε ο ίδιος συνέχισε απτόητος και τελικά σταμάτησε όταν είδε ότι κάποιοι τον βιντεοσκοπούν.\n\nΑπό την πλευρά του, ο δικηγόρος του αντιδημάρχου Ζίτσας Δημήτρης Δήμου, επέμεινε στο ότι το συμβάν ήταν ατύχημα, καθώς και ότι ο γάιδαρος προηγουμένως είχε δεχθεί επίθεση από λύκο ή άλλο άγριο ζώο. «Η θέση του εντολέα μου είναι ότι το ανέβασε στην καρότσα και στην συνέχεια έπεσε, με αποτέλεσμα το ζώο να συρθεί», είπε ο κ. Δήμου.",
    "Μακεδονικό πρακτορείο ειδήσεων": "",
    "ΠΟΥ: Διεθνής συνεργασία για να αποφευχθούν 50 εκατομμύρια θανάτων από μη μεταδοτικές ασθένειες έως το 2050": "Μια νέα έκθεση, που καλεί τους παγκόσμιους ηγέτες να αναλάβουν επείγουσα δράση για τις μη μεταδοτικές ασθένειες (ΜΜΝ), που ευθύνονται για 17 εκατομμύρια πρόωρους θανάτους κάθε χρόνο, παρουσίασε ο Δρ Tedros Adhanom Ghebreyesus, Γενικός Διευθυντής του ΠΟΥ.\n\nΗ ανακοίνωση έγινε στην πρώτη ετήσια συγκέντρωση μιας Ομάδας Αρχηγών Κρατών και Κυβερνήσεων για την Πρόληψη των μη μεταδοτικών νόσων, υπό την ηγεσία του Προέδρου της Γκάνα και του Πρωθυπουργού της Νορβηγίας, που πραγματοποιήθηκε κατά τη διάρκεια της 77ης Συνόδου της Γενικής Συνέλευσης των Ηνωμένων Εθνών. Αυτό έπεται της έναρξης ενός Παγκόσμιου Συμφώνου για τις ΜΜΝ νωρίτερα φέτος από την Γκάνα και τη Νορβηγία.\n\nΓια να επιταχύνει τη δράση ο Δρ Tedros ανανέωσε το διετή διορισμό του Michael R. Bloomberg ως Παγκόσμιου Πρεσβευτή της ΠΟΥ για Μη Μεταδοτικές Ασθένειες και Τραυματισμούς. Αυτός είναι ο τρίτος επαναδιορισμός του Bloomberg ως Πρέσβης, αφού διορίστηκε για πρώτη φορά σε αυτόν τον ρόλο το 2016.\n\nΗ πραγματική κλίμακα των μη μεταδοτικών ασθενειών\n\nΓια να τιμήσει την περίσταση, ο ΠΟΥ κυκλοφόρησε μια νέα έκθεση με τίτλο «Αόρατοι αριθμοί: Η πραγματική κλίμακα των μη μεταδοτικών ασθενειών» και μια πύλη δεδομένων που για πρώτη φορά συγκεντρώνει όλα τα δεδομένα του ΠΟΥ που σχετίζονται με τις μη μεταδοτικές νόσους για 194 χώρες. Η έκθεση και η πύλη υπογραμμίζουν την έκταση της παγκόσμιας επιβάρυνσης από ΜΜΝ, τους παράγοντες κινδύνου και την πρόοδο που σημειώνει κάθε χώρα στις προσπάθειές της να καταπολεμήσει αυτές τις ασθένειες και καταστάσεις. Κάθε δύο δευτερόλεπτα, κάποιος κάτω των 70 ετών κάπου στον κόσμο πεθαίνει από μία μη μεταδοτική νόσο. Οι μη μεταδοτικές ασθένειες όπως οι καρδιακές παθήσεις, ο καρκίνος, ο διαβήτης και οι πνευμονικές παθήσεις ξεπερνούν πλέον σε αριθμό τις μολυσματικές ασθένειες ως οι κορυφαίοι θάνατοι παγκοσμίως.\n\n«Αυτή η έκθεση είναι μια υπενθύμιση της πραγματικής κλίμακας της απειλής που παρουσιάζουν οι ΜΜΝ και των παραγόντων κινδύνου τους», δήλωσε ο Δρ Tedros. «Υπάρχουν οικονομικώς αποδοτικές και διεθνώς εφαρμόσιμες παρεμβάσεις για ΜΜΝ που κάθε χώρα, ανεξάρτητα από το επίπεδο εισοδήματός της, μπορεί και πρέπει να χρησιμοποιεί και να επωφελείται από αυτές – σώζοντας ζωές και εξοικονομώντας χρήματα. Ευχαριστώ τον Πρόεδρο Afuko-Addo, τον Πρωθυπουργό Støre και τον Michael Bloomberg για την ηγεσία και το όραμά τους στην αντιμετώπιση αυτού του μεγάλου παγκόσμιου ζητήματος υγείας».\n\nΟ επαναδιορισμός του Bloomberg έρχεται σε μια κρίσιμη καμπή για τη δημόσια υγεία. Κατά τη διάρκεια της πανδημίας της COVID-19, τα άτομα που ζούσαν με μη μεταδοτικές νόσους αντιμετώπισαν χειρότερα αποτελέσματα από εκείνους που δεν υπέφεραν από αυτά. Σήμερα, η Gallup δημοσίευσε μια νέα έρευνα που ανατέθηκε από τον ΠΟΥ και το Bloomberg Philanthropies, η οποία βρήκε ότι οι περισσότεροι ερωτηθέντες σε πέντε χώρες που συμμετείχαν στην έρευνα - συμπεριλαμβανομένης της Κολομβίας, της Ινδίας, της Ιορδανίας, της Ηνωμένης Δημοκρατίας της Τανζανίας και των Ηνωμένων Πολιτειών της Αμερικής κατατάσσουν μία μη μεταδιδόμενη νόσο ή ένα παράγοντα κινδύνου για μία ΜΜΝ ως το μεγαλύτερο πρόβλημα υγείας στη χώρα τους.\n\nΗ ευαισθητοποίηση του κοινού σχετικά με τους δεσμούς μεταξύ των ΜΜΝ και των παραγόντων κινδύνου τους, όπως η κατανάλωση καπνού και αλκοόλ, η ανθυγιεινή διατροφή και η έλλειψη σωματικής δραστηριότητας, είναι χαμηλή. Ωστόσο, η πλειονότητα των ερωτηθέντων σε όλες τις χώρες υποστηρίζει έναν μεγάλο αριθμό αποδεδειγμένων παρεμβάσεων και πολιτικών που μπορούν να μειώσουν τους θανάτους από ΜΜΝ, όπως η ενσωμάτωση περισσότερων χώρων πρασίνου στον αστικό σχεδιασμό υγείας και η αύξηση των φόρων στον καπνό.\n\nΟι μη μεταδοτικές νόσοι υπεύθυνες για τα 3/4 των θανάτων\n\nΟι μη μεταδοτικές νόσοι προκαλούν παγκοσμίως σχεδόν τα 3/4 των θανάτων. Κάθε έτος, 17 εκατ. άτομα κάτω των 70 πεθαίνουν από μη μεταδιδόμενες νόσους, το 86% των οποίων ζουν σε χώρες χαμηλού και μεσαίου εισοδήματος. Η πανδημία της COVID-19 επιδείνωσε περαιτέρω την επιβάρυνση από μη μεταδιδόμενες νόσους καθυστερώντας και διαταράσσοντας τη φροντίδα και τους πρώτους μήνες της πανδημίας.\n\nΤο 75% των χωρών ανέφεραν διακοπή στις βασικές υπηρεσίες ΜΜΝ λόγω περιορισμών lockdown και διοχέτευσης πόρων. Ενώ κάθε κράτος μέλος των Ηνωμένων Εθνών έχει δεσμευτεί να μειώσει τους πρόωρους θανάτους από ΜΜΝ κατά ένα τρίτο έως το 2030 – μια προσπάθεια που θα μπορούσε να σώσει εκατομμύρια ζωές – λίγες χώρες βρίσκονται επί του παρόντος σε καλό δρόμο για να το επιτύχουν. Απαιτούνται επείγουσες παγκόσμιες προσπάθειες για να επανέλθουμε σε τροχιά για την επίτευξη των στόχων του Στόχου Βιώσιμης Ανάπτυξης και τη μείωση των πρόωρων θανάτων από ΜΜΝ.",
    "Αντώνης Κανάκης: Οι ευθανασίες σε αυτόν τον τόπο γίνονται σε λάθος «γαϊδάρους»": "Στη βάναυση κακοποίηση του γαϊδάρου στο χωριό Ζίτσα των Ιωαννίνων αναφέρθηκε ο Αντώνης Κανάκης.\n\nΌπως έγραψε ο Αντώνης Κανάκης σε ανάρτησή του στο facebook:\n\n«Σήμερα άκουγα τη θλίψη των δημοσιογράφων για την ευθανασία του γαϊδαράκου. Τουλάχιστον ο γαϊδαράκος γλύτωσε από έναν βασανιστικό θάνατο και από μία βασανιστική ζωή που εμείς οι άνθρωποι απλόχερα χαρίζουμε χρόνια τώρα στα γλυκύτατα αυτά πλάσματα. Αυτό που ίσως είναι περισσότερο θλιβερό, με απόλυτα αλληγορική διάθεση και γραφή, είναι ότι οι ευθανασίες σε αυτόν τον τόπο γίνονται πάντα στους λάθος «γαϊδάρους»».\n\n{https://www.facebook.com/AntonisKanakisOfficial/posts/pfbid04RmbnaE5EYpwLfWTaRdAFRCPbGoR7JGKoNrgE2hTSFR2WBMWxAvaugqP2g2uqvpGl}\n\nΌπως έγινε γνωστό, τρία εικοσιτετράωρα μετά την κακοποίηση γράφτηκε ο επίλογος για το γαϊδουράκι στη Ζίτσα Ιωαννίνων. Το ζώο υποβλήθηκε σε ευθανασία, διαδικασία που ολοκληρώθηκε λίγο μετά τις 23:00 το βράδυ της Τρίτης (30/08).\n\nΝωρίτερα είχε εξεταστεί από ιππίατρο ο οποίος είχε φτάσει από την Κοζάνη με την μεσολάβηση της Πανελλήνιας Φιλοζωικής Ομοσπονδίας. Ο κτηνίατρος έκρινε ότι τα τραύματα του ζώου ήταν πολύ βαθιά ενώ παρουσίαζε και άλλα προβλήματα όπως υποθερμία και δυσκολία στην αναπνοή.\n\nΌπως αναφέρει η ιστοσελίδα epiruspost.gr, μετά την γνωμάτευση το γαϊδουράκι εξετάστηκε και από δεύτερο κτηνίατρο που έφτασε από τα Γιάννινα ώστε να υπάρχει και δεύτερη επιστημονική άποψη.\n\nΚαι οι δύο γιατροί έκριναν ότι τα τραύματα ήταν πολύ σοβαρά και καθιστούσαν αδύνατη ακόμη και την μεταφορά σε κλινική. Έτσι κρίθηκε επιβεβλημένη η διαδικασία της ευθανασίας η οποία ολοκληρώθηκε στο χώρο της κτηνοτροφικής μονάδας όπου βρισκόταν μετά τον βαρύ τραυματισμό του.\n\n«Το ζώο βασανίζεται από τα τραύματα που έχει» ήταν η διαπίστωση των κτηνιάτρων που το εξέτασαν σε αντίθεση με την αρχική εικόνα που είχε δοθεί και από την αυτοψία της κτηνιατρικής υπηρεσίας.\n\nΥπενθυμίζεται ότι ο αντιδήμαρχος έσερνε τον γάιδαρο για περίπου ένα χιλιόμετρο με το αγροτικό του αυτοκίνητο, υποβάλλοντας το ζώο σε έναν απίστευτο βασανισμό.\n\n«Ο αντιδήμαρχος σταμάτησε να σέρνει τον γάιδαρο όταν είδε ότι τον βιντεοσκοπούν»\n\nΣτο μεταξύ, διαψεύδει ο πρόεδρος της κοινότητας στο Βαγενίτι Ιωαννίνων, Βασίλης Γκάνας, ότι ο αντιδήμαρχος Ζίτσας σταμάτησε το αγροτικό του αυτοκίνητο όταν κατάλαβε ότι ο γάιδαρος έπεσε από την καρότσα.\n\nΟ κ. Γκάνας, αλλά και ο Δημοτικός Σύμβουλος Ζίτσας Ιωαννίνων, Σπύρος Πάικας, μίλησαν στην εκπομπή του ΑΝΤ1 «Καλοκαίρι Μαζί» για το περιστατικό με πρωταγωνιστή τον αντιδήμαρχο Ζίτσας, ο οποίος έσερνε ένα γάιδαρο με το αγροτικό.\n\nΟ κ. Πάικας είπε για τον συγκεκριμένο άνθρωπο, ο οποίος υπενθυμίζουμε με τη σύμφωνη γνώμη ανακριτή και εισαγγελέα αφέθηκε χθες ελεύθερος με περιοριστικούς όρους, ότι έχουν υπάρξει καταγγελίες και στο παρελθόν για τον στάβλο του. Όπως είπε υπήρξαν και έγγραφες καταγγελίες, οι οποίες όπως φαίνεται δεν αξιοποιήθηκαν κατάλληλα.\n\n«Ο πρόεδρος στις 11 Ιουλίου έχει καταθέσει έγγραφη αναφορά στον Δήμο», είπε χαρακτηριστικά ο κ. Πάικας.\n\nΑπό την πλευρά του, ο Πρόεδρος Κοινότητας Βαγενίτι Ιωαννίνων Βασίλης Γκάνας είπε ότι ο συγκεκριμένος άνθρωπος έχει πολλά ζώα και δημιουργούνται πολλά προβλήματα, αφού είναι ανεξέλεγκτα, με τον στάβλο να βρίσκεται σχεδόν μέσα στον οικισμό.\n\nΣχετικά με το περιστατικό, ο κ. Γκάνας είπε ότι ο γάιδαρος είχε πάει στο διπλανό χωριό, ο αντιδήμαρχος Ζίτσας ενημερώθηκε και πήγε να πάρει το ζώο. Όπως είπε έδεσε τον γάιδαρο στο αυτοκίνητο και τον έσερνε, ενώ σύμφωνα με τον κ. Γκάνα, πέρασε μπροστά από την πλατεία και τον είδαν κάτοικοι και μικρά παιδιά, κάποια εκ των οποίων μάλιστα έκλαιγαν. Όπως είπε ο ίδιος συνέχισε απτόητος και τελικά σταμάτησε όταν είδε ότι κάποιοι τον βιντεοσκοπούν.\n\nΑπό την πλευρά του, ο δικηγόρος του αντιδημάρχου Ζίτσας Δημήτρης Δήμου, επέμεινε στο ότι το συμβάν ήταν ατύχημα, καθώς και ότι ο γάιδαρος προηγουμένως είχε δεχθεί επίθεση από λύκο ή άλλο άγριο ζώο. «Η θέση του εντολέα μου είναι ότι το ανέβασε στην καρότσα και στην συνέχεια έπεσε, με αποτέλεσμα το ζώο να συρθεί», είπε ο κ. Δήμου.",
    "Κεντρική Ομιλία του Γ.Γ. Απόδημου Ελληνισμού και Δημόσιας Διπλωματίας στο 19ο Φεστιβάλ Αφρικανικού Πολιτισμού": "Την προσήλωση της Ελλάδας στην πολύπλευρη και συστηματική ανάπτυξη των σχέσεών της με χώρες της Αφρικανικής ηπείρου και στους στενούς δεσμούς που αναπτύσσει με αυτές, ειδικά τα τελευταία χρόνια, καθώς και στον ρόλο και τη συνεισφορά της ελληνικής Ομογένειας, αναφέρθηκε ο Γενικός Γραμματέας Αποδήμου Ελληνισμού και Δημόσιας Διπλωματίας, κ. Ιωάννης Χρυσουλάκης, απευθυνόμενος ως κεντρικός ομιλητής στο 19ο Φεστιβάλ Αφρικανικού Πολιτισμού που διοργανώθηκε στην Πρεσβευτική κατοικία της Νοτίου Αφρικής στην Αθήνα, στις 24 και 25 Σεπτεμβρίου.\n\nΟ κ. Χρυσουλάκης αναφέρθηκε στους ιστορικούς δεσμούς της Ελλάδας με την Αφρικανική ήπειρο και τον ρόλο «γέφυρας» συνδεσιμότητας της Μεσογείου στο παρελθόν αλλά και σήμερα. Τα τελευταία χρόνια, τόνισε, η ελληνική κυβέρνηση έχει αναλάβει συστηματικές προσπάθειες για τη δημιουργία στενότερων σχέσεων με την Αφρικανική ήπειρο, αναγνωρίζοντας παράλληλα τις τεράστιες δυνατότητες και τον δυναμισμό της. Απέναντι δε στις υφιστάμενες προσκλήσεις, ιδίως εκείνων που συνδέονται με την επισιτιστική ασφάλεια, την κλιματική κρίση, την δημόσια υγεία και άλλες αναπτυξιακές ανάγκες των αφρικανικών εθνών (που επιδεινώθηκαν πρόσφατα από τον πόλεμο στην Ουκρανία), η Ελλάδα στηρίζει την οικονομική ανάπτυξη, την πολιτική σταθερότητα και την προαγωγή των Ανθρωπίνων Δικαιωμάτων στις χώρες της Αφρικανικής ηπείρου. Σε πολυμερές επίπεδο, Η Ελλάδα παραμένει σταθερός υποστηρικτής της ενίσχυσης των σχέσεων της ΕΕ με την Αφρικανική ήπειρο. Σε διμερές επίπεδο, η ενεργή παρουσία της ελληνικής διπλωματίας στην Αφρικανική ήπειρο, ιδιαίτερα κατά τα τελευταία έτη, το άνοιγμα περισσότερων Πρεσβειών και διπλωματικών Αρχών εκεί, η οργάνωση επισκέψεων υψηλού επιπέδου, η συστηματική δωρεά εκατομμυρίων δόσεων εμβολίων και η χρηματοδότηση πολλών αναπτυξιακών έργων και προγραμμάτων σε πολλές περιοχές της ηπείρου, αντικατοπτρίζουν το ενδιαφέρον και τη δέσμευσή της Ελλάδας για την Αφρική. Σημαντικός είναι επίσης ο ρόλος του Ελληνορθόδοξου Πατριαρχείου Αλεξανδρείας και πάσης Αφρικής στην Αλεξάνδρεια της Αιγύπτου με ιστορία δύο χιλιάδων ετών στην Αίγυπτο και στην Αφρικανική ήπειρο.\n\nΟ κ. Χρυσουλάκης αναφέρθηκε, επίσης, στον σημαίνοντα ρόλο των ελληνικών Κοινοτήτων στην Αφρική για την κοινωνική και οικονομική ανάπτυξη κρατών που τις φιλοξενούν και την προώθηση της αμοιβαίας φιλίας και συνεργασίας. Χαρακτηριστικά αναφέρθηκε στην εμβληματική συμβολή του Γιώργου Μπίζου, ένθερμου προασπιστή των ανθρωπίνων δικαιωμάτων και στενού φίλου και νομικού υπερασπιστή του Nelson Mandela, ο οποίος αντιτάχθηκε στο καθεστώς του απαρτχάιντ και συνέβαλε στη διαμόρφωση του νέου Συντάγματος της Νότιας Αφρικής. Σημείωσε, επίσης, την πρωτοβουλία της Γενικής Γραμματείας για την προβολή, για πρώτη φορά στην Ελλάδα, του ντοκιμαντέρ “George Bizos Icon” στο Φεστιβάλ ντοκιμαντέρ «Πέρα από τα Σύνορα» στο Καστελόριζο τον Αύγουστο τ.ε., με την συμμετοχή εκπροσώπων της Πρεσβείας της Νοτίου Αφρικής και του Nelson Mandela Foundation. Η προβολή του ντοκιμαντέρ, υπενθύμισε από το ακριτικό Καστελόριζο στην εσχατιά της Ευρώπης, τις διαχρονικές και οικουμενικές αξίες της Δημοκρατίας, εν μέσω μάλιστα αυξανόμενων και συνεχιζόμενων απειλών που επιδιώκουν να υπονομεύσουν, να περιορίσουν ή να επαναπροσδιορίσουν αυτές τις αξίες, μέσα από νέα τείχη αυταρχισμού, εθνικισμού, ιστορικού αναθεωρητισμού και μισαλλοδοξίας.\n\nΣτις συμμετέχουσες χώρες στο 19ο Φεστιβάλ Αφρικανικού Πολιτισμού περιλαμβάνονταν η Αίγυπτος, Αλγερία, Γκάμπια, Γκάνα, Ακτή του Ελεφαντοστού, Ζάμπια, Ζιμπάμπουε, Κένυα, Λ.Δ. Κονγκό, Λιβύη, Μαδαγασκάρη, Μαρόκο, Ν. Αφρική, Νιγηρία, Ουγκάντα, Σενεγάλη, Σεϋχέλλες, Σουδάν και Τανζανία.",
    "“Κλείνει” στην Καλαμάτα ο Ασίγμπα": "Ο Μαρκ Ασίγμπα συμφώνησε με την Καλαμάτα και θα συνεχίσει στη «Μαύρη Θύελλα».\n\nΠροσθήκη με…άρωμα Super League θα κάνει η Καλαμάτα, καθώς συμφώνησε με τον Μαρκ Ασίγκμπα.\n\nΟ 30χρονος στόπερ από την Γκάνα που μετρά 80 συμμετοχές στη μεγάλη κατηγορία με Βέροια και Λαμία (πέρσι ήταν στον Ηρόδοτο), βρίσκεται ήδη στην πόλη και λογίζεται ως παίκτης της «Μαύρης Θύελλας».",
    "Βραζιλία: Χωρίς τον Γκαμπριέλ Ζεσούς στα φιλικά": "Ο Τίτε αποφάσισε να μη συμπεριλάβει τον Γκαμπριέλ Ζεσούς στην αποστολή της Βραζιλίας, για τους δυο φιλικούς αγώνες με τις Γκάνα και Τυνησία.\n\nΔΙΑΦΗΜΙΣΗ\n\nΟ Βραζιλιάνος ομοσπονδιακός τεχνικός τόνισε πως πρέπει να υπάρχει ισορροπία στην αποστολή και η συγκεκριμένη επιλογή του εξέπληξε πολλούς, καθώς ο επιθετικός της Άρσεναλ έχει ξεκινήσει εξαιρετικά τη φετινή σεζόν.\n\nΧαρακτηριστικά, ο Τίτε δήλωσε: «Πρέπει να έχουμε ισορροπία και αίσθημα δικαιοσύνης πριν την τελική λίστα».\n\nΑναλυτικά, η αποστολή της Βραζιλίας:\n\nΤερματοφύλακες: Άλισον (Λίβερπουλ), Έντερσον (Μάντσεστερ Σίτι), Βέβερτον (Παλμέιρας)\n\nΑμυντικοί: Μπρέμερ, Άλεξ Σάντρο, Ντανίλο (Γιουβέντους), Έντερ Μιλιτάο (Ρεάλ Μαδρίτης), Ρότζερ Ιμπάνεζ (Ρόμα), Μαρκίνιος (Παρί Σεν Ζερμέν), Τιάγκο Σίλβα (Τσέλσι), Άλεξ Τέλες (Σεβίλλη)\n\nΔΙΑΦΗΜΙΣΗ\n\nΜέσοι: Μπρούνο Γκιμαράες (Νιούκαστλ), Καζεμίρο, Φρεντ (Μάντσεστερ Γιουνάιτεντ), Έβερτον Ριμπέιρο (Φλαμένγκο), Φαμπίνιο (Λίβερπουλ), Λούκας Πακετά (Γουέστ Χαμ Γιουνάιτεντ)\n\nΕπιθετικοί: Αντόνι (Μάντσεστερ Γιουνάιτεντ), Ρομπέρτο ​​Φιρμίνο (Λίβερπουλ), Ματέους Κούνια (Ατλέτικο Μαδρίτης), Νεϊμάρ (Παρί Σεν Ζερμέν), Πέντρο (Φλαμένγκο), Ραφίνια (Μπαρτσελόνα), Ριτσάρλισον (Τότεναμ), Ροντρίγκο, Βινίσιους Τζούνιορ (Ρεάλ Μαδρίτης).",
    "9ο Technology Forum: Μια «dream team» της Silicon Valley στη Θεσσαλονίκη": "Έξι από τις πιο επιδραστικές προσωπικότητες του χώρου της καινοτομίας και της τεχνολογίας παγκοσμίως, στην πλειονότητά τους με πολυετή παρουσία στη Silicon Valley, θα βρεθούν στις 29 Σεπτεμβρίου για πρώτη φορά στη Θεσσαλονίκη, προκειμένου να συμμετάσχουν ως keynote speakers στο 9ο Technology Forum, μεταφέροντας στην ελληνική πραγματικότητα τις απόψεις και την εμπειρία τους από την «πρώτη γραμμή» της παγκόσμιας τεχνολογικής σκηνής και τις τάσεις που τώρα γεννιούνται σε πολλαπλά πεδία: τεχνητή νοημοσύνη και μηχανική μάθηση, metaverse και εικονική πραγματικότητα στο gaming και τον κινηματογράφο, η νέα γενιά της κινητικότητας, διασυνδεμένα συστήματα, Ιντερνετ των Πραγμάτων, προηγμένες τεχνικές προσομοίωσης συστημάτων και συμπεριφορών, cloud και data.\n\nΜε πρέσβη τον πρώτο Έλληνα Ολυμπιονίκη πληροφορικής, serial entrepreneur και μέντορα Απόστολο «Τόλη Λέριο», το φετινό Technology Forum φέρνει την «κοιλάδα του πυριτίου» (και όχι μόνο) εγγύτερα στη Θεσσαλονίκη, με τους keynote speakers να δηλώνουν πρόθυμοι για συναντήσεις και συζητήσεις με εκπροσώπους του τοπικού οικοσυστήματος καινοτομίας.\n\nΔιαδικτυακά θα μιλήσει την Πέμπτη από το Τόκιο (στις 14.15-15.00) ο Chief Digital Officer της Toyota Motor Corporation και CEO της Woven Planet Holdings, Τζέιμς Κάφνερ (James Kuffner), με θέμα την ανθρωποκεντρική κινητικότητα, ενώ στη συνέχεια θα συμμετάσχει σε συζήτηση στρογγυλής τράπεζας, με θέμα «Αξιοποιώντας την τεχνολογία για την αντιμετώπιση παγκόσμιων και εθνικών προκλήσεων» (15.15-15.45).\n\nΟι εργασίες του φόρουμ θα ξεκινήσουν στις 9.30 το πρωί, στο συνεδριακό κέντρο «Ιωάννης Βελλίδης», με ημίωρη ομιλία με φυσική παρουσία του Νικολά Περονί (Nicolas Perony), συμπεριφορικού επιστήμονα και ερευνητή της Τεχνητής Νοημοσύνης, που το 2021 πούλησε τη νεοφυή επιχείρησή του, «ΟΤΟ.ai», στον κολοσσό της «Unity», η οποία την εξαγόρασε με σκοπό να διασφαλίσει την ασφαλή αλληλεπίδραση σε διαδικτυακά παιχνίδια.\n\nΣήμερα, ο Περονί είναι επικεφαλής μηχανικός για τις λύσεις που αφορούν την κοινότητα της Unity, ενώ πριν από αυτό έχει υπάρξει επικεφαλής της ομάδας Τεχνητής Νοημοσύνης στη «Hyperloop Transportation Technologies» (Hyperloop TT). Η ομιλία του Νικολά Περονί (9.30-10.15) έχει τίτλο «Prosociality in the Metaverse».\n\nΣτις 10.15 τη σκυτάλη θα παραλάβει, επίσης με φυσική παρουσία, ο Λάρι Κάτλερ (Larry Cutler), συνιδρυτής της εταιρείας VR animation, «Βaobab Studios», που έχει μέχρι στιγμής κερδίσει εννέα βραβεία «Emmy». Ο Κάτλερ έχει εργαστεί ως τεχνικός διευθυντής στις ταινίες «Toy Story 2», «Monster’s Inc» και «A Bugs Life» της «Pixar Animation Studios», οι οποίες απέδωσαν συνολικά έσοδα περίπου 1,5 δισ. δολ. στο box office, ενώ έχει δουλέψει επί 10 χρόνια για έναν ακόμα κολοσσό του Χόλιγουντ, την «Dreamworks Animation», ως επικεφαλής τεχνολογίας χαρακτήρων παγκοσμίως (Global Head of Character Technology). Τίτλος της ομιλίας του (10.15- 11.00): «Τhe future of Storytelling: Making you Matter through interactivity, immersion and the Μetaverse».\n\nΣτις 11.20 στο βήμα θα ανέβει ο Αμερικανός επενδυτής και educator Στιβ Σιεσίνσκι (Steve Ciesinski), ιδρυτής και διευθύνων εταίρος της «Kalele Partners», διεθνούς εταιρείας επενδύσεων επιχειρηματικών συμμετοχών και συμβουλευτικών υπηρεσιών και πρώην πρόεδρος ενός ερευνητικού κολοσσού: του SRI International, γνωστού στο παρελθόν ως «Stanford Research Institute, ενός από τους κορυφαίους ανεξάρτητους οργανισμούς έρευνας και ανάπτυξης στον κόσμο, γνωστού για τις πρωτοποριακές τεχνολογικές καινοτομίες και προϊόντα που αναπτύσσει, μεταξύ των οποίων η ψηφιακή βοηθός της Apple «Siri», αλλά το ποντίκι των υπολογιστών. Τίτλος ομιλίας (11.20-12.05): «Learn while doing: University-inspired innovation and entrepreneurship»).\n\nΓια την «ευφυία πραγματικού χρόνου» και τη διαχείριση μεγάλων συνόλων δεδομένων, θα μιλήσει -επίσης με φυσική παρουσία- η βραβευμένη επιστήμονας πληροφορικής, Αναστασία Αϊλαμάκη, η οποία έχει διδάξει πληροφορική επί οκταετία στο περίφημο «Carnegie Mellon University» στις ΗΠΑ και σήμερα είναι καθηγήτρια του Τμήματος Πληροφορικής και Επικοινωνιών του Ομοσπονδιακού Πολυτεχνείου της Λωζάνης (EPFL).\n\nΗ Αϊλαμάκη είναι επίσης συνιδρύτρια και διευθύνουσα σύμβουλος της «RAW Labs SA», εταιρείας με έδρα την Ελβετία, η οποία δραστηριοποιείται στην ανάπτυξη συστημάτων για την ανάλυση ετερογενών Μεγάλων Δεδομένων από πολλαπλές πηγές, με πελάτες, κατά καιρούς, επιχειρήσεις-κολοσσούς όπως οι «Nestle», «Credit Suisse» και «Huawei». Τίτλος της ομιλίας της (12.05-12.50): «From Lots of Code to NoCode: a RAW approach to real- time intelligence».\n\nΠολύτιμες πληροφορίες και «τρικ» για την επένδυση κεφαλαίων και τη χρηματοδότηση θα μοιραστεί με τους/τις παρευρισκόμενους/ες ο Μανίς Κοτάρι (Manish Kothari), ιδρυτικός εταίρος -μαζί με τον πρώην CEO της Google, Eric Schmidt- της «First Spark Ventures», η οποία αποτελεί σήμερα τη μεγαλύτερη εταιρεία επιχειρηματικών κεφαλαίων στις ΗΠΑ, που επενδύει σε επιχειρηματικά εγχειρήματα πρώιμου σταδίου deep tech (βαθιάς τεχνολογίας).\n\nΟ Κοτάρι έχει επίσης διατελέσει πρόεδρος του «SRI International», όπου συνέβαλε καθοριστικά στη «νομισματοποίηση» της διανοητικής περιουσίας του ιδρύματος. Τίτλος ομιλίας (16.00-16.45): «What I learned when I went from being an operator to being a VC: Insider tips and tricks».\n\nΓια διασυνδεμένα συστήματα θα μιλήσει η ανεξάρτητη επενδύτρια Τζιλ Φορντ (Jill Ford), που υπήρξε πρώτη πρόσληψη -και επικεφαλής- της «Toyota Ventures», αλλά και επικεφαλής Καινοτομίας και Επιχειρηματικότητας της πόλης του Ντιτρόιτ μετά τη χρεοκοπία της.\n\nΠροηγουμένως ηγήθηκε της παγκόσμιας διανομής της «Disney Mobile» σε κατασκευαστές κινητών συσκευών και της «Motorola» παγκόσμιας χρήσης games. Η Φορντ ίδρυσε επίσης εταιρία στη Γκάνα, η οποία ανακάλυπτε και χρηματοδοτούσε νέους επιχειρηματίες. Τίτλος ομιλίας (16.45- 17.30): «Connected systems».\n\nΜεταξύ των ομιλητών περιλαμβάνεται ακόμα ο serial tech entrepreneur Σωτήρης Μπαντάς, ιδρυτής και CEO της Centaur Analytics Inc., ο οποίος ήταν προηγουμένως συνιδρυτής και διευθύνων σύμβουλος τεχνολογίας της Helic, η οποία εξαγοράστηκε από την Ansys). Τίτλος ομιλίας (15.00-15.15): «Ηow AI and Machine Learning enable safer and more abundant food systems».\n\nΤο 9ο Technology Forum συνδιοργανώνει ομάδα φορέων, μεταξύ των οποίων και το Αθηναϊκό/ Μακεδονικό Πρακτορείο Ειδήσεων: Το Αριστοτέλειο Πανεπιστήμιο Θεσσαλονίκης (ΑΠΘ), η Περιφέρεια Κεντρικής Μακεδονίας (ΠΚΜ), ο Σύνδεσμος Επιχειρήσεων Πληροφορικής Βορείου Ελλάδος (ΣΕΠΒΕ), το Εθνικό Κέντρο Έρευνας και Τεχνολογικής Ανάπτυξης (ΕΚΕΤΑ), η Γενική Γραμματεία Έρευνας και Τεχνολογίας (ΓΓΕΤ), η Διεθνής Έκθεση Θεσσαλονίκης (Helexpo), η Αλεξάνδρεια Ζώνη Καινοτομίας (ΑΖΚ), η Ελληνική εταιρία επιστημόνων και επαγγελματιών Πληροφορικής και επικοινωνιών (ΕΠΥ), το Πανεπιστήμιο Μακεδονίας (ΠΑΜΑΚ), το Διεθνές Πανεπιστήμιο της Ελλάδος (ΔΙΠΑΕ), το Δίκτυο ΠΡΑΞΗ (ΔΠ), ο Σύνδεσμος Εξαγωγέων (ΣΕΒΕ), το Υπουργείο Εσωτερικών (Μακεδονίας-Θράκης) (ΥΜΑΘ), ο Σύνδεσμος Βιομηχανιών Ελλάδος (ΣΒΕ), ο Δήμος Θεσσαλονίκης (ΔΘ), η Εταιρεία Διοίκησης Επιχειρήσεων Βόρειας Ελλάδας (ΕΔΕΒΕ), ο Οργανισμός Τουρισμού Θεσσαλονίκης (ΟΤΘ), το 3B ICT Network (3B-ICT), η Enterprise Greece (EG), το CITY College-University of York (CC), Αθηναϊκό/ Μακεδονικό Πρακτορείο Ειδήσεων (ΑΠΕ-ΜΠΕ) και το Κέντρο Καινοτομίας και Τεχνολογίας (Thess INTEC).",
    "Τουρκία: Tρεκλίζοντας κόντρα στη λογική": "Την ίδια ώρα που οι κεντρικές τράπεζες ανά το κόσμο αυξάνουν επιθετικά τα επιτόκια για να μπορέσουν να χαλιναγωγήσουν τον πληθωρισμό και τις αυξανόμενες τιμές η Κεντρική Τράπεζα της Τουρκίας οδηγώντας ανάποδα στο δρόμο ταχείας κυκλοφορίας μείωσε το επιτόκιο αναφοράς κατά 100 μονάδες βάσης κατεβάζοντάς το στο 12% από 13% προηγουμένως.\n\nΚόντρα κίνηση την οποία δεν την περίμενε κανένας από τους 21 αναλυτές που ρωτήθηκαν σε μια έρευνα του -. Τόσο «out of the blue”.\n\nΒλέπεται η τουρκική οικονομία συνεχίζει να ακολουθεί την ανορθόδοξη και εκτός παραδοσιακής οικονομικής σκέψης πεποίθηση του προέδρου Ρετζέπ Ταγίπ Ερντογάν ότι τα υψηλά επιτόκια προκαλούν… υψηλό πληθωρισμό (!) Και όπως φαίνεται η τακτική αυτή έχει μεγάλη «επιτυχία» με τις τιμές καταναλωτή να έχουν σκαρφαλώσει στο ιλιγγιώδες νούμερο του 80,21% και τη τουρκική λίρα να τρεκλίζει μεθυσμένη λίγο κάτω από το ψυχολογικό ορόσημο των 20 τουρκικών λιρών ανά 1 δολάριο.\n\nΤώρα η ισοτιμία USDTRY εντοπίζεται στα νέα ιστορικά υψηλά των 18,4157 τουρκικών λιρών. Η δε διαγραμματική ανάλυση της αναλογίας δεν παρουσιάζει κανένα τεχνικό στοιχείο πιθανής επιστροφής της κάτω από το σημείο του 15. Αντιθέτως η πλάγια αυτή κίνηση που αποτυπώνεται στο διεβδομαδιαίο chart τιμών δείχνει την ετοιμασία μιας βίαιης ανοδικής εκτόνωσης πάνω από τα 21 με ότι αυτό θα σημαίνει για τη τσέπη του γείτονα.\n\nΑπό την άλλη το Τουρκικό Χρηματιστήριο ζει ένα άλλο ελληνικό 1999 με το δείκτη Borsa Istanbul 100 Index (BIST 100) να έχει διαγράψει τη τελευταία τριετία μια απίστευτη απόδοση που ξεπερνάει το +300% χτυπώντας μάλιστα πρόσφατα και νέα ιστορικά υψηλά στις 3713 μονάδες.\n\nΌσον αφορά τη τελευταία εικοσαετία ο δείκτης έχει καταγράψει άνοδο της τάξεως του 16.000% το οποίο είναι κυρίως αποτέλεσμα των συνεχών υποτιμήσεων της τουρκικής λίρας όπου στις αρχές του 2000 ήταν λίγο κάτω από τις 0,70 λίρες ανά 1 δολάριο και του ιπτάμενου πληθωρισμού.Φυσιολογική η αντίδραση των Τούρκων επενδυτών καθώς όταν έχεις τέτοια άσχημα δεδομένα στην οικονομία η πλέον καλύτερη προστασία του κεφαλαίου είναι οι εταιρικές μετοχές.\n\nΤη τελευταία όμως εβδομάδα ο δείκτης έχει φάει το μπερντάκι του χάνοντας έως και ένα -10% από τα υψηλά του. Οι απώλειες δε αυτές έχουν ευαισθητοποιήσει ανώτερα στελέχη της κυβέρνησης με τις ρυθμιστικές αρχές να εξετάζουν τις συναλλαγές στην αγορά.\n\nΕκεί σε αντίθεση με το δικό μας χρηματιστήριο η εκάστοτε τουρκική κυβέρνηση σχεδόν πάντα το ακούει και το προσέχει σα κόρη οφθαλμού. Εδώ οι περισσότεροι ιθύνοντες το αντιμετωπίζουν ως το παιδί για τους καφέδες ενώ κάποιοι άλλοι προσπαθούν με κάθε τρόπο να αφαιρέσουν τη κόρη από τον οφθαλμό.\n\nΨάχνοντας τώρα να βρούμε ποιες είναι εκείνες οι ισχυρές εταιρείες που σέρνουν το τουρκικό άρμα καταγράφοντας τα μεγαλύτερα κέρδη από τις αρχές του 2022 εντοπίζουμε τη Turkish Airlines (Türk Hava Yolları) και την Aksa Energy (Aksa Enerji Üretim AS).\n\nΗ εταιρεία Turkish Airlines (THYAO) ιδρύθηκε στις 20 Μαΐου 1933 και έχει την έδρα της στην Κωνσταντινούπολη. Αποτελεί τον τουρκικό εθνικό αερομεταφορέα με 37 χιλ. υπαλλήλους και πραγματοποιεί τακτικές πτήσεις προς 300 προορισμούς σε Ευρώπη, Ασία, Αφρική, και Αμερική, καθιστώντας την ως τη τέταρτη μεγαλύτερη αεροπορική εταιρεία στον κόσμο με βάση τον αριθμό των προορισμών. Η Turkish Airlines είναι η έβδομη μεγαλύτερη εταιρεία στο Τουρκικό Χρηματιστήριο με κεφαλαιοποίηση που ξεπερνάει τις 96 δισ. τουρκικές λίρες και καθημερινά πραγματοποιεί κατά μέσο όρο πάνω από 25 εκατ. τεμάχια.\n\nΗ μετοχή λοιπόν έχει καταγράψει από τις αρχές του έτους ένα αστρονομικό +255% φτάνοντας στις 78 τουρκικές λίρες που αποτελεί και νέο ιστορικό ρεκόρ. Διαγραμματικά η μετοχή μετά από μια πιθανή επαφή με τη στήριξη στα 67 θα συνεχίσει ανοδικά το ταξίδι της προς τα 80 με 84 που είναι και η επόμενη αντίσταση. Για την ιστορία η τιμή της μετοχής το 2000 ήταν στις 0,90 λίρες.\n\nΗ Aksa Energy (AKSEN) που είναι ο μεγαλύτερος ανεξάρτητος παραγωγός ηλεκτρικής ενέργειας στη Τουρκία ιδρύθηκε στις 12 Μαρτίου 1997 και έχει και αυτή την έδρα της στην Κωνσταντινούπολη. Μέχρι σήμερα, η εταιρεία έχει κατασκευάσει και λειτουργεί περισσότερους από 30 σταθμούς παραγωγής ενέργειας χρησιμοποιώντας διάφορες πηγές όπως άνθρακα, μαζούτ, βιοαέριο, φυσικό αέριο, αιολική και υδροηλεκτρική ενέργεια. Η Aksa έχει πραγματοποιήσει σημαντικές επενδύσεις σε σταθμούς παραγωγής ενέργειας σε 7 χώρες ενώ έχει κάνει μεγάλο άνοιγμα στην Αφρική τοποθετώντας σταθμούς ηλεκτροπαραγωγής στη Γκάνα, τη Μαδαγασκάρη και το Μαλί. Επίσης έχει ως κύριο συνεργάτη τη Kazancı Holding που δραστηριοποιείται στη παραγωγή ενέργειας σε 23 χώρες ενώ εξάγει σε 176 χώρες.\n\nΗ Aksa λοιπόν έχει μια κεφαλαιοποίηση της τάξεως των 36,42 δισ. τουρκικών λιρών ενώ καθημερινά πραγματοποιεί κατά μέσο όρο πάνω από 17 εκατ. μετοχές. Η μετοχή έχει καταγράψει από τις αρχές του έτους μια άνοδο της τάξεως του +242% με τις τελευταίες συνεδριάσεις να τη βρίσκουν σε ένα νέο ανοδικό άλμα προς τη τιμή των 35 λιρών. Πάνω από εκεί υπάρχει η Fibo αντίσταση των 38 ευρώ.\n\nΌπως καταλαβαίνετε ακόμα και το χρηματιστήριο πάει κόντρα στο παγκόσμιο αρνητικό κλίμα.\n\nwww.chartwar.gr",
    "Ταχεία ανάπτυξη στις χώρες της υποσαχάριας Αφρικής": "Πολλές οικονομίες στην υποσαχάρια Αφρική αναπτύχθηκαν με ρυθμό-ρεκόρ την περίοδο πριν από την πανδημία του κορωνοϊού. Η Αιθιοπία και η Ρουάντα, για παράδειγμα, εμφάνισαν έναν από τους ταχύτερους ρυθμούς ανάπτυξης στον κόσμο, δεδομένου ότι το ΑΕΠ τους αυξανόταν κατά μέσο όρο άνω του 7,5% τα τελευταία είκοσι χρόνια. Παρά το γεγονός αυτό, δεν είναι τόσο σαφές εάν τα οφέλη της οικονομικής ανάπτυξης έχουν ισομερώς κατανεμηθεί μεταξύ των περιφερειών εντός των χωρών, επειδή τα δεδομένα σχετικά με τα εισοδήματα δεν είναι πάντα διαθέσιμα. Για να εκτιμήσουμε τον βαθμό στον οποίο η δυναμική επίδοσης των οικονομιών της υποσαχάριας Αφρικής εξαπλώθηκε στις επιμέρους περιφέρειες, χρησιμοποιήσαμε δορυφορικά καταγεγραμμένες εικόνες από τα νυχτερινά φώτα της Γης ως αποδεικτικό μέσο για την οικονομική δραστηριότητα. Τα στοιχεία δείχνουν ότι τουλάχιστον μέχρι το 2010 οι αφρικανικές χώρες σημείωσαν τεράστια πρόοδο στη μείωση της περιφερειακής εισοδηματικής ανισότητας (διαφορές στην κατά κεφαλήν παραγωγή μεταξύ περιοχών μιας χώρας). Αυτό έρχεται σε έντονη αντίθεση με άλλα μέρη του κόσμου, όπου η ανισότητα είτε αυξήθηκε είτε η σύγκλιση απέβη πιο αργή. Εξετάζοντας προσεκτικότερα τους παράγοντες που επηρεάζουν την περιφερειακή ανισότητα, διαπιστώσαμε ότι η πρόοδος οφειλόταν σε μεγάλο βαθμό στη βελτίωση των βασικών υποδομών, η οποία βοήθησε τις περιφέρειες που υστερούσαν, να συγκλίνουν ταχύτερα σε εθνικό επίπεδο. Κατά κεφαλήν ο νυχτερινός φωτισμός αυξήθηκε αρκετές φορές στις φτωχότερες περιοχές, ενώ τα μεγαλύτερα κέρδη εντοπίστηκαν στις πετρελαιοπαραγωγούς χώρες και στις συνοριακές αγορές όπως η Γκάνα και η Κένυα.\n\nΩστόσο, δεν υπήρξε βελτίωση σε όλες τις περιοχές που υστερούν. Τα πιο ευάλωτα κράτη καθώς και όσα ζουν συγκρούσεις στο έδαφός τους είχαν είτε ελάχιστη είτε μηδενική πρόοδο στη μείωση της περιφερειακής ανισότητας. Και ακόμη και σε χώρες που γνώρισαν δεκαετίες ανάπτυξης, η πρόοδος σταμάτησε μετά το 2010, ενώ οι περιφερειακές ανισότητες έχουν πιθανότατα διευρυνθεί μετά την πανδημία. Η πρόσβαση σε καθαρό νερό, ηλεκτροδότηση και υπηρεσίες κινητής τηλεφωνίας, για παράδειγμα, είναι δύο έως τέσσερις φορές χαμηλότερη στις υστερούσες περιοχές σε σύγκριση με τις κορυφαίες, εν μέρει επειδή οι κατά κεφαλήν δημόσιες δαπάνες είναι πολύ χαμηλότερες. Ομοίως, το ποσοστό των κατοίκων που έχουν ολοκληρώσει την πρωτοβάθμια και δευτεροβάθμια εκπαίδευση είναι δύο έως τρεις φορές χαμηλότερο στις υστερούσες περιφέρειες. Σε χώρες όπου η πρόσβαση σε δημόσιες υπηρεσίες είναι γενικά χαμηλή και η κατανομή είναι πολύ άνιση, το χάσμα είναι ακόμη μεγαλύτερο. Στην Μπουρκίνα Φάσο, για παράδειγμα, η πρόσβαση στην ηλεκτρική ενέργεια είναι σχεδόν 20 φορές μεγαλύτερη σε πρωτοπόρες περιφέρειες.\n\nΟι περιφερειακές ανισότητες όμως παραμένουν και διευρύνθηκαν μετά την πανδημία.\n\nΔιαπιστώνουμε ότι υπάρχουν τέσσερις κύριοι παράγοντες που συνέβαλαν στη μείωση της περιφερειακής ανισότητας τις τελευταίες δεκαετίες. Ο πρώτος είναι η μακροοικονομική σταθερότητα. Η ανισότητα οξύνεται σε χώρες με υψηλό, επίμονο πληθωρισμό διαβρώνοντας την αγοραστική δύναμη των καταναλωτών, μειώνοντας τις κρατικές δαπάνες σε πραγματικούς όρους και αποτρέποντας τις ιδιωτικές επενδύσεις. Ο δεύτερος, το άνοιγμα του εμπορίου, διότι η ευκολότερη πρόσβαση στις παγκόσμιες αγορές βοηθά τη σύγκλιση, αυξάνοντας την αξία των πόρων μιας χώρας όπως οι πρώτες ύλες. Ο τρίτος είναι οι ισχυροί θεσμοί και η πολιτική σταθερότητα, ενώ ο τέταρτος αφορά τις ορθώς στοχευμένες επενδύσεις. Λόγου χάριν, οι επενδύσεις εκτός των πρωτευουσών είναι πιο πιθανό να έχουν αντίκτυπο, δημιουργώντας θέσεις εργασίας και προωθώντας την οικονομική δραστηριότητα σε περιφέρειες που υστερούν.\n\n* Οι Χαμπτάμου Φούτζε και Σιαοζίνγκ Γιάο είναι οικονομολόγοι του Τμήματος Αφρικής του ΔΝΤ. Το άρθρο δημοσιεύεται στο ιστολόγιο του Διεθνούς Νομισματικού Ταμείου.\n\n⇒ Ειδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Ισπανία: Στις 16 Οκτωβρίου το ντέρμπι Ρεάλ Μαδρίτης-Μπαρτσελόνα": "Το μεγαλύτερο ντέρμπι του ευρωπαϊκού ποδοσφαίρου, το ισπανικό clasico, ανάμεσα σε Ρεάλ Μαδρίτης και Μπαρτσελόνα (9η αγωνιστική), θα διεξαχθεί στις 16 Οκτωβρίου στις 17:15, όπως ανακοίνωσε η LaLiga.\n\nH Ρεάλ Μαδρίτης, μετά από έξι αγώνες, είναι πρώτη και απόλυτη στη βαθμολογία, με 18 βαθμούς, δύο περισσότερους από τη δεύτερη Μπαρτσελόνα (16).\n\nΝα σημειωθεί ότι στις 11 Οκτωβρίου οι Μαδριλένοι θα αντιμετωπίσουν την Σαχτάρ Ντόνετσκ στην Πολωνία για το Champions League (4η αγωνιστική), ενώ οι Καταλανοί θα υποδεχθούν την Ίντερ την επόμενη μέρα.",
    "Μπάσκετ: Παίκτριες της Εθνικής Μάλι έπαιξαν μπουνιές μπροστά στις κάμερες!": "Ένα απίστευτο περιστατικό εκτυλίχθηκε στη μικτή ζώνη, μετά τον αγώνα του Μάλι με τη Σερβία, για το Παγκόσμιο Κύπελλο μπάσκετ γυναικών.\n\nΔύο παίκτριες της αφρικανικής ομάδας, μετά την ήττα του αντιπροσωπευτικού συγκροτήματος της χώρας τους με 81-68 από τη Σερβία, που σήμανε τον αποκλεισμό τους από τα ημιτελικά, έχασαν τη ψυχραιμία τους και άρχισαν να ανταλλάσσουν μπουνιές!\n\nΤο περιστατικό εξελίχθηκε σε «ζωντανή» σύνδεση. Πιο συγκεκριμένα την ώρα που η πρώτη σκόρερ του αγώνα, η Σέρβα, Sasa Cado έκανε δηλώσεις ξαφνικά, ακούστηκαν φωνές.\n\nΤότε η κάμερα γύρισε και έκπληκτη «έπιασε» τις Salimatou Kourouma και Kamite Elisabeth Dabou, να έχουν πιαστεί στα χέρια.\n\nΗ σύρραξη έλαβε τέλος κατόπιν παρέμβασης των συμπαικτριών τους.",
    "Μουσικό Σχολείο Άρτας: Συμμετοχή στην 20η Λαμπαδηδρομία Εθελοντών Αιμοδοτών": "",
    "To άλλο πρόσωπο του Οντουμπάζιο (photo)": "Ο Μόουζες Οντουμπάζιο κουβαλά μια ιδιαίτερη προσωπική ιστορία. Μόλις στα 13 του, έχασε τη μητέρα του που εργαζόταν ως νοσοκόμα από ελονοσία (μαλάρια), έπειτα από ένα ταξίδι που είχε κάνει στην Γκάνα για εκπαιδευτικούς λόγους.\n\nΓια αυτό το λόγο εδώ και κάποια χρόνια είναι πρεσβευτής της οργάνωσης «Malaria No More UK» κι όποτε του δίνεται η ευκαιρία βοηθάει στις δράσεις της.\n\nΟ 29χρονος ποδοσφαιριστής του Αρη από σήμερα συμμετέχει σε μία ακόμη δράση. Είναι μέσα στις προσωπικότητες (αθλητές, επιστήμονες, επιχειρηματίες κτλ) της Αγγλίας που υπέγραψαν μία επιστολή, που εστάλη στην πρωθυπουργό της Αγγλίας, με την οποία ζητούν να στηρίξει το ίδρυμα Global Fund, ένα παγκόσμιο κίνημα για την καταπολέμηση του AIDS, της φυματίωσης και της ελονοσίας.\n\nΔείτε την ανάρτηση που έκανε.",
    "403 unauthorized": "",
    "Ολυμπιακός: Οι Νοτιοκορεάτες λένε ότι τα δύο αστέρια τους στο Μουντιάλ είναι οι Ουί Τζο και Σον": "Στη Νότια Κορέα ο Χουάνγκ Ουί Τζο θεωρείται μία από τις δύο μεγάλες ελπίδες της Εθνικής του στο Παγκόσμιο Κύπελλο του Κατάρ.\n\nΑν και στον Ολυμπιακό ο Χουάνγκ Ιν Μπομ είναι εκείνος που έχει κλέψει τις καρδιές του κόσμου με το «καλημέρα», ο Χουάνγκ Ουί Τζο θεωρείται ως μία από τις δύο μεγάλες ελπίδες της Εθνικής Νότιας Κορέας ενόψει της συμμετοχής της στο Παγκόσμιο Κύπελλο του Κατάρ τον προσεχή Νοέμβριο και Δεκέμβριο.\n\nΗ δεύτερη μεγάλη ελπίδα θεωρείται ο Σον της Τότεναμ, ενώ ο Χουάνγκ Ιν Μπομ που είναι επίσης στις βασικές επιλογές του Πάουλο Μπέντο αποτελεί επίσης μία από τις βασικές μονάδες του Πορτογάλου τεχνικού για να προκριθεί η ασιατική ομάδα από τη φάση των ομίλων.\n\nΔιαβάστε Επίσης Ολυμπιακός: Η επιλογή του Μίτσελ με Βρουσάι\n\nΗ Νότια Κορέα έχει πέσει με την Πορτογαλία, την Γκάνα και την Ουρουγουάη στους ομίλους του Παγκοσμίου Κυπέλλου. Σίγουρα θα γίνει μεγάλη μάχη για μία από τις πρώτες δύο θέσεις που θα οδηγήσουν στους «16» της διοργάνωσης.\n\nΟι συχνές αναφορές των Νοτιοκορεάτικων ΜΜΕ για τον Ουί Τζο προφανώς κάτι δείχνουν ως προς την αξία του. Η λογική λέει ότι στον Ρέντη ακόμα δεν έχουν βρει το κουμπί του Ασιάτη επιθετικού. Για την ακρίβεια, ο Κάρλος Κορμπεράν δεν είχε βρει το κουμπί του, παρόλο που του έδινε συνεχώς φανέλα βασικού.\n\nΜένει να φανεί τώρα πώς θα τον αξιοποιήσει ο Μίτσελ, ο οποίος θα κληθεί να δει πώς θα διαχειριστεί τους επιθετικούς που έχει στη διάθεσή του. Και τον Ελ Αραμπί, και τον Μπακαμπού, και τον Ουί Τζο.",
    "Γιάννης Αντετοκούνμπο: Ο χορός του έγινε viral": "Τις χορευτικές του ικανότητες επέδειξε ο Γιάννης Αντετοκούνμπο σε εκδήλωση όπου εμφανιζόταν το χορευτικό συγκρότημα Ijo Ugo.\n\nΟ Greek Freak σηκώθηκε και χόρεψε με τους καλλιτέχνες, απολαμβάνοντας τη στιγμή, με το κοινό να τον αποθεώνει. Ανέβασε, μάλιστα, βίντεο στον λογαριασμό του στο instagram με τους ακολούθους του να ενθουσιάζονται.\n\nΗ Ijo Ugo είναι μία αφρικανική θεατρική και χορευτική ομάδα, με έδρα το Σινσινάτι, με καλλιτέχνες που έχουν καταγωγή από τη Νιγηρία, την Γκάνα, το Τόγκο, το Μπενίν, το Καμερούν και τα περίχωρα, και Αφροαμερικανούς της διασποράς. Κάνει παραστάσεις και διδάσκει σε όλες τις Ηνωμένες Πολιτείες",
    "Η πρώτη αναρτηση στο Twitter από το νέο πρέσβη του Ισραήλ που μόλις έφτασε στην Αθήνα": "Twitter\n\nΣτην Ελλάδα έφτασε χθες, Πέμπτη 1 Σεπτεμβρίου, ο Νόαμ Κατζ, ο νέος πρέσβης του Ισραήλ, σε μια στιγμή που οι σχέσεις των χωρών φαίνονται να είναι πιο ευνοϊκές από ποτέ.\n\nΣτην πρώτη του ανάρτηση μετά την άφιξή του στην Αθήνα, στο Twitter , ο Κατζ δηλώνει πως αισθάνεται τιμή και ενθουσιασμό για την αποστολή του, ενώ δεν κρύβει τη φιλοδοξία του για περαιτέρω σύσφιξη των σχέσεων μεταξύ Ελλάδος και Ισραήλ.\n\nΔιαφήμιση\n\nΓεια σας just landed in Athens. I am honoured and thrilled to start my mission as 🇮🇱 Ambassador to 🇬🇷. The relations between #Israel and #Greece are excellent and I’m looking forward to further promote and enhance collaboration and friendship between our nations. 1/2 pic.twitter.com/xTeYO4zpO6 — 🇮🇱 Noam Katz (@NoamKatz_) September 1, 2022\n\nΠοιος είναι ο Νόαμ Κατζ\n\nΟ Νόαμ Κατζ, γεννημένος στην Ιερουσαλήμ το 1964, υπηρετεί ως Υπουργός Δημόσιας Διπλωματίας στην Πρεσβεία του Ισραήλ, στην Ουάσιγνκτον. Πριν από την τρέχουσα θέση του, ο διατέλεσε Διευθυντής του Τμήματος Δημοσίων Υποθέσεων του Υπουργείου Εξωτερικών την περίοδο 2007-2009.\n\nΤο 1998-2000 διορίστηκε ως Εκπρόσωπος της Πρεσβείας του Ισραήλ στη Ρώμη. Από το 2002 έως το 2007, ο Κατζ ήταν Πρέσβης του Ισραήλ στη Νιγηρία, την Γκάνα και την Οικονομική Κοινότητα των Κρατών της Δυτικής Αφρικής. Το 2005, υπό την ηγεσία του, η Πρεσβεία του διακρίθηκε και βραβεύθηκε ως «Εξαιρετική» από το Υπουργείο Εξωτερικών του Ισραήλ.\n\nΤο 2000, εντάχθηκε στη Διεύθυνση Τύπου και υπηρέτησε ως Αναπληρωτής Εκπρόσωπος Τύπου του Υπουργείου Εξωτερικών. Κατά τη διάρκεια αυτής της περιόδου, υπηρέτησε ως μέλος της αντιπροσωπείας του Ισραήλ στην Παγκόσμια Διάσκεψη κατά του Ρατσισμού στη Νότια Αφρική, ενώ αργότερα υπηρέτησε ως εκπρόσωπος της αντιπροσωπείας του Ισραήλ στην Παγκόσμια Σύνοδο Κορυφής για την Αειφόρο Ανάπτυξη, στο Γιοχάνεσμπουργκ της Νότιας Αφρικής.\n\nΔιαφήμιση",
    "Γιατί η Ελισάβετ δεν επισκέφθηκε ποτέ την Ελλάδα ως βασίλισσα - Ταξίδεψε σε πάνω 115 χώρες στη μακρά βασιλεία της": "Η βασίλισσα Ελισάβετ υπήρξε ίσως η πιο πολυταξιδεμένη μονάρχης. Σύμφωνα με υπολογισμούς του BBC στη μακρά βασιλεία της, ταξίδεψε σε πάνω από 116 χώρες σε επίσημες κρατικές επισκέψεις ως βασίλισσα, αλλά ποτέ στην Ελλάδα.\n\nΗ βασίλισσα έχει ταξιδέψει από το μικροσκοπικό νησιωτικό έθνος Τουβαλού στον Ειρηνικό, στη Ρωσία, την Κίνα, τη Χιλή, την Γκάνα, την Αυστραλία και σχεδόν παντού ανάμεσα στις χώρες αυτές.\n\nΜπορεί λοιπόν να φαίνεται περίεργο το γεγονός ότι δεν έκανε ποτέ το σχετικά σύντομο ταξίδι στη γενέτειρα του συζύγου της, Φίλιππου, του Δούκα του Εδιμβούργου που πέθανε το 2021.\n\nΔεδομένου ότι ο πρίγκιπας Φίλιππος ήταν \"Έλληνας πρίγκιπας\", το γεγονός ότι η Ελισάβετ δεν ταξίδεψε ποτέ στη χώρας μας είναι μια \"ενδιαφέρουσα\" παράλειψη.\n\nΣύμφωνα με τον ιστορικό Χιούγκο Βίκερς, ο λόγος, εντοπίζεται στη βαριά ιστορία της μοναρχίας στην Ελλάδα που είχε επηρεάσει την άμεση οικογένεια του πρίγκιπα Φιλίππου.\n\n\"Ο πρίγκιπας Φίλιππος δεν συμπαθεί την Ελλάδα, γιατί υπέβαλλαν σε δίκη τον πατέρα του [τον Πρίγκιπα Ανδρέα] και θα μπορούσε να είχε εκτελεστεί\", υποστήριξε στο BBC ο Βίκερς.\n\n\"Το 1922 έπρεπε όλοι να φύγουν\". Ο πρίγκιπας Φίλιππος ήταν μωρό εκείνη την εποχή.\n\nΕίναι μισή αλήθεια ότι δεν ήρθε ποτέ στην Ελλάδα: Ήρθε αλλά όχι ως βασίλισσα\n\nΔεν είναι απολύτως αλήθεια ότι η βασίλισσα δεν βρέθηκε ποτέ στην Ελλάδα. Μετά από πρόσκληση του βασιλιά Παύλου, εξαδέλφου του πρίγκιπα Φιλίππου, το 1950, βρέθηκαν στην Ελλάδα αλλά αυτό έγινε πριν γίνει βασίλισσα.\n\nΤο 1963 ο Βασιλιάς Παύλος ταξίδεψε με τη σειρά του στη Βρετανία για μια κρατική επίσκεψη, αλλά ήταν \"φοβερά αμφιλεγόμενη\", όπως σημειώνει ο Βίκερς, επειδή η Ελλάδα κρατούσε αρκετούς πολιτικούς κρατούμενους εκείνη την εποχή.\n\nΛίγο μετά από αυτή την επίσκεψη, ο βασιλιάς Παύλος πέθανε. Ο διάδοχός του, ο βασιλιάς Κωνσταντίνος - ο πρώτος εξάδερφος του πρίγκιπα Φιλίππου εκδιώχθηκε όταν η μοναρχία καταργήθηκε το 1973.\n\nΑν και, όπως σημειώνει το BBC, οι σχέσεις με την Ελισάβετ παρέμειναν καλές, ποτέ δεν διοργανώθηκε ταξίδι στην Ελλάδα.\n\nΠέρα όμως από τους βασιλικούς δεσμούς, υπάρχει και το ενδεχόμενο η βασίλισσα να μην προσκλήθηκε ποτέ από Έλληνα πρόεδρο για να πραγματοποιήσει επίσημη επίσκεψη.\n\nΩστόσο, ο πρίγκιπας Φίλιππος έχει επισκεφθεί τη χώρα το 1962. Έχει επίσης πάει, χωρίς τη βασίλισσα, σε αμέτρητα άλλα έθνη σε όλο τον κόσμο, συχνά στο πλαίσιο του έργο του για το Παγκόσμιο Ταμείο για τη Φύση (WWF).\n\nΟ πρίγκιπας Φίλιππος επίσης συχνά ταξίδευε συχνά εκπροσωπώντας τη βασίλισσα σε κηδείες ξένων ηγετών ή μοναρχών για λογαριασμό της.\n\nΑπό πολλές απόψεις, όπως σημειώνει το BBC, ο χάρτης των κρατικών επισκέψεων της βασίλισσας αντικατοπτρίζει την κατάσταση των βρετανικών διπλωματικών σχέσεων με τον υπόλοιπο κόσμο.\n\nΠερισσότερα αιτήματα από όσα μπορούν να ικανοποιηθούν...\n\n\"Υπάρχουν πάντα περισσότερα αιτήματα για επισκέψεις από όσα μπορούν να ικανοποιηθούν\", σημειώνει επίσης ένας εκπρόσωπος του βρετανικού Φόρεϊν όφις υπογραμμίζοντας ότι το όφελος για την εξωτερική πολιτική από ένα ταξιδί είναι βασικός παράγοντας για την επιλογή μιας τοποθεσίας.\n\nΣτη δεκαετία του 1970, η Ελισάβετ ταξίδεψε σε χώρες όπως η Σαουδική Αραβία και το Μπρουνέι. Εκείνη την εποχή \"όλα ήταν θέμα πετρελαίου, χρημάτων και επενδύσεων\", λέει ο Βίκερς.\n\nΑλλά πιο συχνά λειτουργεί αντίστροφα, με μια κρατική επίσκεψη της βασίλισσας να λειτουργεί ως ένα είδος ένδειξης ότι τα πράγματα έχουν φτάσει σε ένα πιο σταθερό σημείο - για παράδειγμα το ταξίδι της βασίλισσας στην Ιρλανδία πέρυσι.\n\nΗ Βασίλισσα τα κατάφερε σε κάθε έθνος της Κοινοπολιτείας, εκτός από δύο από τις πιο πρόσφατες χώρες, τη Ρουάντα και το Καμερούν.\n\nΟι πιο πρόσφατες Ειδήσεις\n\n\n\nΔιαβάστε πρώτοι τις Ειδήσεις για ό,τι συμβαίνει τώρα στην Ελλάδα και τον Κόσμο στο thetoc.gr",
    "ΑΝΟ / Περιμένουν πολλά και από Γουαρίς": "Ένας ποδοσφαιριστής ο οποίος δείχνει μέσα και από τις κινήσεις του ότι πρόκειται να βοηθήσει είναι ο Γουαρίς, ο οποίος ωστόσο δεν κατάφερε μέχρι στιγμής να δώσει το 100% των δυνατοτήτων του, περισσότερο λόγω της ανετοιμότητας παρά της ποιότητας που διαθέτει.\n\nΥπάρχει πλέον το διάστημα της διακοπής, μέσα από το οποίο ο διεθνής από την Γκάνα αναμένεται να δουλέψει μαζί με τους γυμναστές και προπονητές, ώστε να είναι απόλυτα έτοιμος για να βρεθεί ακόμη και στο αρχικό σχήμα ενόψει της ΑΕΚ.\n\nΟ Γουαρίς αν και βραχύσωμος επιθετικός, τόσο στον αγώνα με το ΑΠΟΕΛ όσο και με τον πρόσφατο με τον Ακρίτα βρέθηκε μέσα στην περιοχή, απειλώντας μάλιστα με κεφαλιά. Δείχνει να είναι ένας ποδοσφαιριστής ο οποίος μπορεί να κινηθεί και κάθετα με την μπάλα αλλά και με διεισδύσεις από τα πλάγια, την ίδια στιγμή που μπορεί να απειλήσει και μέσα από την περιοχή έπειτα από μπαλιά.\n\nΑυτά τα στοιχεία θέλει να αξιοποιήσει η Ανόρθωση, έτσι ώστε να πάρει όσα περισσότερα μπορεί από τον Γουαρίς, για τον οποίο οι προσδοκίες είναι αρκετά ψηλές.\n\nΣάββας Πηλακούτας",
    "Ξεπέρασε τον τραυματισμό του ο Ινιάκι Γουίλιαμς και συνεχίζει το τρελό σερί του!": "Το τρελό και απίθανο σερί του συνεχίζει ο Ινιάκι Γουίλιαμς! Ο Ισπανός με ρίζες από την Γκάνα επιθετικός τελικά είναι εντάξει, αφού κατάφερε να ξεπεράσει το πρόβλημα τραυματισμού του και ξεκινάει βασικός στο ματς της Μπιλμπάο στο «Σαν Μαμές» απέναντι στην Εσπανιόλ.\n\n\n\nΚάπως έτσι και παρά τους έντονους φόβους που υπήρξαν, ο Ινιάκι Γουίλιαμς θα παίξει για 237η συνεχόμενη φορά σε παιχνίδι, συνεχίζοντας το απίστευτο σερί του σε συμμετοχές στη La Liga!\n\n\n\nΦέτος, ο Γουίλιαμς έχει 3 συμμετοχές, ενώ έχει σκοράρει και 1 τέρμα.\n\n\n\n\n\nALINEACION I Los 1??1?? leones que buscaran de inicio en San Mames la victoria frente al @RCDEspanyol ??#AthleticEspanyol #AthleticClub ?? pic.twitter.com/ICfsZn9y04 — Athletic Club (@AthleticClub) September 4, 2022",
    "Στην έναρξη της Γενικής Συζήτησης του ΟΗΕ ο Ν. Δένδιας-Επαφές με ηγέτες και υπουργούς Εξωτερικών": "Εκπροσωπώντας την Ελλάδα, ο υπουργός Εξωτερικών Νίκος Δένδιας παρέστη στην έναρξη της Γενικής Συζήτησης της 77ης Γενικής Συνέλευσης του ΟΗΕ, με ομιλίες του γενικού γραμματέα του ΟΗΕ Αντόνιο Γκουτέρες και του προέδρου της Γενικής Συνέλευσης του ΟΗΕ Τσάμπα Κόροσι (Csaba Kőrösi).\n\nΣτο περιθώριο της Γενικής Συνέλευσης, ο Νίκος Δένδιας είχε σύντομες συναντήσεις με τον γενικό γραμματέα του ΝΑΤΟ Γενς Στόλτενμπεργκ, τον καγκελάριο της Γερμανίας Όλαφ Σολτς, τον πρωθυπουργό της Σερβίας Αλεξάνταρ Βούτσιτς και τον ομόλογό του Νίκολα Σελάκοβιτς, καθώς και με τον Βασιλιά της Ιορδανίας Αμπντάλα. Στο επίκεντρο της συνάντησης με τον γενικό γραμματέα του ΝΑΤΟ βρέθηκαν οι εξελίξεις στην Ανατολική Μεσόγειο και την Ουκρανία.\n\nΕπίσης, κατά την έναρξη της γενικής συζήτησης της Γενικής Συνέλευσης συναντήθηκε με τον πρωθυπουργό του Ιράκ Μουσταφά Αλ-Καντίμι, καθώς και τους ομολόγους του της Γκάνα, της Ινδονησίας, της Σενεγάλης.\n\nΠριν από την έναρξη της γενικής συζήτησης, ο υπουργός Εξωτερικών είχε σύντομη συνάντηση με τον πρωθυπουργό της Βόρειας Μακεδονίας Ντίμιταρ Κοβατσέφσκι και τον ομόλογό του Μπουγιάρ Οσμάνι.\n\nΑΠΕ-ΜΠΕ",
    "Φάση αποκλεισμού Μουντιάλ 2022 – Πορτογαλία: Ζόρικο μονοπάτι": "Η Πορτογαλία κατάφερε τα τελευταία χρόνια να κάνει το αγωνιστικό της step up, με αποκορύφωμα την κατάκτηση του Euro 2016. Έφτασε ως την φάση των 16 του Παγκοσμίου Κυπέλλου 2018, κατέκτησε το Nations League του 2019 και αποκλείστηκε στους 16 στο Euro 2020. Με τον Φερνάντο Σάντος στον πάγκο της βρήκε σταθερότητα και έχτισε σιγά σιγά ένα ρόστερ γεμάτο από παίκτες – πρωταγωνιστές στο υψηλότερο επίπεδο. Το ερώτημα είναι τι θα κάνει στα γήπεδα του Κατάρ, με τα ειδικά στοιχήματα Μουντιάλ 2022 για τους Ίβηρες να παρουσιάζουν εξαιρετικό ενδιαφέρον. Θα μπούμε στο τρυπάκι να ψάξουμε ένα τέτοιο στοίχημα που να αφορά τη φάση αποκλεισμού για την παρέα του Ρονάλντο. Πάμε να δούμε τι έχουμε για το στοίχημα σε μακροχρόνιες επιλογές για τα Ειδικά Μουντιάλ 2022 Πορτογαλία!\n\nLucky Rounds και όλες οι προσφορες* της Stoiximan εδώ!*\n\nΕιδικά Μουντιάλ 2022 Πορτογαλία – Φάση αποκλεισμού\n\nΗ κλήρωση για το Μουντιάλ 2022 δεν ήταν και τόσο ευνοϊκή για την Πορτογαλία. Όχι τόσο στον όμιλο, που συμπληρώνουν οι Ουρουγουάη, Νότια Κορέα και Γκάνα, όσο κυρίως για τις διασταυρώσεις που ακολουθούν. Σε πρώτη φάση από το Group G, όπου η Βραζιλία είναι φαβορί για την 1η θέση. Επομένως κάτι ανάλογο ψάχνει η Πορτογαλία στον δικό της όμιλο για να αποφύγει μια κόντρα με τη ‘σελεσάο’ από τόσο νωρίς. Δεν θα είναι και τόσο εύκολο, καθώς η Ουρουγουάη φαντάζει ως μια από τις πιθανές εκπλήξεις της φετινής διοργάνωσης, ωστόσο η Πορτογαλία είναι πιο ‘ψημένη΄σε τέτοιες καταστάσεις και μπορεί να κάνει το βήμα.\n\nΕιδικά Mundial 2022 – Φάση αποκλεισμού Πορτογαλία: Αποδόσεις\n\nΣερβία, Ελβετία ή Καμερούν είναι ένα εμπόδιο που μπορούν να ξεπεράσουν οι Ίβηρες στη νοκ άουτ φάση, ωστόσο από τα προημιτελικά το πράγμα αρχίζει να ζορίζει. Εκεί το πιθανότερο είναι πως θα συναντήσει μια εκ των Ισπανία, Γερμανία, Βέλγιο ή Κροατία. Ξεψαχνίζοντας τις επιλογές μας για τα μακροχρόνια στοιχήματα Μουντιάλ 2022, βλέπουμε ότι οι πλατφόρμες έχουν σημαδέψει ως φάση αποκλεισμού της Πορτογαλίας τους «16» της διοργάνωσης. Σημείο που προσφέρεται σε αποδόσεις από 2.50 μέχρι 2.70, στα Ειδικά Μουντιάλ 2022 Πορτογαλία.\n\nLive Streaming* στη Stoiximan\n\nΜιλάμε ωστόσο για μια ομάδα αρκετά έμπειρη πλέον, με πολλές λύσεις και βάθος στο ρόστερ, μπόλικο ταλέντο και τεχνογνωσία. Ο Φερνάντο Σάντος δεδομένα έχει πλέον καταλάβει τι πήγε λάθος στο πρροηγούμενο Παγκόσμιο Κύπελλο και πολύ δύσκολα θα το επαναλάβει, παρουσιάζοντας μια περισσότερο κυνική και πιο ισορροπημένη ομάδα. Μπορεί να κάνει το βήμα παραπάνω η Πορτογαλία και να φτάσει μέχρι τα προημιτελικά. Εκεί ωστόσο φαντάζει να περιμένει το τέλος της διαδρομής. Και αυτή θα είναι η επιλογή μας στα μακροχρόνια προγνωστικά στοιχήματος Μουντιάλ 2022. Να αποκλειστεί η Πορτογαλία στα προημιτελικά της διοργάνωσης σε απόδοση 4.00 στη Stoiximan.\n\n*Ισχύουν όροι & προϋποθέσεις | 21+\n\n21+ | Αρμόδιος Ρυθμιστής ΕΕΕΠ | Κίνδυνος εθισμού & απώλειας περιουσίας | Γραμμή βοήθειας ΚΕΘΕΑ: 210 9237777 | Παίξε Υπεύθυνα",
    "Οι παράτολμες στιλιστικές επιλογές του βασιλιά Καρόλου και η άποψή του για τη μόδα": "Max Mumby/Indigo via Getty Images\n\nΕίτε πρόκειται για ένα κοστούμι αποτελούμενο από τρία κομμάτια, είτε για ένα κερωμένο αντρικό μπουφάν, όπως γράφει ο ιστότοπος fashionunited.com το χαρακτηριστικό στυλ του Βασιλιά Καρόλου σε εξαιρετικές περιπτώσεις ανά τις δεκαετίες ξεφεύγει από το προβλέψιμο.\n\nΜάλιστα, το αριστοκρατικό του ύφος του χάρισε τον τίτλο του πιο καλοντυμένου άνδρα του κόσμου, γεγονός που τον έκανε να ξεσπάσει σε γέλια, καθώς το θεωρούσε απίθανο να συμβεί.\n\nΔιαφήμιση\n\nΤα ρούχα και τα παπούτσια του νέου βασιλιά φτιάχνονται από τους καλύτερους οίκους της Μεγάλης Βρετανίας. Ο Κάρολος, του οποίου οι δαπάνες επικρίνονται εδώ και καιρό, φημολογείται ότι διαθέτει εκατοντάδες κοστούμια κλασικής γραμμής, τα περισσότερα από από τους Άντερσον και Σεπάρντ.\n\nΤο περιοδικό Esquire το 2009 τίμησε τον Κάρολο με τον τίτλο του πιο καλοντυμένου άνδρα του κόσμου, με τον ίδιο να αναφέρει σαρκαστικά ότι πρόκειται περί ενός τρικ, προκειμένου να πουληθούν περισσότερα αντίτυπα. Σε δεξίωση στην Εβδομάδα Μόδα του Λονδίνου, το 2012, ο ίδιος περιέγραψε το στυλ του ως διαχρονικό από ορισμένες απόψεις.\n\n\n\nΣορτς, γραβάτες και παραδοσιακές φορεσιές\n\nΟι παιδικές φωτογραφίες του Καρόλου τον απεικονίζουν με σορτς, γραβάτα και ορισμένες φορές μπλέiζερ. Επιπλέον, υπάρχουν στιγμιότυπα με τον ίδιο να φορά ένα είδος φορέματος, συνδυασμένο με κάλτσες μέχρι το γόνατο, σε επίσκεψή του στη Σκωτία.\n\n\n\nJimmy Sime via Getty Images O πρίγκιπας Κάρολος και η αδελφή του πριγκίπισσα Άννα στο Ουίνσδορ το1958.\n\nΔιαφήμιση\n\nΩς νεαρός άνδρας, επέλεξε μια πιο σπορ εμφάνιση, με κυρίαρχα τα μπλουζάκια πόλο, ενώ υπήρξε λάτρης αξεσουάρ όπως τα γυαλιά ηλίου και τα μανικετόκουμπα.\n\nMax Mumby/Indigo via Getty Images\n\nΔιαχρονικά, ο Κάρολος φοράει ένα δαχτυλίδι στο μικρό του δάχτυλο και διατηρεί πάντοτε την ίδια άψογη χωρίστρα στο πλάι.\n\nΞεκινώντας από τη Σκωτία, έχει ασπαστεί πρόθυμα τις τοπικές στυλιστικές παραδόσεις στα ταξίδια του στο εξωτερικό, ιδιαίτερα σε ό,τι αφορά τα έθνικ αξεσουάρ για το κεφάλι. Στη Σαουδική Αραβία το 2014, φόρεσε παραδοσιακό φόρεμα, ενώ δεν δίστασε να δοκιμάσει τις δυνάμεις του στον χορό του σπαθιού.\n\nΣτην Γκάνα το 1977, φόρεσε ένα ριγέ παραδοσιακό ρούχο, ενώ το 2010, σε μια επίσκεψη του στο Αφγανιστάν, σε συνάντησή του με το στράτευμα φόρεσε ρούχα παραλλαγής.\n\nΔιαφήμιση\n\nFAYEZ NURELDINE via Getty Images Στη Σαουδική Αραβία, 2014: o Κάρολος με παραδοσιακό φόρεμα.\n\nΗ σημερινή αντίληψη του Καρόλου για τη μόδα\n\nΠλέον, στα εβδομήντα του, ο Κάρολος συχνά επιλέγει σταυροκουμπωτά κοστούμια με μια μεταξωτή τετράγωνη τσέπη, την οποία στολίζει με ένα καλόγουστο μαντήλι.\n\nWPA Pool via Getty Images\n\nΣτο κτήμα του στη δυτική Αγγλία, υιοθέτησε το στυλ ενός τζέντλεμαν αγρότη, με τα χέρια του βαθιά χωμένα στις τεράστιες τσέπες ενός κερωμένου μπουφάν Barbour.\n\nWPA Pool via Getty Images\n\nΔιαφήμιση\n\nΣε ειδικές περιστάσεις, όπως οι εμφανίσεις στο μπαλκόνι του παλατιού του Μπάκιγχαμ, η στρατιωτική στολή είναι δεδομένη.\n\nΓια το πορτρέτο των 60ών γενεθλίων του, φόρεσε την κόκκινη τελετουργική στολή των φρουρών της Ουαλίας, με τα μετάλλια στο στήθος και ένα χρυσό σπαθί στη ζώνη του.\n\nTim Graham via Getty Images\n\nΓια τον γάμο του μικρότερου γιου του, Χάρι, με τη Μέγκαν Μαρκλ το 2018, φόρεσε ένα γκρι-μαργαριταρένιο παλτό από το 1984.\n\n\n\nΚαι καθώς σύμφωνα με δήλωση του, δεν του αρέσει να πετάει ρούχα, τον έχουμε δει να φοράει δύο συγκεκριμένα παλτά, ένα σταυροκουμπωτό τουίντ και ένα καμηλό εδώ και πολλά χρόνια.\n\n\n\nΔιαφήμιση\n\n«Οι ράφτες του αποθηκεύουν μεγάλα κομμάτια υφάσματος, ώστε να επισκευάζουν τυχόν φθορές», εξηγεί ο Μάικλ Φορ, ο οποίος έχει γράψει τη βιογραφία του Καρόλου.\n\nMax Mumby/Indigo via Getty Images\n\nO Κάρολος μέσα από το φιλανθρωπικό ίδρυμά του υποστήριξε το 2020 μια νέα, βιώσιμη σειρά ανδρικών και γυναικείων ενδυμάτων, με ρούχα κατασκευασμένα από φυσικές πρώτες ύλες, όπως το κασμίρι,το μαλλί και το οργανικό μετάξι.\n\nΠρόκειται για κομμάτια που έχουν σχεδιαστεί για να διαρκέσουν μια ζωή, ενώ τα κέρδη θα δοθούν για την ενίχυση του εκπαιδευτικού προγράμματος του ιδρύματος.\n\n«Μου φαίνεται θεότρελο το ότι έχουμε υιοθετήσει τη λογική ”αγοράστε, φορέστε, πετάξτε”», έχει δηλώσει ο Κάρολος στο παρελθόν."
}