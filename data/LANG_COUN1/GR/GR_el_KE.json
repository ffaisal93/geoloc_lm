{
    "Κένυα: Τουλάχιστον πέντε νεκροί από την κατάρρευση εξαώροφου κτιρίου": "Τουλάχιστον πέντε άνθρωποι, εκ των οποίων δύο παιδιά, έχασαν σήμερα τη ζωή τους μετά την κατάρρευση εξαώροφου κτιρίου στην πόλη Κιάμπου, στην Κένυα.\n\nΤο υπό κατασκευή κτίριο κατέρρευσε το πρωί της Δευτέρας στην πόλη Κιάμπου, κοντά στο Ναϊρόμπι.\n\n«Χάσαμε πέντε ανθρώπους», ανέφερε σε ανάρτησή του στο Twitter ο κυβερνήτης Κιμάνι Γουαματάνγκι, υπογραμμίζοντας ότι συνεχίζονται οι έρευνες των σωστικών συνεργείων στα ερείπια.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΤα αίτια της κατάρρευσης παραμένουν αδιευκρίνιστα μέχρι στιγμής.\n\nΆνθηση στην αγορά ακινήτων της Κένυας\n\nΟι κακοτεχνίες, η μη συμμόρφωση με τους πολεοδομικούς κανονισμούς και η διαφθορά έχουν προκαλέσει στο παρελθόν αρκετά δυστυχήματα στην Κένυα, όπου τα τελευταία χρόνια καταγράφεται άνθηση στην αγορά ακινήτων.\n\nΔείτε βίντεο και φωτογραφίες:",
    "Κένυα: Τραγωδία με πέντε νεκρούς από την κατάρρευση εξαώροφου κτιρίου": "Κένυα: Τραγωδία με πέντε νεκρούς από την κατάρρευση εξαώροφου κτιρίου\n\nΤουλάχιστον πέντε άνθρωποι – εκ των οποίων δύο παιδιά – έχασαν σήμερα (26/9) τη ζωή τους μετά την κατάρρευση εξαώροφου κτιρίου στην πόλη Κιάμπου, κοντά στο Ναϊρόμπι, όπως ανακοίνωσαν οι αρχές της Κένυας.\n\nΤο υπό κατασκευή κτίριο κατέρρευσε το πρωί της Δευτέρας. «Χάσαμε πέντε ανθρώπους», ανέφερε σε ανάρτησή του στο Twitter ο κυβερνήτης Κιμάνι Γουαματάνγκι, υπογραμμίζοντας ότι συνεχίζονται οι έρευνες των σωστικών συνεργείων στα ερείπια. Τα αίτια της κατάρρευσης παραμένουν αδιευκρίνιστα μέχρι στιγμής.\n\nΔείτε τη σχετική ανάρτηση\n\nΟι κακοτεχνίες, η μη συμμόρφωση με τους πολεοδομικούς κανονισμούς και η διαφθορά έχουν προκαλέσει στο παρελθόν αρκετά δυστυχήματα στην Κένυα, όπου τα τελευταία χρόνια καταγράφεται άνθηση στην αγορά ακινήτων.\n\nΑΠΕ-ΜΠΕ",
    "Κένυα: Τουλάχιστον 11 νεκροί σε ενέδρα ζωοκλεφτών": "Η αστυνομία στην Κένυα χαρακτήρισε την επίθεση ως «εγκληματική και δειλή ενέδρα» σε «αθώους πολίτες και στα όργανα της τάξης».\n\nΚένυα: Τουλάχιστον 11 άνθρωποι σκοτώθηκαν από ζωοκλέφτες, κατά τη διάρκεια ενέδρας στη βόρεια πλευρά της χώρας, όπως ανακοίνωσε η αστυνομία.\n\nΟκτώ αξιωματικοί, δύο πολίτες και ένας τοπικός αρχηγός, λέγεται ότι είναι μεταξύ των θυμάτων της βίας στην κομητεία Τουρκάνα, σε περιστατικό που καταγράφηκε το Σάββατο.\n\nΜέλη της Εθνικής Αστυνομικής Υπηρεσίας καταδίωκαν ληστές που είχαν κάνει νωρίτερα επιδρομή σε χωριό και είχαν κλέψει ζώα.\n\nΚατά μία άλλη εκδοχή, οι νεκροί είναι 18 (11 αστυνομικοί, 7 πολίτες), ενώ ανάμεσα στα θύματα βρίσκεται και η πρέσβειρα για την ειρήνη Μέρι Κάνιαμαν.\n\nΟι συγκρούσεις για τα ζώα και το νερό είναι συχνές στην περιοχή, η οποία αντιμετωπίζει επίσης το φαινόμενο της επιδείνωσης του κλίματος.\n\nΤο μέρος έχει πληγεί ιδιαίτερα σε μια από τις σκληρότερες ξηρασίες που έχει βιώσει η Ανατολική Αφρική εδώ και τέσσερις δεκαετίες.\n\nΜια τέταρτη περίοδος ξηρασιών είχε ως αποτέλεσμα τον θάνατο πολλών ζώων και τη μη ανάπτυξη καλλιεργειών.\n\nΥπάρχει υψηλή ζήτηση για φαγητό/νερό και το Παγκόσμιο Επισιτιστικό Πρόγραμμα του ΟΗΕ ανέφερε ότι έως και 20.000.000 άνθρωποι στην Ανατολική Αφρική κινδυνεύουν από ασιτία.\n\nΗ αστυνομία της Κένυας χαρακτήρισε την επίθεση ως «εγκληματική και δειλή ενέδρα» σε «αθώους πολίτες και στα όργανα της τάξης».\n\nΠρόσθετοι αξιωματικοί έχουν σταλεί στο χωριό στην Ανατολική Τουρκάνα, προκειμένου να ενισχύσουν την ασφάλεια και να συνεχίσουν την καταδίωξη των υπευθύνων, οι οποίοι δήλωσαν ότι είναι μέλη της εθνικής ομάδας Ποκότ.\n\nΤον περασμένο μήνα τουλάχιστον 7 άνθρωποι κάηκαν ζωντανοί στην ίδια κομητεία, κατά τη διάρκεια επιδρομής από πολιτοφύλακες της ομάδας Ποκότ.\n\nΟ Τζερεμάια Λομορουκάι, κυβερνήτης της Τουρκάνα, ανέφερε ότι οι ντόπιοι «έχουν κουραστεί να θρηνούν τους θανάτους μελών της οικογένειάς τους».\n\nΔείτε σχετικό ρεπορτάζ για την πολύνεκρη επίθεση στην Κένυα",
    "Μακεδονικό πρακτορείο ειδήσεων": "",
    "Κένυα: Το Ανώτατο Δικαστήριο επικύρωσε την νίκη του Ρούτο στις προεδρικές εκλογές": "Το Ανώτατο Δικαστήριο της Κένυας επικύρωσε σήμερα την εκλογή του Ουίλιαμ Ρούτο στην προεδρία, απορρίπτοντας τις προσφυγές που κατατέθηκαν από τον Ράιλα Οντίνγκα, ιστορική φυσιογνωμία της κενυατικής πολιτικής που είχε καταγγείλει νοθεία.\n\n\"Είναι μια ομόφωνη απόφαση του δικαστηρίου ... Οι προσφυγές απορρίπτονται\", δήλωσε η πρόεδρος του Ανώτατου Δικαστηρίου Μάρθα Κούμε αφού ανέλυσε το αιτιολογικό της απόφασης.\n\nΟ 55χρονος Ρούτο, ο οποίος ήταν αντιπρόεδρος του απερχόμενου προέδρου Ουχούρου Κενιάτα από το 2013, αναλαμβάνει το πηδάλιο αυτής της χώρας συμμάχου της Δύσης σε μια ασταθή περιοχή, η οποία φιλοξενεί επίσης τα περιφερειακά επιτελεία πολλών παγκόσμιων εταιρειών και οργανισμών.\n\nΟ Ρούτο θα ορκιστεί πέμπτος πρόεδρος της Κένυας σε μια περίοδο που η χώρα αυτή της ανατολικής ΑΦρικής αντιμετωπίζει προκλήσεις, μεταξύ των οποίων δάνεια δισεκατομμυρίων δολαρίων και τα αυξανόμενα κόστη βασικών προϊόντων, όπως τροφίμων και καυσίμων.\n\nΠηγή: ΑΜΠΕ",
    "ΒΊΝΤΕΟ : Οι κάτοικοι της Κένυας τιμούν τη μνήμη της Βασίλισσας Ελισάβετ": "Καθώς ο κόσμος θρηνεί για το θάνατο της βασίλισσας Ελισάβετ Β', οι κάτοικοι του Soy Club στην Κένυα, όπου η τότε πριγκίπισσα βασίλισσα Ελισάβετ Β' έκανε μήνα του μέλιτος με τον πρίγκιπα Φίλιππο, αποτίουν φόρο τιμής.\n\nΥπέγραψαν στο βιβλίο συλλυπητηρίων για τη βασίλισσα και κάποιοι κρατούσαν φωτογραφίες του μονάρχη και πατέρα της, βασιλιά Γεωργίου ΣΤ'.",
    "Παγκόσμιο Πρωτάθλημα Βόλεϊ 2022 (αποτελέσματα, vids): Έχασαν Αθανασόπουλο, Μιτσέλι, Μερκάδο": "H Boυλγαρία του Μιτσέλι έχασε 3-2 από την Σερβία, η Τσεχία του Αθανασόπουλου ηττήθηκε με 3-2 από την Ιαπωνία, ενώ η Χίπε είχε 2 πόντους (2/3) στη νίκη της Γερμανία επί του Καζακστάν.\n\nΟι 24 ομάδες έχουν χωριστεί σε 4 ομίλους των 6 όπου παίζουν όλοι εναντίον όλων. Οι 4 πρώτες ομάδες της βαθμολογίας προκρίνονται στη 2η φάση, μεταφέροντας τις βαθμολογίες τους και συγκροτούνται δύο νέοι όμιλοι.\n\nΦαβορί για την κατάκτηση των μεταλλίων είναι η χρυσή Ολυμπιονίκης (ΗΠΑ), η κάτοχος του VNL και πρωταθλήτρια Ευρώπης (Ιταλία) μαζί με την κάτοχο του τίτλου (Σερβία) και την Τουρκία.\n\nΔιαβάστε Επίσης Ολυμπιακός: Η επιλογή του Μίτσελ με Βρουσάι\n\nΟ Έλληνας και οι \"Ελληνίδες\"\n\nΣτο Μουντοβόλεϊ θα πάρει μέρος η Τσεχία του Γιάννη Αθανασόπουλου που είναι στον 4ο όμιλο της διοργάνωσης και ο πρώην προπονητής του Ολυμπιακού θα είναι ο μοναδικός Έλληνας.\n\nΜετέχουν με την εθνική Αργεντινής η Έρικα Μερκάδο (ΑΟ Θήρας), η Γιαμίλα Νίζετιχ (ΑΕΚ) και η κενυάτισα Σάρον Τσούμπα του Άρη, καθώς και ο προπονητής του Ολυμπιακού Λορέντζο Μιτσέλι (εθνική Βουλγαρίας).\n\nOι 4 όμιλοι\n\nΑ’ όμιλος (Άρνεμ): Ολλανδία, Ιταλία, Βέλγιο, Πουέρτο Ρίκο, Καμερούν, Κένυα.\n\nΒ’ όμιλος (Άρνεμ – Γκντάνσκ): Πολωνία, Τουρκία, Άγιος Δομήνικος, Νότια Κορέα, Ταϊλάνδη, Κροατία\n\nΓ’ όμιλος (Άρνεμ – Λόντζ): ΗΠΑ, Σερβία, Γερμανία, Βουλγαρία, Καναδάς, Καζακστάν\n\nΔ’ όμιλος (Άρνεμ): Βραζιλία, Κίνα, Ιαπωνία, Κολομβία, Αργεντινή, Τσεχία\n\nΤο πρόγραμμα της Α’ φάσης:\n\nΑ’ όμιλος (Άρνεμ)\n\n1η αγωνιστική\n\nΟλλανδία- Κένυα 3-0 (25-11, 25-17, 25-11)\n\nΒέλγιο- Πουέρτο Ρίκο 3-0 (25-15, 27-25, 25-15)\n\nΙταλία-Καμερούν 3-0 (25-10, 25-12, 25-16)\n\n2η αγωνιστική\n\nΒέλγιο-Κένυα 3-0 (25-15, 25-14, 25-11)\n\n\n\nΟλλανδία-Καμερούν 3-0 (25-11, 25-20, 25-13)\n\nΙταλία- Πουέρτο Ρίκο 3-0 (28-26, 25-21, 26-24)\n\n3η αγωνιστική\n\nΤρίτη 27/9\n\n19:00, Ιταλία-Βέλγιο\n\n21:00, Καμερούν-Κένυα\n\nΤετάρτη 28/9\n\n21:00, Ολλανδία-Πουέρτο Ρίκο\n\n4η αγωνιστική\n\nΠέμπτη 29/9\n\n19:00, Ιταλία-Κένυα\n\n22:00, Πουέρτο Ρίκο-Καμερούν\n\nΠαρασκευή 30/9\n\n21:00, Ολλανδία-Βέλγιο\n\n5η αγωνιστική\n\nΣάββατο 1/10\n\nΠουέρτο Ρίκο-Κένυα\n\nΚυριακή 2/10\n\n14:00, Βέλγιο-Καμερούν\n\n17:00, Ολλανδία-Ιταλία\n\nΒ’ όμιλος (Άρνεμ-Γκντνάσκ)\n\n1η αγωνιστική\n\n\n\nΠολωνία-Κροατία 3-1 (25-19, 21-25, 25-23, 25-15)\n\nΤουρκία-Ταϊλάνδη 2-3 (25-17, 29-31, 25-22, 19.25, 13-15)\n\nΆγιος Δομήνικος-Ν. Κορέα 3-0 (25-19, 25-12, 25-15)\n\n2η αγωνιστική – Τρίτη 27/9\n\n15:00, Τουρκία-Ν. Κορέα\n\n18:30, Άγιος Δομήνικος-Κροατία\n\n21:30, Πολωνία-Ταϊλάνδη\n\n3η αγωνιστική – Τετάρτη 28/9\n\n15:00, Ταϊλάνδη-Κροατία\n\n18:30, Τουρκία-Άγιος Δομήνικος\n\n21:30, Πολωνία-Ν. Κορέα\n\n4η αγωνιστική – Πέμπτη 29/9\n\n15:00, Ν. Κορέα-Ταϊλάνδη\n\n18:30, Τουρκία-Κροατία\n\n21:30, Πολωνία-Άγιος Δομήνικος\n\n5η αγωνιστική – Σάββατο 1/10\n\n15:00, Άγιος Δομήνικος-Ταϊλάνδη\n\n18:30, Ν. Κορέα-Κροατία\n\n21:30, Πολωνία-Τουρκία\n\nΓ’ όμιλος (Άρνεμ-Λόντζ)\n\n1η αγωνιστική\n\nΗΠΑ-Καζακστάν 3-0 (25-16, 25-13, 25-22)\n\nΓερμανία-Βουλγαρία 3-1 (25-22, 21-25, 25-23, 25-21)\n\nΣερβία-Καναδάς 3-0 (25-23, 25-16, 25-20)\n\n2η αγωνιστική\n\nΓερμανία-Καζακστάν 3-0 (25-15, 25-18, 25-21)\n\nΣερβία-Βουλγαρία 3-2 (25-21, 22-25, 25-27, 25-21, 15-9)\n\n22:00, ΗΠΑ-Καναδάς\n\n3η αγωνιστική – Πέμπτη 29/9\n\n14:00, Καναδάς-Καζακστάν\n\n17:00, Σερβία-Γερμανία\n\n20:00, ΗΠΑ-Βουλγαρία\n\n4η αγωνιστική – Παρασκευή 30/9\n\n14:00, Σερβία-Καζακστάν\n\n17:00, Βουλγαρία-Καναδάς\n\n20:00, ΗΠΑ-Γερμανία\n\n5η αγωνιστική – Σάββατο 1/10\n\n14:00, Βουλγαρία-Καζακστάν\n\n17:00, Γερμανία-Καναδάς\n\n20:00, ΗΠΑ-Σερβία\n\nΔ’ όμιλος (Άρνεμ)\n\n1η αγωνιστική\n\nΒραζιλία-Τσεχία 3-1 (25-20, 25-16, 22-25, 25-18)\n\nΚίνα-Αργεντινή 3-0 (25-23, 25-22, 25-20)\n\nΙαπωνία-Κολομβία 3-0 (25-20, 25-22, 25-17)\n\n2η αγωνιστική\n\nΙαπωνία-Τσεχία 3-0 (25-15, 25-20, 25-12)\n\nΒραζιλία-Αργεντινή 3-0 (25-19, 25-23, 25-21)\n\nΤρίτη 27/9\n\n15:00, Κίνα-Κολομβία\n\n3η αγωνιστική – Τετάρτη 28/9\n\n15:15, Κίνα-Ιαπωνία\n\n16:00, Βραζιλία-Κολομβία\n\n19:00, Αργεντινή-Τσεχία\n\n4η αγωνιστική – Παρασκευή 30/9\n\n15:00, Κίνα-Τσεχία\n\n15:15, Βραζιλία-Ιαπωνία\n\n19:00, Κολομβία-Αργεντινή\n\n5η αγωνιστική\n\nΣάββατο 1/10\n\n15:00, Βραζιλία-Κίνα\n\n19:00, Κολομβία-Τσεχία\n\nΚυριακή 2/10\n\n15:15, Ιαπωνία-Αργεντινή\n\nΣτον 5ο όμιλο (Ρότερνταμ) θα βρίσκονται οι ομάδες από τον 1ο και τον 4ο όμιλο και στον 6ο όμιλο (Λοντζ) αυτές από τον 2ο και τον 3ο.\n\nΚάθε ομάδα θα δώσει 4 αγώνες (με τις αντίστοιχες ομάδες από τον άλλον όμιλο).\n\nΜετά την ολοκλήρωση των αγώνων, οι 4 πρώτες ομάδες των δύο ομίλων (5ος και 6ος) προκρίνονται στα προημιτελικά (Γ’ φάση), ωστόσο δεν θα παίξουν χιαστί, αλλά θα αγωνιστούν και πάλι μεταξύ τους!\n\nΑναλυτικά τα ζευγαρώματα έχουν ως εξής:\n\nΆπελντορν (Ολλανδία)\n\n1ος 5ου ομίλου-4ος 5ου ομίλου\n\n2ος 5ου ομίλου-3ος 5ου ομίλου\n\nΓκλίβιτσε (Πολωνία)\n\n1ος 6ου ομίλου-4ος 6ου ομίλου\n\n2ος 6ου ομίλου-3ος 6ου ομίλου\n\nΟι νικητές των δύο αγώνων θα συνθέσουν τα ζευγάρια των ημιτελικών (πάλι σε Άπελντορν και Γκλίβιτσε) για να μάθουμε το ζευγάρι των φιναλίστ με τον τελικό να πραγματοποιείται στις 15/10 στο Άπελντορν",
    "Τότε που οι Βρετανοί εκτέλεσαν, έκαψαν και ευνούχισαν 100 χιλιάδες ιθαγενείς στην Κένυα": "Οι Μάου Μάου, που οι Βρετανοί τους δυσφήμισαν ως κανίβαλους και ο αγώνας στην Κένυα\n\n“Όταν ήρθαν οι ιεραπόστολοι, οι Αφρικανοί είχαν τη γη και οι ιεραπόστολοι κρατούσαν τη Βίβλο. Μας έμαθαν να προσευχόμαστε με τα μάτια κλειστά. Όταν τα ανοίξαμε, εκείνοι είχαν τη γη κι εμείς κρατούσαμε τη Βίβλο” (Γιόμο Κενυάτα)\n\nΣτα τέλη του 19ου αιώνα και κατά την περίοδο της αποικιοκρατίας και του ιμπεριαλισμού, ευρωπαϊκές δυνάμεις, με πρωταγωνιστές τη Βρετανία, τη Γαλλία και το Βέλγιο δημιούργησαν αποικίες στην Αφρική. Το 1895, βρετανοί αποικιοκράτες εγκαταστάθηκαν στην Κένυα. Η μεγαλύτερη εθνότητα της Κένυας, αυτή των Κικούγιου, μαζί με τους Μασάι και Κάμπα εξαναγκάστηκαν να μετοικήσουν σε άνυδρες εκτάσεις.\n\nΗ πλειοψηφία του πληθυσμού της Κένυας επιβίωνε χάρη στην αγροτική παραγωγή και κυρίως από την καλλιέργεια καφέ και τσαγιού. Τα εύφορα εκτάρια γης που είχαν στην ιδιοκτησία τους, μεταβιβάστηκαν βίαια στους λευκούς αποίκους και ο ντόπιος πληθυσμός εξαναγκάστηκε να δουλεύει κάτω από άθλιες συνθήκες στα κτήματα που δικαιωματικά του ανήκαν.\n\nΣημάδια αντίστασης\n\nΜετά το τέλος του Δευτέρου Παγκοσμίου πολέμου, οι Κενυάτες περίμεναν καλύτερη αντιμετώπιση από τους Βρετανούς αποίκους. Πολλοί από τους Κικούγιου και τους Μασάι είχαν πολεμήσει με τους Άγγλους κατά του Ναζισμού. Παρόλα αυτά, μέχρι το τέλος της δεκαετίας του 1940, πάνω από ένα εκατομμύριο Κικούγιου είχαν εκτοπιστεί από τα σπίτια τους προκειμένου να εγκατασταθούν Ευρωπαίοι. Παράλληλα, οι Άγγλοι είχαν επιβάλει εξευτελιστικούς φόρους στους φτωχούς ντόπιους, με χαρακτηριστικότερο τον «φόρο της Καλύβας», έναν φόρο που αντιστοιχούσε σε δυο μήνες εργασίας.\n\nΟι λευκοί δωροδοκούσαν ντόπιους που δούλευαν για τη βρετανική αποικιοκρατία, με σκοπό να ηρεμούν τα πλήθη και να προωθούν τους στόχους της Βρετανικής Κυβέρνησης. Οι πρώτοι που αντέδρασαν ήταν οι Κικούγιου, που αποτελούσαν και το 20% του αφρικανικού πληθυσμού της Κένυας. Οι αποικιοκράτες απαντούσαν με εκτελέσεις και σκληρές τιμωρίες.\n\nΑυτό ήταν και η αρχή για τη δημιουργία μιας οργάνωσης που θα διεκδικούσε την εθνική κυριαρχία και την ανεξαρτησία της Κένυας.\n\nΗ «μυστική κοινότητα» των Μάου Μάου\n\nΣτις αρχές του 1950, οι περισσότεροι Κικούγιου μαζί με μέλη των φυλών Έμπου και Μέρου εγκαταστάθηκαν στο Ναϊρόμπι. Όλοι τους ήταν εξαθλιωμένοι και απογοητευμένοι από τη μεταχείριση που δέχτηκαν τόσο από τους ευρωπαίους αποίκους όσο και από την πολιτική της χώρας τους. Η αντίδρασή τους πήρε μορφή εξέγερσης και το 1952, ξεκίνησαν οι πρώτες μεμονωμένες επιθέσεις εναντίον ορισμένων Κικούγιου που δήλωναν πίστη στην Κυβέρνηση.\n\nΟι εξεγερμένοι έμειναν γνωστοί ως «Μάου Μάου». Η προέλευση του ονόματός τους δεν είναι ξεκάθαρη. Αρκετοί ερευνητές υποστηρίζουν ότι η ονομασία «Μάου Μάου» πιθανόν να ήταν αναγραμματισμός της λέξης Ούμα- Ούμα, που σήμαινε «φύγε-φύγε». Άλλοι πάλι υποστηρίζουν ότι η ονομασία «Μάου- Μάου» ήταν το ακρωνύμιο από τη φράση – γραμμένη στη γλώσσα Σουαχίλι: «Mzungu Arudi Ulaya, Mwafrika Apate Uhuru» που σήμαινε «αν ο λευκός γυρίσει στην Ευρώπη, ο Αφρικανός θα ελευθερωθεί».\n\nΟι επικεφαλής πάντως των Μάου Μάου, δεν αποκαλούνταν ποτέ έτσι. Προτιμούσαν τον τίτλο, «Στρατός της Κενυατικής Γης και Ελευθερίας». Ορμητήριό τους ήταν οι δασικές περιοχές της Αμπερντάρε και του Μάουντ Κένυα. Ο μοναδικός τους οπλισμός ήταν μαχαίρια, και αυτοσχέδια όπλα. Η ένοπλη οργάνωση αριθμούσε περίπου 20.000 αντάρτες, ανάμεσα στους οποίους και μελλοντικός πρόεδρος της χώρας, Γιόμο Κενυάτα, και στράφηκε και σε επιθέσεις λευκών αποίκων, πολλές από τις οποίες ήταν βάναυσες.\n\nΚαθώς οι επιθέσεις αυξάνονταν, παρόμοια κινήματα που απαιτούσαν εθνική ανεξαρτησία και τον διωγμό των Βρετανών, υιοθέτησαν περισσότερο ριζοσπαστικές και ακραίες θέσεις, παρόμοιες με αυτές των Μάου Μάου.\n\nΣτις 20 Οκτωβρίου 1952, ο τότε κυβερνήτης της αφρικανικής χώρας, Έβελιν Μπάρινγκ, κήρυξε τη χώρα σε κατάσταση έκτακτης ανάγκης. Ο μοναδικός οπλισμός των «Μάου Μάου» ήταν μαχαίρια και αυτοσχέδια όπλα.\n\nΗ ένοπλη οργάνωση αριθμούσε περίπου 20.000 αντάρτες\n\nΑπό τις επιθέσεις των «Μάου Μάου», σκοτώθηκε ένα παιδί αποίκων. Για τη βρετανική αποικιοκρατία, το 6χρονο παιδί έγινε σύμβολο προπαγάνδας εναντίον της παραστρατιωτικής οργάνωσης. Σύμφωνα με τη έκθεση του «Colonial Office», που βγήκε στη δημοσιότητα το 1960, οι «Μάου Μάου» ήταν «τρομοκράτες και βασίζονταν σε ένα θανατηφόρο μείγμα ψευδοθρησκείας, εθνικισμού και σατανικών μορφών μαύρης μαγείας».\n\nΠαράλληλα, τους χαρακτήριζαν κανίβαλους, επικίνδυνους και απολίτιστους, μια φυλετική αίρεση προσκολλημένη σε βάρβαρες τελετές μύησης των προγόνων τους που δολοφονούσαν αμάχους.\n\nΤο 1952, ο στρατιωτικός Τζον Χάρτινγκ, που υπηρετούσε σε σημαντικές θέσεις στον βρετανικό αυτοκρατορικό στρατό, επισκέφτηκε την Κένυα. Στην έκθεση που έστειλε στο «Colonial Office», ανέφερε ότι οι «Μάου Μάου» ήταν απεχθείς και σύντομα θα έπαιρναν τον νόμο στα χέρια τους. Για αυτό και όταν επέστρεψε στη Αγγλία, απαίτησε να σταλθούν και άλλες στρατιωτικές δυνάμεις στην Κένυα για να περιορίσουν τους καταπιεσμένους Αφρικανούς, αλλά και να δημιουργηθούν στρατόπεδα συγκέντρωσης. Έτσι και έγινε. Στην Κένυα υπήρχαν 11 τάγματα πεζικού, χιλιάδες αστυνομικοί αλλά και άρματα μάχης, καθώς και βομβαρδιστικά οχήματα.\n\nΗ «Επιχείρηση Άνβιλ» ήταν καθοριστική. Βρετανικές δυνάμεις 25 χιλιάδων ατόμων εισέβαλαν στο Ναϊρόμπι και έπειτα από δύο εβδομάδες συνέλαβαν περισσότερους από 50 χιλιάδες αντάρτες. Ειδικότερα, μέσα σε δύο χρόνια, η βρετανική αεροπορία είχε ρίξει σχεδόν 6 εκατομμύρια βόμβες στις δασικές περιοχές που κρύβονταν οι «Μάου Μάου».\n\nΈως το 1955 η εξέγερση είχε κατασταλεί.\n\nΤο σχέδιο του Χάρντινγκ είχε πετύχει, γι’ αυτό και χρόνια αργότερα ο βρετανός στρατιωτικός έμεινε γνωστός ως ο «εξολοθρευτής των Μάου Μάου». Η επόμενη αποστολή του ήταν η καταστολή της εξέγερσης στην Κύπρο που διεκδικούσε την ένωσή της με την Ελλάδα.\n\nΗ «τεχνική της διάλυσης»\n\nΑπό το 1955 μέχρι το 1960, που έληξε η κατάσταση έκτακτης ανάγκης για την Κένυα, 350.000 άτομα συνελήφθησαν και εγκλείστηκαν σε στρατόπεδα συγκέντρωσης, χωρίς να περάσουν από δίκη. Συνολικά, υπολογίζεται ότι 1,5 εκατομμύριο άνθρωποι, κυρίως από τη φυλή των Κικούγιου υπέστησαν αντίποινα από τη Βρετανική Αποικιοκρατία, ανάμεσά τους και πολλά γυναικόπαιδα.\n\nΣτα στρατόπεδα συγκέντρωσης της Αφρικής, χιλιάδες βασανίστηκαν και εκατοντάδες εκτελέστηκαν. Οι αποικιακές αρχές εφάρμοσαν την «τεχνική της διάλυσης» μια τεχνική που περιείχε σωματική κακοποίηση και ψυχολογικό πόλεμο, ώστε οι «Μάου Μάου» να «σπάσουν» και να απαρνηθούν τον όρκο τους. Τα βασανιστήρια ποίκιλαν. Αρκετούς, αφού τους ξυλοκοπούσαν αλύπητα, του πετούσαν στο έδαφος, τους πατούσαν το λαρύγγι και τους τάιζαν λάσπη.\n\nΣύμφωνα με την Καρόλαιν Έλκινς, ιστορικό στο Πανεπιστήμιο του Χάρβαρντ, τα βασανιστήρια των Βρετανών ξεπερνούσαν κάθε φαντασία. Υπάρχουν περιπτώσεις που Αφρικανοί κάηκαν ή ψήθηκαν ζωντανοί. Οι δολοφονίες ανταρτών, ο ευνουχισμός αντρών και οι βιασμοί γυναικών ήταν συχνό φαινόμενο, όπως και οι ακρωτηριασμοί, αλλά και ο υποσιτισμός.\n\nΟ δρόμος προς τη δικαιοσύνη\n\nΤα περισσότερα αρχεία των Βρετανών καταστράφηκαν, όταν η Βρετανία επίσημα αποχώρησε από την Κένυα. Ωστόσο, μερικά αρχεία που βρέθηκαν κρυμμένα σε θυρίδα το 2011, αποκάλυψαν τα βασανιστήρια που υπέστησαν «Μάου Μάου» και ο άμαχος αφρικανικός πληθυσμός. Τουλάχιστον 7.000 επιζώντες ακολούθησαν τη δικαστική οδό για να βρουν δικαιοσύνη. Το 2013, η Βρετανική Κυβέρνηση, εξέφρασε επίσημα τη λύπη της αλλά δεν αποδέχτηκε καμία ευθύνη για τις ακρότητες που έγιναν κατά τη διάρκεια της εξέγερσης των «Μάου Μάου».\n\nΤο 1963 η Κένυα ελευθερώθηκε και ο Γιόμο Κενυάτα έγινε ο πρώτος πρόεδρος του ανεξάρτητου αφρικανικού κράτους.\n\nΜε πληροφορίες από mixanitouxronou.gr\n\nΑκολουθήστε το Alfavita στo Google News\n\nΚακοκαιρία «Bogdan»: Μήνυμα από το 112 - «Αποφύγετε άσκοπες μετακινήσεις»\n\nΠΑΝΕΛΛΗΝΙΟΣ ΓΡΑΠΤΟΣ ΔΙΑΓΩΝΙΣΜΟΣ ΑΣΕΠ: Αιτήσεις, ΎΛΗ και εξ αποστάσεως προετοιμασία\n\nΝέο σύστημα διορισμών Εκπαιδευτικών: Tο σεμινάριο ΕΙΔΙΚΗΣ ΑΓΩΓΗΣ που μοριοδοτεί και στους 2 ΠΙΝΑΚΕΣ\n\nΠαν.Πατρών: Υποτροφίες σε Μεταπτυχιακά Ειδικής Αγωγής και Διαπολιτισμικής - Αιτήσεις μέσω alfavita.gr\n\nΑΣΕΠ: Το ΠΙΟ ΕΥΚΟΛΟ στην Ελλάδα online Lower - Proficiency για Ενήλικες σε 2 ημέρες Μόνο 111 ευρώ\n\nΑπαραίτητο τυπικό προσόν ECDL - Πιστοποίηση Υπολογιστών μόνο με 95 ευρώ",
    "Ελιούντ Κιπτσόγκε: Απίστευτο νέο παγκόσμιο ρεκόρ στον μαραθώνιο του Βερολίνου (εικόνες, βίντεο)": "Ο Κενυάτης Ελιούντ Κιπτσόγκε κατέρριψε το παγκόσμιο ρεκόρ του μαραθωνίου, το οποίο κατείχε ο ίδιος, κερδίζοντας τον αγώνα του Βερολίνου σε χρόνο 2:01:09.\n\nΑπίθανα πράγματα στον μαραθώνιο του Βερολίνου από τον Κενυάτη δρομέα Ελιούντ Κιπτσόγκε: Έκανε νέο παγκόσμιο ρεκόρ τερματίζοντας σε 2:01:09, δηλαδή τριάντα δευτερόλεπτα ταχύτερα από την προηγούμενη κορυφαία επίδοση, η οποία του ανήκε.\n\nΜε αυτή του τη νίκη, ο Ελιούντ Κιπτσόγκε όχι μόνο κατέρριψε το δικό του παγκόσμιο ρεκόρ στο αγώνισμα του μαραθωνίου βελτιώνοντας κατά 30 δευτερόλεπτα τον χρόνο του, αλλά επιβεβαιώνει και τη θέση του στο πάνθεον του αθλήματος απέναντι σε δυνητικούς μνηστήρες του πολυπόθητου ρεκόρ.\n\nΠρόκειται για την τέταρτη νίκη του στη διοργάνωση του Βερολίνου και πλέον ισοφαρίζει τις επιτυχίες του εμβληματικού Χαλιέ Γκεμπρεσελασιέ στη γερμανική πρωτεύουσα.\n\n\n\nΟ 37χρονος Κενυάτης αθλητής έκανε μία απίστευτη κούρσα στον μαραθώνιο του Βερολίνου και κατέρριψε το παγκόσμιο ρεκόρ που ο ίδιος είχε θεσπίσει στον ίδιο αγώνα το 2018. Τότε είχε τρέξει την διαδρομή σε 2:01:39 και φέτος κατόρθωσε να το κάνει σε 30 δευτερόλεπτα λιγότερα (2:01:09).\n\nΟ Ελιούντ Κιπτσόγκε, χρυσός Ολυμπιονίκης σε Ρίο ντε Τζανέιρο και Τόκιο, κέρδισε την 15η κούρσα μαραθωνίου στην καριέρα του από τις 17 που έχει δώσει και συνεχίζει να φτιάχνει τον μύθο του ως ο κορυφαίος δρομέας της ιστορίας σε αποστάσεις μαραθωνίου.\n\nΟ Κενυάτης κατόρθωσε να πετύχει το νέο ρεκόρ παρότι η κούρσα του στο δεύτερο μισό δεν ήταν ιδανική. Ολοκλήρωσε το πρώτο μισό της διαδρομής σε 59:51, ενώ το δεύτερο σε 61:18.\n\nΕλιούντ Κιπτσόγκε: Απίστευτο νέο παγκόσμιο ρεκόρ - Ποιος είναι ο μαραθωνοδρόμος από την Κένυα\n\nΓεννημένος στην ηπειρωτική Κένυα, πάνω στον Ισημερινό, ο Κιπτσόγκε χρειαζόταν τρία χιλιόμετρα τρεξίματος για να πηγαίνει κάθε μέρα στο σχολείο του, τελειώνοντας το γυμνάσιο το 1999 και χωρίς έως το σημείο εκείνο να δείχνει ενδιαφέρον για τον αθλητισμό.\n\nΤο 2001 συνάντησε τον μετέπειτα προπονητή του και την επόμενη χρονιά, κέρδισε στα προκριματικά της Κένυας για τον αγώνα εφήβων του Παγκόσμιου Πρωταθλήματος Ανωμάλου Δρόμου της IAAF του 2002. Στο Παγκόσμιο Πρωτάθλημα, που διεξήχθη στο Δουβλίνο, τερμάτισε πέμπτος στον ατομικό αγώνα και ήταν μέλος της ομάδας της Κένυας που κέρδισε το χρυσό. Κέρδισε επίσης τον αγώνα των 5000 μέτρων στο προκριματικά της Κένυας για το Παγκόσμιο Πρωτάθλημα Εφήβων του 2002 στον Στίβο, αλλά αρρώστησε και έχασε το πρωτάθλημα.\n\nEliud Kipchoge 𝗖𝗢𝗡𝗧𝗜𝗡𝗨𝗘𝗦 to defy human limits.\n\n\n\nHe wins his fourth Berlin Marathon title, running a new world record of 2:01:10*\n\n\n\nThe greatest marathon runner we've ever seen. 🐐#LondonMarathon | #BerlinMarathon2022 pic.twitter.com/RKoCX7muEf — TCS London Marathon (@LondonMarathon) September 25, 2022\n\nΟ Κιπτσόγκε αναδείχθηκε το 2003 από τη νίκη του στους αγώνες νέων στο Πρωτάθλημα IAAF Ανώμαλου Δρόμου, όπου έκανε παγκόσμιο ρεκόρ νέων στα 5000 μέτρα. Σε ηλικία 18 ετών έγινε ο νεότερος σε ηλικία παγκόσμιος πρωταθλητής 5000 μέτρων στο Παγκόσμιο Πρωτάθλημα Στίβου του 2003 με ρεκόρ διοργάνωσης νικώντας στην τελική ευθεία και με μικρή διαφορά (χρόνος 12:52,61) τα φαβορί.\n\nΣτη συνέχεια ήρθε το Ολυμπιακό χάλκινο για τον Κενυάτη το 2004, που αυτή τη φορά δεν μπόρεσε να υπερνικήσει τους κορυφαίους αντιπάλους του με νικητή αυτή τη φορά τον Μαροκινό. Ακολούθησε το χάλκινο στο Παγκόσμιο Πρωτάθλημα Κλειστού Στίβου στα 3.000 μέτρα το 2006, με νικητή αυτή τη φορά το Μπεκέλε. Πέντε φορές φιναλίστ παγκόσμιου πρωταθλήματος 5000 μέτρων, ο Κιπτσόγκε πήρε το ασημένιο μετάλλιο στο Παγκόσμιο Πρωτάθλημα του 2007 με χρόνο 13:46,00, στους Ολυμπιακούς Αγώνες 2008 με χρόνο 13:02,80 πίσω από τον Μπεκέλε και στους Αγώνες της Βρετανικής Κοινοπολιτείας του 2010.\n\nΜαραθώνιος Βερολίνου 2022: Ο Ελιούντ Κιπτσόγκε στο βάθρο © EPA/Filip Singer\n\nΕλιούντ Κιπτσόγκε: Απίστευτο νέο παγκόσμιο ρεκόρ - Η καριέρα του στο αγώνισμα του μαραθώνιου\n\nΞεκίνησε να αγωνίζεται σε διεθνείς μαραθωνίους σε δημόσιο δρόμο το 2012 και έκανε το δεύτερη καλύτερη επίδοση σε ντεμπούτο ημιμαραθώνιου με χρόνο 59:25. Στο ντεμπούτο του σε μαραθώνιο κέρδισε τον Μαραθώνιο του Αμβούργου το 2013 με χρόνο ρεκόρ 2ω 05:30. Η πρώτη του νίκη σε μεγάλο Παγκόσμιο Μαραθώνιο ήρθε στον Μαραθώνιο του Σικάγου το 2014. Κέρδιζε συνεχώς τους Μαραθώνιους του Λονδίνου και του Βερολίνου από το 2015 μέχρι το 2018.\n\nΤην τελευταία ημέρα των Ολυμπιακών Αγώνων του Ρίο στις 21 Αυγούστου 2016 κέρδισε σε χρόνο 2:08:44. Όταν έφτασε το μισό του αγώνα μετά από 21,0975 χλμ., 37 άνδρες ήταν σε απόσταση 10 δευτερολέπτων από τον πρώτο δρομέα. Το πεδίο των συμμετεχόντων μειώθηκε σε τρεις δρομείς λίγο πριν τα 34 χλμ. Ο Κιπτσόγκε έκανε την τελευταία του κίνηση περίπου στο 36ο χιλιόμετρο της διαδρομής. Κάλυψε το πρώτο μισό του αγώνα σε 1:05:55, ενώ το δεύτερο σε 1:02:49, που ισοδυναμεί με διαφορά άνω των 3 λεπτών αρνητικό μοίρασμα. Η διαφορά μεταξύ των δύο πρώτων ήταν 70 δευτερόλεπτα, η μεγαλύτερη από τον Ολυμπιακό Μαραθώνιο του 1972. Ο χρόνος νίκης στις 2:08:44 είναι ο πιο αργός χρόνος του σε μαραθώνιο (από τον Αύγουστο του 2021). Εκατόν πενήντα πέντε δρομείς ξεκίνησαν τον αγώνα, ο οποίος ήταν ο μεγαλύτερος στην ιστορία των Ολυμπιακών Αγώνων. 140 από αυτούς τερμάτισαν τον αγώνα. Με αυτή τη νίκη, ο Κιπτσόγκε έγινε ο δεύτερος άνδρας από την Κένυα που κέρδισε χρυσό μετάλλιο στον Ολυμπιακό Μαραθώνιο.\n\nBREAKING: Eliud Kipchoge breaks his own world record to win Berlin Marathon #BerlinMarathon2022 pic.twitter.com/knUPmCmUb3 — NTV Kenya (@ntvkenya) September 25, 2022\n\nΣτις 16 Σεπτεμβρίου 2018, κέρδισε τον Μαραθώνιο του Βερολίνου σε χρόνο 2:01:39, καταρρίπτοντας το προηγούμενο παγκόσμιο ρεκόρ κατά 1 λεπτό και 18 δευτερόλεπτα (2:02:57 που έθεσε ο συμπατριώτης Ντένις Κιμέτο στο Μαραθώνιο του Βερολίνου το 2014). Ήταν η μεγαλύτερη βελτίωση σε χρόνο παγκόσμιου ρεκόρ μαραθωνίου από το 1967. Τερμάτισε 4 λεπτά και 43 δευτερόλεπτα μπροστά από τον δεύτερο Κενυάτη Άμος Κιπρούτο. Η επιτυχία αυτή του χάρισε τον τίτλο του αθλητή της χρονιάς της IAAF.\n\nΣτις 12 Οκτωβρίου 2019, έτρεξε μαραθώνιο στην Βιέννη, σε χρόνο 1:59:40 και έγινε ο πρώτος αθλητής στον κόσμο που έτρεξε μαραθώνιο δρόμο σε λιγότερο από 2 ώρες. Η επίδοση αυτή δεν θεωρείται παγκόσμιο ρεκόρ, γιατί ο αγώνας δεν ήταν ανοικτός σε όλους, ενώ ο αθλητής είχε την υποστήριξη αυτοκινήτου για διατήρηση του ρυθμού τρεξίματος καθώς και ομάδας δρομέων που έτρεχαν μαζί του.\n\nNEW WORLD RECORD\n\n\n\nEliud Kipchoge smashes his own marathon world record, winning the #BerlinMarathon in 2:01:08\n\n\n\nTakes 31 seconds off his old record. #marathon pic.twitter.com/UwKeWtAosi — Brendan Bradford (@1bbradfo) September 25, 2022\n\nΥπερασπίστηκε με επιτυχία το χρυσό του μετάλλιο από τους αγώνες του Ρίο κερδίζοντας το χρυσό στον μαραθώνιο ανδρών στους Ολυμπιακούς Αγώνες του Τόκιο σε χρόνο 2:08:38, και έγινε μόνο ο τρίτος αθλητής που υπερασπίστηκε με επιτυχία το χρυσό του μετάλλιο στον μαραθώνιο ανδρών, μετά τον Αμπέμπε Μπικίλα το 1960 και το 1964, και τον Βαλντεμαρ Τσιερπίνσκι το 1976 και το 1980. Ήταν το φαβορί για τη νίκη και επιτέθηκε γύρω στα 30 χιλιόμετρα, κοιτάζοντας πίσω μόνο μία φορά μετά. Ο Kιπτσόγε είναι ο μεγαλύτερος σε ηλικία ολυμπιονίκης μαραθωνίου. Ο αγώνας πραγματοποιήθηκε 500 μίλια βόρεια του Τόκιο στο Σαπόρο της Ιαπωνίας με 106 δρομείς να συμμετέχουν στον αγώνα.",
    "Παγκόσμιο γυναικών: Το πρώτο μπαμ από την Ταϊλάνδη!": "Αφού το βράδυ της Παρασκευής οι δύο οικοδέσποινες, Ολλανδία (3-0 την Κένυα), Πολωνία (3-1 την Κροατία) ξεκίνησαν με νίκες, η σημερινή ημέρα του παγκοσμίου γυναικών ξεκίνησε με μια πολύ μεγάλη έκπληξη.\n\nτου Δημήτρη Τυχάλα\n\n[email protected]\n\nΗ Τουρκία του Τζιοβάνι Γκουϊντέτι, που είναι από τα φαβορί για ένα μετάλλιο, αν και προηγήθηκε δύο φορές στο σκορ ηττήθηκε με 3-2 από την απίθανη Ταϊλάνδη.\n\nΟι Τουρκάλες πήραν εύκολα το πρώτο σετ, αλλά στο β’ αν και ανέτρεψαν το 12-16 με τα σερβίς της Καρακούρτ (16-17) και έφτασαν σε σετ μπολ (26-27) τελικά οι Ασιάτισες με επίθεση της τρομερής Μοσκρί (33 πόντοι) πήρε το σετ με 31-29.\n\nΣτο γ’ η Τουρκία ξέφυγε 19-15, η Ταϊλάνδη με άσο μείωσε 23-22 για να κλείσει το σετ με 25-22, αλλά στο τρίτοι οι Ασιάτισες πήραν νωρίς το προβάδισμα (8-5, 12-6) για να πλησιάσει η ομάδα του Γκουϊντέρι σε 14-13 και να προσπεράσει 15-16. Η Ταϊλάνδη όμως απάντησε άμεσα μετατρέποντας το 17-17 σε 22-17 (τρομερά σερβίς η ακραία Γιαντχαβισούτ) για να έρθει το 2-2.\n\nΣτο τάι μπρέικ η Τουρκία προηγήθηκε 4-6 κι έχασε διπλή κόντρα, διατηρώντας το προβάδισμα μέχρι το 7-8 που έγινε 10-8. Η Καρακούρτ κράτησε όρθια την Τουρκία ισοφαρίζοντας 11-11, με μπλοκ της Εντά έγινε το 12-12, αλλά στην επόμενη φάση ο Γκουϊντέτι έβαλε τη Μποζ για το μπλοκ, αφήνοντας την Καρακούρτ στο σερβίς κι από την κακή υποδοχή της Ταϊλάνδης δεν υπήρχε πασαδόρος με την Μποζ να κάνει λάθος και στην επόμενη φάση να δέχεται μπλοκ σε πλασέ με τα δύο χέρια για το 14-12. Η Τουρκία μείωσε και πάλι με μπλοκ της Εντά, όμως η Μπαλαντίν έχασε το σερβίς και η Ταϊλάνδη πήρε τη σπουδαία νίκη.\n\nΣτα άλλα ματς το Βέλγιο ζορίστηκε μόνο ένα σετ από το Πουέρτο Ρίκο επικρατώντας με 3-0. Στο β’ σετ το Πουέρτο Ρίκο είχε σταθερά το προβάδισμα κι έφτασε στο 20-22, αλλά εκεί έχασε κόντρα μπάλα για το +3 και οι Βελγίδες ισοφάρισαν (22-22) κι έκαναν το 23-24, 24-25 (μπλοκ Λέμενς, άσος Βαν Ντε Βίβερ) για να κλείσουν το σετ στο 25-27 με νέο μπλοκ της Λέμενς.\n\nΜε 3-0, αλλά πολύ πιο εύκολα νίκησε η Ιταλία το Καμερούν έχοντας 60% στην επίθεση, 10 άσους και 9 μπλοκ.\n\nΑναλυτικά τα μέχρι στιγμής αποτελέσματα και το πρόγραμμα της Α’ φάσης:\n\nΑ’ όμιλος (Άρνεμ)\n\n1η αγωνιστική\n\nΠαρασκευή 23/9\n\nΟλλανδία-Κένυα 3-0 (25-11, 25-17, 25-11)\n\nΣάββατο 24/9\n\nΒέλγιο-Πουέρτο Ρίκο 3-0 (25-15, 27-25, 25-15)\n\nΙταλία-Καμερούν 3-0 (25-10, 25-12, 25-16)\n\n2η αγωνιστική\n\nΚυριακή 25/9\n\n14:00, Βέλγιο-Κένυα\n\n17:00, Ολλανδία-Καμερούν\n\nΔευτέρα 26/9\n\n19:00, Ιταλία-Πουέρτο Ρίκο\n\n3η αγωνιστική\n\nΤρίτη 27/9\n\n19:00, Ιταλία-Βέλγιο\n\n21:00, Καμερούν-Κένυα\n\nΤετάρτη 28/9\n\n21:00, Ολλανδία-Πουέρτο Ρίκο\n\n4η αγωνιστική\n\nΠέμπτη 29/9\n\n19:00, Ιταλία-Κένυα\n\n22:00, Πουέρτο Ρίκο-Καμερούν\n\nΠαρασκευή 30/9\n\n21:00, Ολλανδία-Βέλγιο\n\n5η αγωνιστική\n\nΣάββατο 1/10\n\nΠουέρτο Ρίκο-Κένυα\n\nΚυριακή 2/10\n\n14:00, Βέλγιο-Καμερούν\n\n17:00, Ολλανδία-Ιταλία\n\nΒ’ όμιλος (Άρνεμ-Γκντνάσκ)\n\n1η αγωνιστική\n\nΠαρασκευή 23/9\n\nΠολωνία-Κροατία 3-1 (25-19, 21-25, 25-23, 25-25)\n\nΣάββατο 24/9\n\nΤουρκία-Ταϊλάνδη 2-3 (25-17, 29-31, 25-22, 19-26, 13-15)\n\n19:30, Άγιος Δομήνικος-Ν. Κορέα\n\n2η αγωνιστική – Τρίτη 27/9\n\n15:00, Τουρκία-Ν. Κορέα\n\n18:30, Άγιος Δομήνικος-Κροατία\n\n21:30, Πολωνία-Ταϊλάνδη\n\n3η αγωνιστική – Τετάρτη 28/9\n\n15:00, Ταϊλάνδη-Κροατία\n\n18:30, Τουρκία-Άγιος Δομήνικος\n\n21:30, Πολωνία-Ν. Κορέα\n\n4η αγωνιστική – Πέμπτη 29/9\n\n15:00, Ν. Κορέα-Ταϊλάνδη\n\n18:30, Τουρκία-Κροατία\n\n21:30, Πολωνία-Άγιος Δομήνικος\n\n5η αγωνιστική – Σάββατο 1/10\n\n15:00, Άγιος Δομήνικος-Ταϊλάνδη\n\n18:30, Ν. Κορέα-Κροατία\n\n21:30, Πολωνία-Τουρκία\n\nΓ’ όμιλος (Άρνεμ-Λόντζ)\n\n1η αγωνιστική\n\nΣάββατο 24/9\n\n20:30, ΗΠΑ-Καζακστάν\n\nΚυριακή 25/9\n\n20:00, Γερμανία-Βουλγαρία\n\n21:00, Σερβία-Καναδάς\n\n2η αγωνιστική – Δευτέρα 26/9\n\n16:30, Γερμανία-Καζακστάν\n\n17:00, Σερβία-Βουλγαρία\n\n22:00, ΗΠΑ-Καναδάς\n\n3η αγωνιστική – Πέμπτη 29/9\n\n14:00, Καναδάς-Καζακστάν\n\n17:00, Σερβία-Γερμανία\n\n20:00, ΗΠΑ-Βουλγαρία\n\n4η αγωνιστική – Παρασκευή 30/9\n\n14:00, Σερβία-Καζακστάν\n\n17:00, Βουλγαρία-Καναδάς\n\n20:00, ΗΠΑ-Γερμανία\n\n5η αγωνιστική – Σάββατο 1/10\n\n14:00, Βουλγαρία-Καζακστάν\n\n17:00, Γερμανία-Καναδάς\n\n20:00, ΗΠΑ-Σερβία\n\nΔ’ όμιλος (Άρνεμ)\n\n1η αγωνιστική\n\nΣάββατο 24/9\n\n21:30, Βραζιλία-Τσεχία\n\nΚυριακή 25/9\n\n15:00, Κίνα-Αργεντινή\n\n15:15, Ιαπωνία-Κολομβία\n\n2η αγωνιστική\n\nΔευτέρα 26/9\n\n15:15, Ιαπωνία-Τσεχία\n\n19:30, Βραζιλία-Αργεντινή\n\nΤρίτη 27/9\n\n15:00, Κίνα-Κολομβία\n\n3η αγωνιστική – Τετάρτη 28/9\n\n15:15, Κίνα-Ιαπωνία\n\n16:00, Βραζιλία-Κολομβία\n\n19:00, Αργεντινή-Τσεχία\n\n4η αγωνιστική – Παρασκευή 30/9\n\n15:00, Κίνα-Τσεχία\n\n15:15, Βραζιλία-Ιαπωνία\n\n19:00, Κολομβία-Αργεντινή\n\n5η αγωνιστική\n\nΣάββατο 1/10\n\n15:00, Βραζιλία-Κίνα\n\n19:00, Κολομβία-Τσεχία\n\nΚυριακή 2/10\n\n15:15, Ιαπωνία-Αργεντινή",
    "Βόλεϊ Γυναικών: Η Chumba Sharon στην Εθνική Κένυας για το Παγκόσμιο Πρωτάθλημα": "Αναλυτικά η ενημέρωση του Α.Σ ΑΡΗΣ: Η αθλήτρια της ομάδας Βόλεϊ Γυναικών του ΑΡΗ, Chumba Sharon, κλήθηκε στην αποστολή της Εθνικής Κένυας για το Παγκόσμιο Πρωτάθλημα, το οποίο θα διεξαχθεί στην Ολλανδία και στην Πολωνία από τις 23 Σεπτεμβρίου έως τις 15 Οκτωβρίου.\n\nΗ Κένυα είναι στον ίδιο όμιλο με την Ολλανδία, Ιταλία, Βέλγιο, Πουέρτο Ρίκο και Καμερούν. Ο πρώτος αγώνας είναι σήμερα στις 21:00, με αντίπαλο την Ολλανδία.\n\nΟ Α.Σ ΑΡΗΣ και το τμήμα Βόλεϊ Γυναικών, εύχονται στην Κενυάτισσα αθλήτριά μας μας, καλή επιτυχία!",
    "Παγκόσμιο γυναικών: Το πάλεψε η Τσεχία αλλά…": "Η ομάδα του Γιάννη Αθανασόπουλου στην επιστροφή της μετά από 12 χρόνια σε παγκόσμιο, στάθηκε αξιοπρεπέστατα κόντρα στη Βραζιλία.\n\nτου Δημήτρη Τυχάλα\n\n[email protected]\n\n«Θέλουμε ένα σετ ή δύο σετ κόντρα στις μεγάλες ομάδες του ομίλου και να είμαστε γενικά ανταγωνιστική ομάδα», είχε πει πριν την έναρξη του τουρνουά ο Έλληνας προπονητής και η ομάδα του τον δικαίωσε με τον ίδιο να ζει τη δική του στιγμή («το να βρίσκομαι στο παγκόσμιο με μία εθνική ομάδα ήταν κάτι που το ονειρευόμουν», είχε πει επίσης).\n\nΣτο πρώτο σετ η Βραζιλία προηγήθηκε 15-11, με την Τσεχία να ισοφαρίζει 16-16 κι εκεί να παθαίνει μπλακ άουτ για το 21-16 και παρόλο που πλησίασε σε 21-19 πάλι ένα χαμένο σερβίς έδωσε τη λύση στη Βραζιλία.\n\nΟι Βραζιλιάνες στο β’ σετ επικράτησαν πιο εύκολα με 25-16, αλλά στο τρίτο τα κορίτσια του Αθανασόπουλου έκαναν τρομερή ανατροπή. Το 11-18 της Βραζιλίας έγινε 12-12 και 14-15 για να φτάσουμε στο 20-18 που μετατράπηκε σε 20-21 με άσο της Σιμάνοβα. Η Βραζιλία μάλλον δεν το περίμενε και στο 21-21 η Τσεχία με νέο σερί έφτασε στο σετ μπολ για να πάρει με 22-25.\n\nΜέχρι το 6-6 του δ’ σετ υπήρχε η εικόνα του ντέρμπι, όμως εκεί η Βραζιλία με καλό σερβίς άνοιξε το σκορ (7-13) κι έφτασε στο 11-19. Η Τσεχία και πάλι δεν τον παράτησε μειώνοντας σε 14-19, αλλά δε μπόρεσε να πλησιάσει περισσότερο με την Βραζιλία να φτάνει στο 18-25 και στη νίκη με 3-1.\n\nΣτα άλλα δύο βραδινά ματς οι ΗΠΑ κέρδισαν με άνεση το Καζακστάν και ο Άγιος Δομήνικος επίσης πολύ εύκολα τη Νότιο Κορέα.\n\nΑναλυτικά τα μέχρι στιγμής αποτελέσματα και το πρόγραμμα της Α’ φάσης:\n\nΑ’ όμιλος (Άρνεμ)\n\n1η αγωνιστική\n\nΠαρασκευή 23/9\n\nΟλλανδία-Κένυα 3-0 (25-11, 25-17, 25-11)\n\nΣάββατο 24/9\n\nΒέλγιο-Πουέρτο Ρίκο 3-0 (25-15, 27-25, 25-15)\n\nΙταλία-Καμερούν 3-0 (25-10, 25-12, 25-16)\n\n2η αγωνιστική\n\nΚυριακή 25/9\n\n14:00, Βέλγιο-Κένυα\n\n17:00, Ολλανδία-Καμερούν\n\nΔευτέρα 26/9\n\n19:00, Ιταλία-Πουέρτο Ρίκο\n\n3η αγωνιστική\n\nΤρίτη 27/9\n\n19:00, Ιταλία-Βέλγιο\n\n21:00, Καμερούν-Κένυα\n\nΤετάρτη 28/9\n\n21:00, Ολλανδία-Πουέρτο Ρίκο\n\n4η αγωνιστική\n\nΠέμπτη 29/9\n\n19:00, Ιταλία-Κένυα\n\n22:00, Πουέρτο Ρίκο-Καμερούν\n\nΠαρασκευή 30/9\n\n21:00, Ολλανδία-Βέλγιο\n\n5η αγωνιστική\n\nΣάββατο 1/10\n\nΠουέρτο Ρίκο-Κένυα\n\nΚυριακή 2/10\n\n14:00, Βέλγιο-Καμερούν\n\n17:00, Ολλανδία-Ιταλία\n\nΒ’ όμιλος (Άρνεμ-Γκντνάσκ)\n\n1η αγωνιστική\n\nΠαρασκευή 23/9\n\nΠολωνία-Κροατία 3-1 (25-19, 21-25, 25-23, 25-25)\n\nΣάββατο 24/9\n\nΤουρκία-Ταϊλάνδη 2-3 (25-17, 29-31, 25-22, 19-26, 13-15)\n\nΆγιος Δομήνικος-Ν. Κορέα 3-0 (25-19, 25-12, 25-15)\n\n2η αγωνιστική – Τρίτη 27/9\n\n15:00, Τουρκία-Ν. Κορέα\n\n18:30, Άγιος Δομήνικος-Κροατία\n\n21:30, Πολωνία-Ταϊλάνδη\n\n3η αγωνιστική – Τετάρτη 28/9\n\n15:00, Ταϊλάνδη-Κροατία\n\n18:30, Τουρκία-Άγιος Δομήνικος\n\n21:30, Πολωνία-Ν. Κορέα\n\n4η αγωνιστική – Πέμπτη 29/9\n\n15:00, Ν. Κορέα-Ταϊλάνδη\n\n18:30, Τουρκία-Κροατία\n\n21:30, Πολωνία-Άγιος Δομήνικος\n\n5η αγωνιστική – Σάββατο 1/10\n\n15:00, Άγιος Δομήνικος-Ταϊλάνδη\n\n18:30, Ν. Κορέα-Κροατία\n\n21:30, Πολωνία-Τουρκία\n\nΓ’ όμιλος (Άρνεμ-Λόντζ)\n\n1η αγωνιστική\n\nΣάββατο 24/9\n\nΗΠΑ-Καζακστάν 3-0 (25016, 25-13, 25-22)\n\nΚυριακή 25/9\n\n20:00, Γερμανία-Βουλγαρία\n\n21:00, Σερβία-Καναδάς\n\n2η αγωνιστική – Δευτέρα 26/9\n\n16:30, Γερμανία-Καζακστάν\n\n17:00, Σερβία-Βουλγαρία\n\n22:00, ΗΠΑ-Καναδάς\n\n3η αγωνιστική – Πέμπτη 29/9\n\n14:00, Καναδάς-Καζακστάν\n\n17:00, Σερβία-Γερμανία\n\n20:00, ΗΠΑ-Βουλγαρία\n\n4η αγωνιστική – Παρασκευή 30/9\n\n14:00, Σερβία-Καζακστάν\n\n17:00, Βουλγαρία-Καναδάς\n\n20:00, ΗΠΑ-Γερμανία\n\n5η αγωνιστική – Σάββατο 1/10\n\n14:00, Βουλγαρία-Καζακστάν\n\n17:00, Γερμανία-Καναδάς\n\n20:00, ΗΠΑ-Σερβία\n\nΔ’ όμιλος (Άρνεμ)\n\n1η αγωνιστική\n\nΣάββατο 24/9\n\nΒραζιλία-Τσεχία 3-1 (25-20, 25-16, 22-25, 25-18)\n\nΚυριακή 25/9\n\n15:00, Κίνα-Αργεντινή\n\n15:15, Ιαπωνία-Κολομβία\n\n2η αγωνιστική\n\nΔευτέρα 26/9\n\n15:15, Ιαπωνία-Τσεχία\n\n19:30, Βραζιλία-Αργεντινή\n\nΤρίτη 27/9\n\n15:00, Κίνα-Κολομβία\n\n3η αγωνιστική – Τετάρτη 28/9\n\n15:15, Κίνα-Ιαπωνία\n\n16:00, Βραζιλία-Κολομβία\n\n19:00, Αργεντινή-Τσεχία\n\n4η αγωνιστική – Παρασκευή 30/9\n\n15:00, Κίνα-Τσεχία\n\n15:15, Βραζιλία-Ιαπωνία\n\n19:00, Κολομβία-Αργεντινή\n\n5η αγωνιστική\n\nΣάββατο 1/10\n\n15:00, Βραζιλία-Κίνα\n\n19:00, Κολομβία-Τσεχία\n\nΚυριακή 2/10\n\n15:15, Ιαπωνία-Αργεντινή",
    "Προσφυγή κατά της M.Βρετανίας στο Ευρωπαϊκό Δικαστήριο για τα εγκλήματα που διαπράχθηκαν κατά την αποικιοκρατία στην Κένυα": "Προσφυγή στο Ευρωπαϊκό Δικαστήριο Ανθρωπίνων Δικαιωμάτων κατά της Μ.Βρετανίας κατέθεσε ομάδα κατοίκων της Κένυας με την οποία ζητούν αποζημιώσεις για τα εγκλήματα που διαπράχθηκαν την περίοδο της αποικιοκρατίας.\n\nΣύμφωνα με το πρακτορείο Reuters, ο δικηγόρος Τζόελ Κιμουτάι Μπόζεκ, ο οποίος εκπροσωπεί την ομάδα, δήλωσε ότι «η κυβέρνηση του Ηνωμένου Βασιλείου απέφυγε δυστυχώς κάθε πιθανή οδό επανορθώσεων. Δεν έχουμε άλλη επιλογή από το να προχωρήσουμε στο δικαστήριο για τους πελάτες μας έτσι ώστε αυτή η ιστορία να αποκατασταθεί».\n\nΣημειώνεται, ότι όπως αναμετάδωσε το Αθηναϊκό Πρακτορείο Ειδήσεων, οι βρετανικές επανορθώσεις για εγκλήματα της εποχής της αποικιοκρατίας είναι σπάνιες αλλά όχι κάτι πρωτόγνωρο. Το 2013 η Βρετανία συμφώνησε σε έναν διακανονισμό αποζημίωσης πολλών εκατομμυρίων δολαρίων σε Κενυάτες που είχαν βασανιστεί από τις αποικιοκρατικές δυνάμεις στη διάρκεια μιας εξέγερσης προς το τέλος της βρετανικής κυριαρχίας.\n\nΤα Ηνωμένα Έθνη έχουν αναφέρει πως τουλάχιστον μισό εκατομμύριο Κενυάτες από την περιφέρεια Κερίτσο υπέστησαν κατάφωρες παραβιάσεις των ανθρωπίνων δικαιωμάτων περιλαμβανομένων εκτελέσεων και εκτοπισμών στη διάρκεια της βρετανικής αποικιοκρατικής διακυβέρνησης, η οποία τελείωσε το 1963.\n\nΠολλοί εξακολουθούν να υφίστανται οικονομικές συνέπειες από την κλοπή της γης τους, σύμφωνα με τα Ηνωμένα Έθνη, ακόμη κι αν αυτή η γη έχει καταστεί επικερδής για πολυεθνικές επιχειρήσεις.\n\n«Σήμερα, μερικές από τις πιο εύρωστες εταιρίες τσαγιού, όπως η Unilever, η Williamson Tea, η Finlay’s και η Lipton, κατέχουν και καλλιεργούν αυτά τα εδάφη και συνεχίζουν να τα χρησιμοποιούν και να αποκομίζουν σημαντικά κέρδη», ανέφεραν σε δήλωσή τους οι ενάγοντες. (πηγή newsbeast.gr)",
    "Το 19ο Αφρικανικό Φεστιβάλ της Αθήνας στηρίζει «Το Χαμόγελο του Παιδιού» σήμερα και αύριο": "Μια πρόσκληση σε μικρούς και μεγάλους από τις πρεσβείες και τα επίτιμα προξενεία των Αφρικανικών χωρών, που είναι διαπιστευμένα στην Ελλάδα, για να γευτούν τη μοναδική γοητεία της Αφρικής, σήμερα και αύριο 24-25 Σεπτεμβρίου, στην Πρεσβευτική Κατοικία της Ν. Αφρικής (Διαμαντίδου 5, Παλαιό Ψυχικό).\n\n\n\nΑλγερία, Λαϊκή Δημοκρατία του Κογκό, Αίγυπτος, Γκάμπια, Γκάνα, Ακτή του Ελεφαντοστού, Κένυα, Λιβυή, Μαδαγασκάρη, Μαρόκο, Νιγηρία, Σενεγάλη, Σεϋχέλλες. Ν.Αφρική, Σουδάν, Τανζανία, Ουγκάντα, Ζάμπια, Ζιμπάμπουε συμμετέχουν στο φεστιβάλ για την γνωριμία του ελληνικού κοινού με τα μοναδικά ήθη και πλούσια έθιμα της κάθε χώρας, τις παραδοσιακές φορεσιές, τη μουσική και τους παραδοσιακούς χορούς της.\n\nΤο κοινό θα έχει την ευκαιρία κατά την διάρκεια του φεστιβάλ να αγοράσει αυθεντικές αφρικανικές χειροτεχνίες, αυθεντικά ενδύματα, καθώς και να γευτεί μοναδικά φαγητά και ποτά των χωρών της Αφρικής.\n\nΜέρος των εσόδων θα διατεθούν στον οργανισμό «Το Χαμόγελο του Παιδιού» με σκοπό την προάσπιση των δικαιωμάτων των παιδιών.\n\nΏρες:\n\nΣάββατο 24 Σεπτεμβρίου 10:00 - 22:00\n\nΚυριακή 25 Σεπτεμβρίου 10:00 - 19:00\n\nΕίσοδος: 3 ευρώ για ενήλικες, ελεύθερη είσοδος για παιδιά κάτω των 10 ετών.",
    "Βασίλισσα Ελισάβετ και Αφρική: Από τις θηριωδίες της βρετανικής κυριαρχίας στα συλλυπητήρια μηνύματα": "Η σχέση της βασίλισσας Ελισάβετ με την Αφρική δεν ήταν πάντα ρόδινη και εξωτική, όπως αυτή που παρουσιάζεται, μέσα από τα συλλυπητήρια μηνύματα με αφορμή τον θάνατό της.\n\nΕξάλλου, όλα ξεκίνησαν με μία αποικιοκρατική Βρετανία, που μέχρι και σήμερα η κεφαλή του στέμματος είναι ο αρχηγός κράτους σε αρκετές χώρες και έθνη. Σε αυτό που μετονομάστηκε σε Κοινοπολιτεία.\n\nΗ σχέση ωστόσο της Βασίλισσας Ελισάβετ με την Αφρική ξεκίνησε ήδη από όταν εκείνη ήταν πριγκίπισσα. Τότε 25 ετών σε ένα ταξίδι της στην Κένυα.\n\nΗ τότε πριγκίπισσα Ελισάβετ διέμενε στο κλειστό πλέον ξενοδοχείο Treetops σε μια αγροτική περιοχή της Κένυας, περιτριγυρισμένη από πράσινο, ψηλά δέντρα και άγρια ​​ζωή, όταν ο πατέρας της, ο βασιλιάς Γεώργιος VI, πέθανε και εκείνη έγινε βασίλισσα σε ηλικία μόλις 25 ετών.\n\nΚατά τη διάρκεια της 70χρονης βασιλείας της, η βασίλισσα Ελισάβετ Β' επισκέφτηκε περισσότερες από 20 αφρικανικές χώρες. Κάποια στιγμή δε είπε, χαριτολογώντας μπροστά σε έναν χαμογελαστό Νέλσον Μαντέλα ότι είχε πάει περισσότερο στην Αφρική παρά οπουδήποτε αλλού, προκαλώντας ενθουσιώδη γέλια από τους γύρω της.\n\nΈχοντας κληρονομήσει μια τεράστια αυτοκρατορία (σημερινή Κοινοπολιτεία) που εκτείνεται στην αφρικανική ήπειρο όταν έγινε βασίλισσα, κατά την δική της ηγεμονία είδε και τις 14 αφρικανικές βρετανικές αποικίες να αποκτούν την ανεξαρτησία τους, ξεκινώντας από την Γκάνα το 1957.\n\nΗ Βασίλισσα κατάφερε να διατηρήσει θερμές σχέσεις μαζί τους, εν μέρει μέσω της δημιουργίας της διαδόχου οργάνωσης της αυτοκρατορίας, της Κοινοπολιτείας.\n\nΙστορική στιγμή όταν το 1961, ο φακός την απαθανάτισε να χορεύει με τον Kwame Nkrumah, ο οποίος ηγήθηκε της εκστρατείας για την ανεξαρτησία της Γκάνας και έγινε ο πρώτος της πρόεδρος της χώρας.\n\nΣημειωτέον, η λέξη αυτοκρατορία παραλείφθηκε από τον όρκο της στην τελετή στέψης της το 1953.\n\nΤώρα, ηγέτες από όλη την ήπειρο αποτίουν φόρο τιμής στην μακροβιότερο μονάρχη της Βρετανίας και σε τμήματα της Κοινοπολιτείας.\n\nΟ πρόεδρος της χώρας όπου ξεκίνησε το ταξίδι της ως βασίλισσα, ο Uhuru Kenyatta της Κένυας, θρήνησε τον θάνατό της περιγράφοντάς την ως «μια τεράστια εικόνα ανιδιοτελούς υπηρεσίας στην ανθρωπότητα και βασικό πρόσωπο όχι μόνο του Ηνωμένου Βασιλείου και των Εθνών της Κοινοπολιτείας, όπου η Κένυα είναι διακεκριμένο μέλος αλλά ολόκληρου του κόσμου».\n\nΑν και οι σχέσεις μεταξύ της Ζιμπάμπουε και του Ηνωμένου Βασιλείου ήταν ψυχρές εδώ και πολλά χρόνια, ωθώντας τον αείμνηστο Πρόεδρο Robert Mugabe να αποσυρθεί από την Κοινοπολιτεία, ο διάδοχός του Emmerson Mnangagwa έσπευσε να αναρτήσει στο Twitter τα «θερμά του συλλυπητήρια» προς τη βασιλική οικογένεια και τον «λαό της, το Ηνωμένο Βασίλειο και την Κοινοπολιτεία».\n\nΟ ηγέτης της Νιγηρίας, της μεγαλύτερης από τις πρώην αποικίες της Βρετανίας στην Αφρική, Muhammadu Buhari της έγραψε ένα μεγάλο αφιέρωμα στο Twitter, λέγοντας ότι αισθάνθηκε «απεριόριστη θλίψη» όταν έμαθε για τον θάνατό της.\n\n«Η ιστορία της σύγχρονης Νιγηρίας δεν θα ολοκληρωθεί ποτέ χωρίς ένα κεφάλαιο για τη βασίλισσα Ελισάβετ Β', μια τεράστια παγκόσμια προσωπικότητα και μία εξαιρετική ηγέτιδα. Αφιέρωσε τη ζωή της στο να κάνει το έθνος της, την Κοινοπολιτεία και ολόκληρο τον κόσμο ένα καλύτερο μέρος» ανέφερε ενώ χαιρέτισε επίσης την άνοδο του Βασιλιά Καρόλου Γ' στο θρόνο.\n\nΚαι ο Ali Bongo, πρόεδρος του νεότερου μέλους της Κοινοπολιτείας, της Γκαμπόν, μιας πρώην γαλλικής αποικίας, έστειλε επίσης στο Twitter τα συλλυπητήριά του.\n\nΩστόσο, παρά την αποστολή συλληπτήριων μηνυμάτων για τον θάνατο της βασίλισσας Ελισάβετ, πολλοί ήταν εκείνοι που δεν παρέλειψαν να αναφερθούν και στα δεινά που υπέστησαν τα αφρικανικά κράτη υπό τη βρετανική κυριαρχία, επισημαίνοντας ότι μεγάλο μέρος του αποικισμού έγινε στο όνομα της βασιλικής οικογένειας.\n\nΟ πρίγκιπας Mangosuthu Buthelezi απέτισε τα σέβη του εκ μέρους του βασιλιά Misuzulu KaZwelithini, του ηγέτη του λαού των Ζουλού της Νότιας Αφρικής. Επισήμανε την «πολύτιμη φιλία» του με τον βασιλιά Κάρολο Γ΄, στέλνοντάς του προσωπικά συλλυπητήρια.\n\nΟ βασιλιάς Misuzulu είναι σε θέση να καταλάβει τι περνάει ο βασιλιάς Κάρολος, καθώς ο πατέρας του, Zwelithini, πέθανε πέρυσι, μετά από 50 χρόνια στον θρόνο.\n\nΗ βασίλισσα δε, είχε μακρά ιστορία με τη Νότια Αφρική και ήταν σε περιοδεία εκεί όταν γιόρτασε τα 21α γενέθλιά της το 1947.\n\nΣτην πρώτη της ραδιοφωνική ομιλία, από το Κέιπ Τάουν, είπε ότι αφιερώνει τη ζωή της στην Κοινοπολιτεία και πρόσθεσε ότι ένιωθε στη Νότιο Αφρική σαν να ήταν το σπίτι της, σα να είχε ζήσει όλη της τη ζωή εκεί.\n\nΔιάσημη σε όλο τον κόσμο για την ικανότητά της να παραμένει εκτός πολιτικών συζητήσεων και παρεμβάσεων, η βασίλισσα Ελισάβετ έκανε μια ισχυρή δήλωση το 1995, όταν επισκέφθηκε τη Νότια Αφρική μόλις ένα χρόνο μετά το τέλος δεκαετιών κυριαρχίας της λευκής μειονότητας στη χώρα.\n\nΕπαίνεσε τη χώρα για την πρόοδό της λέγοντας πως «Έχετε γίνει ένα έθνος του οποίου το πνεύμα συμφιλίωσης είναι ένα φωτεινό παράδειγμα για τον κόσμο, και επέστρεψα για να δω μόνη μου αυτό το μικρό θαύμα».\n\nΗ βασίλισσα είχε μια ζεστή προσωπική σχέση με τον Νέλσον Μαντέλα. Το ίδρυμά του εξέφρασε τη λύπη του αναφέροντας πως «Μιλούσαν επίσης στο τηλέφωνο συχνά, χρησιμοποιώντας τα μικρά τους ονόματα ως ένδειξη αμοιβαίου σεβασμού αλλά και στοργής».\n\nΑνέφερε δε ότι ο Μαντέλα είχε ένα ειδικό όνομα για τη βασίλισσα: «Motlalepula, που κυριολεκτικά σημαίνει να έρχεσαι με βροχή», επειδή η επίσκεψή της το 1995 συνέπεσε με μία ευπρόσδεκτη αν και απροσδόκητη βροχή.\n\nΥπενθυμίζεται ωστόσο ότι δύο από τις σημαντικότερες θηριωδίες που διαπράχθηκαν επί βρετανική κυριαρχίας ήταν στην Αφρική.\n\nΗ πρώτη έγινε κατά τον Δεύτερο Πόλεμο των Μπόερς στη Νότια Αφρική (1899 – 1902), όταν οι Βρετανοί συγκέντρωσαν περίπου το ένα έκτο των Μπόερ, κυρίως γυναίκες και παιδιά και τους έστειλε σε στρατόπεδα συγκέντρωσης.\n\nΣε αυτά εστάλησαν περίπου 107.000 άνθρωποι. Οι συνθήκες ήταν τόσο άθλιες ώστε 27.927 Μπόερ έχασαν τη ζωή τους ενώ άγνωστος παραμένει ο αριθμός των Αφρικανών που πέθαναν.\n\nΗ δεύτερη θηριωδία έγινε επί βασιλείας της Ελισάβετ. Η εξέγερση των Μάου Μάου, που ξέσπασε το 1952, ήταν η αντίδραση των Κικούγιου, της μεγαλύτερης εθνότητας της Κένυας, εναντίον των βρετανικών αρχών και των λευκών εποίκων.\n\nΠολλοί από αυτούς στάλθηκαν σε στρατόπεδα συγκέντρωσης όπου βασανίστηκαν άγρια και κακοποιήθηκαν σεξουαλικά. Εκτιμάται, σύμφωνα με τον ιστορικό David Anderson ότι 20.000 έχασαν τη ζωή τους, ενώ η Caroline Elkins ανεβάζει τον αριθμό στις 100.000.\n\nΤο 2012 χιλιάδες Κενυάτες πανηγύρισαν όταν το Ανώτατο Δικαστήριο της Βρετανίας έδωσε σε τέσσερις ηλικιωμένους Κενυάτες το δικαίωμα να προσφύγουν κατά της βρετανικής κυβέρνησης υποστηρίζοντας ότι οι βρετανικές αποικιοκρατικές δυνάμεις τους κακοποίησαν, βίασαν και βασάνισαν κατά τη διάρκεια της εξέγερσης των Μάου Μάου (1951 – 1956).\n\nΟι τέσσερις θηριωδίες της βρετανικής κυριαρχίας εκτός Αφρικής\n\nΥπενθυμίζεται ότι μέχρι το 1922 η Βρετανία κυβερνούσε το ένα πέμπτο του παγκόσμιου πληθυσμού και ήλεγχε το ένα τέταρτο περίπου της συνολικής έκτασης της ξηράς της Γης.\n\nΣτον απόηχο όμως της βρετανικής κυριαρχίας υπάρχουν 4 ακόμη θηριωδίες: Η σφαγή του Άμριτσαρ, η ανεξαρτησία της Ινδίας το καλοκαίρι του 1947( ο διαχωρισμός των συνόρων Ινδίας - Πακιστάν οδήγησε σε 10 εκατ. εκπατρισμένους σε μία νύχτα και σχεδόν 1 εκατ. νεκρούς), ο λιμός της Βεγγάλης, όπου περίπου 12 με 29 εκατομμύρια Ινδοί πέθαναν από την πείνα ενώ η χώρα ήταν υπό την βρετανική κυριαρχία καθώς εκατομμύρια τόνοι σιταριού εξάγονταν στη Βρετανία.\n\nΜία από τις αξιομνημόνευτες θηριωδίες, επί βασιλείας Ελισάβετ, έλαβε χώρα στην Κύπρο. Μεταξύ 1955 και 1959 οι Βρετανοί βασάνισαν τουλάχιστον 3.000 Κύπριους που αντετίθεντο στο βρετανικό ζυγό. Υπάρχουν καταγγελίες για βασανισμούς 15χρονων που μεταξύ άλλων τους έτριβαν τα μάτια με καυτερή κόκκινη πιπεριά, άλλα τα μαστίγωναν ενώ πολλοί παρέμειναν κρατούμενοι για χρόνια χωρίς δίκη σε συνθήκες βασανισμών και εικονικών πνιγμών.",
    "Γιατί ο Βασιλιάς Κάρολος πρέπει να μας τρομάζει": "Αυτή η ανάρτηση περιέχει την απομαγνητοφώνηση του παρακάτω βίντεο, από το skepchick. Για περισσότερα παρόμοια βίντεο επισκεφθείτε τη σελίδα patreon.com/rebecca.\n\nΗ Βασίλισσα Ελισάβετ Β’ πέθανε σε ηλικία 96 ετών, και προσωπικά έχω θορυβηθεί από το πόσοι άνθρωποι θέλησαν να μετατρέψουν αυτό το γεγονός σε πολιτικό θέμα. Σε ποιον πλανήτη είναι ο θάνατος ενός μονάρχη, που επέλεξε ο ίδιος ο Θεός για να είναι ο πολιτικός αρχηγός του Ηνωμένου Βασιλείου και 14 άλλων κυρίαρχων κρατών όπως ο Καναδάς, του οποίου το σύνταγμα κατοχυρώνει αυτόν τον μονάρχη ως ηγέτη της χώρας έτσι ώστε να είναι σχεδόν αδύνατο η χώρα να μην γίνει ποτέ μοναρχία, σε ποιον πλανήτη είναι αυτό «πολιτικό»; Φυσικά, στον πλανήτη Γη. Είναι προφανώς πολιτικό.\n\nΣίγουρα υπάρχουν πολλά επιχειρήματα υπέρ και κατά της μοναρχίας εν έτει 2022. Από την πλευρά των «υπέρ», έχω ακούσει Βρετανούς να υποστηρίζουν ότι η βασιλική οικογένεια είναι καλή για τον τουρισμό και τις πωλήσεις σουβενίρ. Από την άλλη, έχω ακούσει ανθρώπους από χώρες που έχουν καταστραφεί από την αποικιοκρατία, η οποία βίασε, δολοφόνησε, λεηλάτησε και υποδούλωσε εκατομμύρια ανθρώπους σε χώρες όπως τα Μπαρμπάντος, η Τζαμάικα, η Ινδία, η Ιρλανδία και η Κένυα, να λένε «δεν γ@@@@ τα σουβενίρ». Και τα δύο είναι καλά επιχειρήματα, θα έλεγα.\n\nΑπλώς για να διαλέξουμε ένα από αυτά, ας μιλήσουμε λίγο για την Κένυα. Από τα τέλη του 19ου αιώνα, η βρετανική μοναρχία χρησιμοποίησε τις βρετανικές ένοπλες δυνάμεις για να καταλάβει την Κένυα, κηρύσσοντας την αποικία το 1920 παρά τις διαμαρτυρίες των κατοίκων. Μέσα σε λίγους μήνες αφότου η βασίλισσα Ελισάβετ Β’ ανέβηκε στο θρόνο, το 1952, οι βρετανικές δυνάμεις κατέστειλαν μια εξέγερση χρησιμοποιώντας μέσα όπως «ευνουχισμούς, συστηματικούς ξυλοδαρμούς, βιασμούς και σεξουαλικές επιθέσεις με μπουκάλια. Όλα αυτά ήταν γνωστά και επιβλήθηκαν κυρώσεις στα ανώτατα επίπεδα της βρετανικής κυβέρνησης». Έβαλαν χιλιάδες πολίτες σε στρατόπεδα εγκλεισμού όπου δεκάδες από αυτούς σφαγιάστηκαν. Αυτά αποκαλύφθηκαν από τα ίδια τα αρχεία των αποικιοκρατών, τα οποία ανάγκασαν τη βρετανική κυβέρνηση να πληρώσει σε περίπου 5.000 επιζώντες αποζημιώσεις ύψους σχεδόν 20 εκατομμυρίων λιρών το 2012.\n\nΟπότε ναι, όταν κάποιοι μιλούν για την ιστορία της αποικιοκρατίας, την οποία συμβολίζουν η Ελισάβετ και η οικογένειά της, δεν μιλούν απλώς για αρχαία ιστορία όπως όταν η Ελισάβετ Α χρηματοδότησε τους πρώτους δουλέμπορους γύρω στο 1600 ή όταν ο Κάρολος Β’ ίδρυσε τη Βασιλική Αφρικανική Εταιρεία το 1660 που αιχμαλώτιζε Αφρικανούς και τους μετέφερε στα Μπαρμπάντος για να πουληθούν ως σκλάβοι. Μιλούν και για την πρόσφατη ιστορία. Φρικαλεότητες που συνέβησαν στη μνήμη ανθρώπων που είναι σήμερα ζωντανοί, σφαγές που συνέβησαν ενώ η Ελισάβετ Β’ ήταν αρχηγός κράτους και ηγέτης των δυνάμεων που χτυπούσαν αθώους ανθρώπους μέχρι θανάτου.\n\nΤώρα, μπορεί να νομίζετε ότι η Βασίλισσα ήταν πάντα απλώς ένα σύμβολο. Το σύμβολο ενός ισχυρού μονάρχη, το σύμβολο τεράστιου πλούτου και αποικιοκρατίας. Θα μπορούσε να παραμείνει «βασίλισσα» μόνο υπό την προϋπόθεση ότι θα παράμενε πολιτικά ουδέτερη. Ναι, επιφυλάχθηκε να αναθεωρήσει κάθε νομοσχέδιο που ψήφισε το κοινοβούλιο, αλλά αυτό ήταν απλώς μια τυπική διαδικασία, δεν απέρριψε κανένα νομοσχέδιο. Πάντα έδινε τη συγκατάθεσή της, γιατί διαφορετικά θα διαταρασσόταν η λεπτή ισορροπία που επιτρέπει στην Αγγλία να παραμείνει Δημοκρατία, ενώ παράλληλα θα της επέτρεπε να είναι «βασίλισσα» ώστε η ίδια και η οικογένειά της να εισπράττουν εκατομμύρια λίρες από τους φορολογούμενους κάθε χρόνο.\n\nΑυτό είναι το επιχείρημα που με ενέπνευσε να κάνω αυτό το βίντεο. Γιατί μετά το θάνατό της, η πρώτη μου σκέψη ήταν: «Ω, Θεέ μου, τώρα έχουμε Βασιλιά τον Κάρολο Γ’. Γαμώτο». Γιατί ο πρώην πρίγκιπας Κάρολος είναι απλώς ένας κλόουν, όπως γνωρίζουν πολλοί σκεπτικιστές της παλιάς σχολής. Δεν έχει κρύψει την αγάπη του για την ψευδοεπιστήμη της ομοιοπαθητικής. Η ομοιοπαθητική είναι το πιο ανόητο είδος εναλλακτικής ιατρικής, καθώς βασίζεται στην ιδέα ότι το νερό «θυμάται» κάτι που βάζετε μέσα του και δεν υπάρχει πια και ότι μπορείτε να θεραπεύσετε σχεδόν οποιαδήποτε πάθηση βάζοντας και στη συνέχεια αφαιρώντας από το νερό αντικείμενα που προκάλεσαν την ασθένεια από την οποία πάσχετε. Έτσι, για παράδειγμα, εάν έχετε φαγούρα στο δέρμα, μπορείτε να θεραπευτείτε βυθίζοντας ένα φύλλο δηλητηριώδους κισσού σε ένα ποτήρι νερό, ρίχνοντας στη συνέχεια αυτό το ποτήρι σε μια πισίνα, και παίρνοντας ένα ποτήρι από αυτό το νερό το ρίξετε στον Ειρηνικό Ωκεανό απ’ όπου πρέπει να πιείτε ένα γεμάτο ποτήρι. Δεν τα βγάζω απ’ το μυαλό μου, αυτό είναι η ομοιοπαθητική.\n\nΟ Κάρολος έχει τέτοια καψούρα με την ομοιοπαθητική που το 2019 έγινε ο επίσημος προστάτης της «Σχολής Ομοιοπαθητικής». Έχει επίσης εκφράσει δημόσια φόβους για τη «νανοτεχνολογία», ζητώντας από τη Βασιλική Εταιρεία να διερευνήσει τον κίνδυνο μικροσκοπικών μηχανών που αναπαράγονται στο κενό και μπορούν να καταπιούν το σύμπαν. Και, προφανώς, πιστεύει ότι οι γενετικά τροποποιημένες τροφές αποτελούν περιβαλλοντική καταστροφή. Σημειώστε ότι σε αυτήν την περίπτωση, είπε επίσης ορισμένα πράγματα που πιστεύω ότι είναι σωστά, όπως: «Αυτό για το οποίο θα έπρεπε να μιλάμε είναι η επισιτιστική ασφάλεια, όχι η παραγωγή τροφίμων». Είναι αλήθεια ότι ως επί το πλείστον ο πλανήτης παράγει αρκετό φαγητό για όλους, αλλά για κάποιο λόγο δεν έχουν όλοι φαγητό. Αναρωτιέμαι ποιος μπορεί να είναι αυτός ο λόγος; Δεν υπάρχει τρόπος να ξέρω. Απλώς θα πρέπει να πιστέψουμε ότι ο Κάρολος έχει δίκιο ότι το «Πουντζάμπ της Ινδίας», το οποίο τέθηκε υπό βρετανική κυριαρχία μετά τη βίαιη ήττα της αυτοκρατορίας των Σιχ από την Εταιρεία των Ανατολικών Ινδιών στη μάχη του Γκουτζαράτ, υποφέρει από… «υπερβολικές προσεγγίσεις στις σύγχρονες μορφές γεωργίας».\n\nΕγώ και πολλοί άλλοι επικριτές των άθλιων πεποιθήσεων του πρώην πρίγκιπα, ανησυχούσα ότι τώρα ως βασιλιάς έχει στη διάθεση του μια ακόμη μεγαλύτερη πλατφόρμα από την οποία μπορεί να θεσπίσει αυτές τις πεποιθήσεις, γι’ αυτό άκουσα τόσα πολλά τις τελευταίες μέρες για το «καθαρά συμβολικό, απολιτικό, και το τυπικό του πράγματος» στο οποίο η μοναρχία απλώς παραμερίζεται και δίνει χώρο στη δημοκρατία να προχωρήσει όπως θέλει. Και ειλικρινά, εκπλήσσομαι όταν ακούω αυτά τα επιχειρήματα από ανθρώπους που ζουν στην Αγγλία, γιατί με κάνει να αναρωτιέμαι αν διαβάζουν τις εφημερίδες της χώρας τους.\n\nΓιατί πρώτα απ’ όλα, ο πρώην πρίγκιπας Κάρολος προσπάθησε πολλές φορές να χρησιμοποιήσει τη θέση του ως γιος της βασίλισσας για να επηρεάσει την κοινωνία: το να ενοχλεί τη Βασιλική Ακαδημία σχετικά με τα νανορομπότ ίσως συγχωρείται, αλλά υπάρχει επίσης το γεγονός ότι το 2005 υπέβαλε μια έκθεση με την οποία ζητούσε από την Εθνική Υπηρεσία Υγείας να προσφέρει κάλυψη για την οστεοπαθητική, τη χειροπρακτική, τον βελονισμό, την ομοιοπαθητική και τη βοτανοθεραπεία. Η έκθεση δεν γράφτηκε από γιατρό, αλλά από έναν οικονομολόγο ονόματι Christopher Smallwood. Ο εκδότης του Lancet την αποκάλεσε «επικίνδυνη ανοησία». Ο Edzard Ernst, ο οποίος τότε ήταν διευθυντής στην Ιατρική Σχολή του Πανεπιστημίου του Έξετερ, επέκρινε την έκθεση και είπε ότι «τα συμπεράσματά της γράφτηκαν προτού οι συγγραφείς ψάξουν για στοιχεία που θα μπορούσαν να ταιριάζουν με αυτά». Αυτό οδήγησε τον γραμματέα του Καρόλου να υποβάλει καταγγελία εναντίον του Ernst με αποτέλεσμα, στη συνέχεια, σύμφωνα με το Reuters, «η ερευνητική μονάδα του Ernst να απειληθεί με οριστικό κλείσιμο. Ευτυχώς το πανεπιστήμιο του έδωσε παράταση και πλέον αναζητά νέο ερευνητή.\n\n«Ήταν σαν να έπρεπε να φύγω και αυτό ήταν το τίμημα για να συνεχιστούν οι έρευνες», είπε ο Ernst. «Πληρώνω το τίμημα με χαρά, καθώς είναι πολύ μικρό σε σύγκριση με το σκοπό της ομάδας». Ο Κάρολος ισχυρίστηκε ότι δεν είχε καμία σχέση με την αποπομπή του Ernst.\n\nΤο 2014, το BBC αποκάλυψε ότι ο Κάρολος ασκούσε ευθέως πιέσεις στην κυβέρνηση της Ουαλίας για να προσθέσει την εναλλακτική ιατρική στις υπηρεσίες υγείας. Ο Peter Hain, πρώην υπουργός του υπουργικού συμβουλίου, είπε στο BBC: «Όταν ήμουν υπουργός Εξωτερικών της Βόρειας Ιρλανδίας την περίοδο 2005-07, χάρηκε όταν του είπα ότι μπορούσα, λίγο πολύ, να κάνω ότι θέλω.\n\n«Μπορούσα να παρουσιάσω μια δοκιμή για τη συμπληρωματική ιατρική στο NHS (Εθνικό Σύστημα Υγείας) με θεαματικά αποτελέσματα για την υγεία και την ευημερία των ανθρώπων. Όταν το έμαθε ενθουσιάστηκε και προσπάθησε να πείσει τις κυβερνήσεις της Ουαλίας και της Αγγλίας να κάνουν το ίδιο, αλλά χωρίς επιτυχία», πρόσθεσε ο Hain.\n\nΣύμφωνα με την Daily Mail, «Ο πρώην υπουργός Περιβάλλοντος Michael Meacher είπε ότι αυτός και ο Πρίγκιπας «θα συνεννοηθούν αθόρυβα» για να επηρεάσουν την πολιτική για την κλιματική αλλαγή και τις γενετικά τροποποιημένες τροφές.\n\n«Ήξερα ότι συμφωνούσε σε μεγάλο βαθμό μαζί μου και ήξερε ότι συμφωνούσα σε μεγάλο βαθμό μαζί του», είπε ο κ. Meacher. «Ήμασταν μαζί στην προσπάθεια να πείσουμε τον Τόνι Μπλερ να αλλάξει πορεία».\n\nΟ βουλευτής του Εργατικού Κόμματος David Blunkett είπε ότι ο Κάρολος προσπάθησε να τον πείσει να ανοίξει περισσότερα σχολεία, και παρόλο που δεν έγινε κάτι τέτοιο, είπε ότι δεν τον πείραζε πολύ γιατί «Αν περιμένεις να γίνεις βασιλιάς του Ηνωμένου Βασιλείου, πρέπει να ασχοληθείς με κάτι, αλλιώς θα σαλτάρεις». Αυτό μου φαίνεται αληθινό. Τις προάλλες βαριόμουν και σκεφτόμουν να ξαναπαίξω Skyrim ή να ασχοληθώ με το πλέξιμο, αλλά αντ’ αυτού πήρα τηλέφωνο και προσπάθησα να επηρεάσω σημαντικές πολιτικές αποφάσεις που θα επηρέαζαν εκατομμύρια ζωές.\n\nΠαρόλα αυτά, πολλοί άνθρωποι πιστεύουν ότι τώρα που ο Κάρολος είναι πλέον βασιλιάς και προφανώς δεν κινδυνεύει να τον «απορρίψουν», θα κρατήσει το στόμα του κλειστό και θα παραμείνει «απολιτικός» όπως και η αγαπημένη του μητέρα.\n\nΜόνο που η Ελισάβετ δεν ήταν. Πέρυσι, ο Guardian αποκάλυψε ότι είχε στοιχεία που έδειχναν ότι η βασίλισσα Ελισάβετ Β’ άσκησε πίεση στην κυβέρνηση για να αλλάξει τουλάχιστον τέσσερις νόμους τις τελευταίες δεκαετίες. Πρώτον, διαπίστωσαν ότι η βασίλισσα χρησιμοποίησε μια τυπική διαδικασία γνωστή ως «η συναίνεση της βασίλισσας» για να κρύψει τον πλούτο της: σύμφωνα με το βρετανικό νόμο, το κοινοβούλιο πρέπει να ενημερώσει τον μονάρχη για οποιαδήποτε νομοθεσία που θα μπορούσε να τον επηρεάσει. Τον Νοέμβριο του 1973, η βασίλισσα ενημερώθηκε ότι ένας νέος νόμος θα αποκάλυπτε πόσα χρήματα έχει, και έτσι έστειλε τον ιδιωτικό δικηγόρο της να ενημερώσει τους βουλευτές ότι αυτό θα ήταν «ντροπιαστικό» για τη βασιλική οικογένεια και θα ήταν εξίσου ντροπιαστικό αν το νομοσχέδιο περιελάμβανε συγκεκριμένη ρήτρα για αυτούς, επειδή τότε ο κόσμος θα μάθαινε ότι προσπαθούσαν να κρύψουν κάτι. Έτσι, ο δικηγόρος της Βασίλισσας και οι βουλευτές ξαναέγραψαν το νομοσχέδιο για να επιτρέψουν στην κυβέρνηση τη δυνατότητα να εξαιρέσει ορισμένες εταιρείες από την αποκάλυψη των οικονομικών τους, έστησε μια εταιρεία που θα διαχειριζόταν τον πλούτο της Βασίλισσας και στη συνέχεια την απάλλαξαν από το νόμο. Και γι’ αυτό όλα τα άρθρα που βλέπετε σχετικά με το πόσα χρήματα κληρονομεί ο Κάρολος είναι μόνο εικασίες.\n\nΑμέσως μετά τη δημοσιοποίηση των στοιχείων, ο Guardian δημοσίευσε μερικά ακόμη παραδείγματα: το 1982, η Ελισάβετ αρνήθηκε να υπογράψει ένα νομοσχέδιο για την προστασία των εθνικών μνημείων επειδή θα την αναλάμβανε μια βασιλική επιτροπή, πράγμα που σημαίνει ότι το Κοινοβούλιο μπορούσε καν να συζητήσει το νομοσχέδιο. Το 1968 αρνήθηκε τη συγκατάθεσή της για ένα νέο νομοσχέδιο για την ασφάλεια της κυκλοφορίας έως ότου τροποποιήθηκε έτσι ώστε μια βασική ρήτρα να εξαιρεί τα κτήματά της, η οποία διαφορετικά θα είχε συμπεριληφθεί (στην πραγματικότητα αυτό ήταν ολόκληρο το νόημα του νομοσχεδίου) επειδή το κοινό θα είχε πρόσβαση σε αυτά. Ενώ το 1975 οι δικηγόροι της Βασίλισσας προειδοποίησαν τους βουλευτές ότι εάν δεν έκαναν αλλαγές σε ένα νέο νομοσχέδιο για τη μίσθωση γης, θα κλιμακώσουν τις καταγγελίες τους σε ανώτερο υπουργό. Ήταν μια περίπτωση Queen Karen. «Ω, θέλετε να περιορίσετε την ικανότητά μας να μισθώνουμε γη για έργα; Θα χρειαστεί να μιλήσω με τον μάνατζέρ».\n\nΑυτά είναι μόνο μερικά από τα περιστατικά για τα οποία μια μεγάλη εφημερίδα βρήκε στοιχεία που αποδεικνύουν την ανάμειξης της βασίλισσας στην πολιτική και κατάφερε να τα δημοσιεύσει. Πόσα έχει κάνει που δεν γνωρίζουμε; Και τι μπορεί να κάνει ο βασιλιάς Κάρολος Γ’ τώρα που έχει την ίδια δύναμη;\n\nΔεν προτείνω στους Βρετανούς να αρχίσουν να στήνουν γκιλοτίνες. Αλλά θα επισημάνω ότι μόλις πέρυσι, τα Μπαρμπάντος αφαίρεσαν τη βασίλισσα Ελισάβετ Β’ από αρχηγό του κράτους τους και εγκατέστησαν στη θέση της την Rihanna. Βασικά, έκαναν τον γενικό κυβερνήτη τους «πρωθυπουργό» και μετά ανακήρυξαν τη Rihanna «εθνικό ήρωα», αλλά είναι το ίδιο πράγμα. Ελπίζουμε ότι περισσότερες πρώην «αποικίες» όπως η Τζαμάικα θα ακολουθήσουν το παράδειγμά αυτό τώρα που ένας κάπως συμπαθής αλλά εξαιρετικά προβληματικός μονάρχης έχει αντικατασταθεί από έναν τύπο που ηχογραφήθηκε να λέει στην αγαπημένη του ότι θα μετενσαρκωθεί ως ταμπόν της. Ίσως είναι καλή στιγμή να επανεξετάσουμε αυτά τα συντάγματα και τους εθνικούς ύμνους και άλλα τέτοια;\n\n*ΔΕΙΤΕ ΕΠΙΣΗΣ\n\nΑκολουθήστε τα Μικροπράγματα στο Google News , για άρθρα και κουίζ που θα σας φτιάχνουν τη μερα.",
    "ΠΟΤ: Η οικονομική αβεβαιότητα \"γονατίζει\" τους ταξιδιώτες - Απομακρύνεται από το εγγύς μέλλον η επιστροφή σε επίπεδα 2019": "Στο 57% των προπανδημικών επιπέδων έφτασα οι διεθνείς τουριστικές αφίξεις παγκοσμίως κατά το πρώτο επτάμηνο του 2022, σύμφωνα με στοιχεία που παρουσιάζει το Παγκόσμιο Τουριστικό Βαρόμετρο του Παγκόσμιου Οργανισμού Τουρισμού (UNWTO).\n\nΟι διεθνείς τουριστικές αφίξεις σχεδόν τριπλασιάστηκαν έναντι του επταμήνου του 2022 (+172%), ενδεικτικό της ισχυρής ζήτησης για διεθνή ταξίδια αλλά και της χαλάρωσης των ταξιδιωτικών περιορισμών.\n\nΠερί τα 474 εκατ. τουρίστες ταξίδεψαν στο εξωτερικό, έναντι 175 εκατ. το επτάμηνο του 2021, ενώ οι διεθνείς τουριστικές αφίξεις τον Ιούνιο και Ιούλιο του 2022 διαμορφώθηκαν σε 207 εκατ., διπλάσιες έναντι της αντίστοιχης περιόδου του 2021.\n\nΟι δύο αυτοί μήνες αντιπροσωπεύουν το 44% των συνολικών αφίξεων που καταγράφονται το πρώτο επτάμηνο του 2022. Η Ευρώπη υποδέχθηκε 309 εκατ. εκ αυτών, αντιπροσωπεύοντας μερίδιο 65% στο σύνολο των παγκόσμιων αφίξεων.\n\nΗ Ευρώπη και η Μέση Ανατολή παρουσίασαν την ταχύτερη ανάκαμψη κατά την περίοδο Ιανουάριος-Ιούλιος του 2022, με τις αφίξεις να φτάνουν στο 74% και 76% των επιπέδων του 2019 αντίστοιχα. Η Ευρώπη υποδέχθηκε σχεδόν τρεις φορές περισσότερες διεθνείς αφίξεις σε σχέση με τους πρώτους επτά μήνες του 2021 (+190%), με τα αποτελέσματα να ενισχύονται από την ισχυρή ενδοπεριφερειακή ζήτηση και τα ταξίδια από τις Ηνωμένες Πολιτείες. Η περιοχή σημείωσε ιδιαίτερα ισχυρές επιδόσεις τον Ιούνιο (-21% σε σχέση με το 2019) και τον Ιούλιο (-16%). Οι αφίξεις σκαρφάλωσαν περίπου στο 85% των επιπέδων του 2019 τον Ιούλιο.\n\nΓια το επτάμηνο Ιανουάριος – Ιούλιος, η Νότια Μεσογειακή Ευρώπη κατέγραψε την ισχυρότερη ανάκαμψη έναντι του 2019, με μείωση αφίξεων που έφτασε το -15%, ενώ ακολούθησαν η Καραϊβική (-18%) και η Κεντρική Αμερική (-20%).\n\nΤον Ιούλιο, η απόκλιση των αφίξεων έναντι του 2019 ήταν ακόμη πιο μικρή, με τις αφίξεις στη Μεσογειακή Ευρώπη να παρουσιάζουν μείωση 6%, στην Καραϊβική 5% και στην Κ. Αμερική 8%.\n\nΟι προορισμοί που ξεπερασαν τα επίπεδα προ πανδημίας το επτάμηνο ήταν: οι Παρθένες Νήσοι των ΗΠΑ (+32% έναντι του 2019), η Αλβανία (+19%), το Saint Maarten (+15%), η Αιθιοπία και η Ονδούρα (και οι δύο +13%), η Ανδόρα (+10%), το Πουέρτο Ρίκο (+7%), τα Ηνωμένα Αραβικά Εμιράτα και Δομινικανή Δημοκρατία (+3%), το Σαν Μαρίνο και το Ελ Σαλβαδόρ (+1%) και το Κουρασάο (0%).\n\nΣε επίπεδο διεθνών τουριστικών εισπράξεων το επτάμηνο, πρωταθλητές σε σχέση με το 2019 ήταν: η Σερβία (+73%), το Σουδάν (+64%), η Ρουμανία (+43%), η Αλβανία (+32%), η Βόρεια Μακεδονία (+24%), το Πακιστάν (+18%), η Τουρκία, το Μπαγκλαντές και η Λετονία (από +12% κάθε χώρα), το Μεξικό και η Πορτογαλία (+8%), η Κένυα (+5%) και η Κολομβία (+2%).\n\nΑυξημένες ταξιδιωτικές δαπάνες στο εξωτερικό από Γάλλους, Γερμανούς, Ιταλούς, Αμερικάνους\n\nΣυνεχιζόμενη ανάκαμψη μπορεί επίσης να καταγραφεί στις δαπάνες εξερχόμενου τουρισμού από μεγάλες αγορές. Οι ταξιδιωτικές δαπάνες από τη Γαλλία αυξήθηκαν στο -12% τον Ιανουάριο-Ιούλιο 2022 σε σύγκριση με το 2019 ενώ οι δαπάνες από τη Γερμανία αυξήθηκαν στο -14% των επιπέδων 2019. Οι διεθνείς τουριστικές δαπάνες ήταν -23% στην Ιταλία και -26% στις Ηνωμένες Πολιτείες. Ισχυρές επιδόσεις καταγράφηκαν επίσης στη διεθνή επιβατική κίνηση στις πτήσεις, με αύξηση 234% τον Ιανουάριο-Ιούλιο 2022 (45% κάτω από τα επίπεδα του 2019) και ανάκαμψη περίπου στο 70% των επιπέδων επιβατικής κίνησης τον Ιούλιο έναντι του αντίστοιχου μήνα προ πανδημίας, σύμφωνα με την IATA.\n\nΩστόσο, ο ΠΟΤ επισημαίνει ότι ο συνδυασμός των αυξανόμενων επιτοκίων σε όλες τις μεγάλες οικονομίες, οι αυξανόμενες τιμές της ενέργειας και των τροφίμων και οι αυξανόμενες προοπτικές παγκόσμιας ύφεσης, όπως επισημαίνει η Παγκόσμια Τράπεζα, αποτελούν σημαντικές απειλές για την ανάκαμψη του διεθνούς τουρισμού μέχρι το υπόλοιπο του 2022 και του 2023. Η επιβράδυνση μπορεί να παρατηρηθεί στον τελευταίο Δείκτη Εμπιστοσύνης του ΠΟΤ, ο οποίος αντανακλά μια πιο προσεκτική προοπτική, καθώς και στις τάσεις κρατήσεων που δείχνουν σημάδια βραδύτερης ανάπτυξης.\n\nΣυγκρατημένη αισιοδοξία για το 2023\n\nΟι προοπτικές για το υπόλοιπο του 2022 είναι συγκρατημένα αισιόδοξες. Αν και αναμένεται απόδοση άνω του μέσου όρου, οι ειδικοί του τουρισμού βαθμολόγησαν την περίοδο Σεπτεμβρίου-Δεκεμβρίου 2022 με βαθμολογία 111, κάτω από τη βαθμολογία 125 του προηγούμενου τετραμήνου, δείχνοντας υποβάθμιση στα επίπεδα εμπιστοσύνης. Σχεδόν οι μισοί ειδικοί (47%) βλέπουν θετικές προοπτικές για την περίοδο Σεπτεμβρίου-Δεκεμβρίου 2022, ενώ το 24% δεν αναμένει αλλαγή και το 28% θεωρεί ότι η έκμβαση θα μπορούσε να είναι χειρότερη. Οι ειδικοί εμφανίζονται αισιόδοξοι για το 2023, καθώς το 65% βλέπει καλύτερες τουριστικές επιδόσεις από το 2022.\n\nΤο αβέβαιο οικονομικό περιβάλλον φαίνεται ωστόσο να έχει αντιστρέψει τις προοπτικές για επιστροφή στα επίπεδα προ πανδημίας στο εγγύς μέλλον. Περίπου το 61% των ειδικών βλέπει τώρα πιθανή επιστροφή των διεθνών αφίξεων στα επίπεδα του 2019 το 2024 ή αργότερα, ενώ εκείνοι που υποδεικνύουν επιστροφή στα προ-πανδημικά επίπεδα το 2023 έχουν μειωθεί (27%) σε σύγκριση με την έρευνα του Μαΐου (48%). Σύμφωνα με τους ειδικούς, το οικονομικό περιβάλλον εξακολουθεί να είναι ο κύριος παράγοντας που βαραίνει την ανάκαμψη του διεθνούς τουρισμού. Ο αυξανόμενος πληθωρισμός και η άνοδος των τιμών του πετρελαίου έχουν ως αποτέλεσμα υψηλότερα έξοδα μεταφοράς και διαμονής, ενώ θέτει υπό πίεση την αγοραστική δύναμη των καταναλωτών και τις αποταμιεύσεις.",
    "ART AERI: Νείλος": "Ο Νείλος είναι ποταμός στην Αφρική και ένας από τους δύο μεγαλύτερους του κόσμου. Ο ποταμός έπαιξε βασικό ρόλο στην ανάπτυξη της αρχαίας Αιγύπτου με τον πολιτισμό της να ωφελείται ιδιαίτερα στον ποταμό. Έτσι, ο Ηρόδοτος αποκάλεσε την Αίγυπτο Δώρο του Νείλου.\n\nΟ Νείλος έχει δύο μεγάλους παραποτάμους, από τους οποίους σχηματίζεται: τον Λευκό Νείλο από την Ισημερινή Ανατολική Αφρική και τον Γαλάζιο Νείλο από την Αιθιοπία.\n\nΟ Νείλος χύνεται στη Μεσόγειο θάλασσα, σχηματίζοντας το Δέλτα του Νείλου. Είναι ο μεγαλύτερος σε μήκος ποταμός της Αφρικής, αλλά ο δεύτερος του κόσμου. Πηγάζει νότια του Ισημερινού και ρέοντας προς Βορρά διά μέσου της βορειοανατολικής Αφρικής εκβάλλει στη Μεσόγειο θάλασσα. Έχει μήκος 6.853 χιλιόμετρα και αποστραγγίζει έκταση που υπολογίζεται σε 3.349.000 τετραγωνικά χιλιόμετρα και μέση παροχή νερού 2.830 κυβικών μέτρων το δευτερόλεπτο. Τους υδάτινους πόρους του Νείλου μοιράζονται 11 χώρες, η Τανζανία, το Μπουρούντι, η Ρουάντα, η Λαϊκή Δημοκρατία του Κονγκό, η Κένυα, η Ουγκάντα, η Αιθιοπία, η Ερυθραία, το Νότιο Σουδάν, το Σουδάν και η Αίγυπτος. Συγκεκριμένα, ο Νείλος είναι η κύρια πηγή νερού της Αιγύπτου και του Σουδάν. Ο Νείλος σχηματίζεται από τρία κύρια υδάτινα ρεύματα, του Άτμπαρα και του Κυανού Νείλου, που ρέουν από τα υψίπεδα της Αιθιοπίας, και του Λευκού Νείλου, που πηγάζει στις λίμνες Βικτωρίας και Αλβέρτου και σχηματίζεται κυρίως από τον Μπαχρ ελ Γκαζάλ και τον Σόμπατ.\n\nΣύμφωνα με την ελληνική μυθολογία και τη Θεογονία Ησιόδου, ο Νείλος ήταν Ποταμός - θεός, γιος του Τιτάνα Ωκεανού και της Τιτανίδας Τηθύος και αδερφός των Ποταμών και των Ωκεανίδων, ο οποίος έδωσε το όνομά του στον μεγάλο ποταμό της Αιγύπτου. Στην Οδύσσεια, το έπος του Ομήρου, ο Νείλος αναφέρεται με το όνομα Αίγυπτος (αρσενικό) και η χώρα δια μέσου της οποίας ρέει ονομάζεται επίσης Αίγυπτος (θηλυκό). Σύμφωνα με τον Διόδωρο τον Σικελιώτη, ο ποταμός πήρε το όνομά του από τον Νειλέα, ο οποίος όταν έγινε άνακτας της Αιγύπτου κατασκεύασε σε καίρια σημεία πολλές διώρυγες και φιλοδόξησε να κάνει πολύ πιο πλωτό τον Νείλο - πράγμα που έγινε η αιτία να πάρει το ποτάμι το όνομά του. Άλλη εκδοχή θέλει την ονομασία Νείλος πιθανώς να προέρχεται από τη σημιτική ρίζα νάχαλ, που σημαίνει «κοιλάδα» ή «ποτάμια κοιλάδα» και κατ' επέκτασιν «ποταμός». Μετά την πλήρη γεωγράφηση του πλανήτη διαπιστώθηκε ότι υπάρχουν και πολλοί άλλοι ποταμοί που βαίνουν προς Βορρά, όπως π.χ. ο Ρήνος. Οι αρχαίοι Αιγύπτιοι ονόμαζαν το ποταμό Αρ ή Αούρ, ή «μαύρο», από το χρώμα μεταφερόμενων από αυτόν ιζημάτων κατά τις πλημμύρες. Η ιλύς του Νείλου είναι αρκετά σκουρόχρωμη, ώστε να δώσει στη χέρσο την παλαιότερη ονομασία της, Κεμ ή Κέμι, η οποία επίσης σημαίνει «μαύρη» και συμβολίζει το σκότος.\n\nΓια περισσότερες πληροφορίες αποταθείτε στο www.artaeri.com.\n\nΜακαρίου 71, Λ/σία",
    "Η Περιφερειακή Ενότητα Μαγνησίας στηρίζει το Παγκόσμιο Συνέδριο Μονοπατιών στη Σκιάθο": "Με πρωταρχικό στόχο την ενδυνάμωση του εισερχόμενου τουρισμού και την ενίσχυση των εναλλακτικών μορφών τουρισμού, ιδιαίτερα δε του περιπατητικού τουρισμού, το διάστημα 26-30 Σεπτεμβρίου 2022 πραγματοποιείται στη Σκιάθο το 8ο Παγκόσμιο Συνέδριο Μονοπατιών-Πεζοπορίας (WTN).\n\nΤο Παγκόσμιο Συνέδριο Μονοπατιών αποτελεί το μεγαλύτερο διεθνές συνέδριο μονοπατιών στον κόσμο. Περιλαμβάνει ένα εκτεταμένο πρόγραμμα πεζοπορικών διαδρομών και εισηγήσεων από τους ειδικούς διαφόρων χωρών. Στοχεύει δε στο να φέρει τα μονοπάτια στο μέλλον και στο να εδραιώσει το σημαντικό ρόλο που διαδραματίζουν στον βιωματικό τουρισμό, τον τουρισμό εμπειρίας. Μέχρι σήμερα έχουν δηλώσει συμμετοχή 230 περίπου άτομα από χώρες των πέντε ηπείρων (ΗΠΑ, Βραζιλία, Κόστα Ρίκα, Ισπανία, Νορβηγία, Γαλλία, Τουρκία, Γεωργία, Ταϊβάν, Αυστραλία, Κορέα, Κένυα, Νότια Αφρική, Καναδάς)\n\nΣτο συνέδριο έχουν εγγραφεί 36 περίπου ομιλητές και εκτός από τις διά ζώσης ομιλίες προβλέπονται και συνεδρίες με εξ αποστάσεως συμμετοχή. Επίσης το συνέδριο θα περιλαμβάνει διάφορες παράλληλες δράσεις, όπως ενδεικτικά αναφέρονται εργαστήρια, πεζοπορία σε μονοπάτι της περιοχής.\n\nH είσοδος είναι με ελεύθερη για κάθε ενδιαφερόμενο.\n\nΤο συνέδριο διοργανώνεται για πρώτη φορά στη χώρα μας και αποτελεί σημαντική ευκαιρία προβολής της ευρύτερης περιοχής. Πρόκειται για μία πρωτοβουλία του Δήμου Σκιάθου σε συνεργασία με το Παγκόσμιο Δίκτυο Μονοπατιών (World Trails Network), την Περιφέρεια Θεσσαλίας – Περιφερειακή Ενότητα Μαγνησίας και Σποράδων και άλλους φορείς.\n\nΗ Περιφέρεια Θεσσαλίας-Περιφερειακή Ενότητα Μαγνησίας και Σποράδων εκτιμώντας ότι η εν λόγω διοργάνωση θα έχει πολλαπλά οφέλη για την ευρύτερη περιοχή καθώς συμβάλλει ουσιαστικά τόσο στην ενίσχυση του πολυθεματικού τουριστικού προϊόντος του νομού, στη συγκεκριμένη περίπτωση του περιπατητικού τουρισμού, όσο και στην ανάδειξη και προβολή της τουριστικής φυσιογνωμίας της Σκιάθου, των νησιών των Β. Σποράδων και του νομού Μαγνησίας γενικότερα στην Ελλάδα και στο εξωτερικό ενισχύοντας παράλληλα ευρύτερες συνεργασίες στον τομέα του τουρισμού, πρόκειται να συνδράμει και να συμμετέχει στην εν λόγω διοργάνωση καλύπτοντας μέρος των δαπανών διαμονής των ομιλητών-συνέδρων, δημοσιογράφων, influencer κλπ στο πλαίσιο φιλοξενίας τους.",
    "Diamond League Ζυρίχης: Το πρόγραμμα και οι συμμετέχοντες της 1ης ημέρας (7/9)": "Ο τελευταίος αγώνας της χρονιάς στο Diamond League θα διεξαχθεί την Τετάρτη 7 και την Πέμπτη 8 Σεπτεμβρίου 2022 στο «Λέτσιγκρουντ» της Ζυρίχης.\n\nΣε αυτόν θα συμμετάσχουν οι αθλητές που είχαν την καλύτερη παρουσία στα προηγούμενα 12 μίτινγκ: Ντόχα, Μπέρμιγχαμ, Γιουτζίν, Ραμπάτ, Ρώμη, Οσλο, Παρίσι, Στοκχόλμη, Χορζόφ, Μονακό, Λωζάνη και Βρυξέλλες.\n\nΗ Ελλάδα θα εκπροσωπηθεί με δύο αθλητές: την Κατερίνα Στεφανίδη στο επί κοντώ την Τετάρτη και τον Μίλτο Τεντόγλου στο μήκος την Πέμπτη.\n\nΟ νικητής του κάθε αγωνίσματος θα ανταμειφθεί με 30.000 δολάρια και το τρόπαιο –διαμάντι– του Diamond League.\n\nΣε αντίθεση με τα προηγούμενα 12 μίτινγκ, όπου διεξήχθησαν κάθε φορά 14 τελικοί αγωνισμάτων, στη Ζυρίχη θα λάβουν χώρα 32 τελικοί: 6 την Τετάρτη και 26 την Πέμπτη.\n\nΤα 6 σημερινά αγωνίσματα θα διεξαχθούν στην κεντρική πλατεία της Ζυρίχης, τη Ζέχσελοϊτενπλατς.\n\nΤο πρόγραμμα της Τετάρτης 7 Σεπτεμβρίου 2022 και οι λίστες των συμμετεχόντων στα αγωνίσματα. Με έντονα γράμματα η καλύτερη φετινή επίδοση των αθλητών και σε παρένθεση το ατομικό τους ρεκόρ:\n\n17:55 Σφαιροβολία γυναικών\n\n1) Τσέις Ιλεϊ ΗΠΑ 20.51 (20.51)\n\n2) Σάρα Μίτον Καναδάς 20.33 (20.33)\n\n3) Τζέσικα Σίλντερ Ολλανδία 20.24 (20.24)\n\n4) Αουριόλ Ντόνγκμο Πορτογαλία 19.82 (19.82)\n\n5) Ντάνιελ Τόμας Ντοντ Τζαμάικα 19.53 (19.55)\n\n6) Φάνι Ρόος Σουηδία 19.42 (19.42)\n\n17:55 Σφαιροβολία ανδρών\n\n1) Ράιαν Κράουσερ ΗΠΑ 23.12 (23.37)\n\n2) Τζόι Κόβακς ΗΠΑ 22.89 (22.91)\n\n3) Τομ Γουόλς Νέα Ζηλανδία 22.31 (22.90)\n\n4) Τζάκο Τζιλ Νέα Ζηλανδία 21.90 (21.90)\n\n5) Φίλιπ Μιχάλγιεβιτς Κροατία 21.88 (21.94)\n\n6) Νικ Πόντσιο Ιταλία 21.83 (21.83)\n\n18:30 Επί κοντώ γυναικών\n\n1) Σάντι Μόρις ΗΠΑ 4.85 (5.00)\n\n2) Βίλμα Μούρτο Φινλανδία 4.85 (4.85)\n\n3) Νίνα Κένεντι Αυστραλία 4.80 (4.82)\n\n4) Τίνα Σούτεϊ Σλοβενία 4.75 (4.76)\n\n5) Κατερίνα Στεφανίδη Ελλάδα 4.75 (4.91)\n\n6) Ρομπέρτα Μπρούνι Ιταλία 4.72 (4.72)\n\n7) Αντζέλικα Μόζερ Ελβετία 4.60 (4.66)\n\n18:35 5.000μ. γυναικών\n\n1) Εϊγκαγιέχου Τάγιε Αιθιοπία 14:12.98 (14:12.98)\n\n2) Γκούνταφ Τσεγκάι Αιθιοπία 14:26.69 (14:13.32)\n\n3) Αλίσια Μόνσον ΗΠΑ 14:31.11 (14:31.11)\n\n4) Χάουι Φέισα Αιθιοπία 14:33.66 (14:33.66)\n\n5) Μπεατρίς Τσέμπετ Κένυα 14:38.21 (14:34.55)\n\n6) Φάντου Γουόρκου Αιθιοπία 14:47.37 (14:26.80)\n\n7) Μάργκαρετ Τσελίμο Κίπκεμποϊ Κένυα 14:47.71 (14:27.12)\n\n8) Σιφάν Χασάν Ολλανδία 14:48.12 (14:22.12)\n\n9) Εϊμι Ελοΐζ Μάρκοβτς Μεγάλη Βρετανία 14:56.60 (14:56.60)\n\n10) Βικτόρια Βάγκνερ-Γκιουρκές Ουγγαρία 15:16.11 (15:16.11)\n\n19:00 Υψος ανδρών\n\n1) Μουτάζ Εσα Μπαρσίμ Κατάρ 2.37 (2.43)\n\n2) Αντρίι Προτσένκο Ουκρανία 2.33 (2.40)\n\n3) Τζανμάρκο Ταμπέρι Ιταλία 2.33 (2.39)\n\n4) Τζου Βον Χάρισον ΗΠΑ 2.30 (2.36)\n\n5) Χάμις Κερ Νέα Ζηλανδία 2.30 (2.31)\n\n6) Τζάνγκο Λόβετ Καναδάς 2.28 (2.33)\n\n20:10 5.000μ. ανδρών\n\n1) Τζέικομπ Κροπ Κένυα 12:45.71 (12:45.71)\n\n2) Νίκολας Κίπκοριρ Κένυα 12:46.33 (12:46.33)\n\n3) Γκραντ Φίσερ ΗΠΑ 12:46.96 (12:46.96)\n\n4) Μπερίχου Αρεγκάουι Αιθιοπία 12:50.05 (12:50.05)\n\n5) Γιόμιφ Κεγιέλτσα Αιθιοπία 12:52.10 (12:46.79)\n\n6) Ντομνίκ Λοκινγιόμο Λόμπαλου Νότιο Σουδάν 12:52.15 (12:52.15)\n\n7) Σέλεμον Μπαρέγκα Αιθιοπία 12:54.87 (12:43.02)\n\n8) Τελαχούν Χαϊλέ Μπέκελε Αιθιοπία 12:57.18 (12:52.98)\n\n9) Τιερί Ντικουμγουενάγιο Μπουρούντι 12:59.39 (12:59.39)\n\n10) Κρονίλιους Κεμπόι Κένυα 13:03.49 (13:03.49)\n\n11) Μαξιμίλιαν Τόρβιρτ Γερμανία 13:22.66 (13:22.66)\n\nΘυμηθείτε φέτος στο Diamond League:\n\n«Καθάρισε» ξανά ο Ντος Σάντος στα 400μ. εμπόδια (vid)\n\nΟ 22χρονος Τζαμαϊκανός νίκησε τους παγκόσμιους πρωταθλητές (vid)\n\nΟ Ομπιένα νίκησε τον Ντουπλάντις!",
    "Inform Π. Λύκος: Αύξηση 37,7% στις πωλήσεις στο εξάμηνο": "Η επικέντρωση του Ομίλου Inform Π. Λύκος Α.Ε. στην υλοποίηση της στρατηγικής του με βασικούς πυλώνες τόσο την προσθήκη νέων γεωγραφικών περιοχών που παρέχει τις υπηρεσίες του, όσο και η ενίσχυση της συμμετοχής των λύσεων ψηφιακού μετασχηματισμού στον κύκλο εργασιών αποδίδει καρπούς όπως απεικονίζεται στα αποτελέσματα του Α’ εξαμήνου του 2022.\n\nΌπως αναφέρει η εταιρεία σε ανακοίνωσή της, κατά το Α’ Εξάμηνο του 2022, οι πωλήσεις του Ομίλου αυξήθηκαν κατά € 13,1 εκατ. ή +37,7% συγκριτικά με το αντίστοιχο περσινό εξάμηνο και ανήλθαν στα € 47,8 εκατ. έναντι € 34,7 εκατ. το αντίστοιχο εξάμηνο του 2021. Η σημαντική αύξηση του κύκλου εργασιών προέρχεται κυρίως από: α) την έναρξη της υλοποίησης του έργου που αφορά τη διεξαγωγή των 6 εκλογικών αναμετρήσεων στην Κένυα. Ο Όμιλος έχει αναλάβει την παραγωγή και παράδοση στη χώρα όλου του εκλογικού υλικού για τις εκλογές που διεξάχθηκαν στην Κένυα τον Αύγουστο.\n\nΔιαβάστε επίσης – Inform Π. Λύκος: Αύξηση πωλήσεων κατά 7,5% το 2021\n\nΗ αξία που αναγνωρίστηκε τον Ιούνιο ήταν € 3,4 εκατ. καθώς το υπόλοιπο έργο υλοποιήθηκε τον Ιούλιο,\n\nβ) την αύξηση των πωλήσεων κατά € 3,2 εκατ. του τομέα ψηφιακής εκτύπωσης και αποστολής λογαριασμών προερχόμενη κατά βάση από την ενσωμάτωση νέων πελατών, την αύξηση του όγκου αποστολών καθώς και την αύξηση των τιμών σε σχέση με πέρυσι ως απόρροια του αυξημένου κόστους εξυπηρέτησης,\n\nγ) την υψηλότερη ζήτηση των εντύπων σε Ελλάδα και Ρουμανία κατά € 3,1 εκατ. τόσο από κλάδους που είχαν πληγεί από την πανδημία COVID-19 στο Α’ Εξάμηνο του 2021, όσο και από την αύξηση του κόστους και την συνεπαγόμενη αύξηση των τιμών,\n\nδ) τον αυξημένο αριθμό ζητούμενων τραπεζικών καρτών στην Ελληνική αγορά λόγω κυρίως του επανασχεδιασμού τους κατά € 2,1 εκατ. και\n\nε) τη συνεχιζόμενη αύξηση της συμμετοχής των λύσεων ψηφιακού μετασχηματισμού κατά 1,2 εκατ. με την προσέλκυση νέων πελατών και αύξηση των παρεχόμενων λύσεων τόσο την αγορά της Ελλάδος αλλά και της Ρουμανίας.\n\nΤα βασικά μεγέθη\n\nΩς αποτέλεσμα της αύξησης του κύκλου εργασιών, τα βασικά μεγέθη της κερδοφορίας του Ομίλου INFORM παρουσιάζονται, ως εξής:\n\n-Το μικτό κέρδος του Ομίλου, ανήλθε στα € 9,3 εκατ. έναντι € 5,9 εκατ. το αντίστοιχο εξάμηνο του 2021, αυξημένο κατά € 3,3 εκατ. ή +55,8% και το μικτό περιθώριο κέρδους βελτιώθηκε κατά 2,3 μονάδες από 17,1% σε 19,4%. Σημαντική συνεισφορά στη βελτίωση του μικτού κέρδους έχει το έργο που αφορά την υλοποίηση παραγωγής του εκλογικού υλικού της Κένυα. Παράλληλα, ο Όμιλος κατάφερε να αντισταθμίσει τη σημαντική άνοδο στις τιμές των πρώτων υλών, στις τιμές της ενέργειας και στο κόστος μεταφοράς,\n\n-Τα κέρδη προ φόρων, χρηματοδοτικών, επενδυτικών αποτελεσμάτων και αποσβέσεων (EBITDA) του Ομίλου, ανήλθαν στα € 6 εκατ. έναντι € 3,2 εκατ. το αντίστοιχο εξάμηνο του 2021, αυξημένα κατά € 2,8 εκατ. ή +84,9%, ως αποτέλεσμα της σημαντικής αύξησης του κύκλου εργασιών και της βελτίωσης του μικτού κέρδους,\n\n-Τα κέρδη προ φόρων και χρηματοδοτικών αποτελεσμάτων (EBIT), ανήλθαν σε € 3,7 εκατ. έναντι € 1 εκατ. το αντίστοιχο εξάμηνο του 2021, αυξημένα κατά € 2,7 εκατ., -Τα κέρδη προ φόρων (ΕΒΤ) του Ομίλου, ανήλθαν σε € 3 εκατ. έναντι € 0,3 εκατ. το αντίστοιχο εξάμηνο του 2021, αυξημένα κατά € 2,7 εκατ.,\n\n-Τα ενοποιημένα κέρδη μετά φόρων (ΕΑΤ) του Ομίλου ανήλθαν σε € 2,2 εκατ. έναντι € 0,1 εκατ. το αντίστοιχο εξάμηνο του 2020, αυξημένα κατά € 2,1 εκατ.\n\nΟι πωλήσεις στην Ελλάδα\n\nΕιδικότερα, όσον αφορά την πορεία των εργασιών στις κύριες γεωγραφικές αγορές, εξαιρουμένων των ενδοεταιρικών συναλλαγών, οι πωλήσεις στην Ελλάδα ανήλθαν σε € 21,0 εκατ. έναντι € 13,1 εκατ. το αντίστοιχο εξάμηνο του 2021, σημειώνοντας άνοδο κατά € 7,9 εκατ. ή +37,6%, κυρίως από α) την έναρξη παραγωγής του εκλογικού υλικού για τις εκλογές στην Κένυα αναγνωρίζοντας έσοδο στον Ιούνιο αξίας € 3,4 εκατ., β) την υψηλότερη ζήτηση των εντύπων κατά € 1,3 εκατ. σε σχέση με το Α’ Εξάμηνο του 2021, γ) την άνοδο των πωλήσεων καρτών τραπεζών λόγω κυρίως του επανασχεδιασμού τους κατά € 2,1 εκατ., δ) την άνοδο των πωλήσεων ψηφιακής εκτύπωσης και αποστολής λογαριασμών με την ενσωμάτωση νέων πελατών κατά € 0,5 εκατ. και ε) την αύξηση των λύσεων ψηφιακού μετασχηματισμού με την προσέλκυση νέων πελατών κατά € 0,3 εκατ.\n\nΣτη Ρουμανία\n\nΣτην αγορά της Ρουμανίας, οι πωλήσεις ανήλθαν σε € 26,7 εκατ. έναντι € 21 εκατ. το αντίστοιχο εξάμηνο του 2021, σημειώνοντας άνοδο κατά € 5,7 εκατ. ή +21,3%, κυρίως από α) την άνοδο των πωλήσεων ψηφιακής εκτύπωσης και αποστολής λογαριασμών με την ενσωμάτωση νέων πελατών και την αύξηση του όγκου αποστολής τους κατά € 2,9 εκατ., β) την αύξηση πωλήσεων των εντύπων κατά € 1,8 εκατ. τόσο από υφιστάμενους και νέους πελάτες, αλλά και την αύξηση των τιμών λόγω του αυξημένου κόστους υλικών, ενέργειας, κ.λ.π., το Α’ εξάμηνο του 2022 και γ) τη συνεχιζόμενη αύξηση της συμμετοχής των λύσεων ψηφιακού μετασχηματισμού στον κύκλο εργασιών κατά 1 εκατ..\n\nΟι ενοποιημένες λειτουργικές ταμειακές ροές που δημιουργήθηκαν στο Α΄ εξάμηνο του 2022, ανήλθαν σε € 3,5 εκατ. έναντι € 0,5 εκατ. το αντίστοιχο εξάμηνο του 2021. Ο καθαρός δανεισμός σε ενοποιημένο επίπεδο ανήλθε σε € 25,2 εκατ. κατά το Α΄ εξάμηνο του 2021, έναντι € 21,4 εκατ. το αντίστοιχο εξάμηνο του 2021 και έναντι € 21,7 εκατ. στο τέλος του 2021. Η αύξηση του κατά € 3,5 εκατ. σε σχέση με το 2021 οφείλεται κυρίως στο τίμημα € 3,1 εκατ. για την αύξηση της συμμετοχής του Ομίλου κατά 19,41% και 20% αντίστοιχα στις εταιρείες NEXT DOCS ECM EXPERT S.R.L. και NEXT DOCS CONFIDENTIAL S.R.L. στη Ρουμανία.\n\nΓια το Ταμείο Ανάκαμψης\n\nΓια το Β’ εξάμηνο του 2022, η ολοκλήρωση της υλοποίησης του έργου που αφορά τις εκλογές στην Κένυα θα έχει σημαντική θετική επίδραση στα Οικονομικά μεγέθη του Ομίλου. Ενδεικτικά, αναφέρουμε ότι το έργο αυτό μέσα στο 2022 θα προσφέρει περίπου € 24 εκατ. σε κύκλο εργασιών. Παράλληλα, η Διοίκηση του Ομίλου παρακολουθεί τις εξελίξεις στην παγκόσμια οικονομία με τον ανοδικό πληθωρισμό, τις ανοδικές τιμές ενέργειας και τις γεωπολιτικές εντάσεις και με την προσαρμοστικότητα που επέδειξε από τη διαχείριση της εξάπλωσης της πανδημίας COVID-19 στις χρήσεις 2020 και 2021, δουλεύει στην κατεύθυνση να μπορεί να αντιμετωπίσει αυτές τις εξωγενείς προκλήσεις χωρίς σημαντικές επιπτώσεις στα τελικά Οικονομικά αποτελέσματα. Ο Όμιλος έχοντας αποδείξει τη δυνατότητα προσαρμογής στις ταχύτατα μεταβαλλόμενες και απρόβλεπτες συνθήκες της Ευρωπαϊκής αγοράς που δραστηριοποιείται αντιμετωπίζει τις προκλήσεις και παράλληλα βλέπει ευκαιρίες από τη γρηγορότερη μετάβαση στον ψηφιακό μετασχηματισμό των επιχειρήσεων.\n\nΗ INFORM έχει την αποδεδειγμένη τεχνογνωσία προκειμένου να υλοποιήσει επενδυτικά έργα που θα διακηρυχθούν με την υποστήριξη του Ευρωπαϊκού μέσου ανάκαμψης Next Generation EU (NGEU), το οποίο αναμένεται να χρηματοδοτήσει την υλοποίηση σημαντικών διαρθρωτικών μεταρρυθμίσεων.",
    "Παγκόσμιο γυναικών: Ανοίγει η αυλαία σ’ ένα τρελό τουρνουά": "Πρώτο σερβίς αύριο (Παρασκευή 23/9) στο παγκόσμιο πρωτάθλημα γυναικών που θα διεξαχθεί σε Ολλανδία και Πολωνία, αλλά η διοργάνωση ήδη έχει προκαλέσει πολλά αρνητικά σχόλια πριν καν ξεκινήσουν οι αγώνες…\n\nτου Δημήτρη Τυχάλα\n\n[email protected]\n\nΠροσπερνώντας το γεγονός ότι η συνδιοργανώτρια Πολωνία θα δώσει τον εναρκτήριο αγώνα της στην… Ολλανδία (και μετά θα ταξιδέψει πίσω στην Πολωνία), στα όποια παράπονα υπάρχουν για το πρόγραμμα (και τις μετακινήσεις που θα κάνουν κάποιες χώρες) θα σταθούμε σ’ ένα γεγονός.\n\nΌταν η διεθνής Ομοσπονδία ανακοίνωσε το πρόγραμμα των αγώνων σ’ αυτό αναφερόταν ότι η τελική φάση (ημιτελικοί, αγώνας για θέσεις 3-4 και τελικός) θα διεξάγονταν στο ΧέλρεΝτομ του Άρνεμ. Το ποδοσφαιρικό γήπεδο, έδρα της τοπικής Φίτεσε, το οποίο έχει ήδη διαμορφωθεί καθώς υπάρχουν 2 γήπεδα στα οποία θα φιλοξενηθούν αγώνες της Α’ φάσης (αυτό αναγράφεται ακόμη και σήμερα στο fivb.com).\n\nΩστόσο αν πατήσει κανείς την ενότητα Competition Formula (σύστημα διεξαγωγής) και ανοίξει τη σχετική φωτογραφία με το σχεδιάγραμμα των αγώνων, θα δει ότι στην τελική φάση δεν υπάρχει Άρνεμ, αλλά Άπελντορν!\n\nΕπισήμως δεν υπήρξε καμία εξήγηση, παρά μόνο ένα ποστάρισμα στα social media της ολλανδικής ομοσπονδίας (όχι στα αγγλικά, αλλά στα ολλανδικά), όπου γίνεται μια αναφορά για απόφαση που πάρθηκε προκειμένου να οργανωθεί καλύτερα το event, ανεπισήμως ωστόσο κυκλοφορούν διάφορες φήμες για οικονομικά προβλήματα που έφεραν κι αυτές τις αλλαγές…\n\nΑστείο σύστημα διεξαγωγής\n\nΜε αυτήν τη διοίκηση της FIVB (που τείνει να μετατρέψει τον πρώην πρόεδρο Ρούμπεν Ακόστα σε… άγιο), τίποτα δεν προκαλεί έκπληξη, αλλά δεν είναι μόνο το θέμα της αλλαγής του τόπου διεξαγωγής του τελικού.\n\nΠριν από δέκα ημέρες τελείωσε το παγκόσμιο πρωτάθλημα ανδρών που φιλοξενήθηκε και πάλι σε δύο χώρες με 24 ομάδες, ωστόσο το αντίστοιχο των γυναικών (με το ίδιο αριθμό ομάδων) έχει διαφορετικό σύστημα διεξαγωγής.\n\nΤο «διαφορετικό» δεν μπορεί να περιγράψει με σωστό τρόπο το τι ακριβώς σκέφτηκαν τα φωτεινά μυαλά της FIVB, καθώς στα προημιτελικά και στα ημιτελικά θα αγωνιστούν ομάδες που έχουν παίξει αντίπαλες είτε στην Α’ είτε στη Β’ φάση…\n\nΟι 24 ομάδες έχουν χωριστεί σε 4 ομίλους των 6 όπου παίζουν όλοι εναντίον όλων. Οι 4 πρώτες ομάδες της βαθμολογίας προκρίνονται στη 2η φάση, μεταφέροντας τις βαθμολογίες τους και συγκροτούνται δύο νέοι όμιλοι.\n\nΣτον 5ο όμιλο (Ρότερνταμ) θα βρίσκονται οι ομάδες από τον 1ο και τον 4ο όμιλο και στον 6ο όμιλο (Λοντζ) αυτές από τον 2ο και τον 3ο.\n\nΚάθε ομάδα θα δώσει 4 αγώνες (με τις αντίστοιχες ομάδες από τον άλλον όμιλο) και εδώ αρχίζουν τα απίθανα…\n\nΜετά την ολοκλήρωση των αγώνων, οι 4 πρώτες ομάδες των δύο ομίλων (5ος και 6ος) προκρίνονται στα προημιτελικά (Γ’ φάση), ωστόσο δεν θα παίξουν χιαστί, αλλά θα αγωνιστούν και πάλι μεταξύ τους!\n\nΑναλυτικά τα ζευγαρώματα έχουν ως εξής:\n\nΆπελντορν (Ολλανδία)\n\n1ος 5ου ομίλου-4ος 5ου ομίλου\n\n2ος 5ου ομίλου-3ος 5ου ομίλου\n\nΓκλίβιτσε (Πολωνία)\n\n1ος 6ου ομίλου-4ος 6ου ομίλου\n\n2ος 6ου ομίλου-3ος 6ου ομίλου\n\nΟι νικητές των δύο αγώνων θα συνθέσουν τα ζευγάρια των ημιτελικών (πάλι σε Άπελντορν και Γκλίβιτσε) για να μάθουμε το ζευγάρι των φιναλίστ με τον τελικό να πραγματοποιείται στις 15/10 στο Άπελντορν (το γράφουμε ξανά για να μην μπερδευτεί κανείς).\n\nΦαβορί και αουτσάιντερ\n\nΗ χρυσή Ολυμπιονίκης (ΗΠΑ), η κάτοχος του VNL και πρωταθλήτρια Ευρώπης (Ιταλία) μαζί με την κάτοχο του τίτλου (Σερβία), την ανανεωμένη Βραζιλία, τις πάντα υπολογίσιμες Κίνα, Τουρκία, αλλά και η Πολωνία (με την Βόλοζ να επιστρέφει μετά την απομάκρυνση του Ναβρόφσκι από την τεχνική ηγεσία) είναι τα φαβορί για τα μετάλλια και πολύ δύσκολα θα προκύψει κάποια άλλη ομάδα που θα μπορέσει να μπει σφήνα.\n\nΟ Έλληνας εκπρόσωπος και οι έμμεσες εκπροσώπησεις\n\nΜε την εθνική ομάδα να πληρώνει ακριβά την τραγική της πορεία στο Ευρωβόλεϊ 2021 (πέντε ήττες σε ισάριθμα ματς) χάσαμε και την τεράστια ευκαιρία να βρεθούμε στην 24άδα του παγκοσμίου (δεν έγιναν προκριματικά, αλλά οι θέσεις δόθηκαν μέσω του ranking της FIVB) κι έτσι ένα από τα εισιτήρια πήγε στην Τσεχία του Γιάννη Αθανασόπουλου που είναι στον 4ο όμιλο της διοργάνωσης.\n\nΕπίσης στο παγκόσμιο συμμετέχουν με την εθνική Αργεντινής η Έρικα Μερκάδα (ΑΟ Θήρας) και η Γιαμίλα Νίζετιχ (ΑΕΚ) και η Σάρον Τσούμπα του Άρη, καθώς και ο προπονητής του Ολυμπιακού Λορέντζο Μιτσέλι (εθνική Βουλγαρίας).\n\nΑναλυτικά οι 4 όμιλοι\n\nΑ’ όμιλος (Άρνεμ): Ολλανδία, Ιταλία, Βέλγιο, Πουέρτο Ρίκο, Καμερούν, Κένυα.\n\nΒ’ όμιλος (Άρνεμ – Γκντάνσκ): Πολωνία, Τουρκία, Άγιος Δομήνικος, Νότια Κορέα, Ταϊλάνδη, Κροατία\n\nΓ’ όμιλος (Άρνεμ – Λόντζ): ΗΠΑ, Σερβία, Γερμανία, Βουλγαρία, Καναδάς, Καζακστάν\n\nΔ’ όμιλος (Άρνεμ): Βραζιλία, Κίνα, Ιαπωνία, Κολομβία, Αργεντινή, Τσεχία\n\nΑναλυτικά το πρόγραμμα της Α’ φάσης:\n\nΑ’ όμιλος (Άρνεμ)\n\n1η αγωνιστική\n\nΠαρασκευή 23/9\n\n21:00, Ολλανδία-Κένυα\n\nΣάββατο 24/9\n\n15:00, Βέλγιο-Πουέρτο Ρίκο\n\n16:00, Ιταλία-Καμερούν\n\n2η αγωνιστική\n\nΚυριακή 25/9\n\n14:00, Βέλγιο-Κένυα\n\n17:00, Ολλανδία-Καμερούν\n\nΔευτέρα 26/9\n\n19:00, Ιταλία-Πουέρτο Ρίκο\n\n3η αγωνιστική\n\nΤρίτη 27/9\n\n19:00, Ιταλία-Βέλγιο\n\n21:00, Καμερούν-Κένυα\n\nΤετάρτη 28/9\n\n21:00, Ολλανδία-Πουέρτο Ρίκο\n\n4η αγωνιστική\n\nΠέμπτη 29/9\n\n19:00, Ιταλία-Κένυα\n\n22:00, Πουέρτο Ρίκο-Καμερούν\n\nΠαρασκευή 30/9\n\n21:00, Ολλανδία-Βέλγιο\n\n5η αγωνιστική\n\nΣάββατο 1/10\n\nΠουέρτο Ρίκο-Κένυα\n\nΚυριακή 2/10\n\n14:00, Βέλγιο-Καμερούν\n\n17:00, Ολλανδία-Ιταλία\n\nΒ’ όμιλος (Άρνεμ-Γκντνάσκ)\n\n1η αγωνιστική\n\nΠαρασκευή 23/9\n\n19:00, Πολωνία-Κροατία\n\nΣάββατο 24/9\n\n14:00, Τουρκία-Ταϊλάνδη\n\n19:30, Άγιος Δομήνικος-Ν. Κορέα\n\n2η αγωνιστική – Τρίτη 27/9\n\n15:00, Τουρκία-Ν. Κορέα\n\n18:30, Άγιος Δομήνικος-Κροατία\n\n21:30, Πολωνία-Ταϊλάνδη\n\n3η αγωνιστική – Τετάρτη 28/9\n\n15:00, Ταϊλάνδη-Κροατία\n\n18:30, Τουρκία-Άγιος Δομήνικος\n\n21:30, Πολωνία-Ν. Κορέα\n\n4η αγωνιστική – Πέμπτη 29/9\n\n15:00, Ν. Κορέα-Ταϊλάνδη\n\n18:30, Τουρκία-Κροατία\n\n21:30, Πολωνία-Άγιος Δομήνικος\n\n5η αγωνιστική – Σάββατο 1/10\n\n15:00, Άγιος Δομήνικος-Ταϊλάνδη\n\n18:30, Ν. Κορέα-Κροατία\n\n21:30, Πολωνία-Τουρκία\n\nΓ’ όμιλος (Άρνεμ-Λόντζ)\n\n1η αγωνιστική\n\nΣάββατο 24/9\n\n20:30, ΗΠΑ-Καζακστάν\n\nΚυριακή 25/9\n\n20:00, Γερμανία-Βουλγαρία\n\n21:00, Σερβία-Καναδάς\n\n2η αγωνιστική – Δευτέρα 26/9\n\n16:30, Γερμανία-Καζακστάν\n\n17:00, Σερβία-Βουλγαρία\n\n22:00, ΗΠΑ-Καναδάς\n\n3η αγωνιστική – Πέμπτη 29/9\n\n14:00, Καναδάς-Καζακστάν\n\n17:00, Σερβία-Γερμανία\n\n20:00, ΗΠΑ-Βουλγαρία\n\n4η αγωνιστική – Παρασκευή 30/9\n\n14:00, Σερβία-Καζακστάν\n\n17:00, Βουλγαρία-Καναδάς\n\n20:00, ΗΠΑ-Γερμανία\n\n5η αγωνιστική – Σάββατο 1/10\n\n14:00, Βουλγαρία-Καζακστάν\n\n17:00, Γερμανία-Καναδάς\n\n20:00, ΗΠΑ-Σερβία\n\nΔ’ όμιλος (Άρνεμ)\n\n1η αγωνιστική\n\nΣάββατο 24/9\n\n21:30, Βραζιλία-Τσεχία\n\nΚυριακή 25/9\n\n15:00, Κίνα-Αργεντινή\n\n15:15, Ιαπωνία-Κολομβία\n\n2η αγωνιστική\n\nΔευτέρα 26/9\n\n15:15, Ιαπωνία-Τσεχία\n\n19:30, Βραζιλία-Αργεντινή\n\nΤρίτη 27/9\n\n15:00, Κίνα-Κολομβία\n\n3η αγωνιστική – Τετάρτη 28/9\n\n15:15, Κίνα-Ιαπωνία\n\n16:00, Βραζιλία-Κολομβία\n\n19:00, Αργεντινή-Τσεχία\n\n4η αγωνιστική – Παρασκευή 30/9\n\n15:00, Κίνα-Τσεχία\n\n15:15, Βραζιλία-Ιαπωνία\n\n19:00, Κολομβία-Αργεντινή\n\n5η αγωνιστική\n\nΣάββατο 1/10\n\n15:00, Βραζιλία-Κίνα\n\n19:00, Κολομβία-Τσεχία\n\nΚυριακή 2/10\n\n15:15, Ιαπωνία-Αργεντινή",
    "Ρεκόρ πόντων στο Παγκόσμιο Κύπελλο Γυναικών": "Νέο ρεκόρ πόντων όλων των εποχών σε Παγκόσμιο Κύπελλο Γυναικών έκανε η εθνική ομάδα των ΗΠΑ στη νίκη της με 145-69 επί της Νότιας Κορέας, στη μεταξύ τους αναμέτρηση για τον 1ο όμιλο, στην Αυστραλία.\n\nΤο προηγούμενο ρεκόρ πόντων κατείχε η Βραζιλία από το 1990 με 143 πόντους απέναντι στη Μαλαισία.\n\nΟι 145 πόντοι αποτελούν και ρεκόρ για την εθνική ΗΠΑ που δύο φορές στο παρελθόν είχαν πετύχει 119 πόντους. Κορυφαίες για τις Αμερικανίδες ήταν οι Μπριόνα Τζόουνς και Έι'τζα Ουίλσον με 24 και 20 πόντους αντίστοιχα, ενώ έξι ακόμη παίκτριες των ΗΠΑ σημείωσαν διψήφιο νούμερο πόντων.\n\nΟι ΗΠΑ ολοκλήρωσαν αήττητες τις αγωνιστικές υποχρεώσεις τους στον 1ο όμιλο του Παγκοσμίου Κυπέλλου, με τέσσερα στα τέσσερα και θα επιδιώξουν να υπερασπιστούν τον τίτλο της Παγκόσμιας Πρωταθλήτριας, ο οποίος αν έλθει θα είναι ο 11ος στην Ιστορία τους, νούμερο ρεκόρ!\n\nΤα πέντε υψηλότερα νούμερα πόντων σε Παγκόσμιο Κύπελλο μπάσκετ γυναικών:\n\n1 ΗΠΑ Κορέα 2022 145\n\n2 Βραζιλία Μαλαισία 1990 143\n\n3 Κορέα Κένυα 1994 136\n\n4 Γαλλία Τυνησία 2002 131\n\n5 Βουλγαρία Μαλαισία 1990 130",
    "Γιατί η αντοχή δεν ακολουθεί την επιτυχία του βάδην": "Παρακολουθώντας το χθεσινό μαραθώνιο του Βερολίνου και τον Έλιουντ Κιπτσόγκε να υποστηρίζει με επιχειρήματα πως δεν υπάρχουν όρια, άνοιξε και πάλι η συζήτηση γιατί ο ελληνικός στίβος στερείται επιτυχιών στα αγωνίσματα αντοχής, τη στιγμή που στο βάδην έχει αναδειχθεί σε παγκόσμια δύναμη.\n\nτου Θανάση Νικολάου\n\n[email protected]\n\nΑν κάποιος ασχοληθεί με τα social media και αφιερώσει χρόνο να διαβάσει σχόλια περί ελληνικής αντοχής, λίγη γνώση να έχει θα την χάσει και αυτήν. Ένα πέρασμα να κάνει από τον Πανελλήνιο, το προπονητήριο του Ζωγράφου ή τον Άγιο Κοσμά και θα ενημερωθεί ακριβώς για το… γιατί. Αρκεί να βρεθεί στα πηγαδάκια που στήνουν οι προπονητές.\n\nΗ ποιότητα κερδίζει πάντα την ποσότητα\n\nΚάθε χρόνο στην Ελλάδα, περισσότεροι από 100.000 δρομείς από 14 μέχρι 84 ετών συμμετέχουν σε αγώνες άνω των 10χλμ. Η δεξαμενή είναι τεράστια, η μεγαλύτερη από οποιοδήποτε άλλο αγώνισμα οποιουδήποτε αθλήματος.\n\nΑντιθέτως, στο βάδην είναι δεν είναι 50 (συνολικά από όλες τις ηλικίες) αυτοί που ασχολούνται με το αγώνισμα. Και όμως την τελευταία διετία το ελληνικό βάδην έχει πετύχει τα εξής:\n\n– κέρδισε 2 χρυσά στο πρόσφατο ευρωπαϊκό πρωτάθλημα του Μονάχου στα 20χλμ και 35χλμ γυναικών (Ντρισμπιώτη)\n\n– 1 αργυρό στο ομαδικό του παγκοσμίου πρωταθλήματος ομάδων στα 20χλμ γυναικών (Ντρισμπιώτη, Φιλτισάκου, Παπαδοπούλου, Κουρκουτσάκη, Φιάσκα)\n\n– 1 χρυσό στο ατομικό του ευρωπαϊκού πρωταθλήματος ομάδων στα 35χλμ γυναικών (Ντρισμπιώτη)\n\n– 1 αργυρό στο ομαδικό του ευρωπαϊκού πρωταθλήματος ομάδων στα 35χλμ γυναικών (Ντρισμπιώτη, Φιλτισάκου, Παπαδοπούλου, Κουρκουτσάκη)\n\n– 4η θέση στο πρόσφατο παγκόσμιο πρωτάθλημα του Γιουτζίν στα 35χλμ γυναικών (Ντρισμπιώτη)\n\n– 6η θέση στο ατομικό του παγκόσμιου πρωταθλήματος ομάδων στα 20χλμ γυναικών (Ντρισμπιώτη)\n\n– 8η θέση στους Ολυμπιακούς Αγώνες του Τόκιο στα 20χλμ γυναικών (Ντρισμπιώτη)\n\n– 6η επίδοση φέτος στον κόσμο στα 35χλμ γυναικών (Ντρισμπιώτη)\n\n– 3η (Ντρισμπιώτη) και 21η (Φιλτισάκου) στα 35χλμ και 17η (Ντρισμπιώτη) στα 20χλμ του παγκόσμιου ranking\n\nΤί έχει καταγράψει την ίδια περίοδο ο τομέας των δρόμων αντοχής;\n\n– καμία συμμετοχή σε ευρωπαϊκό – παγκόσμιο πρωτάθλημα και Ολυμπιακούς Αγώνες\n\n– το 2:54:50 της Ντενίζ Δημάκη στο χθεσινό μαραθώνιο του Βερολίνου είναι η κορυφαία επίδοση φέτος για την Ελλάδα και Νο977 στον κόσμο\n\n– το 2:14:15 του Κώστα Γκελαούζου επίσης στο χθεσινό μαραθώνιο του Βερολίνου είναι η κορυφαία επίδοση φέτος στην Ελλάδα και Νο460 στον κόσμο για το 2022\n\nΓιατί το βάδην πέτυχε και η αντοχή όχι\n\nΤα πράγματα είναι ξεκάθαρα. Όλα τα προηγούμενα χρόνια η διοίκηση του ΣΕΓΑΣ επέλεξε να μην επενδύσει το παραμικρό στην αντοχή. Δεν την ενδιέφερε να έχει δρομείς σε μεγάλες διοργανώσεις ούτε και παραγωγή νέων. Το μόνο που ενδιέφερε ήταν να δεσμεύονται οι δρομείς να είναι παρόντες και παρούσες στους commercial (μαζικούς) αγώνες προκειμένου να ικανοποιούνται οι χορηγοί.\n\nΌλο αυτό οδήγησε στην… αναρχοποίηση των αντοχιτζήδων. Πολλοί προπονούνται ουσιαστικά μόνοι τους, οι προπονητές που τους έχουν χρεωθεί δεν έχουν πλήρη εικόνα της προετοιμασίας και φυσικά δεν υπάρχουν οργανωμένα γκρουπ. Οι σχετικοί, γνωρίζουν πολύ καλά πόσο σημαντικό είναι το γκρουπ στους δρομείς.\n\nΗ νέα διοίκηση του ΣΕΓΑΣ προσπάθησε κάπως να συμμαζέψει την κατάσταση, αλλά ο τομέας της αντοχής δυστυχώς παραμένει αναρχοαυτόνομος.\n\nΣε αντίθεση με την αντοχή το βάδην έχει παρουσιάσει τεράστια επιτυχία την τελευταία διετία γιατί υπάρχει σχέδιο. Δε φύτρωσαν ξαφνικά αθλήτριες παγκοσμίου επιπέδου. Δεν έκανε μεταγραφές ο ΣΕΓΑΣ από Κένυα, Αιθιοπία, Ερυθραία και Σουδάν.\n\nΗ συνταγή της επιτυχίας υπάρχει και είναι γνωστή. Αν ασχοληθεί σοβαρά η ομοσπονδία με την αντοχή και ακολουθήσει σχέδιο τότε θα σταματήσουμε να μετράμε επέτειους πανελλήνιων ρεκόρ από τον προηγούμενο αιώνα…\n\n",
    "Ντάιαμοντ λιγκ, Βρυξέλλες: Τελευταία στάση πριν τον τελικό": "Αύριο Παρασκευή στις Βρυξέλλες είναι το τελευταίο μίτινγκ του ντάιαμοντ λιγκ, το οποίο θα δώσει και τους τελευταίους βαθμούς ώστε οι αθλητές να εξασφαλίσουν το εισιτήριο για τον τελικό της Ζυρίχης (7-8/9). Αναμεσά τους θα είναι 39 παγκόσμιοι πρωταθλητές του Όρεγκον και 23 πρωταθλητές Ευρώπης του Μονάχου μεταξύ αυτών και η Ελίνα Τζένγκο.\n\nτης Αγγελικής Μαγκανά\n\n[email protected]\n\nΣτα 100μ επιστρέφει η Τζαμαϊκανή, γρηγορότερη σπρίντερ φέτος, Σέλι Άν Φρέιζερ Πράις, μετά την αποχώρησή της από το μίτινγκ της Λωζάνης και αν συνεχίσει να τρέχει κάτω από 10.70 θα σπάσει και το ρεκόρ μίτινγκ με 10.72 από το 2013. Απέναντί της θα έχει για άλλη μια φορά τη συμπατριώτισσά της Σέρικα Τζάξον. Αξιοσημείωτη η συμμετοχή της Σακάρι Ρίτσαρντσον (ΗΠΑ), η οποία νίκησε τον Ελέιν Τόμπσον Χέρα πρόσφατα στη Λουκέρνη.\n\nΟ χάλκινος παγκόσμιος πρωταθλητής, Έριον Νάιτον, είναι το αστέρι που ξεχωρίζει στα 200μ έχοντας την καλύτερη επίδοση με 19.49 και θα τρέξει κόντρα σε τέσσερις σπρίντερ με χρόνο κάτω από 20 δευτερόλεπτα, τον Ρέινερ Μένα (Κούβα) με 19.63, Τζερίμ Ρίτσαρντς (Τρινιδάδ) με 19.80, Τζόσεφ Φανμπουλέ (ΗΠΑ) με 19.83 και Αλεξάντερ Ογκάντο (Δομινικανή Δημοκρατία) με 19.91.\n\nΣτα 400μ γυναικών ξεχωρίζει η χάλκινη στο Όρεγκον, Σάντα Γουίλιαμς (Μπαρμπέιντος) με αντίπαλο την χάλκινη στο Όρεγκον στα 800μ, Μέρι Μόορα (Κένυα), η οποία θα κατέβει την απόσταση με στόχο να βελτιώσει το ατομικό της ρεκόρ (50.80).\n\nΜεγάλη κούρσα στα 800μ με τον παγκόσμιο πρωταθλητή Εμάνουελ Κορίρ (Κένυα), τον παγκόσμιο πρωταθλητή στα 1500μ, Τζέικ Γουάιτμαν (Βρετανία) και τον πρωταθλητή Ευρώπης Μαριάνο Γκαρθία (Ισπανία). Στα 5000μ θα κοντραριστούν ο αργυρός παγκόσμιος πρωταθλητής Τζέικοπ Κροπ (Κένυα) με τον χάλκινο Όσκαρ Τσελίμο (Ουγκάντα) και τον πρόσφυγα Ντομινίκ Λομπαλού που έκανε στην Στοκχόλμη ατομικό ρεκόρ 13.34.18.\n\nΣτα 1500μ γυναικών συνολικά οκτώ αθλήτριες έχουν κατέβει τα 4:00 με επικρατέστερη την πρωταθλήτρια Ευρώπης Λόρα Μιούιρ (Βρετανία) με 3:55.28 και την Ντιριμπέ Γουελτέτζι (Αιθιοπία) με 3:56.91. Μεγάλη αναμέτρηση στα 3000μ στιπλ με την επιστροφή της κάτοχου του παγκοσμίου ρεκόρ (8:44.32), Μπεατρίς Τσέπκοετς (Κένυα) μετά από τραυματισμό. Η λίστα περιλαμβάνει τις Αιθιόπισσες Γουερκγούχα Γκέτατσιου και Μεκίντες Αμπέμπε και την πρωταθλήτρια Ευρώπης Λουίζα Γκέκα (Αλβανία).\n\nΣτα 400μ εμπόδια των ανδρών το φαβορί είναι ο φρέσκος παγκόσμιος πρωταθλητής Άλισον Ντος Σάντος (Βραζιλία), ο οποίος έχει 46.29 και απειλεί το ρεκόρ μίτινγκ με 47.51 που ανήκει στον Αμερικανό Αντρέ Φίλιψ. Στα 100μ εμπόδια η Τζασμίν Καμάτσο Κουίν θέλει να επανέλθει στις νίκες μετά την ήττα της από την Τία Τζόουνς στη Λουκέρνη. Πολύ πιθανόν να καταρριφθεί το ρεκόρ μίτινγκ με 12.42 από το 1986 δεδομένου ότι η Πορτορικανή στα τελευταία τρία μίτινγκ έχει σπάσει το ρεκόρ. Παρούσα θα είναι και η Κέντρα Χάρισον (ΗΠΑ).\n\nΟ Σουηδός ρέκορνταμαν Μόντο Ντουπλάντις θέλει να συνεχίσει το νικηφόρο σερί του στοχεύοντας στο να καταρρίψει το δικό του ρεκόρ μίτινγκ με 6.05μ. Βασικός του αντίπαλος για άλλη μια φορά θα είναι Αμερικανός Κρις Νίλσεν. Ο παγκόσμιος πρωταθλητής κλειστού, Λάζαρο Μαρτίνες (Κούβα) με 17.50μ που έκανε στη Λωζάνη θα κοντραριστεί στο τριπλούν με τον Ουγκ Φαμπρίς Ζανγκό (Μπουρκίνα Φάσο) με φετινό ρεκόρ 17.55μ.\n\nΣτο μήκος γυναικών η Εσέ Μπουμέ (Νιγηρία) είναι η μόνη συμμετέχουσα με φετινό ρεκόρ πάνω από τα 7 μέτρα (7.02μ). Στον αγώνα θα συμμετάσχει και η παγκόσμια πρωταθλήτρια κλειστού Νουρ Βιτς (Βέλγιο). Στο ύψος οι τρεις άλτριες το βάθρου στο Όρεγκον, Ελεανόρ Πάτερσον (Αυστραλία), Γιαροσλάβα Μάχουτσικ (Ουκρανία) και Έλενα Βαλορτιγκάρα (Ιταλία) θα είναι εκεί καθώς και η παγκόσμια πρωταθλήτρια στο έπταθλο, Ναφισάτου Τιάμ.\n\nΟ ακοντισμός των γυναικών θα έχει ελληνική συμμετοχή με την Ελίνα Τζένγκο (65.81μ), η οποία διεκδικεί η θέση της στον τελικό της Ζυρίχης και θα ρίξει κόντρα στις Κέλσι Λι Μπάρμπερ (Αυστραλία, 66.91μ), Κάρα Γουίνγκερ (ΗΠΑ, 64.68μ), Χαρούκα Κιταγκούτσι (Ιαπωνία, 65.10μ), Αντριάνα Βιλάγκος (Σερβία, 63.52μ) και Μπάρμπορα Σποτάκοβα (Τσεχία, 62.29μ).\n\nΣήμερα θα πραγματοποιηθεί ο αγώνας της σφαιροβολίας ανδρών με τον Τζο Κόβαξ (ΗΠΑ) εναντίον του Τομ Γουόλς (Νέα Ζηλανδία) με τον Αμερικανό να έχει μετρά 6-2 νίκες έναντι του Νεοζηλανδού.\n\nΕκτός προγράμματος ντάιαμοντ λιγκ θα διεξαχθεί ο αγώνας μιας ώρας με τους Κενυάτες Κίμπιγουοτ Κάντι και Σεμπάστιαν Σο που απειλούν το παγκόσμιο ρεκόρ 21.330μ του μεγάλου Βρετανού Μο Φάρα από το 2020.",
    "Η βασίλισσα πέθανε. Ποιο το μέλλον της Κοινοπολιτείας;": "Η Κοινοπολιτεία των Εθνών, γνωστή και απλα ως Κοινοπολιτεία ή παλαιότερα ως Βρετανική Κοινοπολιτεία, είναι ελεύθερη ένωση 56 ανεξάρτητων κρατών, τα οποία είναι πρώην αποικίες της Βρετανικής Αυτοκρατορίας και της Γαλλίας.\n\nΑπό αυτά, τα 15 έχουν ως αρχηγό κράτους τον βρετανό μονάρχη. Η Κοινοπολιτεία ιδρύθηκε μετά τη διάλυση της Βρετανικής Αυτοκρατορίας, όπως ο Καναδάς, η Κένυα και η Αυστραλία. Ωστόσο δε συνέβη το ίδιο με άλλες χώρες, όπως τα νησιά Μπαρμπάντος, τα οποία αποστασιοποιήθηκαν από το βρετανικό στέμμα, κάνοντας στροφή προς τη Δημοκρατία.\n\nΗ Ένωση των Εθνών ήταν πολύ αγαπητή στη βασίλισσα Ελισάβετ ΙΙ, η οποία, όσο τουλάχιστον το επέτρεπαν οι δυνάμεις της, επισκεπτόταν τα Βασίλεια μαζί με τον Δούκα του Εδιμβούργου, Πρίγκιπα Φίλιππο. Μετά τον θάνατό της, ο Βασιλιάς Κάρολος Γ’ κινδυνεύει να κληρονομήσει μια βρετανική μοναρχία με μειωμένη παγκόσμια εμβέλεια.\n\nΗ σχέση της βασίλισσας με τις χώρες της Κοινοπολιτείας\n\nΗ βασίλισσα Ελισάβετ ΙΙ ήταν η πρώτη βρετανίδα μονάρχης που επισκέφθηκε την μακρινή Αυστραλία 16 φόρες από το 1954 έως το 2011. Η σχέση μεταξύ των Αυστραλών, ωστόσο και του βρετανικού στέμματος, είναι διχασμένη. Στο δημοψήφισμα του 1999 ψήφισαν υπέρ της μοναρχίας, αλλά το 45% τοποθετήθηκε κατά της βασίλισσας. Ο ηγέτης των Αυστραλών Πρασίνων, Άνταμ Μπαντ σε ανάρτησή του στο twitter εξέφρασε συλλυπητήρια για τον θάνατο της Βασίλισσας, κλείνοντας με την πρόταση «Πρέπει να γίνουμε Δημοκρατία».\n\nΚαι ενώ η προοπτική ενός νέου δημοψηφίσματος δεν διαφαίνεται στο εγγύς μέλλον, οι ειδικοί υποστηρίζουν ότι αυτή τη φορά μπορεί να πετύχει.\n\nΗ πρωθυπουργός της Νέας Ζηλανδίας Τζασίντα Άρντερν, χαρακτήρισε την βασίλισσα ως «σπάνια και καθησυχαστική σταθερά στον ταχύτατα μεταβαλλόμενο κόσμο μας». Η σχέση του βρετανικού στέμματος όμως με την Νέα Ζηλανδία, τμήμα της Κοινοπολιτείας, είναι περίπλοκη. Η ίδια είχε επισκεφθεί τη χώρα 10 φορές, ωστόσο διαδηλώσεις κατά της μοναρχίας διοργανώνονταν κατα τις επισκέψεις της. Μάλιστα τον Οκτώβριο του 1981 έγινε απόπειρα δολοφονίας εναντίον της.\n\nΜέχρι στιγμής δεν έχει γίνει κάποια επίσημη κίνηση της Αυστραλίας προς την ανεξαρτησία της χώρας. Παρόλα αυτά πρόσφατα το κόμμα των Μαορί ζήτησε απομάκρυνση της βρετανικής βασιλικής οικογένειας από τη θέση του αρχηγού κράτους.\n\nΟ Καναδάς εισήλθε στην Κοινοπολιτεία το 1931 επίσημα μετά την αναγνώριση του δικαιώματος αυτοδιάθεσης της χώρας από την Βρετανία. Ο Γενικός Κυβερνήτης του Καναδά είναι ο βασιλικός εκπρόσωπος του μονάρχη του Καναδά. Για πρώτη φορά στην ιστορία της χώρας το 2021 τη θέση ανέλαβε προσωπικότητα με καταγωγή από τον ιθαγενή πληθυσμό της χώρας. Τόσο η βασίλισσα Ελισάβετ όσο και άλλα μέλη της βασιλικής οικογένειας έχουν επισκεφθεί πολλές φορές τον Καναδά. Ο Καναδός πρωθυπουργός Τζάστιν Τριντό δήλωσε πως η βασίλισσα Ελισάβετ έλεγε κάθε φορά που βρισκόταν στην χώρα του ότι «είναι ωραίο να είσαι πίσω στο σπίτι σου».\n\nΝέα εποχή για την Κοινοπολιτεία\n\nΕικοσιμία αφρικανικές χώρες ανήκουν στην Κοινοπολιτεία των Εθνών χωρίς ωστόσο καμία να έχει ως αρχηγό του κράτους της Βρετανό μονάρχη. Ο νέοεκλεγμένος πρόεδρος της Κένυας Γουίλιαμ Ρούτο έστειλε και ο ίδιος συλλυπητήριο μήνυμα για τον θάνατο της μακροβιότερης μονάρχη του κόσμου. Ο ίδιος έγραψε πως η ιστορική κληρονομιά της βασίλισσας είναι η ίδια η ίδρυση της Κοινοπολιτείας που μπορεί αδιαμφισβήτητα να έχει μια οικονομικο-κοινωνική πρόοδο μελλοντικά. Αντίστοιχα ο πρόεδρος της Γκάνας Νάνα Ακούφο-Άντο απέτισε φόρο τιμής στην βασίλισσα, η οποία είχε επισκεφτεί τη χώρα δύο φορές, αφήνοντας πίσως πολύ ωραίες αναμνήσεις στους πολίτες.\n\nΤα νησιά της Καραϊβικής βρίσκονται σε ρήξη με το βρετανικό στέμμα, εγείροντας ερωτήματα για τον ρόλο που μπορεί να διαδραματίσει ο νέος Βρετανός μονάρχης. Τα νησιά Μπαρμπάντος έχουν ήδη ανεξαρτητοποιηθεί, ενώ ο πρωθυπουργός της Τζαμάικα ανακοίνωσε δημόσια τον Μάρτιο πως η χώρα της Βρετανικής Κοινοπολιτείας σκόπευε να γίνει πλήρως ανεξάρτητη. Η Καραϊβική ως σύνολο ζητά αποζημιώσεις για τη δουλεία εκατομμύρια Αφρικανών που πουλήθηκαν ως σκλάβοι μεταξύ του 15ου και 19ου αιώνα.\n\nΤο κράτος Τουβαλού, το οποίο είχε επισκεφθεί η βασίλισσα μία φορά καθ’ όλη την διάρκεια της βασιλείας της, διάρκειας 70 χρόνων, ανήκει μεν στην Κοινοπολιτεία, αλλά αναγνωρίζει το βρετανικό στέμμα ως αρχηγό κράτους. Οι κάτοικοί του έχουν ψηφίσει δύο φορές υπέρ της διατήρησης της βρετανικής εξουσίας, ωστόσο από πέρυσι το ζήτημα βρίσκεται ξανά υπό διαπραγμάτευση..",
    "Στο 19ο Φεστιβάλ Αφρικανικού Πολιτισμού ο γ.γ. Απόδημου Ελληνισμού Ιωάννης Χρυσουλάκης": "Την προσήλωση της Ελλάδας στην πολύπλευρη και συστηματική ανάπτυξη των σχέσεών της με χώρες της Αφρικανικής ηπείρου και στους στενούς δεσμούς που αναπτύσσει με αυτές, ειδικά τα τελευταία χρόνια, καθώς και στον ρόλο και τη συνεισφορά της ελληνικής Ομογένειας, αναφέρθηκε ο Γενικός Γραμματέας Αποδήμου Ελληνισμού και Δημόσιας Διπλωματίας, Ιωάννης Χρυσουλάκης , απευθυνόμενος ως κεντρικός ομιλητής στο 19ο Φεστιβάλ Αφρικανικού Πολιτισμού που διοργανώθηκε στην Πρεσβευτική κατοικία της Νοτίου Αφρικής στην Αθήνα, στις 24 και 25 Σεπτεμβρίου.\n\nΟ κ. Χρυσουλάκης αναφέρθηκε στους ιστορικούς δεσμούς της Ελλάδας με την Αφρικανική ήπειρο και τον ρόλο «γέφυρας» συνδεσιμότητας της Μεσογείου στο παρελθόν αλλά και σήμερα. Τα τελευταία χρόνια, τόνισε, η ελληνική κυβέρνηση έχει αναλάβει συστηματικές προσπάθειες για τη δημιουργία στενότερων σχέσεων με την Αφρικανική ήπειρο, αναγνωρίζοντας παράλληλα τις τεράστιες δυνατότητες και τον δυναμισμό της. Απέναντι δε στις υφιστάμενες προσκλήσεις, ιδίως εκείνων που συνδέονται με την επισιτιστική ασφάλεια, την κλιματική κρίση, την δημόσια υγεία και άλλες αναπτυξιακές ανάγκες των αφρικανικών εθνών (που επιδεινώθηκαν πρόσφατα από τον πόλεμο στην Ουκρανία), η Ελλάδα στηρίζει την οικονομική ανάπτυξη, την πολιτική σταθερότητα και την προαγωγή των Ανθρωπίνων Δικαιωμάτων στις χώρες της Αφρικανικής ηπείρου.\n\nΣε πολυμερές επίπεδο, η Ελλάδα παραμένει σταθερός υποστηρικτής της ενίσχυσης των σχέσεων της ΕΕ με την Αφρικανική ήπειρο. Σε διμερές επίπεδο, η ενεργή παρουσία της ελληνικής διπλωματίας στην Αφρικανική ήπειρο, ιδιαίτερα κατά τα τελευταία έτη, το άνοιγμα περισσότερων Πρεσβειών και διπλωματικών Αρχών εκεί, η οργάνωση επισκέψεων υψηλού επιπέδου, η συστηματική δωρεά εκατομμυρίων δόσεων εμβολίων και η χρηματοδότηση πολλών αναπτυξιακών έργων και προγραμμάτων σε πολλές περιοχές της ηπείρου, αντικατοπτρίζουν το ενδιαφέρον και τη δέσμευσή της Ελλάδας για την Αφρική. Σημαντικός είναι επίσης ο ρόλος του Ελληνορθόδοξου Πατριαρχείου Αλεξανδρείας και πάσης Αφρικής στην Αλεξάνδρεια της Αιγύπτου με ιστορία δύο χιλιάδων ετών στην Αίγυπτο και στην Αφρικανική ήπειρο.\n\nPHOTO 1 / 4\n\nΟ κ. Χρυσουλάκης αναφέρθηκε, επίσης, στον σημαίνοντα ρόλο των ελληνικών Κοινοτήτων στην Αφρική για την κοινωνική και οικονομική ανάπτυξη κρατών που τις φιλοξενούν και την προώθηση της αμοιβαίας φιλίας και συνεργασίας. Χαρακτηριστικά αναφέρθηκε στην εμβληματική συμβολή του Γιώργου Μπίζου, ένθερμου προασπιστή των ανθρωπίνων δικαιωμάτων και στενού φίλου και νομικού υπερασπιστή του Νέλσον Μαντέλα, ο οποίος αντιτάχθηκε στο καθεστώς του απαρτχάιντ και συνέβαλε στη διαμόρφωση του νέου Συντάγματος της Νότιας Αφρικής.\n\nΣημείωσε, επίσης, την πρωτοβουλία της Γενικής Γραμματείας για την προβολή, για πρώτη φορά στην Ελλάδα, του ντοκιμαντέρ «George Bizos Icon» στο Φεστιβάλ ντοκιμαντέρ «Πέρα από τα Σύνορα» στο Καστελόριζο τον Αύγουστο τ.ε., με την συμμετοχή εκπροσώπων της Πρεσβείας της Νοτίου Αφρικής και του Nelson Mandela Foundation.\n\nΗ προβολή του ντοκιμαντέρ, υπενθύμισε από το ακριτικό Καστελόριζο στην εσχατιά της Ευρώπης, τις διαχρονικές και οικουμενικές αξίες της Δημοκρατίας, εν μέσω μάλιστα αυξανόμενων και συνεχιζόμενων απειλών που επιδιώκουν να υπονομεύσουν, να περιορίσουν ή να επαναπροσδιορίσουν αυτές τις αξίες, μέσα από νέα τείχη αυταρχισμού, εθνικισμού, ιστορικού αναθεωρητισμού και μισαλλοδοξίας.\n\nΣτις συμμετέχουσες χώρες στο 19ο Φεστιβάλ Αφρικανικού Πολιτισμού περιλαμβάνονταν η Αίγυπτος, Αλγερία, Γκάμπια, Γκάνα, Ακτή του Ελεφαντοστού, Ζάμπια, Ζιμπάμπουε, Κένυα, Λ.Δ. Κονγκό, Λιβύη, Μαδαγασκάρη, Μαρόκο, Ν. Αφρική, Νιγηρία, Ουγκάντα, Σενεγάλη, Σεϋχέλλες, Σουδάν και Τανζανία.",
    "Ταχεία ανάπτυξη στις χώρες της υποσαχάριας Αφρικής": "Πολλές οικονομίες στην υποσαχάρια Αφρική αναπτύχθηκαν με ρυθμό-ρεκόρ την περίοδο πριν από την πανδημία του κορωνοϊού. Η Αιθιοπία και η Ρουάντα, για παράδειγμα, εμφάνισαν έναν από τους ταχύτερους ρυθμούς ανάπτυξης στον κόσμο, δεδομένου ότι το ΑΕΠ τους αυξανόταν κατά μέσο όρο άνω του 7,5% τα τελευταία είκοσι χρόνια. Παρά το γεγονός αυτό, δεν είναι τόσο σαφές εάν τα οφέλη της οικονομικής ανάπτυξης έχουν ισομερώς κατανεμηθεί μεταξύ των περιφερειών εντός των χωρών, επειδή τα δεδομένα σχετικά με τα εισοδήματα δεν είναι πάντα διαθέσιμα. Για να εκτιμήσουμε τον βαθμό στον οποίο η δυναμική επίδοσης των οικονομιών της υποσαχάριας Αφρικής εξαπλώθηκε στις επιμέρους περιφέρειες, χρησιμοποιήσαμε δορυφορικά καταγεγραμμένες εικόνες από τα νυχτερινά φώτα της Γης ως αποδεικτικό μέσο για την οικονομική δραστηριότητα. Τα στοιχεία δείχνουν ότι τουλάχιστον μέχρι το 2010 οι αφρικανικές χώρες σημείωσαν τεράστια πρόοδο στη μείωση της περιφερειακής εισοδηματικής ανισότητας (διαφορές στην κατά κεφαλήν παραγωγή μεταξύ περιοχών μιας χώρας). Αυτό έρχεται σε έντονη αντίθεση με άλλα μέρη του κόσμου, όπου η ανισότητα είτε αυξήθηκε είτε η σύγκλιση απέβη πιο αργή. Εξετάζοντας προσεκτικότερα τους παράγοντες που επηρεάζουν την περιφερειακή ανισότητα, διαπιστώσαμε ότι η πρόοδος οφειλόταν σε μεγάλο βαθμό στη βελτίωση των βασικών υποδομών, η οποία βοήθησε τις περιφέρειες που υστερούσαν, να συγκλίνουν ταχύτερα σε εθνικό επίπεδο. Κατά κεφαλήν ο νυχτερινός φωτισμός αυξήθηκε αρκετές φορές στις φτωχότερες περιοχές, ενώ τα μεγαλύτερα κέρδη εντοπίστηκαν στις πετρελαιοπαραγωγούς χώρες και στις συνοριακές αγορές όπως η Γκάνα και η Κένυα.\n\nΩστόσο, δεν υπήρξε βελτίωση σε όλες τις περιοχές που υστερούν. Τα πιο ευάλωτα κράτη καθώς και όσα ζουν συγκρούσεις στο έδαφός τους είχαν είτε ελάχιστη είτε μηδενική πρόοδο στη μείωση της περιφερειακής ανισότητας. Και ακόμη και σε χώρες που γνώρισαν δεκαετίες ανάπτυξης, η πρόοδος σταμάτησε μετά το 2010, ενώ οι περιφερειακές ανισότητες έχουν πιθανότατα διευρυνθεί μετά την πανδημία. Η πρόσβαση σε καθαρό νερό, ηλεκτροδότηση και υπηρεσίες κινητής τηλεφωνίας, για παράδειγμα, είναι δύο έως τέσσερις φορές χαμηλότερη στις υστερούσες περιοχές σε σύγκριση με τις κορυφαίες, εν μέρει επειδή οι κατά κεφαλήν δημόσιες δαπάνες είναι πολύ χαμηλότερες. Ομοίως, το ποσοστό των κατοίκων που έχουν ολοκληρώσει την πρωτοβάθμια και δευτεροβάθμια εκπαίδευση είναι δύο έως τρεις φορές χαμηλότερο στις υστερούσες περιφέρειες. Σε χώρες όπου η πρόσβαση σε δημόσιες υπηρεσίες είναι γενικά χαμηλή και η κατανομή είναι πολύ άνιση, το χάσμα είναι ακόμη μεγαλύτερο. Στην Μπουρκίνα Φάσο, για παράδειγμα, η πρόσβαση στην ηλεκτρική ενέργεια είναι σχεδόν 20 φορές μεγαλύτερη σε πρωτοπόρες περιφέρειες.\n\nΟι περιφερειακές ανισότητες όμως παραμένουν και διευρύνθηκαν μετά την πανδημία.\n\nΔιαπιστώνουμε ότι υπάρχουν τέσσερις κύριοι παράγοντες που συνέβαλαν στη μείωση της περιφερειακής ανισότητας τις τελευταίες δεκαετίες. Ο πρώτος είναι η μακροοικονομική σταθερότητα. Η ανισότητα οξύνεται σε χώρες με υψηλό, επίμονο πληθωρισμό διαβρώνοντας την αγοραστική δύναμη των καταναλωτών, μειώνοντας τις κρατικές δαπάνες σε πραγματικούς όρους και αποτρέποντας τις ιδιωτικές επενδύσεις. Ο δεύτερος, το άνοιγμα του εμπορίου, διότι η ευκολότερη πρόσβαση στις παγκόσμιες αγορές βοηθά τη σύγκλιση, αυξάνοντας την αξία των πόρων μιας χώρας όπως οι πρώτες ύλες. Ο τρίτος είναι οι ισχυροί θεσμοί και η πολιτική σταθερότητα, ενώ ο τέταρτος αφορά τις ορθώς στοχευμένες επενδύσεις. Λόγου χάριν, οι επενδύσεις εκτός των πρωτευουσών είναι πιο πιθανό να έχουν αντίκτυπο, δημιουργώντας θέσεις εργασίας και προωθώντας την οικονομική δραστηριότητα σε περιφέρειες που υστερούν.\n\n* Οι Χαμπτάμου Φούτζε και Σιαοζίνγκ Γιάο είναι οικονομολόγοι του Τμήματος Αφρικής του ΔΝΤ. Το άρθρο δημοσιεύεται στο ιστολόγιο του Διεθνούς Νομισματικού Ταμείου.\n\n⇒ Ειδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Βρετανία: Παιδιά μεταναστών σε υπουργεία-κλειδιά της κυβέρνησης Τρας": "Αίσθηση προκάλεσαν οι επιλογές της νέας πρωθυπουργού της Βρετανίας Λιζ Τρας για τα κορυφαία υπουργεία της κυβέρνησής της, αφού ο Μπεν Ουάλας είναι ο μόνος λευκός. Ο Ουάλας παραμένει υπουργός Άμυνας, καθώς θεωρήθηκαν επιτυχείς οι χειρισμοί του στην κρίση του πολέμου στην Ουκρανία.\n\nΟ Κουάσι Κουαρτένγκ – του οποίου οι γονείς μετανάστευσαν από την Γκάνα στη δεκαετία του 1960 – είναι ο πρώτος μαύρος υπουργός Οικονομικών της Βρετανίας.\n\nΟ Τζέιμς Κλέβερλι – η μητέρα του οποίου είναι από τη Σιέρα Λεόνε και ο πατέρας του Βρετανός – είναι επίσης ο πρώτος μαύρος επικεφαλής της βρετανικής διπλωματίας. Ο νέος υπουργός Εξωτερικών είχε αποκαλύψει ότι υπήρξε θύμα bullying στα παιδικά του χρόνια και έχει επανειλημμένως τονίσει πως το Συντηρητικό Κόμμα οφείλει να κάνει περισσότερα για να προσελκύσει μαύρους ψηφοφόρους.\n\nΗ Σουέλα Μπράβερμαν – οι γονείς της οποίας μετανάστευσαν από την Κένυα και τον Μαυρίκιο πριν από έξι δεκαετίες – διαδέχεται την Πρίτι Πατέλ στο υπουργείο Εσωτερικών, όπου μεταξύ άλλων θα διαχειριστεί το μεταναστευτικό.\n\nΜέχρι πριν από μερικές δεκαετίες, οι βρετανικές κυβερνήσεις αποτελούνταν κυρίως από λευκούς άνδρες. Ο Ρίσι Σούνακ – του οποίοι οι γονείς κατάγονται από την Ινδία – ήταν ο προκάτοχος του Κουαρτένγκ στο υπουργείο Οικονομικών και ο αντίπαλος της Λιζ Τρας στον τελικό γύρο της ψηφοφορίας για τη διαδοχή του Μπόρις Τζόνσον.\n\nΠρέπει να σημειωθεί, ωστόσο, ότι μόλις το 1/4 των συντηρητικών μελών του βρετανικού κοινοβουλίου είναι γυναίκες και το 6% από μειονοτικά υπόβαθρα.\n\nΟι Συντηρητικοί εξέλεξαν και τις τρεις γυναίκες πρωθυπουργούς της Βρετανίας: τη Μάργκαρετ Θάτσερ, την Τερέζα Μέι και τώρα τη Λιζ Τρας. Ο πρώτος βρετανός βουλευτής με ασιατική καταγωγή, ο Μάντσερτζι Μποουνάγκρι προερχόταν επίσης από το Συντηρητικό Κόμμα.\n\nΠηγή: ΑΜΠΕ",
    "Σεμπάστιαν Λεμπ: Γιατί ο 'βασιλιάς' του WRC είναι φαβορί στο ΕΚΟ Ράλλυ Ακρόπολις": "Ο Σεμπάστιαν Λεμπ επιστρέφει στο μπάκετ του Ford Puma Rally1 αυτό το τετραήμερο, για μία ακόμη από τις περιορισμένες του εμφανίσεις με την M-Sport, αλλά με ένα αβαντάζ που τον κατατάσσει στα φαβορί για να επαναλάβει τη νίκη της τελευταίας του εμφάνισης στην Ελλάδα, πριν από 10 χρόνια.\n\nΟ πιο επιτυχημένος οδηγός της ιστορίας των Ράλι, Σεμπάστιαν Λεμπ, έδειξε με τη νίκη του στο εναρκτήριο φετινό Ράλλυ Μόντε Κάρλο ότι στα 48 του χρόνια δεν έχει χάσει ίχνος από την ταχύτητα που τον έκανε εννέα φορές παγκόσμιο πρωταθλητή.\n\nΕκείνος ήταν ένας ασφάλτινος αγώνας, και ο Λεμπ δεν έχει αγωνιστεί στην Ελλάδα από το 2012, αλλά υπάρχουν πολλές παράμετροι που συντείνουν στην προσδοκία να είναι ο Γάλλος ένας από τους πρωταγωνιστές για τη νίκη στο φετινό ΕΚΟ Ράλλυ Ακρόπολις, που ξεκινά αύριο Πέμπτη 8/9 με την υπερειδική στο Ολυμπιακό Στάδιο της Αθήνας.\n\nΜία παράμετρος είναι η ταχύτητα που επέδειξε στους προηγούμενους φετινούς χωμάτινους αγώνες που συμμετείχε με την M-Sport Ford: ήταν επικεφαλής του Ράλλυ Πορτογαλίας, και πρωταγωνιστούσε στο Ράλλυ Σαφάρι της Κένυας, πριν βάλουν τέλος και τις δύο φορές στην προσπάθειά του για νίκη ορισμένες ατυχίες. Κι αν πρόκειται για σκληρούς αγώνες, ο Γάλλος είχε ανέβει στο βάθρο στον τελευταίο τέτοιον που συμμετείχε, στο Ράλλυ Τουρκίας το 2019.\n\nFord Puma Rally1 M-SPORT FORD WRT\n\n\n\n\n\nΜια άλλη εξίσου σημαντική παράμετρος, που δίνει ένα σημαντικό αβαντάζ στον Λεμπ έναντι των άλλων πρωταγωνιστών του WRC για τη νίκη στο Ακρόπολις, είναι η εξαιρετικά ευνοϊκή του -8η- θέση εκκίνησης στις Ειδικές Διαδρομές της Παρασκευής.\n\nΟ Γάλλος της M-Sport θα απολαμβάνει τον πιο καθαρό δρόμο από όλους τους διεκδικητές της νίκης, δρόμο που αρχικά ο πρωτοπόρος Κάλε Ροβάνπερα θα καθαρίζει από το επιφανειακό φιλμ σκόνης και χώματος, γλιστρώντας και χάνοντας χρόνο. Ο Φινλανδός έχει παραδεχθεί ότι αυτό θα είναι ένα σημαντικό μειονέκτημα για εκείνον, αυτό το τριήμερο.\n\nΟ αγωνιστικός διευθυντής της M-Sport Ρίτσαρντ Μίλενερ επιβεβαίωσε -μιλώντας στην ιστοσελίδα dirtfish.com- ότι με την ευνοϊκή θέση εκκίνησης στις Ειδικές της Παρασκευής (9/9), στόχος της ομάδας και του Λεμπ δεν μπορεί να είναι άλλος από τη νίκη στο φετινό ΕΚΟ Ράλλυ Ακρόπολις: «Ναι, είναι τόσο απλό βασικά. Ήταν επικεφαλής στην Πορτογαλία φέτος, κέρδιζε Ειδικές στην Κένυα, ήταν νικητής στο Μόντε Κάρλο, οπότε θα συνεχίσει από εκεί που είχε μείνει.\n\nSébastien Loeb - Isabelle Galmiche, M-SPORT FORD WORLD RALLY TEAM JAANUS REE / RED BULL CONTENT POOL\n\n\n\n\n\n»Είναι κρίμα που δεν πήρε τα δύο αποτελέσματα στην Πορτογαλία και στην Κένυα, αλλά πέρασε αρκετό χρόνο με το αυτοκίνητο στις δοκιμές έκτοτε. Έχει κάνει και στο παρελθόν δοκιμές στην Ελλάδα, οπότε η προσέγγισή μας δεν αλλάξει. Ο Σεμπ είναι πολύ ψύχραιμος ως χαρακτήρας, χωρίς βάρος στους ώμους του, οπότε θα πάει για τη νίκη και θα τον υποστηρίξουμε όσο μπορούμε», κατέληξε ο Βρετανός.\n\nΜια νίκη στην Ελλάδα θα ανέστρεφε το σερί ατυχών αγώνων της M-Sport και απουσίας της από το βάθρο από τον περασμένο Ιούνιο. Αποκορύφωμα ήταν τα ατυχήματα και των τριών πληρωμάτων της στο τελευταίο Ράλι Υπρ του Βελγίου.\n\nTo SPORT24 ζει το εμβληματικό EKO Acropolis Rally παρέα με την ΕΚΟ, τη μεγαλύτερη ελληνική εταιρεία εμπορίας στην κατηγορία της και μέγα χορηγό της διοργάνωσης αλλά και της Υπερ-Ειδικής Διαδρομής \"EKO Super Special Stage\" στο ΟΑΚΑ.",
    "ΟΗΕ: Ο λιμός θέτει σε κίνδυνο τη ζωή σχεδόν ενός εκατομμυρίου ανθρώπων σε όλο τον κόσμο": "Κλείσιμο\n\nσχεδόν ένα εκατομμύριο άνθρωποι σε όλο τον κόσμο απειλούνται απόκαι κινδυνεύουν να πεθάνουν τους επόμενους μήνες αν δεν λάβουν ανθρωπιστική βοήθεια, ένας αριθμός ρεκόρ κυρίως λόγω της ξηρασίας στο Κέρας της Αφρικής, προειδοποίησε ο ΟΗΕ Οι εκτιμήσεις αυτές περιέχονται στην έκθεση που έδωσαν χθες, Τετάρτη, στη δημοσιότητα ητου ΟΗΕ (FAO) και το).Η έκθεση παρουσιάζει την κατάσταση 19 χωρών που θεωρούνται «καυτά σημεία» για την πείνα σε όλο τον κόσμο και έξι από τις οποίες έχουν τεθεί σε «ύψιστο συναγερμό» από τον ΟΗΕ: τοτοκαι ηαυτές τις έξι χώρες 970.000 άνθρωποι αναμένεταιτα κριτήρια της φάσης «καταστροφής», του υψηλότερου επιπέδου (5) στην κατάταξηΑυτό σημαίνει ότι «ο λιμός και ο θάνατος είναι μια καθημερινή πραγματικότητα» και ότι πρόκειται για μια κατάσταση στην οποία «ενδέχεται να καταγραφούναν δεν υπάρξει άμεση δράση».Ο αριθμός αυτός είναι δέκα φορές μεγαλύτερος σε σχέση με έξι χρόνια νωρίτερα «λόγω των επιπτώσεων των συγκρούσεων, της κλιματικής αλλαγής και της οικονομικής αστάθειας που επιδεινώθηκεκαι τις επιπτώσεις της κρίσης στην Ουκρανία».Οι παγκόσμιοι ηγέτες ζήτησαν την Τρίτη. Ο Αμερικανός πρόεδροςανακοίνωσε χθες νέα βοήθεια ύψους 2,9 δισεκ. δολαρίων για την αντιμετώπιση του λιμού.Η Γουατεμάλα, η Ονδούρα και το Μαλάουι περιλαμβάνονται στον κατάλογο με «τα καυτά σημεία του λιμού» του ΟΗΕ. Ο οργανισμός ανησυχεί εξάλλου για την επιδείνωση της κατάστασης στητηντηνκαι τηαριθμός των ατόμων που είναι αντιμέτωποι», προειδοποίησε ο Ντέιβιντ Μπίζλι εκτελεστικός διευθυντής του WFP. Στο Κέρας της Αφρικής έως και 26 εκατομμύρια άνθρωποι αναμένεται να βρεθούν σε κατάσταση «κρίσης ή χειρότερη» (επίπεδο 3).Η δραματική ξηρασία που πλήττει την περιοχή αυτή έχει καταστρέψει τις σοδειές, έχει εξαφανίσει τα ζώα εκτροφής και έχει αναγκάσει«Απουσία μιας επαρκούς ανθρωπιστικής απάντησης,έως και τέσσερα παιδιά ή δύο ενήλικες ανά 10.000 ανθρώπους», τόνισε ο ΟΗΕ.",
    "Ο τελευταίος πιλότος που έφυγε από την Αθήνα το 1941- Η απόρρητη αποστολή": "Γράφει ο Δημήτρης Σταυρόπουλος\n\nΉταν ο τελευταίος στρατιωτικός που εγκατέλειψε την Αθήνα πριν εισβάλουν οι Γερμανοί και υψώσουν την σβάστικα στην Ακρόπολη.\n\nΑν και Βρετανός έμεινε να πολεμάει για την Ελλάδα, καθυστερώντας ταυτόχρονα τους ναζί μέχρις ότου απεγκλωβιστούν από την Πελοπόννησο οι συνάδελφοι του και διαφύγουν προς τον νότο!\n\nΟ Ρόαλντ Νταλ (Roald Dahl, 13 Σεπτεμβρίου 1916 – 23 Νοεμβρίου 1990) ήταν Βρετανός.\n\nΠολέμησε ως πιλότος της ΡΑΦ στην Ελλάδα κατά τη Γερμανική εισβολή τον Απρίλιο του 1941.\n\nΉταν παράλληλα και κατάσκοπος, εξελίχθηκε σε διάσημο συγγραφέα και… ιατρικό εφευρέτη.\n\nΑΠΟ ΤΗΝ ΚΕΝΥΑ ΣΤΗΝ ΕΛΛΑΔΑ\n\nΟ Νταλ βρισκόταν στην Κένυα όταν ξέσπασε ο 2ος ΠΠ.\n\nΥπηρέτησε κατ αρχήν στο πεζικό αλλά τόλμησε ένα μακρύ ταξίδι ως στην Αίγυπτο με σκοπό να καταταγεί στην αεροπορία , τη ΡΑΦ.\n\nΑκολούθησε εκπαίδευση μαζί με μια ομάδα άλλων 20 εθελοντών εκ των οποίων επέζησαν αυτός μόνο και άλλοι δυο του πολέμου.\n\nΑποφοίτησε Ανθυποσμηναγός και κατετάγη στην 80η Μοίρα πετώντας με παλιά διπλάνα Γκλόστερ Γκλαντιάτορς.\n\nΤον Σεπτέμβρη 1940 είχε την ατυχία να καταπέσει με το αεροπλάνο του κοντά στη Μέρσα Ματρούχ , κάτω από άσχημες συνθήκες ορατότητας κι ενώ του τελείωναν τα καύσιμα.\n\nΥπέστη βαριά εγκεφαλική κάκωση και μερική τύφλωση.\n\nΑκολούθησε μια μακριά περίοδο νοσηλείας απ την οποία οι γιατροί δεν πίστευαν ότι θα αναρρώσει.\n\nΤον Απρίλιο του 1941 εντούτοις επανακτά τις δυνάμεις του και αποστέλλεται στην Ελλάδα για ενίσχυση της ΡΑΦ που μάχεται κάτω από αντίξοες συνθήκες.\n\nΘα βρεθεί στη Μοίρα 33 με βάση την Ελευσίνα και θα εμπλακεί για πρώτη φορά με γερμανικές δυνάμεις πάνω απ ´την Χαλκίδα καταρρίπτοντας στις 14 και 16 Απριλίου 2 βομβαρδιστικά JU88.\n\nΗ ΤΕΛΕΥΤΑΙΑ ΑΠΟΣΤΟΛΗ ΣΤΗΝ ΑΘΗΝΑ\n\nΘα συμμετάσχει ενεργά στη Μάχη των Αθηνών τον Απρίλιο του 1941 όπου καταρρίπτει ακόμα ένα JU88.\n\nΘα μνημονεύσει τον θάνατο του Σμηναγού του Μάρμαντιουκ Πατλ αργότερα σε βιβλίο του .\n\nΣτις 21 Απριλίου 1941 οι Γερμανοί χτυπούν άσχημα τη βάση της Ελευσίνας και οι τελευταίοι 7 πιλότοι της Μοίρας 33 , ανάμεσά τους κι ο Νταλ , διαφεύγουν στο μικρό αεροδρόμιο των Μεγάρων.\n\nΕκεί ένας Άγγλος Πτέραρχος ζητά έναν εθελοντή πιλότο να μεταφέρει ένα δέμα με εξαιρετικά μυστικό περιεχόμενο στο Άργος.\n\nΟ Νταλ είναι ο μόνος που προσφέρεται.\n\nΣτη συνέχεια η Λουφτβάφε χτυπά το Άργος και καταστρέφει οτιδήποτε αεροπλάνο υπάρχει εκεί , αλλά τη στιγμή εκείνη ο Νταλ και ένας σύντροφός του ο Ντέηβ Κοκ βρίσκονται κατά σύμπτωση στον αέρα σε περιπολία.\n\nΣε λίγες μέρες θα είναι από τους τελευταίους πιλότους της ΡΑΦ που εγκαταλείπουν την Ελλάδα για την Κρήτη.\n\nΕπιστρέφοντας στην Αίγυπτο συνεχίζει την πολεμική του δράση με το σμήνος του που τώρα εδρεύει στη Χάϊφα και έχει στόχο μερικές Γαλλικές δυνάμεις του Βισύ που συνεργάζονται με τους Γερμανούς. Στις 4 και 15 Ιουνίου 1941 καταρρίπτει 2 εχθρικά αεροπλάνα αλλά η κατάσταση της υγείας του επιδεινώνεται απ το παλιό κρανιακό του τραύμα και οι γιατροί του απαγορεύουν τις πτήσεις.\n\nΠροβιβάζεται σε Υποσμηναγό και μετατίθεται στην Αγγλία και στη συνέχεια αποστέλλεται στην Αμερική ως σύνδεσμος με την Υπηρεσία Πληροφοριών.\n\nΕκεί συνεχίζει και το συγγραφικό του έργο.\n\nΣτο τμήμα που εργάζεται ασχολούνται κυρίως με προπαγανδιστικά άρθρα και σε μερικά σημεία ο Νταλ δεν συμφωνεί με το ύφος και το περιεχόμενο , πράγμα που τον φέρνει σε ρήξη με τους ανωτέρους του οι οποίοι προτιμούν να τον απομακρύνουν πίσω στην Αγγλία.\n\nΤερματίζει τον πόλεμο με τον βαθμό του Επισμηναγού και την κατακύρωση 5 βεβαιωμένων καταρρίψεων , 3 στην Ελλάδα και 2 στη Μέση Ανατολή.\n\nΣΠΟΥΔΑΙΟΣ ΣΥΓΓΡΑΦΕΑΣ\n\nΤο πρώτο του έργο δημοσιεύτηκε στην Αμερική το 1942 κι ήταν η προσωπική του αφήγηση απ’ το ατύχημά του στη Λιβύη. Ο συνάδελφός του Σ. Φόρεστερ με τον οποίον εργάζονταν στην Αμερική στην Υπηρεσία Πληροφοριών τον έπεισε να δώσει τον τίτλο : ‘Καταρριπτόμενος στη Λιβύη’ (Shot down over Libya), αν και ο Νταλ προτιμούσε τον χλευαστικό τίτλο ‘Piece of Cake’ για τις πολύ δύσκολες στιγμές που έζησε σε εκείνη την περιπέτεια.\n\nΟ παραπάνω τίτλος ‘Piece of Cake’ εντούτοις χρησιμοποιήθηκε στη δεκαετία του 90 για την παραγωγή μιας τηλεοπτικής σειράς με αεροπόρους της ΡΑΦ που δεν σχετίζονταν σε περιεχόμενο με το βιβλίο του Νταλ.\n\nΑκολούθησε το βιβλίο του ‘Going Solo’ που αναφέρεται στην αεροπορική και πολεμική του εμπειρία.\n\nΕίναι λίγο γνωστό ότι ο Νταλ είναι ο δημιουργός των Gremlins.\n\nΤο 1943 έγραψε ένα βιβλίο όπου κάτι παράξενα τερατάκια μπαίνουν μέσα στα αεροπλάνα της ΡΑΦ για να κάνουν ζημιές.\n\nΗ εταιρεία του Ντίσνεϋ αγόρασε τα δικαιώματα, αλλά θα περάσουν κάπου 50 χρόνια μέχρι που να γίνει η αντίστοιχη ταινία όπου χρησιμοποιήθηκε μεν ο τίτλος αλλά όχι και το πλήρες σενάριο απ’ την ιστορία του Νταλ.\n\nΘα ακολουθήσουν τα έργα για παιδιά, που τον έκαναν διάσημο: ‘Charlie and the Chocolate Factory’, ‘Matilda’ και ‘James and the Giant Peach’. Το ‘Matilda’ γυρίστηκε κωμική ταινία το 2000 με τον ηθοποιό Ντάνυ ντε Βίτο και δανείστηκε το όνομα και το πνεύμα της υπόθεσης του βιβλίου του Νταλ.\n\nΤο ‘Charlie and the Chocolate Factory’ είναι έργο που παίζεται μέχρι σήμερα για τα παιδιά και γυρίστηκε επίσης ταινία με τον ηθοποιό Τζην Ουάιλντερ με τον τίτλο ‘Willy Wonka & the Chocolate Factory’.\n\nΜέρος της μουσικής της ταινίας, τα παιδικά τραγούδια του έργου, ανήκει επίσης στον Νταλ.\n\nΤΑΙΝΙΑ ΜΕ ΤΟΝ… ΤΖΕΗΜΣ ΜΠΟΝΤ!\n\nΑκολούθησε στα 1960 μια περίοδος με έργα για μεγάλους τύπου ‘θρίλερ’.\n\nΣχεδόν όλα κατέληξαν σε σενάρια της αμερικανικής τηλεόρασης στις σειρές ‘Twilight Zone’ και ένα από αυτά, το ‘Ο Άνθρωπος από τον Νότο’, γυρίστηκε ταινία με πρωταγωνιστές τους Στηβ Μακ Κουίν και Πήτερ Λώρε.\n\nΕίναι ακόμα πιο άγνωστο στο κοινό ότι το έργο Τζέημς Μποντ ‘Ζεις μονάχα δυο φορές’ βασίζεται σε δημιούργημα του Νταλ το οποίο υιοθέτησε ο συγγραφέας Ιαν Φλέμινγκ: το όνομα του Νταλ αναφέρεται επίσημα στη συγγραφή του σεναρίου της ταινίας.\n\nΤο ίδιο συνέβη και με το ‘Chitty Chitty Bang Bang’ το μαγικό αυτοκίνητο, που γυρίστηκε ταινία με τον ηθοποιό και χορευτή Ντικ Βαν Ντάικ.\n\nΟ Νταλ νυμφεύθηκε την Αμερικανίδα ηθοποιό (και βραβευμένη με Όσκαρ) Πατρίσια Νιλ στις 2 Ιουλίου 1953 στην εκκλησία της Αγίας Τριάδας στη Νέα Υόρκη.\n\nΟ γάμος τους διήρκεσε τριάντα χρόνια και απέκτησαν πέντε παιδιά.\n\nΤο 1965 και ενώ ήταν έγκυος στο πέμπτο τους παιδί τη Λούση, η σύζυγός του Πατρίσια προσβλήθηκε από τρία εγκεφαλικά ανευρύσματα.\n\nΟ Νταλ φρόντισε για την αποκατάσταση της υγείας της και τελικά η Πατρίσια κατόρθωσε να περπατήσει εκ νέου και να ξαναμιλήσει.\n\nΤο 1983, το ζεύγος Νταλ πήρε διαζύγιο και ο Ρόαλντ νυμφεύθηκε την κατά 22 χρόνια νεότερή του Φελίσιτυ (“Λίσσυ”) ντ’ Αμπρώ Κρόσλαντ (γεννηθείσα 12 Δεκεμβρίου 1938).\n\nΠληροφορίες\n\nWiki\n\nPopaganda\n\nprotoporia",
    "ActionAid: Αντιμέτωπο με τη χειρότερη ξηρασία εδώ και 70 χρόνια τo Κέρας της Αφρικής": "Σε μία πρωτόγνωρη και εξαιρετικά δύσκολη κατάσταση βρίσκονται οι χώρες της ανατολικής Αφρικής. Αιθιοπία, Σομαλία και Κένυα αντιμετωπίζουν τη χειρότερη ξηρασία των τελευταίων 70 ετών με τουλάχιστον 36,1 εκατ. ανθρώπους να έχουν επηρεαστεί ήδη.\n\nΑν και η ανατολική Αφρική πλήττεται συχνά από ξηρασία, αυτή των ετών 2020-2022 είναι χειρότερη από τις εξαιρετικά επώδυνες ξηρασίες των ετών 2010-2011 και 2016-2017 και δυστυχώς, υπάρχουν φόβοι ότι θα συνεχιστεί και την επόμενη περίοδο βροχών που προβλέπεται για τον Οκτώβριο με Δεκέμβριο 2022.\n\nADVERTISING\n\nΣτις τρεις χώρες που έχουν πληγεί περισσότερο, τουλάχιστον 4,6 εκατ. παιδιά και 986 χιλιάδες έγκυες και θηλάζουσες γυναίκες πάσχουν από υποσιτισμό οξείας μορφής στις περιοχές που πλήττονται από την ξηρασία. Τα κορίτσια και οι γυναίκες επηρεάζονται περισσότερο από την παρατεταμένη ξηρασία, καθώς συχνά χρειάζεται να περπατήσουν τη διπλάσια ή και την τριπλάσια απόσταση για να βρουν και να μεταφέρουν νερό. Οι μεγαλύτερες αποστάσεις τις εκθέτουν σε περισσότερους κινδύνους επίθεσης και σε αφυδάτωση. Την ίδια στιγμή, όπως σε κάθε κρίση, αυξάνεται και ο κίνδυνος για σεξουαλικές επιθέσεις, σεξουαλική εκμετάλλευση και κλειτοριδεκτομές.\n\nΣύμφωνα με την ΑctionAid, την ήδη δύσκολη κατάσταση έχουν επιβαρύνει οι αυξημένες τιμές τροφίμων και ενέργειας λόγω του πολέμου στην Ουκρανία. Η δράση της οργάνωσης εστιάζει στη στήριξη των πιο ευάλωτων. Στην Κένυα ξεκίνησε πρόγραμμα σχολικής σίτισης σε δημοτικά σχολεία, μοιράζοντας παράλληλα πακέτα προσωπικής υγιεινής και υποστήριξε οικονομικά οικογένειες που βρίσκονταν σε μεγάλη ανάγκη. Στην Αιθιοπία μοίρασε βυτία με νερό και προσφέρει καθημερινή σίτιση σε μαθητές και μαθήτριες. Στη Σομαλιλάνδη, εστιάζει στις γυναίκες, οι οποίες λαμβάνουν ηγετικό ρόλο, ώστε να εξασφαλιστεί η δίκαιη διανομή στα πιο ευάλωτα άτομα. Έχει ήδη στηρίξει περισσότερα από 16.000 νοικοκυριά με χρήματα για την αγορά ειδών πρώτης ανάγκης και περισσότερα από 8.500 νοικοκυριά με τρόφιμα.\n\nACTIONAID\n\nΗ 40χρονη Amina Jama Ismail από τη Σομαλιλάνδη εξηγεί με γλαφυρό τρόπο αυτό που ζουν εκατομμύρια άνθρωποι. «Είναι πολλοί οι άνθρωποι που δε θα μπορέσουν να μαγειρέψουν απόψε και πολλοί άλλοι δεν θα έχουν νερό γιατί οι πηγή βρίσκεται μακριά. Το νερό και η τροφή είναι αυτά που έχουμε περισσότερο ανάγκη.»\n\nΠολλές οικογένειες, όπως και εκείνη της Amina, βρίσκονται ήδη στα όρια της επιβίωσης και αναγκάζονται να κόψουν γεύματα καθημερινά, γιατί δεν έχουν αρκετή σοδειά και δεν τους φτάνουν τα χρήματα για να αγοράσουν τρόφιμα. Η ΑctionAid κάνει έκτακτη έκκληση για να συνεχίσει να προσφέρει υποστήριξη για την αντιμετώπιση της επισιτιστικής κρίσης. Μπορείτε να μάθετε περισσότερα και να στηρίξετε την προσπάθεια κάνοντας μια δωρεά εδώ.\n\nΑκολουθήστε το News247.gr στο Google News και μάθετε πρώτοι όλες τις ειδήσεις",
    "Toyota: Ogier αντί Lappi στα τρία τελευταία Rally": "Ο πλέον part-time οδηγός και οκτάκις πρωταθλητής Sébastien Ogier επιβεβαίωσε πως θα συμμετάσχει για το υπόλοιπο της σεζόν στο WRC, βάζοντας έμμεσα τέλος στην σεζόν του Esapekka Lappi.\n\nΟ Ogier υπενθυμίζουμε πως φέτος είχε συμφωνήσει με την Toyota Gazoo Racing να τρέξει μόνο σε συγκεκριμένα rally, ενώ θα μοιραζόταν το τρίτο αυτοκίνητο της ομάδας με τον Φινλανδό.\n\nΜάλιστα στην αρχή της σεζόν θεωρούταν πως όπως και ο συμπατριώτης του Loeb, θα συμμετείχε μόνο στον πρώτο γύρο του πρωταθλήματος. Πλέον όμως γνωρίζουμε πως η κόντρα των δύο θρύλων ώθησε και τους δύο να μείνουν λίγο περισσότερο στο προσκήνιο, καθώς μετά την εντυπωσιακή μάχη στο Μόντε Κάρλο, η κόντρα συνεχίστηκε στην Πορτογαλία και στην Κένυα, αλλά δυστυχώς χωρίς τα ίδια εντυπωσιακά αποτελέσματα.\n\nΔυστυχώς ούτε στο Rally Ακρόπολις δεν ακολούθησε ο Ogier και ως αποτέλεσμα ο Γάλλος δεν έχει έρθει σε επαφή με το Yaris Rally1 από τον Ιούνιο. Παρ’όλα αυτά ήταν σχεδόν δεδομένο ότι θα συμμετείχε στον τελευταίο γύρο στην Ιαπωνία, αλλά και στην Νέα Ζηλανδία την επόμενη εβδομάδα, καθώς είναι από τους λίγους οδηγούς που αγωνίζονται σήμερα με εμπειρία στον συγκεκριμένο αγώνα.\n\nΈτσι, το μοναδικό ερωτηματικό μέχρι τώρα ήταν η Ισπανία, ένα rally που ο Ogier έχει νικήσει τρεις φορές στο παρελθόν.\n\n«Όπως γνωρίζετε είμαι πολύ ενθουσιασμένος να πάω στην Νέα Ζηλανδία, όμως τα νέα είναι πως θα συμμετάσχω επίσης και στα rallies της Ισπανίας και της Ιαπωνίας, τους τρεις τελευταίους αγώνες του πρωταθλήματος», δήλωσε ο ίδιος στο DirtFish, μετά από ένα session δοκιμών με το Yaris στην βάση της Toyota στην Φινλανδία.\n\nΟ Ogier συμμετείχε φέτος σε 6 από τους 13 γύρους του πρωταθλήματος, με το καλύτερό του αποτέλεσμα ως τώρα να είναι η δεύτερη θέση στο Μόντε Κάρλο. Από την άλλη, ο Lappi έτρεξε σε 7 rallies, εκ των οποίων βρέθηκε στο βάθρο 3 φορές ενώ η απόδοσή του στην Σαρδηνία ήταν επίσης αρκετά καλή. Επομένως, τα νέα για τον ίδιο δεν είναι τόσο άσχημα, καθώς μετά από τόσο σταθερά και υψηλά αποτελέσματα είναι αναμενόμενη η ανανέωση του συμβολαίου του για την σεζόν του 2023 κάτι που έχει επιβεβαιώσει έμμεσα και ο διευθυντής της ομάδας, Jari-Matti Latvala σε προηγούμενές του δηλώσεις.\n\nΠηγή: DirtFish\n\nΑκολουθήστε μας στα Twitter, Instagram, Youtube, Discord και Spotify",
    "Πακέτα διάσωσης made in China": "Από την έντυπη έκδοση\n\nΤης Έφης Τριήρη\n\n[email protected]\n\nΙσχυρός ανταγωνιστής του ΔΝΤ; Ο λόγος για την Κίνα, η οποία έχει διοχετεύσει δεκάδες δισεκατομμύρια δολάρια σε μυστικά «έκτακτα δάνεια» σε χώρες που κινδυνεύουν με χρηματοοικονομικές κρίσεις τα τελευταία χρόνια, όπως χαρακτηριστικά αποκαλύπτουν οι «F.T.».\n\nΤα πακέτα διάσωσης αποτελούν μια μορφή συνέχειας από τα τεράστια δάνεια για υποδομές που προσέφερε η Κίνα για μία περίπου δεκαετία στο πλαίσιο της «Πρωτοβουλίας Ένας Δρόμος και Μία Ζώνη», ύψους 838 δισ. δολαρίων, πρόγραμμα που ανέδειξε ουσιαστικά το Πεκίνο στον μεγαλύτερο χρηματοδότη δημοσίων έργων, υποσκελίζοντας ακόμη και την Παγκόσμια Τράπεζα.\n\nΤρεις από τους μεγαλύτερους αποδέκτες κινεζικών δανείων διάσωσης είναι το Πακιστάν, η Σρι Λάνκα και η Αργεντινή, που συνολικά έχουν λάβει 32,83 δισ. δολάρια από το 2017, σύμφωνα με στοιχεία της AidData, εργαστήριο ερευνών του αμερικανικού πανεπιστημίου William & Mary. Άλλες χώρες που έχουν επίσης λάβει χρηματοδότηση από κινεζικούς κρατικούς οργανισμούς είναι: Κένυα, Βενεζουέλα, Εκουαδόρ, Αγκόλα, Λάος, Λευκορωσία, Αίγυπτος, Μογγολία και Ουκρανία.\n\nΣε αντίθεση με το ΔΝΤ, το οποίο δημοσιοποιεί τις λεπτομέρειες των γραμμών πίστωσης, η Κίνα λειτουργεί ως επί το πλείστον κάτω από ένα «πέπλο μυστικότητας». «Το Πεκίνο προσπάθησε να διατηρήσει βιώσιμες τις παραπάνω χώρες παρέχοντάς τους έκτακτα δάνεια χωρίς να ζητήσει αποκατάσταση της πειθαρχίας της οικονομικής πολιτικής ή να ακολουθήσει διαδικασία εξυγίανσης του χρέους μέσω μιας συντονισμένης διαδικασίας αναδιάρθρωσης με όλους τους βασικούς πιστωτές», αναφέρει ο Μπράντλεϊ Παρκς, γενικός διευθυντής της AidData.\n\nΑπώτερος στόχος είναι η αποφυγή στάσεων πληρωμών σε δάνεια που αφορούν βασικές υποδομές και τα οποία αποτελούν συνέχεια της «Πρωτοβουλίας Ένας Δρόμος και Μία Ζώνη». Πολύ περισσότερο, τα δάνεια αυτά αποβλέπουν στο να αντιμετωπίσουν προβλήματα στο ισοζύγιο πληρωμών τα οποία θα μπορούσαν να εξελιχθούν σε ευρείας κλίμακας κρίσεις, όπως αυτή που έπληξε τις χώρες της Ασίας το 1997 και τη Λατινική Αμερική τη δεκαετία του 1980. Τα αυστηρά προγράμματα διάσωσης του ΔΝΤ που εφαρμόστηκαν στην ασιατική κρίση έγιναν άκρως αντιδημοφιλή, προκαλώντας αλυσιδωτές κοινωνικές αντιδράσεις, που διατηρούνται έως σήμερα.\n\nΟ αντίλογος ωστόσο είναι έντονος: Ο Γκάμπριελ Στερν, πρώην κορυφαίος οικονομολόγος του ΔΝΤ που εργάζεται τώρα στην Oxford Economics, υποστηρίζει ότι τα δάνεια διάσωσης της Κίνας ενέχουν τον κίνδυνο να επιτείνουν τα προβλήματα των υπερχρεωμένων χωρών. «Οι χώρες προσφεύγουν στην Κίνα μόνο και μόνο για να αποφύγουν το ΔΝΤ που απαιτεί επώδυνες μεταρρυθμίσεις» προσθέτει.",
    "«Καμπανάκι» ΟΗΕ για την επισιτιστική κρίση: Σε κίνδυνο οι ζωές σχεδόν ενός εκατ. ανθρώπων σε όλο τον κόσμο": "Σομαλία, Αφγανιστάν, Υεμένη: σχεδόν ένα εκατομμύριο άνθρωποι σε όλο τον κόσμο απειλούνται από «καταστροφικό λιμό» και κινδυνεύουν να πεθάνουν τους επόμενους μήνες αν δεν λάβουν ανθρωπιστική βοήθεια, ένας αριθμός-ρεκόρ κυρίως λόγω της ξηρασίας στο Κέρας της Αφρικής, προειδοποίησε ο ΟΗΕ.\n\nΟι εκτιμήσεις αυτές περιέχονται στην έκθεση που έδωσαν χθες στη δημοσιότητα η Οργάνωση Τροφίμων και Γεωργίας του ΟΗΕ (FAO) και το Παγκόσμιο Επισιτιστικό Πρόγραμμα (WFP). Η έκθεση παρουσιάζει την κατάσταση 19 χωρών που θεωρούνται «καυτά σημεία» για την πείνα σε όλο τον κόσμο και έξι από τις οποίες έχουν τεθεί σε «ύψιστο συναγερμό» από τον ΟΗΕ: το Αφγανιστάν, η Αιθιοπία, η Νιγηρία, το Νότιο Σουδάν, η Σομαλία και η Υεμένη.\n\nΣε αυτές τις έξι χώρες 970.000 άνθρωποι αναμένεται να πληρούν ως τον Ιανουάριο του 2023 τα κριτήρια της φάσης «καταστροφής», του υψηλότερου επιπέδου (5) στην κατάταξη για την επισιτιστική ανασφάλεια. Αυτό σημαίνει ότι «ο λιμός και ο θάνατος είναι μια καθημερινή πραγματικότητα» και ότι πρόκειται για μια κατάσταση στην οποία «ενδέχεται να καταγραφούν ακραία ποσοστά θνησιμότητας και υποσιτισμού, αν δεν υπάρξει άμεση δράση». Ο αριθμός αυτός είναι 10 φορές μεγαλύτερος σε σχέση με έξι χρόνια νωρίτερα «λόγω των επιπτώσεων των συγκρούσεων, της κλιματικής αλλαγής και της οικονομικής αστάθειας που επιδεινώθηκε από την πανδημία covid-19 και τις επιπτώσεις της κρίσης στην Ουκρανία».\n\nΟι παγκόσμιοι ηγέτες ζήτησαν την Τρίτη να διπλασιαστούν οι προσπάθειες για την αντιμετώπιση της αυξανόμενης επισιτιστικής ανασφάλειας στον κόσμο. Ο Αμερικανός πρόεδρος Τζο Μπάιντεν ανακοίνωσε χθες νέα βοήθεια ύψους 2,9 δισ. δολαρίων για την αντιμετώπιση του λιμού.\n\nΗ Γουατεμάλα, η Ονδούρα και το Μαλάουι περιλαμβάνονται στον κατάλογο με «τα καυτά σημεία του λιμού» του ΟΗΕ. Ο οργανισμός ανησυχεί εξάλλου για την επιδείνωση της κατάστασης στη Λαϊκή Δημοκρατία του Κονγκό, την Αϊτή, την Κένυα και τη Συρία. «Ο αριθμός των ατόμων που είναι αντιμέτωποι με οξεία επισιτιστική ανασφάλεια σε όλο τον κόσμο αναμένεται ότι θα αυξάνεται με ιλιγγιώδεις ρυθμούς», προειδοποίησε ο Ντέιβιντ Μπίζλι εκτελεστικός διευθυντής του WFP. Στο Κέρας της Αφρικής έως και 26 εκατομμύρια άνθρωποι αναμένεται να βρεθούν σε κατάσταση «κρίσης ή χειρότερη» (επίπεδο 3).\n\nΗ δραματική ξηρασία που πλήττει την περιοχή αυτή έχει καταστρέψει τις σοδειές, έχει εξαφανίσει τα ζώα εκτροφής και έχει αναγκάσει χιλιάδες ανθρώπους να εγκαταλείψουν τις εστίες τους «αυξάνοντας τον κίνδυνο διακοινοτικών συγκρούσεων για τους πόρους». «Απουσία μιας επαρκούς ανθρωπιστικής απάντησης, οι αναλυτές προβλέπουν ότι ως τον Δεκέμβριο θα πεθαίνουν καθημερινά στη Σομαλία έως και τέσσερα παιδιά ή δύο ενήλικες ανά 10.000 ανθρώπους» προειδοποιεί ο ΟΗΕ.\n\nΠηγές: ΑΠΕ-ΜΠΕ, AFP",
    "Πληθωρισμός και πολιτική αβεβαιότητα «συμμαχούν» κατά των επιχειρήσεων": "Το τρίπτυχο της χαμηλότερης ανάπτυξης, του υψηλότερου πληθωρισμού και των υψηλότερων τιμών θα είναι σκληρότερο των αναμενομένων. Η ανάπτυξη παγκοσμίως θα περάσει σε αρνητικό έδαφος το τέταρτο τρίμηνο (-0,1% από τρίμηνο σε τρίμηνο), ακολουθούμενη από αργή ανάκαμψη στο +1,5% το 2023. Το καταναλωτικό κλίμα έχει ήδη βυθιστεί σε χαμηλά επίπεδα ρεκόρ και η επιχειρηματική εμπιστοσύνη συνεχίζει να επιδεινώνεται με ταχύτατους ρυθμούς, γεγονός που θα συγκρατήσει την κατανάλωση και τις επενδύσεις.\n\n\n\nΣτο 10% ο πληθωρισμός στην ευρωζώνη τέλος του 2022\n\nΗ ανάπτυξη της Ευρωζώνης είναι πιθανό να υποχωρήσει στο -0,8% το 2023 λόγω της ραγδαίας αύξησης των τιμών της ενέργειας και της απουσίας εμπιστοσύνης. Η αυξημένη δημοσιονομική στήριξη ύψους 2,5% του ΑΕΠ κατά μέσο όρο και η περιορισμένη νομισματική χαλάρωση μετά τα μέσα του 2023 θα περιορίσουν όσο το δυνατόν την ύφεση και τους κινδύνους κοινωνικής αναταραχής. Δεν θα αντισταθμίσει όμως πλήρως το σοκ στο πραγματικό διαθέσιμο εισόδημα.\n\nΟ πληθωρισμός θα παραμείνει υψηλός μέχρι το πρώτο τρίμηνο του 2023, αφού οι τιμές της ενέργειας έχουν κορυφωθεί, με τα τρόφιμα και τις υπηρεσίες να ασκούν πιέσεις. Ο πληθωρισμός παγκοσμίως θα κυμανθεί στο 5,3% το 2023 (μετά από κοντά στο 8% το 2022). Ο πληθωρισμός της Ευρωζώνης θα κορυφωθεί στο 10% το 4ο τρίμηνο του 2022 και στη συνέχεια ο μέσος όρος 5,6% το 2023. Τα επιτόκια μακροπρόθεσμα αναμένεται να σταθεροποιηθούν στο 3,25% στις ΗΠΑ και στο 1,6% για το γερμανικό ομόλογο 10 ετών.\n\nΙσοζύγια πληρωμών 10 χωρών\n\nΑρκετές χώρες των αναδυόμενων αγορών κινδυνεύουν από κρίσεις του ισοζυγίου πληρωμών (Αργεντινή, Χιλή, Κολομβία, Αίγυπτος, Ουγγαρία, Κένυα, Πακιστάν, Πολωνία, Ρουμανία και Τουρκία). Ενώ ο κίνδυνος κρατικών αναδυόμενων αγορών φτάνει ήδη σε επικίνδυνα επίπεδα, με το κίνδυνο των αποδόσεων και των περιθωρίων να μεγαλώνει.\n\nΑκόμα και αν η παγκόσμια οικονομία αποφύγει μια βαθύτερη ύφεση, δεν αναμένεται βελτίωση των συνθηκών μέχρι τα τέλη του επόμενου έτους. Καθοδικός κίνδυνος διαφαίνεται και στις αποτιμήσεις των μετοχών πριν ανακάμψουν οι αγορές το επόμενο έτος, με μονοψήφιες αποδόσεις.\n\nΑνοίγει η ψαλίδα των spreads εταιρικών ομολόγων\n\nΟ επιχειρηματικός κίνδυνος έχει αυξηθεί, αλλά τα δημοσιονομικά μέτρα αποτρέπουν τα κύματα αφερεγγυότητας των επιχειρήσεων. Στην Ευρωζώνη οι αφερεγγυότητες θα αυξηθούν περισσότερο από +40%. Τα spread των εταιρικών ομολόγων θα ανοίξουν, ωστόσο ορισμένα από αυτά θα υποχωρήσουν το επόμενο έτος.\n\nΗ νέα αυτή κρίση που δημιουργήθηκε από τον πόλεμο μεταξύ Ρωσίας και Ουκρανίας ακόμα και όταν εξομαλυνθεί η κατάσταση θα αφήσει κληρονομία υψηλότερου χρέους στις χώρες.",
    "Κάρολος και Γουίλιαμ πιο προσιτοί από ποτέ στην ουρά για τον ασπασμό του φέρετρου της Ελισάβετ": "Reuters\n\nΣτο κέντρο του Λονδίνου συκγεντρώθηκε πλήθος κόσμου, προκειμένου να χωθεί στην ουρά για να προσκυνήσει το φέρετρο της βασίλισσας Ελισάβετ, σήμερα Σάββατο, 17 Σεπτεμβρίου, με τους πολίτες να μην πτοούνται από την προειδοποίηση της κυβέρνησης να μείνουν στο σπίτι, ώστε να αποφύγουν την κοσμοσυρροή και την πολύωρη αναμονή.\n\nΔεκάδες χιλιάδες άνθρωποι έχουν ήδη περάσει δίπλα από το φέρετρο, σχηματίζοντας ουρές για ώρες μέσα στο σκοτάδι και το κρύο, προκειμένου να αποτίσουν τα σέβη τους στη μακροβιότερη μονάρχη της Βρετανίας.\n\nΔιαφήμιση\n\nΜέχρι το πρωί, το υπουργείο Πολιτισμού υπολόγισε ότι ο χρόνος αναμονής διαρκούσε έως και 16 ώρες. Νωρίτερα, το υπουργείο είχε προειδοποιήσει ότι θα διακόψει την πρόσβαση στην ουρά, εφόσον η κίνηση πολλαπλασιαστεί.\n\nReuters\n\nΟ θάνατος της βασίλισσας, στις 8 Σεπτεμβρίου στο θερινό της κτήμα στα υψίπεδα της Σκωτίας, έχει πυροδοτήσει μια έκρηξη συγκίνησης σε όλη τη χώρα.\n\nΈχοντας παραμείνει στην πρωτεύουσα της Σκωτίας για 24 ώρες το φέρετρο μεταφέρθηκε στα νότια του Λονδίνου, όπου δεκάδες χιλιάδες άνθρωποι συνωστίστηκαν σε έναν συνήθως πολυσύχναστο δρόμο, υπό βροχή για να παρακολουθήσουν το φέρετρο να οδηγείται στα Ανάκτορα του Μπάκιγχαμ.\n\nΔιαφήμιση\n\nΤο βράδυ της Παρασκευής, 16 Σεπτεμβρίου, ο βασιλιάς Κάρολος συγκέντρωσε τα τρία αδέρφια του, την πριγκίπισσα Άννα και τους πρίγκιπες Άντριου και Εδουάρδο, συμπεριλαμβανομένων των γιών του, Γουίλιαμ και Χάρι, οι οποίοι θα σχηματίσουν τη δική τους τελετουργική φρουρά, αργότερα το Σάββατο, 17 Σεπτεμβρίου.\n\nReuters\n\nΗ Ολυμπιονίκης Ντέημ Κέλι Χόουλμς, μπήκε στην ουρά, ενώ δήλωσε ότι δεν αισθάνεται αποθαρρυμένη από τη μακρά αναμονή.\n\nΗ 52χρονη μέχρι χθες βρισκόταν σε τελετή βράβευσης στο Λίβερπουλ, αλλά ένιωθε υποχρεωμένη να έρθει στο Λονδίνο για να αποτίσει τα σέβη της στη βασίλισσα Ελισάβετ Β’.\n\n«Παρακολουθούσα τη ροή και ήμουν απλά συγκλονισμένη. Οι άνθρωποι αισθάνονται τη ζεστασιά, συνδέονται με τη στιγμή, και ενώ πρόκειται για μια ζοφερή περίσταση, είμαι χαρούμενη που βρίσκομαι εδώ για να περιμένω σε αυτήν την ουρά», δήλωσε.\n\nΔιαφήμιση\n\nΌπως χιλιάδες άλλοι, η Σάρα Μπονιφάς, μια εξηντάχρονη κτηματομεσίτης, ήταν συγκινημένη, καθώς έμεινε όρθια για 14 ώρες, έχοντας δει τον νέο βασιλιά να αγρυπνεί πλάι στο φέρετρο.\n\n«Άξιζε κάθε λεπτό. Στα αλήθεια, κάθε λεπτό», δήλωσε, συγκρατώντας εμφανώς τα δάκρυα της. «Είμαι τόσο τυχερή που έδωσα τα σέβη μου στη βασίλισσα και είδα τον νέο μας βασιλιά».\n\nΓια τον συνταξιούχο Χασμούκ Βάρα, η απόφασή του να σταθεί όρθιος για 13 ώρες αντανακλούσε την επιθυμία του να πει ευχαριστώ στην αείμνηστη μονάρχη, αφού μετακόμισε στη χώρα από την Κένυα, τη δεκαετία του 1970. «Ήρθαμε ως πρόσφυγες σε αυτή τη χώρα», ανέφερε στο Reuters. «Για όλη μου τη ζωή, της είμαι υπόχρεος γιατί μας έδωσε ένα σπίτι. Πρόκειται για κάτι που δεν μπορούμε ποτέ μα ποτέ να ξεχάσουμε. Είναι μεγάλη υπόθεση για εμένα και την οικογένειά μου.»\n\nReuters\n\nΤα παιδιά της βασίλισσας ομολόγησαν ότι συγκλονίστηκαν από το κύμα θλίψης για τον θάνατο της μητέρας τους.\n\nΔιαφήμιση\n\nΗ κηδεία της Ελισάβετ, τη Δευτέρα 17 Σεπτεμβρίου, στην οποία θα παρευρεθούν σχεδόν 100 πρόεδροι και αρχηγοί κυβερνήσεων, συμπεριλαμβανομένων εκείνων από τις Ηνωμένες Πολιτείες, τη Γαλλία, την Αυστραλία, την Ιαπωνία, την Τζαμάικα και τον Καναδά, θα συμπεριληφθεί στις μεγαλύτερες τελετουργικές εκδηλώσεις που έχουν πραγματοποιηθεί ποτέ στη Βρετανία.\n\nΤην Παρασκευή, 16 Σεπτεμβρίου, η πρωθυπουργός της Νέας Ζηλανδίας Ζακίντα Άρντερν και ο πρωθυπουργός της καναδικής επαρχίας της Αλμπέρτα, Τζέησον Κίνι, ήταν από τους πρώτους ηγέτες που έφτασαν στη συγκέντρωση στο κεντρικό Λονδίνο.\n\nΤο Σάββατο, 17 Σεπτεμβρίου ο βασιλιάς Κάρολος θα συναντηθεί με τους πρωθυπουργούς των άλλων 14 χωρών, των οποίων ηγείται. Θα συναντήσει επίσης εργαζόμενους στις υπηρεσίες έκτακτης ανάγκης, που βοηθούν στην οργάνωση της κηδείας.\n\nΗ ανθρώπινη πλευρά της μοναρχίας\n\nΌταν ο βασιλιάς Κάρολος Γ′ κατέβηκε από το αυτοκίνητο, τον υποδέχτηκαν αμέσως με επευφημίες.\n\n«Ελπίζω να μην κρυώνετε πολύ», είπε ο Βασιλιάς σε μια γυναίκα.\n\n\n\nΕπιπλέον, κουβέντιασε με μια γυναίκα που είπε ότι είχε έρθει από το Περού.\n\nΟ Πρίγκιπας της Ουαλίας, Γουίλιαμ, προκάλεσε επίσης έκπληξη, αφιερώνοντας χρόνο σε θερμές χειραψίες με το πλήθος.\n\nΚαθώς ο Βασιλιάς διέσχιζε τη διαδρομή κατά μήκος της ουράς, οι άνθρωποι καλούνταν συνεχώς από έναν φύλακα να βάλουν μέσα τα τηλέφωνά τους, να δώσουν τα χέρια και να απολαύσουν τη στιγμή.\n\nΔιαφήμιση\n\nΑργότερα το ενδιαφέρον θα επικεντρωθεί στους νεότερους βασιλικούς συγγενείς και την αγρυπνία τους.\n\nΟ διάδοχος του θρόνου Γουίλιαμ και ο αδερφός του Χάρι, θα επιτηρούν από κοινού το φέρετρο, φορώντας στρατιωτική στολή.\n\nReuters\n\nΟ Χάρι υπηρέτησε δύο θητείες με τον βρετανικό στρατό στο Αφγανιστάν, ωστόσο μέχρι στιγμής έχει εμφανιστεί με πoλιτικά ρούχα, αφού έχασε τον τιμητικό του στρατιωτικό τίτλο, όταν αποσύρθηκε από τα βασιλικά καθήκοντα.\n\n\n\nΤα δύο αδέρφια θα σμίξουν με τα ξαδέρφια τους, Πήτερ Φίλιπ και Ζάρα Τίνταλ, τα παιδιά της πριγκίπισσας Άννας, τις πριγκίπισσες Μπεατρίς και Ευγενία, και τους Λουίζ και Τζέημς, τα παιδιά του πρίγκιπα Εδουάρδου.",
    "Η εξημέρωση των γαϊδάρων συνέβη στην Αφρική πριν περίπου 7.000 χρόνια": "Περίπου το 5.000 π.Χ., δηλαδή πριν 7.000 χρόνια, έλαβε χώρα στην Ανατολική Αφρική η πρώτη εξημέρωση του γαϊδάρου, αυτού του αδικημένου, συμπαθέστατου και πολύ χρήσιμου για τον άνθρωπο ζώου. Αυτό αποκαλύπτει η ολοκληρωμένη ανάλυση 238 γονιδιωμάτων σύγχρονων και αρχαίων γαϊδάρων από ερευνητές διαφόρων χωρών, οι οποίοι έκαναν τη σχετική δημοσίευση στην επιθεώρηση «Science».\n\nΟι γάιδαροι μπορεί να μην έχουν τη δημοφιλία ή το πρεστίζ των αλόγων, αλλά στην πραγματικότητα έχουν παίξει καθοριστικό -και παραγνωρισμένο- ρόλο στην ανθρώπινη ιστορία. Ο οικιακός γάιδαρος (Equus asinus) έχει υπάρξει πολύ σημαντικός για τους ανθρώπους εδώ και χιλιάδες χρόνια, παρέχοντας σε πολλούς πολιτισμούς ακάματα τις υπηρεσίες του για κουβάλημα, μετακινήσεις σε μεγάλες αποστάσεις και άλλες εργασίες.\n\nΠαρά τη σημασία του σε όλο τον κόσμο, έως τώρα λίγα πράγματα ήταν γνωστά για την καταγωγή του, την εξημέρωσή του και την μακρά συνύπαρξή του με τους ανθρώπους. Μέχρι σήμερα οι γάιδαροι, παρόλο που συνεχίζουν να παρέχουν πολύτιμη χείρα βοηθείας στις κοινωνίες χαμηλού και μέσου εισοδήματος, ιδίως σε ημιάνυδρες και ημιορεινές περιοχές, παραμένουν ανεπαρκώς μελετημένοι από την επιστημονική κοινότητα (ίσως επειδή οι άνθρωποι στις σύγχρονες μεταβιομηχανικές κοινωνίες αλληλοβρίζονται ως...γάιδαροι).\n\nΗ νέα μελέτη, με επικεφαλής τους εξελικτικούς βιολόγους Λουντοβίκ Ορλάντο και Εβελίν Τοντ του γαλλικού Πανεπιστημίου Πολ Σαμπατιέ, εκτιμά ότι η αρχική εξημέρωση του ζώου έγινε μία φορά -και όχι πολλές φορές ταυτόχρονα- κάπου στην ανατολική Αφρική (πιθανώς στην Κένυα). Στη συνέχεια οι εξημερωμένοι γάιδαροι επεκτάθηκαν αρχικά στην Αίγυπτο και στο Σουδάν, σταδιακά σε όλη τη «μαύρη» ήπειρο και από εκεί στην Ευρασία, όπου διάφοροι επιμέρους πληθυσμοί του ζώου απομονώθηκαν και διαφοροποιήθηκαν (γι' αυτό σήμερα πια δεν μοιάζουν όλοι οι γάιδαροι μεταξύ τους).\n\nΗ μελέτη εντόπισε, μεταξύ άλλων, τις γενετικές ενδείξεις μιας σημαντικής γενεαλογικής γραμμής γαϊδάρων από την περιοχή του Λεβάντε (Μέση Ανατολή) που υπήρχε πριν 2.200 χρόνια και είχε μεγάλη γονιδιακή συμβολή στους γάιδαρους της Ασίας. Γενικότερα, οι επιστήμονες βρήκαν βάσιμες ενδείξεις για συχνές και σημαντικές διασταυρώσεις και επιμιξίες μεταξύ των πληθυσμών των αρχαίων γαϊδάρων.\n\nΜεταξύ άλλων οι ερευνητές ανέλυσαν εννέα γονιδιώματα παλαιών γαϊδάρων από μια αρχαιολογική τοποθεσία μιας ρωμαϊκής βίλας στη βορειοανατολική Γαλλία το 200-500 μ.Χ., όπου φαίνεται ότι υπήρξε κέντρο εκτροφής των εν λόγω ζώων. Τα γενετικά δεδομένα δείχνουν ότι οι Ρωμαίοι διασταύρωναν αφρικανικούς και ευρωπαϊκούς γάϊδαρους για να δημιουργήσουν γιγάντιους γάϊδαρους με ύψος 1,55 μέτρα, περίπου 25 εκατοστά ψηλότερους από έναν τυπικό γάιδαρο.\n\nNaftemporiki.gr με πληροφορίες από ΑΠΕ-ΜΠΕ",
    "Ράλι Ακρόπολις: Ποιοι θα συμμετάσχουν στη μεγάλη διοργάνωση – Οι Ελληνες που θα τρέξουν": "Επιβεβαιώνοντας την διεθνή απήχηση που έχει ως αγώνας και διαφημίζοντας ξανά την Ελλάδα σε όλο τον κόσμο, το «Ράλλυ των Θεών» όπως χαρακτηρίζεται τα τελευταία χρόνια το Ράλλυ Ακρόπολις προσελκύει φέτος το ενδιαφέρον περισσότερων πληρωμάτων τα οποία θα διεκδικήσουν πέρα από τον τερματισμό και την διάκριση στην κατηγορία στην οποία συμμετέχουν.\n\nΧαρακτηριστικό της δημοφιλίας του εθνικού μας αγώνα είναι το γεγονός ότι τα 70 πληρώματα που δήλωσαν συμμετοχή προέρχονται από 31 διαφορετικές χώρες (Ελλάδα, Φινλανδία, Εσθονία, Βέλγιο, Βρετανία, Ιαπωνία, Ιρλανδία, Γαλλία, Ισπανία, Σουηδία, Νορβηγία, Ρωσία, Βολιβία, Παραγουάη, Ιταλία, Ινδία, Βραζιλία, Λουξεμβούργο, Τσεχία, Γερμανία, Χιλή, Αργεντινή, Περού, Πορτογαλία, Ουγγαρία, Κένυα, Ομάν, Νέα Ζηλανδία, Κύπρο και Μεξικό).\n\nΣημειώστε ωστόσο ότι στις 24/8 η M-Sport Ford ανακοίνωσε ότι αποσύρει τη συμμετοχή των\n\nA. Fourmaux – A. Coria, λόγω αδυναμίας έγκαιρης επισκευής του αυτοκινήτου τους μετά το ατύχημα που είχαν στον αμέσως προηγούμενο αγώνα που έγινε στο Βέλγιο.\n\nΣυνολικά, πέρα από τα 12 πλέον αυτοκίνητα κατηγορίας RALLY 1 HYBRID των εργοστασιακών ομάδων (τέσσερα για την Toyota Gazoo Racing WRT, τρία για την Hyundai Shell Mobis WRT και πέντε για την M-Sport Ford WRT), εντυπωσιάζει η μαζική παρουσία 35 συμμετοχών στην κατηγορία WRC2, 11 ελληνικών και 24 διεθνών πληρωμάτων, με αυτοκίνητα 5 διαφορετικών κατασκευαστών.\n\nΗ μεγάλη επιστροφή…\n\nΟ 9 φορές Παγκόσμιος Πρωταθλητής Sebastien Loeb επανεμφανίζεται στην Ελλάδα μετά από μια δεκαετία δίνοντας άλλο χρώμα στον αγώνα τον οποίο έχει κερδίσει 3 φορές (το 2005, το 2008 και το 2012). Ο γάλλος οδηγός ο οποίος κατέκτησε τη νίκη στον εναρκτήριο αγώνα του WRC 2022 στο Μόντε Κάρλο, θα βρεθεί στο αριστερό μπάκετ ενός Ford Puma Rally 1 Hybrid έχοντας δίπλα του την κορυφαία ευρωπαία συνοδηγό Isabelle Galmiche με δεκάδες αγώνες στο ενεργητικό της. Η παρουσία του S. Loeb στα ελληνικά χώματα μπορεί εύκολα να αλλάξει τους συσχετισμούς στο βάθρο των νικητών.\n\nΟι «Παγκόσμιοι»…\n\nΟι νικητές του EKO Ράλλυ Ακρόπολις 2021, Kalle Rovanpera – Jonne Halttunen, πλαισιωμένοι από τους Elfyn Evans – Scott Martin, Esapekka Lappi – Janne Ferm και Takamoto Katsuta – Aaron Johnston συνθέτουν την τετραμελή παρουσία της Toyota Gazoo Racing WRT. Με πέντε νίκες (σε Σουηδία, Κροατία, Πορτογαλία, Κένυα και Εσθονία) στους εννέα αγώνες που έχουν ήδη πραγματοποιηθεί το 2022, η πρωταθλήτρια ομάδα του 2021 στους Οδηγούς (με τον Sebastien Ogier) και τους Κατασκευαστές έρχεται στην Ελλάδα με τη φιλοδοξία να επαναλάβει τον περσινό της θρίαμβο. Επίσης o 22χρονος Rovanpera επθυμεί όχι μόνο να διασκεδάσει τις εντυπώσεις μετά την εγκατάλειψή του στον αγώνα του Βελγίου, αλλά και να διευρύνει τη σημαντική βαθμολογική διαφορά του στο πρωτάθλημα Οδηγών, στο οποίο προηγείται με 203 βαθμούς έναντι 131 του Εσθονού Ott Tanak. Παράλληλα η ιαπωνική ομάδα με επικεφαλής τον βετεράνο οδηγό αγώνων Jari-Matti Latvala (νικητή του Ράλλυ Ακρόπολις το 2013 με VW Polo R WRC) προηγείται έως τώρα στη βαθμολογία των Κατασκευαστών με 381 βαθμούς.\n\nΤα τρία i20 N Rally 1 Hybrid της Hyundai Shell Mobis WRT θα οδηγήσουν οι Ott Tanak -Martin Jarveoja, Thierry Neuville – Martijn Wydaeghe και οι Dani Sordo – Candido Carrera, που επιστρέφουν στην δράση μετά το Ράλλυ Σαρδηνίας. Νικητής στους δύο τελευταίους αγώνες σε Φινλανδία και Βέλγιο αλλά και νωρίτερα μέσα στην χρονιά στην Σαρδηνία, o Tanak θεωρείται ο ισχυρότερος αντίπαλος του πρωτοπόρου στη βαθμολογία Kalle Rovanpera έχοντας ισχυρό κίνητρο καθώς οι Thierry Neuville και Dani Sordo είναι εξαιρετικά ικανοί. Οι 293 βαθμοί και η δεύτερη θέση στο πρωτάθλημα Κατασκευαστών έως τώρα καταδεικνύουν την προσπάθεια που καταβάλλουν τα πληρώματα της κορεατικής ομάδας, η οποία ιδρύθηκε όπως τη γνωρίζουμε σήμερα το 2012. Οδηγώντας το i20 N Rally 1 Hybrid o O. Tanak έχει συγκεντρώσει ήδη 131 βαθμούς, ο T. Neuville 106 και ο D. Sordo 34 βαθμούς ενώ απών από το εφετινό Ράλλυ Ακρόπολις θα είναι ο Νορβηγός Oliver Solberg που τερμάτισε τέταρτος στο Βέλγιο.\n\nΠαρόντος του S. Loeb που σχεδόν αυτονόητα επισκιάζει κάθε άλλο πλήρωμα της M-Sport Ford η βρετανική ομάδα παρατάσσει στον ελληνικό αγώνα άλλα τέσσερα οδηγικά δίδυμα σε ισάριθμα Puma Rally 1 Hybrid: τους Graig Breen – Paul Nagle, Gus Greensmith – Jonas Anderson, Pierre – Louis Loubet – Vincent Landais και βέβαια τον συμπατριώτη μας Ιορδάνη Σερδερίδη, τον μόνο Έλληνα που αγωνίζεται με αυτοκίνητο της κορυφαίας κατηγορίας Rally 1 έχοντας στο πλευρό του τον Frederic Miclotte.\n\nΗ βρετανική ομάδα είναι τρίτη με 188 βαθμούς στο πρωτάθλημα Κατασκευαστών ενώ ο οδηγός της με την υψηλότερη θέση στη βαθμολογία των Οδηγών είναι ο G. Breen (έκτος έως τώρα με 64 βαθμούς). Θυμηθείτε επίσης ότι η τελευταία νίκη της Ford στο Ράλλυ Ακρόπολις (όσο αυτό προσμετρά στο WRC) ήταν το 2009 με τους Mikko Hirvonnen – Jarmo Lehtinen στα μπάκετ του Ford Focus RS WRC 09.\n\nΚυριαρχούν τα WRC2…\n\nΗ αριθμητική κυριαρχία της δεύτερης κατηγορίας (γνωστής και ως Rally 2) περιλαμβάνει αυτοκίνητα διαφορετικών Κατασκευαστών με τους διεκδικητές του φετινού τίτλου να διεκδικούν την νίκη στο ΕΚΟ Ράλλυ Ακρόπολις. Ανάμεσά τους ξεχωρίζουν οι Andreas Mikkelsen-Torstein Eriksen (Skoda Fabia Rally 2 Evo), Emil Lindholm-Reeta Hamalainen με ίδιο αυτοκίνητο, αλλά και οι περυσινοί Πρωταθλητές στο WRC3, Yohan Rossel-Valentin Sarreaud (Citroen C3 Rally 2). Επίσης οι Teemu Suninen-Mikko Markkula (Hyundai i20 N Rally 2), Marco Bulacia-Diego Vallejo (Skoda Fabia Rally2 Evo) και Nikolay Gryazin-Konstantin Aleksandrov (Skoda Fabia Rally 2 Evo).\n\nΧρώμα ελληνικό στο WRC2…\n\nΣτην ίδια κατηγορία (Rally 2), 11 ελληνικά πληρώματα θα διεκδικήσουν το καλύτερο δυνατό αποτέλεσμα ξεκινώντας από τους πρώτους στην άτυπη ελληνική κατάταξη του ΕΚΟ Ράλλυ Ακρόπολις 2021, Γιώργο Κεχαγιά – Δημήτρη Σαΐνη (Skoda Fabia Rally2 Evo). Ακολουθούν οι Λάμπρος Αθανασούλας – Νίκος Ζακχαίος, (Hyundai i20 N Rally2) οι οποίοι με τους Μάνο Στεφανή – Κώστα Στεφανή (Hyundai i20 N Rally2) αποτελούν τις δύο συμμετοχές της Hyundai Hellas Rally Teams. Παρόντες στη μάχη θα είναι και οι Αλέξανδρος Τσουλόφτας – Ross Whittock (Volkswagen Polo GTI), Παναγιώτης Ρουστέμης – Χρήστος Μπακλώρης (Skoda Fabia Rally2 Evo), Χρυσόστομος Καρέλλης-Λεωνίδας Μαχαίρας (Citroen C3 Rally 2), Βασίλης και Γιάννης Βελάνης (Skoda Fabia Rally2 Evo), Θέμης Χαλκιάς – Ανδρέας Βίγκος (Skoda Fabia Rally2 Evo), Διονύσης Σπανός – Σωτήρης Γκοτοβός (Skoda Fabia Rally2 Evo), Γιώργος Αθανασόπουλος – Σπύρος Μπαρδάκης (Skoda Fabia Rally2 Evo) και Γιώργος Βασιλάκης-Κώστας Σούκουλης (Ford Fiesta Rally 2).\n\nΦινάλε για το Junior WRC…\n\nTo ΕΚΟ Ράλλυ Ακρόπολις 2022 αποτελεί τον καταληκτικό γύρο του Πρωταθλήματος Νέων (Junior WRC) αλλά και τον αγώνα στον οποίο θα στεφθεί ο Πρωταθλητής ανάμεσα στα μελλοντικά αστέρια του θεσμού, που αγωνίζονται με τετρακίνητα Ford Fiesta Rally 3. Εδώ τον φετινό τίτλο θα διεκδικήσουν οι Sami Pajari-Enni Malkonen, Jon Armstrong-Brian Hoy, Robert Virves-Julia Thulin και Lauri Joona-Mikael Korhonen, με μόλις 5 βαθμούς να χωρίζουν τον πρώτο από τον τέταρτο στη βαθμολογία. Με ίδιο αυτοκίνητο, αλλά χωρίς να προσμετρούν στο θεσμό, θα δούμε τους Νώντα Καρανικόλα-Γιώργο Κακαβά και Παναγιώτη Ισμαήλο-Allan Harryman.\n\nΝέο ρεκόρ…\n\nΣτην μικρότερη κατηγορία του αγώνα, με δικίνητα αυτοκίνητα προδιαγραφών Rally 4, συναντάμε τον εν ενεργεία ρέκορντμαν συμμετοχών (39!) του Ράλλυ Ακρόπολις Χάρη Καλτσούνη που με συνοδηγό τον Αλέξανδρο Ματαλιωτάκη θα οδηγήσει ένα Opel Corsa. Στην ίδια κατηγορία συμμετέχουν επίσης οι Σάββας Λευκαδίτης – Βαγγέλης Ακράτος, Πασχάλης Χατζημάρκος – Μάριος Τσαούσογλου, Θεόδωρος Καλαμαράς – Βασιλική Ψαράκη, Αναστάσιος Κανελλόπουλος -Κωνσταντίνος Κοφινάς και Λοΐζος Παπαγεωργίου – Βασίλης Κούγιας, όλοι με Peugeot 208 Rally 4, ενώ με Ford Fiesta Rally 4 θα συμμετάσχουν οι Στέφανος Θεοχαρόπουλος – Γιώργος Κότσαλης.\n\nΔείτε εδώ όλες τις συμμετοχές\n\n2022 ACROPOLIS RALLY _ Entry List",
    "Unesco: 244 εκατομμύρια παιδιά σε όλον τον κόσμο δεν πηγαίνουν σχολείο": "Κλείσιμο\n\nΑνησυχητικά παραμένουν τα στοιχεία για την πρόσβαση στηνκαθώςσε όλον τον κόσμο δεν πηγαίνουν σχολείο. Ο αριθμός μειώνεται εδώ και πάνω από 20 χρόνια, ωστόσο η Unesco εξακολουθεί να κρούει τον κώδωνα κινδύνου.«Κανείς δεν μπορεί να δεχθεί αυτή την κατάσταση. Η Παιδεία είναι ένα δικαίωμα και πρέπει να κάνουμε τα πάντα για να διασφαλίσουμε ότι αυτό το δικαίωμα θα γίνεται σεβαστό για κάθε παιδί», τόνισε η γενική διευθύντρια της Unesco Οντρέ Αζουλέ σε ανακοίνωσή της.Από τα 244 εκατομμύρια παιδιά ηλικίας 6 με 18 ετών που δεν πηγαίνουν σχολείο περισσότερο από το 40%, δηλαδή 98 εκατομμύρια, ζουν στηνκυρίως στον Νίγηρα (20,2 εκατομμύρια), στην(10,5 εκ. ), στη(5,9 εκ. ) και την Κένυα (1,8 εκ. ), σύμφωνα με την Unesco.Αν και περισσότερα κορίτσια σε σχέση με αγόρια δεν πήγαιναν σχολείο το 2000 (+2.5% στην πρωτοβάθμια εκπαίδευση και +3.9% στη δευτεροβάθμια), η διαφορά μεταξύ των δύο φύλων «εκμηδενίστηκε», παρατήρησε η υπηρεσία του ΟΗΕ, αν και «παραμένουν περιφερειακές διαφορές».Περισσότερα από 400 εκατομμύρια παιδιά δεν πήγαιναν σχολείο το 2000, σύμφωνα με την Unesco, η οποία χαιρέτισε τις «προόδους» που έχουν γίνει στο θέμα τις δύο τελευταίες δεκαετίες, αν και ο ρυθμός τους «επιβραδύνθηκε σημαντικά τα τελευταία χρόνια».",
    "Ντεμπούντο για Αγιάνα και Ντιμπάμπα στον μαραθώνιο": "Ο μαραθώνιος του Άμστερνταμ κλέβει την παράσταση με τις συμμετοχές καθώς εντυπωσιάζουν τα ονόματα των Αλμάζ Αγιάνα και Γκενζέμπε Ντιμπάμπα, οι οποίες αποφάσισαν να δοκιμάσουν τις ικανότητές τους και στην μεγαλύτερη απόσταση του στίβου.\n\nτης Ελισάβετ Γρηγοριάδου\n\n[email protected]\n\nΗ 30χρονη πλέον χρυσή Ολυμπιονίκης του Ρίο στα 10.000μ, Αγιάνα (Αιθιοπία), ετοιμάζεται να τρέξει για πρώτη φορά στην καριέρα της μαραθώνιο και επέλεξε την διοργάνωση του Άμστερνταμ για αυτόν τον σκοπό, ο οποίος θα γίνει στις 16 Οκτωβρίου. Μια ακόμα παλιά γνώριμη αναμένεται να τρέξει μέσα στους δρόμους της ολλανδικής πρωτεύουσας και αυτή δεν είναι άλλη από την, επίσης Αιθιόπισσα, Ντιμπάμπα. Η κάτοχος του παγκοσμίου ρεκόρ στο 1500άρι δεν έχει τρέξει και αυτή ποτέ της μαραθώνιο, ενώ η συμπατριώτισσά τους, Τσεχέι Γκεμέτσιου, κλείνει την τριάδα των αθλητριών της Αιθιοπίας που θα πειραματιστούν για πρώτη φορά. Στον αγώνα των ανδρών, ξεχωρίζει η συμμετοχή των Κενυατών Κίμπριαν Κότουτ και Τίτους Κιπρούτο, οι οποίοι έχουν ατομικά ρεκόρ 2:04:47 και 2:05:05 αντίστοιχα, όπως και του Αιθίοπα Λεμί Μπερχάμου με 2:04:33.\n\nΜεγάλο ενδιαφέρον παρουσιάζει και ο ημιμαραθώνιος της Κοπεγχάγης στον οποίο θα λάβουν μέρος 13 δρομείς με ρεκόρ κάτω από τα 60 λεπτά. Ο αγώνας θα διεξαχθεί αυτήν την Κυριακή και μεταξύ των πρωταγωνιστών είναι πιθανόν να βρίσκονται οι Άμντεγουόρκ Βαλελέν (Αιθιοπία) με 58:40, Μάθιου Κίμελι (Κένυα) με 58:43, Φίλιξ Κίπκοετς (Κένυα) με 58:57 και ο Ζιλιέν Βάντερς (Ελβετία), ο οποίος με 59:13 είναι ο κάτοχος του ρεκόρ Ευρώπης. Την προσοχή θα τραβήξει και ο Ντόμινικ Λομπαλού από την ομάδα των προσφύγων, του οποίου η καλύτερη επίδοση είναι το 61:01 και φέτος έχει εντυπωσιάσει με τις επιδόσεις του κυρίως στα 3.000μ (7:29.48).",
    "Ρωσία και ΗΠΑ έχουν «σποραδικές επαφές» για τα πυρηνικά όπλα, σύμφωνα με το Κρεμλίνο": "Κλείσιμο\n\nΤο Κρεμλίνο ανακοίνωσε σήμερα ότι υπάρχουν «σποραδικές «επαφές» με τις Ηνωμένες Πολιτείες για θέματα που σχετίζονται με τα πυρηνικά όπλα, λίγες μέρες αφότου ο πρόεδρος Βλαντίμιρ Πούτιν είχε δηλώσει ότι «δεν μπλοφάρει» όταν έλεγε ότι είναι έτοιμος να χρησιμοποιήσει πυρηνικά όπλα αν αισθανθεί ότι θα απειληθεί η εδαφική ακεραιότητα της Ρωσίας.Ο εκπρόσωπος του Κρεμλίνου Ντμίτρι Πεσκόφ δήλωσε ότιμεταξύ των δύο μεγαλύτερων πυρηνικών δυνάμεων του κόσμου.. Τουλάχιστον επιτρέπουν την ανταλλαγή κάποιων επειγόντων μηνυμάτων σχετικά με τις θέσεις της άλλης πλευράς», δήλωσε ο Πεσκόφ στους δημοσιογράφους.Ο Πούτιν είχε δηλώσει την περασμένη εβδομάδα ότικαθώς ανακοίνωνε μια επιστράτευση, η οποία απειλεί να προκαλέσει μεγαλύτερη κλιμάκωση της συνεχιζόμενης επί επτά μήνες σύγκρουσης στη Ουκρανία.Οι Ηνωμένες Πολιτείες προειδοποίησαν τη Μόσχα την Κυριακή ότι θα υπάρξουν «καταστροφικές συνέπειες» αν χρησιμοποιήσε ι πυρηνικά όπλα στην Ουκρανία Ο σύμβουλος Εθνικής Ασφαλείας των ΗΠΑ Τζέικ Σάλιβαν δήλωσε ότι οι Ηνωμένες Πολιτείες θα «απαντήσουν αποφασιστικά» εάν η Ρωσία αναπτύξει παρόμοια όπλα κατά της Ουκρανίας. Ο ίδιος δεν έδωσε περαιτέρω επεξηγήσεις δημοσίως, αλλά είπε ότι η Ουάσινγκτον είπε κατ΄ιδίαν στη Μόσχα «με μεγαλύτερες λεπτομέρειες τι θα μπορούσε να σημαίνει αυτό».Ο Πεσκόφόταν ρωτήθηκεοι Ηνωμένες Πολιτείες όταν μίλησαν στη ΡωσίαΠηγή ΑΠΕ-ΜΠΕ",
    "ΗΠΑ - Μπλίνκεν: Ανυπομονούμε να συνεργαστούμε με τη νέα ιταλική κυβέρνηση": "Following yesterday’s Italian elections, we are eager to work with Italy's government on our shared goals: supporting a free and independent Ukraine, respecting human rights, and building a sustainable economic future. Italy is a vital ally, strong democracy, and valued partner. — Secretary Antony Blinken (@SecBlinken) September 26, 2022\n\nΚλείσιμο\n\nΟ υπουργός Εξωτερικών των ΗΠΑ,δήλωσε σήμερα ότι οι Ηνωμένες Πολιτείες προσμένουν να συνεργαστούν με την νέα ιταλική κυβέρνηση μετά τη νίκη της ακροδεξιάς στις βουλευτικές εκλογές, σημειώνοντας ωστόσο ότι θα ενθαρρύνει τον σεβασμό των ανθρωπίνων δικαιωμάτων.«Ανυπομονούμε να συνεργαστούμε με την ιταλική κυβέρνηση για τους κοινούς μας στόχους: την υποστήριξη μιας ελεύθερης και ανεξάρτητης Ουκρανίας, τον σεβασμό των ανθρωπίνων δικαιωμάτων και την οικοδόμηση ενός βιώσιμου οικονομικού μέλλοντος», έγραψε ο Μπλίνκεν στον λογαριασμό του στο«Η Ιταλία είναι ένας ζωτικής σημασίας σύμμαχος, μια ισχυρή δημοκρατία και ένας πολύτιμος εταίρος», είπε.Ο πρόεδροςέχει δεσμευτεί να θέσει την υπεράσπιση της δημοκρατίας και των ανθρωπίνων δικαιωμάτων στο επίκεντρο της εξωτερικής του πολιτικής.",
    "«Goodnight, sweetdreams»: Η Γκαλερί Ελένη Κορωναίου παρουσιάζει την πρώτη ατομική έκθεση της Uman": "Η Uman είναι μια αυτοδίδακτη καλλιτέχνις, γεννημένη στη Σομαλία, μεγαλωμένη στην Κένυα και τις ΗΠΑ, με πλούσιο πολιτιστικό υπόβαθρο, που εκδηλώνεται συχνά σε ενστικτώδη σχήματα και χρώματα που συνυπάρχουν ποιητικά στους καμβάδες της.\n\nΗ Uman είναι μια αυτοδίδακτη καλλιτέχνις, γεννημένη στη Σομαλία, μεγαλωμένη στην Κένυα και από το 2004 διαμένει στις ΗΠΑ. Το πλούσιο πολιτιστικό της υπόβαθρο εκδηλώνεται συχνά σε ενστικτώδη σχήματα και χρώματα που συνυπάρχουν ποιητικά στους καμβάδες της και αντικατοπτρίζουν την κληρονομιά της έχοντας μεγαλώσει στην έρημο της Ανατολικής Αφρικής. Οι πληθωρικές και φαινομενικά ελεύθερες χειρονομίες που συναντώνται στους καμβάδες της είναι επηρεασμένες από την αραβική καλλιγραφία που διδάχθηκε ως παιδί. Αυτοβιογραφικές μορφές, λαϊκά στοιχεία, φυλαχτά και εικόνες από ζώα μετατρέπονται γρήγορα σε αφηρημένα σχήματα και ζωντανά χρώματα, όπου οι έννοιες της ταυτότητας και της φόρμας παραμένουν ρευστές.\n\nΠαράλληλα με τις αφρικανικές της ρίζες, η πρακτική της Uman επηρεάζεται άμεσα από τις εποχιακές αλλαγές του αγροτικού τοπίου βόρεια της Νέας Υόρκης όπου ζει και εργάζεται τα τελευταία χρόνια, ενώ διερευνά τις ψυχολογικές καταστάσεις που επιφέρουν οι αλλαγές αυτές.\n\nΗ Uman (Σομαλία, 1980) ζει και εργάζεται βόρεια της μητροπολιτικής περιοχής της Νέας Υόρκης. Στις επιλεγμένες ατομικές της εκθέσεις περιλαμβάνονται οι: I hope this finds u well, Fierman Gallery, Νέα Υόρκη (2021); I will sit here and wait for you, Fierman Gallery, Νέα Υόρκη (2019); The Universe, Galerie Anne de Villepoix, Παρίσι (2017); Uman: 35 years a Black Sheep, Louis B. James Gallery, Νέα Υόρκη (2016) και White Columns, Νέα Υόρκη (2015). Στις πρόσφατες ομαδικές της εκθέσεις περιλαμβάνονται οι: The Earth, That Is Success, Nicola Vassell, Νέα Υόρκη (2021); Human Scale, Rochester Art Center, Μινεσότα (2020); (Nothing but) Flowers, Karma, Νέα Υόρκη (2020).",
    "Ο Μπιλ Γκέιτς διαφημίζει «μαγικούς σπόρους» για την καταπολέμηση της έλλειψης τροφίμων": "Ο Μπιλ Γκέιτς διαφημίζει «μαγικούς σπόρους» για την καταπολέμηση της έλλειψης τροφίμων\n\nNAVEEN ATHRAPPULLY\n\nΟ δισεκατομμυριούχος Μπιλ Γκέιτς προωθεί τη χρήση «μαγικών σπόρων» ως τρόπο καταπολέμησης της έλλειψης τροφίμων, αναφέροντας παραδείγματα καλλιεργειών που είναι γενετικά τροποποιημένοι οργανισμοί (Genetically Modified Organisms-GMO) που χρησιμοποιούνται στην Κένυα και την Ινδία.\n\n«Μαγικοί σπόροι» που αναπτύχθηκαν από μια ομάδα αφρικανών ερευνητών καλλιεργειών. Με την αναπαραγωγή ορισμένων ποικιλιών αραβοσίτου, οι ερευνητές δημιούργησαν μια υβριδική καλλιέργεια που ήταν πιο ανθεκτική στα ξηρότερα και θερμότερα κλίματα, έγραψε ο Γκέιτς στην έκτη ετήσια έκθεση Goalkeepers Report που δημοσίευσε το Ίδρυμα Bill & Melinda Gates στις 12 Σεπτεμβρίου. Η νέα καλλιέργεια, DroughtTEGO, παρήγαγε κατά μέσο όρο 66% περισσότερο σιτάρι ανά στρέμμα στην Κένυα, υποστηρίζει.\n\nΟ Γκέιτς ανέφερε ένα άλλο παράδειγμα για να υποστηρίξει την προώθησή του για GMO καλλιέργειες – το ινδικό κρατίδιο Παντζάμπ. Οι αγρότες στην πολιτεία αυτή άρχισαν να χρησιμοποιούν μια ποικιλία ρυζιού μικρής διάρκειας που απαιτεί τρεις λιγότερες εβδομάδες καλλιέργειας στο χωράφι. Αυτό επέτρεψε επίσης στους αγρότες να φυτέψουν νωρίτερα το σιτάρι τους. «Με έναν σπόρο, το Πουντζάμπ υπερτροφοδοτούσε δύο καλλιέργειες», έγραψε.\n\nΟ δισεκατομμυριούχος συνέχισε ζητώντας «μεγάλη αύξηση της χρηματοδότησης» για μαγικούς σπόρους ως τρόπο αύξησης της γεωργικής παραγωγικότητας και αντιμετώπισης «της τρέχουσας επισιτιστικής κρίσης».\n\nΗ έκθεση των Goalkeepers, με τίτλο «The Future of Progress» (Το μέλλον της προόδου) φέτος, υποδηλώνει επίσης ότι οι επιπτώσεις των πολέμων στην Ουκρανία και την Υεμένη, η πανδημία COVID-19 και οι κλιματικές και διατροφικές κρίσεις έχουν επηρεάσει αρνητικά τις παγκόσμιες φιλοδοξίες για τη διάσωση και τη βελτίωση εκατομμυρίων ζωών μέχρι το 2030.\n\n«Δεν αποτελεί έκπληξη το γεγονός ότι η πρόοδος έχει σταματήσει εν μέσω πολυάριθμων κρίσεων», δήλωσε ο Γκέιτς, σύμφωνα με δελτίο Τύπου στις 12 Σεπτεμβρίου.\n\nΟ Γκέιτς και η αποτυχημένη πρωτοβουλία AGRA\n\nΟ Γκέιτς έχει προωθήσει στο παρελθόν γεωργικά έργα που απέτυχαν μαζικά να δημιουργήσουν σημαντικό θετικό αντίκτυπο. Η Συμμαχία για την Πράσινη Επανάσταση στην Αφρική (Alliance for the Green Revolution in Africa-AGRA), για παράδειγμα, που ξεκίνησε το 2006 και χρηματοδοτήθηκε από το Ίδρυμα Γκέιτς και το Ίδρυμα Ροκφέλερ, είχε ως δηλωμένο στόχο την αύξηση των επενδύσεων στην Αφρική για τη μείωση της πείνας και της φτώχειας.\n\nΜια έκθεση αφρικανικών και γερμανικών ομάδων της κοινωνίας των πολιτών σημειώνει ότι παρά το γεγονός ότι η AGRA υφίσταται εδώ και 14 χρόνια και αντλεί περισσότερα από ένα δισεκατομμύριο δολάρια στην Αφρική, δεν υπήρχαν σχεδόν καθόλου στοιχεία για την αύξηση της γεωργικής παραγωγικότητας στα έθνη όπου δραστηριοποιείται ο οργανισμός.\n\nΣτην πραγματικότητα, ο αριθμός των υποσιτισμένων ανθρώπων στις χώρες αυτές αυξήθηκε κατά περισσότερο από 31 εκατομμύρια κατά τη διάρκεια αυτής της περιόδου. Στην Τανζανία, η AGRA επέμενε ότι οι αγρότες καλλιεργούσαν κάθε καλλιέργεια σε ξεχωριστά χωράφια. Αυτό αύξησε το κόστος παραγωγής και μείωσε την ποικιλομορφία των καλλιεργειών.\n\nΣτη Ρουάντα, ορισμένοι αγρότες αναγκάστηκαν να χρησιμοποιούν συνθετικά λιπάσματα στα χωράφια τους. Στην Κένυα, οι αγρότες δεν είχαν την ελευθερία να επιλέξουν την ποικιλία αραβοσίτου, το λίπασμα ή το φυτοφάρμακο που λάμβαναν, σημειώνει η έκθεση.\n\nΕκτός από την προώθηση της αυξημένης χρήσης γενετικά τροποποιημένων καλλιεργειών, ο Γκέιτς θέλει επίσης ο κόσμος να στραφεί στην κατανάλωση «συνθετικού βοδινού κρέατος» για την καταπολέμηση της κλιματικής αλλαγής, δήλωσε πέρυσι στο MIT Technology Review. Το συνθετικό κρέας δημιουργείται στα εργαστήρια από ζωικά βλαστοκύτταρα.\n\nΤον Ιούλιο, ο βουλευτής Ντάστι Τζόνσον (R-S.D.) έστειλε επιστολή στον πρόεδρο της Επιτροπής Γεωργίας της Βουλής των Αντιπροσώπων Ντέιβιντ Σκοτ (D-Ga.), ζητώντας από τον Γκέιτς να καταθέσει ενώπιον της επιτροπής σχετικά με τις μεγάλες αγορές αγροτικών εκτάσεων που έχει πραγματοποιήσει.\n\nΟ Γκέιτς κατέχει σχεδόν 270.000 εκτάρια (1.092.690.000 στρέμματα) αγροτικής γης που κατανέμονται σε 19 πολιτείες. Είναι ο «μεγαλύτερος ιδιώτης ιδιοκτήτης γεωργικών εκτάσεων» στις Ηνωμένες Πολιτείες.\n\nΗ Χώρα αντιμετωπίζει λογοκρισία στα κοινωνικά δίκτυα. Αν θέλετε να βλέπετε τις δημοσιεύσεις ο μόνος ασφαλής τρόπος είναι η εγγραφή στο site. Είναι δωρεάν.\n\nΠηγή: https://theepochtimes.gr/o-bil-gkeits-diafimizei-tous-magiko/",
    "Ο Σπύρος Ανδριόπουλος μιλάει στο iRun για το 28:07.17 που γίνεται σήμερα 35 ετών!": "Στις 29 Αυγούστου 1987 ο Σπύρος Ανδριόπουλος έτρεξε στα 10000μ. του παγκοσμίου πρωταθλήματος στίβου που διεξήχθη στη Ρώμη.\n\nΟ 25χρονος τότε δρομέας κατετάγη 7ος σε σύνολο 28 αθλητών, σημειώνοντας νέο πανελλήνιο ρεκόρ, 28:07.17, το οποίο γίνεται σήμερα 35 ετών!\n\nTo iRun σκάλισε πριν από λίγη ώρα τη μνήμη του Πατρινού ρέκορντμαν, ο οποίος αναφέρθηκε στην ιστορική κούρσα και όχι μόνο.\n\nΜίλησε στον Σάββα Σπανούδη\n\nΣπύρος Ανδριόπουλος\n\nΤην ημερομηνία τη φέρνετε στο μυαλό σας κάθε χρόνο;\n\nΟχι, δεν τη θυμάμαι. Ξέρω μόνο ότι είναι κάπου κοντά σε αυτήν την ημερομηνία.\n\nΤι σας έχει μείνει από τον αγώνα;\n\nΜια πολύ ευχάριστη ανάμνηση. Σημαντικό είναι ότι άντεξα στους πρωτοπόρους.\n\nΜε τι τακτική ήρθε η πανελλήνια επίδοση;\n\nΕκείνη τη χρονιά είχα κάνει πολύ καλή προετοιμασία, στα Πυρηναία. Είχα πει στον προπονητή μου Σπήλιο Ζαχαρόπουλο ότι πάω για ρεκόρ από 27.50 ως 28.00. Το πρώτο πεντάρι πήγε πολύ αργά, ενώ το δεύτερο ήταν πολύ γρήγορο.\n\nΤο ότι δεν ακολούθησα τους πρώτους δρομείς μετά την αλλαγή στο 6ο χλμ. ίσως ήταν λάθος, διότι θα μπορούσα να τα είχα πάει και καλύτερα.\n\nΠώς ήταν ο καιρός στη Ρώμη στις 29 Αυγούστου του 1987;\n\nΗταν ζεστός καιρός. Δεν βοήθησε ιδιαίτερα. Για αυτό και δρομείς με πολύ μεγάλα ρεκόρ δεν πήγαν καλά. Ο Αντίμπο ο Ιταλός τερμάτισε 16ος. Την επόμενη χρονιά βγήκε 2ος στους Ολυμπιακούς Αγώνες.\n\nΗταν καλός χρόνος για την εποχή του; Πιστεύατε τότε ότι θα κρατήσει για πολύ;\n\nΕντάξει, ήταν ένας πολύ καλός χρόνος. Πίστευα να τον κατεβάσω εγώ, αλλά τελικά έμεινε.\n\nΕχετε δει στο παρελθόν ή υπάρχει τώρα κάποιος δρομέας που είπατε «αυτός είναι ικανός να σπάσει το ρεκόρ μου»;\n\nΥπήρχε παλαιότερα ο Κανελλόπουλος, ο οποίος έκανε 28.27 στο Κ23 στο πανευρωπαϊκό πρωτάθλημα. Ηταν ένας αθλητής που θα μπορούσε να το σπάσει.\n\nΤώρα ένας πολύ καλός αθλητής είναι αυτός από τη Λαμία, ο Αναγνώστου. Αλλά θα πρέπει να κατεβαίνει κάτω από 29 συνέχεια για να τα καταφέρει.\n\nΕχετε δει την κούρσα στο youtube;\n\nΝαι, την έχω δει.\n\nΕχετε κάποιο αναμνηστικό από το παγκόσμιο πρωτάθλημα;\n\nΤον αριθμό μου.\n\nΘα γιορτάσετε με κάποιο τρόπο;\n\nΜπα, σπίτι!\n\nΤρέχετε ακόμα;\n\nΛίγο, έτσι για μας!\n\nΝικητής στην κούρσα που έγινε το πανελλήνιο ρεκόρ αναδείχτηκε ο Πολ Κίπκοετς με 27:38.63, που ήταν τότε νέο ρεκόρ αγώνων (σήμερα είναι το 26:46.31 του Κενενίσα Μπεκέλε από το 2009).\n\nΠίσω από τον Κενυάτη, ο οποίος έφυγε από τη ζωή το 1995 σε ηλικία 32 ετών λόγω ασθένειας, τερμάτισε ο Φραντσέσκο Πανέτα (27:48.98) και 3ος ήταν ο Χάνσγιοργκ Κούντσε (Ανατολική Γερμανία, 27:50.37).\n\nΟ συνομήλικος (60) του Σπύρου Ανδριόπουλου, Μανώλης Χάντζος, έχει τη δεύτερη καλύτερη επίδοση στην Ελλάδα με 28:18.82 από το 1985, που ήταν και η επίδοση που κατέρριψε ο Ανδριόπουλος στο παγκόσμιο πρωτάθλημα της Ρώμης. Την τρίτη καλύτερη επίδοση στην Ελλάδα την έχει ο Γιάννης Κανελλόπουλος με 28:27.02 από το 2004.\n\nΔείτε την κούρσα των 10000μ. εδώ\n\nΤα αποτελέσματα της κούρσας των 10.000μ. στο παγκόσμιο πρωτάθλημα της Ρώμης το 1987 που έγινε το πανελλήνιο ρεκόρ του Σπύρου Ανδριόπουλου:\n\n1) Πολ Κίπκοετς Κένυα 27:38.63\n\n2) Φραντσέσκο Πανέτα Ιταλία 27:48.98\n\n3) Χάνσγιοργκ Κούντσε Ανατολική Γερμανία 27:50.37\n\n4) Αρτούρο Μπάριος Μεξικό 27:59.66\n\n5) Στιβ Μπινς Μεγάλη Βρετανία 28:03.08\n\n6) Μάρτιν Φράμπελ Τσεχοσλοβακία 28:05.59\n\n7) Σπύρος Ανδριόπουλος Ελλάδα 28:07.17 πανελλήνιο ρεκόρ\n\n8) Στιβ Πλασένσια ΗΠΑ 28:11.38\n\n9) Ζαν Λουί Πριανόν Γαλλία 28:19.47\n\n10) Ρολάντο Βέρα Ισημερινός 28:20.24\n\n11) Εζέκιελ Κανάριο Πορτογαλία 28:28.24\n\n12) Ματς Εριξον Σουηδία 28:29.08\n\n13) Πολ Αρπέν Γαλλία 28:29.21\n\n14) Ζανγκ Γκουγουέι Κίνα 28:30.00\n\n15) Τζον Σόλι Μεγάλη Βρετανία 28:31.97\n\n16) Σαλβατόρε Αντίμπο Ιταλία 28:33.77\n\n17) Μάρκους Ρίφελ Ελβετία 28:34.58\n\n18) Μπράιαν Σέριφ Ζιμπάμπουε 28:34.96\n\n19) Πολ ΜακΚλόι Καναδάς 28:41.89\n\n20) Κόζου Ακούτσου Ιαπωνία 28:45.89\n\n21) Εντ Αϊστοουν ΗΠΑ 29:00.33\n\n22) Σόμε Μούγκε Κένυα 29:06.40\n\n23) Χάτζι Μπουλμπούλα Αιθιοπία 29:10.45\n\n24) Γοντάγιο Μπούλτι Αιθιοπία 29:17.09\n\n25) Χαμπίμπ Ρομντανί Τυνησία 29:21.35\n\n26) Τζον Τρέισι Ιρλανδία 29:22.14\n\nΜάρτι Βάινιο Φινλανδία δεν τερμάτισε\n\nΠολ Γουίλιαμς Καναδάς δεν τερμάτισε\n\nΔιαβάστε ακόμα:\n\n24 Ιουνίου 2000: Το 91.69 του Γκατσιούδη (vid)\n\n21 Ιουνίου 1992: Το 2.36 του Λάμπρου Παπακώστα\n\n13 Αυγούστου 1997: Το ακατάρριπτο πανελλήνιο ρεκόρ στα 800μ.!",
    "Eλληνίδα φοιτήτρια στη Ρωσία: «Οι γονείς μου δεν μπορούν ούτε χρήματα να μου στείλουν»": "Κλείσιμο\n\nΠληθαίνουν οι φωνές των Ελλήνων φοιτητών που έχουν εγκλωβιστεί στη Ρωσία λόγω της εμπόλεμης κατάστασης Και κατά συνέπεια εξαιτίας των περιορισμών που έχει επιβάλλει η ρωσική κυβέρνηση στις μετακινήσεις καθως και στις τραπεζικές συναλλαγές.Οι Έλληνεςπου αναζητούν τρόπο για να επιστρέψουν στη χώρα όπως και την μεταγραφή τους στα ελληνικά πανεπιστήμια, αντιμετωπίζουν σοβαρά οικονομικά προβλήματα. Όπως λέει στο protothema.gr η Κ.Κ,σχολής στο τέταρτο έτος, «με ολα αυτα τα γεγονότα που συμβαίνουν εχω βρεθεί σε αδιέξοδο και δεν μπορώ να προχωρήσω με τις σπουδές. Το πρόβλημα που αντιμετωπίζω κυρίως είναι οικονομικό. Αρχικά αυτην τη στιγμή δεν υπάρχει δυνατότητα να σταλούν χρήματα απο την οικογένεια μου λόγω της κατάστασης που επικρατεί μεταξύ Ρωσίας και Ουκρανίας, όπως επίσης με όλες τις αλλαγές στην ισοτιμία των νομισμάτων δεν είναι εφικτό να με στηρίξουν στο να ολοκληρώσω τις σπουδές».«Θα ήθελα επίσης να αναφέρω οτι δεν προέρχομαι απο μια εύπορη οικογένεια και αυτό καθιστά το όνειρο μου ακόμα πιο δύσκολο» προσθέτει η νεαρήΣτην ίδια δύσκολη θέση βρίσκονται δεκάδες άλλοι Έλληνες φοιτητές που φοιτούν στην Ρωσία. Πριν από λίγες μέρες και μετά την ανάδειξη του προβλήματος από το protothema.gr ο υφυπουργός παιδείας Άγγελος Συρίγος δεσμεύτηκε ότι θα σταλούν χρήματα στους φοιτητές μέσω των Προξενείων. Ο υφυπουργός είχε δηλώσει ότι «έχει υπάρξει συνεννόηση με το υπουργείο Εξωτερικών ώστε οι γονείς των φοιτητών αυτών να δώσουν χρήματα στα ελληνικά προξενεία προκειμένου από εκεί να τα πάρουν τα παιδιά».Όσον αφορά το αίτημα των φοιτητών για μεσολάβηση προκειμένου να επιστρέψουν στην Ελλάδα, ο υφυπουργός Παιδείας σημείωσε ότι «δεν υπάρχει τέτοιο θέμα, να γυρίσουν πίσω, δεδομένου ότι στη Ρωσία δεν έχουμε πολεμικές συγκρούσεις».Ο Άγγελος Συρίγος είχε αποκαλύψει, τέλος, ότι είναι σε διαδικασία εκπόνησης ειδικό σχέδιο για να βρεθεί μια λύση για τους περίπου 12-14 φοιτητές, που σύμφωνα με τα στοιχεία που έχει στη διάθεσή του το υπουργείο Παιδείας, είναι στην Ουκρανία «γιατί κινδυνεύουν καθώς γίνονται βομβαρδισμοί»."
}