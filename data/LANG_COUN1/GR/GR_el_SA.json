{
    "Πέντε νέα έργα ΑΠΕ δρομολογεί η Σαουδική Αραβία": "Η Σαουδική Αραβία έχει δρομολογήσει πέντε νέα έργα για την παραγωγή ηλεκτρικής ενέργειας με χρήση ανανεώσιμων πηγών ενέργειας, συνολικής δυναμικότητας 3.300 μεγαβάτ, ανέφερε το κρατικό πρακτορείο ειδήσεων (SPA) την Κυριακή, σύμφωνα με το Reuters.\n\nΤα έργα, τα οποία περιλαμβάνουν την παραγωγή ενέργειας μέσω ηλιακής και αιολικής ενέργειας, δρομολογήθηκαν από τη Saudi Power Procurement Company (SPPC), η οποία είναι ο κύριος αγοραστής, ενώ δεν γνωστοποιήθηκαν οικονομικές λεπτομέρειες.",
    "Σαουδική Αραβία-Τουρκία σε επαφές για να «πέσει χρήμα»": "Ο πρίγκιπας διάδοχος της Σαουδικής Αραβίας Μοχάμεντ μπιν Σαλμάν σήμερα με τον υπουργό Οικονομικών της Τουρκίας Νουρεντίν Νεμπάτι και τον Ιμπραχίμ Καλίν, εκπρόσωπο και επικεφαλής σύμβουλο σε θέματα εξωτερικής πολιτικής του Τούρκου προέδρου Ταγίπ Ερντογάν, στη Τζέντα, σύμφωνα με το σαουδαραβικό κρατικό πρακτορείο ειδήσεων SPA.\n\nΗ Τουρκία ελπίζει σε μια συμφωνία ανταλλαγής συναλλάγματος με τη Σαουδική Αραβία, αφού συνήψε συμφωνία μια με τα Ηνωμένα Αραβικά Εμιράτα νωρίτερα φέτος.",
    "Σαουδική Αραβία: Σχεδιάζει να στείλει γυναίκα αστροναύτη στον Διεθνή Διαστημικό Σταθμό το 2023": "Η Σαουδική Αραβία ξεκίνησε το δικό της πρόγραμμα αστροναυτών και μάλιστα στο πρώτο ταξίδι στον Διεθνή Διαστημικό Σταθμό (ΔΣΣ) το 2023 προγραμματίζεται η αποστολή γυναίκας αστροναύτη – κάτι μάλλον απρόσμενο για τη συγκεκριμένη συντηρητική ισλαμική χώρα, όπου έως το 2018 οι γυναίκες απαγορευόταν να οδηγούν αυτοκίνητα. Εφόσον αυτό συμβεί, θα είναι η πρώτη γυναίκα αστροναύτης από τον αραβικό κόσμο γενικότερα.\n\nΗ αποστολή θα γίνει σε συνεργασία με την αμερικανική εταιρεία Axiom Space και με σκάφος μια άλλης αμερικανικής εταιρείας, της Space X. Η γυναίκα αστροναύτης θα συνοδεύεται από άλλον έναν Σαουδάραβα αστροναύτη και δύο Αμερικανούς, στο πλαίσιο της δεύτερης ιδιωτικής αποστολής της Axiom στον ΔΣΣ στις αρχές του επόμενου έτους, σύμφωνα με το πρακτορείο Ρόιτερς.\n\n«Το διάστημα ανήκει σε όλη την ανθρωπότητα και αυτός είναι ένας από τους λόγους που η Axiom Space είναι στην ευχάριστη θέση να ξεκινήσει μια νέα συνεργασία με τη Σαουδική Επιτροπή Διαστήματος, προκειμένου να εκπαιδεύσει και να στείλει στο διάστημα Σαουδάραβες αστροναύτες, μεταξύ των οποίων την πρώτη γυναίκα», δήλωσε ο πρόεδρος και διευθύνων σύμβουλος της εταιρείας Μάικλ Σουφρεντίνι.\n\nΣτο διάστημα έχει ήδη βρεθεί στο παρελθόν ένας Σαουδάραβας, ο πρίγκιπας Σουλτάν μπιν Σαλμάν Αλ Σαούντ, οποίος είχε πετάξει με το αμερικανικό διαστημικό λεωφορείο Discovery το 1985. Υπενθυμίζεται ότι από τις αραβικές χώρες το πιο προχωρημένο και φιλόδοξο διαστημικό πρόγραμμα διαθέτουν τα Ηνωμένα Αραβικά Εμιράτα, κάτι που ασφαλώς δεν έχει απαρατήρητο από τη Σ.Αραβία.\n\nΠηγή: ΑΠΕ-ΜΠΕ",
    "Η Ελλάδα μπορεί να γίνει η Σαουδική Αραβία της Ευρωπαϊκής Ένωσης κατά τον Άδωνι!": "Μεγάλο είναι το ενδιαφέρον για επενδύσεις ΑΠΕ στην Ελλάδα, όπως είπε ο υπουργός Ανάπτυξης και Επενδύσεων, Άδωνις Γεωργιάδης στο 17th IAEE European Energy Conference.\n\nΣυγκεκριμένα όπως υπογράμμισε:\n\n«Υπάρχει μεγάλο ενδιαφέρον για επενδύσεις ΑΠΕ καθώς, πέραν των περιβαλλοντικών λόγων, είναι πλέον η φθηνότερη μορφή ενέργειας, εξαιρουμένης της πυρηνικής. Ο ρόλος της Ελλάδας στην παραγωγή ενέργειας από ΑΠΕ είναι κομβικός. Ένας από τους μεγαλύτερους ξένους επενδυτές στην Ελλάδα, σε συνάντηση που είχαμε στο γραφείο μου, μου είπε ότι «η Ελλάδα μπορεί να γίνει η Σαουδική Αραβία της Ευρωπαϊκής Ένωσης τις επόμενες δεκαετίες». Δηλαδή, μπορεί να παράγει τόση ενέργεια από ανανεώσιμες πηγές ώστε όχι μόνο να καλύπτει τις εγχώριες ανάγκες αλλά να γίνει εξαγωγέας «πράσινης» ενέργειας και σε άλλες χώρες της ΕΕ που θα την έχουν ανάγκη. Αυτό μπορούμε να το πετύχουμε κι αυτό είναι το όραμα της κυβέρνησης».\n\nΓια να γίνουμε λοιπόν Σαουδική Αραβία το μυστικό σύμφωνα με τον κύριο υπουργό και αντιπρόεδρο, είναι: «Από την επιθυμία έως την υλοποίηση, η απόσταση, προφανώς, είναι μεγάλη. Το σημείο-κλειδί είναι να αυξηθεί η χωρητικότητα στο δίκτυο ηλεκτρικής ενέργειας και ν’ αυξηθεί το συντομότερο. Εργαζόμαστε πολύ στο συγκεκριμένο τομέα, έχουμε πολλές ιδέες. Εκτιμούμε ότι τα επόμενα χρόνια θα έχει αυξηθεί η χωρητικότητα κατά 40%, που είναι μεγάλο ποσοστό εάν συγκριθεί με το παρελθόν, αλλά δεν είναι αρκετό. Το υπουργείο Ενέργειας και Περιβάλλοντος θέσπισε ήδη θεσμικό πλαίσιο, σύμφωνα με το οποίο ο επενδυτής έχει περιθώριο δύο ετών να υλοποιήσει την επένδυσή του, αλλιώς χάνει την άδεια σύνδεσης με το δίκτυο. Αυτό πρέπει να γίνει ακόμη πιο αυστηρό».\n\nΚαι ως Υπουργός Ανάπτυξης και Επενδύσεων καλωσόρισε όλες τις επενδύσεις στον τομέα της ενέργειας, αποκαλύπτοντας και το όραμά του: «Ωστόσο, πρέπει να δοθεί προτεραιότητα στις επενδύσεις στην παραγωγή ενέργειας από ΑΠΕ από τους επενδυτές εκείνους που μπορούν να υλοποιήσουν αμέσως τις επενδύσεις τους έναντι εκείνων που αναζητούν χρηματοδότηση. Αυτό πρεσβεύει η κυβέρνηση. Τα επόμενα χρόνια είμαι βέβαιος ότι θα δούμε τεράστια πρόοδο στην παραγωγή ενέργειας από ΑΠΕ στην Ελλάδα. Αυτό είναι το όραμα μου ως υπουργού Ανάπτυξης και Επενδύσεων ώστε η ενέργεια από ανταγωνιστικό μειονέκτημα που είναι σήμερα να εξελιχθεί σε συγκριτικό πλεονέκτημα για την ελληνική οικονομία.\n\nΤο υπουργείο Ανάπτυξης και Επενδύσεων ξεκινά το συντομότερο δυνατό μέσω του νέου ΕΣΠΑ 2021-27 την υλοποίηση προγράμματος 700 εκατ. ευρώ, με το οποίο θα δοθεί η δυνατότητα στις μικρομεσαίες επιχειρήσεις να παράγουν ενέργεια για τις δικές τους ανάγκες. Προς την ίδια κατεύθυνση σημαντική είναι η χρηματοδότηση μέσω του Ταμείου Ανάκαμψης για τις βιομηχανίες – συνεργαζόμαστε με το Υπουργείο Ενέργειας & Περιβάλλοντος γι’ αυτό- όπως και η χρηματοδότηση για τις κατοικίες.\n\nΕάν συνεχίσουμε στον ίδιο δρόμο, σε μερικά χρόνια η Ελλάδα θα είναι μια τελείως διαφορετική χώρα».",
    "Σαουδική Αραβία: Αξιωματούχοι χτυπούν γυναίκες που διαμαρτύρονταν σε ορφανοτροφείο - Δείτε βίντεο": "Κλείσιμο\n\nΚλείσιμο\n\nΈνα σοκαριστικό βίντεο, που κυκλοφόρησε στο διαδίκτυο, δείχνει τις δυνάμεις ασφαλείας τηςνα επιτίθενται σε νεαρές γυναίκες, να τις χτυπούν και να τις σέρνουν βίαια από τα μαλλιά.Όπως γράφει η, πρόσφατα διαδόθηκε στα μέσα κοινωνικής δικτύωσης ένα βίντεο που δείχνει αστυνομικούς και αξιωματούχους της Σαουδικής Αραβίας να επιτίθενται σε νεαρές γυναίκες.Στο συγκλονιστικό βίντεο οι ένστολοι άνδρες χρησιμοποιούν ζώνες και ραβδιά για να χτυπήσουν τιςενώ φημολογείται πως πριν είχαν χρησιμοποιήσει τίζερ για να τις αναισθητοποιήσουν.Τα επεισόδια έγιναν στοκαι σύμφωνα με τοπικά δημοσιεύματα οι γυναίκες που βρίσκονταν εκεί διαμαρτύρονταν για τις συνθήκες διαβίωσης τους, κάνοντας απεργία πείνας.Τα πλάνα δείχνουν αρχικά τις γυναίκες να τρέχουν πανικόβλητες, μακριά από τους ένστολους άνδρες, ουρλιάζοντας. Στη συνέχεια οι αξιωματούχοι πιάνουν μία από αυτές και την πετούν κάτω με δύναμη.Οι γυναίκες φαίνονται να προσπαθούν μάταια να απελευθερωθούν από τις δυνάμεις ασφαλείας. Στη συνέχεια, οι αστυνομικοί σέρνουν μια κοπέλα στο έδαφος πριν τις περάσουν χειροπέδες και αρχίσουν να την χτυπήσουν με μία ζώνη.Τα σοκαριστικά κλιπ από τα επεισόδια, δημοσιεύτηκαν στο Twitter το βράδυ της Τρίτης και είχαν προβληθεί σχεδόν ένα εκατομμύριο φορές μέχρι το απόγευμα της Τετάρτης.Σαουδάραβες ακτιβιστές κατήγγειλαν έντονα τα επεισόδια και τόνισαν πως το βίντεο αναδεικνύει τη βιαιότητα που αντιμετωπίζουν και την κακοποίηση που δέχονται οι γυναίκες στα χέρια των δυνάμεων ασφαλείας στη χώραΗ κυβέρνηση της νότιας επαρχίας Ασίρ ανέφερε σε ανακοίνωσή της νωρίς την Τετάρτη ότι θα συγκροτήσει επιτροπή για τη διερεύνηση του περιστατικού, χωρίς να δώσει παραπάνω λεπτομέριες.",
    "Όλαφ Σολτς: Σε Σαουδική Αραβία, Κατάρ και ΗΑΕ για την εξεύρεση εναλλακτικών προμηθευτών ενέργειας": "Επίσκεψη στον Κόλπο θα πραγματοποιήσει σήμερα και αύριο (23 – 24/9/2022) ο Καγκελάριος της Γερμανίας, Όλαφ Σολτς, με σταθμούς στη Σαουδική Αραβία, το Κατάρ και τα Ηνωμένα Αραβικά Εμιράτα (ΗΑΕ).\n\nΚεντρικό θέμα των συνομιλιών του αναμένεται να είναι η εξεύρεση εναλλακτικών προμηθευτών ενέργειας.\n\nΣύμφωνα με τον κυβερνητικό εκπρόσωπο Στέφεν Χέμπεστραϊτ, το ζήτημα της δολοφονίας του δημοσιογράφου Τζαμάλ Κασόγκι, την οποία οι ΗΠΑ καταλογίζουν στη Σαουδική Αραβία, θα τεθεί κατά τη διάρκεια της συνάντησης που θα έχει ο Καγκελάριος με τον πρίγκιπα διάδοχο Μοχάμεντ μπιν Σαλμάν.\n\nΕκτός από την ενέργεια, ο κ. Χέμπεστραϊτ επισήμανε ότι στην ημερήσια διάταξη των συνομιλιών περιλαμβάνονται οι σχέσεις με το Ιράν και οι επενδύσεις στη Γερμανία. Τον Όλαφ Σολτς θα συνοδεύουν και επιχειρηματίες της Γερμανίας.\n\nΔιαβάστε ακόμη\n\nGoldman Sachs: «Ψαλιδίζει» τους στόχους και βλέπει πτώση για τον δείκτη S&P 500\n\nGrimaldi εναντίον ΟΛΘ για το λιμάνι της Ηγουμενίτσας\n\nΤι πρέπει να προσέξετε εάν κάνετε δωρεές χρημάτων στα παιδιά σας",
    "Η Σαουδική Αραβία κατάσχεσε φορτίο 46 εκατομμυρίων χαπιών αμφεταμίνης κρυμμένα… σε αλεύρι": "Φορτίο-ρεκόρ με 47 εκατ. χάπια αμφεταμίνης μέσα σε αλεύρι εντόπισαν οι αρχές στη Σαουδική Αραβία.\n\nΟι αρχές δεν ανακοίνωσαν ποιο ναρκωτικό βρήκαν, ωστόσο το πιθανότερο είναι το captagon ή «χάπι των τζιχαντιστών», που ονομάζεται έτσι γιατί τα χρησιμοποιεί το ISIS και η Χεζμπολάχ ως σημαντική πηγή εσόδων.\n\nΔιαβάστε επίσης: Η απίθανη ιστορία της Κάμερον Ντίαζ – «Νομίζω ότι ήμουν βαποράκι που μετέφερε ναρκωτικά στο Μαρόκο»\n\nΣύμφωνα με το BBC, η χώρα με τη μεγαλύτερη παραγωγή είναι η Συρία και ακολουθεί ο Λίβανος και ο τζίρος από το εμπόριό του φτάνει τα 5,7 δισ. δολάρια τον χρόνο.\n\nΗ Σαουδική Αραβία είναι από τις μεγαλύτερες αγορές για το χάπι αυτό που αποτελείται από ένα μείγμα αμφεταμίνης, καφεΐνης και άλλων ουσιών, καθώς είναι πολύ δημοφιλές μεταξύ των πλούσιων νέων στις χώρες του Κόλπου.\n\nΕκτεταμένη χρήση\n\nΟι αιτίες για την εκτεταμένη χρήση του ναρκωτικού στη Σαουδική Αραβία είναι «η βαρεμάρα και οι κοινωνικοί περιορισμοί», καθώς και η εύκολη πρόσβαση σε αυτό.\n\nΟι αρχές της Σαουδικής Αραβίας που είχαν πληροφορίες για το φορτίο, το παρακολουθούσαν καθώς έφτασε στο λιμάνι του Ριάντ και από εκεί μεταφέρθηκε σε αποθήκη.\n\nΣτην έφοδο στην αποθήκη, συνελήφθησαν έξι Σύροι και δύο Πακιστανοί, οι οποίοι αντιμετωπίζουν την ποινή του θανάτου.\n\nΤα τελευταία οκτώ χρόνια, η Σαουδική Αραβία έχει κατασχέσει 700 εκατ. ναρκωτικά χάπια που προέρχονταν από τον Λίβανο.",
    "Γυναίκα στη Σαουδική Αραβία καταδικάστηκε σε 45 χρόνια κάθειρξη γιατί... πόσταρε στα social": "Είναι η δεύτερη γυναίκα που καταδικάζεται διότι άσκησε κριτική στη βασιλική οικογένεια - Αντιδράσεις από ανθρωπιστικές αργανώσεις\n\nΣε 45 χρόνια κάθειρξη καταδικάστηκε μία γυναίκα στη Σαουδική Αραβία, επειδή... τόλμησε να ποστάρει κριτικές στα social media.\n\nΗ Νουρά μπιντ Σαΐντ αλ Καχτάνι αποτελεί τη δεύτερη περίπτωση γυναίκας το τελευταίο διάστημα, που φυλακίζεται διότι ασκεί κριτική στη βασιλική οικογένεια και την ηγεσία του αραβικού κράτους.\n\nΠριν λίγες ημέρες, μία άλλη γυναίκα, φοιτήτρια, καταδικάστηκε για παρόμοιους λόγους σε 34 χρόνια κάθειρξη.\n\nΟργανώσεις για τα ανθρώπινα δικαιώματα υποστηρίζουν ότι τίποτα στη δικογραφία της γυναίκας δεν ανέφερε ή καταδείκνυε εγκληματική ή τρομοκρατική δράση. Λένε επίσης, ότι η δικογραφία δεν κοινοποιήθηκε σε κανέναν, πριν την ανακοίνωση της αποφασης του δικαστηρίου.\n\nΠηγή: skai.gr\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Σαουδική Αραβία: Ξεπέρασε τη Ρωσία ως ο δεύτερος μεγαλύτερος προμηθευτής πετρελαίου στην Ινδία": "Η Σαουδική Αραβία αναδείχθηκε ως η δεύτερη μεγαλύτερη χώρα προμήθειας πετρελαίου στην Ινδία, ξεπερνώντας τη Ρωσία με μικρό περιθώριο, ενώ το Ιράκ διατήρησε την πρώτη θέση τον Αύγουστο, σύμφωνα με στοιχεία από πηγές της βιομηχανίας.\n\nΗ Ινδία, ο τρίτος μεγαλύτερος εισαγωγέας πετρελαίου και ο τρίτος μεγαλύτερος καταναλωτής, εισήγαγες 863.950 βαρέλια αργού πετρελαίου ημερησίως από τη Σαουδική Αραβία, υψηλότερα κατά 4,8% σε σχέση με τον προηγούμενο μήνα, ενώ οι αγορές από τη Ρωσία μειώθηκαν 2,4% στα 855.950 βαρέλια ημερησίως.\n\nΠαρά την αύξηση της Σαουδικής Αραβίας, το ποσοστό του πετρελαίου από τον OPEC που μεταφέρθηκε στην Ινδία, μειώθηκε στο 59,8%, στο χαμηλότερο επίπεδο των τελευταίων 16 ετών, καθώς η Ινδία μείωσε τις εισαγωγές από την Αφρική.\n\nΗ Ινδία έχει γίνει ο δεύτερος μεγαλύτερος αγοραστής πετρελαίου μετά την Κίνα, καθώς οι άλλοι έχουν μειώσει τις αγορές μετά από την εισβολή της Μόσχας στην Ουκρανία.\n\nΟι δύο χώρες, που επιθυμούν να εξασφαλίσουν πρώτες ύλες με εκπτώσεις σε σύγκριση με τις προμήθειες από άλλες χώρες, θεωρείται ότι μετριάζουν τον αντίκτυπο των δυτικών κυρώσεων στη Μόσχα.\n\nΤο Νέο Δελχί δεν έχει καταδικάσει δημοσίως τη Μόσχα για την εισβολή στην Ουκρανία. Ο πρωθυπουργός Μόντι θα συναντηθεί την Παρασκευή με τον Πούτιν στο περιθώριο μιας συνόδου κορυφής του Οργανισμού Συνεργασίας της Σαγκάης.",
    "Συγχαρητήριο μήνυμα ΥΠΕΞ στη Σαουδική Αραβία για την Εθνική Ημέρα της χώρας": "PHOTO: Αποτύπωμα από την ανάρτηση του Υπουργείου Εξωτερικών via twitter\n\n23/09/2022\n\n«Εκφράζουμε τα θερμά μας συγχαρητήρια και τις καλύτερες ευχές μας στο λαό και την κυβέρνηση του Βασιλείου της Σαουδικής Αραβίας, με την ευκαιρία της εθνικής τους ημέρας», αναφέρει το υπουργείο Εξωτερικών σε ανάρτησή του στο twitter.\n\n🇬🇷🤝🇸🇦\n\nWe extend our warmest congratulations and best wishes to the people and the Government of the Kingdom of #SaudiArabia on the occasion of their #NationalDay. pic.twitter.com/2vRz2i3ZnA — Υπουργείο Εξωτερικών (@GreeceMFA) September 23, 2022\n\nΜε πληροφορίες από ΑΠΕ-ΜΠΕ\n\nΑθήνα, Ελλάδα\n\nShare this: Twitter\n\nFacebook\n\n",
    "Σαουδική Αραβία: Επαφές με Τούρκους αξιωματούχους για συμφωνία ανταλλαγής συναλλάγματος": "Συνάντηση του Mohammed bin Salman με τον υπουργό Οικονομικών της Τουρκίας Nureddin Nebati και τον İ brahim Kalın , εκπρόσωπο του Τούρκου προέδρου Tayyip Ergdogan\n\nΟ πρίγκιπας διάδοχος της Σαουδικής Αραβίας Mohammed bin Salman συναντήθηκε το Σάββατο 24 Σεπτεμβρίου 2022 στην Τζέντα με τον υπουργό Οικονομικών της Τουρκίας Nureddin Nebati και τον İbrahim Kalın, εκπρόσωπο του Τούρκου προέδρου Tayyip Ergdogan και επικεφαλής σύμβουλο εξωτερικής πολιτικής, όπως μετέδωσε το σαουδαραβικό κρατικό πρακτορείο ειδήσεων SPA.\n\nΗ Τουρκία ελπίζει να συνάψει μια συμφωνία ανταλλαγής συναλλάγματος με τη Σαουδική Αραβία, όπως έκανε νωρίτερα φέτος με τα Ηνωμένα Αραβικά Εμιράτα νωρίτερα φέτος.\n\n\n\nwww.bankingnews.gr",
    "Times: \"Η Σαουδική Αραβία θα ζητήσει την ανάληψη του Μουντιάλ 2030 μαζί με Αίγυπτο και Ελλάδα\"": "Στην αποκάλυψη πως μέσα στις προσεχείς εβδομάδες η Σαουδική Αραβία θα καταθέσει φάκελο για να διοργανώσει το Μουντιάλ 2030 συνεπικουρούμενη από την Αίγυπτο και την Ελλάδα, προχώρησε η αγγλική εφημερίδα \"Times\".\n\nΈνα μήνα μετά από το δημοσίευμα του cairo24.com πως η Ελλάδα θέλει να αναλάβει τη διοργάνωση του Μουντιάλ του 2030 μαζί με τη Σαουδική Αραβία και την Αίγυπτο, έρχεται ένα ακόμα δημοσίευμα να ενισχύσει το παραπάνω σενάριο.\n\nΚαι αυτό γιατί προέρχεται από τους Times, με το αγγλικό μέσο να υποστηρίζει πως η Σαουδική Αραβία είναι έτοιμη να ανακοινώσει μια κοινή προσφορά με την Αίγυπτο και την Ελλάδα για τη διοργάνωση του Παγκοσμίου Κυπέλλου του 2030.\n\n\"Όπως και με το Παγκόσμιο Κύπελλο στο Κατάρ φέτος, εάν η προσφορά είναι επιτυχής, το τουρνουά θα πρέπει να διεξαχθεί το χειμώνα για να αποφευχθούν οι ακραίες θερμοκρασίες του Ιουνίου/Ιουλίου.\n\nΓίνεται κατανοητό ότι η Σαουδική Αραβία θα είναι ο κύριος έταιρος και θα πληρώνει ή τουλάχιστον θα συνεισφέρει στο κόστος υποδομής των άλλων δύο χωρών. Από το 2017, η Σαουδική Αραβία έχει ξεκινήσει ένα τεράστιο πρόγραμμα για να φέρει αθλητικές εκδηλώσεις στο πλούσιο σε πετρέλαιο κράτος του Κόλπου.\n\nΗ υποψηφιότητα αναμένεται να ανακοινωθεί τις επόμενες εβδομάδες και θα ήταν μια σοβαρή πρόκληση για την κοινή προσφορά της Ισπανίας και της Πορτογαλίας που υποστηρίζεται από την UEFA, καθώς περιλαμβάνει τρεις συνομοσπονδίες και ως εκ τούτου θα μπορούσε να αντλήσει υποστήριξη από την Ασία και την Αφρική και πιθανώς ορισμένες ευρωπαϊκές χώρες\", αναφέρει μεταξύ άλλων το σχετικό δημοσίευμα.\n\nΕπιπλέον, στο ίδιο ρεπορτάζ γίνεται αναφορά στο ραντεβού που είχε πριν από λίγες ημέρες ο πρόεδρος της FIFA, Τζάνι Ινφαντίνο, με τον Έλληνα πρωθυπουργό, Κυριάκο Μητσοτάκη, αλλά και με τον πρόεδρο της Ελληνικής Ποδοσφαιρικής Ομοσπονδίας, Παναγιώτη Μπαλτάκο, θέλοντας να καταδείξει το αγγλικό μέσο τη διάθεση της Ελλάδας να έχει ρόλο στη διοργάνωση.",
    "Σαουδική Αραβία: Τα μέτρα της Ευρώπης για την ενεργειακή κρίση δεν αντιμετωπίζουν το πρόβλημα, λέει ο CEO της Aramco": "«Το “πάγωμα” ή η επιβολή ανώτατου ορίου στους λογαριασμούς ενέργειας μπορεί να βοηθήσουν τους καταναλωτές βραχυπρόθεσμα, αλλά δεν αντιμετωπίζουν τις πραγματικές αιτίες και δεν αποτελούν μακροπρόθεσμη λύση».\n\nΑυτό ανέφερε ο επικεφαλής του σαουδαραβικού κρατικού πετρελαϊκού κολοσσού Aramco, Αμίν Νάσερ, αναφερόμενος στα μέτρα που λαμβάνει η Ευρώπη για να αντιμετωπίσει την εκτίναξη των τιμών ενέργειας, σχολιάζοντας παράλληλα ότι η φορολόγηση των εταιρειών ενέργειας δεν βοηθά καθώς η κρίση οφείλεται σε μεγάλο βαθμό στην υποεπένδυση στους υδρογονάνθρακες.\n\n«Η φορολόγηση των εταιρειών, όταν θέλετε να αυξήσουν την παραγωγή, σαφώς και δεν βοηθάει», υποστήριξε. Σημειώνεται ότι σύμφωνα με τον σχεδιασμό της ΕΕ, όπως ανακοινώθηκε την προηγούμενη εβδομάδα, στα υπερκέρδη των εταιρειών θα επιβληθεί έκτακτη εισφορά για να αμβλυνθεί η πίεση στους καταναλωτές.\n\nΥποεπένδυση\n\nΚατά τον πρόεδρο της Aramco, η συνεχιζόμενη υποεπένδυση στους υδρογονάνθρακες σε μια εποχή που οι εναλλακτικές λύσεις για τα ορυκτά καύσιμα δεν είναι ακόμη άμεσα διαθέσιμες αποτελεί τη βασική αιτία της ενεργειακής κρίσης.\n\n«Η σύγκρουση στην Ουκρανία έχει σίγουρα εντείνει τις επιπτώσεις της ενεργειακής κρίσης, αλλά δεν είναι η βασική αιτία», δήλωσε, προσθέτοντας ότι «δυστυχώς, ακόμη και αν η σύγκρουση σταματούσε σήμερα, όπως όλοι επιθυμούμε, η κρίση δεν θα τελείωνε».\n\nΗ Aramco έχει επενδύσει για να αυξήσει την πετρελαϊκή δυναμικότητα της Σαουδικής Αραβίας στα 13 εκατομμύρια βαρέλια την ημέρα (bpd) μέχρι το 2027, όμως ο Νάσερ προειδοποίησε ότι σε παγκόσμιο επίπεδο οι επενδύσεις στους υδρογονάνθρακες εξακολουθούν να είναι «πολύ λίγες, πολύ αργά, πολύ βραχυπρόθεσμες».\n\n«Ανησυχώ σοβαρά»\n\nΗ υποεπένδυση έρχεται σε μια εποχή που η πλεονάζουσα παραγωγική ικανότητα είναι μικρή και η ζήτηση είναι «αρκετά υγιής», κατά τον ίδιο, παρά τους ισχυρούς οικονομικούς αντίθετους ανέμους.\n\nΗ πραγματική παγκόσμια πλεονάζουσα παραγωγική ικανότητα είναι περίπου στο ενάμισι τοις εκατό της παγκόσμιας ζήτησης και τα αποθέματα πετρελαίου είναι χαμηλά, αλλά ένας «παράγοντας φόβου» εξακολουθεί να εμποδίζει κρίσιμες επενδύσεις σε πετρέλαιο και φυσικό αέριο και να προκαλεί τη «συρρίκνωση των μακροπρόθεσμων έργων, είπε.\n\n«Όταν η παγκόσμια οικονομία ανακάμψει, μπορούμε να περιμένουμε ότι η ζήτηση θα ανακάμψει περαιτέρω, εξαλείφοντας τη μικρή πλεονάζουσα παραγωγική ικανότητα πετρελαίου εκεί έξω. Γι’ αυτό ανησυχώ σοβαρά», πρόσθεσε.\n\n«Ένα πιο βιώσιμο σχέδιο ενεργειακής μετάβασης»\n\nΟ Νάσερ δήλωσε ότι η ενεργειακή κρίση δεν σημαίνει ότι οι κλιματικοί στόχοι πρέπει να αλλάξουν, αλλά ότι ο κόσμος χρειάζεται ένα πιο βιώσιμο σχέδιο ενεργειακής μετάβασης.\n\nΗ Aramco εργάζεται για να μειώσει τις εκπομπές διοξειδίου του άνθρακα, την καύση αερίου και μεθανίου, ενώ παράλληλα εντείνει τις προσπάθειες για την προώθηση των τεχνολογιών δέσμευσης διοξειδίου του άνθρακα.\n\n«Η καλύτερη βοήθεια που μπορούν να προσφέρουν οι φορείς χάραξης πολιτικής και κάθε ενδιαφερόμενος είναι να ενώσουν τον κόσμο γύρω από ένα πολύ πιο αξιόπιστο νέο σχέδιο μετάβασης», κατέληξε ο πρόεδρος της Σαουδαραβικής Aramco.",
    "Η Χαμάς σκοπεύει να αποκαταστήσει τις σχέσεις της με τη Σαουδική Αραβία": "Ο επικεφαλής του Πολιτικού Γραφείου της Χαμάς, Ισμαήλ Χανίγιε, αποκάλυψε ότι το κίνημά του προσπαθεί να διορθώσει τις σχέσεις του με τη Σαουδική Αραβία.\n\nThe Press Project\n\n\n\n\n\nΗ αποκάλυψη έγινε σε τηλεοπτική δήλωση στο Russia Today, στο πλαίσιο της επίσκεψης του Χανίγιε στη Μόσχα.\n\nΟ ηγέτης της Χαμάς επανέλαβε ότι το κίνημά του διατηρεί ίση απόσταση από όλες τις αραβικές και διεθνείς πλευρές, τονίζοντας ότι η Χαμάς δεν παρεμβαίνει στις υποθέσεις καμίας χώρας, όπως μεταδίδει το Middle East Monitor.\n\nΤαυτόχρονα, κατηγόρησε τους αξιωματούχους της Φατάχ ότι παρεμπόδισαν την εσωτερική παλαιστινιακή συμφιλίωση.\n\nΚατηγόρησε επίσης τις δυτικές δυνάμεις ότι προσπάθησαν να εμποδίσουν τη Χαμάς να επισκεφθεί τη Μόσχα.\n\nΟ κορυφαίος ηγέτης της Χαμάς επιβεβαίωσε ότι η επίσκεψη του κινήματός του στη Μόσχα ήταν «καρποφόρα», καθώς και οι δύο πλευρές συζήτησαν διάφορα θέματα που σχετίζονται με τη Μέση Ανατολή.\n\nΤην περασμένη εβδομάδα, ο Χανίγιε επισκέφθηκε τη Μόσχα με αντιπροσωπεία της Χαμάς και συναντήθηκε με ανώτερους Ρώσους αξιωματούχους, συμπεριλαμβανομένου του υπουργού Εξωτερικών Σεργκέι Λαβρόφ.",
    "Handelsblatt: Γυάλινη πόλη της ερήμου - Έτσι σχεδιάζει η Σαουδική Αραβία τη \"Γραμμή\" (The Line)": "Και μόνο οι αριθμοί προκαλούν ίλιγγο, σημειώνει η Handelsblatt: η \"Γραμμή\" πρόκειται να εκτείνεται 170 χιλιόμετρα μέσα στην έρημο σαν ένας γιγάντιος ηγεμόνας - ξεκινώντας από τη σχεδιαζόμενη πόλη Neom στα βορειοδυτικά του βασιλείου. Στο μέλλον, εννέα εκατομμύρια άνθρωποι θα ζουν και θα εργάζονται σε πλάτος 200 μέτρων και ύψος 500 μέτρων, περιτριγυρισμένοι από \"ανέγγιχτη φύση\" - και μια πρόσοψη από γυαλί. Η Γραμμή αποτελεί την καρδιά της μητρόπολης Neom, η οποία πρόκειται να καλύψει έκταση ίση με το μέγεθος του Βελγίου.\n\n\"Μεγαλομανής\", \"καυτός αέρας\", \"αυταρχικό όνειρο\", \"φυλακή από γυαλί\" - αυτές είναι μερικές από τις αντιδράσεις για τα σχέδια της φουτουριστικής μεγαλούπολης The Line, τα οποία παρουσίασε τον Ιούλιο ο Σαουδάραβας πρίγκιπας διάδοχος Μοχάμεντ μπιν Σαλμάν (MbS).\n\nΑπό την άλλη πλευρά, ο ίδιος υπόσχεται μια \"πολιτιστική επανάσταση που θα βάζει πρώτα τους ανθρώπους, την υγεία και την ευημερία τους\". Ένα τρένο υψηλής ταχύτητας θα κάλυπτε ολόκληρη την απόσταση μέσα σε 20 λεπτά. Όλες οι σημαντικές εγκαταστάσεις βρίσκονται σε απόσταση πέντε λεπτών με τα πόδια. Επιπλέον, το The Line θα τροφοδοτείται κατά 100 τοις εκατό από ανανεώσιμες πηγές ενέργειας.\n\nThe Line: Γερμανοί σύμβουλοι εργάζονται επίσης για τη σχεδιαζόμενη πόλη στο Neom\n\nΑκόμη και ένας υπεύθυνος σχεδιασμού έργων στη Neom, ο οποίος προτιμά να παραμείνει ανώνυμος, είχε τρίψει τα μάτια του όταν ήρθε για πρώτη φορά σε επαφή με τη \"Γραμμή\". Η τεράστια κλίμακα του έργου της πόλης, το σκληρό μάρκετινγκ και η αμφίβολη φήμη του Σαουδάραβα de facto κυβερνήτη Μοχάμεντ μπιν Σαλμάν, ο οποίος σύμφωνα με τις αμερικανικές μυστικές υπηρεσίες ενέκρινε τη δολοφονία του δημοσιογράφου Τζαμάλ Κασόγκι, είναι πιθανό να συμβάλουν στο να προσελκύσει το έργο πολύ γέλιο και κριτική πέραν της Σαουδικής Αραβίας.\n\nΑλλά αυτό που ακούγεται σαν επιστημονική φαντασία θα μπορούσε να γίνει ένα είδος εργαστηριακού σχεδίου για την οικοδόμηση πόλεων σε έναν πλανήτη που θερμαίνεται. Επίσης, επειδή η Σαουδική Αραβία κατάφερε να προσλάβει φωστήρες στους τομείς τους για τη σχεδιαζόμενη πόλη Neom. Με ελκυστικές αμοιβές και την προοπτική υλοποίησης της δικής τους έρευνας και των \"ανανεώσιμων έργων\" σε πραγματικό χρόνο χωρίς γραφειοκρατικές δυσκολίες.\n\nΑνάμεσά τους βρίσκονται πολλοί Γερμανοί, όπως ο Alexander Rieck, διευθυντής και ιδρυτής του διεθνούς αρχιτεκτονικού γραφείου Lava, ο οποίος έχει ήδη συμβάλει στον σχεδιασμό της \"οικολογικής πόλης\" Masdar City στο Άμπου Ντάμπι. Ή το πρώην αφεντικό της Siemens, Klaus Kleinfeld, διευθύνων σύμβουλος της Neom πριν από μερικά χρόνια, που τώρα είναι μέλος του συμβουλευτικού συμβουλίου του σχεδίου της πόλης και σύμβουλος του πρίγκιπα διαδόχου. \"Τα καλύτερα αρχιτεκτονικά και μηχανολογικά γραφεία, καθώς και τα πιο λαμπρά μυαλά παγκοσμίως εργάζονται για την ανάπτυξη μιας πόλης μετά την απολίθωση με το 'The Line'\", λέει ο Rieck.\n\nΗ Γραμμή ως Γνωστική Πόλη\n\n\n\nΣτην έρημο, θα μπορούσε να προκύψει κάτι στο οποίο η Γερμανία, για παράδειγμα, θα μπορούσε να κόψει τα δόντια της, σύμφωνα με τον Florian Lennert, επικεφαλής του τμήματος αστικής ανάπτυξης και κινητικότητας της Neom. \"Βρίσκω αναζωογονητικό το γεγονός ότι εφαρμόζουμε την ενεργειακή μετάβαση στον μεγαλύτερο παραγωγό πετρελαίου στον κόσμο, από όλα τα μέρη\". Ο Lennert οραματίζεται μια \"πλήρως ηλεκτροκίνητη\" έννοια κινητικότητας, \"100% βασισμένη στην πράσινη ενέργεια\". Σε αντίθεση με τη Γερμανία, \"εκεί δεν έχουν ήδη θεσπίσει όριο ταχύτητας\", λέει ο ειδικός σε θέματα κινητικότητας.\n\nΟ Lennert ξέρει για τι πράγμα μιλάει. Ο 52χρονος σχεδίασε την πρωτοβουλία για την έξυπνη κινητικότητα για την Ευρωπαϊκή Επιτροπή και ξεκίνησε την πρώτη κοινή χρήση ηλεκτρικών αυτοκινήτων στο Βερολίνο. Όμως τον ενοχλούσε ο αργός ρυθμός των αρχών, και έτσι άρχισε να εργάζεται για τη Neom πριν από τρία χρόνια.\n\nΣτον Κόλπο της Άκαμπα, βρίσκει τις ιδανικές συνθήκες για να εργαστεί πάνω στην \"πόλη του μέλλοντος\". Σε αυτό, τα τεχνητά ευφυή συστήματα παρέχουν ψύξη και παροχή ενέργειας με βάση τη ζήτηση. Για την τεχνητή νοημοσύνη, το βασίλειο εξασφάλισε τις συμβουλές του Jürgen Schmidhuber, ο οποίος ηγείται της \"Πρωτοβουλίας για την τεχνητή νοημοσύνη\" στο Πανεπιστήμιο Επιστήμης και Τεχνολογίας του βασιλιά Αμπντάλα (KAUST) εδώ και ένα χρόνο. Οι αλγόριθμοι αναγνώρισης ομιλίας του διάσημου ερευνητή χρησιμοποιούνται, για παράδειγμα, σε smartphones Android.\n\nΟ στόχος δεν είναι πλέον η οικοδόμηση μιας έξυπνης πόλης, αλλά μιας \"γνωστικής πόλης\". Σύμφωνα με τον Joseph Bradley, επικεφαλής τεχνολογίας της Neom, λιγότερο από το ένα τοις εκατό των δεδομένων χρησιμοποιείται σήμερα, ακόμη και στις έξυπνες πόλεις. Στη \"Γραμμή\" υποτίθεται ότι είναι πάνω από 90 τοις εκατό. Τα πάντα πρόκειται να συνδεθούν με το γρήγορο ραδιοπρότυπο 5G: κτίρια, δρόμοι, σπίτια, οχήματα. Για παράδειγμα, οι λακκούβες δεν θα εντοπίζονται πλέον απλώς πιο γρήγορα, αλλά θα προβλέπονται από την έξυπνη τεχνητή νοημοσύνη και θα αποφεύγονται εντελώς.\n\nΤρένα υψηλής ταχύτητας από τη Siemens και τη Hitachi για τη γραμμή The Line\n\n\n\nΈνα υπόγειο σύστημα μετρό και ένα τρένο υψηλής ταχύτητας θα αποτελέσουν τη ραχοκοκαλιά της υποδομής μεταφορών και εφοδιαστικής, η οποία θα συνδέεται με ένα βιομηχανικό λιμάνι. Αυτή τη στιγμή διεξάγονται συζητήσεις με όλους τους σχετικούς κατασκευαστές τρένων, όπως η Hitachi, η Siemens, η Alstom και η Stadler, λέει ο Lennert. Το σιδηροδρομικό σύστημα πρόκειται να ολοκληρωθεί έως το 2026. Οι εργάτες σκάβουν επί του παρόντος μια σήραγγα τρένων μήκους 28 χιλιομέτρων. Για να διατηρηθεί η \"ανέγγιχτη φύση\", το 95% της περιοχής εκτός της \"Γραμμής\" πρόκειται να γίνει εθνικό πάρκο.\n\nΣύμφωνα με τον Lennert, η γραμμική δομή του κατασκευαστικού έργου έχει ως στόχο να εξασφαλίσει \"τη συγκέντρωση των κατοίκων κατά μήκος ενός διαδρόμου οικισμού\" και να αποτρέψει την αστική εξάπλωση και τη σπατάλη γης. Είναι ιδανικό για τη μεταφορά ανθρώπων χωρίς δρόμους και αυτοκίνητα και για την προμήθειά τους με νερό ή ηλεκτρισμό \"πιο αποτελεσματικά\" από ό,τι στις συμβατικές πόλεις.\n\nΌσοι θέλουν να φύγουν από τη \"Γραμμή\" για ένα ταξίδι στην Ερυθρά Θάλασσα, για παράδειγμα, θα ταξιδεύουν με αυτόνομα αεροταξί σύμφωνα με τα σχέδια του Lennert. Τα ηλεκτρικά θαλάσσια ταξί περιμένουν στην ακτή. Πέρυσι, η Neom προχώρησε σε κοινοπραξία με τη γερμανική εταιρεία κατασκευής αεροταξί Volocopter. Σε τρία χρόνια, ο Lennert σχεδιάζει τις πρώτες επιβατικές πτήσεις. Τα μη επανδρωμένα αεροσκάφη θα υποστηρίζουν επίσης την εφοδιαστική διανομής.\n\nΗλιακή ενέργεια με ένα σεντ ανά κιλοβατώρα\n\n\n\nΌλα αυτά ακούγονται καλά, αλλά είναι εφικτά; Ο Ali Shihabi, ο οποίος, όπως ο διευθύνων σύμβουλος της Softbank Masayoshi Son ή ο συνιδρυτής της Uber Travis Kalanick, είναι μέλος του συμβουλευτικού συμβουλίου της Neom, παραδέχεται ότι τα εννέα εκατομμύρια κάτοικοι είναι ο στόχος, αλλά ότι η κατασκευή θα προσανατολιστεί \"στη ζήτηση\". Σύμφωνα με τον Shihabi, ο οποίος έγινε γνωστός ως λομπίστας των σαουδαραβικών συμφερόντων στις ΗΠΑ, \"αρχικά θα ολοκληρωθούν μερικές μονάδες των 800 μέτρων η καθεμία\" μέχρι το 2030. Η όλη κατασκευή \"θα διαρκέσει σίγουρα δεκαετίες\".\n\nΣε κάθε περίπτωση, δύσκολα θα αποτύχει λόγω χρημάτων. Σύμφωνα με τον Mohammad Al-Saidi από το Κέντρο Βιώσιμης Ανάπτυξης του Πανεπιστημίου του Κατάρ, η Σαουδική Αραβία όχι μόνο διαθέτει αρκετά κεφάλαια για να χρηματοδοτήσει τη \"Γραμμή\" σε μεγάλο βαθμό από δικούς της πόρους, αλλά και για να κατασκευάσει τα απαραίτητα ηλιακά και αιολικά πάρκα, συμπεριλαμβανομένων των δικτύων διανομής, μέσα σε λίγα χρόνια. Σύμφωνα με τον Al-Saidi, οι κλιματολογικές συνθήκες για την ηλιακή ενέργεια στη Σαουδική Αραβία είναι τόσο ευνοϊκές που μια κιλοβατώρα (kWh) μπορεί να αποκτηθεί εκεί με ένα σεντ.\n\nΕπιπλέον, το μεγαλύτερο εργοστάσιο υδρογόνου στον κόσμο με δυναμικότητα 2000 μεγαβάτ κατασκευάζεται επί του παρόντος στο Neom με τη συμμετοχή της Thyssen-Krupp. Το μερίδιο των ανανεώσιμων πηγών ενέργειας στη Σαουδική Αραβία εξακολουθεί να είναι δύο τοις εκατό. Μέχρι το 2030, υποτίθεται ότι θα αυξηθεί στο 50%, κάτι που ο ειδικός σε θέματα ενέργειας Al-Saidi θεωρεί \"εφικτό\".\n\nΚατά ειρωνικό τρόπο, αυτό οφείλεται επίσης στις υψηλές τιμές του πετρελαίου, οι οποίες, μαζί με την ΑΜΚ της κρατικής εταιρείας Saudi Aramco, γέμισαν καλά τα σαουδαραβικά ταμεία. Επιπλέον, η κυβέρνηση έχει μειώσει τις ενεργειακές επιδοτήσεις για τον πληθυσμό, έτσι ώστε, σύμφωνα με τον Al-Saidi, να έχει άλλα 40 δισεκατομμύρια δολάρια ΗΠΑ ετησίως στη διάθεσή της.\n\nΕπιπλέον, η MbS σχεδιάζει να εισαχθεί στο χρηματιστήριο με τη Neom. Εξάλλου, μόνο η πρώτη φάση κατασκευής του συνολικού έργου Neom αναμένεται να κοστίσει περίπου 320 δισεκατομμύρια ευρώ μέχρι το 2030.\n\nΚαι σε αντίθεση με την Ευρώπη, δεν υπάρχει η απειλή γραφειοκρατικών εμποδίων ή διαμαρτυριών των πολιτών. Και αν υπάρχουν, σίγουρα δεν θα θέσουν σε κίνδυνο την κατασκευή ενός έργου κύρους της Σαουδικής Αραβίας. Οργανώσεις ανθρωπίνων δικαιωμάτων αναφέρουν εκτοπίσεις τοπικών φυλών όπως οι Howeitat. Τον Απρίλιο του 2020, ο ακτιβιστής Abdul-Rahim al-Howeiti σκοτώθηκε σε επιχείρηση των \"δυνάμεων ασφαλείας\".\n\nΟ πρίγκιπας διάδοχος θέλει να χτίσει \"πυραμίδες\" με τη Neom και τη The Line\n\n\n\nΔεν θα ήταν η πρώτη φορά, ωστόσο, που η Σαουδική Αραβία ανακοινώνει σπουδαία πράγματα, αλλά στη συνέχεια η κατασκευή πέφτει στο κενό. Όπως ο Πύργος της Τζέντα, ο οποίος υποτίθεται ότι θα είχε ολοκληρωθεί εδώ και καιρό και, με ύψος 1000 μέτρων, θα ξεπερνούσε τον μεγαλύτερο ουρανοξύστη στον κόσμο, τον Burj Khalifa στο Ντουμπάι. Επί του παρόντος, ο πύργος έχει ύψος λίγο πάνω από 200 μέτρα.\n\nΑλλά παρατηρητές αναφέρουν ότι ο Neom και η \"Γραμμή\" έχουν μια πολύ ιδιαίτερη σημασία για την MbS. Θέλει τις \"δικές του πυραμίδες\", φέρεται να είπε ο διάδοχος του θρόνου. Ένας εσωτερικός συνεργάτης επιβεβαιώνει στην Handelsblatt ότι ο πρίγκιπας διάδοχος παρακολουθεί \"αυτοπροσώπως\" την εξέλιξη του έργου. Γνωρίζει πολύ καλά τις λεπτομέρειες των παρουσιάσεων και αμφισβητεί κάθε αλλαγή. Δεν έχει βιώσει άλλους υπεύθυνους λήψης αποφάσεων \"τόσο βαθιά στο θέμα όσο ο MbS\".\n\nΑκόμη και αν η \"Γραμμή\" ικανοποιεί μόνο τον εγωισμό του πρίγκιπα διαδόχου. Το έργο θα μπορούσε ταυτόχρονα να βοηθήσει τη Σαουδική Αραβία και την περιοχή να μετριάσει τις συνέπειες της κλιματικής αλλαγής. \"Οι άνθρωποι δεν θα μπορούν να ζήσουν στην πόλη του Κουβέιτ για πολύ ακόμα λόγω της αύξησης της θερμοκρασίας\", λέει το μέλος του συμβουλευτικού συμβουλίου της Neom, Shihabi. \"Καλούμε τους ανθρώπους εκεί να κατοικήσουν στη 'Γραμμή'\".\n\nΣύμφωνα με τους ειδικούς, το έργο δεν θα είναι \"κλιματικά ουδέτερο\", όπως διαφημίζεται από τη Neom Marketing. Το αποτύπωμα άνθρακα από τις τεράστιες ποσότητες σκυροδέματος και γυαλιού στην κατασκευή και μόνο θα το αποτρέψει αυτό.\n\n\"Ποιος θέλει να ζήσει εθελοντικά σε ένα είδος διαστημόπλοιου;\"\n\n\n\nΠαρ' όλα αυτά, τα έξυπνα συστήματα ψύξης, οι πολυστρωματικές προσόψεις, οι κάθετοι κήποι όπως αυτοί που αναπτύσσονται στους ουρανοξύστες της Σιγκαπούρης, η βιώσιμη αφαλάτωση και οι κύκλοι νερού θα μπορούσαν να αποτελέσουν μια πραγματική εναλλακτική λύση για τις θερμαινόμενες πόλεις με αιθαλομίχλη. Τεχνικά, τουλάχιστον, αυτό είναι εφικτό, λέει ο Alanus von Radecki από το Data Competence Centre for Cities (DKSR), ένα spin-off του Fraunhofer. \"Αλλά πόσο υψηλή θα είναι η ποιότητα ζωής σε έναν τόσο περιορισμένο χώρο. Ποιος θέλει να ζει εθελοντικά σε ένα είδος διαστημόπλοιου;\"\n\nΗ ανάπτυξη άλλων σχεδιασμένων πόλεων δείχνει ότι οι κάτοικοι \"δεν ενδιαφέρονται πολύ για τις ιδέες των αρχιτεκτόνων\", λέει ο Βρετανός πολεοδόμος Michael Batty από το University College του Λονδίνου. \"Τι θα συμβεί αν οι κάτοικοι θελήσουν να επανασχεδιάσουν τα σπίτια τους ή να εγκατασταθούν εκτός της δομής;\" - το εύκρατο κλίμα της περιοχής θα το επέτρεπε αυτό.\n\n\"Χωρίς μέγιστο έλεγχο από ψηλά\", λέει ο Batty, οι γραμμικές δομές θα ξεφλουδίζονταν από μερικά χιλιόμετρα μήκος. Αυτό συνέβη στη Μπραζίλια ή στη \"Ciudad Linear\", ένα τμήμα της Μαδρίτης. Ωστόσο, ο \"ανυπολόγιστος ανθρώπινος παράγοντας\" θα μπορούσε ενδεχομένως να περιοριστεί με την απαγόρευση εισόδου στο εθνικό πάρκο.\n\nThe Line: Ένα καλό μέρος για εννέα εκατομμύρια ανθρώπους;\n\n\n\nΆλλα ερωτήματα παραμένουν αναπάντητα. Το τεράστιο μήκος εγείρει διάφορα ερωτήματα: Πώς, για παράδειγμα, σκοπεύετε να χτίσετε πάνω από την καμπυλότητα της γης χωρίς να διαλύσετε το κτίριο; Ή πώς θέλετε να αποτρέψετε τα πουλιά από το να πετάξουν πάνω στις κατοπτρικές προσόψεις; \"Και πάνω απ' όλα, αν θα ενθουσιαστούν τόσοι πολλοί άνθρωποι με το να μετακομίσουν σε ένα τείχος από γυαλί\", λέει ο Daniel Safarik του μη κερδοσκοπικού οργανισμού Council on Tall Buildings and Urban Habitat με έδρα το Σικάγο.\n\nΟ Safarik είναι εξίσου επιφυλακτικός με τον Batty ή τον von Radecki σχετικά με το αν η \"Γραμμή\" θα είναι \"ένα καλό μέρος για εννέα εκατομμύρια ανθρώπους\". \"Παρ' όλα αυτά, η αντιμετώπιση κάτι τόσο γιγαντιαίου δεν είναι σπατάλη\", πιστεύει ο εκπαιδευμένος αρχιτέκτονας. Αν μόνο τμήματα του έργου μπορούν να υλοποιηθούν, θα μπορούσε να φέρει \"επανάσταση στη μετα-ορυκτών καυσίμων αστική ανάπτυξη\".",
    "Νέο πρόγραμμα φρεγατών για τη Σαουδική Αραβία; Τι συμβαίνει με τις MMSC που είχε παραγγείλει;": "Σύμφωνα με το δημοσίευμα της La Tribune η Naval Group βρίσκεται σε φάση συζητήσεων και διαπραγματεύσεων με τη Σαουδική Αραβία στα πλαίσια εκκίνησης προγράμματος πρόσκτησης νέων φρεγατών. Όπως είναι γνωστό η Σαουδική Αραβία είχε υπογράψει σύμβαση με την Αμερικανική Lockheed Martin για τις MMSC.\n\nΤο πρόγραμμα είναι άγνωστο εάν έχει προχωρήσει και που βρίσκεται. Το ερώτημα που γεννάται είναι γιατί η Σαουδική Αραβία στρέφεται σε νέες φρεγάτες αφού είχε παραγγείλει τις αμερικανικές MMSC; Μήπως σιωπηλά ακυρώθηκε και ναυάγησε το πρόγραμμα;\n\nΤο Βασίλειο της Σαουδικής Αραβίας υπέγραψε τον Μάιο του 2017 τη λεγόμενη LoA (Letter of Acceptance). Στις 24 Οκτωβρίου του 2019 στα αμερικανικά ναυπηγεία πραγματοποιήθηκε η κοπή πρώτου ελάσματος για το πρώτο πλοίο. Από τότε έχουν περάσει 3 χρόνια.\n\nΣύμφωνα με τη La Tribune η Naval Group έχει καλές σχέσεις με το Βασίλειο της Σαουδικής Αραβίας από τη δεκαετία του 1980. Τον Ιούνιο του 2022 υπέγραψε προγράμματα υποστήριξης του υφιστάμενου υλικού στα πλαίσια των παλαιών προγραμμάτων Sawari 1 και Sawari 2 για το Ναυτικό της Σαουδικής Αραβίας. Το γαλλικό δημοσίευμα αναφέρει πως το Ριάντ σύντομα θα εκκινήσει νέο πρόγραμμα φρεγατών.",
    "Netflix: H Σαουδική Αραβία απαιτεί την αφαίρεση περιεχομένου που παραβιάζει τις ισλαμικές αξίες": "Κλείσιμο\n\nΚλείσιμο\n\nΤα αραβικά κράτη του περσικού κόλπου απαίτησαν από τοτην αφαίρεση όλου του περιεχομένου που παραβιάζει «τις ισλαμικές και κοινωνικές αξίες και αρχές», μετέδωσαν τα ΜΜΕ τηςΠρόσφατοι τίτλοι στην πλατφόρμας streaming, συμπεριλαμβανομένων και animation που προορίζονται για παιδιά, αντιβαίνουν τους κανονισμούς, προειδοποίησαν σε δήλωσή τους φορείς εποπτείας της Σαουδικής Αραβίας και του Συμβουλίου Συνεργασίας του Κόλπου, χωρίς να αναφέρουν περισσότερες λεπτομέρειες.Ωστόσο, σύμφωνα με το BBC, η κρατική τηλεόραση στη Σαουδική Αραβία, στο πλαίσιο της κάλυψης της είδησης, έδειξε θολωμένα κλιπ από τη σειρά animation, στην οποία δύο έφηβα κορίτσια ομολογούν την αγάπη τους η μία για την άλλη και φιλιούνται.Στο ρεπορτάζ του Al Ekhbariya προβλήθηκαν επίσης πλάνα από την, ενώ σε λεζάντα αναγραφόταν πως το Netflix στέλνει κεκαλυμμένα ανήθικα μηνύματα «που απειλούν την υγιή ανατροφή των παιδιών».Σε ένα άλλο βίντεο στον ιστότοπο του σταθμού αναφερόταν πως η πλατφόρμα streaming «προωθεί τηνεστιάζοντας υπερβολικά στους ομοφυλόφιλους». Το κανάλι πήρε συνεντεύξεις από διάφορα άτομα που διατύπωσαν ανάλογες «κατηγορίες» και καλούσαν τις αρμόδιες Αρχές να αναλάβουν δράση.«Επικοινωνήσαμε με το Netflix για την αφαίρεση αυτού του περιεχομένου, συμπεριλαμβανομένου περιεχομένου που απευθύνεται σε παιδιά, και ώστε να διασφαλιστεί η τήρηση των κανονισμών» αναφέρει η κοινή δήλωση των Γενικής Επιτροπής Οπτικοακουστικών μέσων της Σαουδικής Αραβίας και της Επιτροπής Ηλεκτρονικών Μέσων του Συμβουλίου Συνεργασίας του Κόλπου.Οι Αρχές θα παρακολουθήσουν τη διαδικασία συμμόρφωσης με τις οδηγίες και, σε περίπτωση που το επίμαχο περιεχόμενο συνεχίσει να μεταδίδεται μέσω της πλατφόρμας, «θα ληφθούν τα απαιτούμενα νομικά μέτρα», προειδοποιεί η ίδια δήλωση. Προς το παρόν δεν έχει υπάρξει επίσημη απάντηση από το Netflix.",
    "Διάστημα: Οι αποστολές, οι ανακαλύψεις και η Σαουδική Αραβία": "Η Κίνα σχεδιάζει μια φιλόδοξη διαστημική αποστολή, προγραμματίζοντας να εκτοξεύσει, γύρω στο 2030, με έναν πύραυλο ταυτόχρονα δύο σκάφη που θα στοχεύσουν σε δύο διαφορετικούς πλανήτες, τον Δία και τον Ουρανό.\n\nΗ αποστολή με το όνομα Tianwen 4, που θα εκτοξευθεί με τον μεγαλύτερο κινεζικό πύραυλο Long March 5, θα περιλαμβάνει ένα ζεύγος σκαφών: ένα μεγαλύτερο για τον γίγαντα Δία και ένα μικρότερο για τον μακρινό Ουρανό. Σχετικές πληροφορίες δόθηκαν από την Εθνική Διοίκηση Διαστήματος της Κίνας (CNSA) σε διεθνές αστροναυτικό συνέδριο στο Παρίσι.\n\nΤο κύριο διαστημικό σκάφος θα μελετήσει το σύστημα του Δία και τελικά θα τεθεί σε τροχιά γύρω από τον δορυφόρο Καλλιστώ. Το μικρότερο σκάφος θα επιχειρήσει ένα κοντινό πέρασμα από τον Ουρανό. Οι επιστημονικοί στόχοι της αποστολής βρίσκονται ακόμη υπό συζήτηση, σύμφωνα με το Space.com.\n\nΗ Κίνα εκτόξευσε την πρώτη διαπλανητική αποστολή της το 2020, στέλνοντας το σκάφος Tianwen 1 και το ρόβερ Zhurong στον 'Άρη. Η συγκεκριμένη αποστολή βραβεύτηκε προ ημερών από τη Διεθνή Αστροναυτική Ομοσπονδία στη διάρκεια του αστροναυτικού συνεδρίου στο Παρίσι.\n\nΤο βάρους 240 κιλών ρόβερ Zhurong, που κινείται με ηλιακή ενέργεια, αυτή τη στιγμή βρίσκεται σε «χειμερία νάρκη», ώσπου να περάσει ο αρειανός χειμώνας στο βόρειο ημισφαίριο του πλανήτη. Αναμένεται να επαναλάβει τις δραστηριότητες του τον Δεκέμβριο ή Ιανουάριο, όταν θα μπορεί να δεχτεί περισσότερη πια ηλιακή ακτινοβολία.\n\nΗ Κίνα σχεδιάζει την πολύπλοκη αποστολή Tianwen 3, που αναμένεται να εκτοξευθεί το 2028, με στόχο να φέρει πίσω στη Γη τα δείγματα που θα έχει συλλέξει το ρόβερ. Θα έχει προηγηθεί το 2025 η αποστολή Tianwen 2 για τη συλλογή δείγματος από αστεροειδή και την επιστροφή του στη Γη.\n\n\n\n\n\nΜια σταγόνα νερού\n\nΣε μια συναφή εξέλιξη, Ιάπωνες επιστήμονες ανακοίνωσαν ότι στους κόκκους σκόνης που είχε συλλέξει το ιαπωνικό σκάφος Χαγιαμπούσα-2 από τον αστεροειδή Ριούγκου και έστειλε στη Γη, βρέθηκε -μεταξύ άλλων- μια σταγόνα νερού. Μια ανακάλυψη που ενισχύει τη θεωρία ότι η ζωή μπορεί να είχε αναπτυχθεί στο διάστημα και να μεταφέρθηκε μετά στον πλανήτη μας έξωθεν, όταν αστεροειδείς ή κομήτες με νερό «βομβάρδισαν» τη Γη.\n\n«Αυτή η σταγόνα νερού έχει μεγάλη σημασία. Πολλοί ερευνητές πιστεύουν ότι το νερό μεταφέρθηκε (από το διάστημα). Στην πραγματικότητα ανακαλύψαμε νερό στον Ριούγκου, έναν κοντινό αστεροειδή στη Γη, για πρώτη φορά», δήλωσε στο Γαλλικό Πρακτορείο ο επικεφαλής ερευνητής Τομόκι Νακαμούρα του Πανεπιστημίου Τοχόκου, που έκανε τη σχετική δημοσίευση στο περιοδικό «Science».\n\nΤο Χαγιαμπούσα-2 είχε εκτοξευθεί το 2014 και επέστρεψε στη Γη πριν δύο χρόνια με δείγμα 5,4 γραμμαρίων από τον αστεροειδή που βρισκόταν σε απόσταση 300 εκατομμυρίων χιλιομέτρων από τη Γη. Οι έως τώρα αναλύσεις είχαν ήδη βρει οργανικά υλικά και μερικά αμινοξέα, που αποτελούν θεμέλιους λίθους της ζωής.\n\n\n\n\n\nΓυναικεία υπόθεση\n\nΗ Σαουδική Αραβία ξεκίνησε το δικό της πρόγραμμα αστροναυτών και μάλιστα στο πρώτο ταξίδι στον Διεθνή Διαστημικό Σταθμό (ΔΔΣ) το 2023 προγραμματίζεται η αποστολή γυναίκας αστροναύτη -κάτι μάλλον απρόσμενο για τη συγκεκριμένη συντηρητική ισλαμική χώρα, όπου έως το 2018 οι γυναίκες απαγορευόταν να οδηγούν αυτοκίνητα. Εφόσον αυτό συμβεί, θα είναι η πρώτη γυναίκα αστροναύτης από τον αραβικό κόσμο γενικότερα.\n\nΗ αποστολή θα γίνει σε συνεργασία με την αμερικανική εταιρεία Axiom Space και με σκάφος μια άλλης αμερικανικής εταιρείας, της Space X. Η γυναίκα αστροναύτης θα συνοδεύεται από άλλον έναν Σαουδάραβα αστροναύτη και δύο Αμερικανούς, στο πλαίσιο της δεύτερης ιδιωτικής αποστολής της Axiom στον ΔΔΣ στις αρχές του επόμενου έτους, σύμφωνα με το πρακτορείο Ρόιτερς.\n\nΣτο διάστημα έχει ήδη βρεθεί στο παρελθόν ένας Σαουδάραβας, ο πρίγκιπας Σουλτάν μπιν Σαλμάν Αλ Σαούντ, οποίος είχε πετάξει με το αμερικανικό διαστημικό λεωφορείο Discovery το 1985.\n\nΠηγή: ΑΠΕ-ΜΠΕ",
    "Σαουδική Αραβία: Έκδοση visa με την άφιξη για τους ταξιδιώτες από την ΕΕ": "Oι ταξιδιώτες της ΕΕ θα μπορούν πλέον να κάνουν αίτηση visa για την είσοδό τους στη Σαουδική Αραβία με την άφιξή τους στον προορισμό. Με την απλοποίηση των διαδικασιών visa, η χώρα επιθυμεί να προωθήσει περαιτέρω τα φιλόδοξα σχέδιά της στον τουρισμό\n\nΗ έκδοση των visa κατά την άφιξη αποτελεί «ένα σημαντικό βήμα προς τα εμπρός, στη κατεύθυνση να διευκολυνθούν τα ταξίδια τουριστών από όλο τον κόσμο στη Σαουδική Αραβία», όπως αναφέρει η Αρχή Τουρισμού της Σαουδικής Αραβίας.\n\nΜε μια μεγάλη γκάμα πακέτων εκδρομών και διευρυμένο πρόγραμμα εκδηλώσεων, η Σαουδική Αραβία δημιουργεί «συναρπαστικές ευκαιρίες για τους ταξιδιώτες ώστε να γνωρίσουν τον αυθεντικό τόπο της Αραβίας», επισημαίνει η αρχή.\n\nΤο μέτρο εφαρμόζεται με στόχο να οδηγήσει σε 100 εκατομμύρια επισκέπτες ετησίως έως το 2030.",
    "Σαουδική Αραβία: Συνέλαβαν άνδρα που έκανε «δέηση» για τη βασίλισσα Ελισάβετ στη Μέκκα": "He’s performing umrah 🕋 on behalf of Queen Elizabeth II. What is wrong with people? I don’t think he’s joking either. Too many Muslims getting carried away not knowing where to draw the line 🤦🏻‍♂️🤦🏻‍♂️ pic.twitter.com/7eK1Va9c6k — Majid Freeman (@Majstar7) September 12, 2022\n\nΚλείσιμο\n\nΣτη σύλληψη ενός άνδρα από την Υεμένη ο οποίος υποστήριξε ότι έκανε ταξίδι στην ιερή πόλη των μουσουλμάνων, τη, προκειμένου να κάνει «δέηση» για τη βασίλισσα Ελισάβετ προχώρησαν οι αρχές τηςΟ άνδρας, μάλιστα, φρόντισε να καταγράψει την προσπάθειά του και σετο οποίο ανήρτησε την Δευτέρα στα social media μέσα από το Μεγάλο Τζαμί στηΣτο βίντεο ο άνδρας από τηνφαίνεται να κρατάει ένα πανό στο οποίο αναγράφει: «Umrah για την ψυχή της βασίλισσας Ελισάβετ Β΄, ζητάμε από τον Θεό να την δεχθεί στον παράδεισο ανάμεσα στους δίκαιους».Το βίντεο από τηπροκάλεσε αντιδράσεις με αρκετούς χρήστες του Twitter να ζητούν τη σύλληψη του άνδρα καθώς η Σαουδική Αραβία απαγορεύει τέτοιου είδους τελετές για μη μουσουλμάνους όπως η",
    "Κριστιάνο Ρονάλντο: Απέρριψε εξωπραγματική πρόταση από τη Σαουδική Αραβία": "Ο Κριστιάνο Ρονάλντο ήταν ένα πρόσωπο που μονοπώλησε το ενδιαφέρον κατά τη διάρκεια του καλοκαιριού. Ο Πορτογάλος σούπερ σταρ εξέφρασε την επιθυμία να αποχωρήσει από τη Μάντσεστερ Γιουνάιτεντ, αφού η αγγλική ομάδα δεν κατάφερε να βγει στο Τσάμπιονς Λιγκ.\n\nΟ 37χρονος ποδοσφαιριστής παρέμεινε κάτοικος Μάντσεστερ αφού δεν βρέθηκε ομάδα που να καλύπτει τις προσδοκίες του. Ωστόσο, δύο σύλλογοι από της Σαουδική Αραβία φαίνεται ότι ενδιαφέρονται για την απόκτησή του.\n\nΣύμφωνα με την πορτογαλική εκδοχή του CNN, ο Πορτογάλος σούπερ σταρ απέρριψε πρόταση που άγγιζε τα 2,3 εκατομμύρια ευρώ την εβδομάδα, σχεδόν 200 εκατομμύρια ευρώ ετησίως.\n\nΟ πρόεδρος της ποδοσφαιρικής ομοσπονδίας της Σαουδικής Αραβίας εξέφρασε την επιθυμία να δει τον Πορτογάλο σούπερ σταρ στο πρωτάθλημα της χώρας. «Θα θέλαμε να δούμε έναν παίκτη όπως ο Κριστιάνο Ρονάλντο να παίζει στη Σαουδαραβική Λίγκα. Θα έφερνε τεράστια θετικά σχόλια και θα ήταν υπέροχα νέα για όλους. Είμαι βέβαιος, ότι θα ήταν μια πολύ ακριβή συμφωνία, φυσικά, αλλά έχουμε δει τους συλλόγους μας να έχουν υψηλότερα εισοδήματα τα τελευταία δύο χρόνια. Έχουμε ήδη δει σπουδαίους παίκτες που έπαιζαν στην Premier League, να έρχονται στο πρωτάθλημα μας», σχολίασε ο Γιασέρ Αλ Μισεχάλ.",
    "ΣΑΟΥΔΙΚΗ ΑΡΑΒΙΑ ΕΝΑΝΤΙΟΝ ΙΣΗΜΕΡΙΝΟΣ": "Ανάλυση - Προγνωστικά\n\n*Φιλικό παιχνίδι, θα διεξαχθεί στη Μούρθια της Ισπανίας.\n\nΣΑΟΥΔΙΚΗ ΑΡΑΒΙΑ ΑΝΑΛΥΣΗ\n\nΠροηγούμενο ματς: Φιλική ήττα 0-1 κόντρα στη Βενεζουέλα τον Ιούνιο. Το γκολ ο Φεραρέι στο 37’.\n\nΕξελίσσεται σε δύναμη της Ασίας, πήρε μια ακόμη πρόκριση για τελική φάση Μουντιάλ, τη δεύτερη συνεχόμενη και έκτη στις τελευταίες οκτώ αντίστοιχες διοργανώσεις! Τερμάτισε στην πρώτη θέση του προκριματικού ομίλου της Ασίας με 23 πόντους και ρεκόρ 7-2-1, είχε επιμέρους σκορ 12-6. Είχε ως αντίπαλο την Ιαπωνία, εκμεταλλεύτηκε την απώλεια της την τελευταία αγωνιστική και πήρε την πρώτη θέση, είχε εξασφαλίσει την πρόκριση ούτως ή άλλως.\n\nΤον Ιούνιο έπαιξε δύο φιλικά, τα έχασε αμφότερα με Κολομβία (0-1) και Βενεζουέλα (0-1), στο πρώτο θα μπορούσε να δεχτεί περισσότερα γκολ, βελτιώθηκε η εικόνα της στο δεύτερο. Σε αγωνιστικό επίπεδο, οι περισσότερες επιλογές της αποστολής για τα δύο φιλικά με Εκουαδόρ και ΗΠΑ είναι βασικοί παίκτες, έμειναν εκτός κάποιοι των πιο έμπειρων, όπως οι Μπουκχάρι, Αλ-Μπρέικ και Οταΐφ. Στο Μουντιάλ θα παίξει σε όμιλο με Αργεντινή, Πολωνία και Μεξικό.\n\nΣΑΟΥΔΙΚΗ ΑΡΑΒΙΑ ΣΤΑΤΙΣΤΙΚΑ\n\n*Under 2.5 τα 11 τελευταία παιχνίδια της.\n\n*NG τα 6/7 τελευταία παιχνίδια της.\n\n21+ |Αρμόδιος Ρυθμιστής ΕΕΕΠ | Κίνδυνος εθισμού & απώλειας περιουσίας | Γραμμή βοήθειας ΚΕΘΕΑ: 210 9237777 | Παίξε Υπεύθυνα\n\nΕΚΟΥΑΔΟΡ ΑΝΑΛΥΣΗ\n\nΠροηγούμενο ματς: Φιλική επικράτηση 1-0 επί του Πράσινου Ακρωτηρίου τον Ιούνιο. Το γκολ ο Καϊσέδο με πέναλτι στο 38’.\n\nΑίσιο τέλος είχε η υπόθεση του Μπάιρον Καστίγιο για το Εκουαδόρ, που δικαιώθηκε απ’ τη FIFA και θα δώσει κανονικά το «παρών» στην τελική φάση του Μουντιάλ. Υπενθυμίζεται ότι Χιλή και Περού υποστήριζαν ότι η συμμετοχή του Καστίγιο με την εθνική Εκουαδόρ ήταν παράνομη και ζήτησαν από τη FIFA την αποβολή της από το Μουντιάλ. Ο παίκτης αγωνίστηκε σε οκτώ από τα συνολικά 18 παιχνίδια του Εκουαδόρ στα προκριματικά. Το αίτημα απορρίφθηκε απ’ την αρχικά από την πειθαρχική επιτροπή και η επιτροπή εφέσεων της διεθνούς συνομοσπονδίας επικύρωσε την αρχική απόφαση.\n\nΚάπως έτσι, το Εκουαδόρ ετοιμάζεται για το Μουντιάλ, εκεί που συμμετέχει σε όμιλο με Κατάρ, Σενεγάλη και Ολλανδία. Τα πήγε περίφημα στην προκριματική φάση, τερμάτισε στην τέταρτη θέση με 26 πόντους, στο -2 απ’ την Ουρουγουάη και στο +2 απ’ το πέμπτο Περού, που υποχρεώθηκε να παίξει μπαράζ με την Αυστραλία (αποκλείστηκε). Στον πάγκο του έχει τα τελευταία δύο χρόνια τον Γκουστάβο Αλφάρο, η πορεία του οποίου κρίνεται πετυχημένη μέχρι στιγμής. Σε επίπεδο ρόστερ, υπάρχουν κάποια νέα πρόσωπα, αλλά η βάση παραμένει η ίδια.\n\nΕΚΟΥΑΔΟΡ ΣΤΑΤΙΣΤΙΚΑ\n\n*NG στα 7/10 τελευταία παιχνίδια της.\n\n*Έχει μόλις δύο ήττες στα τελευταία 10 ματς, φιλικά ή επίσημα (4-3-2).\n\nΗ κορυφαία εταιρία στοιχημάτων στον πλανήτη ΕΓΓΡΑΦΗ\n\n21+ Αρμόδιος Ρυθμιστής ΕΕΕΠ, Κίνδυνος εθισμού και απώλειας περιουσίας, Γραμμή βοήθειας ΚΕΘΕΑ: 210‍9237777, Παίξτε Υπεύθυνα",
    "Πως η Σαουδική Αραβία γίνεται μεσολαβητής στον πόλεμο της Ουκρανίας και πετάει από το παιχνίδι την Τουρκία -Κινδυνεύει να τα χάσει όλα ο Ερντογάν": "Η διαμεσολάβηση του Σαουδάραβα πρίγκιπα στην Ουκρανία σηματοδοτεί \"χρήσιμες\" σχέσεις με τη Ρωσία\n\nΠροσπαθώντας να ισορροπήσει σε δυο (ή και περισσότερες βάρκες) ο Ερντογάν κινδυνεύει να τα χάσει όλα. Μέχρι τώρα διατυμπανίζει όπου σταθεί και όπου βρεθεί τον ρόλο του ως διαμεσολαβητή μεταξύ Ρωσίας-Oυκρανίας και Δύσης γενικότερα.\n\nΕπειδή όμως σύσσωμη η διεθνής κοινότητα, μηδέ του Κρεμλίνου εξαιρουμένου, γνωρίζουν πως δεν μπορούν να του έχουν εμπιστοσύνη κατά πως φαίνεται πάνε να τον αντικαταστήσουν με την Σαουδική Αραβία.\n\nΗ διαμεσολάβηση του Σαουδάραβα πρίγκιπα στην Ουκρανία σηματοδοτεί \"χρήσιμες\" σχέσεις με τη Ρωσία αναφέρουν έμπειροι αναλυτές. Την ίδια στιγμή η Τουρκία χάνει πόντους. Ο Μπάιντεν ούτε που ανέφερε τον Ερντογάν σε όσα είπε στον ΟΗΕ για την συμφωνία των σιτηρών, ενώ το Κρεμλίνο προβληματίζεται επίσης με την διφορούμενη στάση της Άγκυρας ειδικά μετά την...λαχτάρα που έκαναν δύο τουρκικές τράπεζες στους Ρώσους. Οι Isbank και Denizbank ανέστειλαν τη χρήση του ρωσικού συστήματος πληρωμών Mir, εμποδίζοντας τη Μόσχα να παρακάμψει τις κυρώσεις για τον πόλεμο στην Ουκρανία.\n\n\n\nΣτον αντίποδα η Σαουδική Αραβία κατάφερε μια διπλωματική νίκη εξασφαλίζοντας την ελευθερία των ξένων μαχητών που αιχμαλωτίστηκαν στην Ουκρανία, σηματοδοτώντας την αξία της συμμαχίας του πρίγκιπα διαδόχου με τη Ρωσία στους δυτικούς εταίρους που επιδιώκουν να απομονώσουν τη Μόσχα για τον πόλεμο εκεί, λένε αναλυτές.\n\nΟ πρίγκιπας διάδοχος, Μοχάμεντ μπιν Σαλμάν, μπορεί επίσης να διαπιστώσει ότι η πρωτοβουλία - σκόπιμα ή όχι - βοηθά να τον φέρει ένα βήμα πιο κοντά στη διεθνή αποκατάσταση μετά τη δολοφονία του Τζαμάλ Κασόγκι το 2018 που έπληξε τη φήμη του, λένε.\n\nΜε τη μεσολάβηση του πρίγκιπα Μοχάμεντ, η Ρωσία, την Τετάρτη, απελευθέρωσε 10 ξένους που είχε συλλάβει στην Ουκρανία, μεταξύ των οποίων πέντε Βρετανούς και δύο Αμερικανούς.\n\nΗ κίνηση αυτή, που προφανώς κατέστη δυνατή χάρη στους προσεκτικά καλλιεργημένους δεσμούς του πρίγκιπα Μοχάμεντ με τον Ρώσο πρόεδρο Βλαντίμιρ Πούτιν, συνέπεσε με την ανταλλαγή κρατουμένων που αφορούσε 215 Ουκρανούς και 55 Ρώσους και Ουκρανούς που τάσσονται υπέρ της Μόσχας και την οποία βοήθησε η Τουρκική Δημοκρατία να μεσολαβήσει.\n\nΚρίσιμο στοιχείο\n\nΟ Kristian Ulrichsen, πολιτικός επιστήμονας στο Ινστιτούτο Baker του Πανεπιστημίου Rice στις Ηνωμένες Πολιτείες, δήλωσε ότι η εργασιακή σχέση μεταξύ της Σαουδικής Αραβίας και της Ρωσίας φαίνεται να ήταν ένα κρίσιμο στοιχείο στην επιλογή του μεσάζοντα.\n\n\"Με την έγκριση αυτής της διαμεσολάβησης και την επίτευξη αποτελεσμάτων, ο Μοχάμεντ μπιν Σαλμάν είναι σε θέση να παρουσιάσει τον εαυτό του ως ικανό να παίξει τον ρόλο του περιφερειακού πολιτικού άνδρα με τρόπο που αντιτίθεται στην αφήγηση του πρίγκιπα διαδόχου ως παρορμητικού και διασπαστικού παράγοντα\", δήλωσε ο Ούλριχσεν.\n\nΗ αρχική εικόνα του πρίγκιπα Μοχάμεντ ως τολμηρού μεταρρυθμιστή κλονίστηκε από τη δολοφονία του Κασόγκι, αρθρογράφου της Washington Post, το 2018 από τα χέρια Σαουδαράβων πρακτόρων που θεωρούνταν προσκείμενοι στον MbS. Ο ίδιος αρνείται ότι διέταξε τη δολοφονία του Κασόγκι, ενώ λέει ότι φέρει τελικά την ευθύνη, καθώς συνέβη υπό την εποπτεία του.\n\nΣε δηλώσεις του στο BBC, ο υπουργός Εξωτερικών της Σαουδικής Αραβίας, πρίγκιπας Φαϊζάλ μπιν Φαρχάν, δήλωσε ότι το κίνητρο πίσω από τη συμμετοχή της Σαουδικής Αραβίας στην απελευθέρωση του κρατουμένου ήταν ανθρωπιστικό. Αρνήθηκε ότι ο πρίγκιπας διάδοχος είχε εμπλακεί για να αποκαταστήσει τη φήμη του. \"Αυτό δεν έπαιξε ρόλο. Νομίζω ότι αυτή είναι μια πολύ κυνική άποψη\", δήλωσε. Πρόσθεσε ότι, όσον αφορά την ίδια τη σύγκρουση, το Βασίλειο ήθελε να δει μια λύση μέσω διαπραγματεύσεων και το Ριάντ είχε δεσμευτεί να προσπαθήσει να συμβάλει στην εξασφάλιση αυτού του αποτελέσματος.\n\nΟ πρίγκιπας Φαϊζάλ δήλωσε ότι ο διάδοχος του θρόνου είχε εμπλακεί με τον Πούτιν για να επεξεργαστεί μια συμφωνία για τους κρατούμενους από τον Απρίλιο, όταν \"κατάλαβε\" το θέμα των πέντε Βρετανών πολιτών μετά από μια επίσκεψη στο Βασίλειο του τότε Βρετανού πρωθυπουργού, Μπόρις Τζόνσον. \"Η Βασιλική του Υψηλότητα μπόρεσε να πείσει τον Πρόεδρο Πούτιν ότι πρόκειται για μια ανθρωπιστική χειρονομία που αξίζει τον κόπο και έτσι πετύχαμε αυτό το αποτέλεσμα\", δήλωσε ο πρίγκιπας Φαϊζάλ στο Fox News.\n\nΟι απελευθερωμένοι κρατούμενοι, μεταξύ των οποίων ήταν επίσης ένας Κροάτης, ένας Μαροκινός και ένας Σουηδός υπήκοος, μεταφέρθηκαν στο Ριάντ με σαουδαραβικό αεροπλάνο, όπου αξιωματούχοι παρατάχθηκαν για να τους υποδεχθούν.\n\nΟι Αμερικανοί πολίτες, Αλεξάντερ Ντρούκε, 39 ετών, και Άντι Χουίν, 27 ετών, και οι δύο από την Αλαμπάμα, αναμένεται να φύγουν από τη Σαουδική Αραβία εντός των ημερών, δήλωσαν αξιωματούχοι.\n\nΗ σημασία του Βασιλείου, του μεγαλύτερου εξαγωγέα πετρελαίου στον κόσμο, τόσο για την Ουάσιγκτον όσο και για τη Μόσχα έχει αυξηθεί σε μια εποχή που ο πόλεμος της Ρωσίας στην Ουκρανία ταράζει τις παγκόσμιες αγορές ενέργειας.\n\nΟι παγκόσμιοι ηγέτες έχουν ανοίξει δρόμο προς το Ριάντ για να ζητήσουν περισσότερη παραγωγή πετρελαίου. Αλλά η Σαουδική Αραβία έχει δείξει μικρή προθυμία να συμμετάσχει στην προσπάθεια απομόνωσης της Ρωσίας. Έχει εντείνει τη συνεργασία της με τον Πούτιν, μεταξύ άλλων στο πλαίσιο της ομάδας πετρελαιοπαραγωγών του ΟΠΕΚ+.\n\n\"Χρήσιμοι\" δεσμοί με τη Ρωσία\n\nΜια επίσκεψη του προέδρου των ΗΠΑ Τζο Μπάιντεν τον Ιούλιο απέτυχε να εξασφαλίσει δεσμεύσεις από τους Σαουδάραβες για άμεση αύξηση της παραγωγής πετρελαίου ή μια πιο σκληρή στάση απέναντι στον Πούτιν, αναδεικνύοντας τις εντάσεις που επιβαρύνουν τη σχέση μεταξύ Ουάσινγκτον και Ριάντ.\n\nΟ Αλί Σιχάμπι, φιλοκυβερνητικός σχολιαστής, δήλωσε ότι η σαουδαραβική διαμεσολάβηση για την απελευθέρωση των κρατουμένων \"ήταν η πρώτη φορά\". \"Νομίζω ότι το Βασίλειο έστελνε μήνυμα στη Δύση ότι οι δεσμοί του με τη Ρωσία μπορούν επίσης να εξυπηρετήσουν έναν χρήσιμο σκοπό γι' αυτούς\", δήλωσε ο Σιχάμπι. \"Χρειάζεται κάποιες χώρες να διατηρούν δεσμούς και με τις δύο πλευρές\".\n\nΈνας δυτικός διπλωμάτης δήλωσε ότι η συμφωνία για τους κρατούμενους προετοιμαζόταν εδώ και μήνες, αλλά το μεγαλύτερο μέρος της διπλωματικής κοινότητας στον Κόλπο έμαθε γι' αυτήν μόλις στο τελευταίο στάδιο.\n\nΟ Σύμβουλος Εθνικής Ασφάλειας των ΗΠΑ, Τζέικ Σάλιβαν, ο Υπουργός Εξωτερικών, Άντονι Μπλίνκεν, και η Βρετανίδα Πρωθυπουργός, Λιζ Τρας, ευχαρίστησαν τον Σαουδάραβα Πρίγκιπα Διάδοχο για τον ρόλο του.\n\nΗ Kristin Diwan, Senior Resident Scholar στο Ινστιτούτο Αραβικών Κρατών του Κόλπου στην Ουάσιγκτον, δήλωσε ότι ήταν ασυνήθιστο για τη Σαουδική Αραβία να αναπτύσσει τη στρατηγική της διπλωματικής διαμεσολάβησης - κάτι που έχει καθιερωθεί για τα μικρότερα κράτη του Κόλπου, όπως το Κατάρ, για να αξιοποιήσει τους δεσμούς τους.\n\n\"Είναι σαν αλχημεία - αυτός (ο πρίγκιπας Μοχάμεντ) μετατρέπει τους πολύ επικριθείς δεσμούς του με τη Ρωσία σε χρυσό\", δήλωσε η Diwan.",
    "Financial Times: Η Ελλάδα ένα από τα εφτά οικονομικά θαύματα ενός ανήσυχου κόσμου": "Η Ελλάδα δεν λείπει από τη λίστα των χωρών που χαρακτηρίζονται ως «οικονομικά θαύματα», ενώ τον κατάλογο συμπληρώνουν το Βιετνάμ, η Ινδονησία, η Ινδία, η Πορτογαλία, η Σαουδική Αραβία και η Ιαπωνία\n\nΆρθρο του Ruchir Sharma, Προέδρου του Rochefeller International, στους Financial Times, αναφέρεται στις εφτά χώρες που ξεχωρίζουν σε παγκόσμιο επίπεδο για τα οικονομικά τους επιτεύγματα, σε μια περίοδο που επικρατεί η απόλυτη απαισιοδοξία, λόγω ύφεσης και πληθωρισμού.\n\nΗ Ελλάδα δεν λείπει από τη λίστα των χωρών που χαρακτηρίζονται ως «οικονομικά θαύματα», ενώ τον κατάλογο συμπληρώνουν το Βιετνάμ, η Ινδονησία, η Ινδία, η Πορτογαλία, η Σαουδική Αραβία και η Ιαπωνία.\n\nΌπως επισημαίνει ο αρθρογράφος των Financial Times, οι χώρες που περιλαμβάνονται στη λίστα με τα σύγχρονα οικονομικά θαύματα χαρακτηρίζονται από σχετικά ισχυρή ανάπτυξη, μέτρια επίπεδα πληθωρισμού και οι υψηλές αποδόσεις - σε αντίθεση με την παγκόσμια τάση.\n\nΑναφερόμενος στην Ελλάδα, ο Ruchir Sharma υπογραμμίζει πως η χώρα ανακάμπτει και έχει λάβει ιδιαίτερα μεγάλη ώθηση από τις ξένες επενδύσεις και τον τουρισμό, ο οποίος λόγω Covid είχε φτάσει στο 15% του ΑΕΠ, από 20%.\n\nΚατά τη διάρκεια της χρηματοπιστωτικής κρίσης, τα μη εξυπηρετούμενα δάνεια είχαν φτάσει στο 50%, ενώ πλέον το ποσοστό αυτό έχει καταγράψει απίστευτη μείωση και διαμορφώνεται σε λιγότερο από 10%. Η ανάπτυξη της χώρας ξεπερνά το 4%, ενώ ο πληθωρισμός υποχωρεί γρήγορα, γεγονός που οδηγεί τη χώρα σε γρήγορη οικονομική ανάκαμψη.\n\nΟ Ruchir Sharma σημειώνει πως τόσο η Ελλάδα όσο και η Πορτογαλία - που επίσης περιλαμβάνεται στη λίστα του με τα οικονομικά θαύματα - βρίσκονται σε φάση ανάκαμψης έχοντας μειώσει τα ελλείμματά τους, ενώ είναι λιγότερο εκτεθειμένες στις αναταράξεις της εφοδιαστικής αλυσίδας που σχετίζονται με τη Ρωσία.\n\nΕνδιαφέρον παρουσιάζει και ο επίλογος του άρθρου με τον συγγραφέα να διαπιστώνει πως παρά τα τα σημαντικά επιτεύγματα, οι χώρες αυτές θα μπορούσαν να χάσουν τη δυναμική της αν υπήρξε κάποια αλλαγή στην ηγεσία, την πολιτική που εφαρμόζεται ή να επικρατούσε εφησυχασμός.\n\nΣε κάθε περίπτωση, χάρη στις υφιστάμενες συνθήκες, η Ελλάδα, το Βιετνάμ, η Ινδονησία, η Ινδία, η Πορτογαλία, η Σαουδική Αραβία και η Ιαπωνία έχουν αναδειχθεί σε νικητές εν μέσω μιας περιόδου διεθνούς ανησυχίας.\n\nΠηγή: skai.gr\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "403 unauthorized": "",
    "Επενδυτικό ενδιαφέρον για Εθνική Τράπεζα από Σαουδική Αραβία": "Εκδήλωση ενδιαφέροντος για την απόκτηση του 20% της Εθνικής Τράπεζας υπέβαλε επισήμως στο ΤΧΣ ο πρίγκιπας διάδοχος του θρόνου της Σαουδικής Αραβίας Μοχάμεντ Μπιν Σαλμάν. Η πρόταση υποβλήθηκε στο πλαίσιο της επίσκεψης που πραγματοποιήθηκε στην Αθήνα και αναμένεται να ανοίξει, σύμφωνα με πληροφορίες της «Κ», τη διαδικασία για την αποεπένδυση του Δημοσίου από τις τράπεζες, αρχής γενομένης από την Εθνική Τράπεζα.\n\nΗδη το ΤΧΣ βρίσκεται στην τελική φάση για την πρόσληψη του συμβούλου που θα χαράξει τη στρατηγική αποεπένδυσης από τις τράπεζες, ενώ η επίσημη εκδήλωση ενδιαφέροντος από την πλευρά του Μοχάμεντ Μπιν Σαλμάν προϋποθέτει την παράλληλη εκκίνηση της διαδικασίας πρόσληψης συμβούλου διάθεσης, η οποία σύμφωνα με πληροφορίες έχει επίσης ξεκινήσει. Σύμφωνα με τις ίδιες πληροφορίες, η εκδήλωση ενδιαφέροντος δεν αποτελεί πρόταση καθώς δεν αναφέρεται σε τιμή αγοράς ή σε ύψος επένδυσης, σηματοδοτεί ωστόσο μια επίσημη προσέγγιση του Ταμείου με ενδιαφερόμενο επενδυτή. Να σημειωθεί ότι η «Κ» απευθύνθηκε στη διοίκηση του ΤΧΣ για το θέμα, χωρίς ωστόσο να λάβει απάντηση.\n\nΥπενθυμίζεται ότι η Εθνική Τράπεζα αποτελεί το μεγαλύτερο asset του ΤΧΣ, στην οποία ελέγχει ποσοστό 40,39%, η αξία του οποίου με βάση τη σημερινή κεφαλαιοποίηση είναι περίπου 1,2 δισ. ευρώ. Στην Τράπεζα Πειραιώς το ΤΧΣ ελέγχει ποσοστό 27%, αξίας 353,8 εκατ. ευρώ, στην Alpha Bank ποσοστό 9%, αξίας 195,2 εκατ. ευρώ, ενώ στη Eurobank ελέγχει μικρό ποσοστό μόλις 1,4%.\n\nΟι δύο διαδικασίες, δηλαδή της πρόσληψης συμβούλου που θα χαράξει τη στρατηγική αποεπένδυσης και η πρόσληψη συμβούλου διάθεσης, θα «τρέξουν» παράλληλα με στόχο να ολοκληρωθούν εντός του Οκτωβρίου. Προτεραιότητα με βάση όσα προβλέπει ο νέος νόμος για το ΤΧΣ, που ψηφίστηκε το καλοκαίρι, είναι η πρόσληψη του συμβούλου που θα χαράξει τη στρατηγική αποεπένδυσης και για τον σκοπό αυτό το ΤΧΣ έχει αποστείλει σχετική πρόσκληση σε περίπου 15 συμβουλευτικούς οίκους. Μέχρι σήμερα ενδιαφέρον έχουν εκδηλώσει πάντως περίπου 5 συμβουλευτικοί οίκοι, καθώς οι περισσότεροι από τους μεγάλους επενδυτικούς οίκους έχουν προκρίνει τη συμμετοχή τους στο στάδιο του συμβούλου για τη διάθεση μετοχών.\n\nΗ χάραξη στρατηγικής αποεπένδυσης μετά την επιλογή του συμβούλου αναμένεται να ολοκληρωθεί εντός του φθινοπώρου, αλλά προκειμένου το Ταμείο να λάβει την απόφαση περί διάθεσης μετοχών σε οποιαδήποτε τράπεζα, θα πρέπει να προσλάβει σύμβουλο διάθεσης, που σύμφωνα με τον νόμο θα πρέπει να διαθέτει διεθνώς αναγνωρισμένο κύρος και πείρα σε αντίστοιχες συναλλαγές. Η διαδικασία έχει ξεκινήσει με την αποστολή σχετικής πρόσκλησης σε 5 μεγάλους επενδυτικούς οίκους, χωρίς να έχει διευκρινιστεί ακόμη εάν ο σύμβουλος διάθεσης θα επικεντρωθεί στη διάθεση μετοχών μιας μόνο τράπεζας ή περισσότερων.\n\nΣτην τελική φάση η πρόσληψη συμβούλου για την αποεπένδυση του ΤΧΣ από τις τράπεζες.\n\nΣημειώνεται ότι τον τελικό λόγο έχει το υπουργείο Οικονομικών, το οποίο με βάση τον νόμο παρέχει τη γνώμη του προς το ΤΧΣ βάσει καταλόγου τουλάχιστον 3 υποψηφίων συμβούλων (short list), τον οποίο του υποβάλλει το Ταμείο.\n\nΗ έκθεση του συμβούλου διάθεσης εκπονείται εν όψει σχεδιαζόμενης διάθεσης για συγκεκριμένο πιστωτικό ίδρυμα και περιλαμβάνει κατ’ ελάχιστον την εισήγηση του συμβούλου διάθεσης προς το Ταμείο για τα εξής:\n\n(α) Πρόταση συγκεκριμένης συναλλαγής διάθεσης σύμφωνα με τη στρατηγική αποεπένδυσης.\n\n(β) Αποτύπωση και αξιολόγηση των συνθηκών που επικρατούν στην αγορά.\n\n(γ) Αιτιολογημένη πρόταση της πλέον ενδεδειγμένης δομής της συναλλαγής.\n\nΗ έκθεση συνοδεύεται από χρονοδιάγραμμα αναφοράς για τη διάθεση των μετοχών ή άλλων χρηματοπιστωτικών μέσων, στην οποία αιτιολογούνται επαρκώς οι προϋποθέσεις και ο τρόπος διάθεσης των μετοχών ή των άλλων χρηματοπιστωτικών μέσων που κατέχει το Ταμείο, καθώς και οι απαραίτητες ενέργειες για την ολοκλήρωση της διαδικασίας και την τήρηση του χρονοδιαγράμματος. Ο σύμβουλος διάθεσης παρέχει συμβουλευτική υποστήριξη στο Ταμείο και μετά την υποβολή της εκθέσεώς του, καθώς και σε όλα τα στάδια υλοποίησης της συναλλαγής.",
    "Η Σαουδική Αραβία επενδύει 1 τρις δολάρια στον τουρισμό": "Της Κατερίνας Καρσιώτη,\n\nΣτον τομέα του τουρισμού επενδύει η αραβική χώρα τεράστια ποσά, σε μία προσπάθεια να προσελκύσει μέχρι το 2030, 100 εκατομμύρια επισκέπτες.\n\nΕιδικότερα η Σαουδική Αραβία πρόκειται να δαπανήσει πάνω από 1 τρισεκατομμύριο δολάριο στον τουρισμό καθώς επιθυμεί να διαφοροποιήσει την οικονομία της η οποία βασίζεται σε μεγάλο βαθμό στο πετρέλαιο.\n\nΟ Τουρισμός Αναψυχής στο επίκεντρο της χώρας\n\nΕδώ και μία πενταετιά, η Σαουδική Αραβία “τρέχει” τις επενδύσεις της στον τουριστικό κλάδο και ήδη έχει δει αποτελέσματα. Σήμερα, η αραβική χώρα ένας από τους μεγαλύτερους επενδυτικούς προορισμούς στον τομέα του τουρισμού, σύμφωνα με τον Fahd Hamidaddin, διευθύνοντα σύμβουλο της Σαουδικής Αρχής Τουρισμού.\n\nΜε βάση ειδική έκθεση που δημοσιεύθηκε πρόσφατα από το Entrepreneur Middle East σε συνεργασία με την Lucidity Insights, η χώρα στρέφεται από τον θρησκευτικό στον τουρισμό αναψυχής, τον οποίο θεωρεί βασικό τομέα στο πρόγραμμα Vision 2030 που στοχεύει στον εκσυγχρονισμό της οικονομίας της.\n\nΗ Erika Masako Welch είναι η επικεφαλής περιεχομένου ειδικών εκθέσεων στο Entrepreneur Middle East και βοήθησε στη σύνταξη της έκθεσης. Όπως δήλωσε η Σαουδική Αραβία ελπίζει να γίνει παγκόσμιος ηγέτης στον τουρισμό.\n\n«Οι εργαζόμενες [οι γυναίκες] μπαίνουν στο εργατικό δυναμικό με ιλιγγιώδη ταχύτητα», είπε η Masako Welch. «Πριν από δέκα ή 15 χρόνια, υπήρχε ίσως μόνο ένα 5% του γυναικείου πληθυσμού της Σαουδικής Αραβίας στο εργατικό δυναμικό της χώρας και τώρα είναι το 34%. Είναι πολλές θέσεις εργασίας για τις οποίες διεκδικούν οι νέοι Σαουδάραβες και αυτές οι θέσεις εργασίας δεν θα υπήρχαν αν δεν αναπτυσσόντουσαν ολοκαίνουργιες βιομηχανίες στην τεχνολογία και τον τουρισμό».\n\nΗ Σαουδική Αραβία έχει ανακοινώσει ότι υπέγραψε με τον Αργεντινό μεγάλο ποδοσφαιριστή Λιονέλ Μέσι για να γίνει ο νέος της πρεσβευτής στον τουρισμό. Αφού έφτασε στο βασίλειο ο Μέσι ανέβασε μια χορηγούμενη ανάρτηση στο Instagram από ένα γιοτ στην Ερυθρά Θάλασσα με το hashtag #VisitSaudi.\n\nΟ τουρισμός αναψυχής αντιπροσώπευε το 55% όλων των παγκόσμιων ταξιδιών το 2019, σύμφωνα με την έκθεση της Masako Welch, η οποία χρηματοδοτήθηκε από τη Saudia Airlines. Η Σαουδική Αραβία έχει βασιστεί κυρίως σε θρησκευτικούς επισκέπτες –οι οποίοι αναλαμβάνουν τα προσκυνήματα Χατζ και Ούμρα– και επί του παρόντος χτίζει το χαρτοφυλάκιο αναψυχής της από την αρχή.\n\n«Δεν είναι εντελώς νέοι στο να καλωσορίζουν τους ξένους, αλλά είναι νέοι στο να καλωσορίζουν τους πάντες», είπε. «Πριν οι τουρίστες στη χώρα ήταν μόνο μουσουλμάνοι προσκυνητές, που είναι βέβαια μια μεγάλη επιχείρηση. Αυτό το μεταφορικό έργο από μόνο του έχει εκτοξεύσει τη Saudia Airlines, η οποία έχει γίνει τόσο μεγάλη όσο η British Airways».\n\nΗ Masako Welch επισκέφθηκε πρόσφατα το βασίλειο για να πάρει μια καλύτερη ιδέα για το πώς έχει αναπτυχθεί η τουριστική βιομηχανία και είπε ότι παρατήρησε μια «τεράστια διαφορά» όσον αφορά στην ανάπτυξη υποδομών, τα οδικά έργα και τα αεροδρόμια από μόλις λίγα χρόνια πριν. Ανάμεσα στα κορυφαία αξιοθέατα υπό ανάπτυξη είναι τα πακέτα διακοπών στο Al’Ula, σε μια τοποθεσία στα βορειοδυτικά του βασιλείου και μνημείο παγκόσμιας κληρονομιάς της UNESCO.",
    "Το MotoGP πηγαίνει Σαουδική Αραβία": "H Dorna, διοργανώτρια εταιρεία του MotoGP, και η Saudi Motorsport Company (SMC), υπεύθυνη εταιρεία για τον μηχανοκίνητο αθλητισμό της Σαουδικής Αραβίας υπέγραψαν Μνημόνιο Συνεργασίας που στόχο έχει να φέρει το MotoGP στη χώρα, όπου ήδη διοργανώνονται το Rally Dakar, GP της F1 και αγώνας Touring Cars.\n\nΟι υπογραφές έπεσαν στις 4/9, στο San Marino GP, από τους Carmelo Ezpeleta, CEO της Dorna και Πρίγκηπα Khalid Bin Sultan Al Abdullah Al-Faisal, Πρόεδρο της Ομοσπονδίας Αυτοκινήτου και Μοτοσυκλέτας και της SMC, τον κλάδο της ομοσπονδίας που ασχολείται με τον μηχανοκίνητο αθλητισμό.\n\nΌπως αναφέρει το δελτίο τύπου της Dorna, το Παγκόσμιο Πρωτάθλημα FIM MotoGP έχει 800 εκατομμύρια θεατές, με τους αγώνες του να προβάλλονται σε περισσότερες από 200 χώρες ανά τον κόσμο. Η προσθήκη της Σαουδικής Αραβίας στο αγωνιστικό ημερολόγιο του MotoGP σε ετήσια βάση θα βοηθήσει το άθλημα να επεκταθεί στη Μέση Ανατολή, με το Qatar να έχει αυτή τη στιγμή το μόνο GP της περιοχής.\n\nΗ νέα συνεργασία μεταξύ Dorna και SMC περιλαμβάνει και την ίδρυση ενός νέου προγράμματος ανακάλυψης και εξέλιξης ταλέντων για τους νεαρούς αναβάτες της Σαουδικής Αραβίας, ώστε να κάνει το άθλημα πιο γνωστό αλλά και προσβάσιμο στους αγωνιζόμενους της χώρας.\n\nΟ δρόμος προς το MotoGP (The Road to MotoGP) όπως θα λέγεται το πρόγραμμα θα παρέχει δυνατότητες στα νέα ταλέντα της Σαουδικής Αραβίας να αγωνιστούν σε όλες τις κατηγορίες του MotoGP, με στόχο να εξελίξει Σαουδάραβες μελλοντικούς Πρωταθλητές του MotoGP.\n\nΌσον αφορά στην πίστα η οποία θα φιλοξενήσει το GP της Σαουδικής Αραβίας, αυτή θα είναι ολοκαίνουργια, με πιστοποίηση FIM & FIA, και θα μπορεί να φιλοξενήσει αγώνες αυτοκινήτου και μοτοσυκλέτας κορυφαίου επιπέδου, ενώ το δελτίο τύπου δεν αναφέρει περαιτέρω λεπτομέρειες όπως την τοποθεσία της, ή το πότε αναμένεται να ολοκληρωθεί. Είμαστε ακόμα όπως καταλαβαίνετε στα πρώιμα στάδια της πορείας για το συγκεκριμένο Σαουδαραβικό GP, αν και το παρελθόν της χώρας στη διοργάνωση άλλων αγώνων του μηχανοκίνητου αθλητισμού μας κάνει να πιστεύουμε πως δεν θα αργήσουμε να δούμε εξελίξεις στο θέμα.",
    "Δέκα αλλοδαποί αιχμάλωτοι πολέμου απελευθερώθηκαν από τους Ρώσους και έφτασαν στη Σαουδική Αραβία": "FILE PHOTO: Ο Βρετανός αιχμάλωτος πολέμου Αιντίν Άσλιν είχε καταδικαστεί σε θάνατο από τους Ρώσους EPA/STRINGER\n\n21/09/2022\n\nΗ Ρωσία απελευθέρωσε σήμερα 10 αλλοδαπούς αιχμαλώτους πολέμου, οι οποίοι είχαν συλληφθεί στην Ουκρανία, κατόπιν μεσολάβησης του πρίγκιπα διαδόχου της Σαουδικής Αραβίας, Μοχάμεντ μπιν Σαλμάν.\n\nΤο υπουργείο Εξωτερικών ανέφερε ότι το αεροπλάνο που τους μετέφερε προσγειώθηκε στο βασίλειο και οι σαουδαραβικές αρχές θα αναλάβουν τη διαδικασία για την επιστροφή τους στις χώρες τους. Δεν έδωσε στη δημοσιότητα περισσότερα στοιχεία για την ταυτότητά τους, ωστόσο ένας αξιωματούχος είπε ότι πρόκειται για πέντε Βρετανούς, δύο Αμερικανούς, έναν Κροάτη, έναν Μαροκινό και έναν Σουηδό.\n\nΟι δύο Αμερικανοί είναι ο Αλεξάντερ Ντρούκι, 39 ετών και ο Άντι Χουέν, 27 ετών, όπως ανέφερε στο πρακτορείο Reuters ένας εκπρόσωπος των οικογενειών τους. Και οι δύο κατάγονται από την Αλαμπάμα και αιχμαλωτίστηκαν τον Ιούνιο, ενώ πολεμούσαν στην ανατολική Ουκρανία, στο πλευρό των ουκρανικών δυνάμεων.\n\nΜεταξύ των αιχμαλώτων που απελευθερώθηκαν είναι επίσης ο Βρετανός Έιντεν Άσλιν, σύμφωνα με τον Βρετανό βουλευτή Ρόμπερτ Τζένρικ. «Είμαι ευτυχής που ο Άιντεν Άσλιν και οι άλλοι Βρετανοί αιχμάλωτοι πολέμου (…) απελευθερώθηκαν επιτέλους και επιστρέφουν στο Ηνωμένο Βασίλειο», ανέφερε στην ανακοίνωσή του, χωρίς να δώσει τα ονόματα των υπολοίπων. Ο Άσλιν και ο επίσης Βρετανός Σον Πίνερ είχαν καταδικαστεί σε θάνατο από δικαστήριο της αυτοανακηρυχθείσας «Λαϊκής Δημοκρατίας του Ντονέτσκ». Σε θάνατο καταδικάστηκε επίσης ο γεννημένος στο Μαρόκο Μπραχίμ Σααντούν.\n\nΠολλοί αλλοδαποί ταξίδεψαν στην Ουκρανία για να πολεμήσουν με τις ουκρανικές δυνάμεις μετά την εισβολή της Ρωσίας στις 24 Φεβρουαρίου. Ορισμένοι αιχμαλωτίστηκαν από τις ρωσικές δυνάμεις, μαζί με άλλους αλλοδαπούς που βρίσκονταν στην Ουκρανία και δηλώνουν ότι δεν συμμετείχαν στον πόλεμο.\n\nΜε πληροφορίες από Reuters-AFP μέσω ΑΠΕ-ΜΠΕ\n\nΡιάντ, Σαουδική Αραβία\n\nShare this: Twitter\n\nFacebook\n\n",
    "ΟΦΗ: Απέκτησε δύο νεαρούς άσους από τη Σαουδική Αραβία": "ofifc.com\n\nOnsports Team\n\nΕπένδυση σε δύο νεαρά ταλέντα από τη Σαουδική Αραβία έκανε ο ΟΦΗ.\n\nΟ ΟΦΗ συνεχίζει να ενισχύεται, καθώς απέκτησε δύο νεαρούς παίκτες από τη Σαουδική Αραβία, στο πλαίσιο του προγράμματος υποτροφιών για την ανάπτυξη ποδοσφαιρικών ταλέντων.\n\nΟ λόγος για τον 21χρονο κεντρικό μέσο Σάμερ Αλμοχαϊμέντ, που πέρυσι αγωνιζόταν στη δεύτερη ομάδα της Σλάβιας Πράγας και ο 19χρονος επιθετικός Ραγιάν Φαλατάχ, που έπαιζε στα τμήματα υποδομής της Βέστερλο.\n\nΑναλυτικά η ανακοίνωση:\n\n«Η ΠΑΕ ΟΦΗ 1925 ανακοινώνει την απόκτηση των ποδοσφαιριστών Samer Almohaimmed από τη Slavia Prague και Rayan Fallatah από τη Westerlo για τα δύο επόμενα χρόνια, στο πλαίσιο του προγράμματος υποτροφιών για την ανάπτυξη ποδοσφαιρικών ταλέντων από τη Σαουδική Αραβία.\n\nO 21 ετών Σαουδάραβας κεντρικός μέσος, Almohaimmed, γεννημένος την 1η Απριλίου 2001, έκανε τα πρώτα του ποδοσφαιρικά βήματα στην Al Nassr, ενώ πέρυσι φόρεσε τη φανέλα της τσέχικης Slavia Prague B σε οκτώ αγώνες.\n\nΟ 19χρονος Σαουδάραβας επιθετικός, Fallatah, γεννημένος στις 6 Οκτωβρίου 2003, είναι “μεγαλωμένος” ποδοσφαιρικά στην ακαδημία στην Ittihad FC, ενώ την περσινή σεζόν αγωνίστηκε σε εννιά ματς με την ακαδημία της βελγικής Westerlo.\n\nSamer & Rayan καλωσήρθατε στην οικογένεια του ΟΦΗ!».",
    "Στο στόχαστρο ξανά η Ελλάδα: Αντιδράσεις για κοινή διοργάνωση του Μουντιάλ 2030 με τη Σαουδική Αραβία": "Για άλλη μια φορά η Ελλάδα βρίσκεται στο στόχαστρο αρνητικής δημοσιότητας με αφορμή την κοινή πρόταση διοργάνωσης του Παγκοσμίου Κυπέλλου ποδοσφαίρου του 2030 (Μουντιάλ) με τη Σαουδική Αραβία και την Αίγυπτο.\n\nΌπως επισημαίνει το Politico, αυτό θα οδηγήσει την Ελλάδα να συνεργαστεί με δύο χώρες που έχουν καταδικαστεί ευρέως από οργανώσεις ανθρωπίνων δικαιωμάτων για σειρά καταχρήσεων, όπως διακρίσεις κατά των γυναικών, βίαιη μεταχείριση εργατών και βασανιστήρια μέχρι και δολοφονίες.\n\nΤα τελευταία χρόνια, η Σαουδική Αραβία έχει κάνει μεγάλες κινήσεις στον αθλητικό κόσμο. Έχει αποκτήσει δικαιώματα φιλοξενίας σε αγώνες της Formula 1 και αγώνες πυγμαχίας παγκοσμίου πρωταθλήματος, προχώρησε σε μια αμφιλεγόμενη διοργάνωση γκολφ που διέλυσε το άθλημα, αγόρασε μια αγγλική ποδοσφαιρική ομάδα της Premier League. Και τώρα, στρέφει το βλέμμα της σε ένα από τις κορυφαίες διοργανώσεις του παγκόσμιου αθλητισμού, το Παγκόσμιο Κύπελλο FIFA.\n\nΗ παρουσία της Ελλάδας και της Αιγύπτου στη διεκδίκηση της Σαουδικής Αραβίας αποτελεί «ακροβατισμό» στην ηπειρωτική ισορροπία, καθώς η Μέση Ανατολή δεν θα ήταν στην πρώτη γραμμή για τη διοργάνωση του 2030: Φιλοξενεί το φετινό Παγκόσμιο Κύπελλο, το οποίο ξεκινά τον Νοέμβριο στο Κατάρ, που είναι άλλος ένας αμφιλεγόμενος οικοδεσπότης. Η διαδικασία υποβολής προσφορών για το τουρνουά του 2030 - το οποίο περιλαμβάνει ένα στοιχείο αξιολόγησης των ανθρωπίνων δικαιωμάτων - δεν έχει ακόμη ανοίξει επίσημα.\n\nΣτο στόχαστρο ξανά η Ελλάδα\n\nΩς μέρος μιας κοινής προσφοράς για το τουρνουά των 48 ομάδων το 2030, η Ελλάδα θα υπόκειται σε σοβαρό έλεγχο της δικής της ιστορίας ανθρωπίνων δικαιωμάτων, ιδιαίτερα σε σχέση με τη μεταχείριση των μεταναστών, όπως επισημαίνει το Politico.Όπως και ότι «σχετίζεται με οποιεσδήποτε παραβιάσεις των ανθρωπίνων δικαιωμάτων στη Σαουδική Αραβία και την Αίγυπτο κατά τη διάρκεια της φιλοξενίας του Παγκοσμίου Κυπέλλου», δήλωσε ο Minky Worden, διευθυντής παγκόσμιων πρωτοβουλιών στο Human Rights Watch.\n\nΟ Worden πρόσθεσε ότι οι «ελιγμοί» της Σαουδικής Αραβίας γύρω από παγκόσμιες αθλητικές διοργανώσεις ήταν μέρος της «ολέθριας» στρατηγικής του Ριάντ, όπου τα δυσάρεστα καθεστώτα προσπαθούν να ξεπλύνουν τη φήμη τους συνδέοντάς τους με λαμπερά και δημοφιλή αθλητικά γεγονότα.\n\nΗ Σαουδική Αραβία δέχθηκε πυρά για φυλάκιση μιας γυναίκας για 34 χρόνια για χρήση των μέσων κοινωνικής δικτύωσης, τη συνεχιζόμενη καταστολή της LGBTQ+ κοινότητας της χώρας και τη δολοφονία του δημοσιογράφου Τζαμάλ Κασόγκι το 2018 μέσα στο προξενείο της Σαουδικής Αραβίας στην Κωνσταντινούπολη, για την οποία ο Worden είπε ότι «στέκεται για πάντα ως έμβλημα της συμπεριφοράς των Σαουδάραβων προς τους φιλειρηνικούς κριτικούς και τους δημοσιογράφους».\n\nΟ Ronan Evain, εκτελεστικός διευθυντής της Football Supporters Europe, που εκπροσωπεί φιλάθλους σε όλη την ήπειρο, δήλωσε: «Ένα τουρνουά τριών ηπείρων όπως αυτό θα είχε απίστευτο κόστος και απίστευτο αποτύπωμα άνθρακα. Πολλοί θαυμαστές δεν θέλουν να συσχετιστούν με αυτό το είδος τρελού έργου».\n\nΚαι επικριτικά, είπε ο Evain, η στάση των Σαουδάραβων στα ανθρώπινα δικαιώματα θα πρέπει να καταστήσει την πρόταση ανεφάρμοστη.\n\n«Δεν υπάρχει περίπτωση η FIFA [το κυβερνητικό όργανο του παγκόσμιου ποδοσφαίρου] να προστατεύσει τα δικαιώματα των φιλάθλων σε μια χώρα όπως η Σαουδική Αραβία», είπε. «Είναι πολύ συνεξαρτώμενοι γιατί χρειάζονται τα χρήματά τους».\n\nΟ Worden πρόσθεσε ότι «δεν υπάρχουν στοιχεία που να αποδεικνύουν ότι ο αθλητισμός που παίρνει χρήματα από τη Σαουδική Αραβία βελτιώνει τα ανθρώπινα δικαιώματα στο βασίλειο», αντικρούοντας μια μακροχρόνια επιχειρηματολογία από αθλήματα που παίρνουν χρήματα από καθεστώτα καταστολής.\n\nΗ Ελλάδα, η Τουρκία και η προσέγγιση με τη Σαουδική Αραβία\n\n(Φωτογραφία από τη συνάντηση του Πρωθυπουργού Κυριάκου Μητσοτάκη με τον πρόεδρο της FIFA Gianni Infantino στη Νέα Υόρκη, τον Σεπτέμβριο του 2021)\n\nΑπό τότε που ανήλθε στην εξουσία το 2019, η συντηρητική κυβέρνηση της Νέας Δημοκρατίας της Ελλάδας επιδίωξε να εμβαθύνει τους δεσμούς με τους Σαουδάραβες και άλλες χώρες του Κόλπου, ως απάντηση στην επεκτατική πολιτική της Τουρκίας στην περιοχή.\n\nΟ Πρωθυπουργός Κυριάκος Μητσοτάκης έχει επισκεφθεί το Ριάντ πολλές φορές. Η Ελλάδα έχει παραδώσει στρατιωτικό εξοπλισμό και στρατιώτες στη Σαουδική Αραβία. Και τον Ιούλιο, η Αθήνα έγινε η πρώτη πρωτεύουσα της ΕΕ που επισκέφτηκε ο Σαουδάραβας διάδοχος πρίγκιπας Μοχάμεντ μπιν Σαλμάν από τότε που ενέκρινε προσωπικά τη δολοφονία Κασόγκι, όπως ανέφεραν αποχαρακτηρισμένες αμερικανικές υπηρεσίες πληροφοριών.\n\nΟ Μπιν Σαλμάν, που τώρα επιστρέφει στη Δύση χάρη στην ενεργειακή κρίση που προκλήθηκε από τον πόλεμο της Ρωσίας στην Ουκρανία, υπέγραψε μια σειρά διμερών συμφωνιών στην Αθήνα αυτό το καλοκαίρι, συμπεριλαμβανομένης μιας νέας συμφωνίας για υποθαλάσσια καλώδια δεδομένων και μιας συμφωνίας για τις ανανεώσιμες πηγές ενέργειας, ενώ δεσμεύτηκε να γίνει η Ελλάδα ενεργειακός κόμβος για τη διανομή «πράσινου υδρογόνου».\n\nΤα τελευταία χρόνια, η FIFA ενίσχυσε επίσης τη σχέση της με το καθεστώς στο Ριάντ, το οποίο πέρυσι οδήγησε σε μια αποτυχημένη προσπάθεια να αυξηθεί η συχνότητα των Μουντιάλ από κάθε τέσσερα χρόνια σε κάθε δύο.\n\nΟ πρόεδρος της FIFA Τζιάνι Ινφαντίνο παρακολούθησε ακόμη και έναν αγώνα πυγμαχίας στη Τζέντα τον περασμένο μήνα, παρακολουθώντας τον αγώνα στο ίδιο εκτελεστικό κουτί με τον αμφιλεγόμενο Σαουδάραβα διάδοχο πρίγκιπα.\n\nΟι κυβερνήσεις της Σαουδικής Αραβίας και της Αιγύπτου δεν απάντησαν στα αιτήματα για σχολιασμό. Η FIFA και η ελληνική κυβέρνηση αρνήθηκαν να σχολιάσουν, σε επικοινωνία που είχε το Politico.\n\nΜια κοινή υποψηφιότητα Ισπανίας-Πορτογαλίας, που υποστηρίζεται από το κυβερνητικό όργανο του ευρωπαϊκού ποδοσφαίρου, την UEFA, θεωρείται ως η πρώτη επιλογή για το Παγκόσμιο Κύπελλο του 2030, σε αντίθεση με την κοινή προσφορά της Νότιας Αμερικής από την Αργεντινή, την Ουρουγουάη, τη Χιλή και την Παραγουάη. Το Παγκόσμιο Κύπελλο του 2026 θα φιλοξενηθεί από τις ΗΠΑ, τον Καναδά και το Μεξικό.",
    "Γεράκια θα φιλοξενηθούν στην 86η ΔΕΘ ως φόρος τιμής στη Σαουδική Αραβία": "Φέτος, στην 86η ΔΕΘ οι διοργανωτές αποφάσισαν να φιλοξενήσουν γεράκια στις εγκαταστάσεις της, ώστε να αποτίσει φόρο τιμής στη Σαουδική Αραβία, που είναι η τιμώμενη χώρα.\n\nΜάλιστα, το συγκεκριμένο πτηνό θεωρείται σύμβολο της χώρας, ενώ, είναι μια βαθιά ριζωμένη παράδοση που εκκινεί από την εποχή των Βεδουίνων και συνεχίζεται μέχρι και σήμερα.\n\nΈτσι, για τη φιλοξενία των γερακιών απαιτείται η έκδοση προβλεπόμενης άδειας από το δημοτικό συμβούλιο του δήμου Θεσσαλονίκης και για το λόγο αυτό ο πρόεδρος του Σώματος, Πέτρος Λεκάκης, συγκάλεσε γι αύριο, Τετάρτη, το πρωί έκτακτη συνεδρίαση διά περιφοράς ώστε να δοθεί η έγκριση στη διοίκηση της ΔΕΘ – HELEXPO.\n\nΕπίσης, σύμφωνα με την εισήγηση που έφτασε στα χέρια των δημοτικών συμβούλων, τα πουλιά θα βρεθούν στην αποστολή για Θεσσαλονίκη, μετά από αίτημα της τιμώμενης χώρας, συνοδευόμενα από εξειδικευμένο κτηνίατρο του Βασιλικού Νοσοκομείου Γερακιών του Ντουμπάι και Εμιρατινό αρχιγερακάρη, ενώ η φιλοξενία τους στην 86η ΔΕΘ τελεί υπό την αιγίδα των υπουργείων Οικονομικών και Πολιτισμού των Ηνωμένων Αραβικών Εμιράτων και θα γίνει σε συνεργασία με το Σύλλογο Ελληνικής Ιερακοθηρίας.\n\nΤα εκτρεφόμενα γεράκια θα συνοδεύονται από όλα τα απαιτούμενα από την εθνική και διεθνή νομοθεσία έγγραφα και πιστοποιητικά και θα φιλοξενηθούν σε ειδικά διαμορφωμένο επισκέψιμο κλειστό χώρο της ΔΕΘ, επιτηρούμενα διαρκώς από εξειδικευμένο κτηνίατρο και συνοδευόμενα από μέλη της αποστολής της τιμώμενης χώρας.",
    "Τα σανδάλια του πρίγκιπα": "Της Ελίζας Καραγιώργη\n\n[email protected]\n\nΠριν από σχεδόν 4 χρόνια, ο Τζαμάλ Κασόγκι, Σαουδάραβας δημοσιογράφος, αρθρογράφος της Washington Post, πρώην εκδότης της Al-Watan και πρώην γενικός διευθυντής και αρχισυντάκτης του Al-Arab News Channel, δολοφονείται στο προξενείο της Σαουδικής Αραβίας στην Κωνσταντινούπολη.\n\nΟ Κασόγκι στραγγαλίζεται και εν συνεχεία διαμελίζεται.\n\nΗ Δύση εκφράζει τον αποτροπιασμό της μπροστά στη φρικαλεότητα της πράξης. Η CIA ξεκινά έρευνα, ο ΟΗΕ το ίδιο, με τις εκθέσεις τους να κάνουν λόγο για «αδιάσειστα στοιχεία και αποδείξεις» ότι υψηλόβαθμοι αξιωματούχοι της Σαουδικής Αραβίας είναι υπεύθυνοι.\n\nΟι εκθέσεις, ακόμη και η αμερικανική Γερουσία, βλέπουν επίσης έναν υπεύθυνο: τον πρίγκιπα διάδοχο, Μοχάμεντ Μπιν Σαλμάν.\n\nΤο Ριάντ βέβαια αντιδρά: «Η έκθεση «εμπεριέχει εξόφθαλμες αντιφάσεις και αβάσιμες κατηγορίες που αμφισβητούν την αξιοπιστία της».\n\nΤέσσερα χρόνια μετά, ο Τζο Μπάιντεν πήγε στη Σαουδική Αραβία ζητώντας από τον Μπιν Σαλμάν να αυξήσει την παραγωγή πετρελαίου. Ο πρίγκιπας διάδοχος τον περιφρόνησε και προχώρησε στην πιο μικρή αύξηση της παραγωγής πετρελαίου στην ιστορία, μόλις κατά 100.000 βαρέλια ημερησίως.\n\nΤο 2019 ο υποψήφιος τότε πρόεδρος, Τζο Μπάιντεν, δεσμεύτηκε να μετατρέψει τη Σαουδική Αραβία σε «παρία» της διεθνούς σκηνής ως απάντηση στη δολοφονία Κασόγκι και τις συνεχείς παραβιάσεις ανθρωπίνων δικαιωμάτων στο βασίλειο.\n\nΟ Γάλλος πρόεδρος Εμανουέλ Μακρόν, υποδέχθηκε τον Μπιν Σαλμάν στο Μέγαρο Ελιζέ στο πλαίσιο των προσπαθειών που καταβάλλει η Δύση για να προσεγγίσει την πετρελαιοπαραγωγό χώρα εν μέσω του πολέμου στην Ουκρανία και καθώς οι συνομιλίες για την αναβίωση της διεθνούς πυρηνικής συμφωνίας του 2015 με το Ιράν έχουν βαλτώσει.\n\nΗ Χατιτζέ Τζενγκίζ, η μνηστή του Τζαμάλ Κασόγκι, εξέφρασε τον αποτροπιασμό της για την υποδοχή του Μοχάμεντ μπιν Σαλμάν από τον Εμανουέλ Μακρόν.\n\nΤώρα, είναι η σειρά του Γερμανού Καγκελαρίου Όλαφ Σολτς, ο οποίος προσπάθησε το Σάββατο να εξασφαλίσει περισσότερα ενεργειακά αποθέματα, συναντώντας τον Σαουδάραβα διάδοχο πρίγκιπα Μοχάμεντ μπιν Σαλμάν για να συζητήσουν τη μελλοντική συνεργασία, συμπεριλαμβανομένων των εισαγωγών υδρογόνου.\n\nΤα χρόνια έχουν περάσει, η ενεργειακή κρίση έρχεται σαν οδοστρωτήρας να πλήξει τη Δύση, κυρίως βέβαια την Ευρώπη, με τους ηγέτες να απευθύνονται στον Μπιν Σαλμάν για την ενέργεια και τις επενδύσεις.\n\nΡεαλπολιτίκ; Ίσως...",
    "Νέα αεροπορική εταιρεία σχεδιάζει να λανσάρει η Σαουδική Αραβία": "Η Σαουδική Αραβία επιδιώκει να προσελκύσει έναν “αντίπαλο” των αερογραμμών Emirates προκειμένου να ενισχύσει το διεθνή τουρισμό της, όπως αναφέρουν τοπικά μέσα ενημέρωσης.\n\nΝέα αεροπορική εταιρεία RIA\n\nΣύμφωνα με πληροφορίες, η νέα αεροπορική εταιρεία αναμένεται να ονομάζεται RIA. Ωστόσο, ο διευθύνων σύμβουλος και το όνομα της αεροπορικής εταιρείας δεν έχουν ακόμη καθοριστεί ακριβώς. Όποιος αναλάβει τη δουλειά του CEO θα πρέπει να πετύχει πολύ υψηλούς στόχους. Η τελική απόφαση, ωστόσο, πιθανότατα θα ανήκει στον πρίγκιπα διάδοχο Μοχάμεντ Μπιν Σαλμάν.\n\nΤο νέο αυτό εγχείρημα, το οποίο προετοιμάζεται εδώ και ένα χρόνο, έχει υποστηριχθεί οικονομικά από την κυβέρνηση με το ποσοό ύψους περίπου 30 δισ. δολαρίων. Συνολικά 100 δισ. δολάρια έχουν διατεθεί για ένα πρόγραμμα τουριστικής προώθησης.\n\nΤο Ριάντ ως διεθνής κόμβος\n\nΜε τη δημιουργία μιας δεύτερης εθνικής αεροπορικής εταιρείας στη Σαουδική Αραβία, το αεροδρόμιο στο Ριάντ πρόκειται να γίνει διεθνής κόμβος. Θα ακολουθήσει το παράδειγμα της Emirates στο Ντουμπάι, αλλά θα το κάνει στο συντομότερο δυνατό χρόνο.\n\nΜιλάμε για μια ολοκαίνουργια αεροπορική εταιρεία που θέλει να πετύχει αυτό που έχει κάνει η Emirates στο ένα τέταρτο του χρόνου. Αυτό είναι άνευ προηγουμένου στην ιστορία της αεροπορίας.\n\nΣτόχος έως το 2030 τα 30 εκατ. διεθνείς επιβάτες\n\nΗ Σαουδική Αραβία έχει μεγάλες ελπίδες για την επέκταση του τουριστικού της τομέα. Μερικές αλλαγές γίνονται και στους νόμους για τον τουρισμό. Ως κύριος στόχος, η χώρα θα ήθελε να αυξήσει τον αριθμό των διεθνών επιβατών διέλευσης από τέσσερα εκατομμύρια σήμερα σε 30 εκατομμύρια έως το 2030.\n\nΑυτό θα απαιτούσε την εξυπηρέτηση περισσότερων από 150 δρομολογίων σε Ευρώπη, Αφρική, Ασία, Βόρεια και Νότια Αμερική. Η αφρικανική αγορά ειδικότερα θεωρείται ότι έχει ισχυρές δυνατότητες ανάπτυξης.\n\nΣυγκριτικά, η Emirates πετά αυτή τη στιγμή σε 158 προορισμούς σε 85 χώρες. Το κυβερνητικό πρόγραμμα Vision 2030 έχει διαθέσει 100 δισεκατομμύρια δολάρια μόνο για τον τομέα των αερομεταφορών.",
    "Bloomberg: Ισραήλ και Σαουδική Αραβία: Όχι πια εχθροί, αλλά όχι ακριβώς φίλοι": "Ο μακροβιότερος πρωθυπουργός του Ισραήλ εμφανίζεται στην κρατική τηλεόραση της Σαουδικής Αραβίας από το Τελ Αβίβ, σχολιάζει το Bloomberg. Ένας Ισραηλινοαμερικανός αυτοανακηρύσσεται \"αρχιραββίνος της Σαουδικής Αραβίας\" μετά την άφιξή του με τουριστική βίζα. Μια εξέχουσα σαουδαραβική οικογένεια επενδύει σε δύο ισραηλινές εταιρείες και δεν μπαίνει στον κόπο να το κρύψει.\n\n\n\nΌλα αυτά τα πρόσφατα γεγονότα θα ήταν αδιανόητα πριν από λίγο καιρό. Αλλά οι προηγουμένως μυστικοί δεσμοί μεταξύ της Σαουδικής Αραβίας και του Ισραήλ γίνονται όλο και πιο ορατοί, καθώς ορισμένες από τις βαθιά ριζωμένες αντιπαλότητες της Μέσης Ανατολής δίνουν προσεκτικά τη θέση τους σε πραγματιστικούς οικονομικούς δεσμούς και δεσμούς ασφαλείας. Ο Σαουδάραβας πρίγκιπας διάδοχος και de facto ηγέτης Μοχάμεντ μπιν Σαλμάν επιδιώκει να επιταχύνει τα σχέδιά του για την αναμόρφωση μιας οικονομίας που εξαρτάται από το πετρέλαιο, ενώ το Ισραήλ επιθυμεί να αξιοποιήσει τις διπλωματικές ανακαλύψεις του 2020 με μικρότερα έθνη του Κόλπου.\n\n\"Δεν βλέπουμε το Ισραήλ ως εχθρό, αλλά μάλλον ως δυνητικό σύμμαχο\", δήλωσε ο πρίγκιπας Μοχάμεντ νωρίτερα φέτος σε μια εντυπωσιακή επανεκτίμηση μιας από τις πιο σημαντικές διαχωριστικές γραμμές της περιοχής.\n\nΓια δεκαετίες μετά την ίδρυση του Ισραήλ το 1948, η Σαουδική Αραβία και οι γείτονές της στον Περσικό Κόλπο απέφευγαν το εβραϊκό κράτος σε ένδειξη αλληλεγγύης προς τους Παλαιστίνιους που εκδιώχθηκαν για τη δημιουργία του. Η σκέψη να κάνει κανείς επιχειρήσεις με το Ισραήλ ήταν ανάθεμα. Ακόμη και σήμερα, οι δημοσκοπήσεις δείχνουν ότι η συντριπτική πλειοψηφία στον Κόλπο αντιτίθεται στην αποδοχή του Ισραήλ ως μια ακόμη χώρα, γεγονός που υποδηλώνει ότι οι εξελίξεις έχουν περισσότερο να κάνουν με την ατζέντα των αυταρχικών κυβερνητικών ελίτ παρά με μια αλλαγή στις απόψεις των Αράβων.\n\n\"Πρόκειται περισσότερο για ένα ξεπάγωμα των σχέσεων παρά για μια αναθέρμανση των σχέσεων\", δήλωσε ο Abdulaziz Alghashian, ερευνητής που μελετά την εξωτερική πολιτική της Σαουδικής Αραβίας έναντι του Ισραήλ. \"Παρ' όλα αυτά, εξακολουθεί να είναι αρκετά σημαντικό\".\n\nΟι Ισραηλινοί ταξιδεύουν στο βασίλειο με μεγαλύτερη ευκολία χρησιμοποιώντας διαβατήρια τρίτων χωρών, ενώ μερικοί δρομολογούν τις επιχειρήσεις τους μέσω υπερπόντιων οντοτήτων και μάλιστα τις συζητούν δημόσια.\n\nΡοές χρήματος\n\n\n\nΗ Qualitest είναι μια ισραηλινή εταιρεία μηχανικής και ελέγχου λογισμικού που αποκτήθηκε από διεθνείς επενδυτές το 2019. Δεν δραστηριοποιείται άμεσα στη Σαουδική Αραβία, δήλωσε ο Shai Liberman, διευθύνων σύμβουλος για την Ευρώπη, το Ισραήλ και τη Μέση Ανατολή, αλλά πωλεί το προϊόν της σε άλλες εταιρείες που το χρησιμοποιούν στη συνέχεια στο βασίλειο.\n\nΟι επενδύσεις κινούνται και προς την αντίθετη κατεύθυνση. Η Mithaq Capital SPC - που ελέγχεται από την οικογένεια Alrajhi, γόνοι του τραπεζικού τομέα της Σαουδικής Αραβίας -- είναι τώρα ο μεγαλύτερος μέτοχος σε δύο ισραηλινές εταιρείες: την εταιρεία κινητικής νοημοσύνης Otonomo Technologies Ltd, και την εισηγμένη στο Λονδίνο εταιρεία ψηφιακής διαφήμισης Tremor International Ltd.\n\nΤο Ισραήλ και τα έθνη του Κόλπου δημιούργησαν σε μεγάλο βαθμό κρυφούς δεσμούς ασφαλείας λόγω κοινών ανησυχιών, ιδίως για το Ιράν. Αλλά είναι κυρίως το ισχυρό οικονομικό κίνητρο που οδηγεί σε πιο ορατές σχέσεις τώρα, καθώς ο πρίγκιπας Μοχάμεντ προσπαθεί να μειώσει την εξάρτηση της Σαουδικής Αραβίας από το πετρέλαιο και να αναπτύξει προηγμένες βιομηχανίες.\n\nΠώς το Ιράν έφερε το Ισραήλ και τα αραβικά κράτη πιο κοντά\n\n\"Μας αρέσει η καινοτομία και η τεχνολογική κουλτούρα που έχει το Ισραήλ και προσπαθούμε να βρούμε τρόπους να επωφεληθούμε από αυτό\", δήλωσε ο Muhammad Asif Seemab, διευθύνων σύμβουλος της Mithaq Capital.\n\nΟι αξιωματούχοι στο Ριάντ επιτρέπουν επίσης την αναδιαμόρφωση της ευρύτερης συζήτησης γύρω από το Ισραήλ.\n\nΟ πρώην Ισραηλινός πρωθυπουργός Μπενιαμίν Νετανιάχου έδωσε συνέντευξη στο σαουδαραβικό τηλεοπτικό κανάλι Al Arabiya, καθισμένος μπροστά σε έναν χάρτη στην εβραϊκή γλώσσα και προειδοποιώντας για τον κίνδυνο μιας πιθανής πυρηνικής συμφωνίας με το Ιράν. Λιγότερο γνωστός είναι ο Jacob Herzog, ο ραβίνος που του επετράπη να διακονεί μια μικροσκοπική εβραϊκή κοινότητα ξένων εργατών στη σαουδαραβική πρωτεύουσα.\n\nΠολυπόθητο βραβείο\n\n\n\nΌταν τα ΗΑΕ και το Μπαχρέιν υπέγραψαν το 2020 με τη μεσολάβηση των ΗΠΑ συμφωνίες εξομάλυνσης με το Ισραήλ, οι οποίες έγιναν γνωστές ως Συμφωνίες Αβραάμ, υπήρχαν εικασίες ότι η Σαουδική Αραβία θα ακολουθούσε.\n\nΓια τους Ισραηλινούς ηγέτες, η αναγνώριση από τη Σαουδική Αραβία -το γεωπολιτικό βαρίδι της περιοχής- θα ήταν ένα πολυπόθητο βραβείο, και αυτό είναι απίθανο να αλλάξει ανεξάρτητα από το ποια κυβέρνηση θα εγκατασταθεί μετά τις εκλογές αργότερα φέτος.\n\nΔεν το πήραν, εν μέρει επειδή η θρησκευτική και περιφερειακή εξέχουσα θέση του βασιλείου υπαγορεύει διαφορετικές πολιτικές εκτιμήσεις από εκείνες των μικρότερων γειτόνων. Ένας Ισραηλινός επιχειρηματίας που επισκέπτεται το Ριάντ εξακολουθεί να μην μπορεί να κάνει απευθείας τηλεφωνική κλήση στο Τελ Αβίβ, πόσο μάλλον να κάνει μεταφορά χρημάτων.\n\nΟ Τζέισον Γκρίνμπλατ, ο οποίος ήταν ειδικός απεσταλμένος για τη Μέση Ανατολή υπό τον πρώην πρόεδρο των ΗΠΑ Ντόναλντ Τραμπ και ένας από τους αρχιτέκτονες των συμφωνιών, δήλωσε ότι η σαουδαραβική ηγεσία \"αναγνωρίζει ότι το Ισραήλ μπορεί να αποτελέσει τεράστιο όφελος για την περιοχή\", ακόμη και αν δεν είναι ακόμη έτοιμη να υπογράψει οποιαδήποτε συμφωνία εξομάλυνσης.\n\nΟ Γκρίνμπλατ συγκεντρώνει κεφάλαια για ένα επενδυτικό όχημα τεχνολογίας blockchain και κρυπτογράφησης και δήλωσε ότι αποτελεί \"φιλοδοξία\" του να διευκολύνει τις σαουδαραβικές επενδύσεις στο Ισραήλ, αν και παραδέχεται ότι αυτό θα πάρει χρόνο.\n\nΔημοσκόπηση του Ινστιτούτου Πολιτικής της Ουάσινγκτον για την Εγγύς Ανατολή δείχνει αυξανόμενη απογοήτευση για τα όσα έχουν αποδώσει οι συμφωνίες του Αβραάμ, με μόνο το 19% έως 25% των ερωτηθέντων να τις βλέπουν θετικά σε όλη τη Σαουδική Αραβία, τα ΗΑΕ και το Μπαχρέιν. Ωστόσο, η ύπαρξή τους φαίνεται να έχει ενθαρρύνει την αποδοχή ανεπίσημων δεσμών με το Ισραήλ μεταξύ ορισμένων στον Κόλπο, δήλωσε το ινστιτούτο.\n\nΆλλοι συνεχίζουν να εκφράζουν την αποδοκιμασία τους. Τον Ιούλιο, ένας ιμάμης του μεγάλου τζαμιού της Μέκκας συμπεριέλαβε μια ικεσία κατά \"των σφετεριστών, κατοχικών Εβραίων\" ενώ ηγούνταν της προσευχής της Παρασκευής. Και όταν ένας Ισραηλινός δημοσιογράφος που ταξίδεψε στη Σαουδική Αραβία κατά τη διάρκεια της επίσκεψης του προέδρου Τζο Μπάιντεν τον Ιούλιο βρήκε τρόπο να μπει στην ιερή πόλη που είναι απαγορευμένη για τους μη μουσουλμάνους, η καταδίκη ήταν άμεση.\n\nΣε αυτή τη μικτή ατμόσφαιρα, οι Σαουδάραβες αξιωματούχοι υποστηρίζουν ότι η λύση μεταξύ Ισραηλινών και Παλαιστινίων παραμένει στον πυρήνα της πολιτικής τους.\n\nΗ εξομάλυνση είναι \"οριακά προσβλητικό να συνεχίζουμε να μιλάμε γι' αυτήν\" και δεν αποτελεί από μόνη της στόχο πολιτικής, δήλωσε τον Ιούνιο η πριγκίπισσα Reema bint Bandar, πρέσβειρα της Σαουδικής Αραβίας στις ΗΠΑ.\n\nΘα ήταν αντιπαραγωγικό για το Ισραήλ να πιέσει πολύ σκληρά τους Σαουδάραβες, δήλωσε ο Yoel Guzansky, ανώτερος ερευνητής σε θέματα πολιτικής του Κόλπου στο Ινστιτούτο Μελετών Εθνικής Ασφάλειας του Ισραήλ. \"Γιατί να πάμε πολύ γρήγορα;\" είπε. \"Μπορεί στην πραγματικότητα να προκαλέσετε ζημιά στη σχέση\".\n\nΤο πολιτικό τοπίο των ΗΠΑ είναι ένα άλλο εμπόδιο, δήλωσε ο Alghashian, καθώς οι Σαουδάραβες ηγέτες εκτιμούν ότι ο Μπάιντεν είναι απίθανο να συγκεντρώσει τη βούληση να προσφέρει γλυκαντικά που θα ήθελαν, συμπεριλαμβανομένων των εγγυήσεων ασφαλείας.\n\nΠαρόλα αυτά, ο Αμερικανός επιχειρηματίας Bruce Gurfein είναι μεταξύ εκείνων που στοιχηματίζουν ότι ακόμη και το σημερινό σταδιακό άνοιγμα θα είναι καλό για τις επιχειρήσεις.\n\nΟ Gurfein, ο οποίος είναι Εβραίος και έχει οικογένεια στο Ισραήλ, οδήγησε πρόσφατα ένα λευκό Nissan Armada από τη βάση του στο Ντουμπάι μέσω της Σαουδικής Αραβίας στην Ιερουσαλήμ - ένα οδοιπορικό 26 ωρών που διένυσε σε μια εβδομάδα, συναντώντας επιχειρηματίες κατά μήκος του δρόμου. Εργάζεται σε έναν επιχειρηματικό επιταχυντή με την ονομασία Future Gig, που συνδέει ισραηλινές νεοφυείς επιχειρήσεις με τη σαουδαραβική αγορά και αντίστροφα, με έμφαση στις ανανεώσιμες πηγές ενέργειας, τη λειψυδρία και τη γεωργία της ερήμου.\n\nΤο Neom, το όραμα του πρίγκιπα διαδόχου για μια περιοχή υψηλής τεχνολογίας στην ακτή της Ερυθράς Θάλασσας, 40 λεπτά με το αυτοκίνητο από το Ισραήλ, θα μπορούσε επίσης να τροφοδοτήσει τη συνεργασία.\n\nΣε ένα δημοφιλές αραβικό podcast, ο Σαουδάραβας πολιτικός κοινωνιολόγος Khalid AlDakhil εξέθεσε πρόσφατα τις ιδέες του για την ενίσχυση του βασιλείου, θίγοντας την πυρηνική ενέργεια και τον στρατό - και έναν πιθανό εταίρο, εάν οι ανταμοιβές αξίζουν τον κόπο.\n\n\"Ειλικρινά πρέπει να μάθουμε από τους Ισραηλινούς\", είπε.",
    "Ο Όρμπαν δίνει 8 εκ. ευρώ για να φέρει το ιταλικό Σούπερ Καπ στη Βουδαπέστη": "Οκτώ εκατομμύρια ευρώ για να φέρει το Σούπερ Καπ Ιταλίας το 2024 στη Βουδαπέστη: αυτή είναι η πρόταση του Βίκτορ Όρμπαν, πρωθυπουργού της Ουγγαρίας, η οποία χρονολογείται πριν από μερικές εβδομάδες και θα αρχίσει να εξετάζεται από το Συμβούλιο της Λίγκας που έχει προγραμματιστεί για αύριο στο Μιλάνο, αναφέρει η ιταλική εφημερίδα Corriere dello Sport.\n\nΗ επόμενη διοργάνωση (2023) θα διεξαχθεί στη Σαουδική Αραβία. Στις 18 Ιανουαρίου, η πρωταθλήτρια Ιταλίας Μίλαν θα αντιμετωπίσει τη συμπολίτισσα Ίντερ, νικήτρια του Κυπέλλου Ιταλίας, στο ντέρμπι της Λομβαρδίας που θα φιλοξενηθεί στο Ριάντ, όπου ο Ιντσάγκι κατάκτησε το τρόπαιο το 2019, ως προπονητής της Λάτσιο.\n\nΤην περασμένη εβδομάδα αντιπροσωπεία Ίντερ και Μίλαν πέταξε στο Ριάντ για να μελετήσει τα logistics της εκτός έδρας αναμέτρησης, που θα απονείμει το πρώτο τρόπαιο της νέας περιόδου στην Ιταλία.\n\nΟ αγώνας του Ιανουαρίου θα είναι η τελευταία διοργάνωση που προβλέπει το συμβόλαιο με τη Σαουδική Αραβία, η οποία ωστόσο έχει ήδη παρουσιάσει προσφορά και για το 2024.\n\nΜια οικονομική πρόταση ίση με το τριπλάσιο της ουγγρικής, γύρω στα 23-24 εκατομμύρια, με ωστόσο τη βούληση να αλλάξει η μορφή της διοργάνωσης, με την επέκτασή της σε τέσσερις ομάδες, ημιτελικούς και τελικό.\n\nΣτη Λίγκα οι σκέψεις επ΄ αυτού βρίσκονται σε αρχικό στάδιο, αν και το μόνο βέβαιο είναι πως μια τέτοια αλλαγή θα επηρέαζε σίγουρα το καλαντάρι του πρωταθλήματος.\n\nnaftemporiki.gr",
    "Η Λαρισαία αρχιτέκτονας που ζει στη Σαουδική Αραβία και πάντρεψε τη μόδα με την αρχιτεκτονική": "Αν και η τρέχουσα πολιτικοοικονομική πραγματικότητα και οι δυσοίωνες προβλέψεις για τον φετινό χειμώνα έχουν μονοπωλήσει το ενδιαφέρον των συζητήσεων σε ιδιωτική και δημόσια σφαίρα, ευτυχώς η επικαιρότητα «φροντίζει» να μας τροφοδοτεί και με έτερα θέματα, προς ανακούφιση του νου! Ένα από αυτά τα θέματα είναι σίγουρα η εβδομάδα μόδας -γνωστή και ως «Fashion Week»- Είναι η εβδομάδα μόδας ένα θέμα που δεν έχει μόνο εμπορικό ενδιαφέρον, αλλά μπορεί να συνδεθεί και με άλλες διαστάσεις της ζωής μας; Μπορεί η μόδα να κινητροδοτήσει ανήσυχα, δημιουργικά, ταλαντούχα, διαφορετικά υποκείμενα και ομάδες; Η απάντηση ίσως κρύβεται στην ουσιαστική σχέση που ιστορικά είχαν ο κόσμος της μόδας και οι τάσεις αυτής, με την κοινωνία και την πολιτική: Δεν είναι λίγες οι φορές άλλωστε, που η μόδα έχει συνδεθεί με ιδεολογίες, κινήματα, αξιοκρατικά συστήματα, κοινωνικές τάξεις, κουλτούρες.\n\nΧωρίς αμφιβολία, τα πολύ εντυπωσιακά στοιχεία με τον χώρο της μόδας, είναι κυρίως δύο: Πρώτον, ότι παρέχει ένα «no limits» πεδίο στους δημιουργούς της, σε επίπεδο έμπνευσης: Στη μόδα όλα μπορούν να συνδυαστούν, όλα μπορούν να αποτελέσουν έμπνευση, όλα μπορούν να αποτελέσουν τάση. Κοινώς ισχύει το: «The sky is the limit». Γι’ αυτόν πιθανώς τον λόγο, ισχύει το δεύτερο εντυπωσιακό στοιχείο: Το ότι η μόδα είναι απολύτως απρόβλεπτη. Συνεπώς, καθόλου ανιαρή τόσο για τους δημιουργούς, όσο και για τους αποδέκτες της: Πρόκειται σαφώς για μια ενδιαφέρουσα μορφή επικοινωνίας μεταξύ δημιουργών και κοινού, η οποία αποκλείεται να έχει βαρετό περιεχόμενο…\n\nΜια από αυτές τις άκρως απρόσμενες, πλην όμως ενδιαφέρουσες στιγμές στον χώρο της μόδας, ήταν η συνεργασία διάσημων οίκων μόδας με ισχυρά brands της αυτοκινητοβιομηχανίας, οι οποίες οδήγησαν στο παρελθόν σε εξαιρετικά καλλιτεχνικά δημιουργήματα, με βασικό τους χαρακτηριστικό, την περιορισμένη έκδοσή τους: ξεχωριστά αυτοκίνητα «limited edition»: Peugeot 205 και Lacoste (1984), Fiat 500C by Gucci (2011), Mercedes-Benz S-Class x Swarovski (2015), Maserati Quattroporte – Ermenegildo Zegna (2014), Mercedes-Benz 300 SL – BAPE (1996), Volkswagen Golf GTI – Adidas (2010).\n\nΟ μήνας Σεπτέμβριος είναι και επίσημα ο «Μήνας της Μόδας». Πρώτη η Νέα Υόρκη άνοιξε την αυλαία των ανοιξιάτικων συλλογών 2023 των οίκων μόδας (8-12 Σεπτεμβρίου), οι εβδομάδες μόδας σε Λονδίνο (16-20 Σεπτεμβρίου) και Μιλάνο (17-22 Σεπτεμβρίου) ακολουθούν, και η αυλαία πέφτει με την εβδομάδα μόδας στο Παρίσι, τέλος Σεπτεμβρίου. Ο απόλυτα, μη προβλέψιμος χώρος της μόδας, για άλλη μια φορά επιβεβαιώνει ότι μπορεί να αποτελέσει ανεξάντλητο πεδίο έμπνευσης για τους λάτρεις της: επαγγελματίες και ερασιτέχνες. Μια τέτοια περίπτωση, είναι και η Λαρισαία Βικτώρια Λύτρα, η οποία ζει μεταξύ Λάρισας και Ριάντ στη Σαουδική Αραβία, συνδυάζοντας αριστοτεχνικά-προς το παρόν ερασιτεχνικά-, τη μόδα με την αρχιτεκτονική!\n\nΗ σύλληψη δική της, η έμπνευση δική της: Πηγή της έμπνευσής της, η αγάπη της για τη μόδα σε συνδυασμό με τις σπουδές της, τις γνώσεις της και την αγάπη της για την αρχιτεκτονική… Ξεκινώντας από μικρή ηλικία να ξεφυλλίζει περιοδικά μόδας και αρχιτεκτονικής, αποφάσισε να σπουδάσει αρχιτεκτονική, αναζητώντας ωστόσο πάντα τον τρόπο να συνδυάσει τους δύο «φαινομενικά» ασύμβατους κόσμους. Πράγματι, στο πλαίσιο των σπουδών της, πραγματοποίησε μια ερευνητική μελέτη, μέσα από την οποία ανακάλυψε ότι οι δύο κόσμοι, μόνο ασύμβατοι δεν είναι: Πίσω από κάθε σχέδιο, κρύβονται κοινές τεχνικές. Δεν είναι λίγες οι φορές, που η αρχιτεκτονική «εμπνέεται» από τη μόδα -όπως η περίπτωση των πτυχώσεων των ρούχων, που πολλοί αρχιτέκτονες υιοθετούν στον σχεδιασμό κτιρίων-, ισχύει όμως και το αντίστροφο: Η μόδα εμπνέεται από την αρχιτεκτονική, με τελικό αποτέλεσμα τη δημιουργία ρούχων, ως πραγματικά «αρχιτεκτονικά αριστουργήματα»!\n\nΌπως μας εξομολογείται η ίδια, η κοινή συνισταμένη των δύο κόσμων, πάνω στην οποία δομείται η όποια τεχνική, είναι η αισθητική. Ειδικότερα, η αισθητική διέπει και χαρακτηρίζει τελικά το τελικό παραγόμενο αποτέλεσμα σε τρεις κλάδους: την αρχιτεκτονική, τη μόδα και το design (σχεδιασμός αντικειμένων). Η αισθητική είναι αυτή που διακρίνει και ξεχωρίζει τον αρχιτέκτονα, τον σχεδιαστή μόδας, τον οποιοδήποτε ανήκει σε μια δημιουργική ομάδα, η οποία εργάζεται για ένα αποτέλεσμα, είτε αυτό αφορά στον κόσμο της μόδας, είτε αυτό αφορά στον κόσμο της αρχιτεκτονικής.\n\nΆλλωστε, σύμφωνα με την ίδια, πλέον, η δυνατότητα επαγγελματικής πορείας σε μεγάλους οίκους μόδας πραγματοποιείται μέσα από την οπτική της ένταξης σε μια δημιουργική ομάδα, στην οποία πριν την εφαρμογή του όποιου σχεδίου, η εύρεση της ιδέας, της καινοτομίας -το concept- κατέχει κεντρική θέση. Σε αυτό το σημείο ακριβώς είναι που τα διαφορετικά backgrounds των μελών της ομάδας -όπως είναι ένας επαγγελματίας αρχιτέκτονας- μπορούν να συμβάλλουν εξαιρετικά στον σχεδιασμό ρούχων που παρουσιάζονται στις πασαρέλες των «fashion weeks» ανά τον κόσμο! Χαρακτηριστική περίπτωση ήταν o δημιουργικός διευθυντής -creative director- της «Louis Vuitton», Virgil Abloh, o οποίος αν και είχε σπουδάσει αρχιτεκτονική, μεταπήδησε στον κόσμο την μόδας, εφαρμόζοντας σε αυτή, τις γνώσεις που είχε συγκεντρώσει κατά τη διάρκεια των σπουδών του. Και για την ίδια όμως, ο συνδυασμός των δύο κόσμων, είναι ένας στόχος επαγγελματικός που φαντάζει ως ιδανικό επαγγελματικό σενάριο, με ανοιχτούς ορίζοντες δημιουργίας, τόσο αρχιτεκτονικά όσο και σχεδιαστικά για τη μόδα.\n\nΗ Βικτωρία Λύτρα είναι Λαρισαία αρχιτέκτονας, ζει μεταξύ Λάρισας και Ριάντ της Σαουδικής Αραβίας. Διατηρεί προσωπικό blog, με θέμα όλα τα παραπάνω -αρχιτεκτονική, μόδα, design- σε έναν πολύ ενδιαφέροντα συνδυασμό: https://formfollowsfashion.gr/\n\nΣτις παρακάτω φωτογραφίες έχει συνδυάσει αρχιτεκτονικά κτίρια με ρούχα οίκων μόδας, εντοπίζοντας τις κοινές τεχνικές:\n\nΔείτε φωτογραφίες:\n\nΚατερίνα Δημηνίκου",
    "Η Σαουδική Αραβία σχεδιάζει να στείλει γυναίκα αστροναύτη στο Διάστημα με σκάφος του Έλον Μασκ": "Διάστημα: Η Νότια Κορέα ταξιδεύει πρώτη φορά για το φεγγάρι με το σκάφος Danuri\n\nΟ Αστυφίδης και η ΔΕΗ, τι ενώνει Πειραιώς και Alpha Bank, o εφοπλιστής που χρωστάει και εκνευρίζει τους τραπεζίτες και τι γύρευαν Νίκος Σταθόπουλος και Δέσποινα Βανδή στο Λονδίνο (8 φωτό)\n\nΗ Σαουδική Αραβία ξεκίνησε το δικό της πρόγραμμα αστροναυτών και μάλιστα στο πρώτο ταξίδι στον Διεθνή Διαστημικό Σταθμό (ΔΣΣ) το 2023 προγραμματίζεται η αποστολή γυναίκας αστροναύτη – κάτι μάλλον απρόσμενο για τη συγκεκριμένη συντηρητική ισλαμική χώρα, όπου έως το 2018 οι γυναίκες απαγορευόταν να οδηγούν αυτοκίνητα. Εφόσον αυτό συμβεί, θα είναι η πρώτη γυναίκα αστροναύτης από τον αραβικό κόσμο γενικότερα.\n\nΗ αποστολή θα γίνει σε συνεργασία με την αμερικανική εταιρεία Axiom Space και με σκάφος μια άλλης αμερικανικής εταιρείας, της Space X.\n\nΗ γυναίκα αστροναύτης θα συνοδεύεται από άλλον έναν Σαουδάραβα αστροναύτη και δύο Αμερικανούς, στο πλαίσιο της δεύτερης ιδιωτικής αποστολής της Axiom στον ΔΣΣ στις αρχές του επόμενου έτους, σύμφωνα με το πρακτορείο Ρόιτερς.\n\n«Το διάστημα ανήκει σε όλη την ανθρωπότητα και αυτός είναι ένας από τους λόγους που η Axiom Space είναι στην ευχάριστη θέση να ξεκινήσει μια νέα συνεργασία με τη Σαουδική Επιτροπή Διαστήματος, προκειμένου να εκπαιδεύσει και να στείλει στο διάστημα Σαουδάραβες αστροναύτες, μεταξύ των οποίων την πρώτη γυναίκα», δήλωσε ο πρόεδρος και διευθύνων σύμβουλος της εταιρείας Μάικλ Σουφρεντίνι.\n\nΣτο διάστημα έχει ήδη βρεθεί στο παρελθόν ένας Σαουδάραβας, ο πρίγκιπας Σουλτάν μπιν Σαλμάν Αλ Σαούντ, οποίος είχε πετάξει με το αμερικανικό διαστημικό λεωφορείο Discovery το 1985.\n\nΥπενθυμίζεται ότι από τις αραβικές χώρες το πιο προχωρημένο και φιλόδοξο διαστημικό πρόγραμμα διαθέτουν τα Ηνωμένα Αραβικά Εμιράτα, κάτι που ασφαλώς δεν έχει απαρατήρητο από τη Σ. Αραβία.\n\nΔιαβάστε επίσης:\n\nΔιάστημα: Η Νότια Κορέα ταξιδεύει πρώτη φορά για το φεγγάρι με το σκάφος Danuri",
    "Το Grand Prix της F1 STC επιστρέφει στην Σαουδική Αραβία τον Μάρτιο του 2023": "Σύνταξη: tourismtoday.gr\n\nΗ Saudi Motorsport Company (SMC) ανακοίνωσε ότι το Grand Prix της Formula 1 STC Saudi Arabian Grand Prix θα επιστρέψει στη Τζέντα, στις 17-19 Μαρτίου 2023.\n\nΗ εκδήλωση του μηχανοκίνητου αθλητισμού στη Σαουδική Αραβία θα είναι ο δεύτερος αγώνας στο ημερολόγιο του Παγκοσμίου Πρωταθλήματος της FIA Formula 1 2023.\n\nΟι θαυμαστές θα μπορούν για άλλη μια φορά να παρακολουθήσουν τους αγαπημένους τους οδηγούς να παίρνουν το συναρπαστικό Circuit Jeddah Corniche, στην ταχύτερη και μεγαλύτερη πίστα δρόμου στον κόσμο.\n\nΗ Σαουδική Αραβία, υπόσχεται στους επισκέπτες ένα πλήρες 3ήμερο πρόγραμμα δραστηριότητας τόσο εντός όσο και εκτός πίστας, το οποίο θα προσελκύσει όσοι αναζητούν αθλήματα και ψυχαγωγία.",
    "Δυο νεαρούς από Σαουδική Αραβία ανακοίνωσε ο ΟΦΗ!": "Ο ΟΦΗ ενισχύει την ομάδα του, με δυο νεαρούς ποδοσφαιριστές που ανακοίνωσε σήμερα.\n\nΟ ΟΦΗ προχώρησε στην απόκτηση των Αλμοχαϊμέντ και Φαλατάχ, που κατάγονται από την Σαουδική Αραβία, από την Σλάβια Πράγας και την Βέστερλο αντίστοιχα.\n\nΟι δύο νεαροί θα προπονούνται με την U19, αλλά μόνο ο Φαλατάχ θα έχει δικαίωμα να αγωνιστεί σε επίσημο ματς λόγω ηλικίας.\n\nΗ ανακοίνωση\n\nΗ ΠΑΕ ΟΦΗ 1925 ανακοινώνει την απόκτηση των ποδοσφαιριστών Samer Almohaimmed από τη Slavia Prague και Rayan Fallatah από τη Westerlo για τα δύο επόμενα χρόνια, στο πλαίσιο του προγράμματος υποτροφιών για την ανάπτυξη ποδοσφαιρικών ταλέντων από τη Σαουδική Αραβία.\n\nO 21 ετών Σαουδάραβας κεντρικός μέσος, Almohaimmed, γεννημένος την 1η Απριλίου 2001, έκανε τα πρώτα του ποδοσφαιρικά βήματα στην Al Nassr, ενώ πέρυσι φόρεσε τη φανέλα της τσέχικης Slavia Prague B σε οκτώ αγώνες.\n\nΟ 19χρονος Σαουδάραβας επιθετικός, Fallatah, γεννημένος στις 6 Οκτωβρίου 2003, είναι “μεγαλωμένος” ποδοσφαιρικά στην ακαδημία στην Ittihad FC, ενώ την περσινή σεζόν αγωνίστηκε σε εννιά ματς με την ακαδημία της βελγικής Westerlo.\n\nSamer & Rayan καλωσήρθατε στην οικογένεια του ΟΦΗ!",
    "Ολαφ Σολτς: Θετικός στον κορονοϊό ο καγκελάριος": "Θετικός στον κορονοϊό βρέθηκε ο καγκελάριος Όλαφ Σολτς, ο οποίος παρουσιάζει μέχρι τώρα ήπια συμπτώματα κρυολογήματος και έχει τεθεί σε καραντίνα.\n\nΣύμφωνα με τον κυβερνητικό εκπρόσωπο Στέφεν Χεμπεστράιτ, ο κ. Σολτς, ο οποίος επέστρεψε το Σάββατο από επίσκεψη σε χώρες του Κόλπου (Κατάρ, Σαουδική Αραβία, Ηνωμένα Αραβικά Εμιράτα), υποβάλλεται τακτικά σε τεστ και σήμερα το πρωί βρέθηκε θετικός.\n\nΓια την Τετάρτη είχε προγραμματιστεί διάσκεψη με τους πρωθυπουργούς των κρατιδίων ενόψει της εισαγωγής, την 1η Οκτωβρίου, της έκτακτης εισφοράς για το φυσικό αέριο, η οποία συζητείται ακόμη αν θα πρέπει να αναθεωρηθεί ή να ακυρωθεί και να αντικατασταθεί - όπως ζητούν το SPD και το FDP - από επιβολή ανώτατης τιμής.\n\nΑκολούθησε την Ημερησία στο Google News!",
    "Παντρεύτηκε 53 φορές αναζητώντας τη συναισθηματική «σταθερότητα»": "xavierarnau via Getty Images\n\nΈνας άνδρας, 65 ετών, από τη Σαουδική Αραβία έγινε πρόσφατα viral αφού αποκαλύφθηκε ότι παντρεύτηκε 53 διαφορετικές γυναίκες στην προσπάθειά του να βρει συναισθηματική «σταθερότητα».\n\nΠρόκειται για τον Αμπού Αμπντουλάχ, γνωστός με το παρατσούκλι «πολυγαμιστής του αιώνα», ο οποιος μιλώντας στο σαουδαραβικό τηλεοπτικό δίκτυο MBC είπε ότι είναι χαρούμενος με την 53η σύζυγό του και δεν σκοπεύει να ξαναπαντρευτεί, αναφέρει το GulfNews.\n\nΔιαφήμιση\n\nΟ Αμπού Αμπντουλάχ παντρεύτηκε την πρώτη του σύζυγο όταν ήταν μόλις 20 ετών.\n\nΈκαναν παιδιά μαζί και όλα πήγαιναν καλά, αλλά μετά άρχισαν να εμφανίζονται προβλήματα στη ζωή του και αποφάσισε να παντρευτεί ξανά.\n\n«Όταν παντρεύτηκα για πρώτη φορά, δεν σχεδίαζα να παντρευτώ περισσότερες από μία γυναίκες γιατί ένιωθα άνετα και είχα παιδιά», θυμάται.\n\nΩστόσο σε ηλικία 23 ετών, ενημέρωσε τη γυναίκα του ότι σκόπευε να πάρει δεύτερη σύζυγο και έγινε πολυγαμικός.\n\nΣτη συνέχεια, καθώς άρχισαν να εμφανίζονται προβλήματα μπροστά στις δύο συζύγους του, πήρε και τρίτη σύζυγο και στη συνέχεια και τέταρτη. Ωστόσο, τα πράγματα χειροτέρευαν, οπότε χώρισε την πρώτη και τη δεύτερη σύζυγό του και στη συνέχεια έκανε το ίδιο με την τρίτη και την τέταρτη, καθώς είχαν αρχίσει και αυτές να τσακώνονται. Όμως η προσπάθειά του για σταθερότητα συνεχίστηκε.\n\nΔιαφήμιση\n\nΟ 65χρονος δήλωσε στην αραβική εφημερίδα Sabq ότι μέχρι στιγμής έχει παντρευτεί συνολικά 53 γυναίκες, με τον πιο σύντομο γάμο του να είναι μόλις μία νύχτα.\n\nΩστόσο, επέμεινε ότι κανένας από αυτούς δεν ήταν αστείο- ήταν όλοι παραδοσιακοί γάμοι. Προφανώς, το μόνο που προσπαθούσε να κάνει ήταν να βρει μια γυναίκα που θα τον έκανε ευτυχισμένο στη ζωή του, αλλά οι γάμοι του συνεχώς αποτύγχαναν.",
    "Πέθανε o ιεροκήρυκας Καραντάουι - Eίχε υποστηρίξει τις εξεγέρσεις της Αραβικής Άνοιξης": "Ο σεΐχης Γιούσεφ αλ Καραντάουι, ηγέτης της Μουσουλμανικής Αδελφοτητας απεβίωσε στα 96\n\nΟ υψηλόβαθμος μουσουλμάνος ιεροκήρυκας σεΐχης Γιούσεφ αλ-Καραντάουι, ένας πνευματικός ηγέτης για τη Μουσουλμανική Αδελφότητα που είχε υποστηρίξει τις εξεγέρσεις της Αραβικής Άνοιξης, πέθανε σήμερα σε ηλικία 96 ετών, σύμφωνα με ανάρτηση στον επίσημο λογαριασμό του στο Twitter.\n\nΟ Καραντάουι, που γεννήθηκε στην Αίγυπτο το 1926, πέρασε μεγάλο μέρος της ζωής του στο Κατάρ, όπου έγινε ένας από τους πιο αναγνωρίσιμους και επιδραστικούς ιερωμένους των σουνιτών στον αραβικό κόσμο χάρη στις τακτικές εμφανίσεις του στο δίκτυο του Κατάρ Al Jazeera.\n\n\"Η εξοχότητά του ο Ιμάμης Γιούσεφ αλ-Καραντάουι που έδωσε τη ζωή του εξηγώντας τις αρχές του ισλάμ και υποστηρίζοντας την ούμα (μουσουλμανική κοινότητά) του πέρασε στο έλεος του Κυρίου\", αναφέρει μια δήλωση στο Twitter όπου ανακοινώνεται ο θάνατός του, σε μια νύξη για τον αγώνα του απέναντι στα προβλήματα υγείας που αντιμετώπιζε.\n\nΤα κηρύγματα του Καραντάουι πρόσφεραν ένα αντίβαρο στις ριζοσπαστικές ιδεολογίες που ενστερνίστηκαν η αλ Κάιντα και η οργάνωση Ισλαμικό Κράτος, ενώ ο ίδιος υποστήριζε ένοπλα κινήματα σε άλλα μέρη της περιοχής. Ήταν πολύ επικριτικός για τον πρόεδρο της Αιγύπτου Αμπντέλ Φάταχ αλ Σίσι καθώς και για την ηγεσία της Σαουδικής Αραβίας, προκαλώντας μια ρήξη με την Ντόχα.\n\nΑιγυπτιακό δικαστήριο τον καταδίκασε ερήμην σε θάνατο το 2015 μαζί με άλλους ηγέτες της Μουσουλμανικής Αδελφότητας. Η κόρη του συνελήφθη από τις αιγυπτιακές αρχές με κατηγορίες για τρομοκρατία το 2017 και έως το 2021, ενώ ο γαμπρός του παραμένει υπό κράτηση, δήλωσε ο δικηγόρος τους. Και οι δύο αρνούνται τις κατηγορίες.\n\nΑποτίνοντας φόρο τιμής, ο Τυνήσιος ισλαμιστής ηγέτης Ρασέντ Γκανούσι χαρακτήρισε τον Καραντάουι ως έναν άνθρωπο \"αφοσιωμένο στην αρχή της μετριοπάθειας εντός αυτής της μεγάλης θρησκείας\".\n\nΩστόσο μερικοί χρήστες των μέσων κοινωνικής δικτύωσης που φαίνεται να έκαναν τις αναρτήσεις τους από την Αίγυπτο και τη Σαουδική Αραβία, μεταξύ άλλων χωρών, πανηγύρισαν τον θάνατό του και τον κατηγόρησαν ότι έσπερνε τη διαφωνία μεταξύ των αραβικών χωρών.",
    "Στη Σαουδική Αραβία ο Σάντι Μίνα που έπαιξε «δυνατά» για τον Άρη": "Στη Σαουδική Αραβία για λογαριασμό της Αλ Σαμπάμπ θα συνεχίσει τελικά την καριέρα του ο Σάντι Μίνα.\n\n\n\nΟ Ισπανός επιθετικός για τον οποίο πάλεψε αρκετά ο Άρης, δεν ήθελε να παίξει στο ελληνικό πρωτάθλημα και τελικά την τελευταία μέρα των μεταγραφών στην Ισπανία αποφάσισε να αποδεχθεί την πρόταση της ομάδας του Ριάντ. Μάλιστα, την ανακοίνωση έκανε η Θέλτα στην οποία ανήκει ο παίκτης.\n\n\n\n«Η Θέλτα και η Αλ Σαμπάμπ συμφώνησαν για τον δανεισμό του επιθετικού Σάντι Μίνα στη σαουδαραβική ομάδα, στην οποία θα ενταχθεί άμεσα. Ο παίκτης θα παίξει μέχρι τις 30 Ιουνίου στην πρώτη κατηγορία της Σαουδικής Αραβίας», αναφέρει η ενημέρωση της ισπανικής ομάδας.",
    "Tελειώνει ο «κανονιέρης» του Ολυμπιακού – Πάει σε ομάδα στη Σαουδική Αραβία!": "Ολυμπιακός: Όταν ο Μαρσέλο είδε τον γιο του να σκοράρει και έγινε viral με τον απίθανο πανηγυρισμό του (vid)",
    "Πιέσεις στην Ινδία να μειώσει τις εισαγωγές αργού από Ρωσία - «Σφήνα» η Σαουδική Αραβία στις ασιατικές αγορές": "Ύστερα από μήνες αυξημένων όγκων ροής του ρωσικού αργού πετρελαίου και προϊόντων πετρελαίου που κατευθύνονται σε πελάτες της Ασίας, κυρίως στην Κίνα και την Ινδία, το ρωσικό πετρέλαιο αντιμετωπίζει σκληρό ανταγωνισμό, σύμφωνα με δημοσίευμα του Oilprice.com.\n\nΤα πρώτα σημάδια πιθανής αντιστροφής της κυριαρχίας της Μόσχας στην Ασία φαίνονται καθώς δημοσιεύουν τα μέσα ενημέρωσης ότι οι όγκοι ρωσικού αργού πετρελαίου στην Ινδία μειώθηκαν για πρώτη φορά από τον Μάρτιο (την έναρξη της ρωσικής εισβολής στην Ουκρανία).\n\nΣτα ινδικά διυλιστήρια φέρεται να έχουν εισρεύσει περισσότερες προμήθειες από τον κύριο αντίπαλο της Ρωσίας, τη Σαουδική Αραβία, καθώς η στρατηγική καθορισμού τιμών της Aramco έχει κάνει το αργό της πιο ελκυστικό ενώ οι ρωσικές τιμές αυξήθηκαν λόγω της ισχυρής ζήτησης.\n\nΗ αύξηση των εισαγωγών αργού πετρελαίου στην Ινδία από το Βασίλειο τον Ιούλιο ήρθε την ίδια στιγμή που η Σαουδική Αραβία αύξησε τη ροή των εξαγωγών της.\n\nΟι εκθέσεις του κλάδου έδειξαν ότι η Ινδία εισήγαγε 877.400 bpd πετρέλαιο από τη Ρωσία τον Ιούλιο, μείωση 7,3% σε σύγκριση με τον Ιούνιο.\n\nΓια την Ινδία, το Ιράκ εξακολουθεί να είναι ο μεγαλύτερος προμηθευτής και η Ρωσία είναι δεύτερη.\n\n\n\n\n\nΤι δείχνουν τα στοιχεία\n\n\n\nΗ Ινδία, ο τρίτος μεγαλύτερος εισαγωγέας και καταναλωτής πετρελαίου στον κόσμο, εισήγαγε 3,2% λιγότερο πετρέλαιο τον Ιούλιο σε σχέση με έναν μήνα νωρίτερα.\n\nΟι συνολικοί όγκοι τον Ιούλιο αναφέρθηκαν ότι ήταν περίπου 4,63 εκατομμύρια bpd (βαρέλια την ημέρα).\n\nΟ κύριος λόγος για την πτώση είναι η προγραμματισμένη συντήρηση του διυλιστηρίου τον Αύγουστο.\n\nΟι εκθέσεις ανέφεραν επίσης ότι η Σαουδική Αραβία παρείχε 824.700 bpd ( άνοδος 25,6%) τον Ιούλιο, το οποίο είναι το υψηλότερο επίπεδο τριώ μηνών.\n\nΈνας πιθανός παράγοντας πίσω από αυτή την αλλαγή είναι ότι η Aramco μείωσε την επίσημη τιμή πώλησης (OSP) τον Ιούνιο και τον Ιούλιο.\n\nΤα περισσότερα από τα ινδικά διυλιστήρια έχουν μακροπρόθεσμα συμβόλαια με τη Σαουδική Αραβία, ώστε να μπορούν να προσαρμόσουν ελαφρώς τους όγκους, αλλά δεν μπορούν να μειώσουν δραστικά.\n\n\n\nΈνταση του ανταγωνισμού\n\n\n\nΟι συνολικοί όγκοι εισαγωγών αργού πετρελαίου της Ινδίας από τη Μέση Ανατολή μειώθηκαν ελαφρά τον περασμένο μήνα.\n\nΗ κύρια χώρα που επλήγη ήταν το Ιράκ, το οποίο είδε τον όγκο του να μειώθηκε κατά 9,3% τον Ιούλιο, μειώνοντας τον όγκο των εξαγωγών του Ιράκ κάτω από το όριο του 1 εκατομμυρίου bpd για πρώτη φορά σε 10 μήνες.\n\nΜέχρι τώρα, η Ρωσία εξακολουθεί να διατηρεί ψηλά τις εξαγωγές της, κυρίως λόγω της ινδικής ζήτησης για ρωσικές ποιότητες τύπου ESPO (πλούσιο σε diesel), ασκώντας ταυτόχρονα πίεση στους παραγωγούς της Δυτικής Αφρικής.\n\n\n\nΟι πιέσεις στο Δελχί\n\n\n\nΤους επόμενους μήνες, όλα τα βλέμματα θα είναι στραμμένα στην Ινδία, καθώς η διεθνής πίεση αυξάνεται στο Δελχί για να αλλάξει τις φιλορωσικές πετρελαϊκές πολιτικές του.\n\nΗ κυβέρνηση Biden άσκησε πίεση στο Δελχί να ελαχιστοποιήσει τις εισαγωγές ρωσικού πετρελαίου και προϊόντων πετρελαίου.\n\nΟι ευρωπαϊκές χώρες φαίνεται να ακολουθούν το παράδειγμα της Ουάσιγκτον, προσπαθώντας να πείσουν την Ινδία να απομακρυνθεί στο ρωσικό πετρέλαιο.\n\nΟι πρώτες αντιδράσεις από την ινδική κυβέρνηση, ωστόσο, υποδηλώνουν ότι δεν υπάρχει πραγματική διάθεση να συμμορφωθεί με αυτή την πίεση, καθώς οι περισσότεροι πολιτικοί ανησυχούν για το υψηλό κόστος ενέργειας και τροφίμων.\n\n\n\nΣτην Ευρώπη μέσω Ινδίας ρωσικό αργό\n\n\n\nΟι επαναλαμβανόμενες αναφορές ότι το ρωσικό αργό και τα προϊόντα πετρελαίου που αγοράζει η Ινδία βρίσκουν το δρόμο τους προς τις δυτικές αγορές έχουν προκαλέσει σάλο.\n\nΟι δυτικοί πολιτικοί, ειδικά στη ΒΔ Ευρώπη, θα πρέπει να έρθουν αντιμέτωποι με την Ινδία για αυτά τα ζητήματα, εάν δεν θέλουν να γίνει εσωτερικό πρόβλημα, επισημαίνεται στο δημοσίευμα.\n\nΑποφασιστικότητα του Ριάντ\n\n\n\nΕν τω μεταξύ, η Σαουδική Αραβία μπαίνει σιγά σιγά στο παιχνίδι στην Ασία.\n\nΕνώ το Βασίλειο δεν έχει δείξει πραγματική αποφασιστικότητα να ανακτήσει επιθετικά μερίδιο αγοράς στην Ασία, το Ριάντ είναι πάντα πρόθυμο να κερδίσει έναν ανταγωνιστή.\n\nΑυξάνοντας τους επίσημους όγκους παραγωγής του τον Ιούνιο κατά 218.000 bpd για να αγγίξει το επίπεδο των 8,79 εκατομμυρίων bpd, το Βασίλειο ασκεί σιγά σιγά πίεση σε άλλους.\n\nΣε ετήσια βάση, οι εξαγωγές πετρελαίου της Σαουδικής Αραβίας αυξήθηκαν κατά 20,1% ή κατά 1,47 εκατομμύρια bpd τον Ιούνιο του 2022.\n\nΣε μηνιαία βάση, οι εξαγωγές αργού της Σαουδικής Αραβίας αυξήθηκαν κατά 146.000 bpd στα 7,2 εκατομμύρια bpd τον Ιούνιο.\n\nΗ συνολική αύξηση δεν σημαίνει αύξηση της παραγωγής σε πλήρη κλίμακα, καθώς τα αποθέματα πετρελαίου της Σαουδικής Αραβίας (αργό πετρέλαιο και προϊόντα) μειώθηκαν κατά 1,01 εκατ. bpd τον Ιούνιο, αν και αυτό είναι σχετικά μικρή πτώση σε σύγκριση με τα 234,7 εκατ. βαρέλια που απομένουν.\n\n\n\nΣύγκρουση ενός του OPEC+\n\n\n\nΤους επόμενους μήνες, οι αγορές θα παρακολουθούν όχι μόνο τις στρατηγικές εισαγωγής πετρελαίου της Ινδίας και τις συνθήκες της αγοράς της Κίνας, αλλά και μια πιθανή εσωτερική σύγκρουση στον OPEC για τα μερίδια αγοράς.\n\nΕνώ το Ριάντ και η Μόσχα εξακολουθούν να είναι στενοί σύμμαχοι, εμφανίζονται εσωτερικές διαφορές και ευκαιρίες για αύξηση του μεριδίου αγοράς έναντι των ανταγωνιστών.\n\n\n\nΟ αντίκτυπος των κυρώσεων\n\n\n\nΟ αντίκτυπος των τελευταίων κυρώσεων της ΕΕ για το πετρέλαιο μπορεί να είναι αργός, αλλά θα αναγκάσει οι όγκοι του ρωσικού πετρελαίου να κατευθυνθούν σε ήδη περιορισμένες αγορές.\n\nΠιθανές κυρώσεις της Δύσης σε τρίτα μέρη, ιδιαίτερα στην Ινδία και πιθανώς στην Κίνα, θα άνοιγαν ακόμη περισσότερες ευκαιρίες για το Βασίλειο.\n\nΤο εάν η Aramco ή η ADNOC θα επωφεληθούν από μια τέτοια κίνηση παραμένει ασαφές, αλλά ο παγκόσμιος παραγωγός έχει ακόμα λίγη παραγωγή πετρελαίου να... παίξει.\n\nΣε αντίθεση με τη Μόσχα, τα αποθέματα της Σαουδικής Αραβίας είναι σημαντικά, δίνοντάς δίνοντας της περιθώριο σημαντικών ελιγμών.\n\n\n\nwww.bankingnews.gr",
    "Ουκρανία: Η συνάντηση Αμπράμοβιτς με τον Σαουδάραβα πρίγκιπα και η ανταλλαγή κρατουμένων": "Ο Ρώσος ολιγάρχης Ρόμαν Αμπράμοβιτς συναντήθηκε στο Ριάντ με τον Σαουδάραβα πρίγκιπα διάδοχο Μοχάμεντ μπιν Σαλμάν στα τέλη Αυγούστου, σε μια συνάντηση που οδήγησε τελικά σε ανταλλαγή κρατουμένων μεταξύ Ουκρανίας και Ρωσίας, ανέφερε το Bloomberg την Παρασκευή, επικαλούμενο τρεις πηγές.\n\nΥπενθυμίζεται ότι Ρωσία και Ουκρανία προχώρησαν σε μια αιφνιδιαστική μαζική ανταλλαγή κρατουμένων – τη μεγαλύτερη που έχει γίνει κατά την διάρκεια του πολέμου.\n\nΔιαβάστε επίσης – Ουκρανία: Ξεκίνησαν τα δημοψηφίσματα για την προσάρτηση 4 επαρχιών από τη Ρωσία\n\nΗ επιχείρηση\n\nΣύμφωνα με δηλώσεις του Ζελένσκι την νύχτα της Τετάρτης, Κίεβο και Μόσχα αντάλλαξαν αιχμαλώτους σε μία επιχείρηση που «που προετοιμαζόταν για καιρό». Η ανταλλαγή αφορούσε την απελευθέρωση 215 Ουκρανών και ξένων μαχητών που πολεμούσαν στο πλευρό τους, για 55 Ρώσους στρατιώτες.\n\nΔιαβάστε επίσης – Τα παιχνίδια Μόσχας-Ριάντ και το στοίχημα των 500 εκατ. ευρώ\n\nΑνάμεσα στους απελευθερωμένους Ουκρανούς είναι και αξιωματικοί της μάχης Αζοφστάλ, στο εργοστάσιο χαλυβουργίας που για το Κίεβο σύμβολο της αντίστασης στη στρατιωτική εισβολή της Ρωσίας. Οι επικεφαλής της άμυνας στην Αζοφστάλ, μεταφέρθηκαν στην Τουρκία, όπου και θα παραμείνουν «με απόλυτη ασφάλεια και σε άνετες συνθήκες» ως «το τέλος του πολέμου», δυνάμει συμφωνίας με τον τούρκο πρόεδρο Ρετζέπ Ταγίπ Ερντογάν, διευκρίνισε ο Ουκρανός πρόεδρος.\n\nΑπό την άλλη πλευρά, οι Ουκρανοί απελευθέρωσαν 55 Ρώσους στρατιώτες, ανάμεσά τους και ο ουκρανός πρώην βουλευτής, ολιγάρχης και στενός φίλος του Πούτιν, Βίκτορ Μεντβεντσούκ.\n\nΣτους αλλοδαπούς που αφέθηκαν ελεύθεροι περιλαμβάνονται δύο Βρετανοί και ένας Μαροκινός που είχαν καταδικαστεί σε θάνατο τον Ιούνιο, αφού συνελήφθησαν να πολεμούν στο πλευρό της Ουκρανίας.\n\nΕπίσης αφέθηκαν ελεύθεροι άλλοι τρεις Βρετανοί, δύο Αμερικανοί, ένας Κροάτης και ένας Σουηδός υπήκοος.\n\nΤο «ευχαριστώ» μέσω Twitter\n\nΜε αναρτήσεις στο Twitter το υπουργείο Εξωτερικών της Ουκρανίας ευχαρίστησε τη Σαουδική Αραβία για τον «ουσιαστικό» ρόλο στις διαπραγματεύσεις για την απελευθέρωση των 10 αλλοδαπών κρατουμένων, οι οποίοι μεταφέρθηκαν στο Ριάντ μετά την απελευθέρωσή τους.\n\nΗ Σαουδική Αραβία επιβεβαίωσε την Παρασκευή ότι ο Μοχάμεντ Μπιν Σαλμάν είχε εμπλακεί σε προσπάθειες διαμεσολάβησης που οδήγησαν στην απελευθέρωση των κρατουμένων στο εξωτερικό, αλλά δεν έδωσε περισσότερες λεπτομέρειες για τη διαδικασία. Ανέφερε επίσης ότι ο Ρώσος πρόεδρος Βλαντιμίρ Πούτιν ευχαρίστησε τον πρίγκιπα για τη συνεισφορά του μέσω τηλεφωνικής επικοινωνίας.\n\nΤα iPhone\n\nΗ εφημερίδα Sun ανέφερε την Πέμπτη ότι ο Αμπράμοβιτς καλωσόρισε τους πέντε απελευθερωμένους Βρετανούς σε ένα ιδιωτικό τζετ που κατευθυνόταν στη Σαουδική Αραβία από τη Ρωσία και τους έδωσε iPhone για να καλέσουν την οικογένειά τους για να πουν ότι επέστρεφαν στο σπίτι.",
    "Άρης: Απέρριψε πρόταση 1,5 εκατ. ευρώ από Σαουδική Αραβία για Μπράμπετς": "Άκυρο σε ομάδα από τη Σαουδική Αραβία για τον Γιακούμπ Μπράμπετς έριξε ο Άρης.\n\n\n\nΣυγκεκριμένα, οι Θεσσαλονικείς απέρριψαν πρόταση ύψους 1,5 εκατ. ευρώ από την Ettifaq FC, oι οποίοι αναζητούν μια λύση για τα μετόπισθεν και έχουν τον Τσέχο στόπερ του Άρη στη λίστα τους.\n\n\n\nΠαρόλα αυτά, ο Άρης απάντησε αρνητικά στην πρόταση, θεωρώντας προφανώς πως το ποσό είναι μικρό για την αξία του ποδοσφαιριστή, ο οποίος έχει σημαντικό ρόλο στην ομάδα.\n\n\n\nΣτην Ετιφάκ είναι βοηθός προπονητή ο Ντάρκο Τέσοβιτς, ο οποίος πιθανόν γνωρίζει τον Μπράμπετς λόγω της θητείας του στην Ελλάδα ως βοηθός του Βλάνταν Μιλόγεβιτς στην ΑΕΚ.",
    "Εντυπωσιακή επίδειξη πάνω από τα Χανιά από μαχητικά της Σαουδικής Αραβίας - Δείτε βίντεο": "Στο πλαίσιο της συνεργασίας μεταξύ των δύο χωρών\n\nΕπίδειξη στον χανιώτικο ουρανό έκαναν το μεσημέρι αεροσκάφη της πολεμικά αεροσκάφη της Σαουδικής Αραβίας.\n\nΗ επίδειξη αυτή έγινε στο πλαίσιο της συνεργασίας που έχει αναπτύξει η Ελλάδα με τη Σαουδική Αραβία, γράφει το flashnews.gr.\n\nΚατά την διέλευσή τους πάνω από το παλιό λιμάνι, τα αεροσκάφη έκαναν μικρή ακροβατική επίδειξη προσελκύοντας τα βλέμματα ντόπιων και επισκεπτών.\n\nΔείτε το βίντεο:\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις."
}