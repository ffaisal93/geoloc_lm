{
    "Βέλγιο: Μαφιόζοι προσπάθησαν να απαγάγουν τον υπουργό Δικαιοσύνης": "Ο υπουργός έχει τεθεί υπό αυξημένη αστυνομική προστασία ενώ τέσσερις ύποπτοι συνελήφθησαν στην Ολλανδία.\n\nΤέσσερις ύποπτοι συνελήφθησαν στη διάρκεια του Σαββατοκύριακου στην Ολλανδία στο πλαίσιο έρευνας για την απόπειρα απαγωγής του Βέλγου υπουργού Δικαιοσύνη, Βίνσεντ Φαν Κίκενμπορν, ο οποίος κατηγόρησε «τη μαφία των ναρκωτικών».\n\nΟ υπουργός, που είναι και δήμαρχος του Κουρτράι, απευθύνθηκε το Σάββατο το βράδυ στους κατοίκους της πόλης αυτής της δυτικής Φλάνδρας στη διάρκεια γιορτής με βιντεοσκοπημένο μήνυμά του που αναμεταδόθηκε χθες Κυριακή από τo κρατικό ραδιοτηλεοπτικό δίκτυο RTBF.\n\nΟ Φαν Κίκενμπορν δήλωσε ότι την Πέμπτη έλαβε ένα τηλεφώνημα από τον ομοσπονδιακό εισαγγελέα Φρεντερίκ Φαβ Λέουβ. «Με προειδοποίησε για ένα σχέδιο απαγωγής μου», εξήγησε, ενώ πρόσθεσε ότι δεν θέλησε να ακυρώσει τις γιορτές στην πόλη του προκειμένου «να μην υποκύψει στη μαφία των ναρκωτικών».\n\nΤο Σάββατο η ομοσπονδιακή εισαγγελία του Βελγίου ανακοίνωσε ότι ο υπουργός έχει τεθεί υπό αυξημένη αστυνομική προστασία κα ότι τρεις ύποπτοι συνελήφθησαν στην Ολλανδία. Η ολλανδική εισαγγελία διευκρίνισε ότι πρόκειται για τρεις άνδρες ηλικίας 20, 29 και 48 ετών, με ολλανδική υπηκοότητα.\n\nΈνας τέταρτος ύποπτος συνελήφθη επίσης στην Ολλανδία, σύμφωνα με δικαστική πηγή.\n\nΤο Βέλγιο έχει ζητήσει την έκδοσή τους.\n\nΗ δικαστική πηγή επιβεβαίωσε ότι ένα αυτόματο όπλο εντοπίστηκε σε όχημα το οποίο βρέθηκε κοντά στην οικία του υπουργού στο Κουρτράι.\n\nΗ φλαμανδική εφημερίδα Het Laatste Nieuws ανέφερε ότι πυροβόλα όπλα, ανάμεσά τους καλάσνικοφ, και μπουκάλια γεμάτα με βενζίνη βρέθηκαν στο αυτοκίνητο του υπόπτου, που είχε πινακίδα κυκλοφορίας Ολλανδίας.\n\nΟ Φαν Κίκενμπορν αντέδρασε με ανάρτησή του στα μέσα κοινωνικής δικτύωσης το Σάββατο τονίζοντας ότι είναι αποφασισμένος να συνεχίσει τη μάχη του κατά «του οργανωμένου εγκλήματος». «Δεν θα υποκύψουμε ποτέ στη βία», υπογράμμισε.\n\nΟ Βέλγος πρωθυπουργός Αλεξάντερ ντε Κρο κατήγγειλε «μια εντελώς απαράδεκτη απειλή». «Δεν θα επιτρέψουμε σε κανέναν να μας εκφοβίσει», πρόσθεσε.\n\nΗ βελγική ομοσπονδιακή εισαγγελία εξήγησε το Σάββατο ότι «στη διάρκεια της προηγούμενης εβδομάδας ενημερώθηκε για μια πιθανή απειλή» εις βάρος του υπουργού Δικαιοσύνης. Έρευνα «κατέληξε γρήγορα στο συμπέρασμα ότι η απειλή αυτή είναι σοβαρή», πρόσθεσε.\n\nΟ Φαν Κίκενμπορν τέθηκε υπό ενισχυμένη αστυνομική προστασία και ακύρωσε κάποιες υποχρεώσεις του. Η εισαγγελία δεν έδωσε καμία άλλη διευκρίνιση για την έρευνα.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Ολλανδία-Βέλγιο: 1-0 (hls)": "Ολλανδία-Βέλγιο: 1-0 (hls)\n\nΜε πέντε νίκες και μια ισοπαλία ολοκλήρωσαν την παρουσία τους στον 4ο όμιλο της League A οι Οράνιε, οι πήραν την πρόκριση στην τελική φάση του τουρνουά.\n\nΔείτε Ακόμα",
    "Ολλανδία-Βέλγιο 1-0: «Σφράγισε» την πρωτιά αήττητη και με νίκη (hls)": "Με πέντε νίκες και μια ισοπαλία ολοκλήρωσαν την παρουσία τους στον 4ο όμιλο της League A οι Οράνιε, οι πήραν την πρόκριση στην τελική φάση του τουρνουά.\n\nΔΙΑΦΗΜΙΣΗ\n\nΣε ένα όχι και τόσο καλό παιχνίδι από άποψη ευκαιριών, όπου σχεδόν τα πάντα έγιναν στο δεύτερο μέρος, οι Ολλανδοί κατάφεραν να επικρατήσουν με 1-0 του Βελγίου και έκλεισαν τις υποχρεώσεις τους αήττητοι στην κορυφή του γκρουπ. Σκόρερ της νίκης ο Φαν Ντάικ με γκολ στο 73′, ενώ στην τελευταία φάση της αναμέτρησης λίγο έλειψε να έχουμε ισοπαλία, αλλά το γυριστό του Λουκεμπάκιο σταμάτησε στο δοκάρι!\n\nΤα στιγμιότυπα του αγώνα\n\nΟι παίκτες του Φαν Χάαλ δεν έπιασαν υψηλά στάνταρ, αλλά κράτησαν το αποτέλεσμα που ήθελαν, χωρίς να επιτρέψουν στους αντιπάλους τους να μπει καν σε σκέψεις πρωτιάς! Οι φιλοξενούμενοι ήθελαν νίκη με τρία γκολ διαφορά για να πάρουν αυτοί την πρόκριση στην τελική φάση, κάτι που όπως έδειξε το ματς δεν είχε ρεαλιστική υπόσταση…\n\nΝα σημειωθεί και ότι ο Τιερί Ανρί καθοδήγησε για πρώτη φορά την εθνική Βελγίου ως πρώτος προπονητής στη θέση του Ρομπέρτο Μαρτίνεθ, ο οποίος είχε αποβληθεί στο προηγούμενο παιχνίδι με την Ουαλία για διαμαρτυρία!\n\nΟλλανδία (Φαν Χάαλ): Πάσφεϊρ, Τίμπερ (65′ Ντε Βρι) , Φαν Ντάικ, Άκε (46′ Μαλάσια), Μπλιντ, Ντε Ρούν, Μπεργκίς (31′ Γκάκπο), Ντάμφρις, Κλάασεν (90+1′ Γκράβενμπερχ), Γιάνσεν (46′ Τέιλορ), Μπέργκβαϊν\n\nΒέλγιο (Ανρί): Κουρτουά, Ντεμπάστ, Αλντερβάιρελντ, Βερτόνχεν, Μενιέ (46′ Καράσκο), Ονάνα (74′ Τίλεμανς), Βίτσελ, Καστάνιε (82′ Λουκεμπάκιο), Αζάρ (64′ Τροσάρ), Μπατσουαγί (46′ Ντε Κετελάρ), Ντε Μπρόινε\n\nΗ τελική κατάταξη:",
    "Συμμαχία Ελλάδας με Ιταλία, Βέλγιο, Πολωνία για πλαφόν στο φυσικό αέριο": "Eπιστολή για το ζήτημα του πλαφόν στο φυσικό αέριο προωθούν Ελλάδα, Ιταλία, Βέλγιο, Πολωνία για να αποσταλεί στην Ευρωπαϊκή Επιτροπή πριν από το Συμβούλιο των Υπουργών Ενέργειας που θα πραγματοποιηθεί την Παρασκευή 30 Σεπτεμβρίου.\n\nΣύμφωνα με σημεία του προσχεδίου τα οποία έχει στη διάθεσή του το ΑΠΕ-ΜΠΕ, τονίζεται ότι το πλαφόν μπορεί να σχεδιαστεί με τέτοιο τρόπο ώστε να διασφαλίσει την ασφάλεια των προμηθειών και την ελεύθερη ροή στην Ευρώπη πετυχαίνοντας ταυτόχρονα τον κοινό στόχο για μείωση της ζήτησης φυσικού αερίου. Μέχρι στιγμής τουλάχιστον 11 χώρες είναι θετικές.\n\nΕκτός από την Ελλάδα, την Ιταλία, το Βέλγιο και την Πολωνία, (οι οποίες είχαν ταχθεί υπέρ του συντονισμού και μιας κοινής γραμμής), ναι λένε Ρουμανία, Μάλτα κ.α.\n\n'Αλλα κράτη-μέλη έχουν εκφράσει τη στήριξή τους, ωστόσο προτείνουν ορισμένες τροποποιήσεις. Οι συζητήσεις είναι σε εξέλιξη και ενδέχεται να υπάρξουν αλλαγές.",
    "Ελλάδα-Βέλγιο 0-1: Ήττα στις λεπτομέρειες": "Ελλάδα-Βέλγιο 0-1: Ήττα στις λεπτομέρειες\n\nΗ εθνική κορασίδων ηττήθηκε 1-0 από την αντίστοιχη του Βελγίου στο Estadio Polideportivo Municipal Pau Gasol της Ισπανίας για τη δεύτερη αγωνιστική της πρώτης προκριματικής φάσης (League A) του EURO U-17.\n\nΔΙΑΦΗΜΙΣΗ To μοναδικό γκολ της αναμέτρησης σημείωσε η Πιρέν με σουτ στο 70ο λεπτό. Την Τετάρτη (28/09, 13:00) η Εθνική Ομάδα ολοκληρώνει την πορεία της στο δεύτερο προκριματικό όμιλο του EURO U-17 με αντίπαλο την οικοδέσποινα Ισπανία. Στην άλλη αναμέτρηση για τη δεύτερη αγωνιστική του ομίλου η Ισπανία αντιμετωπίζει την Πολωνία. Οι συνθέσεις: Ελλάδα (Γιώργος Παπακώστας): Πεταλωτή, Γκότση, Βαλκάνη, Ζάγκλη, Φακίνου, Λαζαράκη, Μαξ (82′ Πουλιούδη), Φανουράκη, Γιοβάνη (88′ Κολούσιου), Ίβιτς (82′ Μούγιου), Γιαννή (74′ Βλάχου). Βέλγιο (Τόμας Γιάνσεν): Σόλειντ, Σοέρ, Παεπέν (47′ Κέλεμανς), Σνάπ, Χιμένεζ, Βαν Μπεσό, Πιρέν, Μποσμάν (70′ Ταμπαγκάρι), Μάττον (47′ Ντε Μέεστερ), Αντεβούσι, Αντέμι (78′ Πριέμ). Κίτρινες: 44′ Βαλκάνη, 88′ Λαζαράκη / 90′ Κέλεμανς.",
    "Βέλγιο: Άνοιξε ξανά το Μουσείο Καλών Τεχνών της Αμβέρσας": "Μετά από 11 χρόνια ανακαίνισης, το Μουσείο Καλών Τεχνών της Αμβέρσας άνοιξε ξανά τις πόρτες του για το κοινό. Η πρόσοψή του λάμπει ξανά, αλλά αυτό που έχει πραγματικά μεταμορφωθεί είναι το εσωτερικό του μουσείου.\n\nΟι παλιές αίθουσες έχουν αποκατασταθεί ενώ χτίστηκαν και νέες στον υπαίθριο χώρο του παλιού μουσείου.\n\nΠλέον είναι μεγαλύτερο κατά 40%, ενώ η ανακαίνιση στοίχισε πάνω από 100 εκατομμύρια ευρώ.\n\n«Ένα κλασσικό μουσείο συνήθως περιστρέφεται γύρω από τη χρονολογία. Αυτό σημαίνει να πηγαίνουν από το παλιό στο νέο. Από την άλλη επιλέγουμε μια θεματική διάταξη, γύρω από προσβάσιμα θέματα, όπως για παράδειγμα εδώ σε αυτήν την αίθουσα που το θέμα είναι το φως» δήλωσε ο επιμελητής του μουσείου.\n\nΤο επιβλητικό κτίριο σε αναγεννησιακό στυλ χρονολογείται από το 1890. Στις αρχές του αιώνα το μουσείο δεν διέθετε αρκετό χώρο για την έκθεση της συλλογής, υπήρχαν διαρροές από την οροφή και το σύστημα κλιματισμού δεν λειτουργούσε σωστά. Το 2011 έκλεισε ώστε να αρχίσουν οι εργασίες ανακαίνισης.",
    "Στην Μπέβερεν ο Μποκανί!": "Ποδοσφαιριστής της Μπέβερεν είναι από σήμερα ο Ντιεμερσί Μποκανί. Ο Κονγκολέζος στράικερ ανακοινώθηκε από την ομάδα του Βελγίου και θα αγωνίζεται σε αυτή για την επόμενη σεζόν.\n\n\n\nΟ 36χρονος που μέχρι πρότινος αγωνιζόταν στο Κουβέιτ με τη φανέλα της ομώνυμης ομάδας συνεχίζει την περιπλάνηση του στα ευρωπαϊκά γήπεδα στα οποία κατέγραψε σημαντική πορεία κυρίως στο Βέλγιο.\n\n\n\nΜεταξύ άλλων ο έμπειρος επιθετικός έχει αγωνιστεί, στην Άντερλεχτ, τη Σταντάρ Λιέγης, τη Μονακό, τη Βόλφσμπουργκ, τη Ντιναμό Κιέβου, τη Νόριτς, τη Χαλ και την Άντβερπ με την Μπέβερεν να αποτελεί τον 11ο σταθμό της καριέρας του.\n\n\n\n",
    "Βέλγιο: Οδεύουμε προς δύσκολους χειμώνες, λέει ο Ντε Κρόο": "«Οδεύουμε προς δύσκολους χειμώνες και είμαι πεπεισμένος ότι μπορούμε να το ξεπεράσουμε αυτό» τόνισε ο Βέλγος Πρωθυπουργός Αλεξάντερ ντε Κρόο, σε συνέντευξη που παραχώρησε στη βελγική εφημερίδα La Libre. Ερωτηθείς για προηγούμενη δήλωσή του στην οποία είχε αναφέρει ότι αναμένονται πέντε με δέκα δύσκολοι χειμώνες και θεωρήθηκε από κάποιους ότι προκάλεσε άγχος με τα λεγόμενά του, απάντησε ότι δεν μετανιώνει καθόλου που το είπε.\n\n«Αυτός είναι ο ρόλος μου. Ο πόλεμος στην Ουκρανία δεν πρόκειται να σταματήσει αύριο.Είναι σημαντικό να λέμε την πραγματικότητα. Αλλά είπα δύο πράγματα: οδεύουμε προς δύσκολους χειμώνες και είμαι πεπεισμένος ότι μπορούμε να το ξεπεράσουμε αυτό. Ξεχάσαμε το δεύτερο μέρος του μηνύματός μου. Θέλω να καταλάβουν όλοι ότι αυτό δεν είναι πλέον κάτι συνηθισμένο (business as usual). Διανύουμε μια δύσκολη περίοδο προσαρμογής: θέλουμε να αποσυνδεθούμε από το ρωσικό αέριο, από τα ορυκτά καύσιμα. Αυτή είναι η σωστή στρατηγική. Αυτό όμως θα πάρει χρόνο. Μάλλον πέντε χρόνια. Αλλά αν το κάνουμε καλά, θα πάμε μπροστά 20 χρόνια. Η τρέχουσα περίοδος θα μείνει στη μνήμη μας ως μια εποχή που έγιναν στρατηγικές ενεργειακές και βιομηχανικές επιλογές».\n\nΠαράλληλα, ο Πρωθυπουργός του Βελγίου ανέφερε ότι «η ελεύθερη αγορά δεν είναι για μένα θρησκεία. Όταν μια αγορά δυσλειτουργεί, πρέπει να παρέμβεις.Είμαι πεπεισμένος ότι σε ό,τι αφορά τον έλεγχο και τη ρύθμιση των αγορών, η κατάσταση θα έχει αλλάξει τελείως σε δέκα χρόνια». Να σημειωθεί ότι ο Αλεξάντερ ντε Κρόο έχει ταχθεί επανειλημμένα υπέρ του πλαφόν στο φυσικό αέριο.\n\nEυρωπαϊκή συναίνεση για το ζήτημα των Ρώσων που εγκαταλείπουν τη χώρα τους\n\nΌσον αφορά στη στάση του Βελγίου απέναντι στους Ρώσους που εγκαταλείπουν τη χώρα τους, ο Αλεξάντερ ντε Κρόο σημείωσε από την Γενική Συνέλευση των Ηνωμένων Εθνών στη Νέα Υόρκη, ότι «σήμερα, το Βέλγιο δεν εκδίδει σχεδόν ποτέ βίζα σε Ρώσους, μόνο για ανθρωπιστικούς λόγους. Αυτή είναι η θέση μας μέχρι στιγμής. Δεν πρόκειται απαραίτητα να δώσουμε βίζα σε άτομα που εγκαταλείπουν (τη Ρωσία). Ας δούμε πώς μπορούμε να επιτύχουμε μια ευρωπαϊκή συναίνεση. Ελπίζω ότι μπορεί γρήγορα να υιοθετηθεί μια γενική θέση» αναφέρει το δίκτυο rtl.\n\nΠηγή: ΑΠΕ-ΜΠΕ",
    "Βέλγιο: Βαριά πολυβόλα, πυρομαχικά και χειμερινές στολές στέλνει στην Ουκρανία": "Κλείσιμο\n\nΤο Βέλγιο αποφάσισε την παροχή στρατιωτικής βοήθειας στην Ουκρανία ύψους 12 εκατομμυρίων ευρώ. Το νέο πακέτο θα περιλαμβάνει βαριά πολυβόλα και πυρομαχικά καθώς και χειμερινές στολές, σύμφωνα με την Υπουργό 'Αμυνας της χώρας.Να σημειωθεί ότι τον περασμένο Φεβρουάριο,ο Βέλγος πρωθυπουργός Αλεξάντερ ντε Κρόο είχε ανακοινώσει τη μεταφορά δύο πολυβόλων και περίπου 4 τόνων καυσίμου ντίζελ στις ένοπλες δυνάμεις της Ουκρανίας, ενώ ακολούθησαν και άλλες παραδόσεις οπλισμού. Επιπλέον, όπως αναφέρουν τα βελγικά μέσα, στα σχέδια βρίσκεται και η προμήθεια ιατρικών μηχανημάτων, αλλά εκτιμάται ότι κάτι θα τέτοιο θα προχωρήσει από τον Ιανουάριο του 2023.",
    "Μακεδονικό πρακτορείο ειδήσεων": "",
    "Nations League: Κορυφή η Κροατία, νίκες για Γαλλία, Βέλγιο, Ολλανδία – Ανέβηκε η Τουρκία": "Η Κροατία πήρε το ντέρμπι με τη Δανία (2-1) και ανέβηκε στην κορυφή του Α' Ομίλου της League 1 για το Nations League . Νίκες για Γαλλία, Ολλανδία και Βέλγιο . Ανέβηκε η Τουρκία (3-3 με το Λουξεμβούργο ) ενώ σκόραρε ο Σλίβκα της Λαμίας για τη Λιθουανία .\n\nΣτο ντέρμπι Κροατία – Δανία, οι γηπεδούχοι (ο Βίντα της ΑΕΚ ήταν στον πάγκο) με έξοχο πλασέ του Σόσα στο 49’ έκαναν το 1-0. Στο 77' ο Έρικσεν ισοφάρισε (1-1) για τη Δανία με τρομερό σουτ αλλά δύο λεπτά μετά ο Μάγερ με σουτ λίγο έξω από την περιοχή διαμόρφωσε το 2-1. Η Κροατία το...κράτησε το 2-1 και έβαλε...φωτιά στον όμιλο αφού ανέβηκε στην κορυφή και όλα είναι ανοιχτά.\n\nΗ Γαλλία πήρε την πρώτη της νίκη! Με αντίπαλο την Αυστρία μπήκε δυνατά, σκόραρε στο 2’ με τον Εμπαπέ αλλά το γκολ ακυρώθηκε ενώ είχε κι άλλες ευκαιρίες στο πρώτο ημίχρονο, με κορυφαία τη διπλή στο 35’ με Τσουαμενί (δοκάρ), Γκριεζμάν (από κοντά δεν σκόραρε). Τελικά το 1-0 ήρθε στο 56ο λεπτό, όταν μετά το λάθος του Ζάμπιτσερ, ο Ζιρού έδωσε στον Εμπαπέ κι εκείνος με ένα από τα γνωστά του σόλο, πέρασε σχεδόν όλη την άμυνα της Αυστρίας και με υπέροχο τελείωμα έστειλε την μπάλα στα δίχτυα.\n\nΔιαβάστε Επίσης Ολυμπιακός: Η επιλογή του Μίτσελ με Βρουσάι\n\nΕννέα λεπτά μετά, η Γαλλία αναπτύχθηκε υπέροχα, ο Γκριεζμάν από δεξιά σέντραρε και ο Ζιρού με κεφαλιά έβαλε τις βάσεις για τη νίκη (2-0) που ήρθε με άνεση.\n\nΗ Ολλανδία ύστερα από εξαιρετική ομαδική προσπάθεια σκόραρε στο 13’ με τον Χάκπο (0-1). Η Πολωνία στην επανάληψη μπήκε δυνατά αλλά με τη συμπλήρωσης μιας ώρας αγώνα ο Μπεργκβάιν μετά την ωραία συνεργασία με τον Γιάνσεν έγραψε το 0-2. Κέρδισε η Ολλανδία και όλα θα κριθούν την τελευταία αγωνιστική σε αυτόν τον όμιλο γιατί κέρδισε και το Βέλγιο. Αποδοκιμάστηκαν οι Πολωνοί από τον κόσμο τους!\n\nΤο Βέλγιο έκανε ότι ήθελε την Ουαλία και πέτυχε δύο τέρματα στο πρώτο ημίχρονο με τους ίδιους πρωταγωνιστές! Από τον Μενιέ ξεκίνησαν και τα δύο τέρματα. Απλά στο 1-0 ο Μπατσουαγί δημιούργησε για τον Ντε Μπρόινε και στο 2-0 ο άσος της Σίτι έφτιαξε για τον φορ της Φενέρμπαχτσε. Η Ουαλία άμεσα στο β’ ημίχρονο με τον Μουρ (50’ κεφαλιά) μείωσε σε 2-1, προσπάθησε στο τέλος για το 2-2 αλλά δεν τα κατάφερε.\n\nΣτο Λιθουανία – Ν. Φερόε, ο Σλίβκα, ο άσος της Λαμίας ήταν εκείνος που ισοφάρισε (1-1) για τους γηπεδούχους στο πρώτο ημίχρονο με αρκετή…περιπέτεια αφού χρειάστηκαν περίπου τέσσερα λεπτά για να αποφασίσουν οι διαιτητές εάν ήταν οφ σάιντ ή όχι.\n\nΤέσσερα γκολ στο πρώτο ημίχρονο στο Τουρκία – Λουξεμβούργο με τους γείτονες να θέλουν απλά την ισοπαλία για να ανέβουν κατηγορία. Το Λουξεμβούργο δυο φορές προηγήθηκε (0-1, 1-2) αλλά ο Σανό (έγινε αλλαγή στο ημίχρονο), έκανε το πέναλτι με το οποίο ισοφάρισαν την πρώτη φορά οι Τούρκοι και εν συνεχεία ο ίδιος με αυτογκόλ έγραψε και το 2-2!\n\nΗ Τουρκία ήταν καλύτερη στην επανάληψη αλλά στην άμυνα είχε πολλά προβλήματα και ο Ροντρίγκες στο 69’ πέτυχε ένα πολύ εύκολο τέρμα για το 2-3! Τελικά το 3-3 ήρθε στο τέλος για τους Τούρκους που ανέβηκαν και μαθηματικά.\n\nΤο Αζερμπαϊτζάν με ωραίο τελείωμα του Νταντάσοφ λίγο πριν από το τέλος του α’ μέρους έκανε το 0-1 με αντίπαλο τη Σλοβακία, που ισοφάρισε στο 93' αλλά δύο λεπτά μετά δέχθηκε κι άλλο τέρμα για το 1-2.\n\nΗ Ανδόρα νωρίς (4’) με την κεφαλιά του Ρόσας προηγήθηκε κόντρα στην Λιχτενστάιν και ο Σερβός στο 80' διαμόρφωσε το 0-2.\n\nΤα αποτελέσματα του Nations League\n\nΛΙΓΚΑ 1\n\nΓΚΡΟΥΠ 1\n\nΚροατία – Δανία 2-1\n\n(49’ Σόσα, 79' Μάγερ - 77' Έρικσεν)\n\nΓαλλία – Αυστρία 2-0\n\n(56’ Εμπαπέ, 65’ Ζιρού)\n\nΗ ΒΑΘΜΟΛΟΓΙΑ\n\nΓΚΡΟΥΠ 4\n\nΠολωνία – Ολλανδία 0-2\n\n(13’ Χάκπο, 60’ Μπεργκβάιν)\n\nΒέλγιο – Ουαλία 2-1\n\n(10’ Ντε Μπρόινε, 27’ Μπατσουαγί – 50’ Μουρ)\n\nΗ ΒΑΘΜΟΛΟΓΙΑ\n\nΛΙΓΚΑ 3\n\nΓΚΡΟΥΠ 1\n\nΛιθουανία - Νησιά Φερόε 1-1\n\n(41’ Σλίβκα – 22’ Αντρέασεν)\n\nΤουρκία – Λουξεμβούργο 2-3\n\n(16’ πέναλτι Ουντέρ, 39’ αυτογκόλ Σανό, 87' Γιουκσέκ – 8’ Μάρτινς, 37’ Σινάνι, 69’ Ροντρίγκες)\n\nΗ ΒΑΘΜΟΛΟΓΙΑ\n\nΓΚΡΟΥΠ 3\n\nΣλοβακία – Αζερμπαϊτζάν 1-2\n\n(93' πέναλτι Γίρκα - 4’ Νταντάσοφ, 95' Χαγκβέρντι)\n\nΗ ΒΑΘΜΟΛΟΓΙΑ\n\nΛΙΓΚΑ 4\n\nΓΚΡΟΥΠ 1\n\nΛιχτενστάιν – Ανδόρα 0-2\n\n(4’ Ρόσας, 80' Σερβός)\n\nΗ ΒΑΘΜΟΛΟΓΙΑ",
    "Ουαλοί φίλαθλοι καθάρισαν τα σκουπίδια τους πριν τον αγώνα με το Βέλγιο - «Chapeau, παράδειγμα προς μίμηση»": "Συγχαρητήρια από τον δήμαρχο και την αστυνομία των Βρυξελλών\n\nΟι φίλαθλοι της Ουαλίας που ταξίδεψαν στις Βρυξέλλες για τον αγώνα της εθνικής τους με το Βέλγιο για το Nations League, έδωσαν μαθήματα συμπεριφοράς και εγκωμιάστηκαν γι'αυτό.\n\nΕκατοντάδες φίλαθλοι από τους συνολικά 2.500 που ταξίδεψαν στο Βέλγιο, κατέβηκαν στο κέντρο των Βρυξελλών πριν τον αγώνα.\n\nΑφού έκαναν πάρτυ στους δρόμους με μπύρες και αλκοόλ, στη συνέχεια πήραν σακούλες και καθάρισαν κουτάκια, μπουκάλια και σκουπίδια, προτού βάλουν πλώρη για το γήπεδο για τον αγώνα.\n\nΗ αστυνομία των Βρυξελλών, αναγνωρίζοντας τη σπουδαία τους πρωτοβουλία, ευχαρίστησε τους Ουαλούς φιλάθλους «που άφησαν τον τόπο όπως τον βρήκαν» μέσω Twitter.\n\nIl n’est pas rare de rencontrer des supporters avant un match de football de nos Diables Rouges dans le centre-ville de #Bruxelles.\n\nNous tenons à remercier les supporters de l’équipe adverse @Cymru #Wales pour laisser l’endroit comme ils l’ont trouvé avant : « propre ».#BELWAL pic.twitter.com/Dn2tPAHrij — PolBru (@zpz_polbru) September 22, 2022\n\nΕυχαριστίες δέχτηκαν και από τον δήμαρχο Βρυξελλών. «Μπράβο στους φιλάθλους της Ουαλίας που, αφού πάρταραν στο κέντρο της πόλης, μάζεψαν τα σκουπίδια τους. Παράδειγμα προς μίμηση» έγραψε ο Φιλίπ Κλοζ.\n\nChapeau aux supporters de l’équipe du Pays de Galles qui après avoir fait la fête dans le centre-ville ramassent leurs détritus. Un exemple à suivre! #BELWAL pic.twitter.com/WzDNrG2dC8 — Philippe Close (@PhilippeClose) September 22, 2022\n\nΓια την ιστορία, η Ουαλία ηττήθηκε με 2-1 από το Βέλγιο.\n\nΜε πληροφορίες από BBC",
    "Κλείνουν τα φώτα από τις βιτρίνες στο Βέλγιο, κατεβάζουν τον θερμοστάτη": "Μείωση της θερμοκρασίας και σβήσιμο των πινακίδων και των φώτων στις βιτρίνες αποφάσισε ο τομέας του εμπορίου στο Βέλγιο, καθώς σύμφωνα με τους υπολογισμούς θα μπορούσε να υπάρξει σημαντική μείωση της κατανάλωσης ενέργειας.\n\nΑπό 1η Οκτωβρίου, μία ώρα μετά το κλείσιμο των καταστημάτων, οι επιγραφές, τα φώτα στις βιτρίνες και στους χώρους στάθμευσης αυτοκινήτων θα σβήνουν. Επίσης, αποφασίστηκε να μένουν κλειστές οι πόρτες των καταστημάτων κατά τις εργάσιμες ώρες - όπου είναι δυνατόν - όταν αυτές είναι χειροκίνητες. Τέλος, η θερμοκρασία στο εσωτερικό των καταστημάτων θα περιοριστεί στους 19 βαθμούς Κελσίου.\n\n«Οι προσπάθειες που έγιναν επιτρέπουν να γίνουν σημαντικές οικονομίες. Σύμφωνα με τους υπολογισμούς, η μείωση του θερμοστάτη κατά ένα βαθμό καθιστά δυνατή την επίτευξη μέσης εξοικονόμησης 7% έως 8% στην κατανάλωση θέρμανσης», εξηγεί ο Ντομινίκ Μισέλ της ομοσπονδίας εμπορίου και υπηρεσιών του Βελγίου. Εκτιμάται, ότι το σβήσιμο των φώτων εκτός των ωρών λειτουργίας θα εξοικονομήσει 12,5% έως 15%.\n\nΑπό τις 19 Σεπτεμβρίου τα φώτα σβήνουν στους περισσότερους αυτοκινητόδρομους της Βαλονίας, γαλλόφωνης περιοχής του Βελγίου, για λόγους εξοικονόμησης ενέργειας. Όπως αναφέρουν οι γαλλόφωνες εφημερίδες, τα φώτα σβήνουν στο μεγαλύτερο μέρος του δικτύου αυτοκινητοδρόμων της Βαλονίας, μεταξύ 22:00 και 5:00 π.μ. Θα παραμένει ως έχει, ο φωτισμός των κόμβων, καθώς και των εισόδων και εξόδων και των επικίνδυνων σημείων. Με αυτόν τον τρόπο εξοικονομούνται πολλά εκατοντάδες χιλιάδες ευρώ, σύμφωνα με τον υπουργό Ενέργειας και Υποδομών της Βαλονίας, Φιλίπ Χενρί.\n\n«Οι πολίτες αναμένουν από τις δημόσιες αρχές να καταβάλουν επίσης προσπάθειες για να μειώσουν την κατανάλωση ενέργειας. Αυτό είναι ένα έκτακτο μέτρο που έλαβε η Βαλλονία», ανέφερε ο υπουργός υποδομών. Σύμφωνα με την εταιρεία Sofico που διαχειρίζεται τους αυτοκινητόδρομους και τις εθνικές οδούς στη Βαλονία, η εκτιμώμενη εξοικονόμηση ενέργειας που θα προκύψει από αυτήν την απόφαση ανέρχεται σε περίπου 400.000 ευρώ σε τιμές ενέργειας το 2022, ενώ αναμένεται ότι η εξοικονόμηση θα είναι πολύ μεγαλύτερη το 2023. Η μείωση του φωτισμού θα μειώσει την κατανάλωση κατά 2.670 MWh στο τέλος του 2023 σε σύνολο περίπου 21.000. Παρόμοια μέτρα λαμβάνουν όλες οι χώρες της Ευρώπης στα πλαίσια των σχεδίων των κυβερνήσεων να μην χαραμίζεται ενέργεια, καθώς η μείωση των ροών φυσικού αερίου από την Ρωσία και η άνοδος των τιμών του ρωσικού αερίου, δοκιμάζουν τις ενεργειακές αντοχές των κρατών.\n\nΕπίσης, ανησυχία για τους αυξημένους λογαριασμούς στην ενέργεια εκφράζουν οι Βέλγοι. Περίπου το 64% των πολιτών φοβάται ότι δεν θα μπορεί να πληρώσει τους λογαριασμούς ενέργειας, σύμφωνα με το Μεγάλο Βαρόμετρο της Soir-RTL-Ipsos που δημοσιεύεται σήμερα, Δευτέρα.\n\nΗ ανησυχία είναι μεγαλύτερη στο νότιο τμήμα της χώρας. Ειδικότερα, το 73% των πολιτών στη Βαλλονία ζει με αυτόν τον φόβο (σε σύγκριση με το 59% των Φλαμανδών και το 70% των κατοίκων των Βρυξελλών).\n\nΑντιμέτωποι με αυτό το κύμα των τιμών και τον φόβο ότι δεν μπορούν να αντεπεξέλθουν οικονομικά, η πλειοψηφία των Βέλγων λένε ότι έχουν αλλάξει ορισμένες συμπεριφορές. Σχεδόν οκτώ στους δέκα ερωτηθέντες λένε ότι χρησιμοποιούν «λιγότερο ρεύμα, φυσικό αέριο, νερό ή καύσιμα θέρμανσης».\n\nΕπιπροσθέτως, σύμφωνα με την έρευνα, πάνω από το 40% των ερωτηθέντων δηλώνουν ότι έπρεπε να χρησιμοποιήσουν τις αποταμιεύσεις τους ή να δανειστούν για να καλύψουν απροσδόκητα ενεργειακά έξοδα.\n\nΤέλος, ένας στους τρεις Βέλγους - τέσσερις στους δέκα στις Βρυξέλλες και τη Βαλλονία - παραδέχεται ότι η άνοδος των τιμών της ενέργειας τους ώθησε να περικόψουν τις δαπάνες τους για υγειονομική περίθαλψη.\n\nΌπως αναφέρει το δίκτυο rtl, η έρευνα για αυτό το Μεγάλο Βαρόμετρο πραγματοποιήθηκε πριν από τις ανακοινώσεις για νέα βοήθεια που έγιναν στα τέλη της περασμένης εβδομάδας.",
    "F-35 στο Βέλγιο: Γιατί το Rafale δεν μπόρεσε να κερδίσει": "Το F-35 συνοδεύεται από έναν ισχυρό οδικό χάρτη αναβάθμισης, με μια σταθερή ροή βελτιώσεων προϊόντων που διασφαλίζει ότι, το αεροσκάφος θα παραμείνει σχετικό για τις επόμενες δεκαετίες\n\nΤα τελευταία τέσσερα χρόνια αποδείχθηκαν καρποφόρα για τη Lockheed Martin στην Ευρώπη, καθώς έξι έθνη έχουν συνδέσει τις πολεμικές αεροπορίες τους με το μαχητικό αεροσκάφος F-35 πέμπτης γενιάς της αμερικανικής εταιρείας.\n\nΠαρά τις εκκλήσεις από τους Γάλλους ηγέτες προς τους γείτονές τους, να «αγοράσουν ευρωπαϊκά», το F-35 κερδίζει σταθερά εγχώριους υποψηφίους στους πιο πρόσφατους διαγωνισμούς μαχητικών αεροσκαφών, όπως το Dassault Rafale, το JAS 39 Gripen της Saab και το Eurofighter Typhoon που αναπτύχθηκε από την Airbus BAE Systems και Leonardo.\n\nΟι Βρυξέλλες επέλεξαν το αμερικανικό F-35, εις βάρος του Eurofighter Typhoon και του Rafale. Αναμενόμενος επίλογος: το Γαλλικό στρατόπεδο και η Boeing, είχαν ήδη καταγγείλει μια μεροληπτική πρόσκληση υποβολής προσφορών.\n\nΟ επίλογος ήταν αναμενόμενος, δεν είναι λιγότερο επώδυνος. Όπως ανακοινώθηκε από τον βελγικό Τύπο, οι Βρυξέλλες επέλεξαν το αμερικανικό μαχητικό F-35 για να αντικαταστήσει το παλιό του F-16 , εις βάρος του Typhoon της ευρωπαϊκής κοινοπραξίας Eurofighter και του γαλλικού Rafale.\n\nΣύμφωνα με το AeroDefenseNews, το συμβόλαιο είναι ύψους 2,9 δισ. ευρώ για 34 αεροσκάφη. Το πρώτο αεροσκάφος θα πρέπει να φτάσει στις βελγικές δυνάμεις από το 2023. Το European Typhoon, φιναλίστ στην πρόσκληση υποβολής προσφορών, φεύγει λοιπόν με «άδεια χέρια». Όσον αφορά το Rafale, το στοίχημα του Υπουργείου Ενόπλων Δυνάμεων, να μην ανταποκριθεί στην πρόσκληση υποβολής προσφορών για την πρόταση μιας ευρύτερης στρατηγικής συνεργασίας στο Βέλγιο, δεν αποδείχτηκε κερδοφόρο: ο Βέλγος υπουργός Άμυνας Steve Vandeput, δεν μελέτησε καν το αρχείο!\n\nΗ απόφαση κάθε άλλο παρά έκπληξη είναι: το F-35 ήταν το συντριπτικό φαβορί του διαγωνισμού. Σύμφωνα με τη γαλλική πλευρά, οι προδιαγραφές φαινόταν μάλιστα να έχουν γραφτεί για το μαχητικό της Lockheed Martin . Ο Διευθύνων Σύμβουλος της Dassault Aviation Eric Trappier, αμφισβήτησε ανοιχτά το θέμα : «Υπάρχουν πολύ συγκεκριμένα αιτήματα για αεροπλάνα του ΝΑΤΟ, τα οποία μόνο οι Αμερικανοί μπορούν να υποβάλουν», είπε. «Εμείς δεν είχαμε απάντηση».\n\nΗ Boeing χτυπά την «πόρτα»\n\nΤο Γαλλικό στρατόπεδο δεν ήταν το μόνο που κατήγγειλε τους όρους του διαγωνισμού. Ο αμερικανικός κολοσσός Boeing, υποψήφιος με το F-18 του, είχε χτυπήσει δυνατά την «πόρτα» του διαγωνισμού, αμφισβητώντας επίσης τα κριτήρια της Βελγικής πρόσκλησης υποβολής προσφορών: «Λυπούμαστε που αφού εξετάσαμε το αίτημα, δεν βλέπουμε καμία ευκαιρία να διαγωνιστούμε με πραγματικά ίσους όρους ανταγωνισμού με το F/A-18 Super Hornet», ανέφερε η ομάδα σε μια δήλωση.\n\nΓαλλικό μέσο ενημέρωσης προβάλλει: «Το ερώτημα που κάνουμε όλοι στους εαυτούς μας, είναι μήπως η Boeing αποσύρθηκε επειδή υπήρχε επιλογή μεταξύ Βελγίου και Ηνωμένων Πολιτειών, να αγοράσουν το F-35 και το έμαθαν; Κάτι που θα ήταν περίεργο όταν διεξάγεται ο διαγωνισμός».\n\nΜεταξύ των κριτηρίων που κρίθηκαν ευνοϊκά για το F-35, ήταν η ικανότητα συμμετοχής στην αποτρεπτική δύναμη του ΝΑΤΟ με τη μεταφορά της αμερικανικής πυρηνικής βόμβας B-61. Ωστόσο, μόνο το F-35 προορίζεται να έχει αυτή τη δυνατότητα. Για να είναι συμβατή η διάσημη βόμβα, οι άλλοι κατασκευαστές αεροσκαφών πρέπει να υποβάλουν αίτημα στην Ουάσιγκτον, το οποίο προφανώς οι Ηνωμένες Πολιτείες μπορούν να αρνηθούν, γεγονός, που δίνει μεγάλο πλεονέκτημα στα αμερικανικά αεροσκάφη.\n\nΜαχαιριά\n\nΓια να κερδίσει τον Βελγικό διαγωνισμό, η Αμερικανική Lockheed Martin, μπόρεσε επίσης να υπολογίζει στην αμέριστη υποστήριξη της Ολλανδίας. Ήδη πελάτης του F-35, η χώρα έκανε εκστρατεία στις Βρυξέλλες για το μαχητικό Lockheed Martin. Ισχυρή υποστήριξη, καθώς η Ολλανδική και η Βελγική αεροπορία, είναι παραδοσιακά κοντά: από το 2017, αστυνόμευαν εκ περιτροπής τους ουρανούς ολόκληρης της Μπενελούξ.\n\nΑκόμη και αναμενόμενο, η απόφαση των Βρυξελλών είναι ωστόσο μια «μαχαιριά» στην ευρωπαϊκή άμυνα. Μια νέα Ευρωπαϊκή χώρα, πρωτεύουσα της οποίας είναι και αυτή της Ευρώπης, πέφτει στα χέρια των Αμερικανών, παρόλο που στον διαγωνισμό συμμετείχαν δύο ευρωπαϊκά αεροπλάνα, το Rafale και το Typhoon.\n\nΗ Γηραιά Ήπειρος, βρίσκεται έτσι υπονομευμένη από μια «λέσχη F-35» που συνεχίζει να επεκτείνει την επιρροή της εντός της (Ηνωμένο Βασίλειο, Ολλανδία, Ιταλία, Νορβηγία, Δανία), αποσπώντας σημαντικό μέρος των πόρων που διατίθενται για την άμυνα. Το Βέλγιο, που συμμετέχει στην Ευρωπαϊκή Πρωτοβουλία Παρέμβασης και έχει υποστηρίξει τη δημιουργία του Ευρωπαϊκού Ταμείου Άμυνας, κινείται έτσι ενάντια στη βούληση μιας ευρωπαϊκής στρατηγικής αυτονομίας.\n\nΑμερικανική πίεση\n\nΗ Ουάσιγκτον είχε ασκήσει τεράστια πίεση στις Βρυξέλλες για να κερδίσει γρήγορα τη σύμβαση, τονίζοντας ότι η προσφορά της για το F-35 ίσχυε μόνο μέχρι τα μέσα Οκτωβρίου. Για να «χρυσώσει το χάπι», η Βελγική κυβέρνηση επιβεβαίωσε, ταυτόχρονα με την ανακοίνωση των F-35, την αγορά 442 Γαλλικών τεθωρακισμένων οχημάτων (Griffon και Jaguar) από το πρόγραμμα Scorpion. Ένα σημαντικό «έπαθλο παρηγοριάς» (1,1 δισεκατομμύρια ευρώ), αλλά απέχει πολύ από το να έχει το ίδιο οικονομικό και συμβολικό βάρος με το συμβόλαιο για τα μαχητικά αεροσκάφη.",
    "Βέλγιο: Το 64% των πολιτών ανησυχεί ότι δεν θα μπορεί να ανταπεξέλθει στους αυξημένους λογαριασμούς στην ενέργεια": "Ανησυχία για τους αυξημένους λογαριασμούς στην ενέργεια εκφράζουν οι Βέλγοι.\n\nΠερίπου το 64% των πολιτών φοβάται ότι δεν θα μπορεί να πληρώσει τους λογαριασμούς ενέργειας, σύμφωνα με το Μεγάλο Βαρόμετρο της Soir-RTL-Ipsos που δημοσιεύεται σήμερα, Δευτέρα.\n\nΗ ανησυχία είναι μεγαλύτερη στο νότιο τμήμα της χώρας. Ειδικότερα, το 73% των πολιτών στη Βαλλονία ζει με αυτόν τον φόβο (σε σύγκριση με το 59% των Φλαμανδών και το 70% των κατοίκων των Βρυξελλών).\n\nΑντιμέτωποι με αυτό το κύμα των τιμών και τον φόβο ότι δεν μπορούν να αντεπεξέλθουν οικονομικά, η πλειοψηφία των Βέλγων λένε ότι έχουν αλλάξει ορισμένες συμπεριφορές. Σχεδόν οκτώ στους δέκα ερωτηθέντες λένε ότι χρησιμοποιούν \"λιγότερο ρεύμα, φυσικό αέριο, νερό ή καύσιμα θέρμανσης\".\n\nΕπιπροσθέτως, σύμφωνα με την έρευνα, πάνω από το 40% των ερωτηθέντων δηλώνουν ότι έπρεπε να χρησιμοποιήσουν τις αποταμιεύσεις τους ή να δανειστούν για να καλύψουν απροσδόκητα ενεργειακά έξοδα.\n\nΤέλος, ένας στους τρεις Βέλγους - τέσσερις στους δέκα στις Βρυξέλλες και τη Βαλλονία - παραδέχεται ότι η άνοδος των τιμών της ενέργειας τους ώθησε να περικόψουν τις δαπάνες τους για υγειονομική περίθαλψη.\n\nΌπως αναφέρει το δίκτυο rtl, η έρευνα για αυτό το Μεγάλο Βαρόμετρο πραγματοποιήθηκε πριν από τις ανακοινώσεις για νέα βοήθεια που έγιναν στα τέλη της περασμένης εβδομάδας.\n\nΠΗΓΗ: ΑΜΠΕ",
    "Βέλγιο: Βραδιές στην εστίαση χωρίς ρεύμα ή αέριο αλλά με... κεριά": "Σε δράση διαμαρτυρίας για τις υψηλές τιμές στην ενέργεια, προχωρούν οι επαγγελματίες της εστίασης στη βελγική πρωτεύουσα, με σύνθημα «Οι Βρυξέλλες στο σκοτάδι» και χρόνο κινητοποίησης από τις 29 Σεπτεμβρίου μέχρι τις 2 Οκτωβρίου.\n\nΤην ιδέα εμπνεύστηκε το εστιατόριο Liesse, έχει τίτλο «οι Βρυξέλλες στο σκοτάδι» και ήδη αρκετές είναι οι επιχειρήσεις εστίασης που δήλωσαν ότι θα συμμετάσχουν.\n\nΔιαβάστε επίσης: Βέλγιο:Το 64% των πολιτών ανησυχεί ότι δεν θα μπορεί να αντεπεξέλθει στους αυξημένους λογαριασμούς στην ενέργεια\n\nΒραδιές χωρίς φυσικό αέριο ή ρεύμα\n\nΣτην πράξη, αυτά τα εστιατόρια θα προσφέρουν βραδιές χωρίς φυσικό αέριο ή ρεύμα. Υπό το φως των κεριών, αυτοί οι χώροι σκοπεύουν να καλωσορίσουν θερμά τους καταναλωτές διαμαρτυρόμενοι για τις υπέρογκες τιμές της ενέργειας και καλώντας τους σε συζητήσεις περιβαλλοντικές και κοινωνικές.\n\nΔιαβάστε επίσης: Γαλλία: Νωρίτερα θα σβήνουν τα φώτα στο μουσείο του Λούβρου και στις Βερσαλλίες\n\n«Covid και εγκλεισμοί, έλλειψη προσωπικού, πληθωρισμός και τώρα λογαριασμοί φυσικού αερίου και ρεύματος που είναι πολύ υψηλοί… Τα μπαρ και τα εστιατόρια των Βρυξελλών τα καταφέρνουν δύσκολα, αλλά συνεχίζουν να σας καλωσορίζουν με πόρτες ανοιχτές», αναφέρει στο Instagram το εστιατόριο Liesse.",
    "Βέλγιο: Οι δυσκολίες των νοικοκυριών, λόγω της ενεργειακής κρίσης": "Ο Κουέντιν Σπιτάελς από το Βέλγιο είδε τους λογαριασμούς του φυσικού αερίου και του ηλεκτρικού ρεύματος να εκτινάσσονται φέτος: για αυτό το σπίτι 4 υπνοδωματίων κοντά στην πόλη Ναμούρ πλήρωνε παλιά λιγότερα από 200 ευρώ. Τώρα πρέπει να δαπανά 659 ευρώ για κοινόχρηστα κάθε μήνα. Είναι πατέρας τεσσάρων παιδιών και πιστεύει ότι τα μέτρα της βελγικής κυβέρνησης για την αντιμετώπιση της ενεργειακής κρίσης δεν είναι αρκετά.\n\n«Δεν νομίζω ότι είναι αρκετά, με δεδομένο τον αριθμό των νοικοκυριών που βρίσκονται σε αυτή την κατάσταση. Επομένως, δεν ξέρουμε αν πρέπει να γίνει όπως στη Μεγάλη Βρετανία όπου υπάρχει ένα κίνημα «δεν πληρώνω» για τους λογαριασμούς τους. Και πιστεύω πραγματικά ότι οι πολιτικοί θα πρέπει να αντιδράσουν με πιο έντονο τρόπο», δηλώνει στην κάμερα του euronews.\n\nΗ βελγική ομοσπονδιακή κυβέρνηση ανακοίνωσε ήδη ένα σχέδιο για να περιοριστούν οι συνέπειες της ενεργειακής κρίσης, που βρίσκεται σε εξέλιξη. Περιλαμβάνει κοινωνικό τιμολόγιο ενέργειας για τους φτωχούς, μείωση του ΦΠΑ για το φυσικό αέριο και την ηλεκτρική ενέργεια και αυξημένη στήριξη για την ανακαίνιση σπιτιών.\n\nΣτη βελγική πρωτεύουσα, τις Βρυξέλλες, το Δημόσιο Κέντρο Κοινωνικής Πρόνοιας ξεκίνησε εκστρατεία ενημέρωσης στις τοπικές αγορές σχετικά με τις επιλογές των πολιτών για βοήθεια. Μέχρι στιγμής τα αιτήματα από οικογένειες διπλασιάστηκαν και εκφράζονται φόβοι πως ο χειμώνας μπορεί να φέρει ένα κύμα φτώχειας.\n\nΟ πρόεδρος του Δημόσιου Κέντρου Κοινωνικής Πρόνοιας, Χαλίντ Ζιάν, εξηγεί: «Αναμένουμε ότι θα υπάρξει ένα κύμα φτώχειας που θα επεκτείνεται από την πόλη των Βρυξελλών μέχρι την περιφέρεια της χώρας, Διότι υπάρχουν ειδικά χαρακτηριστικά στην περιφέρεια. Έχουμε πολλούς ενοικιαστές, έχουμε πολλά σπίτια που είναι ενεργειακά κόκκινα, που δεν είναι επαρκώς μονωμένα ή η κατανάλωση ενέργειας δεν ελέγχεται».\n\nΟ πρόεδρος συμφωνεί ότι τα τρέχοντα μέτρα στο Βέλγιο δεν είναι αρκετά και ζητεί μια νέα ρύθμιση της ευρωπαϊκής αγοράς.\n\n«Πιστεύουμε ότι η ενέργεια είναι ένα ουσιαστικό αγαθό. Πρέπει να ξεφύγει από τους νόμους της παραδοσιακής αγοράς. Χρειαζόμαστε μια ρυθμιζόμενη αγορά όπου τα ευρωπαϊκά κράτη ξεχωριστά ή ακόμα και η Ευρώπη συνολικά να μπορούν να θέσουν ανώτατα όρια. Όλοι χρειάζονται ενέργεια», προσθέτει ο Χαλίντ Ζιάν.\n\nΣτο euronews και τον δημοσιογράφο Sandor Zsiros, μίλησε ο Γενικός Γραμματέας του Ιδρύματος για τις Ευρωπαϊκές Προοδευτικές Σπουδές, Laszlo Andor. Διετέλεσε επίσης Επίτροπος της ΕΕ για Θέματα Απασχόλησης και Κοινωνικών Υποθέσεων. Καλώς ήρθατε στο Euronews.\n\nSandor Zsiros, Euronews\n\n«Βλέπουμε ότι βασικά όλα τα ευρωπαϊκά κράτη μέλη προσπαθούν να μετριάσουν τις επιπτώσεις της κρίσης. Κάποια μειώνουν τον ΦΠΑ, κάποια άλλα παρέχουν στήριξη στους πιο ευάλωτους. Τι αποδίδει και τι όχι;»\n\nLászló Andor, Γενικός Γραμματέας, FEPS\n\n«Αυτό είναι ένα μεγάλο στοίχημα για τα δίχτυα κοινωνικής ασφάλειας σε χώρες όπου το δίχτυ κοινωνικής ασφάλειας δεν είναι αρκετά ισχυρό. Πρέπει να το ενισχύσουν. Και αυτή μπορεί να είναι η στιγμή για την ανάπτυξη νέου τύπου βασικών υπηρεσιών. Τώρα μπορεί να έχει έρθει η ώρα για καθολικές βασικές υπηρεσίες, να αναπτυχθούν δηλαδή υπηρεσίες που κάνουν την κατάσταση διαχειρίσιμη για τις πιο ευάλωτες κοινωνικές ομάδες».\n\nSándor Zsiros, Euronews\n\n«Δηλαδή εννοείτε ότι η θέρμανση πρέπει να είναι βασική υπηρεσία για τους φτωχούς;»\n\nLászló Andor, Γενικός Γραμματέας, FEPS\n\n«Η θέρμανση είναι ένας κρίσιμος τομέας όπου απαιτείται κάποιου είδους παρέμβαση. Μπορεί να διαφέρει από χώρα σε χώρα».\n\nSándor Zsiros, Euronews\n\n«Κάποιοι ρωτούν: αν οι τιμές αυξάνονται, γιατί δεν κάνουμε τιμαριθμική αναπροσαρμογή των μισθών;»\n\nLászló Andor, Γενικός Γραμματέας, FEPS\n\n«Αυτό θα πρέπει να βασίζεται στον κοινωνικό διάλογο και στη μεταρρύθμιση των αγορών εργασίας και ο καθορισμός των μισθών πιθανότατα απαιτεί χρόνο, αλλά είναι πράγματι ένα κρίσιμο σημείο επειδή πολλοί άνθρωποι πιστεύουν ότι το λεγόμενο σπιράλ των μισθών είναι ένας παράγοντας που οδηγεί στον πληθωρισμό. Αυτό δεν είναι αληθινό. Στην πραγματικότητα, οι μισθοί αυξάνονταν ανεπαρκώς».\n\nSándor Zsiros, Euronews:\n\n«Πόσο καιρό μπορούν οι ευρωπαϊκές κυβερνήσεις να χρηματοδοτούν αυτήν την κοινωνική στήριξη;»\n\nLászló Andor, Γενικός Γραμματέας, FEPS\n\n«Η κοινωνική στήριξη δεν είναι απαραιτήτως το μεγαλύτερο πρόβλημα αυτή τη στιγμή, αν και τα αυξανόμενα επιτόκια καθιστούν πιο δύσκολη την κατάσταση για τις κυβερνήσεις προκειμένου να δανειστούν. Επομένως, αυτή μπορεί να είναι επίσης η στιγμή που οι κυβερνήσεις μπορούν να μεταρρυθμίσουν τα φορολογικά τους συστήματα. Στην Ευρώπη, επτά ή οκτώ χώρες εξακολουθούν να έχουν σταθερό φόρο εισοδήματος, φόρο εισοδήματος φυσικών προσώπων. Άρα αυτό μπορεί να επανεξεταστεί. Και αυτές που διατηρούν διατηρούν σταθερό το πλαίσιό τους να εισαγάγουν κλιμακούμενη φορολογία εισοδήματος και στη συνέχεια να βοηθήσουν στη χρηματοδότηση των αναγκών και στην ενίσχυση των δικτύων κοινωνικής ασφάλειας».\n\nSándor Zsiros, Euronews:\n\n«Έτσι πρέπει να φορολογήσουν τους πλούσιους για να βοηθήσουν τους φτωχούς. Σωστά;\"\n\nLászló Andor, Γενικός Γραμματέας, FEPS\n\n«Εσείς το είπατε, αλλά συμφωνώ. \"",
    "League A – 4ος Όμιλος: Νίκες για Ολλανδία και Βέλγιο (hls)": "Αμετάβλητη η κατάσταση στον 4ο Όμιλο της League A, με την Ολλανδία να κερδίζει στην Πολωνία και το Βέλγιο να επικρατεί της Ουαλίας.\n\nΔΙΑΦΗΜΙΣΗ\n\nΑναλυτικά:\n\nΠολωνία – Ολλανδία 0-2: Στον δρόμο προς τα τελικά οι «οράνιε»\n\nΗ Ολλανδία επικράτησε χωρίς πρόβλημα στη Βαρσοβία και έφτασε τους 13 πόντους παραμένοντας στην κορυφή και θα πάρει την πρόκριση στην τελική φάση αν αποφύγει ήττα με τρία γκολ διαφορά από το Βέλγιο την τελευταία αγωνιστική. Οι Πολωνοί με τη σειρά τους αποφεύγουν τον υποβιβασμό αν δε χάσουν στο φινάλε του ομίλου από την Ουαλία (στον πρώτο γύρο την είχαν κερδίσει 2-1).\n\nTα στιγμιότυπα του αγώνα\n\nOι «οράνιε» έχασαν μόλις στο 6′ με τραυματισμό τον Κοοπμέινερς (τον αντικατέστησε ο Μπέρχαους), όμως άνοιξαν το σκορ στο 14ο λεπτό με σκόρερ τον Χάκπο από κοντά μετά απο ομαδική προσπάθεια (14 πάσες) και ασίστ του Ντάμφρις.\n\nΣτο 60ό λεπτό, μετά από άλλον έναν υπέροχο συνδυασμό, ο Γιάνσεν έδωσε την ασίστ στον Μπέρχβαϊν που έκανε το 0-2, ωστόσο νωρίτερα η ομάδα του Φαν Χάαλ είχε χάσει και τον Ντεπάι λόγω τραυματισμού.\n\nΠολωνία (Μίχνιεβιτς): Στέζνι – Μπεντνάρεκ, Γκλικ, Κίβιορ – Φρανκόφσκι (79′ Μπερεζίνσκι), Κριχόβιακ, Λινέτι (46′ Μίλικ), Ζαλέφσκι (79′ Σκόρας) – Σιμάνσκι (70′ Κλιχ), Ζιελίνσκι (86′ Λεγκόφσκι) – Λεβαντόφσκι.\n\nΟλλανδία (Φαν Χάαλ): Πασβίρ – Τίμπερ, Φαν Ντάικ, Ακέ – Ντάμφρις, Κοοπμέινερς (6′ Mπέρχαους, 75′ Τέιλορ), Ντε Γιονγκ (46′ Ντε Ρόον), Μπλιντ – Χάκπο – Μπερχβάιν (75′ Βέχορστ), Ντεπάι (52′ Γιάνσεν).\n\nΔΙΑΦΗΜΙΣΗ\n\nΒέλγιο – Ουαλία 2-1: Ζωντανοί για πρωτιά οι Βέλγοι\n\nΤο Βέλγιο με ένα καλό πρώτο μέρος πήρε τη νίκη και ζητά νίκη με τρία γκολ διαφορά στην Ολλανδία την τελευταία αγωνιστική. Η Ουαλία πρέπει να επικρατήσει οπωσδήποτε της Πολωνίας στο φινάλε για να μείνει στην κατηγορία.\n\nΤα στιγμιότυπα του αγώνα\n\nOι «κόκκινοι διάβολοι» άνοιξαν το σκορ στο 11ο λεπτό με πανέμορφο σουτ του Ντε Μπράινε μετά από πάσα του Μπατσουαγί, ενώ στο 37′ οι ρόλοι αντιστράφηκαν με τον επιθετικό της Φενέρμπαχτσε να σκοράρει μετά από ασίστ του παίκτη της Μάντσεστερ Σίτι.\n\nΗ Ουαλία όμως μπήκε δυνατά στο β’ και μείωσε στο 50′ με κεφαλιά του Μουρ μετά από σέντρα του Τζόνσον.\n\nΒέλγιο (Mαρτίνεζ): Κουρτουά – Ντεμπάστ, Αλντερβάιρελντ, Φερτόνγκεν – Μενιέ, Τίλεμανς (76′ Φανάκεν), Βίτσελ, Καράσκο (65′ Μέρτενς) – Ντε Μπράινε (90+1′ Ντε Κετελάρε), Μπατσουαγί (65′ Οπεντά), Ε. Αζάρ (65′ Τροσάρ).\n\nΟυαλία (Πέιτζ): Χένεσι – Κ. Ρόμπερτς, Ρόντον, Μέπαμ, Ουίλιαμς – Σμιθ (64′ Μορέλ), Αμπάντου, Νόρινγκτον-Ντέιβις (84′ Τ. Ρόμπερτς) – Τζέιμς, Μουρ (64′ Μπέιλ), Τζόνσον.\n\nH βαθμολογία:\n\nΘέση Ομάδα Αγ. Τερ. Β. 1. Oλλανδία 5 13-6 13 2. Βέλγιο 5 11-7 10 3. Πολωνία 5 5-12 4 4. Ουαλία 5 6-10 1 H νικήτρια του ομίλου προκρίνεται στην τελική τετράδα της διοργάνωσης, η τελευταία υποβιβάζεται στη League B.\n\nΗ επόμενη αγωνιστική (25/9):",
    "ΒΊΝΤΕΟ : Μεγάλες διαδηλώσεις σε Χιλή και Βέλγιο - Χιλιάδες πολίτες στο πλευρό των γυναικών του Ιράν": "Σε δεκάδες μεγάλες πόλεις σε όλο τον κόσμο πραγματοποιούνται διαδηλώσεις συμπαράστασης στους Ιρανούς πολίτες που έχουν βγει στους δρόμους και διαδηλώνουν για τον θάνατο της Μαχσά Αμινί. Σε Σαντιάγο και Βρυξελλες, οι ογκώδεις πορείες κατέληξαν στις ιρανικές πρεσβείες. Οι πολίτες καταγγέλουν την πολιτική του θεοκρατικού καθέστωτος και ζητούν να γίνουν επιτέλους σεβαστά τα δικαιώματα των γυναικών.",
    "Βέλγιο: Η οικονομία της ΕΕ κινδυνεύει με πλήρη κατάρρευση λόγω ενεργειακής κρίσης, προειδοποιεί ο πρωθυπουργός": "Ο Βέλγος πρωθυπουργός Αλεξάντερ ντε Κρο προειδοποίησε ότι η Ευρώπη πρέπει να δράσει άμεσα για να αντιμετωπίσει την ενεργειακή κρίση.\n\nΣε διαφορετική περίπτωση υπάρχει κίνδυνος θεμελιώδους οικονομικής κατάρρευσης από την οποία η Ευρωπαϊκή Ένωση θα δυσκολευτεί να ανακάμψει.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\n«Μερικές ακόμα εβδομάδες όπως αυτή που διανύουμε και η ευρωπαϊκή οικονομία θα σταματήσει. Η ανάκαμψη από αυτό θα είναι πολύ πιο περίπλοκη από την παρέμβαση στις αγορές φυσικού αερίου σήμερα. Ο κίνδυνος αυτού είναι η αποβιομηχάνιση και ο σοβαρός κίνδυνος θεμελιωδών κοινωνικών αναταραχών», είπε ο Ντε Κρο την Πέμπτη σε συνέντευξή του στο Bloomberg News.\n\nΠρωθυπουργός Βελγίου: Να επιβληθεί άμεσα το πλαφόν στην τιμή του φυσικού αερίου\n\nΣύμφωνα με τον ίδιο, η Ευρωπαϊκή Ένωση θα πρέπει να επιβάλει χωρίς καθυστέρηση ένα ευρύ ανώτατο όριο τιμών στο εμπόριο φυσικού αερίου στο μπλοκ, εάν θέλει να σώσει τις βιομηχανίες της από το κλείσιμο.\n\n«Ειλικρινά δεν βλέπω άλλη επιλογή πέρα από παρεμβάσεις στην αγορά. Δεν έχουμε δεύτερη ευκαιρία να αποδείξουμε ως 450 εκατομμύρια Ευρωπαίοι ότι παίρνουμε τα πράγματα στα χέρια μας. Αυτό που βλέπετε σήμερα είναι μια τεράστια αποστράγγιση ευημερίας από την Ευρωπαϊκή Ένωση», τόνισε ο Ντε Κρο.\n\nΟ Βέλγος πρωθυπουργός μίλησε μία ημέρα πριν την συνάντηση «υψηλού κινδύνου» των 27 υπουργών ενέργειας της ΕΕ στις Βρυξέλλες, όπου θα συζητήσουν σχέδια για ριζικές παρεμβάσεις στις ενεργειακές αγορές του μπλοκ. Τα μέτρα που θα συζητηθούν περιλαμβάνουν την επιβολή πλαφόν για το φυσικό αέριο που εισάγεται από τη Ρωσία, την υποχρεωτική μείωση του στόχου χρήσης ηλεκτρικής ενέργειας και την επιβολή εισφοράς στους παραγωγούς ορυκτών καυσίμων για να χρησιμοποιούν τα πλεονάζοντα έσοδα για τη στήριξη των καταναλωτών.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΜε τις αγορές φυσικού αερίου να βρίσκονται 10 φορές πάνω από τον μέσο όρο της πενταετίας, οι ευρωπαϊκές κυβερνήσεις έχουν μόνο μια ευκαιρία να δείξουν ότι είναι ικανές να προστατεύσουν τον πληθυσμό και τη βιομηχανία, είπε ο Ντε Κρο, προσθέτοντας ότι η απόφαση θα πρέπει να είναι άμεση και όχι να καθυστερήσει έστω και μερικούς μήνες.\n\n«Νομίζω ότι δεν έχουμε τον χώρο να ξαναπούμε, εντάξει, βάζουμε κάτι στο τραπέζι και θα συναντηθούμε σε δύο μήνες. Σε δύο μήνες, με αυτές τις τιμές, φοβάμαι ότι θα είναι πολύ αργά», τόνισε.\n\nΒέλγιο: «Περίπλοκη» η αναδιανομή των απροσδόκητων κερδών των εταιρειών ενέργειας\n\nΗ ομοσπονδιακή κυβέρνηση του Βελγίου ζητά τη θέσπιση ευρέων ανώτατων ορίων τιμών στις αγορές φυσικού αερίου και όχι μόνο στις ρωσικές εισαγωγές «επειδή ο Βλαντίμιρ Πούτιν έχει ήδη δηλώσει ότι θα σταματήσει να πουλά αέριο».\n\nΤο πλαφόν θα πρέπει να είναι προσωρινό και «δυναμικό», προσφέροντας αύξηση στις ασιατικές τιμές που βρίσκονται προς το παρόν στο μισό από αυτό που πληρώνουν οι Ευρωπαίοι πελάτες. Αυτό, κατά τον Ντε Κρο θα δώσει χρόνο να σκεφτούμε πώς θα αναδιαρθρωθεί ο μηχανισμός τιμολόγησης της ηλεκτρικής ενέργειας για το μέλλον.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΕνώ υποστηρίζει τη βοήθεια προς τους διανομείς ενέργειας και τη μείωση της κατανάλωσης, ο Ντε Κρο σημειώνει ότι η αναδιανομή των απροσδόκητων κερδών «φαίνεται πολύ περίπλοκη».\n\nΣχετικά με την ασφάλεια του εφοδιασμού με φυσικό αέριο και ηλεκτρική ενέργεια αυτό το χειμώνα, ο Ντε Κρο είπε ότι το Βέλγιο θα είναι σε καλή κατάσταση, αλλά εάν κάποια ευρωπαϊκή χώρα βρεθεί σε κατάσταση μπλακ άουτ, θα είναι ένα «τεράστια πρόβλημα για όλους μας».",
    "ΕΕ: Φουντώνει η συζήτηση για την ένταξη των ρωσικών διαμαντιών στις κυρώσεις": "Επανέρχεται στο τραπέζι της Ε.Ε. το ζήτημα της υιοθέτησης κυρώσεων κατά των ρωσικών διαμαντιών. Σύμφωνα με δημοσίευμα του πρακτορείου Reuters, ομάδα πέντε κρατών-μελών έχουν σχηματίσει από κοινού πρόταση, στην οποία ζητούν να μπει καθολικό μπλόκο στις εισαγωγές διαμαντιών από τη Ρωσία.\n\nΤα πέντε κράτη που πιέζουν ήδη για ένταξη των διαμαντιών στις κυρώσεις είναι η Πολωνία, η Ιρλανδία, η Λιθουανία, η Εσθονία και η Λετονία. Στο στόχαστρο τους βρίσκεται κυρίως η Alrosa, που είναι η κυριότερη εταιρεία εξόρυξης παγκοσμίως και αντιπροσωπεύει από μόνη της το ένα τρίτο της παγκόσμιας προσφοράς ακατέργαστων διαμαντιών.\n\nΔιαβάστε επίσης: Τα «ματωμένα διαμάντια» της Ρωσίας και ο σκοτεινός τους ρόλος στον πόλεμο\n\nΗ ρωσική παραγωγή διαμαντιών ξεπερνά τα 39 εκατ. καράτια ετησίως, ποσότητα που αναλογεί περίπου στο 30% της ροής διαμαντιών στην διεθνή αγορά. Σε αξία δε, η ρωσική αγορά διαμαντιών θεωρείται η δεύτερη μεγαλύτερη παγκοσμίως μετά την Μποτσουάνα.\n\nΙσχυρό εμπόδιο από το Βέλγιο\n\nΕμπόδιο σε μια τέτοια απόφαση, στο πλαίσιο του επόμενου πιθανού γύρου των κυρώσεων της Ε.Ε. κατά της Ρωσίας, αναμένεται σίγουρα να σταθεί το Βέλγιο, που εξαρχής ήταν κάθετα αρνητικό σε μια τέτοια προοπτική.\n\nΘυμίζουμε πως η Αμβέρσα αποτελεί το μεγαλύτερο εμπορικό κέντρο διαμαντιών διεθνώς, οπότε μια πιθανή απαγόρευση στα ρωσικά διαμάντια θα προκαλέσει ζημιά στον κλάδο. Συγκεκριμένα υπολογίζεται πως τυχόν κυρώσεις θα μειώσουν τον τζίρο του Antwerp World Diamond Centre κατά περίπου 30%.\n\nΣε πρόσφατες δηλώσεις του ο Βέλγος πρωθυπουργός, Αλεξάντερ ντε Κρο, σχολίαζε πως ένα τέτοιο εμπάργκο θα προκαλούσε τεράστια ζημιά σε έναν κλάδο που αναλογεί στο 5% των συνολικών εξαγωγών της χώρας του και αριθμεί 30.000 θέσεις εργασίας.\n\nΤο επόμενο πακέτο κυρώσεων\n\nΠάντως, τα δημοψηφίσματα που οργανώνει η Ρωσία σε τέσσερις περιοχές της ανατολικής Ουκρανίας και τα οποία θα ολοκληρωθούν την Τρίτη, με προφανή στόχο να προσαρτήσει τα εδάφη αυτά, έχει κινητοποιήσει την Ε.Ε. (όπως και τις ΗΠΑ) προς την κατεύθυνση της λήψης επιπλέον μέτρων κατά της Μόσχας.\n\nΣύμφωνα με πληροφορίες, η Ευρωπαϊκή Επιτροπή επεξεργάζεται νέο πακέτο κυρώσεων και θα παρουσιάσει τις προτάσεις της προς τα κράτη μέλη την ερχόμενη εβδομάδα. Oι τελικές αποφάσεις αναφορικά με το νέο πακέτο αναμένεται να ληφθούν από τους ηγέτες των 27, κατά τη συνάντηση τους στην Πράγα, στις 6-7 Οκτωβρίου.",
    "Πήγε να σπάσει το δοκάρι με ψαλιδάκι ο Λουκεμπάκιο": "Σπουδαία νίκη κατάφερε να πάρει η Ολλανδία κόντρα στο Βέλγιο (1-0), με σκόρερ τον αρχηγό της ομάδας, Φίρχιλ Φαν Ντάικ.\n\n\n\nΩστόσο, το highlight της βραδιάς ίσως να είναι η φάση του τελευταίου λεπτού των καθυστερήσεων του αγώνα, όταν ο Λουκεμπάκιο μετά από εκπληκτική σέντρα του Τροσάρντ, έπιασε ένα ψαλιδάκι και έστειλε την μπάλα στο οριζόντιο δοκάρι της αντίπαλης εστίας.\n\n\n\nΔείτε τη φάση:\n\n\n\n\n\n\n\nHet zit erop, Nederland wint met 1-0. Al waren de Belgen in de laatste seconden nog heel dicht bij de gelijkmaker.#NEDBEL pic.twitter.com/NyrV9itT3M — NOS Voetbal (@NOSvoetbal) September 25, 2022",
    "Βέλγιο: Υπεδιπλασιάστηκε η τηλεργασία μέσα σε τέσσερα χρόνια": "Οι κάτοικοι των Βρυξελλών δουλεύουν με τηλεργασία πιο τακτικά, με το 43% των ερωτηθέντων να τηλεργάζονται τουλάχιστον μία φορά την εβδομάδα, σε σύγκριση με το 28% στη Βαλλονία και το 33% στη Φλάνδρα.\n\nΑυξάνεται η τηλεργασία στο Βέλγιο και επηρεάζει τις συνήθειες κινητικότητας των Βέλγων, σύμφωνα με έρευνα που διεξήχθη μεταξύ 1.250 Βέλγων εργαζομένων μεταξύ 21 Ιουνίου και 5 Ιουλίου 2022, όπως εξηγεί η FPS Mobility and Transport σε δελτίο Τύπου που δημοσιεύθηκε τη Δευτέρα (19 Σεπτεμβρίου).\n\nΜέσα σε τέσσερα χρόνια, όπως αναφέρει το Euroactiv, το ποσοστό των τηλεργαζομένων έχει υπερδιπλασιαστεί στο Βέλγιο: το 2018, το 17% των Βέλγων εργάζονταν από απόσταση τουλάχιστον μία ημέρα την εβδομάδα σε σύγκριση με το 32% σήμερα, αναφέρει το δελτίο τύπου, μια τάση που οφείλεται κυρίως στα υγειονομικά μέτρα COVID-19.\n\nΟι κάτοικοι των Βρυξελλών δουλεύουν με τηλεργασία πιο τακτικά, με το 43% των ερωτηθέντων να τηλεργάζονται τουλάχιστον μία φορά την εβδομάδα, σε σύγκριση με το 28% στη Βαλλονία και το 33% στη Φλάνδρα.\n\nΗ τηλεργασία επιτρέπει στους εργαζομένους να εξοικονομούν χρόνο και να έχουν καλύτερη ισορροπία μεταξύ επαγγελματικής και προσωπικής ζωής.\n\nΌσον αφορά την κινητικότητα, η έρευνα σημειώνει ότι, το 2022, 35 εκατομμύρια χιλιόμετρα που διανύονται καθημερινά αποφεύγονται χάρη στην τηλεργασία, εκ των οποίων τα 14 εκατομμύρια χιλιόμετρα γίνονται με αυτοκίνητο.\n\nΗ έρευνα διαπίστωσε ότι το ποσοστό των τηλεργαζομένων αυξάνεται με την απόσταση μεταξύ κατοικίας και χώρου εργασίας. Περισσότερο από το 50% των ερωτηθέντων που ζουν σε απόσταση μεγαλύτερη των 50 χιλιομέτρων από τον χώρο εργασίας τους εργάζονται από απόσταση τουλάχιστον μία φορά την εβδομάδα.\n\nΗ τηλεργασία έχει επίσης αλλάξει τους τρόπους μεταφοράς που χρησιμοποιούν οι εργαζόμενοι, στρεφόμενοι σε πιο βιώσιμους τρόπους μεταφοράς, όπως το ποδήλατο, το τρένο και άλλα μέσα μαζικής μεταφοράς.\n\nΜε την τηλεργασία, σχεδόν το 30% των Βέλγων δηλώνουν ότι έχουν μεγαλύτερο κίνητρο να χρησιμοποιούν τα μέσα μαζικής μεταφοράς ή το ποδήλατο για να πάνε στη δουλειά τους.\n\nΕξάλλου, μεταξύ των τηλεργαζομένων, το τρένο και τα μέσα μαζικής μεταφοράς είναι πιο δημοφιλή (61%) από ό,τι μεταξύ των μη τηλεργαζομένων (40%).\n\nΜια άλλη θετική πτυχή για την κινητικότητα είναι ότι η τηλεργασία επιτρέπει την κατανομή των μετακινήσεων κατά τη διάρκεια της ημέρας ή της εβδομάδας. Οι μετακινήσεις για ψώνια και υπηρεσίες αυξάνονται τις ημέρες τηλεργασίας (28%) ή πραγματοποιούνται κατά τη διάρκεια της εβδομάδας και της ημέρας και όχι το βράδυ, τα Σαββατοκύριακα ή τις αργίες (32%).\n\nΤέλος, η τηλεργασία επέτρεψε τη μείωση του αριθμού των οχημάτων στο δρόμο, γεγονός που έχει άμεσο αντίκτυπο στην οδική ασφάλεια. Σύμφωνα με εκτιμήσεις του Ινστιτούτου Vias, το 2021, με την τηλεργασία, ο αριθμός των νεκρών από τροχαία μειώθηκε κατά 35 και ο αριθμός των βαριά τραυματιών κατά 242, ενώ αποφεύχθηκαν επίσης περισσότερα από 3.000 ατυχήματα που οδήγησαν σε θάνατο ή τραυματισμό.\n\nΤο FPS έχει ως στόχο να συνεχίσει να προωθεί την τηλεργασία για την επίτευξη των στόχων της μείωσης του αριθμού των νεκρών από τροχαία ατυχήματα κατά 50% έως το 2030 και του μηδενισμού των νεκρών από τροχαία ατυχήματα έως το 2050, που έχουν τεθεί στο σχέδιο για την οδική ασφάλεια «Όλοι για το μηδέν».",
    "Το Βέλγιο εγκαταλείπει την πυρηνική ενέργεια": "Πυρηνικό εργοστάσιο στο Βέλγιο αποσύρθηκε από το δίκτυο μετά το κλείσιμο του πυρηνικού αντιδραστήρα Doel 3.Η αποσυναρμολόγηση του αντιδραστήρα έλαβε χώρα 20 χρόνια μετά την πολιτική απόφαση για εγκατάλειψη της πυρηνικής ενέργειας και 40 χρόνια μετά την κατασκευή του εργοστασίου. Ο Doel 3 γίνεται ο πρώτος βελγικός πυρηνικός αντιδραστήρας που κλείνει οριστικά.",
    "Ευρωπαϊκό εφήβων: Ήττα της Ελλάδας από το Βέλγιο": "ΕΘΝΙΚΕΣ ΟΜΑΔΕΣ , 18 Σεπτεμβρίου 2022\n\n\n\n\n\n*Οι πόντοι της Ελλάδας προήλθαν από 6 άσσους, 29 επιθέσεις, 7 μπλοκ και 24 λάθη αντιπάλων και του Βελγίου προήλθαν από 4 άσσους, 40 επιθέσεις, 6 μπλοκ και 26 λάθη αντιπάλων.\n\nΒαθμολογία\n\n\n\n1.Βέλγιο, 2 νίκες-0 ήττες, 6 βαθμοί, 6-0 σετ, 151-124 πόντοι\n\nΔεν τα κατάφερε στο δεύτερο παιχνίδι της στο Ευρωβόλεϊ εφήβων η Ελλάδα, η οποία ηττήθηκε με 3-0 σετ από το Βέλγιο.Παρά τη μεγάλη της προσπάθεια, ειδικά στο δεύτερο και στο τρίτο σετ, η Εθνική εφήβων γνώρισε τη πρώτη της ήττα στο Βάστο της Ιταλίας, εκεί όπου διεξάγεται ο 2ος όμιλος του Ευρωπαϊκού Κ20.Η Ελλάδα είχε την ευκαιρία στο τρίτο σετ να μειώσει σε 2-1 και να δώσει νέο ενδιαφέρον στην αναμέτρηση, ωστόσο το Βέλγιο στο τρίτο ματς μπολ του πήρε τη νίκη.Την Δευτέρα 19 Σεπτεμβρίου, η Εθνική μας ομάδα θα αντιμετωπίσει στις 18.30 τη Τσεχία, η οποία νωρίτερα ηττήθηκε με 3-0 σετ από τη Τσεχία.Στο πρώτο σετ, η Ελλάδα βρέθηκε από νωρίς πίσω με τρεις (7-4), κυνηγούσε στο σκορ, με το Βέλγιο ν έχει 60% αποτελεσματικότητα στην επίθεση (16/27 επ.) και έκανε εύκολα το 1-0 σετ με 25-19.Στο δεύτερο σετ η Εθνική μας ομάδα έβγαλε αντίδραση, ωστόσο παρά το γεγονός ότι το 24-21 έγινε 24-23, το Βέλγιο έκανε το 25-23 για το 2-0 σετ.Στο τρίτο σετ, ενώ όλα έδειχναν ότι το Βέλγιο θα το κατακτήσει εύκολα, καθώς προηγήθηκε με 18-12, οι παίκτες του Νίκου Μούχλια αντέδρασαν και με πρωταγωνιστή τον Αλέξανδρο Νανόπουλο πέρασε μπροστά με 18-19 (με 4 άσσους του διεθνή ακραίου). Η Ελλάδα έσωσε το πρώτο ματς μπολ με το Νανόπουλο, αλλά με το σκορ στο 25-24 η Εθνική μας ομάδα δεν πήρε το side out και το Βέλγιο με κόντρα επίθεση διαμ΄ροφωσε το 26-24 για το τελικό 3-0 σετ.Διακύμανση1ο σετ: 6-8, 10-16, 15-21, 19-252ο σετ: 7-8, 14-16, 18-21, 23-253ο σετ: 7-8, 12-16, 21-19, 24-26Τα σετ: 19-25, 23-25, 24-26ΕΛΛΑΔΑ (Νίκος Μούχλιας): Θεοδόσης 4 (3/8 επ., 1 μπλοκ), Νανόπουλος 10 (5/17 επ., 4 άσσοι, 1 μπλοκ, 38% υπ.-25% άριστες), Μάρκου 10 (8/21 επ., 1 άσσος, 1 μπλοκ), Μπακοδήμος 5 (4/7 επ., 1 άσσος, 33% υπ.-33% άριστες), Πετσιάς, Μαρσέλλος 6 (3/5 επ., 3 μπλοκ) / Φώλιας (λ, 41% υπ.-24% άριστες), Σουσούνης (λ, 55% υπ.-36% άριστες), Τζάρας, Κονίδης 6 (5/10 επ., 1 μπλοκ, 25% υπ.-08% άριστες),Καβαρινός 1 (1/1 επ.), Χριστόπουλος.ΒΕΛΓΙΟ (Κρις Έικμανς): Ντερμό 10 (9/21 επ., 1 μπλοκ), Ρεγγέρ 21 (19/36 επ., 2 άσσοι, 25% υπ.-06% άριστες), Μπελαέρτ 10 (7/14 επ., 2 άσσοι, 1 μπλοκ, 48% υπ.-28% άριστες), Βλάχοβιτς 4 (1/3 επ., 3 μπλοκ), Βαν Λουν 2 (2/4 επ.), Πονσελε 3 (2/3 επ., 1 μπλοκ) / Πίτερς (λ, 38% υπ.-31% άριστες), Σχρόβεν.Πορτογαλία-Ελλάδα 2-3 (23-25, 25-19, 28-26, 22-25, 10-25)Τσεχία-Φινλανδία 3-1 (25-19, 19-25, 25-19, 25-22)Βουλγαρία-Βέλγιο 0-3 (17-25, 19-25, 22-25)Πορτογαλία-Τσεχία 3-0 (25-21, 27-25, 25-20)Φινλανδία-Βουλγαρία 2-3 (30-28, 17-25, 25-20, 23-25, 09-15)21:00, Ελλάδα-Βέλγιο16:00, Βουλγαρία-Πορτογαλία18:30, Τσεχία-Ελλάδα21:00, Βέλγιο-Φινλανδία16:00, Τσεχία-Βουλγαρία18:30, Ελλάδα-Φινλανδία21:00, Πορτογαλία-Βέλγιο16:00, Βουλγαρία-Ελλάδα18:30, Φινλανδία-Πορτογαλία21:00, Βέλγιο-Τσεχία2.Πορτογαλία, 1 νίκη-1 ήττα, 4 βαθμοί 5-3 σετ,185-176 πόντοι3.Τσεχία, 1 νίκη-1 ήττα, 3 βαθμοί, 3-4 σετ, 160-158 πόντοι4.Ελλάδα, 1 νίκη-1 ήττα, 2 βαθμοί, 3-5 σετ, 176-184 πόντοι5.Βουλγαρία, 1 νίκη-1 ήττα, 2 βαθμοί, 3-5 σετ, 171-179 πόντοι6.Φινλανδία, 0 νίκες-2 ήττες, 1 βαθμός, 3-6 σετ, 185-207 πόντοι",
    "Βέλγιο: 55 δικαστές θα μπουν στη φυλακή για... δύο ημέρες": "Κλείσιμο\n\nΚλείσιμο\n\nΠενήντα-πέντε δικαστές στο Βέλγιο επέλεξαν να περάσουν ένα ξεχωριστό Σαββατοκύριακο: κλείστηκαν εθελοντικά σε μια φυλακή στην περιφέρεια των Βρυξελλών για να δουν για δύο ημέρες και μια νύχτα πως είναι η ζωή ενός κρατούμενου, όπως αναφέρει σε ανακοίνωσή του ο Βέλγος υπουργός Δικαιοσύνης Βενσάν βαν Κουίνκενμπορν.Οι δικαστές έφθασαν σήμερα το πρωί στις 09:00 τοπική ώρα στην νέα φυλακή του Χάρεν, που μπορεί να φιλοξενήσει 1.190 κρατούμενους και η οποία είναι προγραμματισμένο να ανοίξει τις πόρτες της στις 30 Σεπτεμβρίου, όπως εξήγησε στο γαλλικό πρακτορείο ειδήσεων μια εκπρόσωπος των σωφρονιστικών αρχών.Οι δικαστές θα έχουν την ίδια μεταχείριση με τους κρατούμενους μέχρι την λήξη του «πειράματος» αύριο στις 16:00, όπως διευκρίνισε η ίδια.«Οι δικαστές προφανώς γνωρίζουν πως είναι η κατάσταση μέσα σε μια φυλακή αλλά το να αποκτήσουν οι ίδιοι την εμπειρία τους παρέχει μια μοναδική ευκαιρία, η οποία θα μπορούσε να τους βοηθήσει να επιβάλλουν τις ποινές με πλήρη επίγνωση» συνέχισε ο υπουργός.Θα τηρήσουν το καθημερινό πρόγραμμα των κρατούμενων, δεν θα τους επιτρέπεται η χρήση των κινητών τηλεφώνων τους, θα ακολουθήσουν το ίδιο πρόγραμμα διατροφής και θα έχουν τις ίδιες υποχρεώσεις με τους κρατούμενους. Μεταξύ άλλων, θα απασχοληθούν στην κουζίνα και στα πλυντήρια, όπως τονίζεται στην ανακοίνωση.Σε περίπτωση που ζοριστούν ή για οποιονδήποτε άλλο λόγο, οι δικαστές θα έχουν ανά πάσα στιγμή τη δυνατότητα να διακόψουν το πείραμα.«Αυτό αναμφίβολα θα τους βοηθήσει να σκεφτούν αν η στέρηση της ελευθερίας είναι η καλύτερη λύση για κάποιον που έχει κάνει κάποιο λάθος στη ζωή του» είπε ο υπουργός.Επιπλέον είναι και μια καλή «πρόβα» για τους σωφρονιστικούς υπαλλήλους καθώς η φυλακή θα εγκανιαστεί σε δύο εβδομάδες.Η πρωτοβουλία ανήκει από κοινού στον υπουργό Δικαιοσύνης, την Σωφρονιστική Υπηρεσία και το Ινστιτούτο Κατάρτισης Δικαστικών Λειτουργών.Η νέα φυλακή στο Χάρεν θα αντικαταστήσει τις φυλακές Βορστ, Σεντ-Ζιλί και Μπέρκεντελ με την βασική διαφορά ότι είναι ουσιαστικά ένα σωφρονιστικό χωριό με μικρότερα κτίρια και ξεχωριστούς θαλάμους για τους κρατούμενους το καθένα εκ των οποίων χωράει περίπου 30. Με αυτό τον τρόπο οι κρατούμενοι θα χωρίζονται ανάλογα με την ηλικία και την φύση του αδικήματός τους.Πηγή: Αθηναϊκό Πρακτορείο Ειδήσεων",
    "Ευρωμπάσκετ 2022, Σλοβενία - Βέλγιο 88-72: Στους «8» με 35άρα του Ντόντσιτς": "Η Σλοβενία προκρίθηκε στον προημιτελικό του Eurobasket , αλλά προβλημάτισε αρκετά με την εικόνα της. Η νίκη 88-72 επί του Βελγίου ήρθε με αρκετό κόπο και ορισμένες λεπτομέρειες στο τελευταίο δεκάλεπτο έκρινα τον νικητή.Το παιχνίδι ξεκίνησε με τουςνα έχουν 4/4 τρίποντα και κύριο εκφραστή τον Λούκα Ντόντσιτς (3/3). Το Βέλγιο μπήκε λίγο «μουδιασμένο» και βρέθηκε να χάνει με 14-5 (4’), ωστόσο τα τρίποντα των Ζιλέ, Ομπασοχάν και Λεκόμτ το βοήθησε να μειώσει σε 20-19 λίγο πριν τη λήξη της εναρκτήριας περιόδου.Η Σλοβενία προσπαθούσε να… χτίσει μία διαφορά, όμως το Βέλγιο αντιστεκόταν έχοντας τρομερά ποσοστά πίσω από τα 6.75 (7/15 σε εκείνο το σημείο) και παρέμενε κοντά στο σκορ (29-27, 14’). Παραδόξως με τον Ντόντσιτς στον πάγκο οι Σλοβένοι κυκλοφόρησαν καλύτερα τη μπάλα στην επίθεσή τους και με βελτιωμένη άμυνα βρέθηκαν στο +10 (37-27, 27’). Πάντως με τους Ζιλέ και Λεκόμτ να σκοράρουν σαν σε προπόνηση οι ομάδες πήγαν στα αποδυτήρια με σκορ 44-41.\n\nGlomex Player(40599w16ki4e70hs, v-cmsrxdkkhqjt)\n\nGlomex Player(40599w16ki4e70hs, v-cmsrpahbs3w1)\n\nGlomex Player(40599w16ki4e70hs, v-cmsrabfesi8x)\n\nGlomex Player(40599w16ki4e70hs, v-cmsr33sjaz2h)\n\nΚλείσιμο\n\nΤο Βέλγιο έλεγχε απόλυτα τον ρυθμό της αναμέτρησης και στην επίθεση λειτουργούσε με υπομονή. Από την άλλη, ο Ντόντσιτς μονοπωλούσε τις περισσότερες κατοχές, ήταν άστοχος, ωστόσο μέσα από τις διαδοχικές βολές στις οποίες ευστόχησε βοήθησε την ομάδα του να προηγηθεί με 53-48 (26’). Οι παίκτες του Βελγίου δεν σάστισαν, παρέμειναν πιστοί στο πλάνο τους και με το δίδυμο ψηλών τους να κάνει ζημιά μπήκε ξανά στη διεκδίκηση της νίκης (61-60, 30’).Μάλιστα στα πρώτα λεπτά της τελευταίας περιόδου πήραν κεφάλι στο σκορ (63-64, 32’). Σε εκείνο το σημείο Ντόντσιτς, Γκόραν Ντράγκιτς και Πρέπελιτς αναβάθμισαν την επιθετική λειτουργία της ομάδας τους και μέσα σε ένα δίλεπτο προσπέρασαν με 73-65 (34’). Το παιχνίδι είχε πάρει τον δρόμο του, το Βέλγιο κουράστηκε, αλλά πάνω από όλα υπήρχε και διαφορά ποιότητας των δύο ρόστερ η οποία αποτυπώθηκε έστω και στον επίλογο της αναμέτρησης με αποτέλεσμα η Σλοβενία να πανηγυρίσει τη νίκη με 88-72.ΠΟΥ ΚΡΙΘΗΚΕ ΤΟ ΜΑΤΣ: Όταν το Βέλγιο προσπέρασε με 63-64, η Σλοβενία άλλαξε το «τσιπάκι» και με επιμέρους σκορ 15-1 πήρε διαφορά, νίκη και πρόκριση. Μέχρι το 32’ της αναμέτρησης πάντως το παιχνίδι ήταν αμφίρροπο με τους Βέλγους να δημιουργούν πολλά προβλήματα στην παρέα του Ντόντσιτς.MVP: Ο Λούκα Ντόντσιτς σε 35:41 πρόσφερε 35 πόντους, 5 ριμπάουντ, 5 ασίστ, αλλά με άσχημα στατιστικά (7/14διπ., 4/10τριπ., 9/10β.)Ο ΑΦΑΝΗΣ ΗΡΩΑΣ: Ο Μάικ Τόμπι ολοκλήρωσε με 12 πόντους και 6 ριμπάουντ ενώ ο Κλέμεν Πρέπελιτς σκόραρε 13 πόντους.Ο «ΑΔΥΝΑΜΟΣ ΚΡΙΚΟΣ»: Δεν βοήθησε καθόλου στην επίθεση ο Ισμαέλ Μπακό ο οποίος έμεινε στους 2 πόντους και μάζεψε 5 ριμπάουντ.ΤΟ ΓΕΓΟΝΟΣ ΤΟΥ ΜΑΤΣ: Την ώρα του παιχνιδιού υπήρξαν αρκετοί διάλογοι μεταξύ των Σλοβένων και μπόλικη μουρμούρα γενικότερα.ΤΟ ΣΤΑΤΙΣΤΙΚΟ ΤΟΥ ΜΑΤΣ: Η Σλοβενία τελείωσε με 54% στα δίποντα και 25% στα τρίποντα. Υπήρχε όμως τεράστια διαφορά στις εκτελεσμένες βολές (23/25 – 7/8).ΤΟ ΣΧΟΛΙΟ ΤΟΥ GAZZETTA: Η Σλοβενία δεν έπαιξε καθόλου καλά μπάσκετ και το Βέλγιο την δυσκόλεψε πολύ. Στην επίθεση ο Ντόντσιτς πήρε πολλές κατοχές χωρίς να έχει καλά ποσοστά, αλλά ειδικά στην άμυνα παρουσιάστηκαν έως και αδιάφοροι.Οι Βέλγοι έπαιξαν σωστό μπάσκετ, έριξαν τον ρυθμό, πήγαν σε σετ παιχνίδι, αλλά υστερούσαν σε ταλέντο και ικανότητες.ΤΑ ΔΕΚΑΛΕΠΤΑ: 24-19, 44-41, 63-60, 88-72",
    "ΜΑΤΣΑΡΕΣ Δανία-Γαλλία και Ολλανδία-Βέλγιο με 0% γκανιότα, ΣΟΥΠΕΡ αγορές και Cash Out μόνο στον Stoiximan!": "Ματσάρες και απόψε στο Nations League, όπου δεσπόζουν οι αναμετρήσεις Δανία-Γαλλία και Ολλανδία-Βέλγιο. Και, όπως πάντα, τα καλύτερα παιχνίδια με μηδενική γκανιότα από τον Stoiximan! Ο Stoiximan , η κορυφαία εταιρεία στοιχηματισμού στην Κύπρο, προσφέρει όλα τα μεγάλα ματς στα κορυφαία ευρωπαϊκά πρωταθλήματα με 0% γκανιότα*, ενισχυμένες αποδόσεις, αμέτρητες στοιχηματικές επιλογές και Cash Out!\n\n*0% γκανιότα σημαίνει καθόλου προμήθεια για την εταιρεία και κατά συνέπεια μεγαλύτερες αποδόσεις του στοιχήματος παγκοσμίως στις αποδόσεις για το 12Χ στο ποδόσφαιρο και τον Νικητή Αγώνα στο μπάσκετ ΠΡΙΝ ΤΗΝ ΕΝΑΡΞΗ!\n\nΗ Δανία υποδέχεται τη Γαλλία (21:45). Στο 3.45 ο «άσος», στο 3.35 η ισοπαλία, στο 2.32 το «διπλό». Το over 2.5 γκολ έχει απόδοση 2.10, το over 3.5 γκολ είναι στο 3.70 και το over 4.5 γκολ στο 7.00, ενώ το under 2.5 γκολ δίνει 1.75. Στο 1.82 το GG, στο 1.93 το NG. Ο συνδυασμός «άσος» και over 2.5 γκολ δίνει 5.80, ενώ ο συνδυασμός «διπλό» και over 2.5 γκολ είναι στο 3.60. Νίκη των Δανών σε οποιοδήποτε ημίχρονο με απόδοση 2.22 και των Γάλλων με απόδοση 1.70. Θα μπουν γκολ και στα δύο ημίχρονα; Απόδοση 1.90. Ποιο θα είναι το πρώτο γεγονός στο ματς; Το πλάγιο δίνει 1.70, το φάουλ 2.90, το άουτ 7.00, το κόρνερ 12.00 και το γκολ 50.00. Νίκη της Δανίας με ένα γκολ διαφορά δίνει 4.75 και με δύο γκολ διαφορά 8.75. Οι αντίστοιχες αποδόσεις για τη Γαλλία είναι 6.20 και 10.25. Γκολ στις καθυστερήσεις του πρώτου ημιχρόνου με απόδοση 9.50 και στις καθυστερήσεις του δεύτερου ημιχρόνου με απόδοση 5.50.\n\nΌλες οι αγορές για το Δανία-Γαλλία εδώ.\n\nΗ Ολλανδία παίζει με το Βέλγιο (21:45). Στο 2.40 ο «άσος», στο 3.70 η ισοπαλία, στο 2.97 το «διπλό». Το over 2.5 γκολ έχει απόδοση 1.72, το over 3.5 γκολ είναι στο 2.72 και το over 4.5 γκολ στο 4.85, ενώ το under 2.5 γκολ δίνει 2.15. Στο 1.57 το GG, στο 2.30 το NG. Το over 1.5 γκολ για την Ολλανδία δίνει 2.00 και για το Βέλγιο 2.30, ενώ το over 1.5 γκολ στο ημίχρονο έχει απόδοση 2.60. Ποια ομάδα θα σκοράρει πρώτη δύο γκολ; Η Ολλανδία με απόδοση 2.47, το Βέλγιο με απόδοση 2.95 ή καμία ομάδα με απόδοση 2.72; Το over 1.5 γκολ και στα δύο ημίχρονα δίνει 4.40, ενώ το under 1.5 γκολ και στα δύο ημίχρονα είναι στο 2.77. Το GG στο πρώτο ημίχρονο δίνει 3.75 και στο δεύτερο 2.70. Πώς θα μπει το πρώτο γκολ; Το σουτ δίνει 1.45, η κεφαλιά 5.60, το πέναλτι 6.90, το φάουλ 15.00 και το αυτογκόλ 29.00. Γκολ των Ολλανδών και στα δύο ημίχρονα με απόδοση 3.05, ενώ των Βέλγων με απόδοση 3.50.\n\nΌλες οι αγορές για το Ολλανδία-Βέλγιο εδώ.\n\nΟι καλύτερες αποδόσεις και οι περισσότερες επιλογές, όπως πάντα, στον Stoiximan, τη μοναδική εταιρεία με τόσα πολλά ειδικά στοιχήματα σε όλα τα ματς!\n\nΟι αποδόσεις υπόκεινται σε αλλαγές.\n\nΦυσικά πάντα για νέους παίκτες ισχύει το 100% στην πρώτη κατάθεση.\n\nΚαι… μπόνους! Στους μεγάλους αγώνες ο Stoiximan έχει ειδικές προσφορές που ανεβαίνουν live στο Stoiximan.com.cy κάθε μέρα.\n\nΑκολούθησε τον Stoiximan και στα social media (Facebook: @StoiximanCY, Instagram: @stoiximan_cyprus) για να μαθαίνεις πρώτος όλες τις προσφορές του και να συμμετέχεις στους διαγωνισμούς του!",
    "ΒΊΝΤΕΟ : Βέλγιο: Άνοιξε ξανά το Μουσείο Καλών Τεχνών της Αμβέρσας": "περισσότερα από Κόσμος",
    "Βέλγιο: Οι 12 εκλεκτοί του που θα βρεθούν στην Τιφλίδα": "Με την σειρά του και το Βέλγιο ανακοίνωσε την τελική 12αδα που θα αγωνιστεί στην Γεωργία, με απώτερο σκοπό την διεκδίκηση της πρώτης τετράδας του πρώτου ομίλου.\n\nΤα «Λιοντάρια» του Βελγίου κινούνται σε ρυθμούς Ευρωμπάσκετ και o Ντάριο Τζέρτζια ανακοίνωσε τους εκλεκτούς. Τα φώτα συγκεντρώνονται πάνω στους βετεράνους Ντε Ζέου και Ταμπού, οι οποίοι ετοιμάζονται για το πέμπτο διαδοχικό τους τουρνουά, ενώ κόπηκαν δύο διεθνείς. Ο λόγος για τους Κεντίν Σερόν και Λόικ Σβαρτς, τον οποίον γνωρίσαμε στην Ελλάδα από την παρουσία του στον Προμηθέα Πατρών. Δείτε αναλυτικά την αποστολή: Λεκόμτ, Ταμπού, Λιμπέρ, Μπλάινμπερχ, Ομπασοχάν, Εμουεμά, Ζιλέ, Βάνβαϊν, Μπρατάνοβιτς, Τούμπα, Μπανκό, Ντε Ζέου www.bnsports.gr\n\n\n\n",
    "Βέλγιο: Ανησυχία για «θερμό φθινόπωρο» λόγω ακρίβειας": "«Αγοραστική δύναμη: ο θυμός αυξάνεται» είναι ο πρωτοσέλιδος τίτλος της γαλλόφωνης εφημερίδας του Βελγίου Le Soir , που προαναγγέλλει ένα «θερμό φθινόπωρο» και την επιστροφή των «κίτρινων γιλέκων».\n\nΣύμφωνα με τη Soir ,«πολλές κοινωνικές κινητοποιήσεις προγραμματίζονται τις επόμενες ημέρες, καθώς η δυσαρέσκεια εντείνεται γύρω από τα μέτρα στήριξης της κυβέρνησης, τα οποία κρίνονται ανεπαρκή».\n\nΗ εφημερίδα αναφέρεται στη σημερινή συγκέντρωση συνδικαλιστικών οργανώσεων στο κέντρο των Βρυξελλών, με θέμα την αγοραστική δύναμη, αλλά και σε επερχόμενες κινητοποιήσεις μέχρι την ημέρα γενικής απεργίας στις 9 Νοεμβρίου.\n\nΕιδική μνεία γίνεται στις λεγόμενες «Οργισμένες Παρασκευές» που ξεκινά να διοργανώνει από τις 30 Σεπτεμβρίου το γαλλόφωνο αριστερό κόμμα ΡΤΒ, με το σχόλιο «το ΡΤΒ επινοεί την εβδομαδιαία επανάσταση».\n\nΣύμφωνα με χθεσινή δημοσκόπηση το 64% των Βέλγων πολιτών δηλώνει ότι φοβάται πως δεν θα μπορεί να πληρώσει τους λογαριασμούς ρεύματος και θέρμανσης και αυτό παρά το γεγονός ότι η βελγική κυβέρνηση ανακοίνωσε πριν από λίγες ημέρες νέα μέτρα στήριξης των νοικοκυριών και των επιχειρήσεων, ύψους 1 δισ. ευρώ.\n\nΣυνολικά, η βελγική κυβέρνηση έχει ανακοινώσει μέτρα στήριξης ύψους 5 δισ. ευρώ, σύμφωνα με τη «Soir».",
    "Επιχείρηση «κλειστά φώτα» σε Λούβρο, Βερσαλλίες και αυτοκινητόδρομους στο Βέλγιο": "Το ένα μετά το άλλο, εμβληματικά μνημεία της Ευρώπης ξεκινούν να σβήνουν τα φώτα ελέω της ενεργειακής κρίσης, ενώ το ίδιο έχει αρχίσει να συμβαίνει και σε δρόμους και γειτονιές.\n\nΤους τελευταίους μήνες, οι τιμές της ενέργειες έχουν φθάσει στα ύψη, εν μέρει εξαιτίας των αναταράξεων στις αγορές ενέργειας που προκλήθηκαν από την ρωσική εισβολή στην Ουκρανία και τις δυτικές κυρώσεις που ακολούθησαν εις βάρος της Ρωσίας, ενός κορυφαίου παραγωγού ενέργειας.\n\nΕξοικονόμηση σε Λούβρο και Βερσαλλίες\n\nΤο φημισμένο μουσείο του Λούβρου και το Παλάτι των Βερσαλλιών στη Γαλλία θα κλείνουν τα φώτα τους νωρίτερα ως ένα συμβολικό μέτρο για να υπενθυμίζουν στο κοινό την ενεργειακή κρίση που προκλήθηκε από τον πόλεμο στην Ουκρανία, ανακοίνωσε σήμερα η υπουργός Πολιτισμού.\n\nΝωρίτερα αυτή την εβδομάδα, η πόλη του Παρισιού ανακοίνωσε ότι θα ξεκινήσει να σβήνει τα διακοσμητικά φώτα που κοσμούν μνημεία της γαλλικής πρωτεύουσας, τα οποία διαχειρίζεται, ώρες νωρίτερα από το συνηθισμένο, βυθίζοντας τον Πύργο του Άιφελ και άλλα τοπόσημα στο σκοτάδι για να αντιμετωπίσει τα αυξανόμενα κόστη ηλεκτροδότησης.\n\nΗ υπουργός Πολιτισμού Ριμά Αμπντούλ Μαλάκ δήλωσε σήμερα ότι και η Πυραμίδα του Λούβρου θα ακολουθήσει αυτό το παράδειγμα, σβήνοντας τα φώτα τις στις 11:00 μμ αντί για την 1 πμ.\n\nΗ πρόσοψη στο Παλάτι των Βερσαλλιών, που βρίσκεται νοτιοδυτικά του Παρισιού, θα σβήνει τα φώτα της μια ώρα νωρίτερα, δηλαδή στις 10:00 μμ.\n\nΗ υπουργός έκανε έκκληση προς τα γαλλικά πολιτιστικά ιδρύματα να υιοθετήσουν μέτρα που εξοικονομούν ενέργεια όπως εκείνα που έλαβε το Μουσείο Ορσέ στο Παρίσι, το οποίο «μείωσε την κατανάλωσή του στην ενέργεια κατά ένα τρίτο απλά αλλάζοντας λαμπτήρες και τοποθετώντας λαμπτήρες LED».\n\nΗ ίδια είπε ότι γίνονται συζητήσεις με κινηματογραφικές αίθουσες για την αντικατάσταση των προβολέων τους με προβολείς λέιζερ.\n\nΣβηστά φώτα σε αυτοκινητόδρομους στη Βαλονία\n\nΤα φώτα θα σβήνουν στους περισσότερους αυτοκινητόδρομους της Βαλονίας, γαλλόφωνης περιοχής του Βελγίου, για λόγους εξοικονόμησης ενέργειας, από τη Δευτέρα 19 Σεπτεμβρίου.\n\nΌπως αναφέρουν γαλλόφωνες εφημερίδες, τα φώτα θα σβήνουν στο μεγαλύτερο μέρος του δικτύου αυτοκινητοδρόμων της Βαλονίας μεταξύ 22:00 και 5:00 π.μ. Θα παραμένει ως έχει ο φωτισμός των κόμβων, καθώς και των εισόδων και εξόδων και των επικίνδυνων σημείων.\n\nΜε αυτόν τον τρόπο, εξοικονομούνται πολλά εκατοντάδες χιλιάδες ευρώ, σύμφωνα με τον υπουργό Ενέργειας και Υποδομών της Βαλονίας, Φιλίπ Χενρί.\n\n«Οι πολίτες αναμένουν από τις δημόσιες αρχές να καταβάλουν επίσης προσπάθειες για να μειώσουν την κατανάλωση ενέργειας. Αυτό είναι ένα έκτακτο μέτρο που έλαβε η Βαλλονία», ανέφερε ο υπουργός υποδομών.\n\nΣύμφωνα με την εταιρεία Sofico που διαχειρίζεται τους αυτοκινητόδρομους και τις εθνικές οδούς στη Βαλονία, η εκτιμώμενη εξοικονόμηση ενέργειας που θα προκύψει από αυτήν την απόφαση ανέρχεται σε περίπου 400.000 ευρώ σε τιμές ενέργειας το 2022, ενώ αναμένεται ότι η εξοικονόμηση θα είναι πολύ μεγαλύτερη το 2023. Η μείωση του φωτισμού θα μειώσει την κατανάλωση κατά 2.670 MWh στο τέλος του 2023 σε σύνολο περίπου 21.000 MWh.\n\nΜε πληροφορίες από ΑΠΕ-ΜΠΕ, AFP\n\n⇒ Ειδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "EuroBasket 2022, Βέλγιο - Τουρκία 63-78: Συνέτριψε το Βέλγιο με ηγέτη τον Σενγκούν και ανέβηκε στο 3-1": "Μία κλάση ανώτερη η Τουρκία, επιβλήθηκε με 78-63 του Βελγίου για την 4η αγωνιστική του Α' Ομίλου, σημειώνοντας την 3η νίκη της στην διοργάνωση, για να πατήσει ξανά στην κορυφή του ομίλου.\n\nΗ Τουρκία ξεπέρασε την ήττα από την Γεωργία με τον καλύτερο τρόπο. Η ομάδα του Εργκίν Αταμάν επιβλήθηκε εύκολα με 78-63 του Βελγίου για την 4η αγωνιστική του EuroBasket 2022, βελτίωσε το ρεκόρ της στο 3-1 και ανέβηκε ξανά στην κορυφή του Α' Ομίλου. Πλέον, περιμένει το αποτέλεσμα του αγώνα Μαυροβούνιο - Ισπανία για να δει με ποια ομάδα θα... συγκατοικήσει. Στο 2-2 το ρεκόρ του Βελγίου\n\nΟ Αλπερέν Σενγκούν με 24 πόντους, 8 ριμπάουντ και 6 ασίστ ήταν ο κορυφαίος των νικητών, με τον Φουρκάν Κορκμα΄ζ να προσθέτει 16 πόντους, κόντρα σε ένα Βέλγιο που προσπαθούσε, αλλά... δεν μπορούσε να προβάλλει αντίσταση, με τον Χάρις Μπρατάνοβιτς (15 πόντοι) να ξεχωρίζει.\n\nΤο παιχνίδι ξεκίνησε με τους Τούρκους να πετούν φλόγες και να ξεφεύγουν με 0-7 και 2-11. Αυτή μάλιστα ήταν μόνο η αρχή, αφού στην συνέχεια έτρεξαν ένα σερί 13-0 εκτοξεύοντας την διαφορά στους 18 πόντους (6-24), με τον Κορκμάζ να έχει 11 πόντους., ενώ ακολούθως έφτασαν στο +19 (13-32). Οι Βέλγοι όμως δεν τα παράτησαν.\n\nΟι τυπικά γηπεδούχοι ξύπνησαν κάπου εκεί από τον λήθαργό τους. Σφίγγοντας την άμυνάς τους και εκμεταλλευόμενοι και την χαλάρωση των Τούρκων, οι Βέλγοι έκλεισαν την δεύτερη περίοδο με ένα επιμέρους σκορ 17-5, μειώνοντας σε 30-37.\n\nΗ τρίτη περίοδος ξεκίνησε όπως και η πρώτη: Με τους Τούρκους να είναι στα... κόκκινα, κάτι που τους βοήθησε να ξεφύγουν εκ νέου με 34-52, αλλά και 38-59 λίγο αργότερα. Το Βέλγιο ωστόσο έδειξε πάλι να έχει σφυγμό και χάρη σε ένα σερί 9-0 μείωσε σε 47-59 στο φινάλε της τρίτης περιόδου.\n\nΤο ξεκίνημα της τέταρτης περιόδου βρήκε τους Τούρκους να ξεφεύγουν ξανά με 49-66. Ήταν τότε που πήραν για τα καλά το πάνω χέρι στο παιχνίδι και παρά τις προσπάθειες των Βέλγων να αντεπιτεθούν έφτασαν στην νίκη.\n\nΤΑ ΔΕΚΑΛΕΠΤΑ: 6-20, 30-37, 47-59, 63-78\n\nΒΕΛΓΙΟ (Γκιέργκια): Λεκόν 8 (0/4 τρίποντα, 4 ασίστ), Μουεμά, Ταμπού 6 (1/4 τριποντα, 4 ασίστ), Ζιλέ 3 (1/7 τρίποντα), Ντε Ζέου 5 (1/4 δίποντα, 1/5 τρίποντα), Τούμπα, Βανβάιν 11 (2/3 τρίποντα), Λιμπέρ 7 (1 τρίποντο), Μπακό 2, Μπλέιγενμπργκ 2, Μπρατάνοβιτς 15 (5/5 δίποντα, 1/3 τρίποντα, 5 ριμπάουντ), Ομπασοχάν 4\n\nΤΟΥΡΚΙΑ (Αταμάν): Λάρκιν 3 (4 ριμπάουντ, 6 ασίστ), Χαζέρ 8 (1/1 τρίποντο), Οσμάν 8 (1/4 τρίποντα, 4 ριμπάουντ), Μαχμούτογλου, Σανλί 7 (1/4 τρίποντα), Τουντσέρ, Κορκμάζ 16 (4/4 δίποντα, 2/8 τρίποντα, 5 ριμπάουντ), Σενγκούν 24 (9/17 δίποντα, 1/2 τρίποντα, 8 ριμπάουντ, 6 ασίστ), Οσμανί 12 (3/3 δίποντα, 2/4 τρίποντα)\n\nΟμαδικά στατιστικά - Βέλγιο: 15/28 δίποντα, 7/31 τρίποντα, 12/15 βολές, 31 ριμπάουντ (22 αμυντικά, 9 επιθετικά), 14 ασίστ, 6 κλεψίματα, 0 μπλοκ, 14 λάθη\n\nΟμαδικά στατιστικά - Τουρκία: 22/31 δίποντα, 8/26 τρίποντα, 10/14 βολές, 33 ριμπάουντ (27 αμυντικά, 6 επιθετικά), 17 ασίστ, 7 κλεψίματα, 2 μπλοκ, 12 λάθη",
    "Το Βέλγιο βάζει πλαφόν σε θέρμανση και φωτισμό κτιρίων": "Το Βέλγιο ανακοίνωσε χθες ένα πακέτο μέτρων για να αντιμετωπίσει τις αυξανόμενες τιμές στην ενέργεια, όπως περικοπή στην κατανάλωση ρεύματος στα κτίρια του δημοσίου.\n\nΠαράλληλα, η κυβέρνηση πρότεινε να φορολογηθούν τα υπερκέρδη των εταιρειών ενέργειας, όπως της Engie και της TotalEnergies.\n\nΟ πρωθυπουργός Αλεξάντερ ντε Κρόο είπε ότι ο θερμοστάτης στα δημόσια κτίρια θα τεθεί στους 19 βαθμούς τον χειμώνα ενώ θα περιοριστεί και η χρήση των κλιματιστικών.\n\nΣτα γραφεία και τα κτίρια ο φωτισμός θα σβήνει στις 19.00.\n\nΗ ομοσπονδιακή κυβέρνηση αποφάσισε επίσης να παρατείνει τον μειωμένο συντελεστή ΦΠΑ 6% για το φυσικό αέριο και την ηλεκτρική ενέργεια.\n\nΘα ισχύσουν, τέλος, ειδικές τιμές για τα φτωχότερα νοικοκυριά μέχρι τα τέλη του πρώτου τριμήνου του 2023.\n\nΠηγή: ΑΠΕ-ΜΠΕ, Reuters\n\nΕιδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Το Βέλγιο απέκλεισε την Βουλγαρία του τρομερού Βεζένκοφ και περιμένει αντίπαλο στους «16»": "Κορυφαίος για τους νικητές ήταν ο Ρέτιν Ομπασόαν με 23 πόντους, 7 ριμπάουντ και 3 τελικές πάσες. Εξαιρετικός ήταν και ο Εμάνουελ Λεκόμ με 20 πόντους, 4 ριμπάουντ και 3 ασίστ\n\nΤέλος στο ταξίδι της Βουλγαρίας έβαλε το Βέλγιο, παίρνοντας το ροζ φύλλο του αγώνα με 89-80 και περιμένει αντίπαλο στην επόμενη φάση. Ελπίδες πρόκρισης έχει και η Γεωργία του Ηλία Ζούρου με συνδυασμό αποτελεσμάτων.\n\nΚορυφαίος για τους νικητές ήταν ο Ρέτιν Ομπασόαν με 23 πόντους, 7 ριμπάουντ και 3 τελικές πάσες. Εξαιρετικός ήταν και ο Εμάνουελ Λεκόμ με 20 πόντους, 4 ριμπάουντ και 3 ασίστ.\n\nΑπό την άλλη πλευρά, ο Σάσα Βεζένκοφ πραγματοποίησε ένα ακόμα νταμπλ-νταμπλ με 26 πόντους και 13 ριμπάουντ. Ο Ντι Μπόστ κατέγραψε 16 πόντους, 6 «σκουπίδια» και 4 ασίστ. Άλλους 11 πόντους πρόσθεσε ο Ντίμιταρ Ντιμιτρόφ για τη Βουλγαρία που αποχαιρετά τη διοργάνωση με μία νίκη, αυτή επί της Γεωργίας την Τρίτη.\n\nΤα δεκάλεπτα: 19-20, 30-41, 60-66, 80-89\n\nΤα στατιστικά του αγώνα εδώ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Βέλγιο – Ουαλία 1-0: Φοβερό τελείωμα Ντε Μπράινε (vid)": "Βέλγιο – Ουαλία 1-0: Φοβερό τελείωμα Ντε Μπράινε (vid)\n\nΤο Βέλγιο παίρνει προβάδισμα κόντρα στην Ουαλία στο 11ο λεπτό με πανέμορφο σουτ από τον Κέβιν Ντε Μπράινε.\n\nΔείτε Ακόμα",
    "Βέλγιο: Παρουσίασε τη φανέλα για το Μουντιάλ": "Η εθνική ομάδα του Βελγίου παρουσίασε την εμφάνιση της για το Παγκόσμιο Κύπελλο.\n\nΗ εθνική ομάδα του Βελγίου παρουσίασε την εμφάνιση με την οποία θα αγωνιστεί στο Παγκόσμιο Κύπελλο του Κατάρ.\n\nΤο κόκκινο χρώμα κυριαρχεί και πλαισιώνεται από μαύρες λεπτομέρειες. Επίσης στα μανίκια κάνουν την εμφάνιση τους φλόγες.\n\nΔιαβάστε Επίσης Ολυμπιακός: Η επιλογή του Μίτσελ με Βρουσάι\n\nΤο Βέλγιο είναι στον έκτο όμιλο της διοργάνωσης με Κροατία, Καναδά και Μαρόκο.",
    "Προκριματικά Παγκοσμίου μπάσκετ, Ελλάδα - Βέλγιο 85-68: Πετυχημένη πρόβα": "Θαρρείς πως η εξέδρα πήρε και... σήκωσε την Εθνική στον ουρανό!Η ατμόσφαιρα στο ΟΑΚΑ... έβραζε για αρκετή ώρα. Και ξέσπασε μόλις οπέρασε πρώτος τη φυσούνα, οδηγώντας τους υπόλοιπους γαλανόλευκους στο παρκέ, μέχρι τη νίκη με 85-68 απέναντι στοΚαι όλα αυτά σε ένα κατάμεστο ΟΑΚΑ, με τους 19.443 θεατές να αποτελούν νέο ρεκόρ προσέλευσης στα προκριματικά.Η Ελλάδα φρόντισε από την αρχή να φέρει το ματς στα μέτρα. Να το κάνει εύκολο. Τουλάχιστον στα κοινά μάτια. Ο Τάιλερ Ντόρσεϊ ξεκίνησε φουριόζος, ο Κώστας Παπανικολάου ακολούθησε και φυσικά οήταν... Giannis.Τα καρφώματα ήταν μπόλικα, το ίδιο και τα τρίποντα (4/4 στο πρώτο δεκάλεπτο και 8/11 δίποντα, μαζί με 6 ασίστ) και η Εθνική απέκτησε διαφορά 15 πόντων (30-15) από το πρώτο δεκάλεπτο.Φαινομενικά, η ταχύτητα της Ελλάδας έπεσε στο 2ο δεκάλεπτο. Κάτι οι αλλαγές, περισσότερο η αστοχία (μετά το 4/4 η Ελλάδα είχε 1/7 τρίποντα), αλλά το μόλις ένα λάθος (τελείωσε με 3 το 1ο δεκάλεπτο και είχε 4 στο ημίχρονο) και ο έλεγχος των ριμπάουντ, επέτρεψαν στην ομάδα του Δημήτρη Ιτούδη να περάσει δίχως απρόοπτα το μέτριο κομμάτι της.\n\nA record 19.443 fans witness Greek Freak's first official home game & he delivered 💯#FIBAWC x #WinForHellas 🇬🇷 — FIBA Basketball World Cup (@FIBAWC) August 28, 2022\n\nΚλείσιμο\n\nΗ διαφορά έφτασε μέχρι και τους 20 πόντους (49-29), προτού οι Βέλγοι μειώσουν.Η εξέλιξη για το υπολοιππο του αγώνα εξαρτήθηκε από τη διάθεση της Εθνικής. Το τρίτο δεκάλεπτο ξεκίνησε με μία νωχελική γαλανόλευκη, η οποία άλλαξε τη ροή του αγώνα όταν βρηκε χώρο να τρέξει.Ένα από τα «όπλα» της με παικτες όπως ο Καλάθης, ο Γιάννης, ο Ντόρσεϊ και ο Παπανικολάου. Και αφού αναφέραμε τον Νικ, ο νέος πλέι μέικερ της Φενέρ ήταν αυτός που ζητάει ο Ιτούδης. Έδωσε σκορ (12π.), ασίστ (5) και γενικότερα ήταν ο παίκτης που διατηρούσε το ρυθμο της Εθνικής.Όταν χρειάστηκε, ο Γιάννης ανέλαβε δράση. Όχι τόσο με δυνατά καρφώματα, αλλά με εύκολα λέι απ και ένα τρίποντο που ζητούσε τόσο ο ίδιος, όσο και η Ελλάδα.Μετά από το απογοητευτικό 1/10 τρίποντα, ήρθε ο Αντετοκούνμπο να σταματήσει τους Βέλγους.Αν ρωτήσει κάποιος τον Ιτούδη τι δεν του άρεσε, αυτό θα είναι το ποσοστό στις βολές. Για ένα ακόμη ματς ήταν απογοητευτικό με την Εθνική στο τέλος της 3ης περιόδου να έχει το ίδιο ποσοστό σε βολές και τρίποντα, 6/15, δηλαδή 40%!Η φάση του αγώνα σημειώθηκε με το απαράδεκτο φάουλ του Τουμπά στον Αγραβάνη, στην πρώτη φάση της 4ης περιόδου. Ο Έλληνας φόργουορντ έκλεψε την μπάλα, βγήκε φάτσα με το καλάθι και ο Τουμπά τον έσπρωξε!Ο Αγραβάνης έπεσε πάνω στη βάση της μπασκέτας, δίχως να τραυματιστεί. Ο Μπακό αποβλήθηκε από την αναμέτρηση.Πάμε και στον Τάιλερ Ντόρσεϊ. Και σε αυτό το ματς πιστοποίησε ότι έχει το πιο σταθερό σουτ και είναι αυτός που δεν φοβάται να πάρει την ευθύνη, ακόμη και σε μία κακή βραδιά. Απέναντι στο Βέλγιο, παντως, ήταν σταθερός, με 19 πόντους και 3/5 τρίποντα.: Από το πρώτο δεκάλεπτο, όταν η Εθνική με 4/4 τριποντα και 8/11 δίποντα πήρε διαφορά 15 πόντων.Οι MVPs: Ο Γιάννης Αντετοκούνμπο με 26 πόντους, 7 ριμπάουντ και ο Τάιλερ Ντόρσεϊ με 22 πόντους.Ο ΑΦΑΝΗΣ ΗΡΩΑΣ: Εξαιρετική η δουλειά του Κώστα Παπανικολάου, όχι μόνο για τους 9 πόντους και τα 5 ριμπάουντ, αλλά και για την άμυνα. Σταθερός και ο Καλάθης.ΤΟ ΣΤΑΤΙΣΤΙΚΟ ΤΟΥ ΜΑΤΣ: Οι 11/25 βολές της Ελλάδας.ΤΟ ΓΕΓΟΝΟΣ ΤΟ ΜΑΤΣ: Η αποβολή του Τουμπά για το εξαιρετικά επικίνδυνο φάουλ στον Αγραβάνη.ΤΟ ΣΧΟΛΙΟ ΤΟΥ GAZZETTA: Η Ελλάδα πήρε τον έλεγχο από την αρχή, τον διατήρησε έωβς το τέλος, παρά το (αναμενόμενα) κενά διαστήματά της. Μη λησμονούμε πως αγωνίστηκε δίχως δύο σέντερ. Θετικό ότι εμφανίστηκαν αρκετοί παίκτες σε ένα κρίσιμο ματς.Τα δεκάλεπτα: 30-15, 49-33, 64-44, 85-68.Η βαθμολογία στην Β' προκριματική φάσηΛετονία 4-1Ελλάδα 4-2Βέλγιο 3-3Σερβία 3-3Τουρκία 2-4Μεγάλη Βρετανία 1-4*Οι τρεις πρώτοι παίρνουν το εισιτήριο για το Παγκόσμιο Κύπελλο του 2023Το πρόγραμμα της Ελλάδας στη Β' ΦάσηΣερβία - Ελλάδα 100-94Ελλάδα - Βέλγιο 85-68Ελλάδα - Λετονία (10 Νοεμβρίου 2022)Βέλγιο - Ελλάδα (13 Νοεμβρίου 2022)Ελλάδα - Σερβία (24 Φεβρουαρίου 2023)Λετονία - Ελλάδα (27 Φεβρουαρίου 2023)",
    "Ευρωμπάσκετ (Ά όμιλος): Θρίαμβος για το Βέλγιο μετά το ΘΡΙΛΕΡ κόντρα στη Γεωργία (videos)": "2022-09-01T21:26:46+00:00\n\n2022-09-01T21:26:46+00:00\n\n2022-09-01T22:46:58+00:00.\n\nΤο Βέλγιο, μετά από μια ΜΑΤΣΑΡΑ, πήρε τη νίκη απέναντι στην οικοδέσποινα Γεωργία με 79-76 στην παράταση\n\nΑποστολή στην Τιφλίδα: Semih Tuna/ info@eurohoops.net\n\nΈνα σπουδαίο παιχνίδι για σκληρά νεύρα είχαμε στην Τιφλίδα, με το Βέλγιο να επικρατεί της Γεωργίας του κόουτς Ζούρου με 79-76.\n\nΤο παιχνίδι ήταν ΘΡΙΛΕΡ, με τον Ταμπού να σκοράρει στα 3” για το τέλος της παράτασης και να δίνει έτσι τη νίκη στο Βέλγιο, η οποία πανηγυρίστηκε έξαλλα από εκείνον και τους συμπαίκτες του.\n\nΑμέσως μετά το επίτευγμα του, ο “ήρωας” του Βελγίου μίλησε στην κάμερα του Eurohoops, τονίζοντας μεταξύ άλλων πως: Η νίκη αυτή απέναντι στην οικοδέσποινα μας δίνει αυτοπεποίθηση ενόψει της συνέχειας, όμως πρέπει να παραμείνουμε συγκεντρωμένοι. Δεν υπάρχει μυστικό. Πρέπει να τρως καλά, να κάνεις διατάσεις και έτσι μπορείς να παίζεις μέχρι τα 37. Το μομέντουμ ήταν στην πλευρά τους όμως έπρεπε να είμαστε ήρεμοι γιατί ελέγχαμε το παιχνίδι. Η άμυνα ήταν κλειδί και φάνηκε στο τέλος. Πριν σουτάρω σκεφτόμουν απλά πως έπρεπε να σουτάρω για να κερδίσουμε και μετά ήταν απλά ένα υπέροχο συναίσθημα”.\n\nΕμβεμά και Ταμπού είχαν από 14 πόντους για τους νικητές, ενώ από την άλλη οι 19 του Μαμουκελασβίλι (με 13 ριμπάουντ) και οι 17 του ΜακΦάντεν δεν ήταν αρκετοί. Ο Μπιτάτζε είχε 14, όμως ο σέντερ των Πέισερς γύρισε το πόδι του και από το 39’ και μετά δεν μπόρεσε να βοηθήσει την ομάδα του Ηλία Ζούρου.\n\nΤο Βέλγιο ξεκίνησε καλύτερα το παιχνίδι (38-32 ημ.), φτάνοντας μάλιστα στο +12 (48-36, 22’) λίγο μετά την ανάπαυλα. Κάπου εκεί ήρθε η ώρα της αντίδρασης για τη Γεωργία.\n\nΗ ομάδα του Ηλία Ζούρου πίεσε στην άμυνα, έλεγξε τα ριμπάουντ και επέστρεψε στο ματς, στέλνοντάς το μάλιστα στην παράταση, καθώς ο Μαμουκελασβίλι σταμάτησε τον Ομπασεχάν στα τελευταία δευτερόλεπτα.\n\nΣτον έξτρα χρόνο έπεσε ΠΟΛΥ ΞΥΛΟ, με το σκορ να είναι στο 76-76 στα 10’’ για το τέλος. Η μπάλα πήγε στα χέρια του Ταμπού, ο οποίος με τρίποντο έκανε το 79-76 στα 3’’, με τη Γεωργία να έχει την τελευταία επίθεση στα χέρια της. Στον ελάχιστο χρόνο που επέμενε, ο Σανάτζε βρήκε ένα σουτ υπό καλές προϋποθέσεις, όμως δεν ευστόχησε, με το Βέλγιο να παίρνει μια σπουδαία νίκη στο πρώτο του παιχνίδι στο φετινό Ευρωμπάσκετ.\n\nΤα δεκάλεπτα: 16-11, 38-32, 58-51, 70-70, 79-76\n\nΒέλγιο (Γκέργια): Λεκόμτ 10 (5 ασίστ), Εμβεμά 14 (4), Ταμπού 14 (3 τρίποντα, 5 ριμπάουντ), Ζιλέ 6 (3), Ντε Ζέου 8 (2), Τούμπα 1, Βάντουιν 6 (1), Λίμπερτ, Μπακό 11 (6 ριμπάουντ), Ομπασοχάν 9 (3/11 σουτ)\n\nΓεωργία (Ζούρος): Αντρονικασβίλι 5, Μαμουκελασβίλι 18 (2 τρίποντα, 13 ριμπάουντ), Τζιντσαράντζε 4, Μπουρτζανάτζε 6, Τσιντσάντζε 3 (1), Σερμαντίνι 4, Σανάτζε 5 (1/6 τρίποντα), ΜακΦάντεν 17 (4/10 τρίποντα), Μπεκάουρι, Μπιτάτζε 14 (9 ριμπάουντ)\n\nΔιαβάστε τα τελευταία νέα εδώ",
    "Οι Ξενιτεμένοι: Η κουλτούρα του τάπερ στο Βέλγιο": "Σήμερα, ο Παναγιώτης Μπλάνος από το Βέλγιο\n\nΣτο προηγούμενο άρθρο μου για την εστίαση στο Βέλγιο εδώ Οι Ξενιτεμένοι: Ζώντας στο Βέλγιο εκτίμησα την ελληνική εστίαση – Μικροπράγματα (lifo.gr) «έδωσα πόνο» στο να δείξω τη διαφορά νοοτροπίας που υπάρχει εδώ (επί τα χείρω), σε σχέση με την Ελλάδα.\n\nΣε αυτό το άρθρο, θα ήθελα να φανώ πιο συγκαταβατικός με αυτόν το λαό, σε σχέση με μια άλλη συνιστώσα των διατροφικών του συνηθειών, που είναι η σχέση του με το τάπερ. Όσα θα πω, εν πολλοίς συμβαίνουν και σε άλλες χώρες της Ευρώπης, απλώς εγώ μπορώ να μεταφέρω μόνο την εμπειρία από το Βέλγιο, όπου ζω.\n\nΗ ρουτίνα του ωραρίου εργασίας στο Βέλγιο ενέχει κάτι πολύ πιο υγιεινό, σε σχέση με την Ελλάδα, τουλάχιστον στον ευρύτερο δημόσιο τομέα της και σε σημαντικό μέρος του ιδιωτικού: το διάλειμμα για μεσημεριανό φαγητό (lunch break). Στην Ελλάδα, ορίζοντας ως «στάνταρ» ωράριο το 7.00-15.00, οι οργανισμοί αποφεύγουν επιμελώς οποιαδήποτε φροντίδα για μεσημεριανό φαγητό, συμβάλλοντας σε μια διόλου ωφέλιμη συνήθεια για τους/τις εργαζόμενους/-ες: το να τρώνε το μεσημεριανό αργά (4μμ, μετά την επιστροφή στο σπίτι) και το βραδινό πολύ αργά (9 το βράδυ ή και αργότερα). Πρέπει να παραδεχτούμε ότι οι εδώ συνήθειες ως προς αυτό είναι υγιεινότερες. Η καθ’ ημάς ανθυγιεινότερη να τρώμε αργά μέσα στη μέρα οπωσδήποτε συμβάλλει στα αυξημένα ποσοστά παχυσαρκίας και της εξ αυτής νοσηρότητας.\n\nΟι οργανισμοί και επιχειρήσεις, εδώ στο Βέλγιο, λοιπόν, ενσωματώνουν συχνά προϋποθέσεις περί το μεσημεριανό διάλειμμα. Το διευκολύνουν, το ενθαρρύνουν, το θεσμίζουν. Πρόβλεψη του διαλείμματος στο ωράριο του προσωπικού, εστιατόρια / καντίνες μέσα στα κτήρια, κουζινάκια με φούρνους μικροκυμάτων και ίσως άλλες ευκολίες ανά ομάδα γραφείων, και φυσικά η σφύζουσα βιομηχανία εστίασης πέριξ των χώρων δουλειάς.\n\nΜέσα σε αυτήν την κουλτούρα, βρίσκει τη θέση του και το τάπερ. Όχι ακριβώς το της επιδείξεως τάπερ της ελεγκτικής Ελληνίδας μάνας με το ύπουλα κυριαρχικό, συγχωνευτικό, ελεγκτικό παστίτσιο (που συχνά συσσωματώνεται με όγκο πάγου από την Κρητιδική περίοδο της κατάψυξής μας), αλλά ένα διαφορετικό τάπερ. Πιο ανάλαφρο, πιο ελευθεριακό, με λιγότερη ποσότητα φαγητού, με λιγότερες θερμίδες, για να μπορείς μετά από αυτό να συνεχίσεις να δουλεύεις και όχι να πέφτει το σώμα σε safe mode minimum λειτουργίας – μουμιοποίησης σαν τον Τουταγχαμών τον ΙΒ’ ταριχευμένο πάνω από το πληκτρολόγιο- για να αντέξει την υπερσυσσώρευση αίματος στο στομάχι, προς εκτελωνισμό της μαμαδίστικης μπάμιας-πατάτες, που τσιγαρίστηκε με νοιάξιμο σε γαλόνια αγνού παρθένου ελληνικού ελαιόλαδου «γιατί δεν ξέρετε να φάτε οι νέες και όλο με ξεροφαγίες τη βγάζετε και γι’ αυτό δεν θα βρεις ποτέ άντρα (και λοιπό παραλήρημα)».\n\nΤο τάπερ του Βέλγου και της Βελγίδας κουβαλάει αυτήν την περήφανη αυτεπιστασία του «έκατσα και μαγείρεψα για να έχω να φάω στη δουλειά» ή τουλάχιστον «φρόντισα εγώ να αγοράσω το φαγητό μου και το έβαλα σε ένα τάπερ που εγώ θα πλύνω επιστρέφοντας στο σπίτι μου».\n\nΤο βελγικό τάπερ μπορεί να ζεσταθεί σε ένα φούρνο μικροκυμάτων και το περιεχόμενό του να φαγωθεί είτε κατά μόνας είτε μαζί με συναδέλφους. Αυτό καταδεικνύει ήδη ορισμένο μεγαλείο. Στην Ελλάδα, δεν έχει ωριμάσει ακόμα αυτή η κουλτούρα του να βγάλουμε όλοι/ες τα τάπερ και να φάμε μαζί. Στη σκέψη αυτή, θα μας κατατρύχει ο πληνάδελφος που ενδεχομένως θα σχολιάσει τη «μικροαστίλα» του τάπερ, το λιπιδαιμικό δείκτη του περιεχομένου του, το πόσο vintage είναι η μάρκα του ή πόσες μπούκλες είχε η Φάρα Φόσετ όταν γινόταν η επίδειξη τάπερ όπου αγοράστηκε. Θλιβερά απορροφημένοι από τις κακές συνήθειες τού να τρώμε σουβλάκια στις 10 το βράδυ, θεωρούμε στην Ελλάδα μικροαστικό το τάπερ του νωρίς μεσημεριανού στις 12.30. Μαύρη είναι η νύχτα στα βουνά.\n\nΧαίρεσαι να τους βλέπεις εδώ ακομπλεξάριστους, ακόμα και μάνατζερς περιωπής, να ενδίδουν απενοχοποιημένα στο τάπερ, στα υπέροχα πάρκα τους, σε παγκάκια, αγναντεύοντας τις πάπιες να κάνουν μπούλινγκ στα παγώνια. Είναι στάση ζωής. Σου λέει, τώρα είμαι στην ιδιωτική σφαίρα, τρώω όπου θέλω, με το ξύλινο πηρούνι μου. Δεν θα με σχολιάσεις εσύ, που βόλεψες την κρίση στο να πληρώνει ο μπαμπάς σου τη ΔΕΗ. Θα σέβεστε, που είπε και μια ψυχή!\n\nΤο τάπερ αντανακλά και μια άλλη νοοτροπία, αυτό που εδώ οι άνθρωποι πιάνουν λιγότερο χώρο από εμάς στην Ελλάδα. Αυτό το compact είναι παντού. Εμείς όπου πάμε καταλαμβάνουμε ιμπεριαλιστικά σαν γνήσιοι αποικιοκράτες το χώρο, είτε είναι παραλία είτε καφετέρια είτε πατρικό. Απλωνόμαστε, βρε παιδί μου. Από εδώ η τσάντα, από εκεί το κινητό με τα χαϊμαλιά, παραπέρα τα κλειδιά με μπρελόκ δεκαπλάσιο του όγκου των κλειδιών καθαυτών, τσάντες από το σούπερ μάρκετ, τσάντες με ρούχα, η κουνιάδα μου, κάτι χαρτάκια Υπέρ Υγείας για τον εσπερινό κλπ. Στο δε φαγητό, το μέσο ελληνικό τραπέζι ποτέ δεν φτάνει για τα πολλά και τεράστια πιάτα. Ποτέ όμως.\n\nΕδώ τα τραπέζια στα μαγαζιά είναι πιο κοντά μεταξύ τους και δεν άγχεσαι ότι έχουν στήσει αφτί οι διπλανοί για να στείλουν το report των 8 στη μάνα. Οι καρέκλες είναι πιο μικρές (και άβολες παράλληλα, μην το ξεχνάμε), αλλά και γιατί οι άνθρωποι είναι κατά μέσο όρο λιγότερο ογκώδεις. Το φαγητό είναι λιγότερο υπερπαραγωγή και συνήθως είναι σε ένα πιάτο (δεν πολυμοιράζονται – όπως τους λέω, «δεν τρώτε μαζί, τρώτε παράλληλα»). Επομένως, το τάπερ εναρμονίζεται πλήρως με τη λογική compact. Το τάπερ μπαίνει σε τσάντες, σε καλάθια ποδηλάτων, σε χαρτοφύλακες. Βγαίνει χωρίς τύψεις, σαν την αναδυομένη του Μποτιτσέλι, για να σηματοδοτήσει πολύ ευχάριστα το διάλειμμα. Δεν κουβαλάει καμία ενοχή. Σχεδόν πουλιέται.\n\nΆντε κάνε το αυτό στο γραφείο στην Ελλάδα, όταν οι άλλοι γύρω θριαμβικά ανοίγουν τη σακούλα του ντελίβερυ με τη νωτισμένη ημιπλαστική χαρτοπετσέτα, σχεδόν οικτίροντάς σε για το μη-πάμφρεσκο του γεύματός σου, απορώντας βέβαια μετά γιατί τέλειωσε ο μισθός πριν τελειώσει ο μήνας «αφού δεν πολυβγαίνουμε».\n\nΝα τα λέμε και τα καλά τους λοιπόν εδώ στη Ντεζολοχώρα (το désolé ίσως πρέπει να γίνει εθνική λέξη εδώ, το ανέλυσα στο προηγούμενο άρθρο) και να ξαναδούμε τη σχέση μας με αυτήν την τεράστια εφεύρεση που λέγεται τάπερ, μακριά και ανεξάρτητα από τον άγιο ελληνικό οικογενειακό διατροφικό -και όχι μόνο- ομφάλιο λώρο. Να απενοχοποιήσουμε περισσότερο την καλή συνήθεια αυτής της πρόβλεψης αποθέματος, της μέριμνας και αυτοφροντίδας που αυξάνει τον αυτοσεβασμό, ανακουφίζει τον προϋπολογισμό, υπονομεύει σταθερά τα παχάκια και τελικά απελευθερώνει.\n\nΚαι να απαιτήσουμε από τα εργασιακά μας περιβάλλοντα τις ανάλογες ευκολίες. Φουρνάκια μικροκυμάτων και όχι μόνο καφετιέρες. Λευτεριά στο τάπερ!\n\n***\n\n*Αν είστε κι εσείς Ξενιτεμένοι και θέλετε να μιλήσετε για τα καλά ή τα στραβά που ζείτε στο μέρος που ζείτε τώρα, στείλτε μας τα κείμενά σας >> mikropragmata@lifo.gr\n\nΑκολουθήστε τα Μικροπράγματα στο Google News , για άρθρα και κουίζ που θα σας φτιάχνουν τη μερα.",
    "Βέλγιο: Η δημόσια τηλεόραση θα επιλέξει τους υποψήφιους του εθνικού τελικού, χωρίς ανοιχτή πρόσκληση! - Eurovision News": "Μεσούσης του καλοκαιριού η δημόσια τηλεόραση του Βελγίου (VRT) είχε επισημοποιήσει την πρόθεσή της να επιλέξει μέσω ενός τηλεοπτικού εθνικού τελικού, τον εκπρόσωπο της χώρας στην Eurovision 2023. Σήμερα όμως έγινε γνωστό πως δεν θα υπάρξει ανοιχτή πρόσκληση για τους καλλιτέχνες που θα ενδιαφέρονταν να συμμετάσχουν, αλλά η VRT θα επιλέξει τους υποψηφίους που θα διαγωνισθούν στον εθνικό τελικό!\n\nΟ Gerrit Kerremans, μουσικός συντονιστής του VRT, αποκάλυψε στο songfestival.be πως εξαιτίας της καθυστερημένης απόφασης για τον εθνικό τελικό – Eurosong 2023, δεν θα υπάρξει ανοιχτή πρόσκληση στους ενδιαφερόμενους. Αντιθέτως, οι υποψήφιοι που θα διαγωνισθούν για την εκπροσώπηση του Βελγίου στον 67ο Διαγωνισμό Τραγουδιού της Eurovision, θα επιλεγούν απευθείας από την φλαμανδόφωνη δημόσια τηλεόραση της χώρας (VRT), που έχει έρθει ήδη σε επικοινωνία με δισκογραφικές, αλλά και καλλιτέχνες που επιθυμεί να βρεθούν στο Eurosong 2023.\n\nΆγνωστες παραμένουν ακόμη οι ημερομηνίες, αλλά και οι υπόλοιπες λεπτομέρειες του εθνικού τελικού, αφού όλα αυτά θα διασαφηνιστούν με τις επίσημες ανακοινώσεις. Η ευρείας κυκλοφορίας εφημερίδα Het Laatste Nieuws, είχε αναφέρει πως το Eurosong 2023 θα διαρκέσει πέντε με εφτά εβδομάδες, ούτε όμως αυτό έχει μέχρι στιγμής επιβεβαιωθεί.\n\nΑυτή είναι η πρώτη φορά από το 2016 που το Βέλγιο θα διεξάγει εθνικό τελικό για την ανάδειξη του εκπροσώπου του στον διαγωνισμό. Ο νικητής του «The Voice Belgique» Jérémie Makiese εκπροσώπησε το Βέλγιο στη Eurovision 2022 με το τραγούδι «Miss you», που κατετάγη 19ος στον μεγάλο τελικό με 64 βαθμούς συνολικά.\n\nΜείνετε συντονισμένοι στο Eurovisionfun για όλες τις εξελίξεις!\n\nΠηγή: Songfestival",
    "Ενίσχυση από Βέλγιο για το Κερατσίνι": "Νέα μεταγραφή για το Κερατσίνι που ήρθε σε συμφωνία με τον 22χρονο Βέλγο μέσο, Ισαάκ Ματόντο.\n\nΤο δελτίο τύπου\n\nΜια μεγάλη μεταγραφή ολοκλήρωσε η ομάδα μας που έκανε δικό της τον Isaak Matondo. Πρόκειται για έναν Βέλγο ποδοσφαιριστή που μετράει παρουσίες στα εθνικά πρωταθλήματα της Κροατίας και Βελγίου !\n\nΟ Isaak είναι 22 ετών και αγωνίζεται ως κεντρικός αμυντικός ενώ παίζει με την ίδια ευκολία και σαν αμυντικό χάφ.",
    "Θέσπιση πλαφόν στις τιμές χονδρικής της ενέργειας ζητά το Βέλγιο": "Ο πρωθυπουργός του Βελγίου τονίζει πως η Ευρώπη πρέπει να ανακτήσει τον έλεγχο της αγοράς και να καθορίσει μια μέγιστη τιμή χονδρικής για φυσικό αέριο και ρεύμα. Τεράστια απροσδόκητα τα κέρδη των ενεργειακών εταιρειών.\n\nΜια μέγιστη τιμή στην Ευρώπη για φυσικό αέριο και ηλεκτρική ενέργεια καθώς και ένα «ευρωπαϊκό πλαίσιο» που θα επιτρέπει την ανάκτηση «των εξαιρετικών υπερκερδών» του κλάδου της ενέργειας ζητά ο πρωθυπουργός του Βελγίου Αλεξάντερ ντε Κρου που επανέλαβε το αίτημά του για μέγιστη τιμή στην Ευρώπη για το φυσικό αέριο και την ηλεκτρική ενέργεια.\n\nΠαράλληλα, όπως αναφέρει η βελγική εφημερίδα «Le Soir\", ο Βέλγος πρωθυπουργός τοποθετήθηκε και στο ζήτημα της φορολόγησης των υπερκερδών του κλάδου. Ο Αλεξάντερ Ντε Κρου επανέλαβε το αίτημά του για ανώτατο όριο στις τιμές της ενέργειας. Συγκρίνοντας δε την τρέχουσα κρίση με την οικονομική κρίση του 2008, ανέφερε: «Τι κάναμε τότε; Παρεμβαίναμε απευθείας στις αγορές». Και σήμερα, τόνισε θα πρέπει να δράσουμε και μάλιστα τώρα. «Να παρέμβουμε στην αγορά. Όπως το 2008. Με την ανάκτηση του ελέγχου της αγοράς και τον καθορισμό μιας μέγιστης τιμής που εμείς, ως Ευρώπη, θέλουμε να πληρώσουμε στη χονδρική αγορά. Για φυσικό αέριο και ρεύμα».\n\nΑνυπομονώντας να απεξαρτητοποιηθούμε από το ρωσικό αέριο όσο το δυνατόν γρηγορότερα, ο Βέλγος πρωθυπουργός επιμένει: «Όταν η αγορά δεν μπορεί να ηρεμήσει, πρέπει να λάβουμε μέτρα για να τη βοηθήσουμε να ηρεμήσει. Δεν υπάρχει απλή λύση. Αλλά δεν μπορούμε να επιτρέψουμε στις αγορές να στραγγίσουν τις οικογένειες και τις επιχειρήσεις μας. Πρέπει να πατήσουμε το κουμπί παύσης και να κάνουμε ένα βήμα πίσω για να εξετάσουμε πώς λειτουργούν οι αγορές μας ».\n\nΌσον αφορά τα «τεράστια απροσδόκητα κέρδη» εταιρειών και παικτών στον ενεργειακό τομέα, ο Φλαμανδός φιλελεύθερος πρωθυπουργός του Βελγίου τοποθετείται ξεκάθαρα σχετικά με την ενδεχόμενη φορολόγησή τους, που ζητούν αρκετά κόμματα στο Βέλγιο, λέγοντας: «Η κατάσταση δεν είναι φυσιολογική και πρέπει να τη διορθώσουμε. Έχουμε ξεκάθαρα σχέδια στο Βέλγιο. Και παροτρύνουμε τους Ευρωπαίους εταίρους μας, με επικεφαλής τη Νορβηγία ως ισχυρό εταίρο και σύμμαχο του ΝΑΤΟ, να εργαστούν από κοινού για να μειώσουν την τιμή του φυσικού αερίου και να δημιουργήσουν ένα ευρωπαϊκό πλαίσιο που φέρνει τις χώρες μας κοντά στον αγώνα για την ανάκτηση των υπερβολικών κερδών που δημιουργούνται υπό εξαιρετικές συνθήκες. Όχι για να κάνουμε τις κυβερνήσεις μας πλουσιότερες, αλλά για να δώσουμε σε οικογένειες και επιχειρήσεις την ευκαιρία να επενδύσουν σε λύσεις, σε τεχνολογίες ουδέτερες για το κλίμα».",
    "Βέλγιο: Η ασίστ Εμποκού στον Ροναλντίνιο σε αγώνα Legends (vid)": "Ο άλλοτε εξτρέμ του Παναθηναϊκού, Πολ-Ζοσέ Εμποκού έγινε συμπαίκτης για ένα ημίχρονο με τον θρυλικό Ροναλντίνιο στο πλαίσιο του αγώνα θρύλων Γάνδη-Σταντάρ Λιέγης και τον τροφοδότησε με υπέροχη ασίστ.\n\nΜια, μάλλον απρόσμενη, συνεργασία για γκολ είχε το μενού το βράδυ της Τετάρτης στο Βέλγιο.\n\nΜε αφορμή και τη διακοπή για τις εθνικές ομάδες, εκεί διεξήχθη η αναμέτρηση Legends της Γάνδης και της Σταντάρ Λιέγης στο πλαίσιο του «Circus Cup». Επίτιμος καλεσμένος; Ο θρυλικός Ροναλντίνιο, ο οποίος έπαιξε για ένα ημίχρονο με την κάθε ομάδα και στο δεύτερο είχε την ευκαιρία να συνυπάρξει με μερικούς γνώριμους παίκτες στο ελληνικό κοινό.\n\nΟ «Ρόνι» έπαιξε για ένα ημίχρονο στο πλευρό του Πολ-Ζοσέ Εμποκού, άλλοτε εξτρέμ του Παναθηναϊκού τη σεζόν 2016-17 και μέχρι πρότινος παίκτη της Κόνιασπορ, ο οποίος είχε... κέφια και φρόντισε να σερβίρει ασίστ στον Βραζιλιάνο μύθο με τρομερή ενέργεια. Για την οποία τον συνεχάρη με μια αγκαλιά και το χαμόγελο-σήμα κατατεθέν του ο 42χρονος πλέον παλαίμαχος «μάγος», ο οποίος σκόραρε και δεύτερη φορά με εκτέλεση πέναλτι.\n\nΜαζί με τον Εμποκού για τη Σταντάρ αγωνίστηκε και ο πρώην παίκτης του Ολυμπιακού, Μεντί Καρσελά.",
    "Βέλγιο – Ουαλία 2-0: Σκοράρει ο Μπατσουαγί (vid)": "Βέλγιο – Ουαλία 2-0: Σκοράρει ο Μπατσουαγί (vid)\n\nΤο Βέλγιο κάνει το 2-0 κόντρα στην Ουαλία στο 37ο λεπτό με σκόρερ τον Μπατσουαγί.\n\nΔείτε Ακόμα",
    "Nations League: Πρωτιά για την Κροατία με νίκη στην Αυστρία, πήρε το Βέλγιο και την 1η θέση η Ολλανδία": "Η δράση στο Nations League συνεχίστηκε με τη διεξαγωγή των πρώτων παιχνιδιών για την 6η αγωνιστική των ομίλων, με τη Δανία να νικάει με 2-0 τη Γαλλία αλλά να μένει πίσω από την Κροατία που πέρασε από την Αυστρία επικρατώντας με 3-1, την ίδια ώρα που η Ολλανδία εξασφάλιζε την 1η θέση στον δικό της όμιλο με το 1-0 επί του Βελγίου.\n\nΔείτε τα αποτελέσματα και τις βαθμολογίες…\n\nLEAGUE A – 1ος ΟΜΙΛΟΣ\n\nΑυστρία – Κροατία 1-3\n\nΔανία – Γαλλία 2-0\n\nΒΑΘΜΟΛΟΓΙΑ\n\nΚροατία 13\n\nΔανία 12\n\nΓαλλία 5\n\nΑυστρία 4\n\nLEAGUE A – 4ος ΟΜΙΛΟΣ\n\nΟλλανδία – Βέλγιο 1-0\n\nΟυαλία – Πολωνία 0-1\n\nΒΑΘΜΟΛΟΓΙΑ\n\nΟλλανδία 16\n\nΒέλγιο 10\n\nΠολωνία 7\n\nΟυαλία 1\n\nLEAGUE C – 1ος ΟΜΙΛΟΣ\n\nΝησιά Φερόε – Τουρκία 2-1\n\nΛουξεμβούργο – Λιθουανία 1-0\n\nΒΑΘΜΟΛΟΓΙΑ\n\nΤουρκία 13\n\nΛουξεμβούργο 11\n\nΝησιά Φερόε 8\n\nΛιθουανία 1\n\nLEAGUE C – 3ος ΟΜΙΛΟΣ\n\nΑζερμπαϊτζάν – Καζακστάν 3-0\n\nΣλοβακία – Λευκορωσία 1-1\n\nΒΑΘΜΟΛΟΓΙΑ\n\nΚαζακστάν 13\n\nΑζερμπαϊτζάν 10\n\nΣλοβακία 7\n\nΛευκορωσία 3\n\nLEAGUE D – 1ος ΟΜΙΛΟΣ\n\nΑνδόρα – Λετονία 1-1\n\nΜολδαβία – Λιχτενστάιν 2-0\n\nΒΑΘΜΟΛΟΓΙΑ\n\nΛετονία 13\n\nΜολδαβία 13\n\nΑνδόρα 8\n\nΛιχτενστάιν 0",
    "Άλλος Αζάρ στο Βέλγιο… εξαφανισμένος στη Ρεάλ Μαδρίτης!": "Στη Ρεάλ Μαδρίτης ο Εντέν Αζάρ βρίσκεται μόνιμα συνδεδεμένος με τον πάγκο. Ελάχιστες είναι οι ευκαιρίες που του δίνει ο Κάρλο Αντσελότι. Ο Ιταλός προπονητής έχει δείξει ξεκάθαρα πως δεν εμπιστεύεται τον Βέλγο γι’ αυτό και συνεχώς καταφεύγει σε άλλες λύσεις για την επίθεσή του την ώρα που στερείται των υπηρεσιών του Καρίμ Μπενζεμά.\n\nΣτην εθνική Βελγίου πάντως ο Αζάρ είναι βασικότατος. Χθες βράδυ ο Μαρτίνες ξεκίνησε τον αστέρα της Ρεάλ Μαδρίτης στο παιχνίδι ενάντια στην Ουαλία. Έπαιξε για περίπου 65 λεπτά και η εμφάνισή του παίρνει θετικό πρόσημο.\n\nΚάνε Like στη νέα σελίδα μας στο Facebook και μάθε πρώτος τα νέα της αγαπημένης σου ομάδας\n\nloading...\n\nΟ Αζάρ με τις δηλώσεις του έδειξε για άλλη μια φορά το πόσο θέλει να αλλάξει τα μυαλά του Αντσελότι και την παρουσία του στη Ρεάλ Μαδρίτης. Ο Βέλγος ζητάει περισσότερο χρόνο συμμετοχής, ειδικά τώρα που άπαντες ετοιμάζονται να μπουν σε ρυθμούς Mundial. Και εκείνος με τη σειρά του θέλει να έχει παιχνίδια στα πόδια του. Θέλει να βρει ρυθμό και να είναι στην καλύτερη δυνατή αγωνιστική κατάσταση προκειμένου να βοηθήσει τη χώρα του να πετύχει τους στόχους της.\n\nΟι δηλώσεις του Αζάρ και η σπόντα στη Ρεάλ\n\n«Είμαι ευτυχής που ξεκίνησα βασικός σε ένα ακόμη παιχνίδι της χώρας μου. Βλέπετε πόσο χαρούμενος είμαι όταν αγωνίζομαι. Είναι πολύ όμορφο αυτό που συμβαίνει εδώ και για εμάς και τους οπαδούς μας. Στο πρώτο ημίχρονο ήμασταν εξαιρετικοί. Ξέρω τι πρέπει να κάνω. Πρέπει να βρω τη φόρμα μου ειδικά όσο πλησιάζει το Mundial. Να είμαι έτοιμος να συμπεριληφθώ στα πλάνα του προπονητή μου. Ξεκάθαρα όμως είμαι πιο χαρούμενος όταν αγωνίζομαι. Όταν παίζω δίνω και τη ψυχή μου στο γήπεδο. Πάντα λέω πως ο παλιός Αζάρ θα επιστρέψει αρκεί να παίζει. Απλά πρέπει να βρω αγωνιστικό ρυθμό» τόνισε ο Αζάρ πετώντας για άλλη μια φορά τη σπόντα του στον Κάρλο Αντσελότι.\n\nΑκολούθησε το sportsking.gr στο Google News για να μαθαίνεις πρώτος τις ειδήσεις των κορυφαίων ευρωπαϊκών πρωταθλημάτων.\n\nΚάνε Like στη νέα μας σελίδα στο Facebook και μάθε πρώτος τα νέα της αγαπημένης σου ομάδας",
    "Βέλγιο: Νέο πακέτο μειωμένων τιμών στην ενέργεια για τα νοικοκυριά και μέτρα στήριξης των επιχειρήσεων": "Η ομοσπονδιακή κυβέρνηση του Βελγίου αποφάσισε να παράσχει πρόσθετη βοήθεια για να βοηθήσει τα νοικοκυριά να καλύψουν τους λογαριασμούς ενέργειας τους επόμενους μήνες. Αυτή η στήριξη προστίθεται στη βοήθεια των 4 δισ. ευρώ που έχει ήδη προγραμματίσει η κυβέρνηση για μέτρα στήριξης της ενέργειας και της αγοραστικής δύναμης συνολικού ύψους, άνω των 6 δισ. ευρώ.\n\nΒασικό ενεργειακό πακέτο για τα νοικοκυριά\n\nΈνα νέο βασικό πακέτο ενέργειας σε μειωμένη τιμή θα εφαρμοστεί για τους μήνες Νοέμβριο και Δεκέμβριο. Θα αφαιρεθεί από τα τιμολόγια δόσεων στο τέλος του έτους και αντιπροσωπεύει παρέμβαση 135 ευρώ το μήνα για το φυσικό αέριο και 61 ευρώ το μήνα για το ρεύμα.\n\nΑυτό το βασικό πακέτο με έκπτωση προορίζεται μόνο για συμβάσεις μεταβλητής ενέργειας και για όλα τα νέα συμβόλαια σταθερής ισχύος που συνάπτονται ή ανανεώνονται από την 1η Οκτωβρίου 2021.\n\nΕκτός από την προϋπόθεση που συνδέεται με τη σύμβαση, θα ισχύει και μια προϋπόθεση εισοδήματος. Το εκπτωτικό βασικό πακέτο είναι μια προσεγμένη παρέμβαση για άτομα με χαμηλά και μεσαία εισοδήματα. Για άτομα των οποίων το εισόδημα υπερβαίνει τα παρακάτω όρια, η εφορία θα θεωρήσει την παρέμβαση ως φορολογητέο όφελος.\n\nΤα εισοδηματικά όρια\n\nΆγαμοι των οποίων το ετήσιο καθαρό φορολογητέο εισόδημα δεν υπερβαίνει τις 62.000 ευρώ (σ.σ. το μέσο καθαρό φορολογητέο εισόδημα στη χώρα μας είναι 37.273 ευρώ).\n\nΖευγάρια των οποίων το ετήσιο καθαρό φορολογητέο εισόδημα δεν υπερβαίνει τις 125.000 ευρώ.\n\nΑνά επιπλέον εξαρτώμενο, στο ετήσιο αυτό καθαρό φορολογητέο εισόδημα προστίθενται 3.700 ευρώ.\n\nΓια τα νοικοκυριά που θερμαίνονται με πετρέλαιο, η τρέχουσα επιταγή των 225 ευρώ θα αυξηθεί στα 300 ευρώ.\n\nΥποστήριξη για τις επιχειρήσεις\n\nΟι εταιρείες που αντιμετωπίζουν δυσκολίες λόγω του υψηλού ενεργειακού κόστους θα μπορούν να επωφεληθούν από την αναβολή της καταβολής των εισφορών κοινωνικής ασφάλισης.\n\nΤο «ενεργειακό» καθεστώς προσωρινής ανεργίας θα ενεργοποιηθεί και θα ευθυγραμμιστεί με το ευρωπαϊκό πλαίσιο προσωρινής κρίσης.\n\nΠροσωρινό δικαίωμα γέφυρας θα παραχωρηθεί στους αυτοαπασχολούμενους που αντιμετωπίζουν δυσκολίες λόγω του ενεργειακού τους λογαριασμού.\n\nΘα προβλέπονται μεγαλύτερα σχέδια αποπληρωμής για τις εισφορές κοινωνικής ασφάλισης αυτοαπασχολουμένων.\n\nΘα τεθεί σε εφαρμογή η ενημέρωση για τις προκαταβολές των εισφορών κοινωνικής ασφάλισης για τους αυτοαπασχολούμενους.\n\nΜέτρα δημοσιονομικής και οικονομικής στήριξης\n\nΑναβολή πληρωμών φόρων\n\nΣχέδια αποπληρωμής φορολογικών οφειλών\n\nΠροσαρμογή των υφιστάμενων μέτρων που αφορούν την έκπτωση της επένδυσης\n\nΦορολογική απαλλαγή για μέτρα περιφερειακών ενισχύσεων\n\nΠροσαρμογή του επενδυτικού πεδίου του Βελγικού Ταμείου Ανάκαμψης\n\nΜείωση των ειδικών φόρων κατανάλωσης στο φυσικό αέριο και την ηλεκτρική ενέργεια στο ευρωπαϊκό ελάχιστο για τους μήνες Νοέμβριο και Δεκέμβριο\n\nΆλλα μέτρα\n\nΠροσωρινό μορατόριουμ πτωχεύσεων για εταιρείες που επλήγησαν από την ενεργειακή κρίση λόγω των ενεργειών των προμηθευτών\n\nΚώδικας συμπεριφοράς μεταξύ προμηθευτών ενέργειας και ανεξάρτητων και ΜΜΕ.\n\nΔεδομένου ότι ο αγροδιατροφικός τομέας είναι ένας κρίσιμος τομέας, θα επωφεληθεί από τον ενεργειακό εφοδιασμό κατά προτεραιότητα σε περίπτωση κινδύνου διακοπής.\n\nΑνταπόκριση/Βρυξέλλες: Γιώργος Συριόπουλος",
    "Το Βέλγιο δεν σημείωσε καμία βελτίωση στην πρόληψη της κοινοβουλευτικής διαφθοράς μέσα σε ένα χρόνο": "Σε έκθεση που δημοσιεύθηκε τη Δευτέρα (12 Σεπτεμβρίου), η Ομάδα Κρατών κατά της Διαφθοράς (GRECO) του Συμβουλίου της Ευρώπης αποκάλυψε ότι το Βέλγιο δεν σημείωσε καμία βελτίωση στην πρόληψη της κοινοβουλευτικής διαφθοράς μέσα σε ένα χρόνο.\n\nΤη Δευτέρα, η GRECO δημοσίευσε έκθεση η οποία επικεντρώνεται στην πρόληψη της διαφθοράς μεταξύ των βουλευτών, των δικαστών και των εισαγγελέων στο Βέλγιο.\n\nΗ ομάδα κατέληξε στο συμπέρασμα ότι το Βέλγιο δεν έχει σημειώσει καμία βελτίωση στην πρόληψη της κοινοβουλευτικής διαφθοράς από την προηγούμενη έκθεσή της που δημοσιεύθηκε τον Μάρτιο του 2021. Ωστόσο, έχει βελτιώσει την προσέγγισή του στους δικαστές και τους εισαγγελείς, αναφέρει η Ομάδα.\n\nΤο 2014, το όργανο του Συμβουλίου της Ευρώπης για την καταπολέμηση της διαφθοράς αξιολόγησε τον τρόπο με τον οποίο το Βέλγιο καταπολεμούσε τη διαφθορά μεταξύ των εκλεγμένων αντιπροσώπων (βουλευτές) ή του δικαστικού σώματος (δικαστές και εισαγγελείς) και έδωσε στις Βρυξέλλες 15 συστάσεις. Έκτοτε, το GRECO αξιολογεί τακτικά την κατάσταση της εφαρμογής τους.\n\nΗ έκθεση του Μαρτίου του 2021 κατέληξε στο συμπέρασμα ότι η εφαρμογή ήταν «συνολικά μη ικανοποιητική», με τέσσερις από τις δεκαπέντε\n\nσυστάσεις είχαν «εφαρμοστεί ή αντιμετωπιστεί ικανοποιητικά» και ότι το Βέλγιο δεν είχε σημειώσει «επαρκή ή αποφασιστική πρόοδο στην πλήρη εφαρμογή των εν λόγω συστάσεων», καθώς έντεκα δεν είχαν ακόμη εφαρμοστεί.\n\nΗ τελευταία έκθεση εγκρίθηκε τον περασμένο Ιούνιο στην 91η Ολομέλεια της GRECO στο Στρασβούργο (13-17 Ιουνίου), αλλά δημοσιεύθηκε χθες.\n\nΑν και «το Βέλγιο έχει σημειώσει κάποια πρόοδο στην εφαρμογή των συστάσεων», το αποτέλεσμα «παραμένει προς βελτίωση», αναφέρει η έκθεση.\n\nΜετά την ανάλυση, η GRECO καταλήγει στο συμπέρασμα ότι σημειώθηκαν κάποιες βελτιώσεις σε σύγκριση με την προηγούμενη έκθεση, καθώς έξι από τις δεκαπέντε συστάσεις έχουν «εφαρμοστεί ή αντιμετωπιστεί ικανοποιητικά» και εννέα εκκρεμείς συστάσεις έχουν «εφαρμοστεί εν μέρει».\n\nΩστόσο, από την έκθεση του Μαρτίου, δεν έχει σημειωθεί καμία βελτίωση στην πρόληψη της διαφθοράς μεταξύ των βουλευτών.\n\nΠαρόλο που το Κοινοβούλιο δήλωσε τις προθέσεις του σχετικά με τις συστάσεις, αυτές δεν έχουν ακόμη μετατραπεί σε νόμο και πρακτική, αναφέρει η έκθεση, υπογραμμίζοντας την υγειονομική κατάσταση κατά τη διάρκεια της πανδημίας.\n\nΗ έκθεση αναφέρει ότι πρέπει να βελτιωθούν οι κανόνες για τα δώρα και η διαφάνεια των επαφών μεταξύ βουλευτών και τρίτων. Χρειάζεται η θέσπιση κανόνων για τους βουλευτές σχετικά με τις επαφές αυτές, καθώς και κυρώσεις για τις κυριότερες παραβιάσεις των κανόνων δεοντολογίας που ισχύουν για τους βουλευτές. Η GRECO αναμένει επίσης βελτιώσεις στο σύστημα δηλώσεων μαζί με τη δημοσιοποίηση των δηλώσεων περιουσιακής κατάστασης των βουλευτών.\n\nΌσον αφορά τις σχέσεις με λομπίστες και άλλα τρίτα μέρη που προσπαθούν να επηρεάσουν την κοινοβουλευτική διαδικασία, ένα νομοσχέδιο που προτάθηκε από τους Πράσινους «για τη δημιουργία ενός μητρώου διαφάνειας και μιας παραγράφου για τη διαφάνεια», που αφορά τόσο την εκτελεστική όσο και τη νομοθετική εξουσία, συζητείται εδώ και μήνες.\n\nΤο νομοσχέδιο προβλέπει κυρίως την επέκταση του υφιστάμενου μητρώου λόμπι στη Βουλή και την αντικατάστασή του με ένα υποχρεωτικό και κοινό μητρώο διαφάνειας για τη Βουλή, τη Γερουσία και την ομοσπονδιακή κυβέρνηση. Επίσης, ορίζει ρητά τους όρους «άσκηση πίεσης» και «λομπίστες» και αναφέρει ότι οι λομπίστες που δεν συμμορφώνονται με το νόμο θα διαγράφονται από το μητρώο και θα θεωρούνται «παραβάτες».\n\nΤον Φεβρουάριο, το Συμβούλιο της Επικρατείας γνωμοδότησε επί του νομοσχεδίου, το οποίο εξετάζεται επί του παρόντος από την Επιτροπή.\n\nΗ GRECO «ενθαρρύνει τις βελγικές αρχές να ολοκληρώσουν αυτό το έργο, ώστε να διασφαλιστεί η διαφάνεια αυτών των σχέσεων».",
    "ΟΛΛΑΝΔΙΑ - ΒΕΛΓΙΟ (25/9/22, 21:45) ΠΡΟΓΝΩΣΤΙΚΑ ΣΤΟΙΧΗΜΑΤΟΣ": "Μόλις μία ήττα στα τελευταία εννέα παιχνίδια του, από την Ολλανδία.\n\nΤην Πέμπτη επικράτησε 2-1 (10’, 37’ – 50’) της Ουαλίας στον τελευταίο εντός συνόρων αγώνα πριν το Μουντιάλ.\n\nΜάλλον μάταιη η προσπάθειά του για την πρωτιά στο γκρουπ, θα πρέπει να υπερκαλύψει τη βαριά ήττα 4-1 του πρώτου γύρου από την Ολλανδία, η οποία μάλιστα ήταν η μοναδική από τους «οράνιε» στα τελευταία εννέα μεταξύ τους παιχνίδια.\n\nΟ τεχνικός Μαρτίνεθ έχει σχεδόν καταλήξει στους παίκτες που θα πάρει μαζί του στο Κατάρ, αλλά ο ανταγωνισμός για τις τελευταίες κλήσεις παραμένει μεγάλος.\n\n«Είμαστε στην τελική ευθεία για το Μουντιάλ και όλοι θέλουμε να δείξουμε τον καλύτερό μας εαυτό» ο μέσος Τίλεμανς.\n\nΑπόψε τα ηνία των «κόκκινων διαβόλων» θα έχει ο Τιερί Ανρί (πρώτο του ματς στο Βέλγιο ως πρώτος προπονητής), αφού ο Μαρτίνεθ είναι τιμωρημένος και θα βρίσκεται στις εξέδρες."
}