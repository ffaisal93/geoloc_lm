{
    "Ενεργειακή συμφωνία Γερμανίας με τα Ηνωμένα Αραβικά Εμιράτα": "efsyn.gr\n\nΩστόσο, η συμφωνία αυτή μπορεί να καλύψει μόνο ένα μικρό μέρος των 56,3 δισ. κυβικών μέτρων φυσικού αερίου που έλαβε η Γερμανία από τη Ρωσία το 2020.\n\nΜε τον ενεργειακό εφοδιασμό ευρωπαϊκών χωρών από τη Ρωσία να παραμένει αμφίβολος αυτόν τον χειμώνα, η Γερμανία και τα Ηνωμένα Αραβικά Εμιράτα υπέγραψαν σήμερα συμφωνία που προβλέπει τον εφοδιασμό του Βερολίνου με υγροποιημένο φυσικό αέριο (LNG) και ντίζελ φέτος και το 2023. Οι υπογραφές έπεσαν κατά τη διάρκεια της επίσκεψης του Γερμανού καγκελάριου Όλαφ Σολτς στο Άμπου Ντάμπι.\n\nΗ συμφωνία προβλέπει μια πρώτη αποστολή ενός φορτίου LNG (137.000 κυβικά μέτρα) στα τέλη του 2022 και κατόπιν την εξαγωγή επιπλέον ποσοτήτων το 2023. Αναφέρεται επίσης μια πρώτη αποστολή ντίζελ τον Σεπτέμβριο και μια συμφωνία για την παράδοση έως και 250.000 τόνων ντίζελ μηνιαίως το 2023.\n\nΟι φετινές παραδόσεις ενέργειας από τα ΗΑΕ πιθανότατα θα έρθουν εγκαίρως για να βοηθήσουν τη μεγαλύτερη οικονομία της Ευρώπης να ξεπεράσει την έλλειψη φυσικού αερίου αυτόν τον χειμώνα και να αντιμετωπίσει τις συνέπειες αυτού που ο Σολτς περιέγραψε ως ρωσικό ενεργειακό «εκβιασμό». Ωστόσο, η συμφωνία αυτή μπορεί να καλύψει μόνο ένα μικρό μέρος των 56,3 δισ. κυβικών μέτρων φυσικού αερίου που έλαβε η Γερμανία από τη Ρωσία το 2020.\n\nΜετά την επίσκεψή του στο Άμπου Ντάμπι, ο Σολτς θα μεταβεί στο Κατάρ. Ο λόγος είναι ότι η γαλλική Total Energies ανακοίνωσε μια μεγάλη συμφωνία με το Κατάρ το Σάββατο, βάσει της οποίας ο ενεργειακός γίγαντας θα επενδύσει στην εξερεύνηση ενός νέου κοιτάσματος φυσικού αερίου για εξαγωγές LNG και θα αναλάβει ποσοστό 9,4% του έργου.\n\n→ Το ταξίδι Σολτς έγινε εν μέσω επίμονων ανησυχιών για την κατάσταση των ανθρωπίνων δικαιωμάτων στην περιοχή του Κόλπου. Το Σάββατο, ο Σολτς πραγματοποίησε επίσκεψη στη Σαουδική Αραβία, όπου συναντήθηκε με τον πρίγκιπα-διάδοχο Μοχάμεντ μπιν Σαλμάν, με αντικείμενο διάφορα επιχειρηματικά ζητήματα. Υπενθυμίζεται ότι ο πρίγκιπας θεωρείται πως βρίσκεται πίσω από την άγρια δολοφονία του δημοσιογράφου Τζαμάλ Κασόγκι, γεγονός που πυροδότησε έντονες διεθνείς αντιδράσεις.\n\nΕρωτηθείς ο Σολτς εάν έθιξε τη θέμα της δολοφονίας Κασόγκι στη συνάντηση με τον πρίγκιπα-διάδοχο, ο καγκελάριος δεν έδωσε σαφή απάντηση: «Συζητήσαμε όλα τα θέματα που περιστρέφονται γύρω από ζητήματα πολιτικών και ανθρωπίνων δικαιωμάτων. Έτσι θα έπρεπε να είναι. Μπορείτε να υποθέσετε ότι τίποτα δεν έμεινε ασυζήτητο που πρέπει να είχε ειπωθεί».\n\nΓερμανοί πολιτικοί καλούσαν τον Σολτς, πριν από το ταξίδι του στις χώρες του Κόλπου, να εξασφαλίσει ότι ο ενεργειακός εφοδιασμός που θα επιδιώξει, δεν θα ρίξει σκιές στο Βερολίνο, αναφορικά με το θέμα του σεβασμού των ανθρωπίνων δικαιωμάτων.",
    "Ηνωμένα Αραβικά Εμιράτα: Σημαντικό επενδυτικό ενδιαφέρον για την Ελλάδα": "Σημαντικό επενδυτικό ενδιαφέρον από τα Ηνωμένα Αραβικά Εμιράτα (ΗΑΕ), σε τομείς όπως οι ανανεώσιμες πηγές ενέργειας, οι υποδομές, η γεωργία, η τεχνολογία, η υγειονομική περίθαλψη και οι βιοεπιστήμες, αναμένεται να κινητοποιήσει για την Ελλάδα το κοινό επενδυτικό ταμείο των 4 δισ. ευρώ, που συμφωνήθηκε τον περασμένο Μάιο μεταξύ των δύο χωρών.\n\nΤην πεποίθηση αυτή εκφράζει, σε συνέντευξή του στο ΑΠΕ-ΜΠΕ, ο Εμιρατινός υπουργός Οικονομίας, Αμπντάλα μπιν Τουκ αλ Μάρι (Abdulla bin Touq Al Marri), με την ευκαιρία της παρουσίας του στη Θεσσαλονίκη, ως επικεφαλής της εμιρατινής αποστολής στην 86η ΔΕΘ.\n\n«Οι δύο χώρες έχουν συνεργαστεί σε διάφορες διμερείς και πολυμερείς πρωτοβουλίες που έχουν ενισχύσει τις σχέσεις τους, συμπεριλαμβανομένης της κοινής δήλωσης για τη Στρατηγική Εταιρική Σχέση το 2020 και της δημιουργίας ενός ταμείου ύψους 4 δισεκατομμυρίων ευρώ για επενδύσεις στην ελληνική οικονομία, κατά την επίσκεψη του (Έλληνα) πρωθυπουργού στο ‘Αμπου Ντάμπι τον περασμένο Μάιο. Αυτό το κοινό ταμείο υπογραμμίζει τους αυξανόμενους οικονομικούς δεσμούς μεταξύ των δύο χωρών και θα οδηγήσει σε σημαντικό επενδυτικό ενδιαφέρον για την Ελλάδα, σε όλους τους τομείς-στόχους, όπως οι ανανεώσιμες πηγές ενέργειας (ΑΠΕ), οι υποδομές, η γεωργία, η τεχνολογία, η υγειονομική περίθαλψη και οι βιοεπιστήμες, μεταξύ άλλων. Πιστεύουμε ότι υπάρχει περιθώριο για την ενίσχυση της συνεργασίας στον τομέα των επενδύσεων και τη δημιουργία νέων ευκαιριών για τις επιχειρηματικές κοινότητες και στις δύο χώρες» σημειώνει ο κ.Μάρι.\n\nΠερί προοπτικής συνεργασίας στους τομείς των βιομηχανιών του μέλλοντος\n\nΥπογραμμίζει ακόμα τις προοπτικές που θα μπορούσαν να διανοιχθούν για συνεργασία των δύο χωρών στους τομείς της τεχνολογίας και των μελλοντικών βιομηχανιών, σε μια περίοδο που τα Εμιράτα επιδιώκουν να ενισχύσουν διεθνώς τη θέση τους ως κόμβος καινοτομίας και «brain hub» (η χώρα έχει πρόσφατα ορίσει υφυπουργό αρμόδιο για την Τεχνητή Νοημοσύνη), να προσελκύσουν ανθρώπινο ταλέντο από όλον τον κόσμο, να ανοίξουν περισσότερο την οικονομία τους σε επιχειρηματίες και επενδυτές, αλλά και να διπλασιάσουν το μέγεθός της στην περίοδο ώς το 2030.\n\nΚατά τον Εμιρατινό αξιωματούχο, η νέα οικονομική προσέγγιση που υιοθετεί η κυβέρνηση των ΗΑΕ, η οποία χαρακτηρίζεται από τις αρχές της ευελιξίας, της βιωσιμότητας, του ανοίγματος και της προβλεψιμότητας, «αποτελεί μια τεράστια ευκαιρία για τις ελληνικές εταιρείες να αποκτήσουν αποτύπωμα στην αγορά των ΗΑΕ και από εκεί να επεκταθούν στην υπόλοιπη περιοχή MENA (Middle East/North Africa), τη Νότια Ασία και την Αφρική».\n\nΑναλυτικότερα, ο κ.Μάρι υπογραμμίζει ότι η τελευταία αναδιοργάνωση του Υπουργικού Συμβουλίου στα ΗΑΕ επέφερε μερικές από τις σημαντικότερες νομοθετικές αλλαγές στην 50χρονη ιστορία της χώρας. «Έχουμε έναν υφυπουργό για την Τεχνητή Νοημοσύνη (ΤΝ) και διάφορες στρατηγικές και πολιτικές για τη στήριξη της ΤΝ, του Blockchain και των συναφών τομέων, καθιστώντας σαφές ότι η καινοτομία, το ταλέντο, η τεχνητή νοημοσύνη, η ψηφιακή οικονομία, οι προηγμένες τεχνολογίες, είναι οι κύριοι μοχλοί της μελλοντικής μας ανάπτυξης. Η Ελλάδα είναι στρατηγικός εταίρος και πολλά μπορούν να επιτευχθούν αν ενώσουμε τις προσπάθειές μας, για να υποστηρίξουμε αυτές τις μελλοντικές βιομηχανίες» λέει ο υπουργός Οικονομίας των Εμιράτων.\n\n«Game changer» το ανθρώπινο ταλέντο\n\nΗ κυβέρνηση των ΗΑΕ, προσθέτει, έχει θέσει ως στόχο τον διπλασιασμό του μεγέθους της οικονομίας της χώρας, από 381 δισ. δολάρια σήμερα, σε 762 δισ. δολάρια το 2030 και το εμπόριο θα διαδραματίσει αναπόσπαστο μέρος μιας τέτοιας προσπάθειας. Όπως και το ανθρώπινο ταλέντο: «Βλέπουμε το ανθρώπινο ταλέντο ως “game changer” (παράγοντα που αλλάζει το παιχνίδι) αυτή τη στιγμή για την οικονομική ανάπτυξη και εργαζόμαστε πάνω στους κανονισμούς διαμονής στη χώρα, για να προσελκύσουμε και να διατηρήσουμε ταλέντα από όλο τον κόσμο. Επιπλέον, οι πρόσφατες μεταρρυθμίσεις μας, όπως οι τελευταίες τροποποιήσεις του νόμου για τις εμπορικές εταιρείες, παρέχουν μεγαλύτερη ελευθερία στους ιδιοκτήτες επιχειρήσεων και τους ξένους επενδυτές σε όλους τους τομείς» σημειώνει, υπογραμμίζοντας την τεράστια ευκαιρία που συνιστά για τις ελληνικές επιχειρήσεις αυτή η νέα οικονομική προσέγγιση.\n\nΓενικότερα, επισημαίνει, υπάρχουν επιτυχημένες επενδύσεις των ΗΑΕ σε πολλούς ζωτικούς τομείς της οικονομίας στην Ελλάδα, όπως η φαρμακοβιομηχανία, η ανάπτυξη υποδομών, η ναυπηγική βιομηχανία και τα πρότζεκτ στον αγροτικό τομέα. Τα ΗΑΕ επιθυμούν όμως να επεκτείνουν τα υφιστάμενα πεδία οικονομικής συνεργασίας μεταξύ των δύο χωρών, ώστε να καλύψουν ποικίλους στρατηγικούς και μελλοντικούς τομείς (της οικονομίας), όπως η κυκλική οικονομία, οι ΑΠΕ, ο τουρισμός, οι αερομεταφορές, η τεχνολογία πληροφορικής, οι τηλεπικοινωνίες, ο τομέας της χρηματοοικονομικής και τραπεζικής τεχνολογίας, η επισιτιστική ασφάλεια (food security) και οι βιώσιμες μεταφορές, σε πλαίσιο εναρμονισμένο πάντα με το οικονομικό όραμα των ΗΑΕ για τα επόμενα 50 χρόνια και των αναπτυξιακών στρατηγικών, που έχουν υιοθετηθεί από την Ελλάδα.\n\nΥπάρχουν περιθώρια διμερούς συνεργασίας στα Logistics, σε μια εποχή που η πανδημία οδηγεί σε ανασχεδιασμό του παγκόσμιου εμπορίου;\n\nΚατά τον κ.Μάρι, η πανδημία ώθησε την εμιρατινή ηγεσία να επενεξετάσει την πολιτική της και να ανοίξει τον δρόμο για τη μελλοντική οικονομία των Εμιράτων, ακολουθώντας ένα πρόγραμμα επιθετικών μεταρρυθμίσεων, που θα διασφαλίσει την ανθεκτικότητα και τη μελλοντική ετοιμότητα της εθνικής οικονομίας για τα επόμενα 50 χρόνια.\n\n«Ευρισκόμενοι (γεωγραφικά) στο σταυροδρόμι του κόσμου, είμαστε προορισμός για ανθρώπους, ταλέντα, εξειδίκευση, επιχειρήσεις και επενδύσεις. Τα ΗΑΕ ανέκαθεν κατείχαν διακεκριμένη θέση ως κορυφαίος και ανταγωνιστικός εμπορικός κόμβος, που συνδέει την Ανατολή με τη Δύση και αποτελούσαν σημαντικό “παίκτη” για τη διασφάλιση της συνέχειας και της ανάπτυξης των παγκόσμιων αλυσίδων εφοδιασμού. Η χώρα διαθέτει προηγμένη υποδομή αερομεταφορών, χερσαίων και θαλάσσιων μεταφορών μεγάλης κλίμακας, που φτάνει σε όλες τις γωνιές του κόσμου» σημειώνει.\n\nΟι σχέσεις μεταξύ των ΗΑΕ και της Ελλάδας, συμπληρώνει, είναι ιστορικές και συνεχίζουν να αναπτύσσονται και οι δύο χώρες έχουν κοινή επιθυμία να τις ανυψώσουν σε πιο προηγμένα επίπεδα στο επόμενο στάδιο. Η δε συμμετοχή των ΗΑΕ στη Διεθνή Έκθεση Θεσσαλονίκης (ΔΕΘ) φέτος, προσθέτει, δίδει εξαιρετική ευκαιρία για την ενίσχυση της συμβολής του ιδιωτικού τομέα σε καινοτόμες και βιώσιμες οικονομικές συνεργασίες στους νέους οικονομικούς τομείς που είναι πιθανό να διαμορφώσουν τις οικονομίες μας στο μέλλον, και να μεταφέρουν τις διμερείς εμπορικές και επενδυτικές σχέσεις σε ένα υψηλότερο επίπεδο εταιρικής σχέσης (partnership).\n\nΠώς επηρεάζει η ενεργειακή κρίση λόγω του πολέμου τη στρατηγική των ΗΑΕ στον ενεργειακό τομέα;\n\nΗ ενεργειακή κρίση που προκάλεσε ο πόλεμος στην Ουκρανία, επηρεάζει βαθιά την παγκόσμια οικονομία, σε μια περίοδο που τα ΗΑΕ επιδιώκουν να διαφοροποιήσουν την οικονομία τους, σε σχέση με τα ορυκτά καύσιμα. Επηρεάζει (ή θα επηρεάσει) αυτή η κρίση τον στρατηγικό σχεδιασμό της κυβέρνησης των ΗΑΕ στον ενεργειακό τομέα, τόσο από πλευράς επενδύσεων για την ανακάλυψη/εκμετάλλευση κοιτασμάτων πετρελαίου και φυσικού αερίου όσο και από την άποψη της εξάρτησης από τα ορυκτά καύσιμα;\n\n«Η διαφοροποίηση είναι το κλειδί για τη διασφάλιση της ενεργειακής ασφάλειας και της βιωσιμότητας. Η επιτάχυνση της ανάπτυξης των ανανεώσιμων πηγών ενέργειας έχει καταστεί σήμερα αναγκαιότητα για όλες τις χώρες του κόσμου, λαμβάνοντας υπόψη την κλιματική αλλαγή και την επείγουσα ανάγκη μετάβασης σε καθαρές πηγές ενέργειας. Ενώ τα ΗΑΕ παραμένουν ένας από τους σημαντικότερους παραγωγούς πετρελαίου, το μερίδιο του πετρελαϊκού τομέα στην οικονομία μειώνεται σταθερά» εξηγεί ο κ.Μάρι.\n\nΟ ίδιος ο ενεργειακός τομέας, διευκρινίζει, έχει αλλάξει σημαντικά, «μοχλεύοντας» την τεχνολογία, για να καταστεί ηγέτης στις ανανεώσιμες και καθαρές πηγές ενέργειας με παγκόσμια θέση στην παραγωγή ηλιακής ενέργειας. Επιπλέον, τα ΗΑΕ έχουν αναδειχθεί σε σημαντικό επενδυτή ανανεώσιμων πηγών ενέργειας στις παγκόσμιες αγορές, συμπεριλαμβανομένων των ευρωπαϊκών χωρών.\n\nΠέρυσι, για παράδειγμα, η Masdar πραγματοποίησε την πρώτη της επένδυση στην ελληνική αγορά, με την εταιρεία να δεσμεύεται να αναπτύξει έργο φωτοβολταϊκών (Φ/Β) ισχύος 65 μεγαβάτ (MW), μέσω κοινοπραξίας με την TaaleriEnergia.\n\n«Η μετάβαση από μια “καφέ” οικονομία, που βασίζεται στο πετρέλαιο, σε μια βιώσιμη “πράσινη” οικονομία, μαζί με τη δημιουργία θέσεων εργασίας και την προώθηση της καινοτομίας, αποτελεί βασική προτεραιότητα για την κυβέρνηση των ΗΑΕ. Τα ΗΑΕ έχουν επίσης υποστηρίξει την ατζέντα των SDG (σ.σ. Στόχων Βιώσιμης Ανάπτυξης του ΟΗΕ), τόσο σε τοπικό επίπεδο όσο και στα προγράμματα διεθνούς συνεργασίας τους. Το επόμενο έτος, τα ΗΑΕ θα φιλοξενήσουν την COP 28 (Διάσκεψη του ΟΗΕ για το Κλίμα), η οποία θα αποτελέσει την κατάλληλη πλατφόρμα για την περαιτέρω προώθηση του παγκόσμιου διαλόγου στο θέμα αυτό» υπογραμμίζει.\n\nΤι αναμένουν τα ΗΑΕ ως αποτέλεσμα της συμμετοχής τους στην 86η ΔΕΘ;\n\n«Πρώτα απ’ όλα, αυτό το σημαντικό διεθνές γεγονός προσφέρει και στις δύο χώρες μας μια πολύτιμη ευκαιρία να ενισχύσουμε τους υφιστάμενους διμερείς δεσμούς μας με τη διερεύνηση ευκαιριών σε μια σειρά νέων οικονομικών τομέων» σημειώνει ο κ.Μάρι.\n\nΟι περίπου 60 φορείς και εταιρείες που βρέθηκαν από τις 9 Σεπτεμβρίου στο περίπτερο των ΗΑΕ ως τιμώμενης χώρας της 86ης ΔΕΘ, «είναι πρόθυμοι να συνάψουν συνεργασίες με ελληνικές και ευρωπαϊκές επιχειρήσεις σε όλους τους τομείς κοινού ενδιαφέροντος».\n\nΌπως είπε ο κ.Μάρι, η εμιρατινή αντιπροσωπεία βρέθηκε στη Θεσσαλονίκη και την Ελλάδα, προκειμένου να διερευνήσει τα καλύτερα δυνατά μέσα για τη μετατροπή των επενδυτικών ευκαιριών σε αμοιβαία επωφελή και συγκεκριμένα έργα, αλλά και «για να ανυψώσουμε τις διμερείς εμπορικές και οικονομικές μας σχέσεις σε διάφορους τομείς σε νέα ύψη, προωθώντας έτσι τη βιώσιμη και χωρίς αποκλεισμούς ανάπτυξη. Κορυφαίες διεθνείς εκθέσεις όπως η ΔΕΘ προσφέρουν μια εξαιρετική ευκαιρία, για να γίνει ακριβώς αυτό»._\n\nΑκολουθήστε το Money Review στο Google News",
    "«Πετάει» για Ηνωμένα Αραβικά Εμιράτα ο Ντεναγιέρ που απασχόλησε Ολυμπιακό": "Στα Ηνωμένα Αραβικά Εμιράτα και συγκεκριμένα στην Σαμπάμπ Αλ Αχλί θα συνεχίσει τη καριέρα το ο Τζέισον Ντεναγιέρ.\n\nΛυών, Τζέισον Νταναγιέρ, που απασχόλησε και τον Ολυμπιακό για αντί-Μανωλά θα βρίσκεται τις επόμενες ώρες στα Ηνωμένα Αραβικά Εμιράτα για να υπογράψει συμβόλαιο με την Σαμπάμπ Αλ Αχλί. Excl: Shabab Al Ahli are closing in on Jason Denayer deal. Agreement now imminent with Belgian centre back available as free agent, sources close to club confirm. ????? #transfers\n\n\n\nDenayer will fly to UAE in the next hours to discuss final details and then sign the contract. pic.twitter.com/PfoNGGQ6j3 — Fabrizio Romano (@FabrizioRomano) September 26, 2022 www.bnsports.gr Ο Βέλγος αμυντικός τηςπου απασχόλησε και τονγια αντί-θα βρίσκεται τις επόμενες ώρες στα Ηνωμένα Αραβικά Εμιράτα για να υπογράψει συμβόλαιο με την",
    "Σελήνη: Τα Ηνωμένα Αραβικά Εμιράτα ετοιμάζονται για την πρώτη τους αποστολή": "Για τα μέσα Νοεμβρίου προγραμματίζεται η εκτόξευση της πρώτης αποστολής των Ηνωμένων Αραβικών Εμιράτων στη Σελήνη, η οποία προσελκύει το ενδιαφέρον όλο και περισσότερων χωρών μετά την ανακάλυψη νερού κοντά στον νότιο πόλο.\n\nΤο τροχοφόρο ρομπότ Rashid, βαφτισμένο προς τιμήν της βασιλικής οικογένειας των Εμιράτων, θα εκτοξευτεί από το Ακρωτήριο Κανάβεραλ της Φλόριντα με πύραυλο Falcon 9 της αμερικανικής SpaceX. Το παράθυρο εκτόξευσης διαρκεί από τις 9 έως τις 15 Νοεμβρίου, δήλωε στην εφημερίδα The National ο Χαμάντ Αλ Μαρζούκι, επικεφαλής της αποστολής.\n\nΔιαβάστε επίσης: Νέο πολύτιμο ορυκτό ανακάλυψε η Κίνα στη Σελήνη – Σχέδια για τρεις νέες αποστολές\n\nΤο ρομπότ θα μεταφερθεί στην επιφάνεια της Σελήνης από ιαπωνική σεληνάκατο. «Έχει ήδη τοποθετηθεί στη σεληνάκατο και περιμένει για εκτόξευση» είπε ο Αλ Μαρζούκι σύμφωνα με το Associated Press.\n\nΗ αποστολή στη Σελήνη είναι βασικό σκέλος της ευρύτερης προσπάθειας των Εμιράτων να εξελιχθούν σε διαστημική δύναμη. Εφόσον πετύχει, τα ΗΑΕ και η Ιαπωνία θα προστεθούν στη λίστα των χωρών που έχουν καταφέρει να προσσεληνώσουν αποστολές, μαζί με τις ΗΠΑ, την Ρωσία και την Κίνα.\n\nΟι ΗΠΑ και η Κίνα σχεδιάζουν για το προσεχές μέλλον αποστολές κοντά στον νότιο πόλο της Σελήνης, όπου έχει βρεθεί πάγος νερού παγιδευμένος σε κρατήρες που δεν βλέπουν ποτέ το φως του ήλιου. Ο πάγος θα μπορούσε να αποδειχθεί πολύτιμος φυσικός πόρος για τις μελλοντικές σεληνιακές αποικίες, καθώς μπορεί να χρησιμοποιηθεί για την παραγωγή οξυγόνου και καυσίμων.\n\nΤο ρομπότ Rashid, εξοπλισμένο με δύο κάμερες υψηλής ανάλυσης, υπέρυθρη κάμερα και μικροσκόπιο, μεταξύ άλλων, ζυγίζει μόλις 10 κιλά.\n\nΑπό τον Φεβρουάριο του 2001, σκάφος των ΗΑΕ βρίσκεται σε τροχιά γύρω από τον Άρη και εξετάζει την ατμόσφαιρά του.\n\nΗ χώρα της Μέσης Ανατολής έχει επίσης παρουσιάσει σχέδια για δημιουργία αποικίας στον Άρη μέχρι το 2117.",
    "ΔΕΘ: Τα Ηνωμένα Αραβικά Εμιράτα έρχονται με εντυπωσιακή συμμετοχή εταιρειών -Στόχος νέα πεδία συνεργασίας": "Εξαιρετικές χαρακτηρίζει ο πρέσβης των Ηνωμένων Αραβικών Εμιράτων Σουλεϊμάν Αλ Μαζρούι τις διμερείς σχέσεις της χώρας του με την Ελλάδα, λίγες ημέρες πριν από την έναρξη της 86ης Διεθνούς Εκθέσεως Θεσσαλονίκης.\n\nΤης ΔΕΘ όπου τα ΗΑΕ θα είναι φέτος η τιμώμενη χώρα και προετοιμάζουν εντυπωσιακή παρουσία.\n\nΤι θα παρουσιάσουν τα ΗΑΕ στη ΔΕΘ\n\n«Ηνωμένα Αραβικά Εμιράτα και η Ελλάδα, όπως γνωρίζετε, μοιράζονται εξαιρετικές διμερείς σχέσεις που αναβαθμίστηκαν τον Νοέμβριο του 2020 κατά την επίσκεψη του Έλληνα Πρωθυπουργού στα ΗΑΕ και την υπογραφή της Κοινής Διακήρυξης Στρατηγικής Εταιρικής Σχέσης μεταξύ των δύο χωρών. Ως εκ τούτου, η Πρεσβεία έδωσε ιδιαίτερη προσοχή στην οικοδόμηση και προώθηση των διμερών οικονομικών σχέσεων που επιβεβαιώθηκαν κατά τη δεύτερη επίσκεψη του Έλληνα Πρωθυπουργού στα Ηνωμένα Αραβικά Εμιράτα τον περασμένο Μάιο (2022), όπου υπογράφηκαν 12 σημαντικές συμφωνίες και ανακοινώθηκε η σύσταση ταμείου 4 δισ. για επενδύσεις στην Ελλάδα», ανέφερε χαρακτηριστικά ο Εμιρατινός πρέσβης, σε δηλώσεις του στο ΑΠΕ-ΜΠΕ ενόψει της 86ης ΔΕΘ.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΤα Ηνωμένα Αραβικά Εμιράτα, όπως εξήγησε, έρχονται στη ΔΕΘ με επικεφαλής τον υπουργό Οικονομίας Abdullah bin Touq Al Marri (Αμπντάλλα μπιν Τουκ Αλ Μάρι), εντυπωσιακή συμμετοχή εταιρειών και οργανισμών και στόχο αφενός μεν τη διερεύνηση πιθανών πεδίων συνεργασίας με ελληνικές εταιρείες, αφετέρου δε την περαιτέρω ενίσχυση των οικονομικών σχέσεων με την Ελλάδα.\n\nΤεχνολογία, επενδύσεις, εμπόριο και προϊόντα θα παρουσιαστούν στο Περίπτερο 13 του Διεθνούς Εκθεσιακού Κέντρου Θεσσαλονίκης, όπου θα διερευνηθούν πιθανά πεδία συνεργασίας με ελληνικές εταιρείες καθώς και προοπτικές σύσφιξης των οικονομικών δεσμών μεταξύ της Ελλάδας και των Ηνωμένων Αραβικών Εμιράτων, που είναι η πρώτη «τιμώμενη χώρα» από τον αραβικό κόσμο στη ΔΕΘ.\n\nΠαράλληλα, σύμφωνα με τον πρέσβη των ΗΑΕ στην Ελλάδα, «στο περιθώριο της έκθεσης θα πραγματοποιηθούν πολλές πολιτιστικές εκδηλώσεις με στόχο την εξοικείωση των Ελλήνων επισκεπτών με την παράδοση, την ιστορία και την πολιτιστική κληρονομιά των Εμιράτων».\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΟι ελληνικές εξαγωγές στα ΗΑΕ το πρώτο τρίμηνο του 2022 ανήλθαν σε 85 εκατ. ευρώ ενώ αυτές από τα Εμιράτα προς την Ελλάδα σε 30 εκατ. ευρώ. Αν και υπάρχει αύξηση, φαίνεται ότι το διμερές εμπόριο θα μπορούσε να αυξηθεί περισσότερο και στο πλαίσιο αυτό ρωτήσαμε τον πρέσβη των ΗΑΕ σε ποιους τομείς βλέπει ευκαιρίες μιας τέτοιας προοπτικής και αν θα μπορούσε ο αγροτικός τομέας -για παράδειγμα- να είναι ανάμεσά τους.\n\n«Πράγματι», τόνισε, «το διμερές εμπόριο θα μπορούσε να αυξηθεί περισσότερο. Λαμβάνοντας υπόψη τις επιπτώσεις της πανδημίας στο παγκόσμιο εμπόριο, αναμένουμε ότι οι εμπορικές συναλλαγές θα αυξηθούν περαιτέρω σε σύγκριση με τα προηγούμενα χρόνια. Πιστεύω ότι η Ελλάδα έχει μεγάλες δυνατότητες να γίνει βασικός εμπορικός εταίρος για τα Ηνωμένα Αραβικά Εμιράτα, λόγω των στρατηγικών μας σχέσεων και της εγγύτητας των δύο χωρών μας. Φτάσαμε στα 519,7 εκατομμύρια ευρώ το διμερές εμπόριο το 2021 αυξημένο κατά 72% σε σύγκριση με το 2020 και φαίνεται ότι το 2022 είναι μια πολλά υποσχόμενη χρονιά καθώς μόνο το πρώτο τρίμηνο του 2022 οι ελληνικές εξαγωγές στα ΗΑΕ αυξήθηκαν κατά 27% σε σύγκριση με το ίδιο τρίμηνο του 2021 και από τα Εμιράτα προς την Ελλάδα αυξήθηκαν κατά 25% σε σύγκριση με το ίδιο τρίμηνο του 2021».\n\nΟ πρέσβης των ΗΑΕ εκτιμά πως «υπό το πρίσμα αυτό υπάρχει ευρύ περιθώριο ανάπτυξης και ενίσχυσης των διμερών σχέσεων σε διάφορους τομείς όπως η ενέργεια, η γεωργία, η ασφάλεια τροφίμων, η τεχνολογία, το διάστημα, τα φαρμακευτικά προϊόντα, οι κατασκευές, τα λιμάνια/μαρίνες, τα οποία φαίνεται να διαδραματίζουν ολοένα και σημαντικότερο ρόλο στη γεωπολιτική αρένα», ενώ επιπλέον «η αύξηση του τουρισμού που παρατηρούμε τόσο την περασμένη όσο και την τρέχουσα σεζόν συμβάλει ουσιαστικά στο να γνωρίσουν οι πολίτες μας τις ομορφιές της Ελλάδας».\n\nΕξάλλου, με αφορμή την ευρύτερη συζήτηση για τον Αραβομεσογειακό (Arab-Med) Διάδρομο της Ινδίας προς την Ευρώπη, έναν αναδυόμενο πολυτροπικό, εμπορικό διάδρομο που θα μπορούσε να αναδιαμορφώσει τα εμπορικά πρότυπα μεταξύ της περιοχής του Ινδικού Ωκεανού, της Μέσης Ανατολής και της Ευρώπης και τον ρόλο που καλούνται να παίξουν τα ΗΑΕ σε αυτό το πρότζεκτ, το οποίο «βλέπει» και προς Ελλάδα, ο κ. Αλμαζράουι σχολίασε: «Ελπίζουμε ότι τα ΗΑΕ θα συμβάλουν καθοριστικά σε αυτή την προσπάθεια. Τα Εμιράτα διατηρούν πολύ ισχυρές σχέσεις με τις χώρες που συμμετέχουν και διαθέτoυν μέσα, όπως υποδομές λιμένων καθώς και logistics για να συνεισφέρουν στον εμπορικό διάδρομο».",
    "Σε Αγγλία, Γαλλία, Κύπρο, Ηνωμένα Αραβικά Εμιράτα και Σκανδιναβία \"στοχεύει\" η Profile": "Του Φώτη Φωτεινού\n\nΣτην ανάπτυξη της παρουσίας του σε νέες αγορές και το εξωτερικό θα εστιάσει ο Όμιλος Profile, ο οποίος ανακοίνωσε χθες τα οικονομικά αποτελέσματα του πρώτου εξαμήνου, σύμφωνα με τα οποία ο κύκλος εργασιών ενισχύθηκε 33% και τα καθαρά κέρδη 55%.\n\nΜεταξύ των προτεραιοτήτων του Ομίλου για το δεύτερο εξάμηνο του έτους περιλαμβάνεται η βελτίωση της θέσης του στις αγορές της Αγγλίας, της Γαλλίας, της Κύπρου, των Ηνωμένων Αραβικών Εμιράτων και της Σκανδιναβίας, καθώς και η διείσδυση σε νέες αγορές.\n\nΣτο πλαίσιο αυτό, εντάσσεται η ενίσχυση των δραστηριοτήτων του Ομίλου, τόσο στην περιοχή της Ασίας, όσο και των όμορων περιοχών, αλλά και η αύξηση του εξειδικευμένου προσωπικού στο γραφείο στο Ντουμπάι.\n\nΕπίσης, στις προτεραιότητες του ομίλου είναι η στοχευμένη προσέγγιση νέων έργων και ιδίως σύνθετων έργων πληροφορικής, τόσο στο εξωτερικό, όσο και στην εγχώρια αγορά του ιδιωτικού και δημόσιου τομέα.\n\nΕίναι ενδεικτικό ότι, το τελευταίο διάστημα, έχουν προκηρυχθεί και θα προκηρυχθούν από την ΚτΠ σημαντικοί διαγωνισμοί που αφορούν κομβικές ψηφιακές μεταρρυθμίσεις στον ευρύτερο δημόσιο τομέα, όπως είναι η επέκταση του εθνικού δικτύου της τηλεϊατρικής, η ψηφιοποίηση των ιατρικών αρχείων του δημοσίου συστήματος υγείας, το Εθνικό Ολοκληρωμένο Σύστημα Ηλεκτρονικής Δικαιοσύνης (E-Justice), ο ψηφιακός μετασχηματισμός του υπουργείου Εξωτερικών κ.ά.\n\nΆνοδος κύκλου εργασιών και καθαρών κερδών στο πρώτο εξάμηνο\n\nΣε ενοποιημένο επίπεδο από συνεχιζόμενες δραστηριότητες (εξαιρώντας τον επιχειρηματικό κλάδο του Ticketing, ο οποίος μεταβιβάσθηκε στις 14 Ιουνίου), ο κύκλος εργασιών του Ομίλου Prοfile παρουσίασε αύξηση 33% και ανήλθε σε 10,2 εκατ. έναντι 7,7 εκατ. ευρώ το αντίστοιχο διάστημα του 2021.\n\nΤα EBITDA διαμορφώθηκαν σε 2,6 εκατ. έναντι 2,2 εκατ. ευρώ το α' εξάμηνο του 2021, αυξημένα κατά 18%, τα κέρδη προ φόρων αυξήθηκαν κατά 38%, σε 1,5 εκατ. από 1,1 εκατ. ευρώ και τα κέρδη μετά από φόρους αυξήθηκαν κατά 55%, σε 1,04 εκατ. από 0,67 εκατ. ευρώ.\n\nΣυμπεριλαμβανομένων των κερδών από την πώληση του κλάδου Ticketing, τα κέρδη μετά από φόρους και δικαιώματα μειοψηφίας αυξήθηκαν κατά 184%, σε 2,1 εκατ. από 0,8 εκατ. ευρώ το α' εξάμηνο του 2021.\n\nH ρευστότητα του Ομίλου, όπως υποστηρίζεται, εξακολουθεί να βρίσκεται σε ικανοποιητικά επίπεδα, με συνολικά χρηματικά διαθέσιμα στο τέλος του α' εξαμήνου στα 16,9 εκατ. ευρώ και καθαρά διαθέσιμα στα 10,0 εκατ. ευρώ, τα οποία, συνυπολογίζοντας την αξία των ιδίων μετοχών που διατηρούσε η εταιρεία, ανέρχονται σε 10,9 εκατ. ευρώ.\n\nΣε επιχειρησιακό επίπεδο, το α' εξάμηνο του 2022, ο Όμιλος Prοfile έκλεισε νέες συμφωνίες και επεκτάσεις έργων με 24 οργανισμούς σε 12 χώρες.",
    "Ηνωμένα Αραβικά Εμιράτα: 12 εκατ. τουρίστες το πρώτο εξάμηνο": "Η συνεισφορά του τουριστικού κλάδου στην εθνική οικονομία το πρώτο εξάμηνο του έτους σημείωσε άνοδο κατά 12%.\n\nΣυνολικά επισκέφθηκαν τα Εμιράτα 12 εκατ. επισκέπτες, που σημαίνει μία αύξηση κατά 42%, σε σχέση με την αντίστοιχη περίοδο του 2021. Η ανάκαμψη στον τουριστικό τομέα αντικατοπτρίζεται επίσης σε σημαντικά υψηλότερα επίπεδα πληρότητας ξενοδοχείων τόσο στο Ντουμπάι (71,7%) όσο και στο Άμπου Ντάμπι (68,2%) τους πρώτους επτά μήνες του τρέχοντος έτους.\n\nΟ αριθμός των διεθνών επισκεπτών στο Ντουμπάι ξεπέρασε τα 8 εκατ. το επτάμηνο του 2022, καταγράφοντας σημαντική βελτίωση σε σχέση με την αντίστοιχη περσινή περίοδο, αλλά εξακολουθεί να υπολείπεται περίπου κατά 15% των προπανδημίας επιδόσεων.\n\nΣχετικά με τις προοπτικές για την εμιρατινή οικονομία, υπό τις τρέχουσες συνθήκες επιβράδυνσης της παγκόσμιας οικονομίας, λόγω του αυξανόμενου πληθωρισμού και των υψηλότερων επιτοκίων, σύμφωνα με αναλύσεις οικονομολόγων των τοπικών Τραπεζών, η οικονομία των Ηνωμνένων Αραβικών Εμιράτων, και ειδικότερα του Ντουμπάι, είναι ευάλωτες, δεδομένης της ανοιχτής οικονομίας και της σημασίας του τομέα υπηρεσιών. Παρότι τα μέχρι στιγμής δεδομένα δείχνουν ανθεκτικότητα στον μη-πετρελαϊκό τομέα των Εμιράτων, υπάρχει αυξανόμενη αβεβαιότητα γύρω από τις προοπτικές για το 2023.\n\nΟι πληροφορίες προέρχονται από το Γραφείο Οικονομικών και Εμπορικών Υποθέσεων στο Ντουμπάι.",
    "Τιμώμενη χώρα της ΔΕΘ τα Ηνωμένα Αραβικά Εμιράτα – Στη Θεσσαλονίκη πολυμελής αντιπροσωπεία από 60 φορείς": "Τα Ηνωμένα Αραβικά Εμιράτα (ΗΑΕ) είναι η τιμώμενη χώρα κατά τη διάρκεια της 86ης Διεθνούς Έκθεσης Θεσσαλονίκης (ΔΕΘ), η οποία άνοιξε το πρωί του Σαββάτου τις πύλες της.\n\nΗ αραβική χώρα συμμετέχει στη ΔΕΘ με μια αποστολή, η οποία αποτελείται από 60 φορείς του κρατικού και του ιδιωτικού τομέα. Στόχος είναι να αναδειχθεί η οικονομική πρόοδος της χώρας, τα τελευταία τεχνολογικά προϊόντα, καθώς και οι νέοι τομείς δραστηριοποίησης της οικονομίας.\n\nΗ συμμετοχή των ΗΑΕ στην 86η ΔΕΘ, σύμφωνα με ενημέρωση της πρεσβείας, πραγματοποιείται στο πλαίσιο της προσπάθειας της χώρας να προσελκύσει 150 δισ. δολάρια σε εισερχόμενες ξένες επενδύσεις τα επόμενα 9 χρόνια, ώστε να καταστεί ένας από 10 κορυφαίους επενδυτικούς προορισμούς παγκοσμίως έως το 2030.\n\nΠαράλληλα, στο επίκεντρο βρίσκεται και η ενδυνάμωση της συνεργασίας με τις επιχειρηματικές κοινότητες της Ελλάδας, των Βαλκανίων και του συνόλου των ευρωπαϊκών αγορών, δίνοντας ώθηση στην οικονομική ανάπτυξη και τις αμοιβαίες επενδύσεις στα ΗΑΕ και τις χώρες αυτές.\n\nΕπίσης, η συμμετοχή των ΗΑΕ αναμένεται να αφήσει ισχυρό αποτύπωμα στη φετινή έκθεση, χάρη στον μεγάλο αριθμό μελών και την ποικιλομορφία της αποστολής της χώρας, η οποία αποτελείται τόσο από κρατικούς όσο και από ιδιωτικούς φορείς από τα διαφορετικά εμιράτα της.\n\nΗ συμμετοχή των ΗΑΕ θα εστιάσει στην ανάδειξη του ελκυστικού επενδυτικού περιβάλλοντος της χώρας και της πληθώρας των διαθέσιμων επενδυτικών ευκαιριών σε όλους τους οικονομικούς της τομείς, ειδικότερα σε αυτούς της Νέας Οικονομίας, συμπεριλαμβανομένου του τεχνολογικού τομέα.\n\nΠιο αναλυτικά:\n\nΣτόχος των ΗΑΕ είναι να δημιουργήσουν μια επιτυχημένη οικονομία που βασίζεται στη γνώση, καθώς και ένα σύστημα υγειονομικής περίθαλψης παγκόσμιας κλάσης.\n\nΤα ΗΑΕ επενδύουν συστηματικά στη δημιουργία ενός κορυφαίου πλαισίου για τις επιχειρήσεις πληροφορικής (ΙΤ) / τεχνητής νοημοσύνης (AI) σε παγκόσμιο επίπεδο, καθώς και στην ανάπτυξη υποδομών με σκοπό τη δημιουργία του καλύτερου δυνατού οικοσυστήματος τεχνολογικών επενδύσεων για τις νεοφυείς επιχειρήσεις, τις ΜΜΕ και τις πολυεθνικές εταιρείες.\n\nΗ αγορά του φαρμάκου στα ΗΑΕ παρουσιάζει σημαντικές ευκαιρίες ανάπτυξης για τις πολυεθνικές φαρμακοβιομηχανίες.\n\nΒασικός στόχος της Κυβέρνησης των ΗΑΕ είναι ο υπερδιπλασιασμός της συνεισφοράς της μεταποιητικής βιομηχανίας στο ΑΕΠ των ΗΑΕ, σε ένα ποσοστό της τάξης του 25%.\n\nΟι σχέσεις με την Ελλάδα\n\nΟι διμερείς σχέσεις ανάμεσα στα ΗΑΕ και την Ελλάδα ενισχύθηκαν πρόσφατα, όταν ο Σεΐχης Mohamed Bin Zayed Al Nahyan, Πρόεδρος των Ηνωμένων Αραβικών Εμιράτων, επισκέφθηκε την Ελλάδα τον Αύγουστο του 2022, ανοίγοντας την αυλαία σε μια νέα φάση γόνιμης συνεργασίας ανάμεσα στις δύο χώρες σε όλους τους στρατηγικούς τομείς κοινού ενδιαφέροντος, με έναν τρόπο που ενισχύει τις βιώσιμες αναπτυξιακές δράσεις και των δύο χωρών.\n\nΕπίσης, κατά τη διάρκεια της πρόσφατης επίσκεψης του Έλληνα Πρωθυπουργού Κυριάκου Μητσοτάκη στο Αμπού Ντάμπι, οι δύο χώρες υπέγραψαν συμφωνία ενίσχυσης του διμερούς εμπορίου.\n\nΗ Ελλάδα και τα ΗΑΕ συμφώνησαν να αναπτύξουν μια πρωτοβουλία 4 δισ. ευρώ (4,22 δισ. $) για επενδύσεις στην ελληνική οικονομία. Στο πλαίσιο αυτής της πρωτοβουλίας θα πραγματοποιηθούν επενδύσεις σε τομείς όπως οι υποδομές, οι ανανεώσιμες και νέες πηγές ενέργειας, η υγειονομική περίθαλψη, ο φαρμακευτικός τομέας, τα τρόφιμα και η γεωργία, και η υλικοτεχνική υποστήριξη (logistics).\n\nΔιαβάστε επίσης\n\nΟι Έλληνες που διεκδικούν τα Όσκαρ της θάλασσας στο ναυτικό σαλόνι του Μονακό\n\nΑμοιβές που ζαλίζουν: Αυτοί είναι οι 10 πιο πλούσιοι δικηγόροι στον κόσμο\n\nΟικογένεια Κουτρουλιά – Palmie bistro: Από τις χρυσές εποχές στην περιπέτεια των πλειστηριασμών",
    "ΔΕΘ 2022: Άρωμα Αραβίας φέτος με τιμώμενη χώρα τα Ηνωμένα Αραβικά Εμιράτα": "Συμμετέχοντας την Παρασκευή στο δεύτερο Digital Beach Summit, το οποίο διοργανώνει ο δήμος Πρέβεζας στην αμμώδη παραλία του Μονολιθίου, ο κ. Τζήκας τόνισε πως η φετινή ΔΕΘ θα έχει έντονο άρωμα Αραβίας, αλλά και πολλές εκπλήξεις, υπογραμμίζοντας την ισχυρή παρουσία που αναμένεται να έχουν τα Ηνωμένα Αραβικά Εμιράτα στη ΔΕΘ, αφού θα αποτελέσουν τη φετινή Τιμώμενη Χώρα.\n\nΕπιπρόσθετα, ο πρόεδρος της ΔΕΘ-Helexpo, αναφέρθηκε και στην έκθεση τεχνολογίας Beyond, η οποία θα πραγματοποιηθεί φέτος μεταξύ 29 Σεπτεμβρίου και 1 Οκτωβρίου στη Θεσσαλονίκη για δεύτερη φορά, με στόχο τόσο την προσέλκυση λαμπρών τεχνολογικών μυαλών, όσο και την καθιέρωση της πόλης της Θεσσαλονίκης ως μιας κοιτίδας τεχνολογίας.\n\nΤο φετινό μήνυμα της BEYOND είναι «Get Future Ready» και περισσότερες από 250 εταιρείες έχουν ήδη δηλώσει συμμετοχή, ενώ όλοι οι περυσινοί εκθέτες θα δώσουν και φέτος το «παρών».",
    "ΠΑΡΑΓΟΥΑΗ ΕΝΑΝΤΙΟΝ ΗΝΩΜΕΝΑ ΑΡΑΒΙΚΑ ΕΜΙΡΑΤΑ": "Ανάλυση - Προγνωστικά\n\n*Διεθνές φιλικό, το οποίο διεξάγεται στην Αυστρία.\n\n*Οι δυο ομάδες είχαν αναμετρηθεί ακόμη μια φορά στο παρελθόν, το Σεπτέμβριο του 2014, και πάλι σε φιλικό παιχνίδι, στο οποίο και αναδείχθηκε ισόπαλες χωρίς τέρματα.\n\nΠΑΡΑΓΟΥΑΗ ΑΝΑΛΥΣΗ\n\nΠροηγούμενο ματς: Νίκη 0-1 επί του Μεξικού, σε φιλικό προετοιμασίας. Το τέρμα του Ντερλίς Γκονσάλες στο 50ο λεπτό, διαμόρφωσε και το τελικό αποτέλεσμα.\n\nΈστω και σε φιλικό επίπεδο, η Παραγουάη κατάφερε να επιστρέψει στις επιτυχίες, μετά από τρία παιχνίδια. Πριν από τρεις εβδομάδες, η ομάδα του Γκιγιέρμο Μπάρος Σελότο αντιμετώπισε το Μεξικό, σε φιλικό παιχνίδι στις ΗΠΑ, του οποίου και επικράτησε με 0-1. Οι δυο πλευρές είχαν την ευκαιρία να δοκιμάσουν νέα πρόσωπα και συστήματα στο ματς, όμως η ίδια ευτύχησε να βρει δίχτυα στο ξεκίνημα του δευτέρου ημιχρόνου και να πάρει τη νίκη.\n\nΘυμίζουμε ότι μετά και την αποτυχημένη πορεία που είχε στα προκριματικά του Παγκοσμίου Κυπέλλου, από τα οποία δεν κατάφερε να πάρει την πρόκριση, δίνει φιλικά παιχνίδια, έτσι ώστε να δοκιμάσει νέα πρόσωπα ενόψει και της επανέναρξης των επίσημων υποχρεώσεων της. Την ερχόμενη Τρίτη (27/09), θα δώσει ακόμη ένα φιλικό, κόντρα στο Μαρόκο.\n\n“Το πιο σημαντικό σε αυτά τα παιχνίδια είναι να καταλάβει ο κάθε παίκτης το πλάνο του αγώνα και να το κάνει πράξη εντός του αγωνιστικού χώρου, έτσι ώστε να φτάσει η ομάδα στη νίκη”, δήλωσε μεταξύ άλλων ο κόουτς Σελότο.\n\nΕθνική Παραγουάης Ρόστερ\n\nΤερματοφύλακες: Άντονι Σίλβα (Πουέμπλα), Τζούνιορ Φερνάντες (Μποταφόγκο), Χ. Εσπίνολα (Γοδόι Κρουζ) – Αμυντικοί: Γκουστάβο Γκόμες (Παλμέιρας), Αλόνσο (Ατλέτικο Μινέιρο), Πιρίς (Λιμπερτάδ), Μπαλμπουενά (Κορίνθιανς), Αρθαμεντία (Κάντιθ), Γκαμάρα (Ολίμπια), Ραμίρες (Σεντράλ), Φερνάντες (Ντιναμό Μόσχας) – Μέσοι: Αλμιρόν (Νιουκάστλ), Ρ. Ορτίς (Ολίμπια), Βιγιασάντι (Γκρέμιο), Κούμπας (Βανκούβερ), Μελγκαρέχο (Λιμπερτάδ), Μεδίνα (ΤΣΣΚΑ Μόσχας), Ογιέδα (Σολτ Λέικ), Φλορεντίν (Βελέζ), Γκαλάρσα (Κοριτίμπα), Ντιέγκο Γκόμες (Λιμπερτάδ) – Επιθετικοί: Ντ. Γκονσάλες (Ολίμπια), Ενκίσο (Μπράιτον), Φερέιρα (Χιούστον)\n\nΠαραγουάη Στατιστικά\n\n*Over 3.5 τα 4/6 τελευταία παιχνίδια της.\n\n*Goal/Goal τα 3/5 τελευταία παιχνίδια της.\n\n21+ | Ρυθμιστής ΕΕΕΠ | Γραμμή βοήθειας ΚΕΘΕΑ: 210 9237777 | Παίξε Υπεύθυνα\n\nΗΑΕ ΑΝΑΛΥΣΗ\n\nΠροηγούμενο ματς: Ήττα 1-2 από την Αυστραλία, για τα προκριματικά του Παγκοσμίου Κυπέλλου. Βρέθηκε πίσω στο 53′ και παρότι ισοφάρισε τέσσερα λεπτά αργότερα με τον Κάιο, εν τέλει δέχθηκε και δεύτερο τέρμα στο 84′.\n\nΈφτασε μέχρι την πηγή, όμως δεν κατάφεραν να πιουν νερό τα ΗΑΕ. Για την ακρίβεια, στις αρχές του Ιουνίου, αντιμετώπισαν την Αυστραλία, σε μονό τελικό για τα προκριματικά του Παγκοσμίου Κυπέλλου στη ζώνη της Ασίας, από την οποία και ηττήθηκαν με 1-2. Παρότι είχαν αρκετά ανταγωνιστικό πρόσωπο και έβαλαν δύσκολα στην αντίπαλό τους, ισοφαρίζοντας έστω και προσωρινά σε 1-1, εν τέλει παραδόθηκαν στην ανωτερότητα των Αυστραλών.\n\nΑπέτυχαν έτσι να πάρουν το εισιτήριο της πρόκρισης για τα μπαράζ με το Περού, που θα τα έφερνε πιο κοντά στα τελικά του Παγκοσμίου Κυπέλλου, για πρώτη φορά μετά και το 1990. Στον πάγκο της ομάδας βρίσκεται από τον περασμένο Φεβρουάριο, ο Αργεντινός Ροδόλφο Αρουαμπαρένα. Την ερχόμενη Τρίτη, θα αντιμετωπίσει σε φιλικό τη Βενεζουέλα, ενώ έχει κλείσει ακόμη δυο για το Νοέμβριο, κόντρα σε Αργεντινή και Καζακστάν. Στην αποστολή μετά από αρκετό καιρό βρίσκεται και πάλι ο Φάμπιο ντε Λίμα, εν αντιθέσει με τους Ομάρ Αμπντουλραχμάν και Σεμπαστιάν Ταλιαμπούε που είναι τραυματίες.\n\nΕθνική ΗΑΕ Ρόστερ\n\nΤερματοφύλακες: Μοχάμεντ Αλ Σαμσί, Καλίντ Εϊσά, Αλί Κασεΐφ, Αμπντουλραχμάν Αλ Αμέρι – Αμυντικοί: Χασάν Αλ Μαχαραμί, Σαλίμ Σουλτάν, Μοχάμεντ Αλ Ατάς, Καλιφά Αλ Χαμαντί, Καλίντ Χασέμι, Αλ Χασάν Σαλέχ, Καλίντ Αλ Ντανχανί, Αμπντουλαζίζ Χαϊκάλ, Αχμάντ Τζαμέλ, Σαΐντ Τζουμάν, Μπαντάρ Αλ Αχμπαμπί – Μέσοι: Αλί Σαλμέν, Τανούν Αλ Ζααμπί, Αμπντουλά Χαμάντ, Ματζίντ Ρασίντ, Αμπνταλά Ραμαντάν, Ματζίντ Χασάν, Φαλάχ Βαλίντ, Καλίντ Αλμπλοσί, Αλί Σαλέχ, Φάμπιο ντε Λίμα – Επιθετικοί: Χαρίμπ Αμπνταλά, Γιασίμ Γιακούμπ, Κάιο Κανέντο, Αλί Μαμπκούτ\n\nΗΑΕ Στατιστικά\n\n*Under 2.5 τα 5/6 τελευταία παιχνίδια τους.\n\n*No Goal τα 7/9 τελευταία παιχνίδια τους.\n\nΗ κορυφαία εταιρία στοιχημάτων στον πλανήτη ΕΓΓΡΑΦΗ\n\n21+ Αρμόδιος Ρυθμιστής ΕΕΕΠ, Κίνδυνος εθισμού και απώλειας περιουσίας, Γραμμή βοήθειας ΚΕΘΕΑ: 210‍9237777, Παίξτε Υπεύθυνα",
    "Μονοκινητήριο αεροσκάφος συνετρίβη δίπλα σε τέμενος στα Ηνωμένα Αραβικά Εμιράτα": "Σύμφωνα με την προκαταρκτική έρευνα, το ατύχημα προκλήθηκε από «δυσλειτουργία» του αεροπλάνου, τη στιγμή που ετοιμαζόταν να προσγειωθεί στο αεροδρόμιο Αλ Μπατίν.\n\nΈνα μονοκινητήριο τουριστικό αεροσκάφος συνετρίβη σήμερα στο πάρκινγκ ενός τεμένους στο Άμπου Ντάμπι, λόγω τεχνικού προβλήματος, ανακοίνωσε η Υπηρεσία Πολιτικής Προστασίας των Ηνωμένων Αραβικών Εμιράτων.\n\nΜόνο ο πιλότος του αεροσκάφους τραυματίστηκε από τη συντριβή και μεταφέρθηκε σε νοσοκομείο.\n\nΤο μονοκινητήριο, τύπου Cessna, συνετρίβη στο πάρκινγκ του Μεγάλου Τεμένους Σεΐχ Ζαγιέντ.\n\nΣύμφωνα με την προκαταρκτική έρευνα, το ατύχημα προκλήθηκε από «δυσλειτουργία» του αεροπλάνου, τη στιγμή που ετοιμαζόταν να προσγειωθεί στο αεροδρόμιο Αλ Μπατίν.\n\n\n\n(Φωτογραφία αρχείου)\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Ανακοινώθηκε ο Μανωλάς από την Σάρτζα [pic]": "Ένα παιδί από τη Νάξο πλέον βρίσκεται στα Ηνωμένα Αραβικά Εμιράτα! Η Σάρτζα από τα Ηνωμένα Αραβικά Εμιράτα ανακοίνωσε την απόκτηση του Κώστα Μανωλά, ο οποίος υπέγραψε διετές συμβόλαιο.\n\nΤην απόκτηση του Κώστα Μανωλά ανακοίνωσε η Σάρτζα, με την ομάδα από τα Ηνωμένα Αραβικά Εμιράτα να συνοδεύει την ανάρτησή της με μια εντυπωσιακή φωτογραφία, στην οποία παρουσιάζει τον διεθνή σέντερ μπακ ως Ελληνα πολεμιστή!\n\nΟ Ναξιώτης κεντρικός αμυντικός το απόγευμα πέρασε από τις απαραίτητες ιατρικές εξετάσεις και στη συνέχεια υπέγραψε για δύο χρόνια στην Σάρτζα, με την ομάδα από τα ΗΑΕ να ανακοινώνει και επίσημα την απόκτησή του.\n\nΟ Μανωλάς ανοίγει ένα νέο κεφάλαιο στην καριέρα του, με τον διεθνή σέντερ μπακ να μετακομίζει πλέον μόνιμα στα Ηνωμένα Αραβικά Εμιράτα και την Σάρτζα, στην οποία μάλιστα θα συναντήσει τον πρώην συμπαίκτη του στη Ρόμα, Μίραλεμ Πιάνιτς.",
    "Τι ψάχνουν τα Ηνωμένα Αραβικά Εμιράτα στην Ελλάδα": "«Τεράστιο περιθώριο» για την ανάπτυξη των οικονομικών σχέσεων Ελλάδας-Ηνωμένων Αραβικών Εμιράτων (ΗΑΕ), με προοπτική ακόμα και για διπλασιασμό ή τριπλασιασμό του διμερούς εμπορίου στα επόμενα χρόνια και με δυναμική για περισσότερες επενδύσεις, «βλέπει» -υπό συγκεκριμένες, όμως, προϋποθέσεις- ο διευθυντής Προώθησης Εμπορίου του υπουργείου Οικονομικών της χώρας Rashed al Teneiji (Ρασίντ αλ Τενίζι).\n\nΣε συνέντευξή του στο ΑΠΕ-ΜΠΕ, με αφορμή τη συμμετοχή των ΗΑΕ ως τιμώμενης χώρας στην 86η Διεθνή Έκθεση Θεσσαλονίκης (ΔΕΘ), ο κ.Teneigi σημειώνει ακόμα ότι το επενδυτικό ταμείο των 4 δισ. ευρώ (σ.σ. απόρροια της επενδυτικής σύμπραξης της Ελληνικής Αναπτυξιακής Τράπεζας Επενδύσεων με το κρατικό fund των Εμιράτων, «Mubadala», που πρόσφατα ανανεώθηκε) μπορεί να βοηθήσει να δοθεί μεγάλη ώθηση στις διμερείς οικονομικές σχέσεις. Εκφράζει δε την ελπίδα ότι στο μέλλον η χώρα του θα μπορεί να συνάψει και με την Ελλάδα οικονομικές συμφωνίες, αντίστοιχες (αλλά προσαρμοσμένες στην ιδιότητά της ως μέλους της ΕΕ) με τις CEPA (Συμφωνίες Συνολικής Οικονομικής Εταιρικής Σχέσης), που έχουν ήδη συναφθεί με χώρες όπως η Ινδία, η Ινδονησία και το Ισραήλ.\n\n«Υπάρχει πολύ υψηλό επίπεδο στρατηγικής συνεργασίας μεταξύ των δύο χωρών (στο πολιτικό επίπεδο) κι αυτό δεν αντανακλάται ακόμα στο οικονομικό κομμάτι στο επίπεδο που θα αναμέναμε. Προς το παρόν εργαζόμαστε για να αναπτύξουμε περαιτέρω τη σχέση μας σε όρους επενδύσεων και εμπορίου κι ένα από τα μέσα που χρησιμοποιούμε, για να δοθεί ώθηση σε αυτή τη σχέση, είναι ότι ήρθαμε εδώ (στη ΔΕΘ) με περίπου 60 φορείς (σ.σ. εταιρείες και οργανισμούς). Οι προσδοκίες μας είναι ότι πολύ σύντομα οι διμερείς σχέσεις θα αυξηθούν στο ευκταίο επίπεδο. Το εμπόριο θα μπορούσε να δεχτεί μεγάλη ώθηση, όπως και οι επενδύσεις. Πρόσφατα δε, δημιουργήθηκε ένα fund (σ.σ. αυτό των 4 δισ. ευρώ) και χτίζουμε πάνω και σε αυτό ως ακρογωνιαίο λίθο» επισημαίνει.\n\nΕρωτηθείς σε ποιο επίπεδο θα μπορούσε να φτάσει το διμερές εμπόριο απαντά: «Δεν μπορούμε να προβλέψουμε κάτι τέτοιο άμεσα. Αλλά θα θέλαμε πάντα να αυξάνουμε τα περιθώρια όσο το δυνατόν πιο γρήγορα. Ο άμεσος στόχος είναι να επιτύχουμε υψηλότερα επίπεδα εμπορίου σε σχέση με τα τρέχοντα νούμερα. Το πόσο πολύ μπορεί να αναπτυχθεί αυτό θα είναι αποτέλεσμα γεγονότων όπως η ΔΕΘ, στα οποία μπορούμε να δούμε τη δυναμική που υπάρχει, αλλά ελπίζουμε ότι θα μπορούσαμε να διπλασιάσουμε ή και να τριπλασιάσουμε το διμερές εμπόριο στα επόμενα χρόνια, να το αυξήσουμε όσο γρηγορότερα μπορούμε. Το πόσο γρήγορα θα μπορούσε να γίνει αυτό θα είναι αποτέλεσμα των συζητήσεων και των διαπραγματεύσεων μεταξύ των επιχειρήσεων των δύο χωρών, αλλά και της διαθεσιμότητας απευθείας πτήσεων, λιμανιών και προϊόντων -στοιχείων δηλαδή, που θα μας βοηθούσαν να πετύχουμε τα επιθυμητά αποτελέσματα. Ελπίζουμε ότι μπορούμε να το κάνουμε. Έχουμε μια ενεργή πρεσβεία σε αυτή τη χώρα, η οποία επικεντρώνεται και στην ανάπτυξη των διμερών οικονομικών σχέσεων».\n\nΤα πεδία κοινού ενδιαφέροντος\n\nΚατά τον κ. Teneigi τα μείζονα πεδία κοινού ενδιαφέροντος για τις δύο χώρες, τα οποία βρίσκονται στο επίκεντρο και της εκθεσιακής συμμετοχής της χώρας στη ΔΕΘ, είναι τα εξής: αμυντική βιομηχανία, ασφάλεια τροφίμων, αγροτικά προϊόντα, εκπαίδευση και logistics. «Στον τομέα των μεταφορών και των logistics, χρειάζονται περισσότερες απευθείας πτήσεις, γιατί θα βοηθήσουν τον τουρισμό και θα υποστηρίξουν το εμπόριο και αναμένουμε τέτοιες κινήσεις να λάβουν χώρα. Στη ΔΕΘ παρουσιάζονται τέσσερις από τους μεγαλύτερους \"παίκτες\" των ΗΑΕ στον κλάδο και συγκεκριμένα οι αεροπορικές εταιρείες \"Εmirates\" και \"Etihad\", η \"DP World\" (σ.σ. κολοσσός στη διαχείριση λιμένων που στο παρελθόν είχε εκδηλώσει ενδιαφέρον και για το λιμάνι της Θεσσαλονίκης) και η \"Abu Dabi Ports\". Όλα αυτά είναι μείζονα στοιχεία για την ανάπτυξη του διμερούς εμπορίου και των οικονομικών σχέσεων και χτίζουμε γύρω από αυτά» λέει ο Εμιρατινός αξιωματούχος.\n\nΩς προς τη συμμετοχή των ΗΑΕ στην 86η ΔΕΘ σημειώνει ότι αυτή αναπτύσσεται τόσο στο οικονομικό όσο και στο πολιτισμικό επίπεδο: μπορεί μεν η αραβική εκθεσιακή συμμετοχή να είναι «χτισμένη» γύρω από την οικονομία, αλλά ταυτόχρονα θα παρουσιάζεται κατά τη διάρκεια της διοργάνωσης η κουλτούρα και ο πολιτισμός της χώρας, μέσα από παραδοσιακούς χορούς και τραγούδια, αλλά και μέσα από προϊόντα με έντονο εθνικό «χρώμα», όπως οι διάσημοι χουρμάδες που παράγει η περιοχή.\n\nΣτο ερώτημα πώς επηρεάστηκαν η οικονομία και το εμπόριο της χώρας, αλλά και η προοπτική τους, από τις δυσμενείς διεθνείς εξελίξεις των τελευταίων ετών, όπως η πανδημία, ο κ. Teneiji απαντά: «Χτίζουμε την οικονομία μας πάνω στην ανοικτότητα και τη διαφοροποίηση. Είμαστε πάντα ανοιχτοί στις σχέσεις με τους άλλους και πάντα αναζητούμε νέες πόρτες, πιθανότητες και δυναμικό. Αυτό μας βοήθησε στην πανδημία, όπως μας βοηθά και θα μας βοηθήσει και σε κάθε άλλη κρίση, γιατί υπάρχουν πάντα εναλλακτικές. Τα ΗΑΕ κάνουν άμεσο εμπόριο με 160-170 χώρες παγκοσμίως και έχουν απευθείας συνδέσεις με περισσότερες από 250 πόλεις ανά τον κόσμο, χωρίς να χρειάζεται μετακίνηση transit. Αυτό μας βοηθά να παράσχουμε εναλλακτικές στις τοπικές κοινωνίες και την οικονομία, ώστε να μπορεί να ελίσσεται απέναντι στις διεθνείς προκλήσεις. Έχουμε Συμφωνίες Συνολικής Οικονομικής Εταιρικής Σχέσης (CEPA) με χώρες όπως η Ινδία, η Ινδονησία και το Ισραήλ, θέλουμε να υπογράψουμε με περισσότερες χώρες και ελπίζουμε να κάνουμε κάτι και με την Ελλάδα στα επόμενα χρόνια, υπό την ΕΕ ή ίσως με μια άμεση σχέση και διαφορετική μορφή. Είμαστε πολύ ενθουσιώδεις ως προς την ανάπτυξη της διμερούς οικονομικής συνεργασίας» σημειώνει και κάνει λόγο για τα μεγάλα βήματα που χρειάζεται να γίνουν, ώστε οι άνθρωποι τις επιχειρηματικότητας να καθίσουν στο ίδιο τραπέζι, να βρεθούν στον ίδιο χώρο -κάτι που γίνεται σε διοργανώσεις όπως η ΔΕΘ._\n\nΑλεξάνδρα Γούτα",
    "Τιμώμενη χώρα τα Ηνωμένα Αραβικά Εμιράτα (video) - Εφημερίδα Ημέρα, Ζάκυνθος.": "Ακολουθήστε την Ημέρα στο Google News για να μαθαίνετε όλες τις ειδήσεις της Ζακύνθου και να ενημερώνεστε για τις εξελίξεις της τοπικής, περιφερειακής και διεθνούς επικαιρότητας.",
    "Δυο δεκάδες Bayraktar TB2 στα Ηνωμένα Αραβικά Εμιράτα… από το ράφι": "Πριν από δυο περίπου εβδομάδες είχε υπάρξει η είδηση (αν και φημολογία προϋπήρχε εδώ και αρκετούς μήνες) ότι τα Ηνωμένα Αραβικά Εμιράτα σκόπευαν να επενδύσουν δυο δισεκατομμύρια δολάρια σε τουρκικά Μη Επανδρωμένα Αεροχήματα Μάχης, έως και 120 Bayraktar TB2 σε πρώτο στάδιο, μαζί με σημαντικές ποσότητες κατάλληλων πυρομαχικών, όπως κατευθυνόμενες μικρο-βόμβες MAM-L (Mini Akilli Mühimmat) και ρουκέτες καθοδήγησης λέιζερ Cirit. Το ενδιαφέρον όμως των εμιράτων επεκτεινόταν και στο δικινητήριο, υψηλών δυνατοτήτων ΜΕΑΜ Akinci.\n\nΟ χρονικός ορίζοντας του προγράμματος δεν είχε αποκαλυφθεί, με εκτιμήσεις ότι λόγω των πολλών παραγγελιών στην κατασκευάστρια Baykar, οι πρώτες παραδόσεις αεροσκαφών στα ΗΑΕ θα πραγματοποιούντο το 2023.\n\nΠληροφορίες όμως νωρίτερα αυτή την εβδομάδα, που αναπαράχθηκαν ευρέως, ανέφεραν ότι 20 Bayraktar TB2 παραδόθηκαν ήδη στα εμιράτα τις τελευταίες εβδομάδες από… «αποθέματα», για να καλυφθούν «επείγουσες επιχειρησιακές ανάγκες» με νέες παραδόσεις τους επόμενους μήνες.\n\nΝα σημειωθεί ότι τα 20 Bayraktar TB2 αντιπροσωπεύουν την παραγωγή ενός μηνός για την Baykar, τουλάχιστον όπως αυτή ήταν στις αρχές του καλοκαιριού, αν και πιστεύεται ότι έχει ήδη αυξηθεί με στόχο 50% περισσότερα αεροσκάφη το μήνα ώστε να ανταποκριθεί στη ζήτηση.",
    "ΓΕΝ: Σχολείο επιμόρφωσης εκπαιδευτών από την Αλβανία και τα Ηνωμένα Αραβικά Εμιράτα": "Σύμφωνα με ανακοίνωση που εξέδωσε το ΓΕΝ, από τη Δευτέρα 29 Αυγούστου έως την Παρασκευή 09 Σεπτεμβρίου 2022, διεξήχθη το σχολείο «Train the Trainers» από τη Διεύθυνση Επιχειρησιακής Αξιολόγησης του Αρχηγείου Στόλου (ΑΣ/ΔΕΠΑ), με τη συμμετοχή Αξιωματικών του Πολεμικού Ναυτικού της Αλβανίας και των Ηνωμένων Αραβικών Εμιράτων.\n\nΠέραν της θεωρητικής και πρακτικής εκπαίδευσης στις εγκαταστάσεις της Σχολής Εξάσκησης Ναυτικής Τακτικής (ΣΕΝΤ), πραγματοποιήθηκαν και εκπαιδευτικά αντικείμενα σε μονάδα του Πολεμικού Ναυτικού εν όρμω, με τη συμμετοχή του πληρώματος της.\n\nΟι εκπαιδευόμενοι απέκτησαν τις βασικές γνώσεις εκπαιδευτή και αξιολογητή, προκειμένου να υποστηρίξουν τους αντίστοιχους εκπαιδευτικούς φορείς των χωρών τους. Μέσω πέντε εκπαιδευτικών ενοτήτων έγιναν κοινωνοί στις σύγχρονες τεχνικές επιμόρφωσης, στο μοντέλο εκπαιδευτικού σχεδιασμού ADDIE (Analyse, Design, Develop, Implement, Evaluate), σε διαδικασίες Lessons Learned και τέλος στην επιχειρησιακή αξιολόγηση ναυτικών μονάδων.",
    "Ημέρα της Γυναίκας στα Ηνωμένα Αραβικά Εμιράτα: Συμμετοχή της Κατερίνας Μονογυιού σε διαδικτυακό σεμινάριο για την ενδυνάμωση των γυναικών": "Ημέρα της Γυναίκας στα Ηνωμένα Αραβικά Εμιράτα: Συμμετοχή της Κατερίνας Μονογυιού σε διαδικτυακό σεμινάριο για την ενδυνάμωση των γυναικών\n\nΗ βουλευτής Κυκλάδων της Νέας Δημοκρατίας Κατερίνα Μονογυιού και μέλος της Κοινοβουλευτικής Ομάδας Φιλίας Ελλάδας – Ηνωμένων Αραβικών Εμιράτων συμμετείχε σήμερα στο Webinar με τίτλο «Εμιρατινή γυναίκα: Εμπνευσμένη πραγματικότητα…βιώσιμο μέλλον» με ομιλήτριες την κ. Μαρέβα Grabowski-Μητσοτάκη και την κ. Ιμάν Αλ Ζεγιούντι και συντονίστρια την κ. Αλεξία Τασούλη, που διοργάνωσε η Πρεσβεία των Ηνωμένων Αραβικών Εμιράτων στην Αθήνα για τον εορτασμό της «Ημέρας της Γυναίκας στα Ηνωμένα Αραβικά Εμιράτα».\n\nΣε αυτό το πλαίσιο, η βουλευτής Κυκλάδων κ. Κατερίνα Μονογυιού δήλωσε:\n\n«Με αφορμή την Ημέρα της Γυναίκας στα Ηνωμένα Αραβικά Εμιράτα είχα την χαρά και την τιμή να συμμετέχω στο διαδικτυακό σεμινάριο, που διοργάνωσε η Πρεσβεία των Ηνωμένων Αραβικών Εμιράτων στην Αθήνα, για την ενδυνάμωση του ρόλου των γυναικών στην κοινωνική και οικονομική ζωή των Εμιράτων και της Ελλάδας. Στα ΗΑΕ σήμερα οι γυναίκες εξελίσσονται διαρκώς και συμμετέχουν ενεργά στις επιστήμες, την επιχειρηματικότητα και την αγορά εργασίας. Στόχος της ηγεσίας των Εμιράτων είναι να έχει η γυναίκα κομβικό ρόλο στην αναπτυξιακή διαδικασία, στηρίζοντας με αυτόν τον τρόπο τις μελλοντικές γενιές. Ως μέλος της Κοινοβουλευτικής Ομάδας Φιλίας Ελλάδας – Ηνωμένων Αραβικών Εμιράτων είμαι ιδιαίτερα χαρούμενη που οι διμερείς σχέσεις των χωρών εμβαθύνονται συνεχώς. Χαρακτηριστικό των εξαιρετικών σχέσεων των δύο χωρών είναι η πρόσφατη συνάντηση του Προέδρου των Ηνωμένων Αραβικών Εμιράτων, Σεΐχη Mohamed bin Zayed Al Nahyan με τον Πρωθυπουργό Κυριάκο Μητσοτάκη στην Αθήνα.»",
    "86η ΔΕΘ: Ανοίγει σήμερα τις πύλες της- Τιμώμενη χώρα τα Ηνωμένα Αραβικά Εμιράτα": "Ανοίγει σήμερα τις πύλες της η 86η Διεθνής Έκθεση Θεσσαλονίκης, τα εγκαίνια της οποίας θα πραγματοποιήσει ο Κυριάκος Μητσοτάκης. Στις 20:00, ο πρωθυπουργός θα παρουσιάσει στο συνεδριακό κέντρο «Ι.Βελλίδης» τους άξονες της οικονομικής πολιτικής της κυβέρνησης και τα μέτρα για την ενίσχυση νοικοκυριών και επιχειρήσεων απέναντι στην ενεργειακή κρίση.\n\nΟ κ. Μητσοτάκης, που βρίσκεται από χθες το απόγευμα στη Θεσσαλονίκη, στις 10:30 σήμερα θα συναντηθεί με το διοικητικό συμβούλιο της ΔΕΘ – Helexpo και στις 11:00 θα περιηγηθεί σε περίπτερα της Έκθεσης, ενώ αύριο Κυριακή στη μία μετά το μεσημέρι θα παραχωρήσει συνέντευξη Τύπου στο συνεδριακό κέντρο «Ι. Βελλίδης».\n\nΗ ΔΕΘ επέστρεψε\n\n«Η ΔΕΘ επέστρεψε, η πόλη γιορτάζει ξανά», έχει δηλώσει ο πρόεδρος της ΔΕΘ-Helexpo, Τάσος Τζήκας, καθώς είναι η πρώτη Έκθεση σε πλήρη λειτουργία μετά την πανδημία του κορονοϊού. Συμμετέχουν 1.500 εκθέτες, οι εκθεσιακοί χώροι είναι sold out και στόχος των διοργανωτών είναι να αποτελέσει μία από τις καλύτερες ΔΕΘ της δεκαετίας.\n\nΣτην 86η ΔΕΘ, τιμώμενη χώρα είναι τα Ηνωμένα Αραβικά Εμιράτα (ΗΑΕ), η αντιπροσωπεία της οποίας αποτελείται από 400 άτομα και 65 πολύ σημαντικές επιχειρήσεις και φορείς του ιδιωτικού και δημόσιου τομέα με αιχμή τους κλάδους διαχείρισης επενδύσεων, ενέργειας, τροφίμων-ποτών, άμυνας, διαστημικής τεχνολογίας, τουρισμού, ναυτιλιακών, real-estate κα. Της αποστολής των ΗΑΕ ηγείται ο υπουργός Οικονομίας της χώρας, Abdulla bin Touq Al Marri.\n\nΕκτός από τα Ηνωμένα Αραβικά Εμιράτα συμμετέχουν και άλλες 18 χώρες, μεταξύ των οποίων ΗΠΑ, Λουξεμβούργο, Μπαγκλαντές, Βιετνάμ, Ινδονησία, Ουκρανία, Βοσνία-Ερζεγοβίνη, Αρμενία, Ιράν, Ιταλία, Πολωνία, Σερβία, Κύπρος, Γεωργία, Ρουμανία, Ινδία, Νεπάλ και Αίγυπτος.\n\nΓια τρίτη συνεχή χρονιά φέτος θα διεξαχθεί παράλληλα και το Thessaloniki Helexpo Forum με θεματικά πάνελ συζητήσεων για μεγάλα οικονομικά και αναπτυξιακά ζητήματα.\n\nΣτο πλαίσιο της 86ης ΔΕΘ θα παρουσιαστεί κι ένα μεγάλο επετειακό αφιέρωμα για τα 100 χρόνια από τη Μικρασιατική Καταστροφή.\n\nΗ 86η ΔΕΘ θα διαρκέσει μέχρι την Κυριακή 18 Σεπτεμβρίου και οι ώρες λειτουργίας είναι τις καθημερινές 16.00 – 22.00 και τα Σαββατοκύριακα 10.00 – 22.00.",
    "Τα Ηνωμένα Αραβικά Εμιράτα «επεκτείνονται» στη Βουλγαρία": "Μνημόνιο στρατηγικής συνεργασίας μεταξύ Βουλγαρίας και Ηνωμένων Αραβικών Εμιράτων υπεγράφη στο πλαίσιο της επίσημης επίσκεψης του Ρούμεν Ράντεφ στο Άμπου Ντάμπι.\n\nΌπως αναμεταδίδει το Βαλκανικό Περισκόπιο, στόχος της συμφωνίας είναι να προωθήσει την πραγματοποίηση επενδύσεων μεταξύ των δύο χωρών, να τονώσει την ανάπτυξη συνεργασίας σε ένα ευρύ φάσμα τομέων, διακυβερνητική συνεργασία, τον ακαδημαϊκό και τον ιδιωτικό τομέα.\n\nΣτο Άμπου Ντάμπι υπογράφηκαν επίσης διμερή έγγραφα συνεννόησης στους τομείς του τουρισμού, της γεωργίας, της εκπαίδευσης, του πολιτισμού, καθώς και της ανταλλαγής δημοσιογραφικού περιεχομένου μεταξύ του Βουλγαρικού Τηλεγραφικού Πρακτορείου και του Οργανισμού Πληροφοριών (WAM) των ΗΑΕ.\n\nΤο μνημόνιο για τη συνεργασία στη γεωργία στοχεύει στην αύξηση της συνεργασίας στον τομέα αυτό και στην ενίσχυση της επισιτιστικής ασφάλειας.\n\nΜε το μνημόνιο στον τουριστικό τομέα, δίνεται έμφαση στη δημιουργία των ευνοϊκότερων συνθηκών για μια αμοιβαία επωφελή συνεργασία στον τομέα αυτό και στην τόνωση πρωτοβουλιών εκλαΐκευσης πολιτιστικών και ιστορικών μνημείων με στόχο τη διμερή ανάπτυξη του πολιτιστικού τουρισμού.\n\nΗ συνεργασία στην εκπαίδευση θα περιλαμβάνει ανταλλαγή πληροφοριών, κατάρτιση εκπαιδευτικών, δημιουργία και ανάπτυξη προγραμμάτων σπουδών, συμπεριλαμβανομένης της γλωσσικής κατάρτισης.\n\nΤο έγγραφο κατανόησης στον τομέα του πολιτισμού σκιαγραφεί τις δυνατότητες επέκτασης των πολιτιστικών δεσμών μεταξύ της Βουλγαρίας και των ΗΑΕ.",
    "Προς Αλ Σαρίγια ο Πιάνιτς – Ταξιδεύει στα Ηνωμένα Αραβικά Εμιράτα": "Ο Μίραλεμ Πιάνιτς της Μπαρτσελόνα, αναμένεται να συνεχίσει τη καριέρα του στην Αλ Σαρίγια.\n\nΟ Βόσνιος μέσος, Μίραλεμ Πιάνιτς, θα αλλάξει σταθμό στη ποδοσφαιρική του καριέρα, καθώς θα βρεθεί την Τρίτη (09/06) στα Ηνωμένα Αραβικά Εμιράτα για να υπογράψει με τη πρώην ομάδα του Μπερνάρντ του Παναθηναϊκού, Αλ Σαρίγια.",
    "Τα Ηνωμένα Αραβικά Εμιράτα στο περίπτερο της Κεφαλονιάς": "Επιμελητήριο Κεφαλονιάς και Ιθάκης\n\nΕίχαμε την τιμή να επισκεφθεί το περίπτερο μας η αποστολή των Ηνωμενων Αραβικών Εμιράτων.\n\nΙδιαίτερο ενδιαφέρον έδειξαν για τα μοναδικά τυροκομικά μας προϊόντα, καθώς και για το κομφέτο και την παραδοσιακή μας μάντολα!",
    "Ο πρίγκιπας διάδοχος της Σαουδικής Αραβίας Μοχάμεντ μπιν Σαλμάν συναντήθηκε με Τούρκους αξιωματούχους": "Η Τουρκία ελπίζει σε μια συμφωνία ανταλλαγής συναλλάγματος με τη Σαουδική Αραβία, αφού συναψε συμφωνία με τα Ηνωμένα Αραβικά Εμιράτα νωρίτερα φέτος.\n\nΟ πρίγκιπας διάδοχος της Σαουδικής Αραβίας Μοχάμεντ μπιν Σαλμάν συναντήθηκε σήμερα με τον υπουργό Οικονομικών της Τουρκίας Νουρεντίν Νεμπάτι και τον Ιμπραχίμ Καλίν, εκπρόσωπο και επικεφαλής σύμβουλο σε θέματα εξωτερικής πολιτικής του Τούρκου προέδρου Ταγίπ Ερντογάν, στη Τζέντα, σύμφωνα με το σαουδαραβικό κρατικό πρακτορείο ειδήσεων SPA.\n\nΗ Τουρκία ελπίζει σε μια συμφωνία ανταλλαγής συναλλάγματος με τη Σαουδική Αραβία, αφού συναψε συμφωνία με τα Ηνωμένα Αραβικά Εμιράτα νωρίτερα φέτος.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Middle East Eye: Τα Ηνωμένα Αραβικά Εμιράτα θέλουν 120 τουρκικά UAV τύπου TB2 Bayraktar": "Τα Ηνωμένα Αραβικά Εμιράτα βρίσκονται σε διαπραγματεύσεις για να κάνουν μια μεγάλη αγορά οπλισμένων μη επανδρωμένων αεροσκαφών τύπου TB2 Bayraktar από την τουρκική Baykar, δήλωσαν δύο πηγές στο Middle East Eye.\n\nΟι συνομιλίες μεταξύ Baykar και κρατικών εταιρειών ξεκίνησαν από τον περασμένο Μάρτιο, σύμφωνα με τις πηγές.\n\nΜέχρι στιγμής τα TB2 Bayraktar έχουν αποδειχθεί εξαιρετικά αποτελεσματικά στην καταπολέμηση των ρωσικών στρατευμάτων που έχουν αναπτυχθεί βαθιά μέσα στο ουκρανικό έδαφος.\n\nΜία από τις πηγές δήλωσε ότι οι διαπραγματεύσεις επικεντρώνονταν στην προμήθεια 120 UAVs TB2 Bayraktar. «Θα έρθουν με ένα πακέτο πυρομαχικών, κέντρα διοίκησης και ελέγχου και εκπαίδευση. Η αξία της συμφωνίας μπορεί να φτάσει μέχρι και τα 2 δισεκατομμύρια δολάρια».\n\nΗ πηγή πρόσθεσε ότι ορισμένα από τα εξαρτήματα του TB2 ενδέχεται να παραχθούν σε εργοστάσιο του Baykar στα Ηνωμένα Αραβικά Εμιράτα, εάν προχωρήσει η συμφωνία.\n\nΣύμφωνα με μια πηγή από την αμυντική βιομηχανία που μίλησε στο Middle East Eye, κάθε ένα από τα τουρκικά UAV κοστίζει 5 εκατομμύρια δολάρια και απαιτεί 100 μικροπυρομαχικά MAM-L, τα οποία αξίζουν 15 εκατομμύρια δολάρια. Υπάρχει επίσης ένα επιπλέον κόστος για την εκπαίδευση καθώς και για τα κέντρα διοίκησης και ελέγχου. Το κόστος αυτό ποικίλλει ανάλογα με τον αριθμό των drones, καθώς κάθε κέντρο μπορεί να ελέγξει έως και έξι.\n\nΟ Διευθύνων Σύμβουλος της Baykar, Χαλούκ Μπαϊρακτάρ, δήλωσε τον περασμένο μήνα ότι η εταιρεία του έχει τριετή λίστα αναμονής και ότι η εταιρεία του μπορεί να παράγει περίπου 20 TB2 Bayraktar σε ένα μήνα.\n\nΗ Τουρκία και τα Ηνωμένα Αραβικά Εμιράτα άρχισαν να αποκαθιστούν τις σχέσεις τους τον περασμένο χρόνο, μετά από 10 χρόνια πολιτικών συγκρούσεων. Οι σχέσεις τους επιδεινώθηκαν μετά τις κατηγορίες ότι τα Εμιράτα σχεδίαζαν να ανατρέψουν την τουρκική κυβέρνηση και συμμετείχαν στην απόπειρα πραξικοπήματος του 2016, έναν ισχυρισμό που τα ΗΑΕ αρνούνται.\n\nΠηγή: Middle East Eye",
    "HΠΑ: Πιθανή η κλήτευση του Ντόναλντ Τραμπ σε δίκη πρώην συνεργάτη του – Ποια η σχέση με τα Ηνωμένα Αραβικά Εμιράτα": "Ως μη επίσημα καταγεγραμμένος πράκτορας για τα συμφέροντα των Ηνωμένων Αραβικών Εμιράτων (ΗΑΕ) κατηγορείται ότι δρούσε ο Τόμας Μπαράκ, επενδυτής ιδιωτικών κεφαλαίων και πρώην υπεύθυνος συγκέντρωσης προεκλογικών εισφορών για τον Ντόναλντ Τραμπ. Γεγονός που καθιστά πιθανή μια κλήτευση του πρώην πρόεδρου των ΗΠΑ ως μάρτυρα στην ποινική δίκη του τέως συνεργάτη του.\n\nΟ Μπράιαν Κόγκαν περιφερειακός δικαστής των ΗΠΑ αναφέρθηκε απευθυνόμενος σε εν δυνάμει ενόρκους στη δίκη του Μπαράκ, στην προοπτική μιας κατάθεσης του Τραμπ, προκειμένου να αξιολογήσει τις διαθέσεις των ενόρκων ως προς την αμεροληψία τους.\n\nΠώς εκμεταλλεύτηκε τις σχέσεις του με τον Τραμπ\n\nΟι εισαγγελείς δήλωσαν ότι ο Μπαράκ, πρώην πρόεδρος της εταιρίας που σήμερα έχει την επωνυμία DigitalBridge Group Inc, προσπάθησε να εκμεταλλευτεί τις σχέσεις του με τον Τραμπ για να προωθήσει τα συμφέροντα των ΗΑΕ, χωρίς να δημοσιοποιήσει τις προσπάθειες του στον υπουργό Δικαιοσύνης των ΗΠΑ, όπως απαιτεί η νομοθεσία. Ο Μπαράκ συγκέντρωσε χρήματα για τον Τραμπ στη διάρκεια της προεκλογικής εκστρατείας του 2016, ενώ ήταν πρόεδρος στην επιτροπή ορκωμοσίας του Τραμπ το 2017.\n\nΟ 75χρονος Μπαράκ δήλωσε στην αθωότητά του, όπως και ο πρώην βοηθός και συγκατηγορούμενος του Μάθιου Γκράιμς. Οι δύο, σκοπεύουν να υποστηρίξουν ότι οι επαφές που είχαν με αξιωματούχους των ΗΑΕ, αποτελούσαν τμήμα της δουλειάς τους, ενώ οι δικηγόροι του Μπαράκ έχουν δηλώσει ότι το υπουργείο Εξωτερικών των ΗΠΑ και ο ίδιος ο Τραμπ, γνώριζαν για τις επαφές που είχε ο ίδιος, με αξιωματούχους της Μέσης Ανατολής.\n\nΗ οποιαδήποτε κατάθεση του Τραμπ θα γίνει, καθώς ο πρώην πρόεδρος βρίσκεται αντιμέτωπος με μία σειρά από νομικά ζητήματα, συμπεριλαμβανομένης και μιας ομοσπονδιακής έρευνας σχετικά με τη διαχείριση προεδρικών αρχείων, μετά την αποχώρησή του από τον Λευκό Οίκο, αλλά και με μία πολιτειακή δίκη στη Νέα Υόρκη τον Οκτώβριο, για την οικογενειακή επιχείρησή του αναφορικά με κατηγορίες για φορολογική απάτη.\n\nΈνας δικηγόρος και ένας εκπρόσωπος του Τραμπ δεν ανταποκρίθηκαν άμεσα σε αιτήματα σχολιασμού.\n\nΠηγή: ΑΠΕ – ΜΠΕ",
    "«Τρέχουν» για… ελεύθερο στόπερ στο Λιμάνι": "Ελλάδα\n\nΜε ένα απρόοπτο αγωνιστικό πρόβλημα ξεκίνησε η προετοιμασία του Ολυμπιακού για το παιχνίδι της Κυριακής με τον Ατρόμητο στο Φάληρο που θα είναι το πρώτο του Μίτσελ στον «ερυθρόλευκο» πάγκο καθώς τέθηκε νοκ-άουτ ο Παναγιώτης Ρέτσος. Ο 24χρονος σέντερ μπακ τραυματίστηκε στο γόνατο στο φιλικό του περασμένου Σαββάτου με τον Ολυμπιακό Β΄ στο Ρέντη και οι εξετάσεις που έκανε τη Δευτέρα (26/9) έδειξαν πως έχει υποστεί μία κάκωση που θα τον κρατήσει εκτός δράσης περίπου για δύο εβδομάδες. Ο Ρέτσος εκτός από την αναμέτρηση με τους Περιστεριώτες θα λείψει από το ματς με την Καραμπάγκ στο Φάληρο (6/10) και με τον ΟΦΗ στο Ηράκλειο (9/10) ενώ θα κάνει αγώνα δρόμου προκειμένου να είναι διαθέσιμος για το εκτός έδρας ματς με τους Aζέρους στις 13 Οκτωβρίου.\n\nΠλέον οι Πειραιώτες μετά τον τραυματισμό του Ρέτσου που παρεμπιπτόντως έδινε λύσεις και στα άκρα της άμυνας, αλλά και την αποχώρηση του Μανωλά, έμειναν με μόλις τρεις καθαρόαιμους στόπερ, τους Παπασταθόπουλο, Μπα, Σισέ, κάτι που κάνει επιτακτική την απόκτηση ενός ελεύθερου κεντρικού αμυντικού μέχρι την προσεχή Παρασκευή οπότε και λήγει η σχετική προθεσμία.\n\nΗ λύση του Τζέισον Ντεναγέρ με τον οποίο οι «ερυθρόλευκοι» είχαν ανοίξει δίαυλο επικοινωνίας φαίνεται πως απομακρύνεται καθώς ο Βέλγος σέντερ μπακ που είχε μείνει ελεύθερος από την Λιόν ήρθε σε συμφωνία με ομάδα από τα Ηνωμένα Αραβικά Εμιράτα, την Σαμπάμπ Αλ Αχλί, η οποία του πρόσφερε ετήσιο συμβόλαιο 3 εκατομμυρίων ευρώ. Προπονητής της Σαμπάμπ Αλ Αχλί είναι ο Λεονάρντο Ζαρντίμ. Βέβαια ακόμη κι αν ολοκληρωθεί η μετακίνηση του Ντεναγέρ στα Ηνωμένα Αραβικά Εμιράτα , οι υπεύθυνοι του Ολυμπιακού έχουν στα υπόψιν τους άλλες τέσσερις με πέντε περιπτώσεις «ελεύθερων» στόπερ ώστε να βρουν τον «εκλεκτό» για την άμυνά τους. Αν πάντως ο Ολυμπιακός δεν καταφέρει να φέρει στην ομάδα του έναν «ελεύθερο» σέντερ μπακ, τότε τουλάχιστον μέχρι τη χειμερινή μεταγραφική περίοδο θα έχει ως μια επιπλέον λύση για το κέντρο της άμυνας του, τον Γιαν Εμβιλά. Αλλωστε από τη στιγμή που αποκτήθηκε ο Σαμασέκου ο Γάλλος χαφ μπορεί πιο εύκολα να… οπισθοχωρήσει και να αγωνισθεί ως στόπερ.\n\nΑπό κει και πέρα είναι πολύ πιθανό το ενδεχόμενο ο Μίτσελ να αρχίσει να χρησιμοποιεί αρχής γενομένης από το παιχνίδι με τον Ατρόμητο μαζί στην επίθεση των Πειραιωτών τους Γιουσέφ Ελ Αραμπί και Σεντρίκ Μπακαμπού. Κι αυτό γιατί ο 59χρονος Ισπανός θέλει να εκμεταλλευτεί στο έπακρον την εκτελεστική δεινότητα και την κλάση των δύο αυτών χαρισματικών σέντερ φορ. Ο Μίτσελ χρησιμοποίησε για ένα διάστημα μαζί τους Ελ Αραμπί και Μπακαμπού στο φιλικό με τον Ολυμπιακό Β’ κι αυτό ενδεχομένως να αποτελεί ένα δείγμα των προθέσεών του και για τα επίσημα παιχνίδια των «ερυθρολεύκων». Επίσης στο παιχνίδι με τον Ατρόμητο αναμένεται να ξεκινήσει η ενεργοποίηση του Κώστα Φορτούνη με την παρουσία του 30χρονου χαφ σε πρώτη τουλάχιστον φάση στην αποστολή των Πειραιωτών. Ο Φορτούνης «ανεβάζει» διαρκώς ρυθμούς στις προπονήσεις στο Ρέντη και στο φιλικό του περασμένου Σαββάτου «μοίρασε» τρεις ασίστ, οπότε είναι ζήτημα χρόνου να πάρει χρόνο συμμετοχής σε κάποιο από τα επόμενα επίσημα παιχνίδια των «ερυθρολεύκων».\n\nΚατά τ’ άλλα ικανοποίηση επικρατεί στον Ολυμπιακό για την πολύ καλή παρουσία του Χάμες Ροντρίγκες στο φιλικό παιχνίδι που έδωσε η Κολομβία με την Νικαράγουα (4-1) στο Νιού Τζέρσεϊ και στο οποίο ο 31χρονος μεσοεπιθετικός άνοιξε το σκορ με ωραίο πλασέ. Τώρα η προσοχή των «ερυθρολεύκων» θα είναι στραμμένη στο νέο φιλικό που θα δώσει η Κολομβία ξανά με τον Χάμες στη σύνθεσή της κόντρα στο Μεξικό του Ορμπελίν Πινέδα της ΑΕΚ την Τρίτη (27/9) στην Καλιφόρνια.\n\n*Σύμφωνα με ισπανικό δημοσίευμα ο Μίτσελ θέλει να εντάξει στο ρόστερ του Ολυμπιακού τον,Νταμιάν Σουάρεθ. Πρόκειται για τον 34χρονο Ουρουγουανό που αποτελεί τα τελευταία χρόνια τον βασικό δεξιό μπακ της Χετέφε.\n\nΟ Σουάρεθ αγωνίζεται στη Χετάφε από το 2015, έχοντας συνολικά 252 συμμετοχές, 3 γκολ και 23 ασίστ με τη φανέλα της ισπανικής ομάδας, ενώ συνολικά στην Πριμέρα Ντιβιζιόν έχει 282 παιχνίδια, έχοντας περάσει και από Ελτσε και Σπόρτινγκ Χιχόν.",
    "Άρης: Αποκάλυψη που... προβληματίζει τον Άρη - Αυτός... - Sportdog.gr - Αθλητικά Νέα": "367 views\n\nΣε ραδιοφωνικό σταθμό της Θεσσαλονίκης μίλησε δημοσιογράφος από τα Ηνωμένα Αραβικά Εμιράτα όπου και αναφέρθηκε στο ενδιαφέρον ομάδας από την χώρα προς τον ποδοσφαιριστή των Κίτρινων.\n\nΜουράτ Αλ Μάσρι: Στο Metropolis 95,5 και στην εκπομπή «Τρίτο Ημίχρονο» φιλοξενήθηκε ο δημοσιογράφος από τα Ηνωμένα Αραβικά Εμιράτα και μίλησε για την περίπτωση του Ντάνιελ Μαντσίνι και το ενδιαφέρον που υπάρχει από ομάδα της χώρας για τον ποδοσφαιριστή.\n\n«Ο ατζέντης του τον έχει προτείνει στα Εμιράτα, υπάρχει μια διαπραγμάτευση σε εξέλιξη. Από τον ατζέντη του προκύπτει πως ζητάει 2,5 εκατ.ευρώ τον χρόνο και πως δεν ξέρουμε την ομάδα που έχει κάνει την κρούση. Ο χρόνος είναι περιορισμένος, αρχές Οκτώβρη τελειώνει η μεταγραφική περίοδος.\n\nΔεν είναι η Αλ Γουάχντα γιατί πήρε τον Αλαν από την Εβερτον. Υπάρχει ένας σύλλογος που ρωτάει για τον Μαντσίνι, αλλά είναι 50-50 αν θα έρθει στα Εμιράτα. Τα 2,5 εκατ.ευρώ για αγορά και το 1 εκατ.ευρώ για συμβόλαιο είναι νορμάλ ποσό για ομάδα από τα Εμιράτα, αρκεί ο παίκτης να μπορεί να κάνει τη διαφορά», είπε ο Μουράτ Αλ Μάσρι.\n\nΑκολουθήστε το sportdog.gr στο Google News και μάθετε πρώτοι όλες τις αθλητικές ειδήσεις\n\nΔείτε όλες τις αθλητικές Ειδήσεις από την Ελλάδα και τον Κόσμο, στο sportdog.gr\n\n\n\n\n\n\n\nΣΧΟΛΙΑΣΕ ΤΟ",
    "ΑΠΟΚΛΕΙΣΤΙΚΟ - Τουρκικός εφιάλτης τα 200 αεροσκάφη προηγμένης τεχνολογίας: Ανοιχτό το ενδεχόμενο απόκτησης Mirage 2000-9 από τα Ηνωμένα Αραβικά Εμιράτα": "Οι νεότερες πληροφορίες που αφορούν σε ενδεχόμενη απόκτηση των μαχητικών Mirage 2000-9 από τα Ηνωμένα Αραβικά Εμιράτα αναφέρουν ότι το ζήτημα παραμένει ανοιχτό με πιθανότητες εξελίξεων τις ερχόμενες ημέρες κατά τη διάρκεια της Διεθνούς Έκθεσης Θεσσαλονίκης. Τιμώμενη χώρα είναι τα ΗΑΕ και δεν αποκλείεται το θέμα να επανέλθει στο προσκήνιο αφού στη Θεσσαλονίκη αναμένεται να βρεθούν κορυφαίοι αξιωματούχοι της ισχυρής και φίλης Αραβικής χώρας. Όπως έχει αποκαλύψει το Newpost οι πρώτες συζητήσεις σε πολιτικό επίπεδο φαίνεται ότι έχουν ήδη πραγματοποιηθεί με δεδομένη την άριστη σχέση της Αθήνας με το Αμπού Ντάμπι. Τόσο του πρωθυπουργου Κυριάκου Μητσοτάκη όσο και του υπουργού Εξωτερικών Νίκου Δένδια αλλά και της στρατιωτικής ηγεσίας με τους Άραβες αξιωματούχους.\n\nΣύμφωνα με πληροφορίες του Newpost το Αεροπορικό Επιτελείο αναμένει τις πολιτικές εξελίξεις ωστόσο εμφανίζεται θετικό στο ενδεχόμενο απόκτησης των Εμιρατιανών μαχητικών. Αφού φαίνεται να γνωρίζει ότι πρόκειται για μαχητικά σε πολύ καλή κατάσταση, αναβαθμισμένα και κοντά στη λογική της Πολεμικής Αεροπορίας η οποία διαθέτει και επιχειρεί εδώ και δεκαετίες με Γαλλικά μαχητικά. F1, Mirage 2000 EGM/BGM, Μirage 2000-5 και πρόσφατα Rafale F3R.\n\nΚαθοριστική παράμετρος αν τελικά τα Ηνωμένα Αραβικά Εμιράτα ανάψουν οριστικό «πράσινο φως» για παραχώρηση των Mirage 2000-9 στην Ελλάδα και στην HAF-υπάρχει έντονο ενδιαφέρον από το Μαρόκο-φαίνεται ότι είναι το κόστος. Με δεδομένο ότι η Πολεμική Αεροπορία ήδη αναβαθμίζει τα 83 μαχητικά F-16 σε διαμόρφωση Viper, αποκτά 24 μαχητικά Rafale, προχωρά στην αναβάθμιση των 38 μαχητικών F-16 block 50, αποκτά καινούργια όπλα αλλά εισέρχεται και στο πρόγραμμα των μαχητικών Stealth 5ηςγενιάς F-35, το οικονομικό άνοιγμα δεν επιτρέπει μια ακόμα υπέρβαση. Όμως εάν το κόστος απόκτησης είναι πραγματικά χαμηλό και οι Άραβες προχωρήσουν σε παραχώρηση των μαχητικών έναντι σχετικά συμβολικής τιμής η Πολεμική Αεροπορία κάθε άλλο παρά θα διαφωνήσει στην απόκτηση των πανίσχυρων αεροσκαφών.\n\nΤο ενδιαφέρον όπως στο παρελθόν έχει αναφέρει το Newpost φαίνεται να εστιάζεται στην απόκτηση 36 μαχητικών και μάλιστα στην αναβαθμισμένη τους έκδοση EAD/RAD αλλά και σε αριθμό εκπαιδευτικών για να «στηθούν» δύο πλήρεις Πολεμικές Μοίρες.\n\nΓια να παραχωρηθούν από τα ΗΑΕ στην Ελλάδα τα Γαλλικής κατασκευής μαχητικά απαιτείται σύμφωνη γνώμη από το Παρίσι καθώς είναι απαραίτητο το «oui» της κατασκευάστριας χώρας Γαλλίας προκειμένου να πουληθεί ή να παραχωρηθεί Γαλλικό οπλικό σύστημα σε τρίτη χώρα. Με τις πληροφορίες να αναφέρουν ότι οι Γάλλοι και κυρίως ο πρόεδρος Μακρόν είναι απόλυτα θετικός σε μια τέτοια κίνηση.\n\nΗ αεροπορία των Ηνωμένων Αραβικών Εμιράτων διαθέτει σήμερα συνολικά 64 μαχητικά Mirage 2000-9 σε έκδοση EAD/RAD αλλά και 15 εκπαιδευτικά σε έκδοση DAD. Η συμφωνία που έκανε το Αμπού Ντάμπι με τους Γάλλους για απόκτηση 80 υπερσύγχρονων Rafale άνοιξε το δρόμο για την πώληση-παραχώρηση τους. Με χρονικό ορίζοντα το 2026 όταν θα αρχίσουν να παραλαμβάνουν τις πρώτες «ριπές». Αν τελικά κλείσει το μεγάλο «deal» η Ελλάδα θα επιδιώξει να επισπεύσει την απόκτηση τους με στόχο να αυξήσει το συντομότερο την «οροφή» των μαχητικών της Πολεμικής μας Αεροπορίας και ενόψει της αναμενόμενης απόσυρσης του «γερόλυκου» μαχητικού F-4 Phantom. Mε στόχο να αποκτήσει ένα ακόμη αναβαθμισμένο μαχητικό 4ης γενιάς ώστε μαζί με τα «αδέλφια» των Mirage 2000-9, τα 24 μαχητικά Mirage2000-5 της 331 Πολεμικής Μοίρας «Θησέας» να συνδράμει τα 83 συν 38 F-16 στην υπεράσπιση του Αιγαίου και ταυτόχρονα να κρατήσει «άφθαρτα» τα 24 Rafale.\n\nΤα Mirage των ΗΑΕ αγοράστηκαν σε δύο δόσεις το 1986 και το 1998. Tα καινούργια ήταν ήδη σε διαμόρφωση 2000-9 ενώ αναβαθμίστηκαν και τα παλιότερα. Διαθέτουν μεγάλες δυνατότητες τόσο στην air to air μάχη όσο και σε αποστολές κρούσης αφού είναι εξοπλισμένα με το ισχυρό ραντάρ RDY-3, το ατρακτίδιο στοχοποίησης Sniper και έχουν πιστοποιήσει την κατευθυνόμενη βόμβα Al Tariq για την απόκτηση της οποίας ενδιαφέρεται η HAF. Ειδικά το ραντάρ RDY-3 διαθέτει σύμφωνα με όσα έχουν γίνει γνωστά δυνατότητες που προσεγγίζουν το ραντάρ σταθερής διάταξης AESA με το οποίο αναβαθμίζονται τα Viper και ήδη διαθέτουν τα Rafale. Eπιπλέον τα Eμιρατιανά Mirage 2000-9 έχουν αναβαθμισμένο σύστημα αυτοπροστασίας, σκοπευτικό στην κάσκα του ιπτάμενου και αναβαθμισμένο data link το οποίο δίνει σημαντικές δικτυοκεντρικές δυνατότητες για ανταλλαγή δεδομένων και συνεργασία με τα «Viper», τα Rafale, τα ιπτάμενα ραντάρ ΕΜΒ-145 αλλά και τις καινούργιες φρεγάτες Belharra.\n\nΜεγάλο πλεονέκτημα για τη HAF σε ενδεχόμενη απόκτηση των Mirage 2000-9 θεωρείται ότι είναι η ύπαρξη τεχνογνωσίας στα Γαλλικά μαχητικά, οι υποδομές που ήδη υπάρχουν για την υποστήριξη των Mirage 2000-5 και το γεγονός ότι σημαντικός αριθμός ιπτάμενων και τεχνικών εδώ και δεκαετίες έχουν εκπαιδευτεί πάνω στα Mirage. Επιπλέον η Πολεμική Αεροπορία διαθέτει ήδη όπλα συμβατά με το Μirage 2000-9 όπως οι πύραυλοι Mica, οι αντιπλοϊκοί AM-39 Exocet, αλλά και οι «στρατηγικοί» SCALP-EG τους οποίους χρησιμοποιεί και η αεροπορία των ΗΑΕ.\n\nΕνδεχόμενη απόκτηση των Mirage 2000-9 εκτινάσσει την «οροφή» μαχητικών της HAF πάνω από τα 200 αεροσκάφη προηγμένης τεχνολογίας και πολλαπλασιάζει τις επιχειρησιακές δυνατότητες των Ελληνικών «γερακιών» εν αναμονή του Stealth μαχητικού 5ης γενιάς F-35. Μια αεροπορία πραγματικός εφιάλτης για τους προκλητικούς γείτονες.",
    "Επιμελητήριο Ημαθίας: Πρόσκληση συμμετοχής σε B2B συναντήσεις με επιχειρήσεις από τα Ηνωμένα Αραβικά Εμιράτα": "Στο πλαίσιο της 86η ΔΕΘ με τιμώμενη χώρα τα Ηνωμένα Αραβικά Εμιράτα, το Επιμελητήριο Ημαθίας σε συνεργασία με τον ΣΒΕ, δίνει τη δυνατότητα στις επιχειρήσεις του νομού να συμμετέχουν σε B2B συναντήσεις με εταιρείες από τα ΗΑΕ.\n\nΟι συναντήσεις θα πραγματοποιηθούν από τη Δευτέρα 12 Σεπτεμβρίου έως και Παρασκευή 16 Σεπτεμβρίου 2022 (16:00’ – 20:00’) στο Περίπτερο 13.\n\nΔείτε τον κατάλογο των Επιχειρήσεων Εκθετών από τα Αραβικά Εμιράτα στον παρακάτω σύνδεσμο: https://sbe.org.gr/wp-content/uploads/2022/08/UAE-Company-List-2.xlsx\n\nΓια περισσότερες πληροφορίες και δηλώσεις ενδιαφέροντος μπορείτε να επικοινωνείτε στο email support@icci.gr ή τηλεφωνικά με τον ειδικό συνεργάτη του Επιμελητηρίου κ. Δαληγγάρο Βασίλειο στο 2331029774.\n\n\n\n",
    "Τα Ηνωμένα Αραβικά Εμιράτα τιμώμενη χώρα στην 86η ΔΕΘ": "Δυναμικά επανέρχεται ο θεσμός της Τιμώμενης Χώρας στην 86η ΔΕΘ, με τα Ηνωμένα Αραβικά Εμιράτα να ετοιμάζονται να αφήσουν το αποτύπωμά τους στη φετινή διοργάνωση, από τις 10 έως τις 18 Σεπτεμβρίου, συμμετέχοντας με σημαντικό αριθμό επιχειρήσεων και φορέων.\n\nΑπό τις 10 έως τις 18 Σεπτεμβρίου στο περίπτερο 13, που θα στεγάσει τη συμμετοχή τους, θα βρεθούν στο επίκεντρο η τεχνολογία και οι επενδύσεις, ενώ θα παρουσιαστούν οι πλέον αναπτυγμένοι κλάδοι της οικονομίας τους, τα δυνητικά πεδία συνεργασίας με τις ελληνικές επιχειρήσεις, αλλά και οι προοπτικές που δημιουργούνται από τις πρόσφατες εθνικές κινήσεις περαιτέρω σύσφιξης των δεσμών των δύο χωρών.\n\nΣημαντικός αριθμός επιχειρήσεων και φορέων από τα Ηνωμένα Αραβικά Εμιράτα θα βρεθούν στο Διεθνές Εκθεσιακό Κέντρο Θεσσαλονίκης, επιδιώκοντας επαφές με ελληνικές εταιρείες.\n\nphoto: ertnews.gr",
    "Θετικός στον κορωνοϊό ο Όλαφ Σολτς": "Κλείσιμο\n\nΘετικός στον κορωνοϊό βρέθηκε ο καγκελάριος, ο οποίος παρουσιάζει μέχρι τώρα ήπιακαι έχειΣύμφωνα με τον κυβερνητικό εκπρόσωποο κ. Σολτς, ο οποίος επέστρεψε το Σάββατο από επίσκεψη σε χώρες του Κόλπου (Κατάρ, Σαουδική Αραβία, Ηνωμένα Αραβικά Εμιράτα), υποβάλλεται τακτικά σε τεστ και σήμερα το πρωί βρέθηκε θετικός.Για την Τετάρτη είχε προγραμματιστεί διάσκεψη με τους πρωθυπουργούς των κρατιδίων ενόψει της εισαγωγής, την 1η Οκτωβρίου, της έκτακτης εισφοράς για το φυσικό αέριο, η οποία συζητείται ακόμη αν θα πρέπει να αναθεωρηθεί ή να ακυρωθεί και να αντικατασταθεί - όπως ζητούν το SPD και το FDP - από επιβολή ανώτατης τιμής.",
    "Από την Έβερτον στα Εμιράτα ο Άλαν": "Στα Ηνωμένα Αραβικά Εμιράτα θα συνεχίσει την καριέρα του ο Άλαν, αφού ολοκληρώθηκε η μεταγραφή του από την Έβερτον στην Αλ Γουάχντα.\n\nΟ έμπειρος Βραζιλιάνος χαφ ταξίδεψε στα Εμιράτα, πέρασε από ιατρικές εξετάσεις και έβαλε την υπογραφή του σε συμβόλαιο συνεργασίας με την Αλ Γουάχντα.\n\nΈτσι, ο Άλαν μετά την θητεία του στη Serie A με την φανέλα της Νάπολι αλλά και την περιπέτειά του στην Premier League με την Έβερτον, θα συνεχίσει την καριέρα του στα Εμιράτα με την φανέλα της Αλ Γουάχντα.",
    "Επενδύσεις εκατοντάδων εκατ. ευρώ στην Ελλάδα από τα ΗΑΕ ...": "Ανακοινώσεις για επενδύσεις εκατοντάδων εκατομμυρίων ευρώ στην Ελλάδα από τα Ηνωμένα Αραβικά Εμιράτα αναμένονται μέχρι το τέλος του 2022, όπως επισήμανε ο πρόεδρος της Ελληνικής Αναπτυξιακής Τράπεζας Επενδύσεων (ΕΑΤΕ), Δρ. Χάρης Λαμπρόπουλος\n\nΜιλώντας σήμερα στο 3ο Thessaloniki Helexpo Forum, σε πάνελ που συνδιοργάνωσαν το Ελληνο-Αραβικό Επιμελητήριο Εμπορίου και Ανάπτυξης και η ΔΕΘ-Helexpo AE (σ.σ. πρόσφατα ανανεώθηκε η συνεργασία της ΕΑΤΕ με το κρατικό fund των Εμιράτων, Mubadala, και πλέον, το ποσό της κοινής επενδυτικής πρωτοβουλίας τους ανέρχεται στα 4 δισ. ευρώ).\n\nΟ κ. Λαμπρόπουλος πρόσθεσε ότι η Τράπεζα δίνει μεγάλη έμφαση στην εξωστρέφεια: «υποστηρίζουμε και έχουμε υποδεχθεί μεγάλους επενδυτικούς οργανισμούς από το Άμπου Ντάμπι. Οι τομείς ενδιαφέροντος των επενδύσεων από τα ΗΑΕ προς την Ελλάδα είναι η ενέργεια, η αγροδιατροφή, ο τουρισμός, η καινοτομία και η τεχνολογία» διευκρίνισε.\n\nΕνδιαφέρον για τη φέτα, αλλά και για τις υδατοκαλλιέργειες\n\nΣτο μεταξύ, ο διευθύνων σύμβουλος της εμιρατινής «Al Rawabi Dairy Co. LLC», καθηγητής Ahmed El Tigani, σημείωσε τις δυνατότητες συνεργασιών με ελληνικές επιχειρήσεις ακόμη και σε πεδία, όπως η παραγωγή φέτας.\n\nΟ βιολόγος και σύμβουλος υδατοκαλλιέργειας Ανδρέας Ντατσόπουλος, τόνισε πως τα ΗΑΕ δείχνουν μεγάλο ενδιαφέρον για αύξηση των υδατοκαλλιεργειών, κάτι που αποτελεί σημείο ενδιαφέροντος για ελληνικές επιχειρήσεις του κλάδου.\n\nΔείτε επίσης: Kικίλιας με υπ. Οικονομίας των ΗΑΕ: Συζητούν για νέα πτήση Ντουμπάϊ-Θεσσαλονίκη-Νέα Υόρκη",
    "Γεωργιάδης: Logistics-Center στο στρατόπεδο Γκόνου – Υπάρχει σχετικό επενδυτικό ενδιαφέρον από τα Ηνωμένα Αραβικά Εμιράτα": "Για σημαντική, θετική μεταβολή στο παραγωγικό μοντέλο της χώρας έκανε λόγο ο Υπουργός Ανάπτυξης και Επενδύσεων, κ. Άδωνις Γεωργιάδης, από το βήμα της εκδήλωσης, που διοργάνωσε το ΕΒΕΘ (στο ξενοδοχείο The Met), στο πλαίσιο της Γ.Σ. της Κεντρικής Ένωσης Επιμελητηρίων.\n\nΟ κ. Γεωργιάδης, κατά τη διάρκεια της ομιλίας του, τόνισε ότι η οικονομία αναπτύσσεται πολύ πάνω από τις προβλέψεις του προϋπολογισμού και της Κομισιόν.\n\n“Για πρώτη φορά και για 5ο συνεχόμενο τρίμηνο η οικονομία στηρίζεται κατά 1/3 στην κατανάλωση, 1/3 στον τουρισμό και 1/3 στις επενδύσεις και εξαγωγές. Αυτή η εικόνα συνιστά μία σημαντική αλλαγή στο παραγωγικό μοντέλο της χώρας” είπε ο κ. Γεωργιάδης και πρόσθεσε πως καταγράφεται και πολύ μεγάλη άνοδος των εξαγωγών, που το 2022 φαίνεται ότι θα ξεπεράσουν τα 47 δισ. ευρώ.\n\nΑντίστοιχα, κατά τον κ. Γεωργιάδη, ρεκόρ κατέγραψαν και οι επενδύσεις στην Ελλάδα τόσο το 2021, όσο και φέτος, που αναμένεται να επιτύχουν ακόμη ένα ρεκόρ.\n\n“Η οικονομία έχει πάει καλά” επισήμανε χαρακτηριστικά ο Υπουργός Ανάπτυξης και Επενδύσεων και ανέφερε πως αυξάνεται σημαντικά ο τζίρος και στο λιανικό εμπόριο, όπου δραστηριοποιούνται πολλές μικρομεσαίες επιχειρήσεις.\n\nΑκόμη, υπογράμμισε ότι σύντομα θα προκηρυχθεί πρόγραμμα μέσω του ΕΣΠΑ, για εγκατάσταση φωτοβολταϊκών, για ιδιοκατανάλωση.\n\nΑναφερόμενος στις επενδύσεις στη Θεσσαλονίκη, είπε μεταξύ άλλων ότι στο στρατόπεδο Γκόνου θα υλοποιηθεί μεγάλο Logistics-Center και υπάρχει σχετικό επενδυτικό ενδιαφέρον από τα Ηνωμένα Αραβικά Εμιράτα.\n\nΟ Υπουργός Ανάπτυξης και Επενδύσεων σημείωσε επίσης ότι η ελληνική οικονομία εισέρχεται προετοιμασμένη στην “καταιγίδα” της ύφεσης, που αναμένεται ότι θα χτυπήσει την ευρωπαϊκή οικονομία.\n\nΟ κ. Γεωργιάδης ανακοίνωσε επιπλέον ότι θα κάνει δεκτό το αίτημα της Επιμελητηριακής κοινότητας και σύντομα θα νομοθετήσει την άρση του πλαφόν των δύο θητειών για τους Προέδρους των Επιμελητηρίων.\n\nΧαιρετισμό στην εκδήλωση απηύθυνε και ο Υφυπουργός Εσωτερικών (Μακεδονίας-Θράκης), κ. Σταύρος Καλαφάτης.\n\nΑπό την πλευρά του, ο Πρόεδρος του ΕΒΕΘ και της Κεντρικής Ένωσης Επιμελητηρίων Ελλάδος, κ. Ιωάννης Μασούτης, σημείωσε αρχικά πως εδώ και πολλούς μήνες αντιμετωπίζουμε συνθήκες τέλειας καταιγίδας στην παγκόσμια οικονομία και η ενεργειακή κρίση αναδεικνύεται σε κύριο πρόβλημα για όλη την Ευρώπη. Αναφερόμενος στη Θεσσαλονίκη, ο κ. Μασούτης τόνισε πως η πόλη εδώ και χρόνια έχει ανάγκη από συγκεκριμένες υποδομές και παρεμβάσεις, προκειμένου να απελευθερώσει τις μεγάλες αναπτυξιακές της δυνατότητες.\n\n“Ήδη κάποια σημαντικά έργα, όπως το αεροδρόμιο και το ΜΕΤΡΟ, έχουν προχωρήσει. Είναι όμως και μια σειρά από άλλα, που πρέπει να επιταχυνθούν, όπως:\n\nΗ οδική και σιδηροδρομική διασύνδεση του 6ου προβλήτα του Λιμανιού, ώστε να αυξηθούν οι δυνατότητες συνδυασμένων μεταφορών, η ίδρυση Κέντρου logistics στο πρώην στρατόπεδο Γκόνου, η ανάπλαση του Εκθεσιακού και Συνεδριακού Κέντρου Θεσσαλονίκης.\n\nΕξίσου απαραίτητη παρέμβαση είναι η μετατροπή των άτυπων βιομηχανικών συγκεντρώσεων της Κεντρικής Μακεδονίας σε οργανωμένους υποδοχείς επιχειρήσεων.\n\nΜε την αξιοποίηση και των διαθέσιμων ευρωπαϊκών πόρων, θα πρέπει να υποστηριχθούν πρωτοβουλίες και επενδύσεις για την αξιοποίηση των συγκριτικών πλεονεκτημάτων της Θεσσαλονίκης, στον τομέα της έρευνας και της τεχνολογίας, όπως το Τεχνολογικό Πάρκο Thess INTEC κα”.\n\nΚαταλήγοντας ο Πρόεδρος του ΕΒΕΘ υπογράμμισε ότι “οι επιχειρήσεις που κράτησαν όρθια την ελληνική οικονομία τα προηγούμενα χρόνια, οι ίδιες είναι τώρα έτοιμες να πρωταγωνιστήσουν στην ανάκαμψη και την ανάπτυξη της επόμενης δεκαετίας”.\n\nΝα σημειωθεί ότι στο πλαίσιο της εκδήλωσης βραβεύτηκε από την Κεντρική\n\nΈνωση Επιμελητηρίων ο Υπουργός Ανάπτυξης και Επενδύσεων, κ. Άδωνις\n\nΓεωργιάδης, για την προσφορά του στον Επιμελητηριακό θεσμό και τη στήριξη της επιχειρηματικής κοινότητας.",
    "Scholz (Γερμανία): Υπάρχει πρόοδος στις συνομιλίες για αγορά LNG και ντίζελ από τα ΗΑΕ": "Ο κ. Scholz, ο οποίος πραγματοποιεί διήμερη περιοδεία στην περιοχή του Κόλπου με στελέχη της γερμανικής βιομηχανίας, δεν διευκρίνισε περαιτέρω σχετικά με τις συνομιλίες που είχε στα Ηνωμένα Αραβικά Εμιράτα.\n\nΟ καγκελάριος της Γερμανίας Olaf Scholz δήλωσε σήμερα Κυρικαή 25/9 ότι είδε να σημειώνεται πρόοδος στις συνομιλίες για την αγορά υγροποιημένου φυσικού αερίου (LNG) και ντίζελ από τα Ηνωμένα Αραβικά Εμιράτα.\n\nΗ Γερμανία, η οποία εξαρτάτο ως πρόσφατα σε μεγάλο βαθμό από τη Ρωσία για το φυσικό αέριο, επιδιώκει να διαφοροποιήσει τις πηγές του ενεργειακού της εφοδιασμού μετά την εισβολή της Ρωσίας στην Ουκρανία τον Φεβρουάριο.\n\nΟ Scholz, ο οποίος πραγματοποιεί διήμερη περιοδεία στην περιοχή του Κόλπου με στελέχη της γερμανικής βιομηχανίας, δεν διευκρίνισε περαιτέρω σχετικά με τις συνομιλίες που είχε στα Ηνωμένα Αραβικά Εμιράτα.\n\n\n\n\"Χρειάζεται να διασφαλίσουμε ότι η παραγωγή LNG στον κόσμο έχει προχωρήσει σε σημείο που να μπορεί να καλυφθεί η υψηλή ζήτηση που υπάρχει χωρίς να χρειάζεται να καταφύγουμε στην παραγωγική ικανότητα που υπάρχει στη Ρωσία\", δήλωσε ο Γερμανός καγκελάριος σε δημοσιογράφους.\n\nΧθες, Σάββατο, ο Scholz είχε συνομιλίες στην Τζέντα με τον Σαουδάραβα πρίγκιπα διάδοχο Mohammed bin Salman.\n\nΑργότερα σήμερα θα μεταβεί στο Κατάρ.\n\n\n\nwww.bankingnews.gr",
    "Σαουδική Αραβία: Θα στείλει γυναίκα αστροναύτη στον Διεθνή Διαστημικό Σταθμό – Μπαίνει δυναμικά… στο παιχνίδι των αποστολών στο Διάστημα": "Υπενθυμίζεται ότι από τις αραβικές χώρες το πιο προχωρημένο και φιλόδοξο διαστημικό πρόγραμμα διαθέτουν τα Ηνωμένα Αραβικά Εμιράτα\n\nΗ Σαουδική Αραβία ξεκίνησε το δικό της πρόγραμμα αστροναυτών και μάλιστα στο πρώτο ταξίδι στον Διεθνή Διαστημικό Σταθμό (ΔΣΣ) το 2023 προγραμματίζεται η αποστολή γυναίκας αστροναύτη - κάτι μάλλον απρόσμενο για τη συγκεκριμένη συντηρητική ισλαμική χώρα, όπου έως το 2018 οι γυναίκες απαγορευόταν να οδηγούν αυτοκίνητα. Εφόσον αυτό συμβεί, θα είναι η πρώτη γυναίκα αστροναύτης από τον αραβικό κόσμο γενικότερα.\n\nΗ αποστολή θα γίνει σε συνεργασία με την αμερικανική εταιρεία Axiom Space και με σκάφος μια άλλης αμερικανικής εταιρείας, της Space X. Η γυναίκα αστροναύτης θα συνοδεύεται από άλλον έναν Σαουδάραβα αστροναύτη και δύο Αμερικανούς, στο πλαίσιο της δεύτερης ιδιωτικής αποστολής της Axiom στον ΔΣΣ στις αρχές του επόμενου έτους, σύμφωνα με το πρακτορείο Ρόιτερς.\n\nΤο διάστημα ανήκει σε όλη την ανθρωπότητα και αυτός είναι ένας από τους λόγους που η Axiom Space είναι στην ευχάριστη θέση να ξεκινήσει μια νέα συνεργασία με τη Σαουδική Επιτροπή Διαστήματος, προκειμένου να εκπαιδεύσει και να στείλει στο διάστημα Σαουδάραβες αστροναύτες, μεταξύ των οποίων την πρώτη γυναίκα\", δήλωσε ο πρόεδρος και διευθύνων σύμβουλος της εταιρείας Μάικλ Σουφρεντίνι.\n\nΣτο διάστημα έχει ήδη βρεθεί στο παρελθόν ένας Σαουδάραβας, ο πρίγκιπας Σουλτάν μπιν Σαλμάν Αλ Σαούντ, οποίος είχε πετάξει με το αμερικανικό διαστημικό λεωφορείο Discovery το 1985.\n\nΥπενθυμίζεται ότι από τις αραβικές χώρες το πιο προχωρημένο και φιλόδοξο διαστημικό πρόγραμμα διαθέτουν τα Ηνωμένα Αραβικά Εμιράτα, κάτι που ασφαλώς δεν έχει απαρατήρητο από τη Σ.Αραβία.\n\nΠηγή: skai.gr\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Νέος… Μανωλάς στην ΑΕΚ – Έρχονται οι Άραβες με μεγάλη πρόταση": "Το παράθυρο στην Ελλάδα για τους ελεύθερους τελειώνει την Παρασκευή αλλά στα Ηνωμένα Αραβικά Εμιράτα το παράθυρο για μεταγραφές κλείνει 4 Οκτωβρίου. Κι αυτό από ό,τι φαίνεται δημιουργεί αλληλεπιδράσεις και στις μεγάλες ομάδες της Super League.\n\nΠώς και γιατί χάθηκε ο Ντεναγιέρ παρά τη μεγάλη πρόταση του Ολυμπιακού, τα χρήματα που δίνουν οι Άραβες στον Μαντσίνι και η προσφορά που αναμένεται να κάνουν για κορυφαίο άσο της ΑΕΚ.\n\nΔιαβάστε στο Sportdog.gr",
    "Άρης: Στασιμότητα για Μαντσίνι – Προπόνηση χωρίς τον Πάρντιου": "intime.gr\n\nOnsports Team\n\nΜετά το ρεπό του Σαββατοκύριακου, επιστροφή σήμερα Δευτέρα στις προπονήσεις για τους ποδοσφαιριστές του Άρη, οι οποίοι ουσιαστικά ξεκίνησαν την προετοιμασία για την αναμέτρηση της 6ης αγωνιστικής του πρωταθλήματος της Super League απέναντι στο Βόλο (Κυριακή 2/10, 19:30 – Πανθεσσαλικό Στάδιο).\n\nΤην προπόνηση, πάντως, επιμελήθηκαν οι συνεργάτες του Άλαν Πάρντιου, μιας και ο 61χρονος τεχνικός βρίσκεται στην Αγγλία προκειμένου να διευθετήσει κάποια προσωπικά του ζητήματα. Ο Πάρντιου αναμένεται να δώσει κανονικά το παρών στην αυριανή προπόνηση που θα πραγματοποιηθεί το απόγευμα στις εγκαταστάσεις του Δασυγένειου Αθλητικού Κέντρου.\n\nΟ πρώην προπονητής της Νιουκάστλ θα περιμένει να δει σε τι κατάσταση θα γυρίσουν οι διεθνείς του Άρη από τις υποχρεώσεις τους με τα ομοσπονδιακά τους συγκροτήματα. Δεδομένη θα πρέπει να θεωρείται για τον επόμενο μήνα η απουσία του Γιάκουμπ Μπράμπετς, καθώς ο 31χρονος κεντρικός αμυντικός υπέστη θλάση β’ βαθμού στον αγώνα της Τσεχίας κόντρα στην Πορτογαλία. Ακόμη, ερωτηματικό παραμένει η συμμετοχή του Σεϊκ Ντουκουρέ, ο οποίος ακολούθησε και πάλι ατομικό πρόγραμμα.\n\nΕν τω μεταξύ, στασιμότητα επικρατεί στην υπόθεση μεταγραφής του Ντάνιελ Μαντσίνι. Για τον 25χρονο Αργεντινό μεσοεπιθετικό έχουν καταθέσει πρόταση σύλλογος από τα Ηνωμένα Αραβικά Εμιράτα αλλά και η Κοπεγχάγη, ωστόσο ο Θόδωρος Καρυπίδης ακόμα δεν έχει δώσει το τελικό ΟΚ.",
    "Πάνε για ξεπούλημα ορυκτών πριν τη μετάβαση! Τα ΗΑΕ επιταχύνουν σχέδιο για αύξηση παραγωγικής ικανότητας πετρελαίου": "Προσπαθούν να εξαργυρώσουν τα αποθέματά τους αργού προτού ο κόσμος μεταβεί σε καθαρότερη ενέργεια\n\nΤα Ηνωμένα Αραβικά Εμιράτα επιταχύνουν ένα σχέδιο για την αύξηση της παραγωγικής τους ικανότητας πετρελαίου, σύμφωνα με πηγές που γνωρίζουν το θέμα, καθώς προσπαθούν να εξαργυρώσουν τα αποθέματά τους αργού προτού ο κόσμος μεταβεί σε καθαρότερη ενέργεια.\n\nΗ Abu Dhabi National Oil Co. (Adnoc), η οποία αντλεί σχεδόν όλο το πετρέλαιο των ΗΑΕ, θέλει να μπορεί να παράγει 5 εκατομμύρια βαρέλια την ημέρα μέχρι το 2025, σύμφωνα με τις πηγές. Αυτό είναι νωρίτερα από έναν στόχο που είχε αποκαλυφθεί προηγουμένως για το 2030.\n\nΟ νέος στόχος θα είναι δύσκολο να επιτευχθεί και μπορεί να αυξήσει το κόστος ενός έργου που είχε ήδη οριστεί να κοστίσει δισεκατομμύρια δολάρια. Η Adnoc και η κυβέρνηση των ΗΑΕ σχεδίαζαν αρχικά να προωθήσουν τον στόχο μέχρι το 2027, πριν αποφασίσουν για το 2025.\n\nΤα ΗΑΕ πιέζουν να πουλήσουν περισσότερο πετρέλαιο και φυσικό αέριο, ενώ οι τιμές των ορυκτών καυσίμων παραμένουν υψηλές. Το πετρέλαιο εκτινάχθηκε στα 120 δολάρια μετά την εισβολή της Ρωσίας στην Ουκρανία. Ενώ έχει υποχωρήσει από τον Ιούνιο σε περίπου 90 δολάρια εν μέσω ανησυχιών για παγκόσμια οικονομική επιβράδυνση, εξακολουθεί να είναι πολύ πάνω από το κόστος παραγωγής των ΗΑΕ.\n\n«Καθώς ενστερνιζόμαστε την ενεργειακή μετάβαση και την αδιάλειπτη επιχείρησή μας, θα συνεχίσουμε να διερευνούμε πιθανές ευκαιρίες που μπορούν να ξεκλειδώσουν περαιτέρω την αξία, να απελευθερώσουν κεφάλαια και να ενισχύσουν τις αποδόσεις», δήλωσε η Adnoc σε δήλωση στο Bloomberg. Δεν διευκρίνισε εάν ο στόχος του 2030 είχε αλλάξει.\n\nΗ κρατική Adnoc ζήτησε από διεθνείς εταιρείες που είναι εταίροι στα κοιτάσματα πετρελαίου της να αυξήσουν τα μακροπρόθεσμα επίπεδα παραγωγής τους κατά 10% ή περισσότερο, σύμφωνα με τις ίδιες πηγές. Εάν τα Ηνωμένα Αραβικά Εμιράτα επιτύχουν τον στόχο του 2025, ενδέχεται να προσπαθήσουν να αυξήσουν περαιτέρω την παραγωγική τους ικανότητα στα 6 εκατομμύρια βαρέλια ημερησίως μέχρι το τέλος της δεκαετίας, είπαν.\n\nΤα ΗΑΕ είναι ο μεγαλύτερος παραγωγός πετρελαίου στον ΟΠΕΚ μετά τη Σαουδική Αραβία και το Ιράκ. Λέει ότι έχει την ικανότητα να παράγει λίγο περισσότερα από 4 εκατομμύρια βαρέλια την ημέρα. Αλλά περιορίζεται να φτάσει σε αυτό το επίπεδο λόγω των ανώτατων ορίων που επιβάλλονται από το καρτέλ, το οποίο προσπαθεί να εξισορροπήσει την προσφορά και τη ζήτηση.\n\nΤον περασμένο μήνα, η ημερήσια παραγωγή αργού των ΗΑΕ ήταν λίγο κάτω από τα 3,4 εκατομμύρια βαρέλια, σύμφωνα με στοιχεία που συγκέντρωσε το Bloomberg.\n\nΠράσινοι Στόχοι\n\nΟ Οργανισμός Πετρελαιοεξαγωγικών Χωρών και οι σύμμαχοί του, μια ομάδα 23 εθνών με επικεφαλής τους Σαουδάραβες και τη Ρωσία, πρόκειται να διατηρήσουν τα όρια παραγωγής για το υπόλοιπο του έτους. Η Σαουδική Αραβία έχει δηλώσει ότι θέλει να τις επεκτείνει με μια νέα συμφωνία που ισχύει μέχρι το 2023.\n\nΤα Ηνωμένα Αραβικά Εμιράτα αυξάνουν την ικανότητα παραγωγής πετρελαίου, ενώ παράλληλα προσπαθούν να εξουδετερώσουν τις εκπομπές άνθρακα έως το 2050, εν μέρει επενδύοντας σε ηλιακή ενέργεια και καθαρότερα καύσιμα όπως το υδρογόνο. Η χώρα λέει ότι η εύκολη πρόσβαση στα αποθέματα πετρελαίου της και οι τεχνολογίες όπως η δέσμευση άνθρακα θα κάνουν το αργό της να είναι από τα λιγότερο ρυπογόνα που πρέπει να αντληθούν από το έδαφος.\n\nΌπως και η Σαουδική Αραβία, τα Ηνωμένα Αραβικά Εμιράτα δήλωσαν ότι η ζήτηση πετρελαίου θα παραμείνει υψηλή για δεκαετίες και οι μεγάλοι παραγωγοί πρέπει να επενδύσουν στην εξερεύνηση για να αποφύγουν μελλοντικές ελλείψεις εφοδιασμού.\n\n«Εφόσον ο κόσμος απαιτεί πετρέλαιο και φυσικό αέριο για τη διατήρηση της ενεργειακής ασφάλειας, είναι κρίσιμο να διατίθενται τα βαρέλια με μικρότερη ένταση άνθρακα», ανέφερε η Adnoc στη δήλωση.\n\nΗ Σαουδική Αραβία και τα Ηνωμένα Αραβικά Εμιράτα είναι από τους λίγους παραγωγούς που επενδύουν σε μεγαλύτερη παραγωγή. Η Σαουδική Αραβία προσπαθεί να αυξήσει την παραγωγική της ικανότητα σε 13 εκατομμύρια βαρέλια την ημέρα από 12 εκατομμύρια έως το 2027.\n\nΗ Energy Intelligence ανέφερε νωρίτερα ότι τα Ηνωμένα Αραβικά Εμιράτα ήθελαν να αυξήσουν την χωρητικότητά τους στα 5 εκατομμύρια βαρέλια την ημέρα έως το 2027.",
    "Τεχνητή βροχή: Πώς τα «διψασμένα» Εμιράτα βομβαρδίζουν τα σύννεφα για παραπάνω νερό (Βίντεο)": "Στην επιστήμη έχουν εναποθέσει τις ελπίδες τους για περισσότερες βροχοπτώσεις τα «διψασμένα» Ηνωμένα Αραβικά Εμιράτα (ΗΕΑ), τα οποία στράφηκαν στην… τεχνητή βροχή για να τα καταφέρουν.\n\nΤην ώρα που ένα δικινητήριο ελικοφόρο αεροπλάνο απογειώνεται κάτω από τον καυτό ήλιο της ερήμου, έχοντας τοποθετήσει στα φτερά του δεκάδες δοχεία αλατιού, ο μετεωρολόγος Abullah al-Hammadi κοιτάζει τους μετεωρολογικούς χάρτες σε οθόνες υπολογιστών προκειμένου να βρει σχηματισμούς σύννεφων.\n\n{https://twitter.com/alfiky_amr/status/1564577035669880832}\n\nΠώς γίνεται η σπορά νεφών\n\nΣε ύψος περίπου 2,7 χιλιομέτρων από την επιφάνεια της θάλασσας, το αεροπλάνο απελευθερώνει σωματίδια αλατιού στα πιο «κατάλληλα» λευκά σύννεφα, ελπίζοντας να προκαλέσει βροχοπτώσεις.\n\n{https://twitter.com/Reuters/status/1564564933160861699}\n\n«Η σπορά των νεφών απαιτεί την ύπαρξη βροχερών νεφών και αυτό είναι ένα πρόβλημα, καθώς δεν συμβαίνει πάντα», δήλωσε στο Reuters ο Hamadi, επικεφαλής των επιχειρήσεων «ενίσχυσης βροχής» στο Εθνικό Κέντρο Μετεωρολογίας των ΗΑΕ.\n\n{https://twitter.com/AlArabiya_Eng/status/1564583821365940227}\n\nΤα Ηνωμένα Αραβικά Εμιράτα, που βρίσκονται σε μια από τις πιο ζεστές και ξηρές περιοχές της γης, πρωτοστατούν στην προσπάθεια δημιουργίας νεφών και αύξησης της βροχόπτωσης, η οποία παραμένει σε επίπεδα κάτω των 100 χιλιοστών (3,9 ίντσες) τον χρόνο κατά μέσο όρο.\n\nΟι επιπτώσεις της κλιματικής αλλαγής, σε συνδυασμό με τον αυξανόμενο πληθυσμό και τη στροφή της οικονομίας στον τουρισμό και σε άλλες περιοχές έχουν αυξήσει τη ζήτηση για νερό στα ΗΑΕ, τα οποία στηρίζονται σε ακριβές μονάδες αφαλάτωσης που χρησιμοποιούν θαλασσινό νερό.\n\nΟι επιστήμονες στο Άμπου Ντάμπι προσπαθούν να διεγείρουν και να επιταχύνουν τη διαδικασία συμπύκνωσης και ελπίζουν να παράγουν σταγονίδια αρκετά μεγάλα ώστε στη συνέχεια να πέσουν ως βροχή.\n\n{https://twitter.com/Reuters/status/1564518564505288705}\n\n«Η σπορά νεφών αυξάνει τα ποσοστά βροχοπτώσεων κατά περίπου 10% έως 30% ετησίως»\n\n«Η σπορά νεφών αυξάνει τα ποσοστά βροχοπτώσεων κατά περίπου 10% έως 30% ετησίως. Σύμφωνα με τους υπολογισμούς μας, η διαδικασία αυτή κοστίζει πολύ λιγότερο από την αφαλάτωση» λέει ο Χαμάντι.\n\nΆλλες χώρες της περιοχής, συμπεριλαμβανομένης της Σαουδικής Αραβίας και του Ιράν, έχουν ανακοινώσει παρόμοια σχέδια καθώς αντιμετωπίζουν ιστορικές ξηρασίες.\n\nΟ Έντουαρντ Γκράχαμ, μετεωρολόγος σε πανεπιστήμιο στη Βρετανία, είπε ότι το αλάτι που χρησιμοποιείται στη σπορά νεφών στα ΗΑΕ δεν βλάπτει το περιβάλλον.\n\n«Όσον αφορά στο αποτύπωμα άνθρακα, τα αεροπλάνα που πετούν στα σύννεφα είναι απλά μικρά αεροπλάνα, σε σύγκριση με τα δισεκατομμύρια αυτοκίνητα στον πλανήτη και τα τεράστια αεροπλάνα που κάνουν διεθνή αεροπορικά ταξίδια καθημερινά, είναι απλώς μια σταγόνα στον ωκεανό», πρόσθεσε.\n\nΟι πιλότοι που εδρεύουν στο αεροδρόμιο al-Ain των ΗΑΕ πρέπει να είναι έτοιμοι να απογειωθούν αμέσως, πετώντας πάνω από την έρημο προς τα σύννεφα που υποδεικνύουν οι μετεωρολόγοι..\n\n«Η σπορά νεφών θεωρείται μια από τις δυσκολότερες προκλήσεις για τους πιλότους», είπε ένας πιλότος, ο Ahmed al-Jaberi. «Όταν υπάρχει σύννεφο, προσπαθούμε να καταλάβουμε τον τρόπο που πρέπει να μπούμε και να βγούμε από αυτό ώστε να αποφύγουμε τις καταιγίδες ή το χαλάζι».",
    "Πού θα πάει το ρωσικό πετρέλαιο μετά το εμπάργκο της ΕΕ": ". DADO RUVIC via REUTERS\n\nΗ Ρωσία έχει αυξήσει τις αποστολές φορτίων πετρελαίου στην Ασία από τότε που η Ευρώπη επέβαλε κυρώσεις, μα και πάλι πρέπει να στείλει περίπου το 1/4 των εξαγωγών αργού της αλλού από την Ευρώπη- περίπου 1,3 εκατομμύρια βαρέλια ημερησίως (bpd)- όταν τεθεί σε ισχύ το πλήρες εμπάργκο πετρελαίου τον Δεκέμβριο. Η Ρωσία εξάγει περίπου 20 εκατομμύρια τόνους αργού τον μήνα- περίπου πέντε εκατομμύρια βαρέλια ημερησίως – μέσω διαφόρων διαδρομών, μεταξύ των οποίων ο αγωγός Druzhba προς την Ευρώπη και άλλοι προς την Ασία.\n\nΤον Αύγουστο οι συνολικές εξαγωγές της Ρωσίας μέσω ευρωπαϊκών λιμανιών και του Druzhba αντιστοιχούσαν σε 12,05 εκατομμύρια τόνους, εκ των οποίων περίπου 5,5 εκατομμύρια (1,3 εκατ. bpd) πήγαιναν σε χώρες που θα σταματήσουν να εισάγουν ρωσικό πετρέλαιο από τις 5 Δεκεμβρίου.\n\nΔιαφήμιση\n\nΗ Ρωσία πρέπει να βρει νέους αγοραστές για αυτό το αργό, κάτι που προϋποθέτει χαμηλές τιμές και ειδικούς όρους, ενώ επίσης αντιμετωπίζει πιο ακριβά logistics για παραδόσεις σε πιο μακρινούς προορισμούς.\n\nΟι ΗΠΑ και η ΕΕ επίσης προετοιμάζουν πλαφόν στην τιμή του ρωσικού πετρελαίου, καθώς θεωρείται ότι θα βοηθήσει να μειωθούν τα έσοδα της Μόσχας, διατηρώντας παράλληλα χαμηλά τις τιμές της ενέργειας. Η Μόσχα έχει πει ότι δεν θα πουλά πετρέλαιο στις χώρες που θα επιβάλουν πλαφόν και έμποροι λένε ότι δεν θεωρούν ότι το μέτρο αυτό θα λειτουργήσει. «Η Ρωσία είναι πολύ απίθανο να δεχτεί να δουλεύει με πλαφόν τιμής, δεν έχει νόημα για τη Μόσχα τόσο πολιτικά όσο και οικονομικά. Είναι πολύ ευκολότερο να διαπραγματευτεί συμφωνίες σε πιο εμπιστευτικό επίπεδο παρά να δεσμευτεί δημόσια για επιβολή περιορισμών στις τιμές που υπαγορεύει η Δύση» ανέφερε στο Reuters έμπορος που δραστηριοποιείται στο εμπόριο του ρωσικού πετρελαίου.\n\nΗ Ρωσία είχε εξάγει 8,85 εκατομμύρια τόνους πετρελαίου Ουραλίων τον Αύγουστο από τα ευρωπαϊκά της λιμάνια, από τα οποία η Ινδία, η Κίνα και η Τουρκία- που δεν αναμένεται να ακολουθήσουν στο εμπάργκο- αγόρασαν περίπου τα μισά, ενώ τα υπόλοιπα πήγαν στην Ευρώπη. Η Ρωσία επίσης προμηθεύει την Ευρώπη με περίπου 3,2 εκατομμύρια τόνους πετρελαίου τον μήνα μέσω του αγωγού Druzhba. Η διαδρομή αυτή από τεχνικής άποψης εξαιρείται από το εμπάργκο, καθώς η Ουγγαρία, η Σλοβακία και η Τσεχία θέλουν να συνεχίσουν να αγοράζουν. Ωστόσο οι κορυφαίοι αγοραστές του Druzhba, η Γερμανία και η Πολωνία, θέλουν να σταματήσουν τις αγορές από το 2023, κάτι που σημαίνει ότι περίπου δύο εκατομμύρια τόνοι τον μήνα θα πρέπει να βρουν νέους αγοραστές.\n\nDavid W Cerny via Reuters\n\nΔιαφήμιση\n\nΗ αναδρομολόγηση πετρελαίου από τον Druzhba θα είναι δύσκολη υπόθεση, καθώς τα ρωσικά λιμάνια που έχουν να κάνουν με αποστολές φορτίων πετρελαίου έχουν περιορισμένες δυνατότητες και οι πωλητές θα πρέπει να βρουν περισσότερα δεξαμενόπλοια, σύμφωνα με εμπόρους. Επίσης, η Ρωσία δεν μπορεί να αναδρομολογήσει μεγάλες ποσότητες πετρελαίου Ουραλίων στον ESPO (East Siberia Pacific Ocean), που ήδη λειτουργεί κοντά στην πλήρη χωρητικότητά του. Αυτό καθιστά την αποστολή φορτίων μέσω Ευρώπης και Σουέζ τις μόνες επιλογές για την αποστολή πετρελαίου Ουραλίων στην Ασία.\n\nΑκόμα και αν η Μόσχα προσφέρει πιο ευνοϊκούς όρους, η Ινδία και η Κίνα είναι μάλλον απίθανο να μπορέσουν να αγοράσουν πολύ περισσότερο ρωσικό αργό, καθώς έχουν μακροπρόθεσμα συμβόλαια με ανταγωνιστές, όπως η Σαουδική Αραβία και τα Ηνωμένα Αραβικά Εμιράτα. «Οι ρωσικές εταιρείες ήδη κάνουν εκπτώσεις, προσφέρουν κάλυψη κόστους μεταφοράς και ασφάλισης, επιλογές πληρωμών και άλλα για να κρατήσουν τους αγοραστές» είπε πηγή σε ασιατική εταιρεία του χώρου του εμπορίου πετρελαίου.\n\nΕπίσης, οι ρωσικές εταιρείες θα πρέπει να αλλάξουν και τον τρόπο που πουλάνε πετρέλαιο: Οι ασιατικές αγορές πετρελαίου έχουν διαφορετικό κύκλο από την ευρωπαϊκή: Από τα μέσα του Σεπτεμβρίου οι Ασιάτες αγοραστές εμπορεύονται φορτία που φορτώνονται τον Δεκέμβριο, ενώ η Ευρώπη έχει να κάνει ακόμα με φορτία του Οκτωβρίου.\n\nΓια να αποφύγουν την πλήρη εξάρτηση από την Κίνα, την Ινδία και την Τουρκία ως προς τις πωλήσεις, η Ρωσία έχει προσπαθήσει να προσεγγίσει μικρότερους «παίκτες», λένε έμποροι: Η Σρι Λάνκα έχει πει πως θα άρχιζε να αγοράζει πετρέλαιο από τη Ρωσία, μα έχει πάρει μόνο περίπου 300.000 τόνους πετρελαίου Ουραλίων ως τώρα φέτος, σύμφωνα με δεδομένα της Refinitiv Eikon. Η Κούβα αγόρασε 200.000 τόνους φέτος. Ωστόσο θεωρείται ότι οι μικροί «παίκτες» δεν αρκούν για να απορροφηθεί το ρωσικό πετρέλαιο. Όπως είπε έμπορος που δραστηριοποιείται στη ρωσική αγορά πετρελαίου, η Κίνα είναι το «τελευταίο καταφύγιο» για το ρωσικό πετρέλαιο, αλλιώς η Μόσχα θα χρειαστεί να μειώσει την παραγωγή κάποια στιγμή.",
    "Ιράν: Οργή για τον θάνατο της 23χρονης Hadis Najafi με έξι σφαίρες": "Η νεαρή γυναίκα είχε ανεβάσει βίντεο στα social media, ενώ ετοιμαζόταν να βγει στους δρόμους, για να διαμαρτυρηθεί για τον θάνατο της Μαχσά Αμινί, το οποίο έγινε viral.\n\nΞεχυλίζει η οργή για τον θάνατο της 23χρονης Hadis Najafi στις διαδηλώσες στο Ιράν.\n\nΗ νεαρή γυναίκα είχε ανεβάσει βίντεο στα social media, ενώ ετοιμαζόταν να βγει στους δρόμους, για να διαμαρτυρηθεί για τον θάνατο της Μαχσά Αμινί, το οποίο έγινε viral.\n\nΛίγες ώρες αργότερα, η Najafi έπεφτε νεκρή χτυπημένη από έξι σφαίρες των δυνάμεων ασφαλείας του Ιράν.\n\nΗ κοπέλα έχασε τη ζωή της στις διαδηλώσεις στην πόλη Karaj, την περασμένη Τετάρτη, σύμφωνα με Ιρανούς δημοσιογράφους και ακτιβιστές υπέρ των δικαιωμάτων των γυναικών.\n\nΣύμφωνα με τις πληροφορίες, η γυναίκα υπέστη τραύματα στην κοιλιά, το λαιμό, την καρδιά και το χέρι στις 21 Σεπτεμβρίου. Αφού χτυπήθηκε από τις δυνάμεις ασφαλείας μεταφέρθηκε στο νοσοκομείο, όπου αργότερα διαπιστώθηκε ο θάνατός της.\n\nΕνώ η ίδια η Najafi ήταν εξέχουσα κοινωνική φιγούρα στο TikTok και στο Instagram, το viral βίντεό της την έδειχνε να δένει τα μαλλιά της και να μπαίνει θαρραλέα στη μέση μιας διαδήλωσης στο Karaj.\n\nHer name was hadis najafi, a 20-year-old girl, bold and brave. she got killed by 6 bullets in the city of Karaj.\n\nShe was only 20. Say her name.#مهسا_امینی #IranProtests2022 pic.twitter.com/mD4mcwOf6n — Francis. (@sakuramikuwu) September 25, 2022\n\nΠηγή: skai.gr\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "ΠΙΝΔΟΣ: Πιστοποίηση της νέας Βιομηχανίας Επεξεργασίας Κοτόπουλου με το IFS": "Μια ακόμα πιστοποίηση για την υψηλή ποιότητα και ασφάλεια των προϊόντων του έλαβε ο Αγροτικός Πτηνοτροφικός Συνεταιρισμός Ιωάννινων ΠΙΝΔΟΣ, για τη νέα Βιομηχανία Επεξεργασίας Κοτόπουλου (ΒΕΚ) που λειτουργεί από τον Οκτώβριο του 2021.\n\nΗ πιστοποίηση έγινε σύμφωνα με το διεθνές πρότυπο IFS (International Featured Standard) Food 7, σχετικό με την ασφάλεια και την ποιότητα επεξεργασμένων τροφίμων και των διαδικασιών παραγωγής, από τον κορυφαίο Οργανισμό Πιστοποίησης και Επιθεωρήσεων στην Ελλάδα, την TÜV AUSTRIA Hellas, θυγατρική της TUV AUSTRIA Group με διεθνή παρουσία σε περισσότερες από 40 χώρες της Ευρώπης, Μέσης και Άπω Ανατολής. Κατά την τελική αξιολόγηση η ΠΙΝΔΟΣ έλαβε πολύ υψηλή βαθμολογία (98,29%) για την ορθή εφαρμογή αυτού του ιδιαίτερα απαιτητικού προτύπου.\n\nΗ εξαιρετική αυτή επίδοση επιστεγάζει όλες τις ενέργειες οι οποίες έχουν θέσει το Συνεταιρισμό σε πρότυπο της πτηνοτροφικής παραγωγής σε εγχώριο και διεθνές επίπεδο, αντικατοπτρίζοντας ταυτόχρονα την υψηλή τεχνογνωσία της ΠΙΝΔΟΣ και τις άριστα σχεδιασμένες εγκαταστάσεις παραγωγής, που σε συνδυασμό με τα προηγμένα πληροφοριακά συστήματα ιχνηλασιμότητας οδηγούν σε προϊόντα ανώτερης ποιότητας και υψηλά επίπεδα ασφάλειας, τόσο για την υγεία των πουλερικών καθώς και του τελικού καταναλωτή.\n\nΕιδικότερα η Βιομηχανία Επεξεργασίας Κοτόπουλου (ΒΕΚ) έχοντας ξεκινήσει την επιτυχημένη λειτουργία της από τον Οκτώβριο του 2021, μέσω της προηγμένης τεχνολογικά γραμμής παραγωγής έτοιμων ψημένων προϊόντων κοτόπουλου, παρουσίασε στο καταναλωτικό κοινό τη σειρά «Έτοιμα Ψημένα» της ΠΙΝΔΟΣ. Εντός του 2022 προστέθηκε μια επιπλέον γραμμή παραγωγής προϊόντων θερμικής επεξεργασίας και επίσης μία γραμμή μεταποίησης νωπού κρέατος κοτόπουλου και επιπλέον γραμμή παραγωγής γύρου κοτόπουλου. Σήμερα αποτελεί αναμφισβήτητα την μεγαλύτερη και πιο σύγχρονη μονάδα επεξεργασίας κρέατος κοτόπουλου στην Ελλάδα και την ευρύτερη γεωγραφική περιοχή. Πέρα από την παρουσία σε όλη την Ελλάδα, η πιστοποίηση IFS θα ενδυναμώσει το δίκτυο εξαγωγών της ΠΙΝΔΟΣ που αυτή τη στιγμή εκτείνεται από τη Μεγάλη Βρετανία έως και τα Ηνωμένα Αραβικά Εμιράτα.\n\nΤο πρότυπο IFS έρχεται να συμπληρώσει μια σειρά διαπιστεύσεων της ΠΙΝΔΟΣ, που αφορούν την ασφάλεια και την ποιότητα όπως το ISO 22000:2018, το FSCC 22000 (version 5.1) και το ISO 9001:2015. Εφαρμόζει επίσης το πρότυπο περιβαλλοντικής διαχείρισης ISO 14001:2015. Το πρότυπο μικροβιολογικό εργαστήριο της ΠΙΝΔΟΣ είναι διαπιστευμένο σύμφωνα με το ISO 17025:2017. Σε εθνικό επίπεδο είναι διαπιστευμένη από τον AGROCERT για παραγωγή κοτόπουλων Ελεύθερης Βοσκής, ενώ το 2017 ήταν η πρώτη πτηνοτροφική επιχείρηση στην Ευρώπη που ανάπτυξε εσωτερικό εταιρικό πρότυπο για την Προστασία, Ορθή Μεταχείριση και Ευζωία των πτηνών που εκτρέφει.\n\nΗ ΠΙΝΔΟΣ σταθερά προσηλωμένη στην παραγωγή ποιοτικών, ασφαλών προϊόντων με σεβασμό στο περιβάλλον, εφαρμόζοντας μεθόδους κυκλικής οικονομίας και αειφόρου ανάπτυξης, αποτελεί αναδιαμφισβήτητο ηγέτη της πτηνοτροφίας, ανταποκρινόμενη στις σύγχρονες απαιτήσεις τόσο του καταναλωτή αλλά και της αγοράς.",
    "Τόνοι ρυζιού «εγκλωβίστηκαν» σε λιμάνια της Ινδίας": "Μετά την απαγόρευση της Ινδίας στις εξαγωγές διαφόρων ποικιλιών ρυζιού νωρίτερα αυτόν τον μήνα, σχεδόν 20 πλοία έχουν κολλήσει σε μεγάλα ινδικά λιμάνια αναμένοντας να φορτώσουν πάνω από 600.000 τόνους, αναγκάζοντας τους πωλητές να πληρώσουν χρεώσεις για αποζημίωση.\n\nΣτις 8 Σεπτεμβρίου, το Νέο Δελχί έκανε μια αιφνιδιαστική ανακοίνωση περιορίζοντας τις εξαγωγές σπασμένου ρυζιού. Επιπλέον, επιβλήθηκε δασμός 20 τοις εκατό στο μη αλεσμένο λευκό ρύζι, στο αποφλοιωμένο καστανό ρύζι και στο ημιλευκασμένο ή πλήρως λευκασμένο ρύζι. Μόνο το ρύζι μπασμάτι, η πιο γνωστή ποικιλία ρυζιού της Ινδίας, εξαιρούνταν από αυτούς τους περιορισμούς. Αυτή είναι μια σημαντική απόφαση καθώς η Ινδία είναι ένας από τους μεγαλύτερους εξαγωγείς ρυζιού στον κόσμο, αντιπροσωπεύοντας πάνω από το 40 τοις εκατό του παγκόσμιου εμπορίου.\n\nΤο υπουργείο Οικονομικών είπε ότι η Ινδία πρέπει να λάβει μέτρα για να στηρίξει την επισιτιστική ασφάλεια και να περιορίσει τον πληθωρισμό, καθώς οι αλυσίδες εφοδιασμού πλήττονται από την πανδημία COVID-19 και τον συνεχιζόμενο πόλεμο στην Ουκρανία.\n\nΚατά τη διάρκεια της απαγόρευσης του σίτου που εφαρμόστηκε τον Μάιο, η ινδική κυβέρνηση παρείχε εξαιρέσεις για ορισμένες συμβάσεις. Για τη συγκεκριμένη απαγόρευση, τέτοιου είδους ελαφρύνσεις δεν ισχύουν, γεγονός που θέτει σε μειονεκτική θέση τους πωλητές που έχουν ήδη εγγυήσεις πληρωμής από τους αγοραστές.\n\nΕν μέρει, ορισμένες αποστολές ρυζιού έχουν κολλήσει λόγω της απαγόρευσης. Για άλλους οφείλεται στο ότι οι έμποροι αρνούνται να πληρώσουν το δασμό 20 τοις εκατό πάνω από τη συμφωνηθείσα τιμή. Το μεγαλύτερο μέρος του καθυστερημένου φορτίου προοριζόταν για την Κίνα, τη Σενεγάλη, τη Σρι Λάνκα και τα Ηνωμένα Αραβικά Εμιράτα.",
    "Σολτς: Πρόοδος στις συνομιλίες για LNG και ντίζελ με τα Εμιράτα": "Ο Γερμανός καγκελάριος Όλαφ Σολτς δήλωσε σήμερα ότι έχει σημειωθεί πρόοδος στις συνομιλίες για την αγορά υγροποιημένου φυσικού αερίου (LNG) και ντίζελ από τα Ηνωμένα Αραβικά Εμιράτα, όπως μεταδίδει το Reuters.\n\nΗ Γερμανία, η οποία μέχρι πρόσφατα εξαρτιόταν σε μεγάλο βαθμό από τη Ρωσία όσον αφορά το φυσικό αέριο, επιδιώκει να διαφοροποιήσει τον ενεργειακό της εφοδιασμό μετά την εισβολή της Ρωσίας στην Ουκρανία τον Φεβρουάριο.\n\nΟ Σολτς, ο οποίος βρίσκεται σε διήμερο ταξίδι στην περιοχή του Κόλπου με στελέχη της γερμανικής βιομηχανίας, δεν έδωσε λεπτομέρειες σχετικά με τις συνομιλίες με τα ΗΑΕ.\n\n\"Πρέπει να βεβαιωθούμε ότι η παραγωγή υγροποιημένου φυσικού αερίου στον κόσμο έχει προχωρήσει σε σημείο που να μπορεί να καλυφθεί η υψηλή ζήτηση που υπάρχει χωρίς να χρειάζεται να καταφύγουμε στην παραγωγική ικανότητα που υπάρχει στη Ρωσία\", δήλωσε στους δημοσιογράφους.\n\nΤο Σάββατο, ο Σολτς είχε συνομιλίες στην Τζέντα με τον πρίγκιπα διάδοχο του θρόνου της Σαουδικής Αραβίας Μοχάμεντ μπιν Σαλμάν. Αργότερα την Κυριακή θα μεταβεί στο Κατάρ.",
    "Φυσικό αέριο: Σε χαμηλό δύο μηνών οι τιμές του TTF": "Η τιμή για τα συμβόλαια παράδοσης τον Οκτώβριο (TTF) υποχωρούσε το μεσημέρι 8,5% στα 169,5 ευρώ η μεγαβατώρα.\n\nΣτο χαμηλότερο επίπεδο από τα τέλη Ιουλίου μειώθηκε η τιμή του φυσικού αερίου στην Ευρώπη καθώς συνεχίζονται οι παραδόσεις μεγάλων ποσοτήτων LNG, μειώνοντας κάπως τις ανησυχίες για ελλείψεις τον χειμώνα.\n\nΗ τιμή για τα συμβόλαια παράδοσης τον Οκτώβριο (TTF) υποχωρούσε το μεσημέρι 8,5% στα 169,5 ευρώ η μεγαβατώρα. Η σημερινή συνεδρίαση ξεκίνησε με την τιμή στα 183 ευρώ.\n\nΠαρά τη μείωση των τιμών, οι οποίες τον Αύγουστο είχαν εκτιναχθεί προσωρινά πάνω και από τα 300 ευρώ, εξακολουθούν να κινούνται σε ιστορικά υψηλά επίπεδα. Να θυμίσουμε ότι και η τιμή του brent βρίσκεται στο χαμηλόιτερο επίπεδο από τον Ιανουάριο.\n\nΠάνω από το 90% η πληρότητα των αποθηκών στη Γερμανία\n\nΣτη μείωση των τιμών συμβάλει και η ταχύτερη από το αναμενόμενο πλήρωση των αποθηκών φυσικού αερίου στην Ευρωπαϊκή Ενωση (πάνω από 85%) και ειδικότερα στη Γερμανία (πάνω από 90%).\n\nΟ Γερμανός καγκελάριος, Ολαφ Σολτς έκλεισε το Σαββατοκύριακο συμβόλαιο για την πρώτη προμήθεια LNG από τα Ηνωμένα Αραβικά Εμιράτα, ενώ υπέγραψε και μνημόνιο για παραδόσεις υγροποιημένου αερίου για πολλά έτη, αρχής γενομένης από το 2023.",
    "ΔΕΘ 2022: Πώς η Ιερακοθηρία φέρνει την Ελλάδα πιο κοντά με τα Ηνωμένα Αραβικά Εμιράτα": "Οι κοινές πτυχές της ιερακοθηρίας ως κοινό κομμάτι της πολιτισμικής κληρονομιάς Ηνωμένων Αραβικών Εμιράτων και Ελλάδας παρουσιάστηκαν σε εκδήλωση που διοργάνωσε η Πρεσβεία των ΗΑΕ στο πλαίσιο της 86ης ΔΕΘ.\n\nTo Newsbomb.gr είχε αναδείξει με ρεπορτάζ την ιερακοθηρία ως μέσο πολιτιστικής διπλωματίας μεταξύ της χώρας μας και των Αράβων.\n\nΈνθερμος ιερακοθήρας και προστάτης της τέχνης της ιερακοθηρίας υπήρξε ο σεΐχης Zayed bin Sultan Al Nahyan, ιδρυτής των Ηνωμένων Αραβικών Εμιράτων, όπως ανέφερε η 1η Γραμματέας και επικεφαλής του οικονομικού, πολιτικού και τμήματος ΜΜΕ της πρεσβείας Eiman Alzeyoudi, μιλώντας στην εκδήλωση, με τίτλο «Ιερακοθηρία, μια πολιτιστική κληρονομιά που ενώνει ΗΑΕ-ΕΛΛΑΔΑ».\n\nΗ ίδια σημείωσε ότι ο ιδρυτής των ΗΑΕ ήταν αυτός που ξεκίνησε καινοτόμες πρωτοβουλίες για να προστατεύσει την τέχνη αυτή και να ενώσει τους ιερακοθήρες σε παγκόσμια κλίμακα. Η φιλοσοφία και ο τρόπος ζωής του αείμνηστου Sheikh Zayed ήταν η ισορροπία του ανθρώπου με τη φύση, τη βιοποικιλότητα και την αειφόρο χρήση των φυσικών πόρων, ανέφερε χαρακτηριστικά, επισημαίνοντας πως στο πλαίσιο αυτό, ίδρυσε το Νοσοκομείο Γερακιών στο Άμπου Ντάμπι, το μεγαλύτερο νοσοκομείο γερακιών στον κόσμο, οργάνωσε το 1974 το 1ο παγκόσμιο φεστιβάλ ιερακοθηρίας συγκεντρώνοντας όλους τους ιερακοθήρες του κόσμου και ίδρυσε το International Fund for Houbara Conservation.\n\nΣυνεχιστής της κληρονομιάς αυτής είναι ο σεΐχης Mohamed bin Zayed al Nahyan, Πρόεδρος των ΗΑΕ και κυβερνήτης του Abu Dhabi, ιδρύοντας δύο διεθνή χρηματοδοτικά ταμεία: το Species Conservation Fund και το Raptor Conservation Fund. Της Παγκόσμιας Ομοσπονδίας Ιερακοθηρίας και Διατήρησης Αρπακτικών Πτηνών ηγείται ο H.E. Majeed Al Mansouri, συνεχίζοντας το έργο του ιδρυτή των ΗΑΕ.\n\nΤο Νοσοκομείο Γερακιών του Ντουμπάι είναι παγκοσμίως το πρώτο νοσοκομείο γερακιών που ιδρύθηκε το 1983 από τον αντιβασιλέα του Ντουμπάι και συνυδριτή των ΗΑΕ, τον σεϊχή Hamdan Bin Rashid Al Maktoum, ο οποίος όσο ήταν στη ζωή είχε συμβάλει τα μέγιστα στην ιατρική γνώση και διατήρηση των αρπακτικών πτηνών.\n\nΣτη σχέση των Βεδουίνων με τα γεράκια, που μετεξελίχθηκε από το κυνήγι σε μία τέχνη που περιβάλλεται με τιμή στα ΗΑΕ, αναφέρθηκε, από την πλευρά του, ο Rashed Alshehhi Emirates Facloners Club Abu Dhabi- Master Falconer. Όπως εξήγησε, το γεράκι έχει εξελιχθεί σε σύμβολο φιλίας και πολιτισμικής διπλωματίας, ενώνοντας λαούς, και ως ένα μέσο επαναφοράς της χαμένης σχέσης του ανθρώπου που ζει στα μεγάλα αστικά κέντρα με τη φύση. Η τέχνη της Ιερακοθηρίας αποτελεί ένα ξεχωριστό σύνολο παραδόσεων και ηθών και αποτελεί βιωματική τέχνη που μεταδίδεται από παππού σε πατέρα και γιο, υπογράμμισε.\n\nΣτην εκδήλωση μίλησε και ο Δρ Παναγιώτης Αζμάνης, εξειδικευμένος κτηνίατρος εξωτικών και άγριων ζώων και κτηνίατρος στο βασιλικό νοσοκομείο γερακιών του Ντουμπάι, ο οποίος αποτέλεσε και τον συνδετικό κρίκο των δύο αντιπροσωπειών, αναδεικνύοντας τη μακρόχρονη κοινή ιερακοθηρική παράδοση και τονίζοντας τη συμβολή της παγκόσμιας ιερακοθηρικής κοινότητας στη διατήρηση της βιοποικιλότητας και των πληθυσμών των αρπακτικών πτηνών καθώς και στην κτηνιατρική γνώση, αναπαραγωγή και επανένταξη των εκτρεφομένων και των ελεύθερα διαβιούντων αρπακτικών πτηνών.\n\nΣτην πρωτοβουλία του ελληνικού Υπουργείου Περιβάλλοντος για την ανάγκη υιοθέτησης δημόσιου συστήματος υγείας πρωτοβάθμιας και δευτεροβάθμιας περίθαλψης άγριων ζώων, με τη δημιουργία δημοσίων Νοσοκομείων Περίθαλψης Άγριας Ζωής, κατόπιν σχετικής εισήγησης της Επιτροπής Περιβάλλοντος της Βουλής, αναφέρθηκε η Διονυσία-Θεοδώρα Αυγερινοπούλου, βουλευτής Ηλείας, πρόεδρος της αρμόδιας επιτροπής του ελληνικού κοινοβουλίου.\n\nΣτο πλαίσιο της εκδήλωσης, οι δύο πλευρές συνομίλησαν για τη δυνατότητα έναρξης κοινών προγραμμάτων και ανταλλαγής κτηνιατρικής τεχνογνωσίας για την προστασία της βιοποικιλότητας, καθώς τα ΗΑΕ έχουν ήδη δύο σχετικά funds που θα μπορούσαν να στηρίξουν την ελληνική βιοποικιλότητα, όπως αναφέρθηκε.\n\nΣτην εκδήλωση ήταν παρούσα και η αντιδήμαρχος Θεσσαλονίκης, αρμόδια για θέματα πολιτισμού και τουρισμού, Μαρία Καραγιάννη, ενώ την Παγκόσμια Ομοσπονδία Ιερακοθηρίας και προστασίας αρπακτικών πτηνών εκπροσώπησε ο γενικός γραμματέας Sir Gary Timbrell και τον Σύλλογο Ελληνικής Ιερακοθηρίας ο Σταύρος Αθανασίου.\n\nΔείτε φωτογραφίες:",
    "Αζμούν: «Δεν με νοιάζει αν με κόψουν από την εθνική - Ζήτω οι Ιρανές γυναίκες!»": "Ο κορυφαίος εν ενεργεία σκόρερ της εθνικής Ιράν, Σαρντάρ Αζμούν, παρά τις απαγορεύσεις της Ομοσπονδίας, αλλά και της κυβέρνησης, πήρε θέση υπέρ των γυναικών της πατρίδας του\n\nΣε μια κίνηση που αναμένεται να φέρει τριγμούς στο ιρανικό ποδόσφαιρο προχώρησε, ο κορυφαίος εν ενεργεία σκόρερ της εθνικής, Σαρντάρ Αζμούν, με σκοπό να ταχθεί στο πλευρό των γυναικών της πατρίδας του και τον ξεσηκωμό τους.\n\nΠαρά τις απαγορεύσεις της Ομοσπονδίας, αλλά και της κυβέρνησης, έστειλε μέσω Intsagram story μήνυμα υπέρ τις νίκης των γυναικών στον αγώνα που δίνουν, ενώ όπως είπε αδιαφορεί αν θα τον διώξουν από τη εθνική.\n\n«Λόγω των κανόνων της Εθνικής Ομάδας, δεν μας επιτρέπουν να πούμε τίποτα μέχρι την ολοκλήρωση του τρέχοντος προπονητικού μας καμπ, αλλά δεν μπορώ πλέον να ανεχτώ τη σιωπή.\n\nΑν θέλουν να με κόψουν από την ομάδα είναι απλά μια θυσία για μια τρίχα σε μια Ιρανή γυναίκα. Δεν υπάρχει περίπτωση να διαγραφεί αυτή η ανάρτηση. Ντροπή σε όλους πόσο εύκολα δολοφονείτε ανθρώπους. Ζήτω οι Ιρανές γυναίκες», έγραψε χαρακτηριστικά.\n\n\n\nSardar Azmoun has broken his silence on the recent protests in Iran. pic.twitter.com/bzG0r1uLYG — Ashkan🇺🇸 ❤️🦁🔆💚 (@pikappforlife10) September 25, 2022\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Σ. Αραβία: Συνάντηση Μπιν Σαλμάν με Τούρκο ΥΠΟΙΚ και Καλίν με φόντο μια συμφωνία ανταλλαγής συναλλάγματος": "Ο πρίγκιπας διάδοχος της Σαουδικής Αραβίας Μοχάμεντ μπιν Σαλμάν συναντήθηκε το Σάββατο στην Τζέντα με τον υπουργό Οικονομικών της Τουρκίας Νουρεντίν Νεμπάτι και τον Ιμπραήμ Καλίν, εκπρόσωπο του Τούρκου προέδρου Ταγίπ Ερντογάν και επικεφαλής σύμβουλο εξωτερικής πολιτικής, όπως μετέδωσε το σαουδαραβικό κρατικό πρακτορείο ειδήσεων SPA.\n\nΗ Τουρκία ελπίζει να συνάψει μια συμφωνία ανταλλαγής συναλλάγματος με τη Σαουδική Αραβία, όπως έκανε νωρίτερα φέτος με τα Ηνωμένα Αραβικά Εμιράτα νωρίτερα φέτος.",
    "Παγκόσμιο Κύπελλο Κατάρ: Αλκόολ, εξωσυζυγικό-ομοφυλοφιλικό σεξ και Ισλάμ «υπόσχονται» τα Αραβικά Εμιράτα": "Το Ντουμπάι ανακοίνωσε την έναρξη του πρώτου του ξενοδοχείου 533 δωματίων με θέμα το ποδόσφαιρο, που χτίστηκε σε ένα τεχνητό νησί σε σχήμα φοίνικα\n\nΤο Παγκόσμιο Κύπελλο 2022 του Κατάρ υπόσχεται να ωφελήσει όχι μόνο το ίδιο, αλλά και να προσφέρει ένα ακούσιο οικονομικό, πολιτικό και θρησκευτικό όφελος ήπιας ισχύος για τον κορυφαίο αντίπαλό του στην περιοχή, τα Ηνωμένα Αραβικά Εμιράτα.\n\nΣύμφωνα με σχετική ανάλυση του Modern Diplomacy, τα ΗΑΕ, μαζί με τη Σαουδική Αραβία, ηγούνται μιας ομάδας κρατών του Κόλπου που επιθυμούν να επωφεληθούν από την προσδοκία ότι το Κατάρ δεν θα έχει την ξενοδοχειακή ικανότητα να φιλοξενήσει ένα αναμενόμενο εκατομμύριο επισκέπτες τον Νοέμβριο και τον Δεκέμβριο κατά τη διάρκεια του παγκοσμίου κυπέλου.\n\nΩστόσο, τα ΗΑΕ πρόκειται να ωφεληθούν περισσότερο όχι μόνο οικονομικά αλλά και πολιτικά και όσον αφορά τη θρησκευτική ήπια ισχύ τους, ακόμη κι αν η Σαουδική Αραβία κάνει ό,τι μπορεί για να καλύψει τη διαφορά.\n\nΔιάφορα κράτη του Κόλπου έχουν διευκολύνει τους κανονισμούς έκδοσης βίζας και τις διαδικασίες μετανάστευσης με την προσδοκία ότι θα στεγάσουν οπαδούς που θα μεταβούν στο Κατάρ με περίπου 90 επιπλέον πτήσεις την ημέρα του αγώνα για να παρακολουθήσουν αγώνες.\n\nΣχεδόν οι μισές από αυτές τις πτήσεις θα προέρχονται από τα ΗΑΕ. Οι θαυμαστές είναι πιθανό να έλκονται προς τα Ηνωμένα Αραβικά Εμιράτα, τα πιο φιλελεύθερα από τα κράτη του Κόλπου, αντί για τη Σαουδική Αραβία, όπου το αλκοόλ και το εξωσυζυγικό και ομοφυλοφιλικό σεξ όχι μόνο παραμένουν απαγορευμένα, αλλά επιβάλλονται σκληροί νόμοι.\n\nΕν αναμονή, το Ντουμπάι, που ήδη φιλοξενεί μεγάλο αριθμό ξενοδοχείων, ανακοίνωσε την έναρξη του πρώτου του ξενοδοχείου 533 δωματίων με θέμα το ποδόσφαιρο, που χτίστηκε σε ένα τεχνητό νησί σε σχήμα φοίνικα. Από την πλευρά της, η Σαουδική Αραβία προσφέρει στους θαυμαστές της βίζα πολλαπλής εισόδου και σχεδιάζει ένα φεστιβάλ σε μια προσπάθεια να είναι ανταγωνιστική. Η Αρχή Τουρισμού της Σαουδικής Αραβίας αναφέρει ότι αναμένει να υποδεχθεί 30.000 επισκέπτες του Μουντιάλ.\n\nΓνωστό ως πόλη για πάρτι, το Ντουμπάι πιθανότατα θα επωφεληθεί περισσότερο από την έλλειψη κλινών ξενοδοχείων στο Κατάρ και την αβεβαιότητα, λιγότερο από τρεις μήνες πριν από την έναρξη του Παγκοσμίου Κυπέλλου, σχετικά με την ευκολία με την οποία οι οπαδοί θα μπορούν να καταναλώνουν αλκοόλ και πώς το Κατάρ του Κόλπου θα ασχολείται με ανύπαντρα ή γκέι ζευγάρια.\n\nΜε την προγαμιαία και την ομοφυλοφιλική απαγόρευση στο Κατάρ, αξιωματούχοι του Κατάρ επέμειναν ότι οι LGBT θαυμαστές θα ήταν ευπρόσδεκτοι κατά τη διάρκεια του Παγκοσμίου Κυπέλλου, αλλά θα έπρεπε να σέβονται τους κανόνες σε δημόσιους χώρους ανεξάρτητα από τον σεξουαλικό τους προσανατολισμό.\n\nΣε σημαντικό βαθμό, αυτά τα ζητήματα, σε αντίθεση με τη Σαουδική Αραβία και άλλα κράτη του Κόλπου, δεν ανακύπτουν στα Ηνωμένα Αραβικά Εμιράτα, τα οποία έχουν διευκολύνει ουσιαστικά την πρόσβαση στο αλκοόλ τα τελευταία χρόνια και άρει την απαγόρευση των ανύπαντρων ετεροφυλόφιλων ζευγαριών που ζουν μαζί.(Μπύρα με αλκοόλ αναμένεται να πωλείται στα γήπεδα του Παγκοσμίου Κυπέλλου στο Κατάρ, αλλά οι οπαδοί ενδέχεται να επιτρέπεται να παίρνουν μόνο μη αλκοολούχα ποτά στις θέσεις τους).\n\nΟι κοινωνικές μεταρρυθμίσεις στα Εμιράτα είναι πιθανό να κάνουν τους επισκέπτες πιο σίγουρους ότι τα Ηνωμένα Αραβικά Εμιράτα ενδέχεται να μην επιβάλουν την απαγόρευσή τους για το ομοφυλοφιλικό σεξ.\n\nΩστόσο, τα Ηνωμένα Αραβικά Εμιράτα, όπως και η Σαουδική Αραβία, απαγόρευσαν πρόσφατα το Lightyear, μια παραγωγή κινουμένων σχεδίων της Disney και της Pixar, λόγω μιας σκηνής φιλιού του ίδιου φύλου, και το Doctor Strange της Disney στο Universe of Madness, στο οποίο ένας χαρακτήρας αναφέρεται στις «δύο μαμάδες» της. ”\n\nΗ απαγόρευση φάνηκε να έρχεται σε αντίθεση με την ανακοίνωση της κυβέρνησης στα τέλη του 2021 ότι θα τερματίσει τη λογοκρισία των ταινιών . Το Ρυθμιστικό Γραφείο Μέσων της χώρας δήλωσε ότι θα εισαγάγει μια πολιτική ταξινόμησης θεατών ηλικίας άνω των 21 ετών. Ωστόσο, αυτό δεν ήταν εμφανές όταν το γραφείο δημοσίευσε στο Twitter μια εικόνα του Lightyear, διαγραμμένη με μια κόκκινη γραμμή\n\nΑπό την πλευρά του, ο διάδοχος της Σαουδικής Αραβίας Μοχάμεντ μπιν Σαλμάν εισήγαγε σημαντικές κοινωνικές αλλαγές στο βασίλειο αίροντας την απαγόρευση οδήγησης των γυναικών, ενισχύοντας τα δικαιώματα και τις ευκαιρίες των γυναικών και δημιούργησε έναν τομέα ψυχαγωγίας δυτικού τύπου. Ωστόσο, οι αλλαγές απέχουν πολύ από τις μεταρρυθμίσεις στα ΗΑΕ.\n\nΩς μέρος της ανάπτυξής του στον τομέα της ψυχαγωγίας, ο κ. Μπιν Σαλμάν προσπάθησε επίσης να χρησιμοποιήσει την οικονομική δύναμη του βασιλείου για να αντικαταστήσει το Κατάρ και τα ΗΑΕ ως αθλητικούς κόμβους του Κόλπου.\n\nΩστόσο, πηγαίνοντας στα άκρα για να επιτύχουν μια ισορροπία εν μέσω μιας ώθησης για την ενθάρρυνση του τουρισμού, οι αρχές στο βασίλειο ξεκίνησαν «επιδρομές ουράνιου τόξου» τον Ιούνιο σε καταστήματα που πωλούν παιδικά παιχνίδια και αξεσουάρ.\n\nΣτοχεύουν ρούχα και παιχνίδια, συμπεριλαμβανομένων κλιπ μαλλιών, pop-it, μπλουζάκια, φιόγκους, φούστες, καπέλα και μολύβια χρωματισμού «που αντιβαίνουν στην ισλαμική πίστη και τα δημόσια ήθη και προωθούν ομοφυλοφιλικά χρώματα που στοχεύουν τη νεότερη γενιά», δήλωσε στέλεχος του υπουργείου Εμπορίου.\n\nΗ απελευθέρωση των Εμιράτων σχεδιάστηκε για να ενισχύσει την προσπάθεια της χώρας να προσελκύσει ξένα ταλέντα και να προβληθεί ως φάρος θρησκευτικής μετριοπάθειας, ακόμα κι αν οι αλλαγές περιλαμβάνουν κοινωνική και όχι θρησκευτική αλλαγή.\n\nΗ διάκριση δεν είναι ακαδημαϊκή, με τα Ηνωμένα Αραβικά Εμιράτα να ανταγωνίζονται άλλα κράτη με μουσουλμανική πλειοψηφία, όπως η Σαουδική Αραβία, το Κατάρ, η Τουρκία, το Ιράν και η Ινδονησία, για την αναγνώριση ως σημείο αναφοράς μιας μετριοπαθούς μορφής Ισλάμ που θα του επέτρεπε να διαμορφώσει την πίστη και η πολιτική τάξη στη Μέση Ανατολή στον 21ο αιώνα.\n\nΣε αντίθεση με την Ινδονησία, όπου η θρησκευτική μεταρρύθμιση καθοδηγείται από τον Nahadlatul Ulama, τη μεγαλύτερη ανεξάρτητη μουσουλμανική οργάνωση βάσης στον κόσμο στη μεγαλύτερη χώρα με μουσουλμανική πλειοψηφία και δημοκρατία στον κόσμο, η αλλαγή στη Μέση Ανατολή ωθείται από τις άρχουσες ελίτ που θέλουν να διαιωνίσουν την εξουσία τους.\n\n«Η πραγματικότητα είναι ότι οι δικτάτορες… σε όλη τη Μέση Ανατολή, συμπεριλαμβανομένου του (προέδρου) των ΗΑΕ Μοχάμεντ μπιν Ζάιντ και της Σαουδικής Αραβίας Μοχάμεντ μπιν Σαλμάν, αξιοποιούν το Ισλάμ και τους κρατικά επιχορηγούμενους ισλαμιστές λόγιους για να διατηρήσουν τον έλεγχο τους στην πολιτική εξουσία», δήλωσε ο μελετητής του Ισλάμ Ουσάμαα Αλ. -Αζμί.\n\nΑκόμα κι έτσι, οι ελλείψεις του Κατάρ έχουν δημιουργήσει στα Ηνωμένα Αραβικά Εμιράτα και, σε μικρότερο βαθμό, σε άλλα κράτη του Κόλπου, όπως η Σαουδική Αραβία που δεν διοργανώνουν από κοινού το Παγκόσμιο Κύπελλο, μια ευκαιρία να μοιραστούν τα φώτα της δημοσιότητας του τουρνουά.\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Πόσοι Ρώσοι ταξίδεψαν το καλοκαίρι στην Ευρώπη": "Σύνταξη: tourismtoday.gr\n\nΟι Ρώσοι ταξίδεψαν αυτό το καλοκαίρι στην Ευρώπη, αλλά σε ποσοστό μόλις 26% από το επίπεδο του 2019, σύμφωνα με τον Olivier Ponti, Αντιπρόεδρο της ForwardKeys.\n\nΕίναι ακόμα δυνατό για τους Ρώσους να επισκεφθούν την Ευρώπη, αλλά τώρα πρέπει να αλλάξουν αεροπλάνο σε μέρη όπως η Κωνσταντινούπολη ή το Ντουμπάι.\n\nΧώρες της Ευρωπαϊκής Ένωσης (ΕΕ) όπως η Ιταλία, η Ισπανία, η Κύπρος και η Ελλάδα συγκαταλέγονταν στους 20 κορυφαίους προορισμούς για Ρώσους ταξιδιώτες πριν από το ξέσπασμα του πολέμου.\n\nΑλλά, η εισβολή της Ρωσίας στην Ουκρανία έχει περιορίσει τις επιλογές διακοπών των πολιτών της, καθώς οι απευθείας πτήσεις προς πολλούς δημοφιλείς προορισμούς έχουν απαγορευτεί.\n\nΠριν από λίγες μέρες η ΕΕ συμφώνησε να αναστείλει μια ταξιδιωτική συμφωνία του 2007 με τη Μόσχα, η οποία διευκόλυνε την έκδοση βίζας στους Ρώσους.\n\nΗ κίνηση θα καταστήσει πιο δύσκολο και δαπανηρό για τους Ρώσους να ταξιδέψουν στο μπλοκ.\n\nΓια τους Ρώσους, οι διακοπές δεν είναι όπως παλιά. Αλλά έχουν ακόμα επιλογές. Τα δεδομένα άφιξης πτήσεων, δείχνουν ότι αρκετοί προορισμοί αναψυχής σημείωσαν αύξηση στο μερίδιο αγοράς των Ρώσων επισκεπτών τον Ιούνιο, τον Ιούλιο και τον Αύγουστο φέτος, σε σύγκριση με το 2019.\n\nΜαλδίβες (από 5% έως 20%)\n\nΣεϊχέλες (3% έως 7%)\n\nΤουρκία (4% έως 8%)\n\nΗνωμένα Αραβικά Εμιράτα (1% έως 3%)\n\nΟι περισσότερες από αυτές τις χώρες ήταν δημοφιλείς στους Ρώσους επισκέπτες και πριν από τον πόλεμο.\n\nΣύμφωνα με το Economist Intelligence Unit (EIU), η Τουρκία ήταν ο κορυφαίος προορισμός για τους Ρώσους τουρίστες το 2019, ακολουθούμενη από τα κατεχόμενα από τη Ρωσία εδάφη της Αμπχαζίας, τα Ηνωμένα Αραβικά Εμιράτα (ΗΑΕ) και τις Μαλδίβες.\n\nΑναλυτές του υπογραμμίζουν ότι οι Μαλδίβες ήταν εδώ και καιρό προτιμώμενος προορισμός για πλούσιους Ρώσους, αφού μπορούν εύκολα να λάβουν τουριστικές βίζες κατά την άφιξη τους για διαμονή έως και 90 ημέρες.\n\nΩστόσο, η ικανότητα των Ρώσων να ταξιδεύουν μπορεί να περιοριστεί περαιτέρω, ανέφεραν αναλυτές του EIU.\n\nΕκτός από την αναστολή της συμφωνίας βίζας από την ΕΕ με τη Μόσχα, τα οικονομικά προβλήματα θα μπορούσαν να αποθαρρύνουν τα ταξίδια του.\n\nΌπως είπαν, «καθώς ο πόλεμος συνεχίζεται, αναμένεται η επιδείνωση των οικονομικών προοπτικών που θα επιβαρύνει την τάση των Ρώσων για ταξίδια»."
}