{
    "Ουγγαρία: Oι Μαγυάροι είναι και πάλι εδώ…": "Η Ουγγαρία έκανε και πάλι το θαύμα της στο Nations League καθώς νίκησε 1-0 την Γερμανία και αποτελεί πλέον το ξεκάθαρο φαβορί για το εισιτήριο του Final-4 , υπενθυμίζοντας μας για άλλη μια φορά πως επέστρεψε στην ποδοσφαιρική ελίτ.\n\n«Σε ποιον να το πεις και ποιος να το πιστέψει’», άλλη μια έκφραση κατάλληλη να χαρακτηρίσει την κατάλληλη να χαρακτηρίσει την Εθνική Ουγγαρίας. Ποιος θα φανταζόταν τέσσερα χρόνια πως οι Μαγυάροι, οι οποίοι αγωνίζονταν στην League C του Nations League ως αντίπαλοι της Εθνικής μας, πως σε μια τετραετία όχι μόνο ότι θα αγωνίζονταν στην πρώτη κατηγορία της διοργάνωσης αλλά ότι σε έναν όμιλο με Ιταλία, Γερμανία και Αγγλία θα βρίσκονταν στην πρώτη θέση μια αγωνιστική πριν το φινάλε με μόνο μια ήττα. Σίγουρα λίγοι αν όχι κανένας.\n\nΔιαβάστε επίσης: O Μίτσελ ο Φορτούνης και ο Χουάνγκ- Τι ετοιμάζει ο Ισπανός στον Ρέντη\n\nΚαι όμως έτσι είναι. Με πιο πρόσφατο επίτευγμα το διπλό μέσα στην Γερμανία, οι Ούγγροι «κέρδισαν» και επίσημα πλέον τον τίτλο της ομάδας «έκπληξη» στην διοργάνωση καθώς σε έναν όμιλο που τους θεωρούσαν όλοι ξεγραμμένους έχουν καταφέρει ένα μικρό θαύμα, το οποίο θα γίνει μεγάλο αν την τελευταία αγωνιστική καταφέρει να στείλει στο καναβάτσο και την Ιταλία και πάρει το εισιτήριο για τα τελικά του Nations League.\n\nΤο πράγμα φαινόταν… από το Euro\n\nΔεν είναι η πρώτη φορά που η Ουγγαρία κατάφερε να μαγνητίσει τα βλέμματα του ποδοσφαιρικού κόσμου. Το ίδιο είχε συμβεί και στο Euro 2020. Στον όμιλο φωτιά της διοργάνωσης με Πορτογαλία, Γαλλία και Γερμανία ηττήθηκε μόνο από την παρέα του Κριστιάνο Ρονάλντο, κατάφερε να αποσπάσει δύο ισοπαλίες από δύο μεγαθήρια ενώ παράλληλα βρισκόταν στο «κόλπο» της πρόκρισης.\n\nΜπορεί λοιπόν να μην κατάφερε να περάσει στην επόμενη φάση ωστόσο ήταν η πρώτη φορά που η ομάδα του Μάρκο Ρόσι κατάφερε μετά από περίπου τρεις δεκαετίες να κάνει αισθητή την παρουσία της στην ποδοσφαιρική Γη.\n\n«Έσπασε» η 30χρόνη κατάρα…\n\n30 χρόνια περίπου πριν και η ομάδα βιώνει την πιο δύσκολη περίοδο στην ιστορία της. Οι Μαγυάροι βυθίζονται στην 87η της FIFA, την χαμηλότερη που είχαν βρεθεί μέχρι τότε και από τότε… αρχίζει η κατάρα. Το όνομα της Ουγγαρίας εξαφανίζεται από κάθε μεγάλη διοργάνωση και το καράβι έχει πάρει για τα καλά τον λάθος δρόμο.\n\nΗ χρυσή ομάδα της δεκαετίας του ’50, η ομάδα που άλλαξε το ποδόσφαιρο παίζοντας για πρώτη φορά αυτό που λέμε «ολοκληρωτικό ποδόσφαιρο» και κατέκτησε σχεδόν τα πάντα μοιάζει πλέον τόσο μακρινή\n\nΤέλος σ’αυτή την 30χρόνη κατάρα ήρθε και έβαλε ο Σάλαϊ και η παρέα του , όπου στα 34 του, σαν άλλος Πούσκας, ηγείται των Μαγυάρων. Μπορεί βέβαια να απέχουν πολύ ακόμα από το ένδοξο παρελθόν, αλλά ο δρόμος που έχουν «τραβήξει» είναι ο σωστός…\n\n\n\nΕπιμέλεια: Φώτης Μανουσόπουλος",
    "Ουγγαρία: «Με τις κυρώσεις κατά της Ρωσίας, η Ευρώπη έχει πυροβολήσει τα πόδια της» λέει ο Όρμπαν": "Η Ουγγαρία θα πρέπει να προετοιμαστεί για έναν παρατεταμένο πόλεμο στη γειτονική Ουκρανία, δήλωσε σήμερα στο κοινοβούλιο ο πρωθυπουργός Βίκτορ Όρμπαν, επικρίνοντας δριμύτατα τις κυρώσεις που έχει επιβάλει η Ευρωπαϊκή Ένωση στη Ρωσία, οι οποίες, όπως είπε, «έχουν γυρίσει μπούμερανγκ» ανεβάζοντας τις τιμές ενέργειας.\n\nΟ Όρμπαν, για χρόνια σε διαμάχη με την ΕΕ για ορισμένες από τις πολιτικές του που θεωρούνται αντιδημοκρατικές στις Βρυξέλλες, ζήτησε κατάπαυση του πυρός για να τερματιστεί ο πόλεμος και τόνισε ότι οι κυρώσεις κατά της Ρωσίας επιφέρουν πλήγμα στην οικονομία της Ευρώπης.\n\nΟ Όρμπαν, ο οποίος επανεξελέγη για τέταρτη συνεχή θητεία τον Απρίλιο, αντιμετωπίζει τώρα αυξανόμενο πληθωρισμό, βουτιά της εμπιστοσύνης των καταναλωτών και μια προοπτική ύφεσης το επόμενο έτος.\n\nΟ Ούγγρος πρωθυπουργός τόνισε στο κοινοβούλιο ότι δεν αποτελεί έκπληξη το γεγονός ότι κυβερνήσεις πέφτουν στην Ευρώπη, αναφερόμενος στις χθεσινές ιταλικές εκλογές όπου για πρώτη φορά μετά το τέλος του Β΄ Παγκοσμίου Πολέμου ένα μεταφασιστικό κόμμα οδεύει να κυβερνήσει τη χώρα.\n\n«Μπορούμε με ασφάλεια να πούμε ότι ως αποτέλεσμα των κυρώσεων, οι Ευρωπαίοι έχουν γίνει φτωχότεροι, ενώ η Ρωσία δεν έχει γονατίσει», είπε ο Όρμπαν. «Αυτό το όπλο απέτυχε, με τις κυρώσεις η Ευρώπη έχει πυροβολήσει τα πόδια της».\n\n«Περιμένουμε μια απάντηση, ολόκληρη η Ευρώπη περιμένει μια απάντηση από τις Βρυξέλλες για το πόσο καιρό θα συνεχίσουμε να το κάνουμε αυτό», είπε, προσθέτοντας ότι ήρθε επίσης η ώρα να συζητηθούν οι κυρώσεις με τις ΗΠΑ.\n\nΟ Όρμπαν, η κυβέρνηση του οποίου βρίσκεται σε συνομιλίες με την Ευρωπαϊκή Επιτροπή για να εξασφαλίσει δισεκατομμύρια ευρώ σε κονδύλια της ΕΕ που μπλοκάρονται λόγω ανησυχιών για την κατάσταση στο κράτος δικαίου, είπε ότι η κυβέρνησή του θα ξεκινήσει μια «εθνική διαβούλευση» ρωτώντας τους Ούγγρους σχετικά με τις κυρώσεις. Ο Όρμπαν έχει χρησιμοποιήσει στο παρελθόν αυτό το εργαλείο σε εκστρατείες για να ενισχύσει την εγχώρια υποστήριξη στο κόμμα του Fidesz σε πολιτικές όπως τα δικαιώματα των ομοφυλοφίλων ή η μετανάστευση.\n\nΟ ίδιος πρόσθεσε είπε ότι η κυβέρνησή του έχει αναθεωρήσει τη μακροπρόθεσμη ενεργειακή στρατηγική της και στοχεύει να αναμορφώσει το σύστημα ηλεκτρικής ενέργειας και να παρατείνει τη διάρκεια ζωής του πυρηνικού σταθμού Πακς, με συνολικά 32 μεγάλες επενδύσεις που σχεδιάζεται να χρηματοδοτηθούν με κονδύλια της ΕΕ.\n\n«Εάν οι γραφειοκράτες των Βρυξελλών δεν μας δώσουν αυτά τα χρήματα, τα οποία δικαιούται η Ουγγαρία, τότε θα λάβουμε τα απαραίτητα κεφάλαια από άλλες οικονομικές πηγές», είπε ο Όρμπαν, προσθέτοντας ότι η Ουγγαρία έχει ξεκινήσει συνομιλίες με την ΕΕ και «άλλους διεθνείς εταίρους». Δεν έδωσε περισσότερες λεπτομέρειες.\n\nΠηγές: ΑΜΠΕ, Reuters",
    "Όρμπαν: Πρόταση 8 εκατ. ευρώ για να φιλοξενήσει η Ουγγαρία το ιταλικό Σούπερ Καπ -Ώρες μετά την εκλογή Μελόνι": "Σε μια κίνηση με υψηλό συμβολισμό, και με δεδομένη τη νίκη της Τζόρτζια Μελόνι στις εκλογές της Ιταλίας, προχώρησε ο πρωθυπουργός της Ουγγαρίας, Βίκτορ Όρμπαν.\n\nΣύμφωνα με την εφημερίδα «La Repubblica» και όπως αναπαράγουν ΜΜΕ από την Ουγγαρία, ο Όρμπαν προσφέρει το ποσό των 8 εκατ. ευρώ στην Ιταλική Ποδοσφαιρική Ομοσπονδία για να φιλοξενηθεί ο τελικός του Supercoppa Italiana (δηλαδή, το Σούπερ Καπ) στη Βουδαπέστη, ή σε μια πόλη-έκπληξη.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΟ Ούγγρος πρωθυπουργός είχε επικοινωνία με τον πρόεδρο της Ομοσπονδίας, Γκαμπριέλε Γκραβίνα, με σκοπό να του μεταφέρει την πρόθεσή του για να διοργανώσει το μεγάλο αυτό ματς στη χώρα του. Οι πληροφορίες που μεταφέρουν η «La Repubblica» και το ουγγρικό ειδησεογραφικό site Index αναφέρουν πως η πρόταση που έπεσε στο τραπέζι ήταν για το διόλου ευκαταφρόνητο αυτό ποσό.\n\nΗ Ιταλική Ποδοσφαιρική Ομοσπονδία φέρεται να εξετάζει την πρόταση, η οποία περιλαμβάνει τη διεξαγωγή του ματς στο «Puskas Arena» της Βουδαπέστης. Ωστόσο, έχει εκφράσει την επιθυμία σαν δεύτερη επιλογή να διοργανωθεί στο «Pancho Arena» στο Φελκσούτ, μέρος που διαμένει ο ίδιος o Όρμπαν.\n\nΗ είδηση είδε το φως της δημοσιότητας λίγες ώρες αφότου η Τζόρτζια Μελόνι, πολιτικός σύμμαχος του Βίκτορ Όρμπαν, επικράτησε στις ιταλικές εκλογές. Μάλιστα, ο Ούγγρος πρωθυπουργός ήταν ο πρώτος που έσπευσε να τη συγχαρεί﻿.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΠάντως, εάν η πρόταση του Ούγγρου πρωθυπουργού γίνει δεκτή, δεν θα είναι η πρώτη φορά που το Supercoppa Italiana θα φιλοξενηθεί εκτός Ιταλίας. Μάλιστα, οι περισσότεροι από αυτούς τους αγώνες τα τελευταία χρόνια είχαν γίνει σε μέρη όπου το χρήμα έρρεε, όπως το Πεκίνο και η Σανγκάη στην Κίνα, η Ντόχα του Κατάρ και η Τζέντα και το Ριάντ στη Σαουδική Αραβία.",
    "Ουγγαρία – Ιταλία 0-2: «Σφράγισε» τη πρώτη θέση ο Ντι Μάρκο! (video)": "Οι Ιταλοί έχουν βάλει τις βάσεις για μία σημαντική νίκη στην Ουγγαρία.\n\nΡομπέρτο Μαντσίνι αναπτύχθηκε υπέροχα στον αγωνιστικό χώρο και ο Ντι Μάρκο σε ρόλο… επιθετικού έγραψε το 2-0 προ κενής εστίας. Federico Dimarco first goal with Italy\n\n\n\nBrilliant pass from Barella to Cristante\n\n\n\n???\n\n\n\npic.twitter.com/0YYLG7gtHu — Jerry Mancini (@jmancini8) September 26, 2022 www.bnsports.gr Η ομάδα τουαναπτύχθηκε υπέροχα στον αγωνιστικό χώρο και οσε ρόλο… επιθετικού έγραψε τοπρο κενής εστίας.",
    "Ουγγαρία – Ιταλία : 0-2 (hls)": "Ουγγαρία – Ιταλία : 0-2 (hls)\n\nH Ιταλία νίκησε με 2-0 στη Βουδαπέστη την Ουγγαρία σε ένα ματς όπου κρίθηκε η κορυφή στον 3ο όμιλο της πρώτης λίγκας! Τα γκολ πέτυχαν οι Ρασπαντόρι και Ντι Μάρκο, ένα σε κάθε ημίχρονο\n\nΔείτε Ακόμα",
    "Ουγγαρία – Ιταλία 0-1: Κρίσιμο γκολ και προβάδισμα με Ρασπαντόρι! (video)": "Γκολ… πρωτιάς για την Ιταλία χάρη στο τέρμα του Τζιάκομο Ρασπαντόρι.\n\nΟυγγαρία με τον επιθετικό της Νάπολι, Τζιάκομο Ρασπαντόρι, ύστερα από λάθος στην άμυνα των γηπεδούχων. ⚽️ GOAL!\n\n?Raspadori\n\n\n\nHungary 0x1 Italy#NationsLeague\n\n\n\npic.twitter.com/ZZA2OkK7KM — Futstasts (@futstasts) September 26, 2022 www.bnsports.gr Η «Σκουάντρα Ατζούρα»… πάγωσε τηνμε τον επιθετικό της, ύστερα από λάθος στην άμυνα των γηπεδούχων.",
    "Ουγγαρία – Ελλάδα 10-7: Τέταρτη θέση για την Εθνική νέων στο ευρωπαϊκό": "Εκτός βάθρου έμεινε η Εθνική Ομάδα υδατοσφαίρισης των Νέων Ανδρών στο ευρωπαϊκό πρωτάθλημα, που φιλοξενείται στην Ποντγκόριτσα του Μαυροβουνίου. Το αντιπροσωπευτικό συγκρότημα ηττήθηκε 10-7 από την Ουγγαρία στον «μικρό τελικό» της διοργάνωσης, ολοκληρώνοντας την εξαιρετική εμφάνιση της στην τέταρτη θέση.\n\nΗ δυνατή άμυνα των Μαγυάρων στο δεύτερο μισό αποδείχθηκε αδιαπέραστο εμπόδιο για τη «γαλανόλευκη», η οποία μετά την υπερπροσπάθεια του ημιχρόνου (5-5) έχασε τον επιθετικό προσανατολισμό της. Ωστόσο, η συνολική εμφάνισή της Εθνικής στο τουρνουά, όχι μόνο κρίνεται εξαιρετική, αλλά τα νέα παιδιά που την αποτελούν γέμισαν τους πάντες με υποσχέσεις για το μέλλον.\n\nΔιαβάστε επίσης: Μία εβδομάδα πριν το Σούπερ Καπ: Τι έδειξαν Ολυμπιακός και Παναθηναϊκός (Vids)\n\nΤα οκτάλεπτα: 2-1, 3-4, 3-1, 2-1\n\nΟυγγαρία: Ντάνκα, Τατράι 1, Μόλναρ 1, Λάκατος, Σζαλάι 2, Πέτο, Μέσζαρος 1, Έκλερ, Κλαρ, Βιγκβάρι 2, Βίσμεκ 2, Βάργκα 1, Κόβατς.\n\nΕλλάδα: Καρακούρος, Μπουζαλάς, Λυκούδης 1, Γεωργαράς 2, Αλμύρας 1, Μπιτσάκος Ανδ., Γκίλλας 3, Σπάχιτς, Μυρίλος, Πούρος, Μπιτσάκος Χρ., Κανδανολέων, Ηλιόπουλος.",
    "ΟΥΓΓΑΡΙΑ ΕΝΑΝΤΙΟΝ ΙΤΑΛΙΑ": "Ανάλυση - Προγνωστικά\n\n*Παιχνίδι για την Α’ κατηγορία του Nations League. Ο πρώτος κάθε ομίλου προκρίνεται στο Final 4 της διοργάνωσης, ο τελευταίος υποβιβάζεται στη Β’ κατηγορία.\n\n*Στον πρώτο γύρο: Ουγγαρία – Ιταλία 2-1\n\n*Για δύο αποτελέσματα αγωνίζεται απόψε η Ουγγαρία, στην προσπάθεια που κάνουν για πρόκριση στο Final 4 της διοργάνωσης. Η Ιταλίας θα κατακτήσει την πρώτη θέση του 3ου ομίλου μόνο με νίκη.\n\n*Over 2,5 στα 3/4 τελευταία μεταξύ τους παιχνίδια.\n\n*Η Ιταλία παραμένει αήττητη στα επτά τελευταία μεταξύ τους παιχνίδια (5-2-0).\n\nΔείτε τα Προγνωστικά Nations League\n\nΟΥΓΓΑΡΙΑ ΑΝΑΛΥΣΗ\n\nΠροηγούμενο ματς: Επικράτησε εκτός έδρας (1-0) της Γερμανίας. Το μοναδικό γκολ σημείωσε ο Σζάλαϊ στο 17′.\n\nΜετά την ιστορική νίκη που πανηγύρισε επί της Αγγλίας στο “Wembley” (4-0), η Ουγγαρία έκανε την έκπληξη και στη “Red Bull Arena” της Λειψίας πετώντας στο καναβάτσο τους Γερμανούς, χάρη σε ένα εκπληκτικό τακουνάκι του Α. Σζάλαϊ στο 17′. Όσο κι αν φαίνεται περίεργο είχε τις πιο κλασικές ευκαιρίες στην αναμέτρηση, πέρα του γκολ, εκμεταλλεύτηκε την κακή απόδοση των γηπεδούχων και δεν λύγισε σε κανένα σημείο από τον παθητικό ρόλο παιχνιδιού της.\n\n“Νιώθω υπερηφάνεια που είναι Ιταλός, αλλά η Ουγγαρία αποτελεί την δεύτερη πατρίδα μου. Θέλουμε να πραγματοποιήσουμε μία σπουδαία εμφάνιση”, υπογράμμισε μεταξύ άλλων ο ομοσπονδιακός τεχνικός Ρόσι. Για τελευταία φορά θα φορέσει τη φανέλα με το εθνόσημο ο αρχηγός Άνταμ Σζάλαϊ, καθώς ανακοίνωσε ήδη την αποχώρησή του από την Εθνική. Ο 34χρονος επιθετικός της Βασιλείας μετράει 85 συμμετοχές και 25 γκολ με αυτή.\n\nΕθνική Ουγγαρίας ρόστερ\n\nΤερματοφύλακες: Γκουλάτσι (Λειψία), Ντιμπούζ (Φερεντσβάρος), Σζαπάνος (Χόνβεντ) – Αμυντικοί: Λανγκ (Ομόνοια), Κεκσκές (ΛΑΣΚ Λιντζ), Α. Σζάλαϊ (Φενέρμπαχτσε), Φιόλα (Φέχερβαρ), Ορμπάν (Λειψία), Νέγκο (Φέχερβαρ), Μπότκα (Φερεντσβάρος), Μπολά (Γκρασχόπερς), Κερκέζ (Άλκμααρ), Μότσι (Ζαλάεγκερσζεγκ) – Μέσοι: Α. Νάγκι (Πίζα), Κλάινχαϊσλερ (Όσιγιεκ), Σομποσλάι (Λειψία), Σέφερ (Ουνιόν), Γκαζντάγκ (Φιλαδέλφια), Στίλες (Μίλγουολ), Βέτσεϊ (Φερεντσβάρος), Μπαράτ (Ντέμπρετσεν) – Επιθετικοί: Α. Σζάλαϊ (Βασιλεία), Βάργκα (Χατάισπορ), Αντάμ (Ουλσάν), Βάνκσα (Λόλεμ)\n\nΟΥΓΓΑΡΙΑ ΣΤΑΤΙΣΤΙΚΑ\n\n*Κράτησε το μηδέν στα δύο τελευταία παιχνίδια της.\n\n*Under 2,5 στα 2/3 τελευταία παιχνίδια της.\n\n21+ | Ρυθμιστής ΕΕΕΠ | Γραμμή βοήθειας ΚΕΘΕΑ: 210 9237777 | Παίξε Υπεύθυνα |\n\nΙΤΑΛΙΑ ΑΝΑΛΥΣΗ\n\nΠροηγούμενο ματς: Επικράτησε εντός έδρας (1-0) της Αγγλίας. Σκόραρε ο Ρασπαντόρι στο 68′.\n\nΜπορεί να μην έφτασε σε μεγάλη εμφάνιση, ωστόσο το πανέμορφο γκολ του Ρασπαντόρι στο 68′ ήταν αρκετό για την Ιταλία ώστε να επιστρέψει στα νικηφόρα αποτελέσματα, αφήνοντας πίσω τον διασυρμό που γνώρισε στη Γερμανία, επικρατώντας της Αγγλίας με 1-0 στο Μιλάνο. Εκ των κορυφαίων για την πρωταθλήτρια Ευρώπης αναδείχθηκε ο τερματοφύλακας Ντοναρούμα, φώναξε παρών όποτε χρειάστηκε καταγράφοντας τέσσερις αποκρούσεις.\n\nΦτάνοντας τους οχτώ βαθμούς η “σκουάντρα ατζούρα” θα τα παίξει όλα για όλά στη Βουδαπέστη για πρόκριση στο Final 4 του Nations League. “Ποτέ δεν είναι εύκολη μία αναμέτρηση με την Ουγγαρία, δεν βλέπω ξεκάθαρο φαβορί. Θα προχωρήσουμε σε κάποιες αλλαγές, πρέπει να είμαστε υπομονετικοί”, ανέφερε μεταξύ άλλων ο ομοσπονδιακός τεχνικός Μαντσίνι.\n\nΕθνική Ιταλίας ρόστερ\n\nΤερματοφύλακες: Ντοναρούμα (Παρί Σεν Ζερμέν), Μερέτ (Νάπολι), Προβεντέλ (Λάτσιο), Βικάριο (Έμπολι) – Αμυντικοί: Μπονούτσι (Γιουβέντους), Έμερσον Παλμιέρι (Γουέστ Χαμ), Ατσέρμπι (Ίντερ), Ντι Λορέντζο (Νάπολι), Μπαστόνι (Ιντερ), Ντιμάρκο (Ίντερ), Λουίς Φελίπε (Μπέτις), Γκάτι (Γιουβέντους), Τολόι (Αταλάντα), Ματσόκι (Σαλερνιτάνα) – Μέσοι: Ζορζίνιο (Τσέλσι), Μπαρέλα (Ιντερ), Κριστάντε (Ρόμα), Εσπόζιτο (ΣΠΑΛ), Φρατέζι (Σασουόλο), Πομπέγκα (Τορίνο) – Επιθετικοί: Ρασπαντόρι (Νάπολι), Σκαμάκα (Γουέστ Χαμ), Καντσελιέρι (Λάτσιο), Νιόντο (Λιντς), Ζερμπίν (Νάπολι), Γκαμπιαντίνι (Σαμπντόρια), Γκρίφο (Φράιμπουργκ)\n\nΙΤΑΛΙΑ ΣΤΑΤΙΣΤΙΚΑ\n\n*Κράτησε το μηδέν στα 2/3 τελευταία παιχνίδια της.\n\n*Under 2,5 στα 3/5 τελευταία παιχνίδια της.\n\nΗ κορυφαία εταιρία στοιχημάτων στον πλανήτη ΕΓΓΡΑΦΗ\n\n21+ Αρμόδιος Ρυθμιστής ΕΕΕΠ, Κίνδυνος εθισμού και απώλειας περιουσίας, Γραμμή βοήθειας ΚΕΘΕΑ: 210‍9237777, Παίξτε Υπεύθυνα",
    "Ουγγαρία: Κρατάει χαμηλούς τόνους ο Μάρκο Ρόσι": "Να ρίξει τους τόνους στην Ουγγαρία προσπαθεί ο Μάρκο Ρόσι, εν όψει του αγώνα με την Ιταλία.\n\nΔΙΑΦΗΜΙΣΗ\n\nΟ ομοσπονδιακός τεχνικός της Ουγγαρίας τόνισε πως οι παίκτες του δεν πρέπει να υποτιμήσουν την Ιταλία και πως το συγκεκριμένο ματς είναι αρκετά δύσκολο για τους Μαγυάρους. Παράλληλα, αναφέρθηκε και στο ενδεχόμενο να φτάσει η ομάδα του στο Final 4 του Nations League.\n\nΧαρακτηριστικά, ο Ρόσι δήλωσε: «Χρειάζεται να έχουμε ταπεινότητα σε μέγιστο βαθμό. Χάρη στη σπουδαία δουλειά από τα παιδιά, έχουμε τώρα δέκα πόντους όμως δεν μπορούμε να ρισκάρουμε και να γίνουμε αλαζόνες. Ο μόνος τρόπος για να φτάσουμε στην επιτυχία είναι να δουλέψουμε μαζί ως ομάδα, σεβόμενοι τη φανέλα που φοράμε. Αν φτάσουμε στο Final 4 θα έχουμε φτάσει ένα επίπεδο ενθουσιασμού στο οποίο δε θα έχουμε ξαναβρεθεί ποτέ στο παρελθόν».",
    "Ουγγαρία-Ιταλία - Live Event by bwinΣΠΟΡ FM": "Ουγγαρία-Ιταλία\n\nΠαρακολουθήστε ζωντανά από το sport-fm.gr την εξέλιξη του αγώνα Ουγγαρία-Ιταλία για το Nations League.\n\n\n\n",
    "Ουγγαρία - ΕΕ: Η Βουδαπέστη θα «συμμορφωθεί» για να ξεπαγώσουν τα 7,5 δισ ευρώ": "Η Ευρωπαϊκή Επιτροπή έχει ασκήσει επί μακρόν κριτική για την εκτεταμένη διαφθορά στην Ουγγαρία.\n\nΗ Ουγγαρία δεσμεύτηκε σήμερα να ικανοποιήσει όλες τις υποχρεώσεις που ανέλαβε προς την Ευρωπαϊκή Επιτροπή ώστε να αρθεί το πάγωμα της εκταμίευσης 7,5 δισεκατομμυρίων ευρώ που πρότεινε η Κομισιόν, λόγω της διαφθοράς και των παραβιάσεων των αρχών του κράτους δικαίου για τα οποία κατηγορείται η Βουδαπέστη.\n\nΝωρίτερα σήμερα, η Κομισιόν σύστησε το πάγωμα της εκταμίευσης του ενός τρίτου περίπου των πόρων που προέρχονται από το ταμείο συνοχής της ΕΕ και προορίζονταν για την Ουγγαρία από τον κοινό προϋπολογισμό του μπλοκ για το διάστημα 2021-27 συνολικού ύψους 1,1 τρισεκατομμυρίων ευρώ.\n\nΤα 7,5 δισ αντιστοιχούν στο 5% του εκτιμώμενου ΑΕΠ για το 2022 της χώρας.\n\nΟ υπουργός Ανάπτυξης της Ουγγαρίας, Τίμπορ Νάβρατσικς, υπεύθυνος για τις διαπραγματεύσεις με την ΕΕ, εξέφρασε την ελπίδα τα μέτρα που θα λάβει τώρα η Ουγγαρία να επαρκούν ώστε να πείσουν την Κομισιόν ότι θα εφαρμοστούν για την προστασία των κονδυλίων της ΕΕ.\n\n«Η Ουγγαρία έχει δεσμευτεί να ενημερώσει την Επιτροπή για την εφαρμογή των μέτρων για την διαχείριση της κατάστασης έως τις 19 Νοεμβρίου. Θα επανεκτιμήσουμε την κατάσταση και θα ενεργήσουμε ανάλογα», δήλωσε νωρίτερα σήμερα ο Ευρωπαίος Επίτροπος για τον Οικονομικό Προγραμματισμό και τον Προϋπολογισμό της Ευρωπαϊκής Ένωσης Γιοχάνες Χαν ανακοινώνοντας ότι η Κομισιόν θα προτείνει το πάγωμα της εκταμίευσης.\n\nΗ Ευρωπαϊκή Επιτροπή έχει ασκήσει επί μακρόν κριτική για την εκτεταμένη διαφθορά στην Ουγγαρία. Μια έκθεση του Ιουλίου έκανε λόγο για \"ένα περιβάλλον όπου οι κίνδυνοι από τις πελατειακές σχέσεις, την ευνοικορατία και την οικογενειοκρατία στα ανώτερα επίπεδα της δημόσιας διοίκησης ακόμη δεν έχουν διευθετηθεί\".\n\nΗ Ουγγαρία έχει επιδείξει ως ένα βαθμό την πρόθεσή της να αντιμετωπίσει το πρόβλημα, περιλαμβανομένης της σύστασης μιας ανεξάρτητης αρχής που θα εποπτεύει τη χρήση των κονδυλίων της ΕΕ.\n\nΟι χώρες μέλη της ΕΕ έχουν τώρα περιθώριο έως και τρεις μήνες για να αποφασίσουν επί της πρότασης.\n\n\n\n\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Ευρωβουλή: Εισήγηση-κόλαφος για Ουγγαρία – «Δεν είναι πραγματική δημοκρατία»": "Το Ευρωπαϊκό Κοινοβούλιο ενέκρινε εισήγηση που κρίνει ότι η Ουγγαρία του Βίκτορ Ορμπάν δεν αποτελεί πλέον πραγματική δημοκρατία χαρακτηρίζοντάς την «υβριδικό καθεστώς κοινοβουλευτικής απολυταρχίας».\n\nΟι ευρωβουλευτές που συνέρχονται στο Στρασβούργο υπερψήφισαν με 433 ψήφους (123 κατά, 28 αποχές) την εισήγηση της γαλλίδας ευρωβουλευτή του κόμματος Ευρώπη Οικολογία Οι Πράσινοι Γκουέντολιν Ντελμπός-Κόρφιλντ.\n\nΗ Ουγγαρία κυβερνάται από το 2010 από τον υπερσυντηρητικό, εθνικιστή πρωθυπουργό Βίκτορ Ορμπάν, ο οποίος κάνει λόγο για την άσκηση «ανελεύθερη δημοκρατία» και διατηρεί σχέσεις συνεργασίας με τη Ρωσία του Βλαντίμιρ Πούτιν.\n\n«Τα πράγματα έχουν εξελιχθεί δραματικά στην Ουγγαρία τα τελευταία χρόνια», δήλωσε η Γκουέντολιν Ντελμπός-Κόρφιλντ κατά τη διάρκεια της συζήτησης στο Ευρωπαϊκό Κοινοβούλιο προσθέτοντας ότι «η ανεξαρτησία της δικαιοσύνης είναι λίγο πιθανή τόσο στην Ουγγαρία, όσο και την Πολωνία».\n\n«Γνωρίζουμε ότι αυτή που λαμβάνει τα ευρωπαϊκά κονδύλια είναι η οικογένεια του Ορμπάν», συνέχισε η ευρωβουλευτής, καταγγέλλοντας επίσης «τους περιορισμούς των κοινοβουλευτικών δικαιωμάτων», την παρακολούθηση των δημοσιογράφων, τον κυβερνητικό έλεγχο επί των πανεπιστημίων, τον εμπρηστικό νόμο για την κοινότητα ΛΟΑΤΚΙ+, που μοιάζουν με τους «πουτινικούς νόμους», αλλά επίσης και την αυστηροποίηση των όρων για την άμβλωση.\n\n«Αν η Ουγγαρία ήταν υποψήφια για ένταξη στην ΕΕ χώρα σήμερα, δεν θα ήταν δυνατό, δεν θα εκπλήρωνε τα κριτήρια εισδοχής, αυτή είναι η θλιβερή διαπίστωση της εισήγησης», δήλωσε η Φαμπιέν Κελέρ (Renew Europe).\n\nΤο Ευρωπαϊκό Κοινοβούλιο ξεκίνησε το 2018 διαδικασία επί παραβάσει κατά της Ουγγαρίας με το ερώτημα της κατάφωρης παραβίασης των ευρωπαϊκών αξιών (Αρθρο 7 της Συνθήκης).\n\nΗ Ουγγαρία απειλείται επίσης με την παρακράτηση των δισεκατομμυρίων ευρώ από τους ευρωπαϊκούς πόρους, εξαιτίας των ανησυχιών των Βρυξελλών για τη διαφθορά και τη διαχείριση των δημοσίων συμβάσεων έργου στην Ουγγαρία.\n\nΗ Ευρωπαϊκή Επιτροπή, η οποία ενεργοποίησε τον Απρίλιο τον μηχανισμό σύνδεσης της εκταμίευσης των ευρωπαϊκών πόρων με τον σεβασμό του κράτους δικαίου, θα προτείνει την Κυριακή στα κράτη μέλη την παρακράτηση της πλειονότητας των πόρων που προορίζονται για την Βουδαπέστη, έγινε γνωστό από ευρωπαϊκές πηγές.\n\nΌμως θα φροντίσει να αφήσει μία πόρτα ανοικτή για την Ουγγαρία: η χώρα μπορεί να αποφύγει τις κυρώσεις αν εφαρμόσει σωστά τις μεταρρυθμίσεις που έχουν ανακοινωθεί στον τομέα της καταπολέμησης της διαφθοράς. Τα κράτη μέλη θα έχουν προθεσμία τριών μηνών για να τοποθετηθούν.\n\nAFP\n\nΕιδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Σοκάρει τη Γερμανία με απίστευτο ψηλοκρεμαστό τακουνάκι του Σάλαϊ η Ουγγαρία!": "Η Ουγγαρία αιφνιδίασε τη Γερμανία παίρνοντας προβάδισμα στο 17ο λεπτό, όταν ο Σάλαϊ πέτυχε ένα καταπληκτικό γκολ με ψηλοκρεμαστό τακουνάκι από το πρώτο δοκάρι μετά από εκτέλεση κόρνερ!\n\n\n\n",
    "ΟΥΓΓΑΡΙΑ - ΙΤΑΛΙΑ (26/9/22, 21:45) ΠΡΟΓΝΩΣΤΙΚΑ ΣΤΟΙΧΗΜΑΤΟΣ": "Το εντυπωσιακό γκολ του Ρασπαντόρι (71’) έδωσε τη νίκη επί της Αγγλίας (1-0), έφερε την Ιταλία στη δεύτερη θέση του ομίλου και αν επικρατήσει της Ουγγαρίας στη Βουδαπέστη παίρνει το «εισιτήριο» για το Final-4 του Nations League. Χρειαζόταν μια τέτοια νίκη η Ιταλία μετά από μια δύσκολη περίοδο, ο Μαντσίνι έπαιξε με 3-5-2 για να θωρακίσει τα μετόπισθεν, επιθετικά έκανε λίγα πράγματα αλλά δεν κινδύνευσε κιόλας, μόνο στις καθυστερήσεις σε δύο περιπτώσεις.\n\nΗ Ιταλία είχε ανάγκη αυτή τη νίκη, πέραν από το πρακτικό του πράγματος, και για ψυχολογικούς λόγους, να πάρει ένα δυνατό αποτέλεσμα κόντρα σε σημαντικό αντίπαλο. Η νίκη αυτή παράλληλα δίνει και τη δυνατότητα στους «ατζούρι» να είναι επικεφαλής στην κλήρωση για τα προκριματικά του Euro 2024, φυσικά στο παιχνίδι με την Ουγγαρία στη Βουδαπέστη η ομάδα του Μαντσίνι διεκδικεί το Final-4 του Nations League.\n\n«Κερδίσαμε μία από τις πιο δυνατές ομάδες στον κόσμο και αυτή τη νίκη την είχαμε μεγάλη ανάγκη. Παίξαμε με 3-5-2 αλλά το σύστημα δεν έχει σημασία, σημασία έχει η προσωπικότητα που δείχνεις στον αγωνιστικό χώρο», είπε μετά την Αγγλία ο Μαντσίνι, που ευελπιστεί στη νίκη με τους Ούγγρους: «Οι αντίπαλοί μας έχουν πετύχει μεγάλες νίκες το τελευταίο διάστημα, είναι στην κορυφή του ομίλου, όμως εμείς έχουμε πίστη και την ευκαιρία να τους προσπεράσουμε και να βγούμε πρώτοι».\n\nΟ Ρομπέρτο Μαντσίνι παράλληλα αναφέρθηκε και στην αναμέτρηση με τον συμπατριώτη του προπονητή Μάρκο Ρόσι, με τον οποίο συνυπήρξαν συμπαίκτες στη Σαμπντόρια: «Η Ουγγαρία είναι πολύ καλή ομάδα, χαίρομαι που κάνει αυτή την πορεία. Ο Μάρκο Ρόσι ήταν συμπαίκτης μου και έχει κάνει πολύ καλή δουλειά. Οι πιθανότητες είναι 50-50, η Ουγγαρία έχει και την ισοπαλία στα διαθέσιμα αποτελέσματα, εμείς μόνο τη νίκη».",
    "Ουγγαρία: Μπορούν οι νομοθετικές ρυθμίσεις να «θεραπεύσουν» την καλά ριζωμένη διαφθορά;": "Η Ουγγαρία του Βίκτορ Ορμπάν υποσχέθηκε μεταρρυθμίσεις κατά της διαφθοράς χωρίς να πείθει τους ειδικούς.\n\nΟι πρώτες τροπολογίες παρουσιάσθηκαν χθες, Δευτέρα στο Κοινοβούλιο πριν από μία σειρά νόμων που θα παρουσιασθούν την Παρασκευή επί συνόλου 17 μέτρων- «κλειδιών».\n\nΣτόχος είναι η επανόρθωση των «ανωμαλιών» και των «ελαττωμάτων» που καταγγέλλονται από τις Βρυξέλλες στις διαδικασίες των δημοσίων συμβάσεων έργου και πρόληψης της σύγκρουσης συμφερόντων.\n\nΜία «ανεξάρτητη αρχή» θα συγκροτηθεί για να ελέγξει καλύτερα την χρησιμοποίηση των πόρων της Ευρωπαϊκής Ένωσης.\n\nΛίγες ημέρες μετά την ψήφιση από το Ευρωπαϊκό Κοινοβούλιο της εισήγησης που κρίνει ότι η Ουγγαρία δεν είναι πλέον πραγματική δημοκρατία, η Ευρωπαϊκή Επιτροπή πρότεινε την Κυριακή την παρακράτηση 7,5 δισεκατομμυρίων ευρώ αφήνοντας ωστόσο ανοικτή την πόρτα για διευθέτηση της σύγκρουσης.\n\nΟ ευρωπαίος επίτροπος αρμόδιος για τον Προϋπολογισμό, Γιοχάνες Χαν, δήλωσε ότι οι προτεινόμενες μεταρρυθμίσεις «μπορούν να αλλάξουν τα δεδομένα», δίνοντας προθεσμία λίγων εβδομάδων στην Βουδαπέστη.\n\nΌμως, η μη κυβερνητική οργάνωση Διεθνής Διαφάνεια, η οποία κατατάσσει την Ουγγαρία στην προτελευταία θέση ως προς την διαφθορά, εμφανίζεται «επιφυλακτική», σύμφωνα με τον Μίκλος Λιγκέτι, υπεύθυνο νομικών υποθέσεων της οργάνωσης.\n\nΑπό την επιστροφή του στην εξουσία το 2010, ο εθνικιστής λαϊκιστής πρωθυπουργός Βίκτορ Ορμπάν έχει στήσει το δίκτυό του: «σημαντικοί τομείς της οικονομίας όπως οι κατασκευές, ο τραπεζικός τομέας και οι τηλεπικοινωνίες μοιράστηκαν σε ολιγάρχες ή πρόσωπα προσκείμενα στην ουγγρική εξουσία», εξηγεί ο Μίκλος Λιγκέτι.\n\n«Έπειτα από σχεδόν 13 χρόνια καθεστώτος Ορμπάν, δεν έχουμε πλέον δημοκρατικούς ελέγχους σε λειτουργία. Το σύστημα είναι διεστραμμένο (...) και δεν είναι δυνατή η απαλλαγή από την ενδημική διαφθορά με την απλή υιοθέτηση αυστηρότερων κανόνων...Είναι πολύ αργά».\n\nΟ οικονομολόγος Πέτερ Ακος Μποντ, καθηγητής του Πανεπιστημίου Corvinus της Βουδαπέστης, εκφράζει επίσης αμφιβολίες για την αποτελεσματικότητα των νομοθετικών μέτρων. Ο κ. Ορμπάν «δεν αντέχει έναν εις βάθος έλεγχο. Υπερβολικά πολλοί γνωστοί και προσωπικοί του φίλοι είναι ενεχόμενοι», λέει.\n\nΟι νομοθετικές παρεμβάσεις θα είναι αρκετές για να πείσουν το Ευρωπαϊκό Συμβούλιο;\n\nΗ Κομισιόν έχει στείλει το μπαλάκι στο γήπεδο του Συμβουλίου, λέει η Εουλάλια Ρούμπιο, ερευνήτρια στο Ινστιτούτο Ζαν Ντελόρ.\n\nΣε τρεις μήνες, οι 26 εταίροι της Ουγγαρίας θα πρέπει να λάβουν απόφαση με ειδική πλειοψηφία, πράγμα που δεν διευκολύνει την κατάσταση, λέει την ώρα που η Πολωνία είναι αντίθετη με την στέρηση των ευρωπαϊκών πόρων από την σύμμαχό της, καθώς μάλιστα και η Βαρσοβία βρίσκεται σε σύγκρουση με τις Βρυξέλλες για την παραβίαση του κράτους δικαίου.\n\nΑν και η εν γένει πολιτική της Ουγγαρίας προκαλεί αγανάκτηση στην Ευρωπαϊκή Ενωση, τα κράτη μέλη θα προσέξουν «να μην λάβουν μία απόφαση που θα είχε σημαντικές συνέπειες για τον πληθυσμό», εκτιμά η Εουλάλια Ρούμπιο.\n\nΕπιπλέον, δεν θέλουν να δυσαρεστήσουν την Βουδαπέστη, η οποία «διαθέτει δικαίωμα βέτο σε μία σειρά θεμάτων και μπορεί να ζημιώσει άλλες διαπραγματεύσεις», κυρίως εκείνες που έχουν σχέση με τις κυρώσεις κατά της Ρωσίας.\n\nΠέραν του μηχανισμού αιρεσιμότητας που συνδέεται με το κράτος δικαίου, υπάρχει το θέμα των σχεδίου ανάκαμψης μετά την πανδημία (5,8 δισεκατομμύρια ευρώ). Η Ουγγαρία είναι η μόνη χώρα που δεν έχει λάβει την έγκριση της Κομισιόν για την αποδέσμευση των πόρων του Ταμείου Ανάκαμψης για τους ίδιους λόγους.\n\nΓιατί η Βουδαπέστη έχει τόση ανάγκη τους ευρωπαϊκούς πόρους;\n\nΠριν από την επανεκλογή του, ο Βίκτορ Ορμπάν διαβεβαίωνε ότι δεν έχει ανάγκη τα χρήματα της Ενωσης. Αλλά έκτοτε, η οικονομική κατάσταση έχει επιδεινωθεί στην χώρα αυτή με πληθυσμό 10 εκατομμυρίων κατοίκων λόγω της εκτόξευσης των τιμών της ενέργειας που προκάλεσε η ρωσική εισβολή στην Ουκρανία.\n\nΜε τον πληθωρισμό στο υψηλότερο σημείο εδώ και 25 χρόνια και την δραματική πτώση του φιορινιού, η Ουγγαρία έχει απελπιστική ανάγκη των ευρωπαϊκών πόρων, λέει ο Ακος Μποντ, πρώην κυβερνήτης της κεντρικής τράπεζας.\n\nΑν οι οίκοι υποβαθμίσουν την αξιολόγησή τους, «υπάρχει κίνδυνος διαφυγής κεφαλαίων και νέας υποτίμησης του νομίσματος», προειδοποιεί.\n\nΕμποροι, εκπαιδευτικοί, η δυσαρέσκεια αυξάνεται και ο χειμώνας που πλησιάζει απειλεί με εκτίναξη των λογαριασμών.\n\n«Το θέμα δεν είναι αν θα λάβουμε τις επιδοτήσεις της ΕΕ, αλλά πότε», συνοψίζει η ευρωβουλευτής Αννα Ντόνατ, του μικρού φιλελεύθερου κόμματος Momentum.\n\n«Τα κρατικά ταμεία είναι άδεια, η κατάσταση είναι σοβαρή», λέει καταγγέλλοντας μία καταστροφική διαχείριση της Βουδαπέστης.",
    "ΕΕ: Η Ουγγαρία απειλεί με βέτο κατά της ανανέωσης των κυρώσεων κατά της Ρωσίας": "ΕΕ: Η Ουγγαρία απειλεί με βέτο κατά της ανανέωσης των κυρώσεων κατά της Ρωσίας\n\nΗ κυβέρνηση της Ουγγαρίας απειλεί να εμποδίσει την ανανέωση των κυρώσεων της Ευρωπαϊκής Ένωσης σε βάρος της Ρωσίας εξαιτίας του πολέμου που εξαπέλυσε εναντίον της Ουκρανίας την 24η Φεβρουαρίου, δήλωσαν διπλωματικές πηγές στο Γερμανικό Πρακτορείο.\n\nΗ Βουδαπέστη αξιώνει για να άρει την απειλή αυτή να αρθούν οι κυρώσεις σε βάρος τριών Ρώσων ολιγαρχών, εξήγησαν οι πηγές. Πρόκειται για τους Άλισερ Ουσμάνοφ, Πιοτρ Άβεν και Βίκτορ Ράσνικοφ.\n\nΟι Ευρωπαίοι διπλωμάτες επισήμαναν ότι ο Ούγγρος πρωθυπουργός Βίκτορ Όρμπαν συνεχίζει να διατηρεί φιλική σχέση με τον Ρώσο πρόεδρο Βλαντίμιρ Πούτιν και ότι ήδη άσκησε βέτο σε προσπάθειες να επεκταθούν οι κυρώσεις σε βάρος της Μόσχας επανειλημμένα τους τελευταίους μήνες.\n\nΣε μια περίπτωση η ΕΕ αναγκάστηκε να εγκαταλείψει το σχέδιο να επιβληθούν κυρώσεις στον επικεφαλής της ρωσικής ορθόδοξης εκκλησίας, τον πατριάρχη Κύριλλο, καθώς και το πλήρες εμπάργκο στις εισαγωγές ρωσικού αργού πετρελαίου, εξαιτίας των ουγγρικών ενστάσεων.\n\nΟ κ.κ. Ουσμάνοφ, Άβεν και Ράσνικοφ συμπεριλαμβάνονται στα περίπου 1.200 πρόσωπα στα οποία επιβάλλονται κυρώσεις από την ΕΕ διότι υποστήριξαν τον πόλεμο που κήρυξε ο πρόεδρος Πούτιν εναντίον της Ουκρανίας. Οι πόροι τους στην ευρωπαϊκή επικράτεια έχουν δεσμευτεί και τους έχει απαγορευτεί η είσοδος.\n\nΑν οι κυρώσεις δεν ανανεωθούν ως τη 15η Σεπτεμβρίου, η ισχύς τους θα εκπνεύσει.\n\nΗ ΕΕ ήλπιζε ότι και τα 27 κράτη μέλη θα συμφωνούσαν στην ανανέωση των κυρώσεων την Τετάρτη, σύμφωνα με τους διπλωμάτες. Απαιτείται ομοφωνία για το ζήτημα, κάτι που σημαίνει πως απαιτούνται τώρα περαιτέρω διαπραγματεύσεις.\n\nΟι κ.κ. Ουσμάνοφ και Άβεν θεωρείται στην ΕΕ ότι συγκαταλέγονται στους ολιγάρχες που έχουν τους στενότερους δεσμούς με τον Βλαντίμιρ Πούτιν. Ο πρώτος φέρεται να είναι η βιτρίνα του προέδρου Πούτιν όταν ενσκήπτουν προβλήματα επιχειρηματικής φύσης, σύμφωνα με την απόφαση για τις κυρώσεις η οποία υιοθετήθηκε στις Βρυξέλλες την 28η Φεβρουαρίου.\n\nΟ κ. Ουσμάνοφ είναι εξάλλου γνωστός στη Γερμανία διότι του ανήκει πολυτελές εξοχικό στη λίμνη Τέγκερνζεε στη Βαυαρία και διότι είναι ο πρώην πρόεδρος της FIE, της Παγκόσμιας Ομοσπονδίας Ξιφασκίας.\n\nΜε βάση την απόφαση για τις κυρώσεις, ο κ. Άβεν είναι ανάμεσα στους περίπου 50 Rώσους επιχειρηματίες με μεγάλες περιουσίες οι οποίοι συναντώνται συχνά τακτικά με τον πρόεδρο Πούτιν στο Κρεμλίνο. Φέρεται να είναι μεγαλομέτοχος του Alfa Group, ομίλου στον οποίο ανήκει μια από τις μεγαλύτερες ρωσικές τράπεζες.\n\nΟ κ. Ράσνικοφ περιγράφεται σε απόφαση της ΕΕ για την επιβολή κυρώσεων τη 15η Μαρτίου ως ιδιοκτήτης και πρόεδρος του διοικητικού συμβουλίου της σιδηρουργίας και χαλυβουργίας Μαγκνιτογκόρσκ. Φέρεται να δραστηριοποιείται σε τομείς της οικονομίας που εισφέρουν μεγάλα έσοδα στον ρωσικό κρατικό προϋπολογισμό.\n\nΟύγγροι διπλωμάτες στην ΕΕ δεν εξήγησαν τους λόγους της αξίωσης της Βουδαπέστης.\n\nΠηγή: ΑΠΕ-ΜΠΕ\n\n⇒ Ειδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Ελλάδα: Φιλικό παιχνίδι στη Βουδαπέστη με την Ουγγαρία": "Κλείσιμο\n\nΛόγω της απουσίας της για άλλη μια φορά από το Παγκόσμιο Κύπελλο ηκαλείται να παίξει φιλικά παιχνίδια την περίοδο της διεξαγωγής του Μουντιάλ στο Κατάρ.Ήδη ανακοινώθηκε το πρώτο φιλικό το οποίο θα είναι με τηνστη Βουδαπέστη και στη Φέρεντς Πούσκας Αρένα. Θα διεξαχθεί στις 20/11.\"Την Ουγγαρία θα αντιμετωπίσει σε φιλικό αγώνα η Εθνική Ομάδα Ανδρών τον προσεχή Νοέμβριο. Το αντιπροσωπευτικό συγκρότημα θα αγωνιστεί με την Ουγγαρία την Κυριακή 20 Νοεμβρίου 2022 στο Puskás Aréna της Βουδαπέστης, με ώρα έναρξης 21:15 (Ελλάδας).Το παιχνίδι της Ελλάδας με την Ουγγαρία είναι το 23ο στην ιστορία των δύο ομάδων. Η Εθνική Ομάδα υπερέχει με 10 νίκες έναντι έξι των «Μαγυάρων», μιας από τις μεγαλύτερες σχολές ποδοσφαίρου στο παρελθόν. Η πρώτη νίκη σε βάρος της Ουγγαρίας ήταν το 1978 στο Καυτανζόγλειο και εκείνο το 3-2 συνδυάζεται με τη μεγάλη πορεία για την πρόκριση στο Κύπελλο Εθνών του 1980.Για τελευταία φορά, Ελλάδα και Ουγγαρία τέθηκαν αντιμέτωπες στο UEFA Nations League το 2018 και η κάθε ομάδα νίκησε στην έδρα της. Για τελευταία φορά αναμετρήθηκαν σε φιλική αναμέτρηση τον Μάϊ του 2008, στο «Ferenc Puskas» πρώην Νεπ Στάντιον, το γήπεδο που έχει φιλοξενήσει την Ελλάδα τις περισσότερες φορές, οκτώ συνολικά. O αγώνας του Νοεμβρίου διεξάγεται στο Puskás Aréna το νέο γήπεδο που είναι το «σπίτι» της Ουγγαρίας από το 2019.Η Ουγγαρία παίζει στην Α' κατηγορία του UEFA Nations League και κάνει εξαιρετική πορεία ως τώρα, αφού προηγείται στον όμιλό της, αφήνοντας πίσω Γερμανία, Ιταλία και Αγγλία!\".",
    "Γερμανία-Ουγγαρία 0-1: Προβάδισμα με υπέροχο τακουνάκι ο Σάλαϊ (vid)": "Γερμανία-Ουγγαρία 0-1: Προβάδισμα με υπέροχο τακουνάκι ο Σάλαϊ (vid)\n\nΣτο 17ο λεπτό ο Σάλαϊ άνοιξε το σκορ για την Ουγγαρία με καταπληκτικό τακουνάκι και έκανε το 1-0 κόντρα στην Γερμανία.\n\nΔείτε Ακόμα",
    "Γερμανία-Ουγγαρία: 0-1 (hls)": "Γερμανία-Ουγγαρία: 0-1 (hls)\n\nΤα καλύτερα στιγμιότυπα από την αναμέτρηση Γερμανία-Ουγγαρία, στο πλαίσιο της 5ης αγωνιστικής για τη League A του Group 3 στο Nations League.\n\nΔείτε Ακόμα",
    "Ουγγαρία – Ελλάδα 3-3: Φιλική ισοπαλία στη Βουδαπέστη": "Η Εθνική Παίδων ήρθε ισόπαλη 3-3 με την αντίστοιχη της Ουγγαρίας σε φιλική αναμέτρηση η οποία διεξήχθη στο UTE Szilagyi Training Facility στη Βουδάπέστη. Ο αρχηγός της Εθνικής Ομάδας Στέφανος Τζίμας σημείωσε χατ τρικ.\n\nΑυτή ήταν η δεύτερη διαδοχική φιλική αναμέτρηση των δύο ομάδων (είχε προηγηθεί η νίκη των Μαγυάρων με 2-0) στο πλαίσιο της προετοιμασίας τους για τη συμμετοχή στην πρώτη προκριματική φάση του Ευρωπαϊκού Πρωταθλήματος U-17 στις αρχές Οκτωβρίου.\n\nTo σκορ για την Εθνική Ομάδα άνοιξε ο Στέφανος Τζίμας με ωραίο τελείωμα σε τετ α τετ μόλις στα 10 δευτερόλεπτα, με τον Έλληνα επιθετικό να σημειώνει το 0-2 στο 8ο λεπτό με πλασέ μετά από ομαδική πίεση ψηλά και κλέψιμο του Μουζακίτη. Η Ουγγαρία μείωσε προσωρινά με εξαιρετική εκτέλεση φάουλ του Μολνάρ στο 11'.\n\nΔιαβάστε Επίσης Ολυμπιακός: Η επιλογή του Μίτσελ με Βρουσάι\n\nΟ αρχηγός της Εθνικής Ομάδας Στέφανος Τζίμας σημείωσε χατ τρικ στο 45ο λεπτό μετά από περιστροφή με τη μπάλα και εκτέλεση στη δεξιά γωνία του Λεχόκσκι διαμορφώνοντας το σκορ ημιχρόνου σε 1-3.\n\nΣτην επανάληψη οι Μαγυάροι βρήκαν το τρόπο να ισοφαρίσουν σε διάστημα 3 λεπτών μειώνοντας αρχικά με κεφαλιά του Κατονά στο 59' για να διαμορφώσει το τελικό 3-3 ο Μπάγκι στο 62'.\n\nΕλλάδα (Αλέξανδρος Αλεξιάδης): Κουρακλής, Σβίγκος, Χατζηνικολάου, Ανδρικόπουλος, Τζίμας, Μουζακίτης, Αλλαγί, Χατζόπουλος, Μπέης, Καλλαντζή, Παπαγεωργίου.\n\nΈπαιξαν και οι: Πανικίδης, Παναγάκος, Αποστόλου, Αλαφάκης, Κουτρουλίδης, Τσέλιος, Μπρέγκου, Κωστούλας, Πολιτάκης, Κουτσόπουλος, Βυρσόκινος.",
    "Ουγγαρία – Ιταλία 0-2 : O Ντι Μάρκο, απλοποιεί τα πράγματα στο 52′ (vid)": "Ουγγαρία – Ιταλία 0-2 : O Ντι Μάρκο, απλοποιεί τα πράγματα στο 52′ (vid)\n\nΜπήκε δυνατά στο δεύτερο ημίχρονο η Ιταλία, περιορίζοντας αισθητά τους χώρους στους Μαγυάρους και στο 52' έφτασε σε ΄ένα ακόμη γκολ! Οι Μπαρέλα και Κριστάντε άλλαξαν όμορφα τη μπάλα στα όρια της περιοχής των γηπεδούχων, η μπάλα έφτασε στον Ντι Μάρκο κι αυτός από κοντά σημείωσε το πρώτο του γκολ στην εθνική ομάδα της πατρίδας του!\n\nΔείτε Ακόμα",
    "Ουγγαρία: «Όχι» σε νέες κυρώσεις κατά της Ρωσίας": "Την αντίθεσή του στην επιβολή νέων κυρώσεων στη Ρωσία εξέφρασε ο υπουργός Εξωτερικών της Ουγγαρίας, σημειώνοντας ότι κάτι τέτοιο θα βαθύνει την κρίση ενεργειακού εφοδιασμού και θα βλάψει την Ευρώπη.\n\n«Η Ε.Ε. θα πρέπει (...) να σταματήσει να αναφέρει ένα όγδοο πακέτο κυρώσεων, θα πρέπει να σταματήσει να προβάλει μέτρα που μόνον θα βαθύνουν περαιτέρω την κρίση ενεργειακού εφοδιασμού» αναφέρει σε ανακοίνωσή του ο Πέτερ Σιγιάρτο.\n\nΠηγή: ΑΠΕ-ΜΠΕ, Reuters",
    "Είναι η ΕΕ πολύ \"μαλακή\" απέναντι στην Ουγγαρία;": "Peter Kreko, διευθυντής του ινστιτούτου Πολιτικό Κεφάλαιο\n\nΜέχρι στιγμής, η απάντηση σε αυτό το ερώτημα, είναι ένα προφανές \"ναι”. Ο πρωθυπουργός Βίκτορ Όρμπαν μπόρεσε να οικοδομήσει ένα ανελεύθερο υβριδικό καθεστώς -ή θα έλεγα ακόμη, μια \"πληροφοριακή απολυταρχία”- με την οικονομική στήριξη της ΕΕ. Το καθεστώς κάνει ό,τι καλύτερο μπορεί για να υπονομεύσει τις δυνατότητες λήψης αποφάσεων της Ένωσης.\n\nΗ πραγματική απάντηση σε αυτό το ερώτημα θα είναι έτοιμη όταν θα δούμε τις αποφάσεις της ΕΕ για δύο κρίσιμα ζητήματα. Το πρώτο είναι το πάγωμα του 20% περίπου του επόμενου επταετούς προϋπολογισμού της Ουγγαρίας και το δεύτερο είναι η περαιτέρω (ή ακόμη και μόνιμη) παρακράτηση των κεφαλαίων από το ταμείο ανθεκτικότητας και ανάκαμψης.\n\nΗ κυβέρνηση φαίνεται να είναι έτοιμη να κάνει παραχωρήσεις, υποσχόμενη να εφαρμόσει πολλές συστημικές αλλαγές -για παράδειγμα, τη δημιουργία μιας υπηρεσίας κατά της διαφθοράς. Ωστόσο, πολλοί στην Κομισιόν εξακολουθούν να φαίνονται αρκετά αφελείς ώστε να πιστεύουν πως θα γίνουν αυτές οι αλλαγές. Δεν θα γίνουν.\n\nΕάν δεν υπάρχει κράτος δικαίου, το να ψηφίζονται περισσότεροι νόμοι δεν θα αλλάξει τον τρόπο λειτουργίας του καθεστώτος. Η συστημική διαφορά είναι η κινητήρια δύναμη του καθεστώτος Όρμπαν. Αυτή η μηχανή δεν θα σβήσει μετά από αίτημα των Βρυξελλών. Το μεγάλο ερώτημα είναι εάν τα γεράκια στην Κομισιόν, στο Ευρωκοινοβούλιο και ορισμένα κράτη στο Ευρωπαϊκό Συμβούλιο θα ασκήσουν πίεση στα μέλη της Κομισιόν που πιστεύουν ότι ένας ήπιος συμβιβασμός είναι αναπόφευκτος.\n\nΕνώ η Κομισιόν σε μεγάλο βαθμό έχει μείνει άπραγη παρακολουθώντας τον Όρμπαν να χτίζει την πληροφοριακή του απολυταρχία, το Ευρωπαϊκό Κοινοβούλιο -το μόνο σώμα της ΕΕ που είναι άμεσα εκλεγμένο- ήταν πολύ πιο σκληρό απέναντι στην Ουγγαρία. Εάν η στάση του είχε υιοθετηθεί νωρίτερα, η δημοκρατία της Ουγγαρίας ίσως να ήταν σε πολύ καλύτερη κατάσταση.\n\nJacek Kucharczyk, πρόεδρος του εκτελεστικού συμβουλίου στο Ινστιτούτο Δημοσίων Υποθέσεων, στη Βαρσοβία\n\nΤα δημοκρατικά ολισθήματα στη Βουδαπέστη και στη Βαρσοβία παίζουν εδώ και καιρό ένα \"παιχνίδι” με τις Βρυξέλλες. Θέλουν να διασφαλίσουν ότι θα τους παρέχει τα απαραίτητα για αυτούς κεφάλαια ώστε να εδραιώσουν την απολυταρχική τους εξουσία και να εξασφαλίσουν κοινωνική ηρεμία μέσω οικονομικών παροχών σε κρίσιμες εκλογικές περιφέρειες, όπως οι κάτοικοι της υπαίθρου και οι συνταξιούχοι.\n\nΟ Βίκτορ Όρμπαν έχει παίξει αυτό το παιχνίδι για πολύ περισσότερο από ό,τι ο de facto ηγέτης του πολωνικού κόμματος, Νόμος και ΔΙκαιοσύνη (PiS), Γιάροσλαβ Καζίνσκι. Η επιτυχία του έχει ενθαρρύνει τους Πολωνούς λαϊκιστές -όπως αναγνωρίζεται από το σύνθημα \"Βουδαπέστη στη Βαρσοβία”. Εάν οι Βρυξέλλες ήταν πιο σκληρές με τον Όρμπαν από την αρχή, οι Πολωνοί ομόλογοι του στο PiS θα είχαν δυσκολευτεί να πείσουν τους ψηφοφόρους ότι μπορούν να παραβιάσουν τις ευρωπαϊκές αξίες και να συνεχίσουν να επωφελούνται από το μεγαλείο της ΕΕ. Ο Όρμπαν τους έδειξε ότι μπορούν να έχουν και την πίτα ολόκληρη και τον σκύλο χορτάτο.\n\nΗ εισαγωγή του μηχανισμού κράτους δικαίου έχει δώσει στην ΕΕ ένα νέο πανίσχυρο εργαλείο επιβολής της συμμόρφωσης με τις ευρωπαϊκές αξίες. Ταυτόχρονα, η στάση της Ουγγαρίας υπέρ του Πούτιν μετά τη ρωσική εισβολή στην Ουκρανία, κατέστησε προφανές στην πολιτική τάξη της ΕΕ ότι ο Όρμπαν δεν αποτελεί απλός μια απειλή για την ουγγρική δημοκρατία, αλλά για την ικανότητα της ΕΕ να απαντήσει σε αυτόν τον πόλεμο σύμφωνα με τις βασικές αξίες της Ευρώπης. Η τελευταία προσφορά του Όρμπαν για έναν ψεύτικο συμβιβασμό, δεν θα πρέπει να δώσει στις Βρυξέλλες μια δικαιολογία να εγκαταλείψει τη θέση των αρχών της και να απελευθερώσει τα κεφάλαια που χρειάζεται για την πολιτική του επιβίωση.\n\nΜπορείτε να δείτε το κείμενο εδώ: https://carnegieeurope.eu/strategiceurope/87921",
    "Fitch: Σε κίνδυνο οι αξιολογήσεις της Ουγγαρίας αν δεν χρηματοδοτηθεί από την ΕΕ": "Σχόλιο της Fitch Ratings για την Ουγγαρία\n\nΜία ενδεχόμενη διακοπή της χρηματοδότησης από πλευράς ΕΕ θα είχε έντονες αρνητικές συνέπειες στην οικονομία της Ουγγαρίας («ΒΒΒ» μακροπρόθεσμη πιστοληπτική ικανότητα με σταθερό outlook) και τις αξιολογήσεις της, σημειώνει σε έκθεσή της η Fitch Ratings, εν μέσω εντάσεων μεταξύ Βρυξελλών και της κυβέρνησης του Viktor Orban.\n\nΌπως αναφέρει ο αμερικανικός οίκος αξιολόγησης, οι επιπτώσεις στην ανάπτυξη από την αναστολή της χρηματοδότησης θα χρειαστούν κάποιο χρόνο, αλλά ένας πιο άμεσος κίνδυνος προκύπτει από την επερχόμενη προθεσμία για τη διασφάλιση της χρηματοδότησης μέσω του NextGenerationEU (NGEU). Εάν η ουγγρική κυβέρνηση δεν εφαρμόσει τα αναγκαία μέτρα για την πρόσβαση σε αυτόν τον σημαντικό όγκο επιχορηγήσεων και χρηματοδότησης με ευνοϊκούς όρους, αυτό θα εγείρει ερωτήματα σχετικά με την αξιοπιστία της πολιτικής πέραν του αρνητικού μακροοικονομικού αντίκτυπου.\n\nΗ Ευρωπαϊκή Επιτροπή δήλωσε στις 18 Σεπτεμβρίου ότι τα προτεινόμενα διορθωτικά μέτρα της Ουγγαρίας σχετικά με το κράτος δικαίου «θα μπορούσαν κατ' αρχήν να αντιμετωπίσουν τα υπό εξέταση ζητήματα». Ωστόσο, έως ότου η Ουγγαρία λάβει «βασικά βήματα υλοποίησης», η Επιτροπή θα προστατεύει τον προϋπολογισμό της ΕΕ βάσει του κανονισμού περί όρων προτείνοντας την αναστολή του 65% των δεσμεύσεων για τρία επιχειρησιακά προγράμματα (προστασία του περιβάλλοντος, μεταφορές και περιφερειακή ανάπτυξη) στο πλαίσιο της πολιτικής συνοχής. Αυτό το ποσό θα ανέλθει σε περίπου 7,5 δισεκ. ευρώ (4,4% του προβλεπόμενου ΑΕΠ 2022).\n\nΗ χρηματοδότηση της ΕΕ είναι μια σημαντική και χαμηλού κόστους πηγή επενδύσεων για την Ουγγαρία. Επομένως, η αποτυχία εξασφάλισης των δεσμευμένων κονδυλίων θα ήταν αρνητική για την οικονομική ανάπτυξη. Ωστόσο, αυτή η επίδραση δεν θα ήταν αισθητή για αρκετά χρόνια. Τα κεφάλαια που θα μπορούσαν να ανασταλούν παρέχονται βάσει του Πολυετούς Δημοσιονομικού Πλαισίου (ΠΔΠ) 2021-2027 της ΕΕ, ενώ η κυβέρνηση εξακολουθεί να χρησιμοποιεί τον ΠΔΠ 2014-2020, το οποίο δεν επηρεάζεται από την ανακοίνωση της Ευρωπαϊκής Επιτροπής. Οι εισροές κεφαλαίων της ΕΕ στην Ουγγαρία στο πλαίσιο του ΠΔΠ 2014-2020 και της NGEU θα φτάσουν το 3,3% του ΑΕΠ το 2023.\n\nΗ αυξημένη αβεβαιότητα σχετικά με τις συνέπειες της διαμάχης για το κράτος δικαίου θα μπορούσε να έχει πιο άμεσες επιπτώσεις, για παράδειγμα, επιβαρύνοντας περαιτέρω το φιορίνι και αυξάνοντας τις πληθωριστικές πιέσεις. Η προθεσμία ενός μηνός του Ευρωπαϊκού Συμβουλίου για να αποφασίσει εάν θα εγκρίνει την πρόταση της Επιτροπής θα μπορούσε να παραταθεί σε τρεις μήνες «υπό εξαιρετικές περιστάσεις». Η ουγγρική κυβέρνηση, η οποία διαθέτει μεγάλη κοινοβουλευτική πλειοψηφία, άρχισε να υποβάλλει νομοθεσία στο κοινοβούλιο για την εφαρμογή μέτρων κατά της διαφθοράς την επομένη της ανακοίνωσης της Επιτροπής (το πρώτο νομοσχέδιο θα ενίσχυε τη συνεργασία με το γραφείο καταπολέμησης απάτης της ΕΕ) και ζήτησε από την ΕΕ χρόνο για τη δημιουργία και τη στελέχωση των απαραίτητων ιδρυμάτων. Θα ενημερώσει την Επιτροπή σχετικά με την εφαρμογή έως τις 19 Νοεμβρίου.\n\nΈνας μεγαλύτερος βραχυπρόθεσμος κίνδυνος είναι το Εθνικό Σχέδιο Ανάκαμψης της Ουγγαρίας (NRP) να μην εγκριθεί εγκαίρως για την πλήρη εκταμίευση των 7 δισεκ. ευρώ (4,1% του ΑΕΠ) σε επιχορηγήσεις NGEU. Εάν δεν εγκριθεί και δεν διατεθούν κονδύλια φέτος, η Ουγγαρία θα χάσει το 70% των διαθέσιμων επιχορηγήσεων. Η εξασφάλιση κεφαλαίων NGEU θα διευκόλυνε τη χρηματοδότηση σχεδιαζόμενων επενδυτικών σχεδίων, τα οποία διαφορετικά θα ακυρώνονταν ή θα χρηματοδοτούνταν μέσω έκδοσης αγοράς.\n\n\n\nwww.bankingnews.gr",
    "Βρυξέλλες: Πώς σχολιάζουν τις εκλογές στην Ιταλία- «Αν γίνουν Ουγγαρία, έχουμε εργαλεία»": "Η Ιταλία ετοιμάζεται να ξεκινήσει το πρώτο της πολιτικό «πείραμα», καθώς οι δημοσκοπήσεις δείχνουν ότι μετά τις εκλογές της 25ης Σεπτεμβρίου η χώρα θα βρίσκεται υπό ακροδεξιά διακυβέρνηση. Για πρώτη φορά μετα τον Μπενίτο Μουσολίνι, και μετά από συνολικά 69 ιδεολογικά διαφορετικές κυβερνήσεις.\n\nΗ νοσταλγός του Μουσολίνι Τζόρτζια Μελόνι και το κόμμα της Αδέλφια της Ιταλίας προηγούνται στις δημοσκοπήσεις. Στο ποσοστό της αν προστεθούν τα ποσοστά της Λέγκας του Ματέο Σαλβίνι και του Φόρτσα Ιτάλια του Σίλβιο Μπερλουσκόνι, με τα οποία έχει συμμαχήσει, σχηματίζει κυβέρνηση.\n\nΠολλοί Ιταλοί φοβούνται ότι οι προσωπικές ελευθερίες θα περιοριστούν και ο χώρος για τη δημοκρατία θα συρρικνωθεί. Άλλοι ανησυχούν ότι το σχετικά άπειροο κόμμα Αδέλφια της Ιταλίας, που προβλέπεται να ηγηθεί του συνασπισμού, δεν έχει την τεχνική ικανότητα να βγάλει την Ιταλία από τις τρέχουσες οικονομικές της προκλήσεις.\n\nΟι Βρυξέλλες παρακολουθούν στενά εάν ο συνασπισμός -με τις έντονες εθνικιστικές του τάσεις και την εχθρότητα προς την ΕΕ- θα έχει το σθένος να διατηρήσει την ισχυρή υποστήριξη της Ιταλίας στην Ουκρανία ή αν η άνοδός του θα φέρει νέες τριβές στη σχέση της Ρώμης με την Ευρώπη.\n\n«Θα δούμε το αποτέλεσμα των εκλογών, τις είχαμε και στη Σουηδία. Η προσέγγισή μου είναι ότι οποιαδήποτε δημοκρατική κυβέρνηση θέλει να συνεργαστεί μαζί μας, δουλεύουμε μαζί», δήλωσε η πρόεδρος της Ευρωπαϊκής Επιτροπής Ούρσουλα φον ντερ Λάιεν, απαντώντας σε ερώτηση φοιτητών του Πρίνστον του Νιου Τζέρσεϊ.\n\n«Είναι ενδιαφέρον να βλέπεις τη δυναμική στο Ευρωπαϊκό Συμβούλιο: δεν είσαι απλώς ένα κράτος μέλος που λέει \"θέλω αυτό, θέλω εκείνο\", αλλά είσαι στο Συμβούλιο και το συνειδητοποιείς \"ω Θεέ μου, το μέλλον μου και η ευημερία μου εξαρτώνται επίσης από αυτό όλων των άλλων 26''. Αυτή είναι η ομορφιά της δημοκρατίας: είμαστε λίγο αργοί, μιλάμε πολύ. Θα δούμε. Αν τα πράγματα πάνε προς τη δύσκολη κατεύθυνση, όπως στην Ουγγαρία και την Πολωνία, έχουμε εργαλεία. Και οι άνθρωποι, στους οποίους οι κυβερνήσεις πρέπει να λογοδοτούν, παίζουν σημαντικό ρόλο», κατέληξε.\n\nΣτον Σαλβίνι δεν άρεσε η δήλωση της προέδρου της Κομισιόν. «Αυτά τα λόγια της Ούρσουλα φον ντερ Λάιεν είναι αηδιαστικά», σχολίασε στο ραδιόφωνο Radio Capital. «Τι σημαίνει αν τα πράγματα πάνε σε δύσκολη κατεύθυνση; Αν η αριστερά δεν κερδίσει; Αυτή η κυρία εκπροσωπεί όλους τους Ευρωπαίους πολίτες. Αντί για αυτά, σκεφτείτε να βάλετε ένα ανώτατο όριο στην τιμή του φυσικού αερίου», είπε.\n\nΗ Μελόνι από την πλευρά της ήταν λιγότερο έντονη, προσπαθώντας να κρατήσει αποστάσεις από τον Ούγγρο πρόεδρο Βίκτορ Όρμπαν όσον αφορά τη στάση του για τις κυρώσεις σε βάρος της Ρωσίας. «Δεν συμφωνώ με τον Όρμπαν σε πολλά πράγματα που λέει, ειδικά σε αυτό το θέμα της εξωτερικής πολιτικής... Είμαι πρόεδρος του Ευρωπαϊκού Συντηρητικού Κόμματος, όπου η κύρια αντιπροσωπεία είναι αυτή των Πολωνών. Η Πολωνία και η Ουγγαρία είχαν προβλήματα αυτές τις μέρες, η θέση της Πολωνίας είναι πολύ διαφορετική από αυτή της Ουγγαρίας. Οι χώρες της Ανατολικής Ευρώπης έχουν κάπως διαφορετικό μοντέλο από αυτό των χωρών της Δυτικής Ευρώπης; Ναι γιατι; Ίσως επειδή τα εγκαταλείψαμε μέχρι τη δεκαετία του 1990 υπό σοβιετική κυριαρχία», είπε. «Δεν ξέρω γιατί υπάρχει αυτή η επιμονή. Το βλέπω όπως ο Ιωάννης Παύλος Β', η Ευρώπη αναπνέει με δύο πνεύμονες, έναν στα δεξιά και έναν στα αριστερά. Το έξυπνο πράγμα που πρέπει να κάνουμε είναι να δώσουμε ένα χέρι σε αυτά τα έθνη, αντί να τα σπρώξουμε προς τη Ρωσία», πρόσθεσε.\n\nΠαρά την ευρωσκεπτιστική της αντίληψη, η Μελόνι έχει ρίξει προεκλογικά τους τόνους υποστηρίζοντας ότι δεσμεύεται να συνεχίσει τις πολιτικές του Μάριο Ντράγκι για στρατιωτική υποστήριξη προς την Ουκρανία και τη σκληρή γραμμή για τις κυρώσεις στη Ρωσία. Ο Σαλβίνι από την άλλη παραπονέθηκε δημόσια για τις κυρώσεις που επιβαρύνουν την οικονομία της Ιταλίας.\n\nΠαρά τις καθησυχαστικές υποσχέσεις της Μελόνι και την ταραγμένη ρητορική του Σαλβίνι, οι αναλυτές εκτιμούν ότι η πραγματική δοκιμασία για τη αυτή την κυβέρνηση θα βρίσκεται μέσα στους επόμενους μήνες, καθώς η ΕΕ θα προσπαθήσει να διαχειριστεί με μια συντονισμένη απάντηση τις μεταβαλλόμενες συνθήκες του πεδίου μάχης και η G7 θα βρει συγκεκριμένες λεπτομέρειες για εξαιρετικά περίπλοκες πολιτικές όπως η επιβολή πλαφόν στην τιμή του πετρελαίου.\n\nnaftemporiki.gr",
    "Ουγγαρία: Θέτει ως στόχο τη μείωση κατά 25% της χρήσης αερίου στα κτίρια των δημόσιων θεσμών": "Η κυβέρνηση της Ουγγαρίας﻿ στοχεύει στη μείωση κατά 25% της χρήσης αερίου στα κτίρια των δημόσιων θεσμών.\n\nΣυγκεκριμένα, η Ουγγαρία σκοπεύει να μειώσει την κατανάλωση αερίου κατά 25% αυτήν την περίοδο θέρμανσης στα κτίρια δημόσιων θεσμών και εταιρειών, εκτός από τα νοσοκομεία και τις κοινωνικές δομές, λόγω του εκτινασσόμενου κόστους της ενέργειας, δήλωσε σήμερα ο προσωπάρχης του πρωθυπουργού Βίκτορ Ορμπάν, Γκεργκέλι Γκούλιας.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΟ Γκούλιας κάλεσε επίσης τους καταναλωτές να χρησιμοποιούν με φειδώ το αέριο και τον ηλεκτρισμό και πρόσθεσε πως η κυβέρνηση θα ρυθμίσει τις τιμές των καυσόξυλων προκειμένου να διασφαλίσει ότι τα νοικοκυριά θα έχουν πρόσβαση στο καύσιμο σε προσιτές τιμές, πριν ξεκινήσει η περίοδος θέρμανσης.\n\n«Μέσα στις επόμενες δύο εβδομάδες, τα υπουργεία πρέπει να παρουσιάσουν τα σχέδιά τους για κατανάλωση αερίου μόνο στο 75% των περσινών επιπέδων», δήλωσε ο Γκούλιας στην εβδομαδιαία συνέντευξη Τύπου.\n\nΗ Ουγγαρία θέλει να εξοικονομήσει 200.000.000 κ.μ. αερίου\n\nΟ Γκούλιας είπε πως τα μέτρο αυτό θα μπορούσε να οδηγήσει σε μείωση της κατανάλωσης αερίου στην Ουγγαρία περίπου κατά 200 εκατ. κυβικά μέτρα, σε ένα σύνολο 10 δισ. κυβικών μέτρων που χρησιμοποιούνται σε ετήσια βάση, περιλαμβανομένων 3,5 δισ. κυβικών μέτρων που καταναλώνουν τα νοικοκυριά.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\n«Η συνολική κατανάλωση θα μειωθεί καθώς η βιομηχανία θα αρχίσει να χρησιμοποιεί λιγότερο από μόνη της, ο δημόσιος τομέας θα αναγκαστεί να καταναλώνει λιγότερο, ενώ νομίζω πως τα νοικοκυριά πασχίζουν να στραφούν σε εναλλακτικά καύσιμα», είπε.\n\nΗ θερμοκρασία των συστημάτων θέρμανσης στα κτίρια της δημόσιας διοίκησης θα περιοριστεί στους 18 βαθμούς Κελσίου, είπε ο Γκούλιας. Πρόσθεσε πως η κυβέρνηση εργάζεται σε ένα σχέδιο ώστε να βοηθήσει μικρές επιχειρήσεις έντασης ενέργειας να διασώσουν θέσεις εργασίας.\n\nΜια εκτίναξη του ευρωπαϊκού ενεργειακού κόστους έχει βυθίσει το ισοζύγιο εξωτερικού εμπορίου της Ουγγαρίας στο κόκκινο, με ένα έλλειμμα 1,15 δισ. ευρώ να καταγράφεται τον Ιούλιο, καθώς η αύξηση των εισαγωγών ξεπέρασε σημαντικά εκείνην των εξαγωγών.\n\nΗ μεταβλητότητα των ευρωπαϊκών τιμών αερίου ασκεί επίσης πίεση στο φιορίνι, το νόμισμα με τις χειρότερες επιδόσεις στην κεντρική Ευρώπη, λόγω της μεγάλης εξάρτησης της Ουγγαρίας από τις εισαγωγές ρωσικής ενέργειας και της αβεβαιότητας σχετικά με την πρόσβαση στη χρηματοδότηση της Ευρωπαϊκής Ένωσης.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΟικονομολόγοι στη Hungarian Bankholding εκτιμούν πως η επιδείνωση του εμπορικού ισοζυγίου της Ουγγαρίας θα μπορούσε να οδηγήσει σε έλλειμμα 6 έως 6,5 δισ. ευρώ φέτος, έναντι πλεονάσματος 1,6 δισ. ευρώ πέρυσι.",
    "Ουγγαρία: Αυστηροποιείται το νομικό πλαίσιο για τις αμβλώσεις": "Η Διεθνής Αμνηστία από την πλευρά της έκανε λόγο για «ανησυχητική οπισθοχώρηση».\n\nΟι έγκυες που θέλουν να προχωρήσουν σε άμβλωση θα πρέπει προηγουμένως να πληροφορηθούν «με ξεκάθαρο τρόπο» από τον μαιευτήρα τους τις «ζωτικές λειτουργίες του εμβρύου», σύμφωνα με μια τροποποίηση του νόμου που δημοσιεύτηκε αργά το βράδυ της Δευτέρας στην Εφημερίδα της Κυβέρνησης της Ουγγαρίας.\n\nΤο αντιπολιτευόμενο, ακροδεξιό κόμμα Mi Hazank, που ζητούσε αυτήν την αλλαγή, εξέφρασε την ικανοποίησή του με μια ανακοίνωση όπου υποστηρίζεται ότι «οι μαμάδες θα ακούν στο εξής τον χτύπο της καρδιάς του εμβρύου», μολονότι στο κείμενο του νόμου δεν γίνεται ρητή αναφορά σε κάτι τέτοιο.\n\nΗ τροπολογία αλλάζει τις αναγκαίες προϋποθέσεις για την άμβλωση σε αυτή τη χώρα-μέλος της ΕΕ, όπου ο τερματισμός της κύησης είναι νόμιμος από τη δεκαετία του 1950 – στις περισσότερες περιπτώσεις, μέχρι τη 12η εβδομάδα της εγκυμοσύνης.\n\nΤο διάταγμα, που υπέγραψε ο υπουργός Εσωτερικών Σάντορ Πίντερ, θα τεθεί σε εφαρμογή από την Πέμπτη και σηματοδοτεί την αυστηροποίηση των κανόνων.\n\n«Για τουλάχιστον λίγα δευτερόλεπτα, το παιδί εμβρυακής ηλικίας θα μπορεί να ακουστεί από τη μητέρα, προτού να γίνει η άμβλωση», ισχυρίστηκε επίσης η βουλευτής Ντόρα Ντούρο σε μια ανάρτησή της στο Facebook. Ο νόμος, που αναθεωρήθηκε το 1992, «δεν είναι χαραγμένος σε μάρμαρο», συνέχισε, ευχαριστώντας τις οργανώσεις που τάσσονται «υπέρ της ζωής» για τη στήριξή τους. «Γράφουμε ιστορία!», πρόσθεσε.\n\nΗ Διεθνής Αμνηστία από την πλευρά της έκανε λόγο για «ανησυχητική οπισθοχώρηση».\n\nΗ απόφαση αυτή, που ελήφθη «χωρίς καμία διαβούλευση», θα καταστήσει δυσκολότερη την πρόσβαση στην άμβλωση και «θα προκαλέσει ακόμη περισσότερα τραύματα στις γυναίκες που αντιμετωπίζουν ήδη μια δύσκολη κατάσταση», είπε ο εκπρόσωπός τη μη κυβερνητικής οργάνωσης, Άρον Ντεμέτερ.\n\nΣτο νέο Σύνταγμα της Ουκρανίας, που τέθηκε σε ισχύ το 2012, αναφέρεται ότι η χώρα υπερασπίζεται «τη ζωή του εμβρύου από τη σύλληψή του». Λίγους μήνες νωρίτερα, η κυβέρνηση του Βίκτορ Όρμπαν χρηματοδότησε μια εκστρατεία κατά των αμβλώσεων, χρησιμοποιώντας ευρωπαϊκά κονδύλια, γεγονός που προκάλεσε την οργή της Ευρωπαϊκής Επιτροπής.\n\nΠηγή: skai.gr\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Ο Λεωνίδας Τουγιαννίδης αναλαμβάνει και τη Fortinet Ουγγαρίας": "Αναλαμβάνει και την Fortinet της Ουγγαρίας, από 1 Οκτωβρίου 2022, o Λεωνίδας Τουγιαννίδης, Περιφερειακός Διευθυντής της Fortinet για την Ελλάδα και την Κύπρο. Η ανάληψη της ευθύνης για τη μελλοντική πορεία του γραφείου της Fortinet στην Ουγγαρία, ήλθε ως επιστέγασμα των συνεχών εξαιρετικών επιδόσεων στις χώρες ευθύνης του. Ο κος Τουγιαννίδης θα έχει και ρόλο management consulting στο γραφείο του Ισραήλ. Οι αλλαγές αυτές έχουν ως γνώμονα τον σχεδιασμό και την προετοιμασία των τοπικών ομάδων ώστε να εκτελεστεί το εταιρικό πλάνο με διπλασιασμό όλων των μεγεθών έως το 2025\n\nΟ Λεωνίδας ανήκει στο δυναμικό της Fortinet από το τέλος του 2017, όπου αρχικά είχε τη θέση του Regional Sales Manager, αργότερα Country Manager και σήμερα Regional Director, ενώ στο παρελθόν κατείχε θέσεις Corporate Sales Manager στην EMC, Commercial Director στην Adacom και διευθυντής σχεδιασμού κυκλωμάτων σε πολυεθνικές όπως η Sony Semiconductors, Filtronic και Goodrich. Ο Λεωνίδας Τουγιαννίδης κατέχει τίτλο Ηλεκτρολόγου & Ηλεκτρονικού Μηχανικού (Bachelor) καθώς και διδακτορικό στο Radio Frequency Engineering από το Leeds στο Ηνωμένο Βασίλειο καθώς επίσης και ΜΒΑ από το πανεπιστήμιο NIMBAS University of Bradford School of Management.\n\n\"Είναι μεγάλη μου χαρά και ιδιαίτερη τιμή μου να αναλαμβάνω την ευθύνη για τη Fortinet Ουγγαρίας. Το εξαιρετικό ανθρώπινο δυναμικό στο γραφείο της Ουγγαρίας έχει επιδείξει πελατοκεντρικό πάθος και μοναδικά επιτεύγματα. Νιώθω περήφανος που θα έχω την ευκαιρία να εργαστώ μαζί τους για τα επόμενα χρόνια, όπου θέλουμε οι πελάτες μας να βιώσουν την μοναδική εμπειρία συνεργασίας με τη Fortinet\", δήλωσε ο Λεωνίδας Τουγιαννίδης.",
    "Μελόνι: Οι πραγματικοί αντιευρωπαίοι είναι εκείνοι που θέλουν να ρίξουν την Ουγγαρία στην αγκαλιά του Πούτιν": "Οι πραγματικοί αντιευρωπαίοι είναι εκείνοι που θέλουν να ρίξουν την Ουγγαρία στην αγκαλιά του Πούτιν, τόνισε η Τζόρτζια Μελόνι.\n\nΣυγκεκριμένα, η Τζόρτζια Μελόνι, η αρχηγός της μεταφασιστικής ακροδεξιάς παράταξης της Ιταλίας και φαβορί των εκλογών της 25ης Σεπτεμβρίου, επέκρινε την πρόταση των Βρυξελλών για την παρακράτηση των ευρωπαϊκών πόρων προς την Ουγγαρία εξαιτίας των κινδύνων για την διαχείρισή τους που προέρχονται από την εκτεταμένη διαφθορά.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\n«Οι πραγματικοί αντιευρωπαίοι είναι εκείνοι που, την ώρα που δεχόμαστε επίθεση και η ΕΕ θα έπρεπε να είναι ισχυρότερη από ποτέ, λένε ότι χρειάζεται μία Ευρώπη πρώτης και μια άλλη δεύτερης διαλογής και κάνουν τα πάντα για να ρίξουν την Ουγγαρία στην αγκαλιά του Πούτιν», δηλώνει η Μελόνι σε συνέντευξή της στην υπερσυντηρητική εφημερίδα Il Giornale.\n\nΗ Μελόνι υπερασπίζεται τον Όρμπαν\n\nΟπως μεταδίδει το ΑΠΕ-ΜΠΕ, το κόμμα της Μελόνι, οι Fratelli d'Italia, που διατηρεί στενούς δεσμούς με τον Ούγγρο πρωθυπουργό Βίκτορ Ορμπάν, κάνει προεκλογική καμπάνια με εθνικιστικό πρόγραμμα που ζητά μια «διαφορετική Ευρώπη» με περισσότερες εξουσίες για τα κράτη μέλη.\n\nΣτην συνέντευξή της η Μελόνι προσάπτει στην Ευρωπαϊκή Ενωση ότι «χρησιμοποιεί το κράτος δικαίου ως ιδεολογικό όπλο για να πλήξει όσους δεν βρίσκονται εντός γραμμής»…\n\nΗ αρχηγός του μεταφασιστικού κόμματος μάλλον δεν ανησυχεί για τις συστηματικές ανωμαλίες και ατασθαλίες που κυριαρχούν στις διαδικασίες της ανάθεσης δημοσίων συμβάσεων έργου στην Ουγγαρία και το «αφύσικο» ποσοστό μοναδικών υποψηφιοτήτων για τις συμβάσεις αυτές και θεωρεί ότι ούτε η Κομισιόν θα έπρεπε να ανησυχεί για την κατάφωρη παραβίαση του κράτους δικαίου από το καθεστώς του Βίκτορ Ορμπάν.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΣε άλλη συνέντευξή της χθες η Μελόνι επέκρινε την πολιτική των Βρυξελλών και κατά της Πολωνίας, η οποίας κατηγορείται επίσης για κατάφωρες παραβιάσεις του κράτους δικαίου, «την ώρα που έχει αναλάβει την φροντίδα μεγάλου αριθμού προσφύγων από την Ουκρανία».\n\nΤο ακροδεξιό κόμμα Fratelli d'Italia ηγείται ενός συνασπισμού στον οποίο συμμετέχουν η Λέγκα του Ματέο Σαλβίνι και το Forza Italia του Σίλβιο Μπερλουσκόνι. Σύμφωνα με τις δημοσκοπήσεις, εξασφαλίζουν το 46% της πρόθεσης ψήφου.",
    "Χαριστική βολή από την Ουγγαρία στην καταρρέουσα Ευρώπη!": "Η Ουγγαρία ανακοίνωσε σήμερα ότι ο ρωσικός ενεργειακός κολοσσός Gazprom θα αυξήσει περαιτέρω τις παραδόσεις φυσικού αερίου προς τη χώρα-μέλος της ΕΕ, τον Σεπτέμβριο και τον Οκτώβριο.\n\nΗ ανακοίνωση έρχεται καθώς η Μόσχα μείωσε ή σταμάτησε, τις παραδόσεις στις περισσότερες ευρωπαϊκές χώρες που έχουν επιβάλει κυρώσεις στη Ρωσία για την εισβολή της στην Ουκρανία, εκτινάσσοντας τις τιμές του φυσικού αερίου και της ενέργειας στα ύψη.\n\n«Η ρωσική Gazprom θα παραδίδει καθημερινά έως και 5,8 εκατομμύρια κυβικά μέτρα φυσικού αερίου, επιπλέον των ποσοτήτων που περιγράφονται στη μακροπρόθεσμη συμφωνία μεταξύ Ουγγαρίας και Ρωσίας, μέσω αγωγού μέσω Σερβίας, τον Σεπτέμβριο και τον Οκτώβριο», δήλωσε συγκεκριμένα ο Υπουργός Εξωτερικών Πέτερ Σιγιάρτο.\n\nΜιλώντας στο περιθώριο άτυπης συνάντησης των Ευρωπαίων ομολόγων του στην Πράγα, ο Ούγγρος που έκανε την ανακοίνωση και μέσω facebook, είπε ότι η μέγιστη επιπλέον ποσότητα ήταν 2,6 εκατομμύρια κυβικά μέτρα την ημέρα, τον Αύγουστο.\n\nΟι εκπρόσωποι της Ουγγαρίας και της Gazprom υπέγραψαν τη σχετική συμφωνία και όπως είπε ο Υπουργός, το φυσικό αέριο (όπως και τον Αύγουστο) θα φτάσει μέσω του αγωγού TurkStream που διέρχεται από την Τουρκία, τη Βουλγαρία και τη Σερβία.\n\nΟ Σιγιάρτο πρόσθεσε, ωστόσο, ότι η ακριβής ποσότητα φυσικού αερίου που θα παραδοθεί πάνω από τους συμβατικούς όγκους εξαρτιόταν από «τεχνικές και τεχνολογικές λεπτομέρειες».\n\nΗ λήψη αυξημένων ποσοτήτων φυσικού αερίου «συμβάλλει στην ενεργειακή ασφάλεια της Ουγγαρίας» και θα βοηθήσει «στην αποφυγή περιορισμών λόγω πιθανής έλλειψης αερίου», είπε, προσθέτοντας ότι «η Ουγγαρία θα έχει αρκετό φυσικό αέριο».\n\nΟ Ούγγρος Υπουργός σημείωσε ότι τα αποθέματα στις εγκαταστάσεις αποθήκευσης φυσικού αερίου της χώρας έχουν υπερβεί το 36,5% της μέσης ετήσιας κατανάλωσης σε σύγκριση με τον μέσο όρο της ΕΕ που είναι 21,5%.\n\n«Ο ενεργειακός εφοδιασμός της Ουγγαρίας είναι ασφαλής», δήλωσε με τη σειρά του ο κυβερνητικός εκπρόσωπος Ζόλταν Κόβατς σε μήνυμά του στο Twitter μετά την ανακοίνωση της Τετάρτης.\n\nBREAKING: Hungary signs contract with @GazpromEN about max. 5.8 million m3 extra natural gas on a daily basis, on top of the contract quantity already in force. Hungary’s energy supply is safe. — Zoltan Kovacs (@zoltanspox) August 31, 2022\n\nΗ συμφωνία έρχεται μετά την έναρξη σήμερα από την Gazprom μιας τριήμερης αναστολής των παραδόσεων φυσικού αερίου στη Γερμανία μέσω του Nord Stream 1, στην τελευταία από μια σειρά διακοπής ή μειώσεων των προμηθειών σε ευρωπαϊκές χώρες.\n\nΟι τιμές έχουν εκτοξευθεί στα ύψη και τα κράτη της ΕΕ υιοθετούν μέτρα για τη μείωση της κατανάλωσης φυσικού αερίου εν μέσω ανησυχιών για ελλείψεις τον ερχόμενο χειμώνα που θα μπορούσαν να αναγκάσουν τον περιορισμό των προμηθειών σε βιομηχανικούς πελάτες.\n\n\n\n\n\n\n\n\n\nΗ Ουγγαρία, η οποία εξαρτάται σε μεγάλο βαθμό από το ρωσικό πετρέλαιο και φυσικό αέριο, έχει απορρίψει την ιδέα τυχόν κυρώσεων της ΕΕ στο ρωσικό αέριο. Εξασφάλισε επίσης μια εξαίρεση από τις κυρώσεις της ΕΕ στις εισαγωγές ρωσικού αργού πετρελαίου μέσω αγωγών, αφού ο πρωθυπουργός Βίκτορ Όρμπαν είπε ότι θα ήταν σαν μια «πυρηνική βόμβα που έπεσε στην οικονομία».\n\nΔιαβάστε ακόμα:",
    "Ουγγαρία: Τα πρατήρια βενζίνης θα «στεγνώσουν» την επόμενη εβδομάδα": "Η ουγγρική κυβέρνηση αποφάσισε να διατηρήσει τα ανώτατα όρια τιμών στα καύσιμα και στα βασικά τρόφιμα μέχρι το τέλος του τρέχοντος έτους.\n\nΣύμφωνα με τηνη MOL ενημέρωσε τους εταίρους της ότι μπορούσαν να παραδώσουν μόνο τοΟ αναφερόμενος λόγος για την απόφαση αυτή είναι \"να διατηρηθεί η προβλεψιμότητα των παραγγελιών καυσίμων και της προμήθειας στην Ουγγαρία, εξήγησε η MOL.Η ανακοίνωση του γίγαντα πετρελαίου και φυσικού αερίου αφορά επίσης τιςΌπως και σε άλλες ευρωπαϊκές χώρες, η ουγγρική κυβέρνηση αποφάσισε να διατηρήσει τα ανώτατα όρια τιμών στα καύσιμα και στα βασικά τρόφιμα μέχρι το τέλος του τρέχοντος έτους.Σχετικά με την πιθανή έλλειψη καυσίμων, οσύμβουλος του πρωθυπουργού, δήλωσε στις ότι «μπορεί να υπάρχουν προβλήματα στα πρατήρια καυσίμων».Ωστόσο, εμπιστεύεται τη βιωσιμότητα των αποφάσεών τους.πρόσθεσε ότι οι άνθρωποι θα μπορούσαν να ευχαριστήσουν τηπου η κυβέρνηση μπορεί να διατηρήσει το καθεστώς ανώτατων τιμών καυσίμων.Ως αποτέλεσμα, οι τιμές της βενζίνης και τουθα παραμείνουν σταστην Ουγγαρία έως τις 31 Δεκεμβρίου.ανακοίνωσε ότι το διυλιστήριό της στηλειτουργεί ξανά με πλήρη δυναμικότητα επειδή ολοκλήρωσε με επιτυχία τις προγραμματισμένες εργασίες συντήρησης.Η δεύτερη φάση συντήρησης θα ξεκινήσει στις 9 Οκτωβρίου, αλλά αυτό θα είναι ένα έργο μικρότερης κλίμακας που θα επηρεάσει μόνο τις εγκαταστάσεις παραγωγής ντίζελ.Μετά την ολοκλήρωση της διαδικασίας, μπορεί να χρειαστεί λίγος χρόνος για να αυξηθεί η παραγωγή ντίζελ.Ωστόσο, σύμφωνα με τον ουγγρικό Τύπο, «ευτυχώς η ζήτηση μειώνεται το φθινόπωρο και το χειμώνα, μετριάζοντας την έλλειψη καυσίμων».www.bankingnews.gr",
    "Αποσύρεται απο την Ουγγαρία ο Άνταμ Ζάλαϊ": "Μετά από 84 παιχνίδια με το εθνόσημο και 25 γκολ, ο εμβληματικός αρχηγός της εθνικής Ουγγαρίας Άνταμ Ζάλαϊ αποφάσισε να αποσυρθεί από τους «Μαγιάρους».\n\n\n\nΤο τέλος θα δοθεί μετά τις αναμετρήσεις με την Γερμανία (23/9) και Ιταλία (26/9) για το Nations League.\n\n\n\nΟ Ζάλαϊ αποτελεί το αγαπημένο παιδί των φιλάθλων της ομάδας του Μάρκο Ρόσι. Έκανε το ντεμπούτο με τα χρώματα της χώρας του στις 11 Φεβρουαρίου του 2009. Μάλιστα ο 34χρονος πλέον επιθετικός έχει αγωνιστεί με το αντιπροσωπευτικό του συγκρότημα σε δύο διοργανώσεις Euro. Αυτές του 2016 όπου σκόραρε στην εναρκτήρια νίκη της ομάδας του κόντρα στην Αυστρία και το 2020 όταν πέτυχε ένα γκολ και μοίρασε μία ασίστ κόντρα στη Γερμανία.\n\n\n\nΟ επιθετικός που τώρα αγωνίζεται στο ελβετικό πρωτάθλημα και τη Βασιλεία, έχει φορέσει συνολικά 26 φορές το περιβραχιόνιο της χώρας του.\n\n\n\n",
    "Π. Στάνο για Ουγγαρία: Εναπόκειται στα κράτη-μέλη να αποφασίζουν ποιους θα συναντούν, αλλά αυτή την περίοδο δεν έχει νόημα να υπάρχει δέσμευση με την Ρωσία": "ανταπόκριση από τις Βρυξέλλες: Ειρήνη Ζαρκαδούλα\n\nΑυτή την περίοδο δεν έχει νόημα να υπάρχει δέσμευση σε επίπεδο ΕΕ ή διμερώς με την Μόσχα, παρότι κάθε κράτος-μέλος μπορεί να αποφασίσει σχετικά με το ποιους θα συναντά και ποιους όχι ανέφερε ο Εκπρόσωπος της Κομισιόν για θέματα εξωτερικών υποθέσεων Πίτερ Στάνο ερωτηθείς σχετικά με την συνάντηση του Ούγγρου Υπουργού Εξωτερικών Πίτερ Σινζάρτο με τον Ρώσο ομόλογό του Σεργκέι Λαβρόφ.\n\nΠιο συγκεκριμένα, ο κ. Στάνο σημείωσε ότι «σε ό,τι έχει σχέση με τις διμερείς επαφές και δεσμεύσεις, είναι ευθύνη και εναπόκειται σε κάθε κράτος μέλος να αποφασίσει ποιον συναντά και ποιον όχι. Μπορώ να υπενθυμίσω ότι στην ΕΕ, υπάρχει η αντίληψη ότι σε αυτή την περίοδο δεν έχει νόημα να υπάρχει δέσμευση με την Ρωσία σε επίπεδο ΕΕ ή διμερώς με τους Ρώσους αξιωματούχους κατά τη διάρκεια της Γενικής Συνέλευσης του ΟΗΕ στην Νέα Υόρκη, διότι αυτό συμβαίνει στο πλαίσιο των πρόσφατων βημάτων κλιμάκωσης από τον Πούτιν, ο οποίος έδειξε πολύ ξεκάθαρα, σε όλη τη διεθνή κοινότητα, συμπεριλαμβανομένης της ΕΕ και κάθε κράτους-μέλους ότι δεν ενδιαφέρεται για την ειρήνη, αλλά ενδιαφέρεται να κλιμακώσει περισσότερο αυτόν τον παράνομο πόλεμο».",
    "Ουγγαρία: Εντυπωσιακά πυροτοχνήματα για την εθνική γιορτή": "Με μια εντυπωσιακή επίδειξη πυροτεχνημάτων το Σάββατο στην πρωτεύουσα της Ουγγαρίας, εορτάστηκε τελικά η εθνική γιορτή, μετά από αναβολή της παράστασης το περασμένο Σαββατοκύριακο η οποία προκάλεσε διαμάχη αφού οδήγησε στην απόλυση των κορυφαίων μετεωρολόγων της χώρας για τις προβλέψεις τους για τον καιρό.\n\nΟυγγαρία Szilard Koszticsak/MTVA - Media Service Support and Asset Management Fund\n\nΗ εκδήλωση του Σαββάτου προσέλκυσε δεκάδες χιλιάδες στον ποταμό Δούναβη σε αυτό που χαρακτηρίστηκε ως το μεγαλύτερο σόου πυροτεχνημάτων που έχει γίνει ποτέ στην Ευρώπη.",
    "Η Ουγγαρία θέλει να φιλοξενήσει το Σούπερ Καπ Ιταλίας": "Σοβαρή υποψηφιότητα για να φιλοξενήσει το επόμενο Σούπερ Καπ Ιταλίας έθεσε η Ουγγαρία. Ο πρωθυπουργός της χώρας, Βίκτορ Όρμπαν, είχε επικοινωνία με τον πρόεδρο της ιταλικής ομοσπονδίας, Γκαμπριέλε Γκραβίνα, με σκοπό να του μεταφέρει την πρόθεσή του για να διοργανώσει το μεγάλο αυτό ματς.\n\nΟι πληροφορίες που μεταφέρει η ιταλική «Repubblica» αλλά και το ουγγρικό ειδησεογραφικό σάιτ «Index», αναφέρουν πως η Ουγγαρία προσφέρει 8 εκατ. ευρώ για να φιλοξενήσει το Σούπερ Καπ.\n\nΗ ιταλική ομοσπονδία φέρεται να εξετάζει την πρόταση αυτή, η οποία σε πρώτη μορφή αναφέρει πως το γήπεδο θα είναι στη Βουδαπέστη και στο «Puskas Arena». Ωστόσο, έχει εκφράσει την επιθυμία σαν δεύτερη επιλογή να διοργανωθεί στο «Pancho Arena» στο Φελκσούτ, μέρος που διαμένει ο ίδιος.\n\nΤα τελευταία χρόνια, εκτός από πέρυσι, το ιταλικό Σούπερ Καπ διεξάγεται σε διάφορες χώρες, με τη Σαουδική Αραβία να έχει αναλάβει αρκετές φορές τη διοργάνωση.\n\nItalian newspaper La Repubblica reported over the weekend that #Hungarian Prime Minister Viktor Orbán has allegedly offered 8 million euros to the Italian #Football Federation if #Hungary hosts the next #Italian Super Cup (#Supercoppa Italiana)https://t.co/8Dh818oPOQ — Hungary Today (@HungaryToday) September 26, 2022\n\nΠηγή: sport-fm.gr",
    "Προκλητική παρέμβαση Ευρωπαϊκής Επιτροπής παραμονές των εκλογών – «Εάν η Ιταλία αποδειχθεί όπως η Ουγγαρία έχουμε τα εργαλεία»": "Ως γνωστό στις 25 Σεπτεμβρίου 2022 στην Ιταλία διεξάγονται εκλογές και με βάση τα δημοσκοπικά ευρήματα ο εθνικιστικός δεξιός συνασπισμός με Meloni, Salvini και Berlusconi αναμένεται να συγκυβερνήσουν καταλαμβάνοντας ποσοστά περίπου 45%... με το κόμμα Brothers of Italy να καταλάβει την πρώτη θέση…\n\nΣε μια απροκάλυπτη, αντιθεσμική και αντιδημοκρατική παρέμβαση η πρόεδρος της Ευρωπαϊκής Επιτροπής Ursula Von der Leyen παρενέβη στις πολιτικές εξελίξεις στην Ιταλία τονίζοντας ότι «εάν η Ιταλία αποδειχθεί όπως η Ουγγαρία έχουμε τα εργαλεία».\n\nΩς γνωστό στις 25 Σεπτεμβρίου 2022 στην Ιταλία διεξάγονται εκλογές και με βάση τα δημοσκοπικά ευρήματα ο εθνικιστικός δεξιός συνασπισμός με Meloni, Salvini και Berlusconi αναμένεται να συγκυβερνήσουν καταλαμβάνοντας ποσοστά περίπου 45%... με το κόμμα Brothers of Italy να καταλάβει την πρώτη θέση…με ποσοστό 25%...\n\nΗ Meloni ηγείται του εθνικιστικού κινήματος Αδέρφια για την Ιταλία.\n\nΣτην Ευρώπη και πολιτικοί κατώτεροι των περιστάσεων, γραφειοκράτες στις Βρυξέλλες που δεν έχουν κατανοήσει τις ζυμώσεις στην κοινωνία δεν έχουν αντιληφθεί ότι οι πολίτες όταν αυξάνονται οι κοινωνικές ανισότητες στρέφονται σε εναλλακτικά κόμματα.\n\nΤο νέο φαινόμενο της Ευρώπης\n\nΠως εξηγείται η μεγάλη νίκη της ακροδεξιάς στην Σουηδία;\n\nΠως εξηγείται η μεγάλη στροφή των Ιταλών στα ακροδεξιά εθνικιστικά κινήματα όπως της Meloni και Salvini;\n\nΠως εξηγείται ότι το VOX το ακροδεξιό κόμμα στην Ισπανία βρίσκεται στην 3η θέση με ποσοστά πάνω από 16%;\n\nΠως εξηγείται ότι στην Εσθονία το ακροδεξιό κόμμα EKRE έχει φθάσει στην δεύτερη θέση με ποσοστά 26% και προσεγγίζει την πρώτη θέση;\n\nΠως εξηγείται ότι στην Γερμανία με τα τραγικά λάθη της κυβέρνησης… το AfD το ακροδεξιό κόμμα προσεγγίζει ποσοστά 12% με 13%;\n\nΠως εξηγείται ότι το SPD το ακροδεξιό κόμμα στην Τσεχία βρίσκεται στην 3η θέση με ποσοστά πάνω από 14%;\n\nΠως εξηγείται ότι το PVV το ακροδεξιό κόμμα στην Ολλανδία βρίσκεται στην 2η θέση με ποσοστά πάνω από 11%, όταν το πρώτο κόμμα βρίσκεται στο 15%;\n\nΠως εξηγείται ότι το FrP το ακροδεξιό κόμμα στην Νορβηγία βρίσκεται στην 3η θέση με ποσοστά πάνω από 11%;\n\nΠως εξηγείται στην ιστορικά σοσιαλιστική Πορτογαλία το ακροδεξιό κόμμα Cheqa βρίσκεται στην 3η θέση με ποσοστά πάνω από 11%;\n\nΠως εξηγείται η σταθερά ισχυρή Le Pen στην Γαλλία;\n\nΠως εξηγείται ότι το Fidesz το ακροδεξιό κόμμα στην Ουγγαρία παρ΄ ότι η χώρα έχει στοχοποιηθεί από την ΕΕ βρίσκεται σταθερά στο 50%;\n\nVon der Leyen: Αν η Ιταλία είναι όπως η Ουγγαρία έχουμε εργαλεία.... αλλά μετά ανασκεύασε τις δηλώσεις\n\n\n\n«Θα δούμε το αποτέλεσμα της ψηφοφορίας στην Ιταλία, έγιναν και εκλογές στη Σουηδία.\n\nΑν τα πράγματα πάνε προς δύσκολη κατεύθυνση, έχουμε εργαλεία, όπως στην περίπτωση της Πολωνίας και της Ουγγαρίας».\n\nΑυτό ανέφερε η πρόεδρος της Ευρωπαϊκής Επιτροπής Von der Leyen απαντώντας σε ερώτηση για το πιθανό αποτέλεσμα των εκλογών στην Ιταλία, δεδομένου ότι, όπως επισημάνθηκε, μεταξύ των υποψηφίων υπάρχουν και πρόσωπα κοντά στον Putin.\n\nΩστόσο μετά από έντονες αντιδράσεις η Von der Leyen ανεσκεύασε τις δηλώσεις...\n\nH ρήξη Βρυξελλών και Ουγγαρίας\n\nΗ ρήξη μεταξύ Βρυξελλών και Ουγγαρίας διευρύνεται μέρα με τη μέρα καθώς ο Βίκτορ Όρμπαν θεωρεί αυτοκτονικές τις πολιτικές της Ευρωπαϊκής Ένωσης με τις κυρώσεις κατά της Ρωσίας.\n\nΜετά από χρόνια διαμάχης και απειλών από τις Βρυξέλλες ότι θα ενεργοποιήσει τον πολυδιαφημισμένο μηχανισμό «κράτος δικαίου» κατά της Ουγγαρίας, φαίνεται ότι η ΕΕ οδεύει προς δράση, καθώς δεν μπορεί να επιτρέψει στην Ουγγαρία να γίνει προηγούμενο που θα λειτουργούσε ως μια έμπνευση «μη συμμόρφωσης» για άλλα μέλη.\n\nΗ άρνηση της Ουγγαρίας να διακόψει εντελώς τους δεσμούς με τη Ρωσία φαίνεται να κλιμακώνει την αντιπαράθεση.\n\nΩς αποτέλεσμα, η ΕΕ έχει απειλήσει να παγώσει περίπου 7,5 δισεκατομμύρια ευρώ σε κεφάλαια που προορίζονται για την Ουγγαρία.\n\nΟι μη εκλεγμένοι γραφειοκράτες από τις Βρυξέλλες χρησιμοποιούν την «επίμονη διαφθορά και απάτη» ως πρόσχημα για την αμφιλεγόμενη κίνηση τους κατά της Ουγγαρίας.\n\nΗ Ουγγαρία θεωρείται συχνά ως ένα «κράτος παραβάτης» και είναι το κύριο εμπόδιο στις μάταιες προσπάθειες της ΕΕ να απομονώσει τη Ρωσία.\n\nΗ Ουγγαρία ζήτησε εξαιρέσεις από τις αντιρωσικές κυρώσεις στην ενέργεια.\n\nΩς αποτέλεσμα, πέτυχε τη διατήρηση σχετικά φθηνών τιμών ενέργειας σε μια εποχή που η υπόλοιπη ΕΕ διέρχεται οικονομική κρίση λόγω των αυτοκτονικών κυρώσεων των Βρυξελλών κατά της Ρωσίας.\n\nΟι κυρώσεις στη Ρωσία όχι μόνο απέτυχαν να επιφέρουν τα επιθυμητά αποτελέσματα, αλλά στην πραγματικότητα καταστρέφουν τις οικονομίες της ευρωζώνης.\n\nΣε πρόσφατη ανάλυση του, το Bloomberg περιέγραψε το δίλημμα ως εξής:\n\n«Αλλά ενώ τα περισσότερα κράτη μέλη έχουν εμπλακεί σε έναν απεγνωσμένο αγώνα για να εξασφαλίσουν εναλλακτικές προμήθειες φυσικού αερίου πριν από τον χειμώνα, η Ουγγαρία έχει εμβαθύνει τους δεσμούς της με την Ρωσία, εκμεταλλευόμενη τις εξαιρέσεις που ζήτησε από τις κυρώσεις της ΕΕ για τις εισαγωγές φυσικού αερίου από την Ρωσία».\n\nΑν και τα δυτικά κρατικά και εταιρικά κυρίαρχα μέσα ενημέρωσης κατηγόρησαν την Ουγγαρία ότι ασκεί υποτιθέμενες «φιλορωσικές πολιτικές», το γεγονός είναι ότι η Ουγγαρία απλώς υπερασπίζεται αυτό που μπορεί να περιγραφεί μόνο ως realpolitik.\n\nΟ Péter Szijjártó, Υπουργός Εξωτερικών και Εμπορίου της Ουγγαρίας έχει δηλώσει με συνέπεια ότι το ζήτημα της ενεργειακής ασφάλειας απαιτεί «μια ρεαλιστική προσέγγιση και κοινή λογική αντί για φιλοσοφικές και ιδεολογικές συζητήσεις».\n\n«Η ενεργειακή ασφάλεια είναι το πιο κρίσιμο ζήτημα στη διεθνή πολιτική σκηνή σήμερα, αλλά το θέμα είναι πλέον απολύτως υπερβολικά πολιτικοποιημένο και μετατρέπεται σε ιδεολογικό ζήτημα.\n\nΗ ασφάλεια του ενεργειακού εφοδιασμού θα πρέπει να είναι θέμα φυσικής και μαθηματικών που αφορά τους πόρους, τις διαδρομές εφοδιασμού και τον υπολογισμό των ενεργειακών αναγκών», δήλωσε ο Szijjártó.\n\nΟρισμένα δυτικά ΜΜΕ κατηγορούν ακόμη και την Πολωνία και ισχυρίζονται ότι «παρέμεινε μέχρι στιγμής ένα ισχυρό εμπόδιο για τις Βρυξέλλες να επιφέρουν σημαντικές κυρώσεις για το κράτος δικαίου», παρά το γεγονός ότι η Πολωνία βρίσκεται σχεδόν πάντα στην πρώτη γραμμή των αντιρωσικών πολιτικών της ΕΕ.\n\n«Κατά τη διάρκεια της σύγκρουσης η Ουγγαρία αντιμετώπισε το πειθαρχικό μηχανισμό της ΕΕ, γνωστό ως διαδικασία του άρθρου 7, έχοντας την υποστήριξη της εθνικιστικής κυβέρνησης της Πολωνίας.\n\nΠολλοί αγνοούν ξεκάθαρα τους αιώνες στενών δεσμών Πολωνίας και Ουγγαρίας, καθώς και το γεγονός ότι και οι δύο χώρες είναι αποφασισμένες να αντεπιτεθούν στον πόλεμο των Βρυξελλών κατά των παραδοσιακών αξιών και την επιβολή αυτοκτονικών νεοφιλελεύθερων πολιτικών που ουσιαστικά έχουν αποδομήσει τις ευρωπαϊκές κοινωνίες\n\nΗ Ουγγαρία δέχθηκε επίσης επίθεση από το Ευρωπαϊκό Κοινοβούλιο (ΕΚ), το οποίο ενέκρινε πρόσφατα ένα ψήφισμα που δηλώνει ότι η χώρα «δεν είναι πλέον μια πλήρης δημοκρατία».\n\nΤο Fidesz, το κυβερνών κόμμα της Ουγγαρίας, δήλωσε σε απάντηση:\n\n«Είναι ασυγχώρητο το γεγονός ότι, ενώ οι άνθρωποι υποφέρουν από τις σοβαρές οικονομικές επιπτώσεις του πληθωρισμού εν καιρώ πολέμου και τις άστοχες κυρώσεις, το Ευρωπαϊκό Κοινοβούλιο επιτίθεται ξανά στην Ουγγαρία».\n\nΔεδομένων των προβλημάτων που περνά η Ουγγαρία επειδή θέλει απλώς να διατηρήσει την κυριαρχία της, τίθεται το ερώτημα – τι μπορούν να περιμένουν σημερινά ή μελλοντικά μέλη της ΕΕ; Γιατί η βούληση των μη εκλεγμένων γραφειοκρατών στις Βρυξέλλες έχει προτεραιότητα έναντι της βούλησης των πολιτών κάθε κράτους μέλους και των δημοκρατικά εκλεγμένων αξιωματούχων τους;\n\nΠώς σχεδιάζουν οι Βρυξέλλες να επιβάλουν τις αυτοκτονικές πολιτικές τους, δεδομένου ότι υπάρχει μια μαζική πολιτική διάλυση σε ολόκληρη την ευρωζώνη που προκύπτει από τις κυρώσεις κατά της Ρωσίας;\n\nwww.bankingnews.gr",
    "Ουγγαρία: Κόντρα στη Δύση, ο Όρμπαν στη Μόσχα για την κηδεία Γκορμπατσόφ": "Ο πρωθυπουργός της Ουγγαρίας Βίκτορ Ορμπαν, ο οποίος ακολουθεί αντίθετη πορεία από τους Ευρωπαίους εταίρους του αυξάνοντας τις εισαγωγές φυσικού αερίου από τη Ρωσία, θα μεταβεί σήμερα στη Μόσχα για την κηδεία του τελευταίου ηγέτη της Σοβιετικής Ένωσης, του Μιχαήλ Γκορμπατσόφ, ανακοίνωσε η κυβέρνησή του.\n\n«Θα αποτίσει φόρο τιμής στον Μιχαήλ Γκορμπατσόφ», συνοδευόμενος από ουγγρική αντιπροσωπεία, σύμφωνα με την ανάρτηση της κυβέρνησης στο Twitter.\n\nΩστόσο, όπως ανακοίνωσε το Κρεμλίνο, ο Ορμπαν δεν πρόκειται να συναντηθεί με τον Ρώσο πρόεδρο Βλαντίμιρ Πούτιν. «Σύμφωνα με τις πληροφορίες μας, θα έρθει για να αποχαιρετήσει τον Γκορμπατσόφ. Δεν έχει υποβληθεί αίτημα για συνάντηση», δήλωσε ο Ντμίτρι Πεσκόφ εκπρόσωπος του Κρεμλίνου.\n\nΚανένας άλλος Ευρωπαίος ηγέτης δεν αναμένεται να παραστεί στην κηδεία. Παρά την εκτίμηση που τρέφουν το Λονδίνο, το Παρίσι και το Βερολίνο στον Γκορμπατσόφ για τη συμβολή του στον τερματισμό του Ψυχρού Πολέμου, η εισβολή της Ρωσίας στην Ουκρανία έχει οξύνει την ένταση μεταξύ της Δύσης και της Μόσχας.\n\nΗ επίσκεψη του Ορμπαν στη Μόσχα πραγματοποιείται λίγες ώρες αφού η Gazprom ανακοίνωσε ότι ο αγωγός Nord Stream, που μεταφέρει φυσικό αέριο στην Ευρώπη και είχε κλείσει για συντήρηση δεν θα επαναλειτουργήσει σήμερα, όπως προβλεπόταν αρχικά.\n\nΗ Ουγγαρία ανακοίνωσε την Τετάρτη ότι ενισχύει τις συναλλαγές της με τη Gazprom και λαμβάνει επιπλέον ποσότητες φυσικού αερίου.",
    "Ουγγαρία: Αυτοκίνητο επιχείρησε να περάσει αφύλακτη διάβαση – Παρασύρθηκε από τρένο, επτά νεκροί": "Επτά άνθρωποι έχασαν τη ζωή τους όταν ένα αυτοκίνητο παρασύρθηκε σήμερα από αμαξοστοιχία στη νότια Ουγγαρία, όπως ανακοίνωσε η Αστυνομία. Το πολύνεκρο δυστύχημα σημειώθηκε στα περίχωρα της πόλης Κουνφεχέρτο, κοντά στα σύνορα με τη Σερβία.\n\nΔείτε βίντεο\n\nA train collided with a vehicle on a railroad crossing in southern Hungary early Monday, killing seven people, authorities said. (AP) pic.twitter.com/VaPcyzorUX — Voice of America (@VOANews) September 5, 2022\n\nΔεν τραυματίστηκαν οι επιβάτες του τρένου\n\nΝεκροί είναι ο οδηγός και άλλοι έξι επιβαίνοντες στο μοιραίο ΙΧ. Ο μηχανοδηγός του τρένου διακομίστηκε σε νοσοκομείο με ελαφρά τραύματα, ενώ κανείς από τους επιβάτες δεν έπαθε το παραμικρό.\n\nΣύμφωνα με την ουγγρική αστυνομία, ένα Opel Corsa επιχείρησε να διασχίσει αφύλακτη διάβαση γύρω στις 7 το πρωί (τοπική ώρα) και παρασύρθηκε από διερχόμενη αμαξοστοιχία. Στη συγκεκριμένη διάβαση δεν υπάρχουν προστατευτικές μπάρες, παρά μόνο μια προειδοποιητική πινακίδα.",
    "Nations League: Στοίχημα στο Ουγγαρία – Ιταλία": "Συνολικά επτά αγώνες περιλαμβάνει το μενού της διοργανώσεις σήμερα και πριν πάμε σε αυτούς που αποφάσισα να ποντάρω, ας δούμε τι χρειάζεται η κάθε ομάδα.\n\nΗ Ουγγαρία αν δεν χάσει θα περάσει στα τελικά της διοργάνωσης\n\nΗ Ιταλία θέλει μόνο νίκη για να περάσει την Ουγγαρία\n\nΗ Γερμανία είναι «αδιάφορη»\n\nΗ Αγγλία έχει υποβιβαστεί στην 2 η κατηγορία\n\nκατηγορία Η Βοσνία έχει ανέβει στην 1η κατηγορία\n\nΤο Μαυροβούνιο είναι «αδιάφορο»\n\nΗ Φινλανδία θα πέσει κατηγορία αν χάσει και η Ρουμανία αποφύγει την ήττα ή αν φέρει ισοπαλία και η Ρουμανία κερδίσει\n\nΗ Ρουμανία αν χάσει πέφτει, αν φέρει ισοπαλία και κερδίσει η Φινλανδία ή αν κερδίσει η Φινλανδία\n\nΗ Γεωργία έχει ανέβει στην 2 η κατηγορία\n\nκατηγορία Τα Σκόπια είναι «αδιάφορα»\n\nΗ Βουλγαρία είναι «αδιάφορη»\n\nΤο Γιβραλτάρ θα παίξει στα play out για την 4 η κατηγορία ή την παραμονή\n\nκατηγορία ή την παραμονή Η Εσθονία ανεβαίνει στην 3 η κατηγορία\n\nκατηγορία Η Μάλτα είναι αδιάφορη\n\nΤο Σαν Μαρίνο είναι αδιάφορο\n\nΟυγγαρία - Ιταλία\n\nΗ Ουγγαρία είναι η ομάδα που μου χάρισε ένα σπουδαίο διπλό μέσα στην Γερμανία και μας πλήρωσε σε απόδοση 13,00, είναι ομάδα που ξέρει να κρατήσει μπάλα, ξέρει να αμυνθεί, ξέρει να παίξει πολύ καλά στα επιθετικά στημένα και ο άσσο της φτάνει στα 4,33.\n\nΔιαβάστε τη συνέχεια του άρθρου στο Betmarket.com.cy.\n\nΜπορείτε να ακολουθήσετε το ανανεωμένο BetMarket.com.cy σε Facebook και Instagram για να ενημερώνεστε καθημερινά για τις εξελίξεις με τις νόμιμες στοιχηματικές εταιρίες στην Κύπρο, να δείτε τα προγνωστικά των tipster μας, τις πτώσεις των αποδόσεων αλλά και ενδιαφέρουσα θεματολογία γύρω από το στοίχημα που δεν θα βρείτε αλλού.",
    "Ουγγαρία – Γερμανία 71-106: Και τώρα… Μαυροβούνιο": "Με εκτεταμένο ροτέισιον αφού εκτός έμειναν οι Ντένις Σρέντερ, Νικ Ουέιλερ Μπαμπ και Ντάνιελ Τάις κατέβηκε η Γερμανία ξέροντας ότι θα τερματίσει δεύτερη στον δεύτερο όμιλο του Eurobasket όμως με πολύ καλή εμφάνιση κέρδισε με 106-71.\n\nΟι Ούγγροι αρχικά έδειξαν να το παλεύουν μόνο στην πρώτη περίοδο σουτάροντας με 67% στο δίποντο (8/12) κόντρα στη Γερμανία που προηγήθηκε με 19-22 στο 10.\n\nΔιαβάστε επίσης: Επικός Ντόντσιτς: Ισοπέδωσε τους Γάλλους και ξεπέρασε τον Γκάλη! (vid)\n\nΣτη δεύτερη περίοδο όμως οι Γερμανοί άνοιξαν το γκάζι αλλά το ματς ήρθε στον πόντο 34-35 με τρίποντο του Φέρεντζ.Εκεί όμως όλα τελείωσαν για την Ουγγαρία αφού με φανταστική άμυνα η Γερμανία έκλεισε την περίοδο με 19-5 σερί (39-54).\n\nΣτην τρίτη περιόδου οι Γερμανοί κυριάρχησαν και έφτασαν την διαφορά στο +21 με τον Σένγκφελντ (75-54) για να κλείσει το δεκάλεπτο στο +23 (58-81).\n\nΗ τελευταία περίοδος ήταν απλά διαδικαστική με τους Γερμανούς να σκοράρουν σε κάθε επίθεση και να εκτοξεύουν την διαφορά στο +42 (64-106) για να κλείσει το ματς με 71-106. Έτσι οι Γερμανία πέτυχε μια ακόμα νίκη που είναι η τέταρτη. Τώρα θα πάνε στο Βερολίνο για την φάση των νοκ άουτ και το πρόγραμμα τους ξεκινάει στους 16 κόντρα στο μαχητικό Μαυροβούνιο.\n\nΔεκάλεπτα: 22-19, 54-39, 81-58, 106-71",
    "Κροατία 9-10: Πρωταθλητές Ευρώπης οι Κροάτες μετά από 12 χρόνια": "Η Κροατία επικράτησε 10-9 της Ουγγαρία στον τελικό του ευρωπαϊκού πρωταθλήματος που διεξήχθη στο Σπλιτ και επέστρεψε στην κορυφή μετά από 12 χρόνια. Τρίτη η Ισπανία.\n\nΠρωταθλήτρια Ευρώπης μετά από 12 χρόνια αναδείχθηκε η Κροατία η οποία επικράτησε 10-9 της Ουγγαρίας μετά από έναν συναρπαστικό τελικό στο Σπλιτ.\n\nΤο παιχνίδι ήταν ντέρμπι σε όλη τη διάρκειά του με τις δύο ομάδες να πηγαίνουν χέρι χέρι στο σκοράρισμα μέχρι και τα μισά της τέταρτης περιόδου.\n\nΤότε ο Μάρινιτς-Κράγκιτς με δύο γκολ έπειτα από ισάριθμες εύστοχες εκτελέσεις πέναλτι έδωσε προβάδισμα δύο τερμάτων στους Κροάτες (10-8) με δύο λεπτά να απομένουν για το φινάλε.\n\nΟ Γιάνσικ με εύστοχη εκτέλεση πέναλτι μείωσε στο γκολ 10-9, όμως ο χρόνος που έμενε δεν έφτανε για κάτι περισσότερο και έτσι οι Κροάτες πανηγύρισαν την κατάκτηση του τροπαίου μέσα σε αποθέωση.\n\nΟυγγαρία - Κροατία 9-10\n\nΤα οκτάλεπτα: 3-3, 0-1, 4-4, 2-2\n\nΟυγγαρία: Λεβάι, Αβγκιάλ, Μάνχερτζ 1, Κόναρικ 1, Νάγκι, Μόλναρ 2, Ζάλανκι 1, Μπουριαν, Νέμετ 1, Φέκετε, Γιάνσικ 2, Βιγκνάρι 1, Βόγκελ\n\nΚροατία: Μπίγιατς, Μπούριτς 3, Φάτοβιτς, Κράπιτς 1, Λάζιτς, Μπούκιτς, Μπιλγιάκα, Ζούβελα, Μάρινιτς Κράγκιτς 2, Βρλιτς, Μπάσιτς 1, Χάρκοβ 3, Πόπαντιτς\n\nΣτον μικρό τελικό η Ισπανία νίκησε 7-6 την Ιταλία και πήρε το χάλκινο μετάλλιο.\n\nΑπονομές μεταλλίων στους νικητές έκανε ο Πρόεδρος της ΚΟΕ και Α΄Αντιπρόεδρος της LEN Κυριάκος Γιαννόπουλος.\n\nΗ ΤΕΛΙΚΗ ΚΑΤΑΤΑΞΗ:\n\n1. Κροατία\n\n2. Ουγγαρία\n\n3. Ισπανία\n\n4. Ιταλία\n\n5. ΕΛΛΑΔΑ\n\n6. Γαλλία\n\n7. Μαυροβούνιο\n\n8. Γεωργία\n\n9. Σερβία\n\n10. Ρουμανία\n\n11. Ολλανδία\n\n12. Ισραήλ\n\n13. Γερμανία\n\n14. Μάλτα\n\n15. Σλοβακία\n\n16. Σλοβενία",
    "ΕΕ: Περικοπή στα κονδύλια προς την Ουγγαρία λόγω διαφθοράς": "Η Κομισιόν σχεδιάζει να προτείνει περικοπή χρηματοδότησης για την κυβέρνηση του Ούγγρου πρωθυπουργού Βίκτορ Όρμπαν λόγω ανησυχιών για εκτεταμένη διαφθορά, δήλωσαν ανώτεροι αξιωματούχοι.\n\nΗ Ευρωπαϊκή Επιτροπή σχεδιάζει να επισημοποιήσει την αξιολόγησή της την Κυριακή. Στη συνέχεια, οι κυβερνήσεις των κρατών μελών θα λάβουν την τελική απόφαση εντός τριών μηνών και θα απαιτηθεί ειδική πλειοψηφία για να τεθεί σε ισχύ η πρόταση, όπως μεταδίδει το Bloomberg.\n\nΩς προς την αξία του ουγγρικού νομίσματος, το φιορίνι υποχώρησε έως και 1,1% έναντι του ευρώ. Οι επενδυτές δήλωσαν ότι οι αβέβαιες προοπτικές των ευρωπαϊκών κεφαλαίων οδηγησαν σε δυσανάλογες πωλήσεις των ουγγρικών περιουσιακών στοιχείων φέτος.\n\nΗ Ουγγαρία είναι η πρώτη χώρα που υποβάλλεται σε έρευνα βάσει νέων κανόνων που επιτρέπουν στην ΕΕ να τιμωρεί τα μέλη που υπονομεύουν τα οικονομικά της συμφέροντα. Η επιτροπή έχει περάσει μήνες ερευνώντας τη φθορά του κράτους δικαίου κατά τη διάρκεια δεκαετούς ηγεσίας του Όρμπαν.\n\nΤο υπουργικό συμβούλιο του Όρμπαν, το οποίο έχει προς το παρόν απωλέσει τη δυνατότητα πρόσβασης στη χρηματοδότηση του μπλοκ εν αναμονή της έκβασης της έρευνας, ελπίζει να αξιοποιήσει περισσότερα από €40 δισ. προερχόμενα από ευρωπαικά κονδύλια έως το 2027.\n\nΑκολούθησε την Ημερησία στο Google News!",
    "Αυταρχισμός σε Ελλάδα και Ουγγαρία / Μητσοτάκης - Όρμπαν: 108-85": "Κοινοβουλευτική απολυταρχία, διαφθορά, διαπλοκή, έλεγχος των ΜΜΕ. Κυριάκος Μητσοτάκης και Βικτορ Ορμπάν έχουν περισσότερα κοινά απ'οσα φανταζόμαστε.\n\nΔεν είναι αποτέλεσμα αγώνα μπάσκετ. Και όσο υψηλότερο το νούμερο, τόσο το χειρότερο για τον «παίκτη», αφού αφορά τα προβλήματα στον τομέα της ελευθεροτυπίας με βάση τους «Ρεπόρτερς χωρίς σύνορα» επίσημους συνεργάτες των ευρωπαϊκών θεσμών. Η Ουγγαρία του Ορμπαν λοιπόν, η χώρα που σύμφωνα με δημοψήφισμα του ευρωκοινοβουλίου έχει πάψει να λειτουργεί σαν «πραγματική Δημοκρατία» είναι κατά 23 θέσεις καλύτερη από την Ελλάδα του Κυριάκου Μητσοτάκη. Το επισημαίνει στην σχετική της εισήγηση και η Κομισιόν.\n\nΑυτό που επέκρινε όμως το Ευρωκοινοβούλιο είναι ότι ακριβώς η Κομισιόν φέρει ευθύνη για το «γλίστρημα» του καθεστώτος της Βουδαπέστης σε μια ιδιότυπη «κοινοβουλευτική απολυταρχία». Ελπίζουμε να μην χρειαστεί να γίνει κάποια στιγμή στο μέλλον ανάλογη αυτοκριτική και για τον στρουθοκαμηλισμό των Ευρωπαίων απέναντι στη διολίσθηση της Ελλάδας σε μια ανάλογη κατάσταση.\n\nΥπερβολικό; Η αλήθεια είναι ότι ακόμα και κάποιοι προοδευτικοί αναλυτές εμποτισμένοι με τη λογική της «πολιτικής κορεκτίλας» φοβούνται ακόμα να συγκρίνουν τους δύο «κυβερνήτες». Ας ρίξουμε λοιπόν μια πιο αναλυτική ματιά στην κατάσταση της δημοκρατίας στις δύο χώρες. Για την ελευθεροτυπία τα είπαμε ήδη. Ο ασφυκτικός έλεγχος των δημόσιων ΜΜΕ και η ενίσχυση πάνω ή κάτω από το τραπέζι φιλικών συγκροτημάτων Τύπου είναι κοινή πρακτική των δύο κυβερνήσεων. Υπάρχουν και στην Ελλάδα όπως και στην Ουγγαρία «έρημοι ενημέρωσης», όπου οι πολίτες δεν έχουν δυνατότητα να καταναλώσουν τίποτα άλλα παρά μαζική κυβερνητική προπαγάνδα. Ειδικά οι πολίτες μεγαλύτερης ηλικίας έξω από τα μεγάλα αστικά κέντρα.\n\nΤα φαινόμενα διαφθοράς, απευθείας αναθέσεων σε φίλους και συγγενείς η δημιουργία ενός καθεστώτος διαπλοκής συμφερόντων από ομίλους που λυμαίνονται και τα κοινοτικά κονδύλια δεν είναι φυσικά ουγγρική ιδιαιτερότητα. Η περίπτωση του Ταμείου Ανάκαμψης είναι η πιο πρόσφατη, αλλά όχι και η μοναδική. Και μπορεί να μην έχουν απορριφθεί τα σχετικά ελληνικά σχέδια, όπως συνέβη στην περίπτωση της Ουγγαρίας, αλλά στις Βρυξέλλες ήδη έχουν αρχίσει να προβληματίζονται και για την ελληνική μεθοδολογία, κάτι που εξηγεί και τις όποιες καθυστερήσεις.\n\nΟ έλεγχος και οι παρεμβάσεις στο χώρο της Δικαιοσύνης, ο διορισμός φίλιων δικαστών, οι νομοθετικές παρεμβάσεις της τελευταίας στιγμής επίσης είναι μια κοινή και δοκιμασμένη μέθοδος. Ο Ορμπαν άλλαξε και αυτός αρκετές φορές τον εκλογικό νόμο κατά τα γούστα του, κάτι που ήταν από τα πρώτα πεπραγμένα της κυβέρνησης Μητσοτάκη το φθινόπωρο του 2019. Το γεγονός ότι η σχετική σκέψη του Μαξίμου για «αλλαγή στην αλλαγή» φαίνεται να κάηκε εσχάτως, δεν σημαίνει ότι άλλαξε και ο τρόπος σκέψης. Ενας τρόπος σκέψης που θεωρεί αυτοσκοπό την παραμονή στην εξουσία με κάθε τρόπο, ακόμα και αν χρειαστεί να «διασυρθούν» οι θεσμοί ακόμα και το Σύνταγμα.\n\nΥπάρχουν και άλλοι τομείς πλην του Τύπου, όπου η δική μας κυβέρνηση έχει ξεπεράσει τον «Βικτάτορα». Μπορεί και αυτός να παρενέβη από την αρχή στον τρόπο διοίκησης των Πανεπιστημίων και στην επιλογή των διοικητών τους, αλλά ακόμα πανεπιστημιακή αστυνομία δεν έχει αποφασίσει να φτιάξει.\n\nΟ αυταρχισμός είναι βεβαίως κοινός, αν και προσωπικά έχω τύχει σε διαδήλωση φοιτητών και πανεπιστημιακών στη Βουδαπέστη, την οποία η αστυνομία απλώς παρακολουθούσε και δεν αποφάσισε να διαλύσει βιαίως πριν την ώρα της, όπως συχνά συμβαίνει εδώ. Ο διορισμός πάντως διοικητών και προέδρων σε δημόσιους οργανισμούς και υπηρεσίες ακόμα και σε Ιδρύματα πολιτισμού (θέατρα, μουσεία κλπ), με καθαρά κομματικά και αδιαφανή κριτήρια είναι ένα ακόμα στοιχείο που τους «ενώνει». Ολοένα και πιο ταυτόσημη γίνεται και η φρασεολογία των δύο κυβερνήσεων στο θέμα της μετανάστευσης, ενώ οι καταγγελίες για τις πρακτικές των επαναπροωθήσεων αποδεικνύουν ότι η λογική της αποτροπής μιας «μεταναστευτικής εισβολής», που απειλεί «να αλλοιώσει την εθνική σύνθεση και το χαρακτήρα της χώρας» είναι επίσης παρόμοια. Μια άλλη σημαντική ομοιότητα έχει να κάνει με την στρατηγική επιλογή διαρκούς αναζήτησης εξωτερικών εχθρών, που επιβουλεύονται την κυβέρνηση, αλλά και τη χώρα. Ο ακραίος επιθετικός νεοσυντηρητισμός, που εκφράζουν και οι δύο κυβερνήσεις έχει ανάγκη από μια μόνιμη «κατάσταση έκτακτης ανάγκης», που θα δικαιολογεί αυταρχικά μέτρα, αδιαφανείς αποφάσεις και πολεμική ρητορική απέναντι στην αντιπολίτευση. Στην περίπτωση της Ουγγαρίας οι ιδιαίτερα δημοφιλείς θεωρίες συνωμοσίας έχουν ως πρωταγωνιστή τον Τζορτζ Σόρος, αλλά συχνά και την ίδια την ΕΕ. Στην Ελλάδα βρέθηκε εσχάτως η Μόσχα και ο Πούτιν, ενώ φυσικά υπάρχουν και οι πάντα διαθέσιμες τουρκικές μυστικές υπηρεσίες, που «θέλουν να ρίξουν το Μητσοτάκη». Παλιότερα μπορεί να ήταν και ο Μαδούρο ή οι Κινέζοι, που ας μην ξεχνάμε επιστρατεύτηκαν αρχικώς και στην περίπτωση Ανδρουλάκη.\n\nΑν πάντως ο Ορμπαν κάνει παρακολουθήσεις των πολιτικών του αντιπάλων δεν έχει γίνει γνωστό. Αυτό σημαίνει ότι είτε δεν το χρειάζεται είτε ότι απλώς είναι πιο έξυπνος και δεν πιάστηκε επ’ αυτοφώρω, όπως οι δικοί μας. Ο κατάλογος με τις ομοιότητες θα μπορούσε να συμπληρωθεί και με άλλα παραδείγματα. Η ουσία είναι ότι σταδιακά οι ομοιότητες αυτές αρχίζουν να καταγράφονται και εκτός των συνόρων μας, όπως δείχνει ο βομβαρδισμός το τελευταίο διάστημα με σχετικά δημοσιεύματα στο διεθνή Τύπο για τα όσα ζούμε στην Ελλάδα. Μάλλον δεν είναι αυτό που εννοεί ο κυβερνήτης μας όταν συχνά αυτοσυγχαίρεται για την «αναβάθμιση της εικόνας της χώρας διεθνώς».",
    "Σοκ στην Ουγγαρία: Τέλος το Eurobasket για τον Χάνγκα!": "Τεράστιο πλήγμα για την Ουγγαρία καθώς ο μεγάλος της σταρ, Άνταμ Χάνγκα, δεν μπορεί να συνεχίσει στο Eurobasket λόγω τραυματισμού.\n\nEurobasket τέλος για τον Άνταμ Χάνγκα! Το μεγάλο αστέρι της εθνικής ομάδας της Ουγγαρίας βγαίνει οριστικά εκτός συνέχειας λόγω τραυματισμού! Ο Χάνγκα δεν έπαιξε στο ματς με την Σλοβενία και όπως δήλωσε και ο ίδιος χάνει οριστικά και τα επόμενα παιχνίδια της ομάδας του.\n\nΗ Ουγγαρία βρίσκεται στο 0-3 και, εκτός συγκλονιστικού απροόπτου, θα μείνει εκτός συνέχειας.\n\n\n\nwww.bnsports.gr\n\n\n\n",
    "Στο γεφύρωμα του χάσματος με την Ουγγαρία αποβλέπει η Πολωνία": "Εδώ και μήνες είναι εμφανές το τεταμένο κλίμα ανάμεσα στην Ουγγαρία και την Πολωνία, τα δυο κράτη-μέλη της ΕΕ, που προηγουμένως είχαν δημιουργήσει κοινό μέτωπο σε μια απευθείας σύγκρουση με τις Βρυξέλλες. Οι κυβερνήσεις τους δεν έχουν ακόμη αποκτήσει καμία πρόσβαση στα κεφάλαια του Ταμείου Ανάκαμψης της ΕΕ, καθώς εκκρεμούν ζητήματα συμμόρφωσης με το κράτος δικαίου.\n\nΟ πρωθυπουργός της Πολωνίας Ματέους Μοραβιέτσκι δήλωσε στην εβδομαδιαία έκδοση Sieci πως προτίθεται να βρει μια φόρμουλα βάσει της οποίας θα είναι δυνατή η κοινή δράση με την Ουγγαρία σε τομείς που «μοιραζόμαστε αξίες και συμφέροντα», αλλά «σεβόμενοι την αδύναμη θέση των Ουκρανών φίλων μας».\n\nΟι πολιτικές συγκρούσεις της Βουδαπέστης και της Βαρσοβίας με την ΕΕ έχουν μπλοκάρει την πρόσβαση τους στα κεφάλαια του Ταμείου Ανάκαμψης, που έχουν ως στόχο την αποπεράτωση μιας σειράς επενδύσεων για την ανάκαμψη των ευρωπαϊκών οικονομιών από τη διετή πανδημική κρίση. Με την επιδείνωση των συνθηκών από τον ενεργειακό πόλεμο που έχει κηρύξει το Κρεμλίνο στην Ευρώπη, φαίνεται πως οι συμμαχίες εντός της ΕΕ γίνονται όλο και πιο σημαντικές, όταν διακυβεύονται δισεκατομμύρια ευρώ σε κεφάλαια στήριξης υπό τη μορφή είτε επιδοτήσεων, είτε δανείων. Αυτήν την εβδομάδα, μάλιστα, η Ρωσία ενέτεινε τις πιέσεις στην ΕΕ με την ολοσχερή διακοπή την προσφορά φυσικού αερίου από τον Nord Stream 1, κατηγορώντας τις κυρώσεις της ΕΕ, της Μεγάλης Βρετανίας και του Καναδά για την αδυναμία της Gazprom να συνεχίσει τις ροές μέσα από τον συγκεκριμένο αγωγό.\n\nΗ Ρωσία προκαλεί ρήγμα στο κοινό μέτωπο Ουγγαρίας – Πολωνίας\n\nΚαθώς η Πολωνία είναι μια από τις χώρες-μέλη της ΕΕ, που έχουν καταδικάσει ανοικτά και απερίφραστα την εισβολή που διέταξε το Κρεμλίνο στην Ουκρανία, η πολιτική εγγύτητα της Ουγγαρίας στη Ρωσία άνοιξε ένα χάσμα στις σχέσεις των δυο εκ των τεσσάρων χωρών της «ομάδας Βίσεγκραντ» στην κεντρική Ευρώπη. Μαζί με τη Σλοβακία και την Τσεχία, η Πολωνία και η Ουγγαρία απαρτίζουν τις χώρες του Βίσεγκραντ, που προσχώρησαν στην ΕΕ τον Μάιο του 2004.\n\nΟ πρωθυπουργός της Ουγγαρίας Βίκτορ Όρμπαν έχει ξεκαθαρίσει πως επιθυμεί να διατηρήσει καλές σχέσεις με το Κρεμλίνο. Εκτός του ότι η Βουδαπέστη απείχε από την απόφαση της ΕΕ για εμπάργκο στο ρωσικό πετρέλαιο λόγω της μεγάλης εξάρτησης,, που έχει η ουγγρική οικονομία σε αυτό, ο Όρμπαν δήλωσε σε εκρηκτική ομιλία που έδωσε τον περασμένο Ιούλιο στην Τρανσυλβανία της Ρουμανίας πως είναι κατανοητές οι ανησυχίες της Ρωσίας για την προοπτική ένταξης της Ουκρανίας στο ΝΑΤΟ την ώρα που η Ουγγαρία που είναι κράτος-μέλος της διατλαντικής συμμαχίας. Σε εκείνη την ομιλία απέρριψε επίσης τη «ανάμειξη φυλών», ασκώντας κριτική στη μίξη Ευρωπαίων και μη Ευρωπαίων, προκαλώντας έντονες αντιδράσεις.\n\nΠολωνία σε απευθείας ρήξη με τη Ρωσία\n\nΑν και ο Όρμπαν τονίζει πως τίποτα δεν δικαιολογεί την επιθετικότητα της Ρωσίας στην Ουκρανία, η στάση της Πολωνίας εκ διαμέτρου αντίθετη. Η Βαρσοβία όχι μόνον παρότρυνε την ΕΕ από την αρχή του ουκρανικού πολέμου να στηρίξει με μεγαλύτερη αποφασιστικότητα το Κίεβο, αλλά δέχτηκε τον μεγαλύτερο αριθμό προσφύγων και ήταν υπέρ ενός άμεσου εμπάργκο στον ενεργειακό κλάδο της Ρωσίας. Αρνούμενη λίγο μετά να πληρώνει σε ρούβλια το φυσικό αέριο της Ρωσίας, ήταν από τις πρώτες χώρες που η Gazprom διέκοψε τις ροές από τον περασμένο Μάιο.\n\nΠριν από τον πόλεμο στην Ουκρανία, το φλερτ μεταξύ της Ουγγαρίας και της Πολωνίας ήταν έντονο. Οι δυο κυβερνήσεις είχαν απειλήσει τον Νοέμβριο του 2020 με την άσκηση βέτο για την έγκριση του Ταμείου Ανάκαμψης όταν η Κομισιόν συμπεριέλαβε την εκπλήρωση των όρων κράτους δικαίου της ΕΕ ως όρο για την εκταμίευση κεφαλαίων από τις Βρυξέλλες.\n\nΜάλιστα, τότε ο Όρμπαν είχε δηλώσει τότε σε ραδιοφωνική συνέντευξη πως «εάν υιοθετήσουμε αυτή τη νομοθεσία, έτσι όπως προτείνεται από το Ευρωπαϊκό Κοινοβούλιο και την προεδρεία της Γερμανίας, θα μετατρέψουμε την ΕΕ σε Σοβιετική Ένωση». Οι δικαστικές αρχές στη Πολωνία, στο μεταξύ, έκριναν πως η ευρωπαϊκή νομοθεσία δεν είναι συμβατή με το σύνταγμα της χώρας, βαθαίνοντας το χάσμα.\n\nΟπότε σε αυτή τη φάση, η Κομισιόν δεν έχει δώσει το πράσινο φως σε καμία δόση από τα 36 δισ. ευρώ που αντιστοιχούν στην Πολωνία σε επιδοτήσεις και δάνεια, ούτε σε αντίστοιχα κεφάλαια άνω των 16 δισ. ευρώ που ζητά η Ουγγαρία. Απομένει να διαπιστωθεί εάν οι δυο χώρες μπορούν να συνταχθούν ξανά ενάντια των Βρυξελλών, μια προοπτική που σαφώς δεν θα δυσαρεστούσε το Κρεμλίνο.",
    "Ντέρμπι κορυφής ανάμεσα σε Ουγγαρία και Ιταλία, Όλα στο online betting της Meridianbet": "** ** Ουγγαρία – Ιταλία σε ένα δυνατό παιχνίδι με τεράστιο ενδιαφέρον που θα είναι λεπτό προς λεπτό στο online betting και με τις καλύτερες αποδόσεις για στοίχημα μόνο στη Meridianbet!\n\n** ** Πρώτη στον 3ο όμιλο της Α’ κατηγορίας η Ουγγαρία με 10 βαθμούς, ακολουθεί στην 2η θέση η Ιταλία με 8.\n\nΜε το βλέμμα στο Final – Four του Nations League, Ουγγαρία και Ιταλία διασταυρώνουν τα ξίφη τους στην Πούσκας Αρένα.\n\nΚόντρα στα προγνωστικά οι Μαγυάροι παρουσιάστηκαν εξαιρετικά πανέτοιμοι στην διοργάνωση και πλέον είναι μια ανάσα από την πρόκριση σε έναν όμιλο που θεωρούνταν το αουτσάιντερ.\n\nΜε ένα τρομερό γκολ του Άνταμ Σάλαϊ η Ουγγαρία απέδρασε από την έδρα της Γερμανίας επικρατώντας με 1-0.\n\nΜε το ίδιο σκορ η Ιταλία νίκησε την Αγγλία στο Μιλάνο και μπήκε με την σειρά της στο κόλπο πρόκρισης.\n\nΜονόδρομος η νίκη για τους Ιταλούς εάν θέλουν να περάσουν στην επόμενη φάση, ενώ από την άλλη οι γηπεδούχοι βολεύονται και με την ισοπαλία.\n\nΗ προϊστορία:\n\nΑήττητοι οι φιλοξενούμενοι σε επίσημους αγώνες με αντίπαλο την Ουγγαρία.\n\n7/8 μεταξύ τους αναμετρήσεις σκόραραν και οι δύο ομάδες.\n\n€25 REGISTRATION BONUS – Κάντε την εγγραφή σας και διεκδικήστε €25 Μπόνους!\n\n1ST DEPOSIT BONUS– 100% μπόνους πρώτης κατάθεσης μέχρι €150!\n\n1502 HUNGARY VS ITALY\n\nΗ ΕΚΤΙΜΗΣΗ\n\nΘεωρητικά φαβορί η Ιταλία όμως οι γηπεδούχοι απέδειξαν ότι δεν είναι καθόλου τυχαίος αντίπαλος.\n\nΠιο επιθετικά αναμένεται να κατεβούν οι Ιταλοί καθώς μόνο με νίκη προκρίνονται.\n\nΘα πάμε με την επιλογή (Χ2&2-4) διπλής ευκαιρίας της Ιταλίας και να σημειωθούν συνολικά 2-4 γκολ.\n\nΤην συγκεκριμένη επιλογή την βρίσκουμε στο 1.79 στη Meridianbet καθώς είναι μια από τις υψηλότερες αποδόσεις της αγοράς.\n\nΓια περισσότερες αποδόσεις/επιλογές σχετικά με τον αγώνα της Ουγγαρίας με την Ιταλία ή για οτιδήποτε άλλο θελήσετε, μπορείτε να ρίξετε μια ματιά στην ιστοσελίδα της Meridianbet και Meridianbet Sports\n\n* Οι αποδόσεις υπόκεινται σε αλλαγές / Odds are subject to change).\n\nMOBILE APPLICATION BONUS: Στοιχηματίστε από το κινητό σας και πάρτε έξτρα μπόνους!\n\nMeridianbet – Ο δικός σου κόσμος στοιχήματος!",
    "ΒΊΝΤΕΟ : «Πάγωμα» της εκταμίευσης 7,5 δισ. ευρώ προς την Ουγγαρία προτείνει η Κομισιόν": "περισσότερα από Κόσμος",
    "UPS: Νέα Country Manager για Ουγγαρία, Ελλάδα, Ρουμανία και Σλοβενία": "Τη θέση της Country Manager για τις θυγατρικές της UPS στην Ουγγαρία, την Ελλάδα, τη Ρουμανία και τη Σλοβενία, αναλαμβάνει η Daniela Constantinescu, όπως ανακοίνωσε σήμερα η εταιρεία.\n\nΗ νέα Country Manager θα εργάζεται από τα γραφεία της εταιρείας στη Βουδαπέστη και θα αναφέρεται στην Kim Ruymbeke, Πρόεδρο της Περιφέρειας Ανατολικής Ευρώπης.\n\nΗ κα. Constantinescu από τη θέση της διευθύντριας, θα είναι υπεύθυνη για τη διασφάλιση της ποιότητας των αποστολών σε κάποιες από τις ταχύτερα αναπτυσσόμενες αγορές στην Ευρώπη. Σε συνεργασία με τις ομάδες των τοπικών αγορών, η νέα διευθύντρια θα επιδιώξει τη βελτίωση των παρεχόμενων υπηρεσιών της UPS με έμφαση στον τομέα του ηλεκτρονικού εμπορίου ενώ παράλληλα από τη νέα της θέση θα φροντίσει για τη μέγιστη αξιοποίηση των επιχειρηματικών ευκαιριών που μπορεί να προκύψουν τόσο στην Ευρώπη όσο και παγκοσμίως.\n\n\"Η εμπειρία μου στο χώρο των Χρηματοοικονομικών όλα αυτά τα χρόνια, μου έχει επιτρέψει να γνωρίσω σε βάθος τις ανάγκες της αγοράς καθώς και να αντιμετωπίσω με αυτοπεποίθηση τις προκλήσεις και τις ευκαιρίες όταν αυτές προκύπτουν\", δήλωσε η κα. Constantinescu σε σχέση με τον νέο της ρόλο. \"Ανυπομονώ να βοηθήσω και εγώ με τη σειρά μου τις επιχειρήσεις σε αυτές τις χώρες ώστε να ξεκλειδώσουν τις δυνατότητες του παγκόσμιου εμπορίου. Ειδικά οι μικρές και μεσαίες επιχειρήσεις θα έχουν πρόσβαση στο έξυπνο παγκόσμιο δίκτυο logistics μας για να τις βοηθήσουμε να φτάσουν στις παγκόσμιες αγορές και να αναπτύξουν τις επιχειρήσεις τους με βιώσιμο τρόπο\".\n\nΗ κα. Constantinescu είναι επαγγελματίας με περισσότερα από 20 χρόνια εμπειρίας στα χρηματοοικονομικά και τη λογιστική. Ξεκίνησε να εργάζεται για την UPS το 2007 ως επικεφαλής οικονομικών και λογιστικής της θυγατρικής της εταιρείας στη Ρουμανία και αργότερα κατείχε πολλές άλλες διευθυντικές θέσεις. Ήταν επίσης υπεύθυνη για τις οικονομικές λειτουργίες της εταιρείας στην Ουγγαρία για ενάμιση χρόνο.\n\nΑπό το ξεκίνημά της το 1996 έως και σήμερα, η UPS συνεχίζει να αναλαμβάνει πρωτοβουλίες για την υποστήριξη της γυναικείας επιχειρηματικότητας και την ενίσχυση της παρουσίας των γυναικών σε ηγετικές θέσεις, τηρώντας τις δεσμεύσεις που έχει θέσει από τη δημιουργία της. Με σταθερότητα, επαγγελματισμό και συνέπεια η UPS συνεχίζει να καλλιεργεί σχέσεις και να εφαρμόζει καινοτόμες πρακτικές που διασφαλίζουν την ανάπτυξη και την εξέλιξη των μελών της και της κοινωνίας σε όλα τα επίπεδα.",
    "Γερμανία-Ουγγαρία 0-1: “Διπλό” με Σάλαϊ και… φουλάρει για πρωτιά! (hls)": "Η Ουγγαρία χρειάστηκε ένα εκπληκτικό τακουνάκι του Σάλαϊ και έτσι πήρε τη νίκη με 1-0 κόντρα στην Γερμανία για την 5η αγωνιστική της League A του Group 3 στο πλαίσιο του Nations League. Τελικός το παιχνίδι με την Ιταλία (26/09, 21:45) για την πρώτη θέση του ομίλου.\n\nΔΙΑΦΗΜΙΣΗ\n\nΗ Ουγγαρία έδειξε από νωρίς τη διάθεση της, αντίθετα η Γερμανία ήταν φλύαρη με τη μπάλα στα πόδια της. Η ομάδα του Μάρκο Ρόσι πήρε το προβάδισμα στην αναμέτρηση στο 17ο λεπτό με τον Σάλαϊ, ο οποίος με εκπληκτικό τακουνάκι έκανε το 1-0 για τους φιλοξενούμενους. Η Γερμανία με τον Σανέ στο 27′ προσπάθησε να φέρει το παιχνίδι στα ίσα, αλλά το σουτ του πέρασε άουτ. Στο 38ο λεπτό οι παίκτες του Χάνσι Φλικ βρέθηκαν στην περιοχή του Γκουλάτσι, ο Μίλερ έπιασε την κεφαλιά, αλλά ο γκολκίπερ της Ουγγαρίας μπλόκαρε εύκολα τη μπάλα. Οι δύο ομάδες αποχώρησαν με τη λήξη του πρώτου ημιχρόνου στα αποδυτήρια με το σκορ στο 1-0.\n\nΔείτε τα καλύτερα στιγμιότυπα\n\nΣτο δεύτερο σαρανταπεντάλεπτο η Γερμανία μπήκε δυνατά στην αναμέτρηση και έψαξε το γκολ της ισοφάρισης. Στο 53ο λεπτό ο Μίλερ έστειλε τη μπάλα στα δίχτυα, αλλά το γκολ του ακυρώθηκε ως οφσάιντ λόγω του εκτεθειμένου Χόφμαν. Ο Άνταμ στο 67′ πέρασε στη θέση του σκόρερ Σάλαϊ και πέντε λεπτά αργότερα, “άγγιξε” το 2-0 για την Ουγγαρία, σπουδαία επέμβαση από τον Τερ Στέγκεν. Ο τερματοφύλακας της Μπαρτσελόνα στο 86′ απέκρουσε εντυπωσιακά το σουτ του Κλάινχαϊσλερ.\n\nΗ Ουγγαρία με το γκολ του Σάλαϊ πήρε το τρίποντο και παρέμεινε πρώτη στο όμιλο με 10 βαθμούς, ακολουθεί η Ιταλία στο -2, τρίτη η Γερμανία με έξι. Τελευταία η Αγγλία με μόλις δύο.\n\nΣτο άλλο παιχνίδι της League A για το Group 3 του Nations League, η Ιταλία με 1-0 έστειλε την Αγγλία στη League B εκεί πιθανότατα θα βρεθεί και η Ελλάδα.\n\nΟι συνθέσεις:\n\nΓερμανία (Χάνσι Φλικ, 4-2-3-1): Τερ Στέγκεν, Χόφμαν, Σούλε, Ρούντιγκερ, Ράουμ, Γκουντογκάν (69’Μουσιάλα), Κίμιχ, Γκνάμπρι (45′ Κέρερ), Μίλερ (85′ Νμέτσα), Σανέ και Βέρντερ (69′ Χάβερτς).\n\nΟυγγαρία (Μάρκο Ρόσι, 3-4-2-1): Γκουλάτσι, Ορμπάν, Σάλαϊ, Λανγκ, Φιόλα, Σέφερ, Ναγκί (78′ Στίλες), Κερκέζ, Σομποσλάι (85′ Νέγκο), Γκαζντάγκ (67′ Κλάινχαϊσλερ) και Σάλαϊ (67′ Άνταμ).",
    "Ουγγαρία: Μεγάλη αξία στον διπλασιασμό": "Προγνωστικά στοιχήματος από τον Βασίλη Μοιρώτσο με το Γερμανία – Ουγγαρία στο πλαίσιο της 5ης αγωνιστικής του Nations League.\n\nΓερμανία – Ουγγαρία (21:45): Ευκαιρία κορυφής για τη Γερμανία. Σε έναν μάλλον… παράξενο όμιλο, που η ομάδα του Φλικ μαζί με την Ιταλία και την Αγγλία είχαν μπει ως τα μεγάλα φαβορί, βλέπουν την Ουγγαρία να προπορεύεται. Με εφτά βαθμούς μετά από τέσσερις αγώνες, με τη Γερμανία να ακολουθεί με έξι, την Ιταλία στους πέντε και την Αγγλία στους δύο. Μετά από τρεις σερί ισοπαλίες, οι Γερμανοί στο τελευταίο τους παιχνίδι έδειξαν τα δόντια τους. Φιλοδώρησαν με πέντε γκολ τους πρωταθλητές Ευρώπης, Ιταλούς, με το τελικό 5-2 να λέει την αλήθεια του αγώνα.\n\nΑν καταφέρει και δικαιώσει τα προγνωστικά του φαβορί απέναντι στους Ούγγρους, τότε θα βρεθεί στην κορυφή του ομίλου ξεπερνώντας τους και θα έχει κάνει μεγάλο βήμα για την πρωτιά. Θέλει να προετοιμαστεί και εν όψει του Παγκοσμίου Κυπέλλου, με τα περισσότερα ειδικά στοιχήματα να έχουν τη Γερμανία χαμηλά στις επιλογές για να φτάσει μέχρι το τέλος. Ωστόσο ποιος μπορεπι να τους αγνοήσει. Απέναντι στην Ουγγαρία δεν θα παίξουν οι Ρόις και Βιρτζ.\n\nΤο παιχνίδι ορίζεται από την αρχή!\n\nΓερμανία – Ουγγαρία (21:45): Η Ουγγαρία ζει το… όνειρό της. Παίζοντας εξαιρετικά στην κόντρα επίθεση, οι Ούγγροι διέλυσαν με 4-0 την Αγγλία τον περασμένο Ιούνιο στο Λονδίνο και ο Μάρκο Ρόσι που βρίσκεται στον πάγκο κερδίζει συνεχώς τα εύσημα από παντού. Η ομάδα είναι πρώτη σε έναν όμιλο με… θηρία, έχοντας δύο νίκες απέναντι στους Άγγλους, μία ισοπαλία με τη Γερμανία, ενώ έχασαν από τους Ιταλούς. Αποτελεί κίνητρο το να μείνουν στην κορυφή, αλλά απέναντι στη Γερμανία εκτός έδρας μόνο εύκολα δε θα είναι. Πάνε με μια σημαντική απουσία, αφού δε θα αγωνιστεί ο Σάλαϊ.\n\nΤο Pamestoixima.gr δίνει αξία στο παιχνίδι σου!\n\nΗ εκτίμηση για το στοίχημα: Δύο σερί ισοπαλίες έχουν αποσπάσει οι Ούγγροι από τη Γερμανία. Στο Euro και στο Nations League. Είναι ικανοί και για τρίτο θετικό αποτέλεσμα; Θα το μάθουμε το βράδυ της Παρασκευής. Δεν θα πάμε σε αποτέλεσμα, λόγω των χαμηλών αποδόσεων της Γερμανίας, θα πάμε όμως στα γκολ στηριζόμενοι στην καλή κόντρα επίθεση της Ουγγαρίας. Πάμε στοίχημα με Goal/Goal σε απόδοση 2.00 (Pamestoixima).\n\n*Ισχύουν όροι & προϋποθέσεις |21+\n\n21+ |Αρμόδιος Ρυθμιστής ΕΕΕΠ | Κίνδυνος εθισμού & απώλειας περιουσίας | Γραμμή βοήθειας ΚΕΘΕΑ: 210 9237777 | Παίξε Υπεύθυνα |"
}