{
    "Περού: Η πρόεδρος του Κογκρέσου παύεται": "Τα μέλη του περουβιανού κοινοβουλίου έπαυσαν από το αξίωμά της χθες Δευτέρα τη Λέιντι Καμόνες, την πρόεδρο του Κογκρέσου, δύο ημέρες μετά την απαίτηση του πρωθυπουργού Ανίμπαλ Τόρες να εκδιωχθεί, μετά την αποκάλυψη ηχογραφημένου αποσπάσματος συνδιάλεξης στην οποία συζητούσε το πώς θα αξιοποιούσε τον θεσμό για να ωφεληθεί η παράταξή της.\n\nΗ κυρία Καμόνες βρισκόταν στον θώκο για λιγότερους από δύο μήνες. Η αποπομπή της πιθανόν υπογραμμίζει πως η κυβέρνηση του προέδρου Πέδρο Καστίγιο περνά στην αντεπίθεση εναντίον του εχθρικού Κογκρέσου, που έχει ήδη αποπειραθεί δύο φορές να τον παύσει.\n\nΠαρότι ο κ. Καστίγιο ξεπέρασε και τις δύο διαδικασίες, στελέχη της αντιπολίτευσης, συμπεριλαμβανομένης της κυρίας Καμόνες, ανήγγειλαν πως θα προσπαθήσουν ξανά, για τρίτη φορά. Στο μεταξύ, εισαγγελικοί λειτουργοί διενεργούν έξι έρευνες σε βάρος του, γεγονός άνευ προηγουμένου.\n\nΟι πολιτικές κρίσεις είναι συχνές στο Περού, που έχει γνωρίσει πέντε προέδρους από το 2016, ιδίως διότι το Κογκρέσο παρέπεμψε σε έξι δίκες αρχηγούς του κράτους την περίοδο αυτή. Η χθεσινή επιτυχία της κυβερνητικής αντεπίθεσης ίσως αποτελεί ένδειξη πως η ισορροπία δυνάμεων μεταβάλλεται, όμως αυτό μένει να αποδειχθεί.\n\nΟ κ. Καρίγιο, πρώην δάσκαλος που εξελέγη με κόμμα της ριζοσπαστικής αριστεράς, βλέπει τους νομικούς του πονοκεφάλους να πολλαπλασιάζονται. Από τις έξι έρευνες σε βάρος του, μια αφορά παρακώλυση της δικαιοσύνης, μια δεύτερη την κατηγορία πως ηγείτο κυκλώματος που ανέθετε δημόσια έργα με αντάλλαγμα δωροδοκίες.\n\nΤρία μέλη της κυβέρνησής του, συμπεριλαμβανομένου του πρωθυπουργού Τόρες, βρίσκονται επίσης στο στόχαστρο εισαγγελικών ερευνών, ενώ πρώην υπουργός και ανίψι του αρχηγού του κράτους έχουν τραπεί σε φυγή για να αποφύγουν τη σύλληψη.\n\nΟ Πέδρο Καστίγιο έχει απορρίψει επανειλημμένα τις κατηγορίες σε βάρος του και χθες τις αρνήθηκε ξανά, καταθέτοντας κεκλεισμένων των θυρών στη γενική εισαγγελία.\n\n\"Είμαστε σήμερα δυνατότεροι και ηρεμότεροι παρά ποτέ\", διαβεβαίωσε ο κ. Καστίγιο κατόπιν. \"Δεν εφησυχάζουμε. Το Περού χρειάζεται η κυβέρνησή του να βρίσκεται στην πρώτη γραμμή, να επιλύει τα μεγάλα προβλήματα αυτής της χώρας\", πρόσθεσε.\n\nΠΗΓΗ: ΑΜΠΕ",
    "Bookreads: Ο Santiago Roncagliolo μας ξεναγεί στα σκοτεινά βάθη ενός αθέατου Περού": "Το μυθιστόρημα του «Αλλά ρύσαι ημάς από του πονηρού» ανοίγει πόρτες που ίσως έπρεπε να παραμείνουν κλειστές.\n\nΌλοι έχουμε συνδέσει την Λατινική Αμερική με διεφθαρμένους πολιτικούς και εξωτικούς παραδείσους παρανόμων. Κατά μία έννοια ένα κλισέ λέει πάντα την μισή αλήθεια. Η άλλη μισή κρύβεται σε σκοτεινά μέρη που συνήθως δεν θέλουμε να φωτίσουμε. Ο Santiago Roncagliolo έκανε ακριβώς αυτό στο τελευταίο του μυθιστόρημα «Αλλά ρύσαι ημάς από του πονηρού». Σε πολλές περιπτώσεις κάτι τέτοιο μπορεί να είναι άβολο για μερικούς αναγνώστες, για κάποιους άλλους όμως ίσως να είναι μία τρομερή ανακάλυψη, κάτι που θα τους κάνει να συνεχίζουν να ξεφυλλίζουν την ιστορία. Εμείς βρισκόμαστε με τους δεύτερους.\n\nΗ ιστορία του βιβλίου είναι αρκετά περίπλοκη και πολυσύνθετη. Όσο όμως οι σελίδες γυρνάνε όλα αρχίζουν να γίνονται πολύ απλά, τόοο απλά που πραγματικά σε πονάει να διαβάζεις. Ο Τζίμι νομίζει ότι η ζωή του στη Νέα Υόρκη είναι τέλεια. Κάτι όμως κρύβεται πίσω από τις σκιές, κάτι που περιμένει να τον αρπάξει. Και δεν αργεί να συμβεί. Ο πατέρας του είναι επίτροπος στον καθεδρικό ναό του Μπρούκλιν, η μητέρα του μια ευτυχισμένη νοικοκυρά και εκείνος ετοιμάζεται να μπει στο πανεπιστήμιο. Όλα δείχνουν πως η ζωή του είναι σε καλό δρόμο. Όταν όμως η γιαγιά του αρρωσταίνει και ο ίδιος αποφασίζει να ταξιδέψει στο Περού προκειμένου να τη φροντίσει, έρχεται σε επαφή με κάποιους ανθρώπους οι οποίοι τον σπρώχνουν προς ένα σκοτεινό παρελθόν που αγνοούσε και που καλύτερο θα ήταν να μην είχε μάθει ποτέ.\n\nΗ επιστροφή στις ρίζες του καθενός έχει πάντα δύο πλευρές. Από τη μία συνδέεσαι με την πατρίδα σου από την άλλη καραδοκεί πάντα η πιθανότητα να μάθεις πράγματα για το οικογενειακό σου δέντρο όχι και τόσο ευχάριστα. Ο νεαρός πρωταγωνιστής, διερευνώντας ακριβώς ένα οικογενειακό μυστικό, καλείται να αντιμετωπίσει τη σκληρή πραγματικότητα του θρησκευτικού φανατισμού, της κατάχρησης εξουσίας, της παιδεραστίας και εντέλει τον πολύπλευρο συντηρητισμό μιας λατινοαμερικανικής κοινωνίας η οποία είναι ικανή να συγκαλύψει οποιοδήποτε έγκλημα μόνο και μόνο για να διατηρηθεί η κατεστημένη τάξη των πραγμάτων. Σίγουρα το σενάριο δεν είναι ακριβώς πρωτότυπο, η γραφή όμως είναι πολύ καλή και σε οδηγεί αργά σε ένα μέρος όπου δεν υπάρχουν περιθώρια επιλογών. Τα θέματα της παιδεραστίας και του θρησκευτικού φανατισμού ήταν από πάντα γνωστά, εδώ όμως ο συγγραφέας δίνει μία νέα πνοή στον όρο «σκοτεινό» και «νουάρ».\n\nPHOTO 1 / 3\n\nΜέχρι πού μπορεί να φτάσει η τυφλή υπακοή; Από ποιο σημείο και έπειτα η σιωπή μάς κάνει συνενόχους και ενόχους; Ένα μυθιστόρημα ενηλικίωσης που διαβάζεται σαν λογοτεχνικό θρίλερ. Εδώ το μυθιστόρημα κραυγάζει πως όντως η σιωπή του καθένα είναι η απόλυτη συνενοχή.\n\nΗ γραφή είναι αργή και μοιάζει πολύ με υφαντό που πολύ αριστοτεχνικά πλέκεται από τον συγγραφέα. Αυτό που σου κάνει εντύπωση αμέσως είναι ο «φωτισμός» που αυξομειώνεται σε κάθε κεφάλαιο τόσο καλά που όντως έχεις την εντύπωση πως κάποιος διαρκώς σε ακολουθεί χωρίς να τον βλέπεις. Οι χαρακτήρες είναι ισορροπημένοι χωρίς πολλές υπερβολές και η ιστορία φτάνει σε ένα κρεσέντο την κατάλληλη στιγμή. Το «Αλλά ρύσαι ημάς από του πονηρού» είναι ένα βιβλίο για σκληρά νεύρα και για υπομονετικούς αναγνώστες. Ένα ιδιαίτερο νουάρ που θα αφήσει ικανοποιημένους τους πιο απαιτητικούς του είδους.",
    "ΜΕΞΙΚΟ ΕΝΑΝΤΙΟΝ ΠΕΡΟΥ": "Ανάλυση - Προγνωστικά\n\n*Φιλική αναμέτρηση στην Πασαντίνα της Καλιφόρνια (Η.Π.Α).\n\n*Δέκα φορές έχουν συναντηθεί στο παρελθόν οι δύο ομάδες σε επίσημο & φιλικό επίπεδο. Από τέσσερις νίκες μετρούν αμφότερες, δύο παιχνίδια έληξαν “Χ”.\n\nΜΕΞΙΚΟ ΑΝΑΛΥΣΗ\n\nΠροηγούμενο ματς: Φιλική ήττα 1-0 από την Παραγουάη. Δέχθηκε το γκολ στο 50’.\n\nΤην προετοιμασία του για την τελική φάση του Παγκοσμίου Κυπέλλου στο Κατάρ συνεχίζει το Μεξικό. Θα δώσει μια σειρά από δυνατά φιλικά τον Σεπτέμβριο κοντρα σε Περού, Κολομβία και τον ερχόμενο Νοέμβριο κόντρα σε Ιράκ και Σουηδία.\n\nΣτα μέσα του περασμένου Ιούνη, είχε υποχρεώσεις στο Concacaf Nations League, εκεί βρίσκεται στον 1ο όμιλο της League A και σε δύο παιχνίδια μετράει μια νίκη (3-0 επί του Σουρινάμ εντός) και μια ισοπαλία (1-1 με Τζαμάικα εκτός).Τέλη Μάη με αρχές Ιούνη έπαιξε τρία φιλικά, κέρδισε τη Νιγηρία (2-1), έχασε από Ουρουγουάη (0-3) και έφερε ισοπαλία με τον Ισημερινό (0-0).\n\nΣτο τιμόνι της ομάδας συνεχίζει ο 59χρονος Τάτα Μαρτίνο, παρότι ο Αργεντινός κόουτς δέχθηκε έντονη κριτική και είχαν κυκλοφορήσει φήμες περί απομάκρυνσής λόγω των τελευταίων άσχημων εμφανίσεων και τον κακών σχέσεων με πολλούς ποδοσφαιριστές.\n\nΕπιστρέφουν στην αποστολή ο αμυντικός Ανγκούλο, ο χαφ Πινέδα και ο φορ Λοσάνο. Τραυματίας ο εξτρέμ Κορόνα (Σεβίλλη) που λογικά θα χάσει και το Μουντιάλ. Δεν είναι διαθέσιμος λόγω τραυματισμού και ο επιθετικός Χιμένες (Γουλβς).\n\nΜΕΞΙΚΟ ΣΤΑΤΙΣΤΙΚΑ\n\n*N/G τα 4/5 τελευταία παιχνίδια.\n\n*Έμεινε άσφαιρη στα 3/5 πρόσφατα παιχνίδια.\n\n21+ | Ρυθμιστής ΕΕΕΠ | Γραμμή βοήθειας ΚΕΘΕΑ: 210 9237777 | Παίξε Υπεύθυνα |\n\nΠΕΡΟΥ ΑΝΑΛΥΣΗ\n\nΠροηγούμενο ματς: Αποκλείστηκε στα πέναλτι από την Αυστραλία, στον αγώνα μπαράζ για την τελική φάση του Παγκοσμίου Κυπέλλου (0-0 κανονική διάρκεια & παράταση, 5-4 στα πέναλτι).\n\nΑπέτυχε να δώσει το “παρών” για δεύτερη διαδοχική φορά σε τελική φάση Παγκοσμίου Κυπέλλου. Τερμάτισε 5ο στον όμιλο της Λατινικής Αμερικής, πήρε το εισιτήριο για τα μπαράζ, αλλά εκεί γνώρισε τον αποκλεισμό στα πέναλτι απ’ την Αυστραλία, σε παιχνίδι που διεξήχθη στο Κατάρ.\n\nΜετά απ’ αυτή την αρνητική εξέλιξη, ο πετυχημένος Αργεντινός κόουτς Γκαρέκα αποτέλεσε παρελθόν μετά από επτά χρόνια παρουσίας στην άκρη του πάγκου. Στη θέση του ήρθε τον περασμένο Αύγουστο ο Χουάν Ρεϊνόσο, ο οποίος έχει εργαστεί στο παρελθόν σε ομάδες του Περού (Μελγάρ, Σπόρτινγκ Κριστάλ) και του Μεξικό (Πουέμπλα, Κρουζ Αζούλ). Ο νέος προπονητής θα δοκιμάσει πράγματα στο δυνατό φιλικό με το Μεξικό, ενώ ακολουθεί τα ξημερώματα της ερχόμενης Τετάρτης νέα φιλική αναμέτρηση με το Ελ Σαλβαδόρ. Δεν υπολογίζονται οι τραυματίες Γιοτούν (χαφ) και Πόλο (επιθετικός).\n\nΠΕΡΟΥ ΣΤΑΤΙΣΤΙΚΑ\n\n*Under 2.5 τα έξι τελευταία παιχνίδια.\n\n*N/G τα τέσσερα τελευταία ματς.\n\nΗ κορυφαία εταιρία στοιχημάτων στον πλανήτη ΕΓΓΡΑΦΗ\n\n21+ Αρμόδιος Ρυθμιστής ΕΕΕΠ, Κίνδυνος εθισμού και απώλειας περιουσίας, Γραμμή βοήθειας ΚΕΘΕΑ: 210‍9237777, Παίξτε Υπεύθυνα",
    "Έρχονται ακόμη και από το Περού για τον Χάρη Τσακωνίδη - Καταγγελίες σοκ για μάγια και εξορκισμούς από... χρυσάφι": "Τι κι αν σφραγίστηκε ο παράνομος, όπως αποδείχθηκε, χώρος λατρείας, η \"Εκκλησία των Εθνών\" συνεχίζει ακάθεκτα τις τελετές και τους εξορκισμούς της. Όπως μετέδωσε το \"Live News\", τα μέλη της έκλεισαν το πρωί της Κυριακής δύο δωμάτια σε ξενοδοχείο στον Τρίλοφο Θεσσαλονίκης. Από εκεί παρήλασαν, σύμφωνα με μαρτυρίες, δεκάδες φανατικοί οπαδοί τους.\n\n\"Το έκλεισαν μέσω booking. Εμείς δεχόμαστε κόσμο από όλον τον κόσμο, άσχετα με το πιστεύει ο καθένας πολιτικά ή θρησκευτικά\", ανέφερε η υπεύθυνη του ξενοδοχείου.\n\nΦέρνουν οπαδούς μέχρι και από το Περού\n\nΈξω από την σφραγισμένη πόρτα της αίρεσης, η κάμερα της εκπομπής εντόπισε οικογένεια που ταξίδεψε από το μακρινό Περού με την ελπίδα πως ο Έλληνας ψευτοϊερέας που βλέπουν σε δεκάδες βίντεο στο Youtube θα θεραπεύσει τον άρρωστο πατέρα τους.\n\nΛέγοντας πως περιμένει ένα θαύμα, η κόρη του ηλικιωμένου κρατά τον ανήμπορο άνδρα, που έκανε υπερατλαντικό ταξίδι για να συναντήσει τον περιβόητο Χάρη, τον εξορκιστή της πλατείας Αριστοτέλους.\n\nΕξορκισμοί από \"χρυσάφι\"\n\n\n\nΣτην ίδια εκπομπή, μία γυναίκα περιέγραψε πως έπεσε στα δίχτυα της αίρεσης, πείθοντάς την πως της έχουν κάνει μάγια.\n\n\"Μου είχαν κάνει πλύση εγκεφάλου. Μία μαύρη γυναίκα, την είδα εκεί σε ένα βίντεο. Εκείνη με βρήκε στο κάμπινγκ στη Χαλκιδική. ‘Ξέρετε τι;’ λέει, ”σας παρακολουθώ από χθες, κάποιος σας έχει κάνει μάγια’. Ακριβώς αυτό είπε. Εντωμεταξύ εγώ πιστεύω στα μάγια\", δήλωσε.\n\nΌπως καταγγέλλει η ίδια, της ζήτησαν 4.000 ευρώ για να της λύσουν τα μάγια, και για να της κάνει ο Χάρης τον περιβόητο εξορκισμό του, έφτασαν να ζητάνε ακόμα και το σπίτι της.\n\n\"Και μου λέει ‘εγώ διάβασα τον χάρτη σου, σου έχουν κάνει μαύρα μάγια’ λέει, ‘όμως αυτά δεν μπορούμε να τα λύσουμε τζάμπα, κοστίζουν πολλά, και μου λέει 4 χιλιάρικα’. Λέω εγώ: ‘Πού να βρω αυτά τα λεφτά;’. Και γυρνάει και λέει: ‘Εντάξει, μπορούμε να κάνουμε διακανονισμό’, λέω: ‘δε δουλεύω’. ‘Κυρία μου’ λέει ‘μήπως έχεις χρυσαφικά να δώσεις;’. Εγώ πίστευα και άρχισα να κλαίω που δεν έχω λεφτά. Με ρώτησαν αν έχω σπίτι στην πρώτη συνάντηση, λέει ‘αν φέρεις τίτλους του σπιτιού σου, να κρατήσουμε εμείς ώστε να ξεχρεώσεις και να πάρεις τα χαρτιά πίσω’\".\n\nΩς από μηχανής θεός, τα παιδιά της καταγγέλλουσας μόλις αντιλήφθηκαν την κατάσταση την απέτρεψαν από το να πάει την τελευταία στιγμή.\" Είχαμε συμφωνήσει να ‘ρθει ταξί να με πάρει για να δώσω τα κοσμήματα και τους τίτλους του σπιτιού. Ήρθε η κόρη μου και με πρόλαβε. Μετά δεν επικοινωνήσαμε ξανά\".\n\nΆλλοι πάλι παραμένουν φανατικά πιστοί στην αίρεση και την δράση της. Χαρακτηριστική είναι η μαρτυρία ενός άνδρα που υποστηρίζει πως η \"εκκλησία των εθνών\" του χάρισε 200.000 ευρώ για να καλυφθούν τα έξοδα της εγχείρησης στην οποία έπρεπε να υποβληθεί.\n\n\"Με βοηθήσανε πάρα πολύ αυτοί οι άνθρωποι οικονομικά. Στον λογαριασμό μου κατευθείαν πληρώθηκαν τα έξοδα του νοσοκομείου και έκανα την εγχείρηση. Ήταν γύρω στις 200.000\" είπε.\n\nΩστόσο, τα 200.000 ευρώ λίγες ημέρες μετά σε νέα τηλεφωνική επικοινωνία με τον ίδιο οπαδό της αίρεσης μειώθηκαν ως δια μαγείας κι έγιναν τελικά 2.500 ευρώ.\n\nΟ επικεφαλής της αίρεσης, Χαράλαμπος Τσακωνίδης αναμένεται να δικαστεί στις 14 Νοεμβρίου για την κατηγορία της λειτουργίας θρησκευτικού χώρου χωρίς άδεια.\n\nΟι πιο πρόσφατες Ειδήσεις\n\n\n\nΔιαβάστε πρώτοι τις Ειδήσεις για ό,τι συμβαίνει τώρα στην Ελλάδα και τον Κόσμο στο thetoc.gr",
    "Περού: Δικαστής διατάσσει να προφυλακιστεί για 30 ημέρες κουνιάδα του προέδρου": "Περουβιανός δικαστής διέταξε χθες Κυριακή να προφυλακιστεί για 30 ημέρες κουνιάδα του αρχηγού του κράτους Πέδρο Καστίγιο στο πλαίσιο της προδικασίας για υπόθεση διαφθοράς στην οποία το τιμόνι κράταγε, σύμφωνα με την εισαγγελία, η προεδρία.\n\nΟ δικαστής Τζόνι Γκόμες Μπαλμπόα απήγγειλε την ποινή αυτή σε βάρος της Γιένιφερ Παρέδες, 26 ετών, έπειτα από ακροαματική διαδικασία που κράτησε σχεδόν τέσσερις ώρες. Εισαγγελέας είχε ζητήσει η προφυλάκισή της να διαρκέσει 36 μήνες.\n\nΗ νεαρή παραδόθηκε τη 10η Αυγούστου στη δικαιοσύνη, έπειτα από τις άνευ προηγουμένου έρευνες στο προεδρικό παλάτι και στο σπίτι του αρχηγού του κράτους από την αστυνομία, που την αναζητούσε.\n\nΤη βαραίνουν υποψίες για συμμετοχή σε κύκλωμα διαφθοράς και νομιμοποίηση εσόδων από εγκληματική δραστηριότητα. Σε περίπτωση καταδίκης της, αντιμετωπίζει κίνδυνο να της επιβληθεί ποινή κάθειρξης 23 ετών.\n\nΚαι ο ίδιος ο περουβιανός πρόεδρος αντιμετωπίζει έξι έρευνες, ιδίως για διαφθορά. Ωστόσο οι υποθέσεις αυτές είναι χωριστές από αυτή στην οποία εμπλέκεται η κουνιάδα του.\n\nΟ Πέδρο Καστίγιο, 52 ετών, πρώην εκπαιδευτικός, ήδη αντιμετώπισε δύο αποτυχημένες προσπάθειες της αντιπολίτευσης στο Κογκρέσο να παυθεί και να παραπεμφθεί στη δικαιοσύνη. Τον Ιούλιο, δημοσκόπηση του ινστιτούτου Ipsos υπεδείκνυε ότι οι αρνητικές γνώμες για τον τρόπο που ασκεί την εξουσία έχουν φθάσει το 74%. Ο πρόεδρος, που εξελέγη με κόμμα της ριζοσπαστικής αριστεράς, άλλαξε τρεις πρωθυπουργούς και επτά υπουργούς Εσωτερικών σε κάτι περισσότερο από έναν χρόνο.\n\nΠΗΓΗ: ΑΜΠΕ",
    "Μουντιάλ: Απορρίφθηκαν οι ενστάσεις Χιλής και Περού, κανονικά στο Κατάρ το Εκουαδόρ!": "Η FIFA απέρριψε την ένσταση της ποδοσφαιρικής ομοσπονδίας της Χιλής , αλλά και του Περού , οι οποίες είχαν προσφύγει σε αυτή ζητώντας τον αποκλεισμό του Εκουαδόρ από το Μουντιάλ του Κατάρ .\n\nΤο Εκουαδόρ θα βρεθεί κανονικά στο Κατάρ και θα λάβει μέρος στο Μουντιάλ 2022, παρά την ένσταση που είχαν καταθέσει Χιλή και Περού για την αντικανονική συμμετοχή του Μπάιρον Καστίγιο στα προκριματικά της διοργάνωσης.\n\nΣυγκεκριμένα, η FIFA γνωστοποίησε πως το Εκουαδόρ δεν πρόκειται να δεχθεί καμία ποινή για το συμβάν, κάτι που «κλείνει» οριστικά την υπόθεση και στέλνει τον Ισημερινό στο Κατάρ.\n\nΥπενθυμίζεται ότι το Εκουαδόρ βρίσκεται στον πρώτο όμιλο της διοργάνωσης, με Κατάρ, Σενεγάλη και Ολλανδία.\n\nwww.bnsports.gr",
    "ΠΕΡΟΥ ΠΡΟΓΝΩΣΤΙΚΑ (25/09/22) 【LIVE STREAMING ▶️】": "Ποιοτικότερη ομάδα το Μεξικό, το οποίο προετοιμάζεται πυρετωδώς για τη συμμετοχή του στην τελική φάση του Μουντιάλ. Στο αντίπαλο στρατόπεδο οι τυπικά γηπεδούχοι έχουν αρκετά σκαμπανεβάσματα στην απόδοσή τους σε μία αναμέτρηση όπου δεν υπάρχει ιδιαίτερο κίνητρο. Προβάδισμα λόγω ποιότητας στο Μεξικό.",
    "Κολύμβηση: Χάλκινο ο Σοφικίτης στο Παγκόσμιο Εφήβων": "🇯🇵Riku YAMAGUCHI and 🇧🇷Stephan STEVERINK amazing comebacks in the 400m IM to take Gold 🥇 and Silver 🥈 respectively #swimming pic.twitter.com/SUSlGF8wdl — FINA (@fina1908) September 4, 2022\n\nΚλείσιμο\n\nΚλείσιμο\n\nΣπουδαία επιτυχία για τονο οποίος κατέκτησε το χάλκινο μετάλλιο στα 400μ. μικτή, στο Παγκόσμιο Πρωτάθλημα κολύμβησης εφήβων/νεανίδων, που διεξάγεται στη Λίμα του Περού.Στον τελικό του αγωνίσματος, ο 18χρονος αθητής του Ολυμπιακού πέτυχε ατομικό ρεκόρ με χρόνο 4:19.60 (\"κατέβηκε\" για πρώτη φορά τα 4:20) και κατέλαβε την τρίτη θέση, πίσω από τον Ιάπωνα Ρίκου Γιαμαγκούτσι (4:14.88) και τον Βραζιλιάνο Στέφαν Στέβερνικ (4:17.68).Είναι το δεύτερο σημαντικό μετάλλιο που κατακτά φέτος το καλοκαίρι ο Σοφικίτης, ο οποίος τον Ιούλιο ήταν τρίτος στο ίδιο αγώνισμα και στο Ευρωπαϊκό Πρωτάθλημα της κατηγορίας, στη Ρουμανία. Παράλληλα, είναι η δεύτερη συνεχόμενη φορά που ένας Ελληνας κολυμβητής ανεβαίνει στο βάθρο των 400μ. μικτή σε Παγκόσμιο Ε/Ν, μετά το χρυσό του Απόστολου Παπαστάμου το 2019 στη Βουδαπέστη. Συνολικά, είναι το 11ο ελληνικό μετάλλιο στην ιστορία της διοργάνωσης (τρία χρυσά, τρία ασημένια, πέντε χάλκινα).Αναλυτικά:2008 (Μοντερέι): Κέλυ Αραούζου 2η 1.500μ. ελεύθερο2011 (Λίμα): Παναγιώτης Σαμιλίδης 1ος 50μ. πρόσθιο, 3ος 100μ. πρόσθιο, Ανδρέας Βαζαίος 2ος 200μ. πεταλούδα, 2ος μικτή ατομική, Κριστιάν Γκολομέεβ 3ος 50μ. ελεύθερο2013 (Ντουμπάι): Απόστολος Χρήστου 1ος 100μ. ύπτιο, Μιχάλης Κοντιζάς 3ος 50μ. ύπτιο2019 (Βουδαπέστη): Απόστολος Παπαστάμος 1ος 400μ. μικτή ατομική, 3ος 200μ. μικτή ατομική2022 (Λίμα): Βασίλης Σοφικίτης 3ος 400μ. μικτή ατομικήΟι ελληνικές συμμετοχές στη Λίμα ολοκληρώνονται με τον Απόστολο Σίσκο, που αγωνίζεται το απόγευμα (17:30) στα προκριματικά των 200μ. ύπτιο, όπου έχει αρκετές πιθανότητες να διεκδικήσει και αυτός μετάλλιο (ο τελικός διεξάγεται τα ξημερώματα της Δευτέρας 5/9).ΠΗΓΗ: ΑΠΕ",
    "«SOS» για την Αμαζονία: Το 1/4 του «πνεύμονα πρασίνου» της Γης έχει καταστραφεί ανεπανόρθωτα": "Tο 26% του οικοσυστήματος της Αμαζονίας έχει καταστραφεί ανεπανόρθωτα, προειδοποίησαν χθες, Τρίτη, οι ηγέτες αυτοχθόνων σε συνάντησή τους στη Λίμα του Περού.\n\nΑιτίες για την απίστευτη οικολογική καταστροφή αποτελούν η αποψίλωση, το λαθρεμπόριο ναρκωτικών και η μόλυνση.\n\n«Για μας, το να ανακοινώνουμε ότι η Αμαζονία έχει μολυνθεί και καταστραφεί κατά 26% είναι πολύ ανησυχητικό» υπογράμμισε στο AFP ο Γκρεγκόριο Μιραμπάλ από τη Βενεζουέλα, που είναι επικεφαλής του οργάνου Συντονισμός Οργανώσεων Αυτοχθόνων της Λεκάνης του Αμαζονίου (COICA), το οποίο εκπροσωπεί 3,5 εκατομμύρια ιθαγενείς που κατοικούν στην περιοχή αυτή.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\n«Σημαίνουμε κόκκινο συναγερμό όταν λέμε ότι, αν δεν κάνουμε τίποτα τώρα, δεν θα επιτύχουμε τους στόχους ανάπτυξης του 2030, ούτε αυτούς των μεγάλων συμφωνιών που συνήφθησαν στην COP της Γλασκώβης» σημείωσε ο 54χρονος Μιραμπάλ.\n\nΚατά τη συνάντησή τους για την 5η σύνοδο κορυφής των Αυτόχθονων Λαών, ηγέτες της Αμαζονίας και ερευνητές από 9 χώρες και περιοχές παρουσίασαν έκθεση που καταδεικνύει ότι η Αμαζονία βρίσκεται σε μη αναστρέψιμο σημείο λόγω των υψηλών ποσοστών της αποψίλωσης και της υποβάθμισης που συνδυαστικά αντιπροσωπεύουν πλέον το 26% της περιοχής.\n\nΤο υπόλοιπο 74% χρήζει άμεσα προστασίας, υπογραμμίζεται στην έκθεση.\n\n«Οι κυβερνήσεις δεν τηρούν τις υποσχέσεις τους πως θα έσωζαν την Αμαζονία»\n\n«Οι κυβερνήσεις είπαν ότι θα έσωζαν την Αμαζονία, αλλά, βλέποντας αυτούς τους αριθμούς, είναι σαφές ότι δεν τηρούν τις υποσχέσεις τους» επιβεβαίωσε ο ηγέτης των αυτοχθόνων Γουακουενάι Κουρίπακο.\n\n«Η θερμοκρασία θα αυξηθεί κατά δύο βαθμούς αν συνεχιστεί με αυτόν τον ρυθμό η αποψίλωση του τροπικού δάσους του Αμαζονίου» προειδοποίησε.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΣύμφωνα με τον Γκρεγκόριο Μιραμπάλ, σε αυτή την περιοχή υπάρχουν περίπου 511 αυτόχθονες λαοί και εκεί μιλιούνται 500 διαφορετικές γλώσσες.\n\n280 δολοφονίες ηγετών των αυτοχθόνων έχουν καταγραφεί στις 9 χώρες που «μοιράζονται» το οικοσύστημα της Αμαζονίας\n\nΈνα άλλο πρόβλημα που θίχτηκε στη σύνοδο κορυφής: οι δολοφονίες υπέρμαχων και ηγετών της Αμαζονίας, οι οποίες ανέρχονται σε περισσότερες από 280 στις εννέα χώρες και περιοχές που καλύπτει το τροπικό δάσος του Αμαζονίου.\n\n«Η Αμαζονία υποφέρει επειδή υφιστάμεθα εισβολή από την υλοτομία, τις πετρελαϊκές εταιρείες και αυτούς που επιτίθενται στα εδάφη μας. Θέλουμε να απευθύνουμε έκκληση για βοήθεια» δήλωσε στο AFP η Βραζιλιάνα Μαρσιέλι Τουπάρι, του οργάνου Συντονισμού Οργανώσεων Αυτοχθόνων της Αμαζονίας στη Βραζιλία.\n\nΟι εννέα χώρες και περιοχές της Αμαζονίας είναι το Περού, η Βραζιλία, ο Ισημερινός, η Κολομβία, η Βενεζουέλα, η Βολιβία, η Γουιάνα, η Γαλλική Γουιάνα (Γαλλία) και το Σουρινάμ.",
    "Πολύ καλά νέα από το Περού για την Κύπρο μας": "Την πρόκριση του στην ημιτελική φάση των 50μ. ελεύθερο εξασφάλισε πριν από λίγο ο πρωταθλητής μας Νικόλας Αντωνίου στο Παγκόσμιο Πρωτάθλημα Νέων που διεξάγεται στην Λίμα του Περού.\n\nΔείτε επίσης:\n\nΘλίψη για τον χαμό του Ηλία Κατσιολούδη-Γκούρα\n\nΣυγκλονίζει ο Χατζηχρήστος: «Έχασα 11 κιλά...»\n\nΟ Νικόλας με επίδοση 22.77 (πολύ κοντά στο παγκύπριο ρεκόρ που κατέχει ο ίδιος με 22.72) τερμάτισε δεύτερος στην 11η προκριματική σειρά και σε σύνολο 82 αθλητών, σημείωσε την 5η καλύτερη επίδοση, που του χάρισε την πρόκριση.\n\nΟ ημιτελικός θα διεξαχθεί αύριο Παρασκευή στις 2.12μμ",
    "Περού: Ένας Αλβανός μεταξύ των 4 συλληφθέντων για μεταφορά 2,3 τόνων κοκαΐνης": "Σημαντική ποσότητα 2,3 τόνων καθαρής κοκαΐνης κατασχέθηκε σε διεθνή επιχείρηση στο Περού όπου συνελήφθησαν 4 πολίτες, ανάμεσά τους και ένας νεαρός από την Αλβανία.\n\nΣύμφωνα με τα ΜΜΕ, ο συλληφθείς Αλβανός έχει ταυτοποιηθεί ως ο 28χρονος K.Gj, ο οποίος χαρακτηρίζεται και ως ένας από τους αρχηγούς του εγκληματικού δικτύου.\n\nΗ επιχείρηση που ολοκληρώθηκε τη Δευτέρα (5 Σεπτεμβρίου 2022) είναι η συνέχεια της επιχείρησης που ξεκίνησε στις 29 Αυγούστου, όπου συνελήφθησαν 5 άτομα ενώ κατασχέθηκαν 448 κιλά ναρκωτικών.\n\nΣύμφωνα με τα τοπικά μέσα ενημέρωσης, το φορτίο αυτό προοριζόταν για τη Γερμανία και την Ιταλία, όπου η DEA, η Ομοσπονδιακή Αστυνομία Εγκληματολογικών Ερευνών της Γερμανίας και η ιταλική Guardia Di Financa ενεργοποιήθηκαν για να επιτεθούν σε αυτήν την ομάδα.\n\nΗ αστυνομία ερευνά εάν το δίκτυο αυτό σχετίζεται με τις αλβανικές εγκληματικές ομάδες που τον Ιούνιο προσπάθησαν να στείλουν 2.200 κιλά υγρής κοκαΐνης στην Ολλανδία σε δοχεία με σπαράγγια.",
    "Θεσσαλονίκη: Συνεχίζουν τις τελετές τους οι «εξορκιστές» - Οικογένεια ταξίδεψε από το Περού για να γιατρευτεί!": "Επιμένουν να προκαλούν τα μέλη της αίρεσης «Εκκλησία των Εθνών» στη Θεσσαλονίκη που και χθες έκαναν συγκέντρωση και εξορκισμούς σε ξενοδοχείο της Θεσσαλονίκης.\n\nΑπόγευμα του περασμένου Σαββάτου. Ο ψευτό ιερέας που αυτοαποκαλείται «εξορκιστής» και ο υπεύθυνος επικοινωνίας της οργάνωσης «εκκλησία των εθνών» συλλαμβάνονται.\n\nΤην επομένη αφέθηκαν ελεύθεροι και λίγη ώρα αργότερα σε ξενοδοχείο της Θεσσαλονίκης έκαναν ξανά αυτό που φαίνεται πως γνωρίζουν καλά, ψευτοεξορκισμούς. Σαν να μην είχε συμβεί το παραμικρό.\n\n«Θα συνεχίσει κανονικά η ‘Εκκλησία’, δεν μπορεί να σταματήσει για κανένα λόγο», ανέφερε ο Χαράλαμπος Τσακωνίδης.\n\nΜπορεί ο χώρος όπου γίνονταν οι τελετές να σφραγίστηκε από την αστυνομία, οι δήθεν εξορκισμοί όμως συνεχίζονται σε ξενοδοχείο που νοίκιασαν τα μέλη της αίρεσης στην περιοχή Τρίλοφο.\n\nΜάλιστα, μια οικογένεια ξεκίνησε από το Περού για τη Θεσσαλονίκη προκειμένου να συναντήσει τον ψευτοιερέα, ελπίζοντας όπως λένε οι ίδιοι σε ένα θαύμα.\n\n– Τι περιμένετε από τον πατέρα Χάρη; Να σας βοηθήσει;\n\n– Περιμένω ένα θαύμα\n\nΑρχικά πήγαν στο χώρο που σφραγίστηκε και στη συνέχεια σε ξενοδοχείο. Ο ηλικιωμένος πατέρας της οικογένειας αντιμετωπίζει κινητικά προβλήματα και έφτασε στη Θεσσαλονίκη υποβασταζόμενος .\n\nΟ ψευτοιερέας όπως ισχυρίζεται απελευθερώνει τους πιστούς από τους δαίμονες, θεραπεύει τον καρκίνο, τα κατάγματα, την πίεση, το ζάχαρο και άλλες ασθένειες . Για όλα φυσικά υπάρχει τιμοκατάλογος.\n\n«Μου ζητήσανε να δώσω 4.000 για να μου βγάλουν το δαίμονα από μέσα μου», δήλωσε μάρτυρας.\n\nΜία άλλη μαρτυρία αναφέρει: «Η γυναίκα γνώρισε μέλη της αίρεσης σε κάμπινγκ της Θεσσαλονίκης, πριν από τέσσερα χρόνια και γλύτωσε στο παραπέντε».\n\n«Αν δεν έχω 4.000 ευρώ μπορώ να τους γράψω και το σπίτι. Όταν ήρθα στο σπίτι να πάρω τα χρυσαφικά για να τα κάνω λεφτά και να τα δώσω, τα παιδιά μου με κλείδωσαν μέσα στο σπίτι και δεν με άφησαν να φύγω», σημειώνει ένα ακόμη θύμα.\n\nΟ επικεφαλής της αίρεσης, Χαράλαμπος Τσακωνίδης αναμένεται να δικαστεί στις 14 Νοεμβρίου για την κατηγορία της λειτουργίας θρησκευτικού χώρου χωρίς άδεια.",
    "Pedro de Candia: Ο Κρητικός μισθοφόρος που πολέμησε τους Ίνκας στο Περού": "Αναζητώντας ιδιαίτερες «μικρές» ιστορίες του παρελθόντος, δεν είναι πολύ δύσκολο να συναντήσεις γεγονότα και προσωπικότητες που μοιάζουν να είναι βγαλμένες από σενάρια ταινιών. Μία από αυτές τις εντυπωσιακές μικρές ιστορίες είναι σίγουρα αυτή του «Pedro de Candia».\n\nΔιαβάστε περισσότερα στο daynight.gr",
    "Χούλιο Ραμόν Ριμπέιρο: Το Doodle της Google για τον Περουβιανό συγγραφέα": "Το έργο του έχει μεταφραστεί σε πολλές γλώσσες. Το 1994 κέρδισε το διάσημο Βραβείο Λογοτεχνίας Juan Rulfo.\n\nΤην 93η επέτειο από τη γέννηση του σπουδαίου Περουβιανού συγγραφέα Χούλιο Ραμόν Ριμπέιρο τιμά η Google με το σημερινό της Doodle.\n\nΘεωρείται ένας από τους σπουδαιότερους συγγραφείς μικρών ιστοριών όλων των εποχών της Λατινικής Αμερικής.\n\nΓεννήθηκε σαν σήμερα το 1929 στη Λίμα του Περού. Ο πρόωρος θάνατος του πατέρα του, οδήγησε στη φτώχεια την οικογένειά του. Σπούδασε στο Καθολικό Πανεπιστήμιο του Περού. Δημοσίευσε το πρώτο του διήγημα, The Grey Life, στο περιοδικό Correo Bolivariano το 1948. Λίγα χρόνια αργότερα, το Ινστιτούτο Ισπανικού Πολιτισμού του έδωσε υποτροφία για να σπουδάσει δημοσιογραφία στην Ισπανία.\n\nΤο πιο διάσημο διήγημά του, ήταν το The Featherless Buzzards (Los gallinazos sin plumas) που δημοσιεύθηκε το 1955. Οι κριτικοί έδωσαν διθυραμβικές κριτικές για τον τρόπο με τον οποίο αποτύπωσε τη σκληρή πραγματικότητα στις φτωχογειτονιές του Περού. Σπούδασε για λίγο γαλλική λογοτεχνία στο Πανεπιστήμιο της Σορβόννης και στη συνέχεια εγκατέλειψε τις σπουδές του. Για να συνεχίσει το συγγραφικό του έργο, εργάστηκε ως θυρωρός ξενοδοχείου και εργάτης σε εργοστάσιο.\n\nΤο 1958, ο Ριμπέιρο επέστρεψε στο Περού ως καθηγητής στο Εθνικό Πανεπιστήμιο του San Cristobal de Huamanga. Δύο χρόνια αργότερα, ολοκλήρωσε το πρώτο του μυθιστόρημα Chronicle of San Gabriel. Το βιβλίο, που εξερευνά τη ζωή σε μια απομονωμένη αγροτική περουβιανή κοινότητα, κέρδισε αμέσως ένα εθνικό βραβείο.\n\nΜετά την έκδοση του βιβλίου του, ο Ribeyro επέστρεψε στο Παρίσι, όπου εργάστηκε ως δημοσιογράφος, μεταφραστής και συντάκτης στο Agence France Presse τα επόμενα 10 χρόνια.\n\nΜετά το 1970 έγινε πρεσβευτής της Unesco. Παρά το βαρύ πρόγραμμα του διπλωμάτη, συνέχισε να γράφη. Μέχρι το τέλος της καριέρας του είχε εκδώσει οκτώ τόμους διηγημάτων και αρκετά μυθιστορήματα, δοκίμια και θεατρικά έργα. Το έργο του έχει μεταφραστεί σε πολλές γλώσσες. Το 1994 κέρδισε το διάσημο Βραβείο Λογοτεχνίας Juan Rulfo.\n\nΠηγή: skai.gr\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Ολυμπιακός: Αποθέωση στην Κολομβία για τον Χάμες Ροντρίγκες": "intime.gr\n\nOnsports Team\n\nΦορώντας το «10» και το περιβραχιόνιο του αρχηγού, ο Χάμες Ροντρίγκες σκόραρε στην επιστροφή του στην εθνική Κολομβίας, στη φιλική νίκη (4-1) επί της Γουατεμάλα, τα ξημερώματα της Κυριακής στο Νιου Τζέρσεϊ.\n\nΤην Τετάρτη –επίσης ξημερώματα- το νέο μεταγραφικό απόκτημα του Ολυμπιακού θα αγωνιστεί σε νέο φιλικό με τους «καφετέρος», απέναντι στο Μεξικό στην Σάντα Κλάρα (Καλιφόρνια).\n\n«Ο Χάμες εξέπληξε ακόμα και εμένα» είπε ο 56χρονος Αργεντινός ομοσπονδιακός προπονητής της Κολομβίας, Νέστορ Λορέντσο, κάνοντας το δικό του ξεκίνημα στον πάγκο των Κολομβιανών «τρικολόρ», μιλώντας για τα 63 λεπτά που βρέθηκε στο γήπεδο ο Χάμες Ροντρίγκες, ο οποίος «άνοιξε το σκορ» απέναντι στη Γουατεμάλα.\n\nΜε αυτό το γκολ, η Κολομβία προηγήθηκε 1-0 και ταυτόχρονα ο Χάμες Ροντρίγκες «έπιασε» τον Αρνόλντο Ιγκουαράν (αγωνίστηκε -μεταξύ άλλων- στη Μιγιονάριος) στην δεύτερη θέση του πίνακα των σκόρερ όλων των εποχών στην εθνική ομάδα με 25 τέρματα. Πλέον ο άσος του Ολυμπιακού βρίσκεται δέκα γκολ μακριά από τον -πρώτο σκόρερ της «τρικολόρ»- Ρανταμέλ Φαλκάο.\n\n«Ξέρουμε ότι δεν είναι στα καλύτερά του, αλλά κανείς δεν μπορεί να αρνηθεί την ποιότητα που έχει. Πολύ καλή η στάση του, όπως και όλης της ομάδας και είμαστε χαρούμενοι» συμπλήρωσε ο νέος προπονητής της εθνικής Κολομβίας.\n\nΤο ντεμπούτο του Χάμες Ροντρίγκες με την εθνική ομάδα της Κολομβίας έγινε στις 4 Ιουνίου 2012 εναντίον του Περού, στο πλαίσιο των προκριματικών για το Παγκόσμιο Κύπελλο του 2014 που διεξήχθη στη Βραζιλία. Σκόραρε στο 52΄, χαρίζοντας τη νίκη στην ομάδα του απέναντι στο αντιπροσπωευτικό συγκρότημα της χώρας των Ίνκας.\n\nΟ 31χρονος Κολομβιανός ανέβασε ένα μήνυμα στο instagram μετά τη νίκη, εκφράζοντας την ικανοποίησή του για το νέο ξεκίνημα. «Ξεκινάμε αυτή τη νέα διαδικασία με μεγάλο ενθουσιασμό» έγραψε.",
    "Μακεδονικό πρακτορείο ειδήσεων": "",
    "ΑΕΚ: Κλήθηκε στην Εθνική του Μεξικό ο Πινέδα για τα φιλικά με Περού και Κολομβία": "Ο Ορμπελίν Πινέδα βρίσκεται στις κλήσεις του τεχνικού της Εθνικής του Μεξικό, Τάτα Μαρτίνο για τα δύο φιλικά ματς στην Καλιφόρνια των ΗΠΑ.\n\nΟ Πινέδα πραγματοποιεί εντυπωσιακό ξεκίνημα με τη φανέλα της ΑΕΚ και στο Μεξικό αλλά και στην Ισπανία αναφέρουν πως είναι πιθανό να αποτελεί και βασική επιλογή της Εθνικής του ομάδας στο Μουντιάλ του Κατάρ.\n\nΌπως αναμενόταν, ο Πινέδα κλήθηκε από την Εθνική του Μεξικό για τα φιλικά παιχνίδια με Περού (24/9) και Κολομβία (27/9) που θα λάβουν χώρα στην Καλιφόρνια των ΗΠΑ.\n\nΤο Μεξικό ανακοίνωσε τις κλήσεις των διεθνών για τα δύο αυτά φιλικά τεστ και ο μέσος της ΑΕΚ βρίσκεται στα πλάνα του Τάτα Μαρτίνο.",
    "Οι παραδοσιακές γεύσεις του κυκλαδίτικου πολιτισμού": "Με απόλυτη επιτυχία και σε έντονα εορταστικό κλίμα ολοκληρώθηκε το 14ο Φεστιβάλ Κυκλαδικής Γαστρονομίας «Νικόλαος Τσελεμεντές», στη Σίφνο. Το φεστιβάλ διοργανώνεται από τον Πολιτιστικό Σύλλογο Σίφνου που φέτος εορτάζει τα 40 χρόνια από την ίδρυσή του, με συνδιοργανωτές την Περιφέρεια Νοτίου Αιγαίου, τη Γενική Γραμματεία Αιγαίου και Νησιωτικής Πολιτικής και το Δήμο Σίφνου και με τη στήριξη τοπικών συλλόγων και φορέων.\n\nΤο φεστιβάλ “Νικόλαος Τσελεμεντές” έχει σκοπό την ανάδειξη της γαστρονομικής παράδοσης των νησιών αλλά και των φιλοξενούμενων περιοχών και ταυτόχρονα τη διατήρηση και προβολή του πολιτισμού σε κάθε έκφρασή του. Στην πολυπολιτισμική αυτή γιορτή που έχει επίκεντρο πάντα τις Κυκλάδες, φέτος συμμετείχαν αντιπροσωπείες από Άνδρο, Αντίπαρο, Ανάφη, Ίο, Κέα, Κύθνο, Μήλο, Νάξο, Πάρο, Σαντορίνη, Σέριφο, Σίφνο, Σύρο, Σχοινούσα και Φολέγανδρο, ενώ από την υπόλοιπη Ελλάδα συμμετείχαν η Ιστορική Λαογραφική Εταιρεία Αχαρνών, το Λύκειο Ελληνίδων (Παράρτημα Αχαρνών), τα Μέγαρα (Αλκάθους & Καριά). Η συμμετοχή ξένων χωρών όπως το Βέλγιο, η Γαλλία, η Κίνα, το Μαρόκο και το Περού έδωσαν έναν ξεχωριστό αέρα στη φετινή διοργάνωση.\n\nΤο πρόγραμμα περιελάμβανε παρουσιάσεις και παρασκευές τοπικών συνταγών, έκθεση και διάθεση τοπικών παραδοσιακών προϊόντων, παιδομαγειρέματα, παραδοσιακά τελετουργικά, χορευτικά, μουσικές και κεράσματα, ενώ παρουσιάστηκε και μία ημερίδα με θέμα «Διαχείριση Φυσικών Πόρων Σίφνου» με ιδιαίτερα ενδιαφέρουσες εισηγήσεις.\n\nΤην παρουσίαση του φεστιβάλ ανέλαβαν οι δημοσιογράφοι Πέτρος Κουμπλής και Σοφία Κωνσταντινίδου.\n\nΧαρά, δικαίωση και συγκίνηση\n\nΤο Σάββατο το βράδυ, λίγο πριν τη μεγάλη γιορτή λήξης της 14ης διοργάνωσης, στην κεντρική σκηνή που είχε στηθεί ειδικά για το φεστιβάλ, ανέβηκαν οι εκπρόσωποι του Πολιτιστικού Συλλόγου Σίφνου Μανώλης Φουτουλάκης και ο πρόεδρος Κώστας Λουκατάρης ο οποίος μίλησε για τα συναισθήματα που δημιουργούνται σε όλους με την ολοκλήρωση του φεστιβάλ: “ Χαρά και δικαίωση. Χαρά γιατί ύστερα από δύο χρόνια αναγκαστικής διακοπής καταφέραμε να διοργανώσουμε και να πραγματοποιήσουμε το 14ο φεστιβάλ και δικαίωση γιατί, υπερβαίνοντας κάθε δυσκολία και προσπερνώντας εμπόδια και αμφισβητήσεις, εισπράττουμε ήδη τα θετικά σχόλια όλων όσων έζησαν αυτό το εορταστικό τριήμερο. Είναι χαρά και δικαίωση γιατί η συμμετοχή τόσων αντιπροσωπειών από τα αδέρφια νησιά μας, από τη στεριανή Ελλάδα και από ξένα κράτη, διεύρυνε και πλούτισε ακόμα περισσότερο το φεστιβάλ μας κι επισφράγισε την επιτυχία του ως μια γιορτή όχι μόνο γευσιγνωσίας αλλά και πολυπολιτισμικής παράδοσης”.\n\nΑμέσως μετά, ανέβηκε στη σκηνή, η δήμαρχος Σίφνου, Μαρία Ναδάλη, η οποία φανερά συγκινημένη ευχαρίστησε όλους όσους βοήθησαν ώστε να πραγματοποιηθεί το φεστιβάλ και ιδιαίτερα τον Πολιτιστικό σύλλογο: “Οφείλω εκ μέρους του δήμου Σίφνου να αναγνωρίσω ότι την επιτυχία για την άρτια διοργάνωση αυτής της γιορτής γεύσεων και πολιτισμού , την χρωστάμε κάθε φορά στο διοικητικό συμβούλιο και στα μέλη που 40 χρόνια παλεύουν σε πάρα πολλούς τομείς της κοινωνικής ζωής του τόπου μας. Φέτος, πιστεύω ότι έδωσαν έναν ακόμα μεγαλύτερο αγώνα γιατί έπρεπε να ξεκινήσουν από την αρχή. Βλέπω αυτήν τη χρονιά, ότι το φεστιβάλ κρατάει ζωντανή και ακόμα πιο δυνατή τη φλόγα με την οποία ξεκίνησε και πραγματικά αυτό με συγκινεί”.\n\nΈνα φεστιβάλ που προωθεί τις αξίες και τις παραδόσεις\n\nΣτη συνέχεια καλέστηκαν να μιλήσουν οι βουλευτές Κυκλάδων, Γιάννης Βρούτσης και Νίκος Συρμαλένιος οι οποίοι έδωσαν συγχαρητήρια στους διοργανωτές και εξέφρασαν τη χαρά και τη συγκίνησή τους. Ο κ. Βρούτσης συγκεκριμένα ανέφερε:” Αυτές τις μέρες η καρδιά των Κυκλάδων χτυπάει στη Σίφνο. Συγχαρητήρια στους εκπρόσωπους των νησιών μας που κάθε τέτοια περίοδο έρχονται εδώ να δείξουν τα δικά τους προϊόντα, να μαγέψουν τους επισκέπτες με τις γεύσεις των Κυκλάδων και να δείξουν το διαφορετικό αυτό στοιχείο που κάνει τους Κυκλαδίτες διαφορετικούς στα ήθη, στα έθιμα και στις παραδόσεις, γιατί εμείς οι Κυκλαδίτες αυτό που για πάνω απ’ όλα είμαστε περήφανοι είναι το αξιακό μας σύστημα . Ο κ. Βρούτσης συνέχισε λέγοντας πως οφείλουμε όλοι να κρατήσουμε τα ήθη και τα έθιμα ζωντανά μέσα μας για να παραδώσουμε στην επόμενη γενιά τη σκυτάλη αυτών των αξιών. “Μια σκυτάλη με πολιτισμό και ιστορία που μας διακρίνει ως Έλληνες και ως νησιώτες”, όπως χαρακτηριστικά είπε.\n\nΟ κ. Συρμαλένιος, από την πλευρά του, αφού συνεχάρη κι εκείνος όλους τους συντελεστές του φεστιβάλ, τόνισε πως αυτή η γιορτή της γαστρονομίας είναι μία γιορτή που αναδεικνύει τον πρωτογενή τομέα τον οποίο πρέπει να στηρίξουμε στις Κυκλάδες ώστε να συνεχίσουν να παράγονται τα αυθεντικά προϊόντα του κάθε νησιού. Αναφερόμενος στις δύσκολες συνθήκες που επικρατούν παγκοσμίως , ευχήθηκε ειρήνη, δημοκρατία και πολιτισμό, σημειώνοντας πως αυτές είναι οι αξίες πάνω στις οποίες πρέπει να σταθούμε.\n\nΑν και λόγω ανειλημμένων υποχρεώσεων, δεν κατάφερε να δώσει το παρών, ο βουλευτής Κυκλάδων, Φίλιππος Φόρτωμας έστειλε μήνυμα με το οποίο αναφέρθηκε στο “σύμπλεγμα” της γαστρονομικής παράδοσης των νησιών μας με αυτήν των ξένων χωρών που θα μας βοηθήσει να ανακαλύψουμε την πολιτιστική και γαστρονομική κουλτούρα και ιστορία των φιλοξενούμενων. Ευχαριστήριο μήνυμα με το οποίο εξέφρασαν τα συγχαρητήριά τους για τη διοργάνωση του φεστιβάλ, έστειλαν επίσης, η Χριστιάννα Πάπιτση, Περιφερειακή Σύμβουλος Νοτίου Αιγαίου και ο Αντιπεριφερειάχης, Γιώργος Λεονταρίτης.\n\nΤο Φεστιβάλ Κυκλαδικής Γαστρονομίας «Νικόλαος Τσελεμεντές», ολοκληρώθηκε ομολογουμένως με απόλυτη επιτυχία και όλοι οι συντελεστές έδωσαν ραντεβού για την επόμενη χρονιά, όπου το φεστιβάλ θα κλείσει αισίως 15 χρόνια παρουσίας στη Σίφνο και στον γαστρονομικό παγκόσμιο χάρτη.",
    "To CNN «υμνεί» τη Σίφνο και το Φεστιβάλ Κυκλαδικής Γαστρονομίας": "Αντιπροσωπείες από τα νησιά των Κυκλάδων, άλλων περιοχών της Ελλάδας και ξένων χωρών, όπως της Γαλλίας, του Βελγίου, της Κίνας, του Μαρόκου και του Περού, θα «συναντηθούν» στη Σίφνο.\n\n«Η Σίφνος είναι το νησί της γαστρονομίας και της παράδοσης», σύμφωνα με το νέο αφιέρωμα του CNN Βραζιλίας. Ο δημοσιογράφος που επισκέφτηκε το Κυκλαδίτικο νησί, ύστερα από πρόσκληση του Δήμου Σίφνου, δηλώνει εντυπωσιασμένος με τη φύση, τα μοναστήρια που αντέχουν στο χρόνο, την αγγειοπλαστική και τη ρεβυθάδα, και αναδεικνύει το Φεστιβάλ Γαστρονομίας που ενώνει όλα τα στοιχεία του προορισμού.\n\nΕπετειακό και διεθνή χαρακτήρα θα έχει το φετινό, 14ο Φεστιβάλ Κυκλαδικής Γαστρονομίας «Νικόλαος Τσελεμεντές», που θα πραγματοποιηθεί από 22 έως 24 Σεπτεμβρίου 2022 στον παραδοσιακό οικισμό του Αρτεμώνα. «Μια από τις δημοφιλέστερες γαστρονομικές εκδηλώσεις της Ελλάδας \"επιστρέφει\" στη Σίφνο ύστερα από δύο χρόνια αναγκαστικής αδράνειας», δηλώνει η δήμαρχος του νησιού, Μαρία Ναδάλη. Το φεστιβάλ διοργανώνεται από τον Πολιτιστικό Σύλλογο Σίφνου, που εφέτος εορτάζει τα 40 χρόνια από την ίδρυσή του, με συνδιοργανωτές την Περιφέρεια Νοτίου Αιγαίου, τη Γενική Γραμματεία Αιγαίου και Νησιωτικής Πολιτικής και το Δήμο Σίφνου και με τη στήριξη τοπικών συλλόγων και φορέων.\n\nΑντιπροσωπείες από τα νησιά των Κυκλάδων, άλλων περιοχών της Ελλάδας και ξένων χωρών, όπως της Γαλλίας, του Βελγίου, της Κίνας, του Μαρόκου και του Περού, θα «συναντηθούν» στη Σίφνο.\n\nΕρασιτέχνες μαζί με επαγγελματίες μάγειρες θα παρασκευάζουν και θα παρουσιάζουν τις συνταγές του τόπου τους, προσφέροντας μοναδικά εδέσματα στους επισκέπτες. Σε μια διαμορφωμένη γωνιά της πλατείας, παιδιά ηλικίας 6 έως 12 ετών, τα «Τσελεμεντάκια», θα συμμετέχουν σε μαγειρικά παιχνίδια και διαγωνισμούς, ντυμένα με ποδιές και πολύχρωμους μαγειρικούς σκούφους.\n\nΤο φεστιβάλ θα διαρκεί καθημερινά 18:00 - 21:30 και τη «σκυτάλη» θα παίρνουν παραδοσιακές μουσικοχορευτικές εκδηλώσεις. Κατά τις πρωινές ώρες, μαγειρέματα παραδοσιακών εδεσμάτων θα πραγματοποιηθούν σε παραλίες του νησιού, δίπλα στη θάλασσα. Η είσοδος στο φεστιβάλ θα είναι ελεύθερη και τα προσφερόμενα φαγητά κερασμένα.",
    "Δημοσιεύτηκε υλικό των καταζητούμενων Αλβανών για τη μεταφορά 2.3 τόνων κοκαΐνης από το Περού": "Σήμερα τα περουβιανά μέσα ενημέρωσης δημοσίευσαν αρκετές ηχογραφήσεις και βίντεο κατά τη διάρκεια της έρευνας όπου ο Αλβανός και ο Ιταλός που συνελήφθη μαζί του, Pasquale Bifulco, συναντούσαν ηγετικά μέλη των περουβιανών εγκληματικών συμμοριών με τις οποίες συνεργάζονταν, συμπεριλαμβανομένων δύο καταζητούμενων Αλβανών.\n\nΝέα στοιχεία δόθηκαν στη δημοσιότητα για τις συμμορίες κοκαΐνης που δρουν στο Περού, μέρος των οποίων είναι και ο συλληφθείς Αλβανός, K.Gj.\n\nΣτο άρθρο που δημοσιεύουν σήμερα τα περουβιανά ΜΜΕ, η συμμορία Tyson, όπως ονομάζεται από τους ερευνητές, προμήθευε κοκαΐνη σε διεθνείς μαφίες για να την εξάγει στην Ευρώπη.\n\nΣτο βίντεο δημοσιεύτηκαν φωτογραφίες κατά τη συνάντησή τους με άλλους δύο καταζητούμενους: τον R.S. και τον M.E.\n\nΟ K.Gj. συνελήφθη στις 5 Σεπτεμβρίου, ως μέλος εγκληματικής ομάδας που σκόπευε να μεταφέρει 2,3 τόνους καθαρής κοκαΐνης από το Περού στην Ευρώπη και συγκεκριμένα στη Γερμανία και την Ιταλία.\n\nΗ DEA με την Ομοσπονδιακή Αστυνομία Εγκληματολογικών Ερευνών στη Γερμανία και την ιταλική Guardia de Financa συμμετείχε σε αυτή την επιχείρηση.",
    "Η νεότερη μητέρα γέννησε το παιδί της σε ηλικία μόλις 5 ετών: Η απίστευτη ιστορία της Λίνα Μεντίνα (εικόνες, βίντεο)": "Σε ηλικία πέντε ετών, επτά μηνών και 21 ημερών η Λίνα Μεντίνα από το Περού γέννησε το 1939 ένα υγιέστατο αγοράκι με καισαρική τομή και έγινε η νεότερη μητέρα στον κόσμο, ένα μοναδικό «ρεκόρ» που διατηρεί μέχρι σήμερα.\n\nΟι γονείς της Λίνα Μεντίνα νόμιζαν ότι η πεντάχρονη κόρη τους είχε έναν τεράστιο όγκο στην κοιλιά κι όταν οι σαμάνοι στο απομακρυσμένο χωριό που κατοικούσαν στις Άνδεις του Περού δεν μπόρεσαν να βρουν θεραπεία, ο πατέρας της την μετέφερε στο νοσοκομείο.\n\nΤο παιδί βρισκόταν στον 7ο μήνα κύησης, ενώ λίγο περισσότερο από ένα μήνα αργότερα, γέννησε ένα υγιέστατο αγόρι.\n\nΒρισκόμαστε πίσω στο 1939, ωστόσο, η Μεντίνα - ένα από τα εννέα παιδιά που γεννήθηκαν από αγρότες στο χωριό Τικράπο σε υψόμετρο 7.400 ποδιών στην φτωχότερη επαρχία του Περού - θεωρείται μέχρι σήμερα η νεότερη περίπτωση πρόωρης εφηβείας στην ιστορία.\n\nΤο παιδί - που συγκέντρωσε το ενδιαφέρον της παγκόσμιας ιατρικής κοινότητας - φέρεται να είχε την πρώτη της περίοδο σε ηλικία δυόμισι ετών, έμεινε έγκυος σε ηλικία τεσσάρων ετών και οκτώ μηνών, ενώ όταν οι γιατροί έκαναν την καισαρική τομή για να γεννήσει το μωρό της, διαπίστωσαν ότι είχε ήδη πλήρως ώριμα σεξουαλικά όργανα.\n\nΣημειώνεται πως ο μέσος όρος ηλικίας για τα κορίτσια που ξεκινούν την εφηβεία είναι τα 10 ή 11 χρόνια, κάτι που καθιστά την Λίντα είναι το νεότερο κορίτσι που γνώρισε πρόωρη εφηβεία στην ιστορία της ανθρωπότητας.\n\nΟ Χεράρδο, ο γιος που γέννησε ενώ ήταν ακόμα παιδί η ίδια, έμαθε πως ήταν μητέρα του σε ηλικία σε μόλις 10 ετών. Το αγόρι μεγάλωσε φυσιολογικά και πέθανε το 1979 σε ηλικία 40 ετών.\n\nΗ κοπέλα δεν αποκάλυψε ποτέ ποιος ήταν ο πατέρας του παιδιού της, ενώ δεν επιβεβαιώθηκε ποτέ επισήμως και το γεγονός ότι έμεινε έγκυος μετά από βιασμό - αν και δύσκολα κάποιος θα μπορούσε να το αμφισβητήσει.\n\nΗ ίδια η γυναίκα - σε ηλικία 88 ετών σήμερα - δυσκολευόταν άλλωστε εξαρχής να απαντήσει σε σχετικές ερωτήσεις των Αρχών, δίνοντας την εντύπωση ότι δεν είχε ξεκάθαρη συνείδηση του τι της είχε συμβεί.\n\nΟ πατέρας της συνελήφθη αρχικά με την υποψίας της σεξουαλικής κακοποίησης ανηλίκου, αλλά αφέθηκε ελεύθερος ελλείψει στοιχείων.\n\nΠηγές: Reuters, womenintheworld.org",
    "Το ξενοδοχείο του ουρανού: Για όσους δεν φοβούνται τα ύψη": "0\n\nΜια ξεχωριστή ταξιδιωτική εμπειρία\n\nTo ξενοδοχείο «Natura Vive Skylodge Adventure Suites» στο Cuzco του Περού απευθύνεται σε όσους δεν φοβούνται τα ύψη.\n\nΠρόκειται για ένα πολύ ιδιαίτερο ξενοδοχείο για τολμηρούς. Οι επισκέπτες θα πρέπει να κρεμαστούν 365 μέτρα πάνω από το έδαφος, στα απότομα βράχια της Ιερής Κοιλάδας του Κούσκο για να απολαύσουν την διαμονή.\n\nΣίγουρα απευθύνεται σε όσους δεν φοβούνται τα ύψη και είναι μια ξεχωριστή ταξιδιωτική εμπειρία διαφορετική από όσες γνωρίζουμε μέχρι σήμερα.\n\nΟι πελάτες πρέπει να ανέβουν στο βουνό και στη συνέχεια να κατέβουν στο δωμάτιο. Όταν φτάσουν λοιπόν εκεί, θα κοιμηθούν στα κρεβάτια τους, τα οποία βλέπουν την πανέμορφη θέα.\n\nΤο βράδυ θα θαυμάσουν τα αστέρια και το μαγευτικό σκηνικό.\n\nΠρόσφατα ένας TikToker, ο Alex Carvalho κατέγραψε όλη του την εμπειρία σε ένα video:",
    "Σύντομες ειδήσεις": "\n\nΣυγκεκριμένα, ο Πέτρο πρότεινε αλλαγές στη νομοθεσία της χώρας του στον πόλεμο κατά των ναρκωτικών, αλλαγές που θα μπορούσαν να καταλήξουν σε νομιμοποίηση της κοκαΐνης, σύμφωνα με τον πρώην πρόεδρο της χώρας, Ιβάν Ντούκε.\n\nΣε απάντηση στις δηλώσεις του Πέτρο, ο πρώην πρόεδρος της χώρας, Ιβάν Ντούκε, είπε στο FOX News ότι «αν ο σημερινός πρόεδρος εγκαταλείψει τον πόλεμο κατά των ναρκωτικών, αυτό θα μπορούσε να οδηγήσει στη νομιμοποίησή τους, άρα και σε πιθανούς κινδύνους ακόμη και για τις ΗΠΑ».\n\n«Νομίζω ότι θα είναι πολύ κακό για την Κολομβία και θα μπορούσε να είναι απειλή και για τις ΗΠΑ», τόνισε χαρακτηριστικά.\n\nΟ νυν πρόεδρος, που ξεκίνησε τη θητεία του στις 4 Αυγούστου, πρόσθεσε ότι ο «εθισμός της ανθρωπότητας στην παράλογη δύναμη, το κέρδος και το χρήμα είναι πιο επιζήμιος από τον εθισμό στα ναρκωτικά».\n\n«Τι είναι πιο δηλητηριώδες για την ανθρωπότητα, η κοκαΐνη, ο άνθρακας ή το πετρέλαιο;», ρώτησε. «Η εξουσία έχει διατάξει ότι η κοκαΐνη είναι ένα δηλητήριο και πρέπει να διώκεται, ενώ προκαλεί ελάχιστους θανάτους από υπερβολικές δόσεις. Αντίθετα, ο άνθρακας και το πετρέλαιο πρέπει να προστατεύονται, ακόμη και όταν μπορεί να καταστρέψουν όλη την ανθρωπότητα».\n\nΗ Κολομβία είναι αυτήν τη στιγμή ο μεγαλύτερος παραγωγός κοκαΐνης στον κόσμο, σύμφωνα με το CNN, και έχει γίνει γνωστή για τη διακίνηση ναρκωτικών. Παράγει μεγαλύτερες ποσότητες από το Περού και τη Βολιβία μαζί, χώρες που βρίσκονται στη δεύτερη και τρίτη θέση παραγωγής παγκοσμίως, αντίστοιχα.\n\nΚατά τη διάρκεια της εκστρατείας του για την προεδρία, ο Πέτρο δήλωσε ότι θέλει η Κολομβία να εξάγει τρόφιμα και να δώσει κίνητρα στην αγροτική παραγωγή, αντί για την εξαγωγή κοκαΐνης και όπλων.\n\nΟ Κολομβιανός γερουσιαστής Gustavo Bolivar υποστήριξε τις δηλώσεις τού Petro, προσθέτοντας ότι «η πρόσφατη ρύθμιση για τη μαριχουάνα θα μπορούσε να επεκταθεί και στην κοκαΐνη. Οι προσπάθειες διακίνησης ναρκωτικών στην Κολομβία έχουν αυξηθεί, παρά το γεγονός ότι το έθνος συνεχίζει να ξοδεύει χρήματα για την καταπολέμησή τους. Δεν θα επιτύχουμε ποτέ ειρήνη στην Κολομβία μέχρι να ρυθμίσουμε τη διακίνηση ναρκωτικών», υπογράμμισε.\n\n«Ούτε οι Ηνωμένες Πολιτείες, με όλες τους τις δυνάμεις και τα χρήματά τους, δεν θα μπορούσαν να κερδίσουν τον πόλεμο κατά των ναρκωτικών. Αυτήν τη στιγμή η Κολομβία παράγει περισσότερα ναρκωτικά από ό,τι όταν ζούσε ο Πάμπλο Εσκομπάρ. Υπάρχουν περισσότεροι καταναλωτές. Υπάρχουν περισσότεροι αγρότες που την παράγουν». Υπολογίζεται ότι 260.000 Κολομβιανοί έχουν πεθάνει κατά τη διάρκεια του πολέμου κατά των ναρκωτικών.\n\nΤΑΪΛΑΝΔΗ\n\nΔηλητηρίασε τα παιδιά της για να παίρνει δωρεές\n\nΗ Nattiwan Rakkunjet προσπάθησε να πει στους γιατρούς ότι τα παιδιά της έπασχαν από αλλεργία στα θαλασσινά, όμως ήταν αυτή που τα δηλητηρίαζε σιγά-σιγά.\n\nΤον Ιανουάριο του 2020 η Nattiwan Rakkunjet έσπευσε σε νοσοκομείο της Ταϊλάνδης με τον τετράχρονο γιο της. Είχε στομαχόπονο και έκανε εμετό με αίμα και η Rakkunjet είπε στους γιατρούς ότι το αγόρι υπέφερε από αλλεργία στα θαλασσινά.\n\nΩστόσο, η έρευνα διαπίστωσε ότι η Rakkunjet είχε στην πραγματικότητα δηλητηριάσει τα δύο παιδιά της - και είχε ήδη σκοτώσει το ένα. Η γυναίκα καταδικάστηκε σε θάνατο.\n\nΣύμφωνα με την Bangkok Post, η Nattiwan υιοθέτησε ένα από τα παιδιά της, ένα κορίτσι, στις 22 Απριλίου 2015. Λίγο μετά την υιοθεσία, η Nattiwan άρχισε να ταΐζει την κόρη της με γεύματα εμπλουτισμένα με μια «διαβρωτική ουσία». Το κορίτσι γινόταν όλο και πιο άρρωστο, έκανε εμετό αίματος και υπέφερε από στομαχόπονο. Τον Αύγουστο του 2019 πέθανε από εσωτερική αιμορραγία.\n\nΑν και οι γιατροί δεν αντιμετώπισαν τον θάνατο του κοριτσιού ως αμφισβητήσιμο εκείνη την εποχή, οι υποψίες τους αυξήθηκαν τον Ιανουάριο του 2020, όταν η Rakkunjet επέστρεψε στο νοσοκομείο. Αυτήν τη φορά, ο βιολογικός της γιος υπέφερε από παρόμοια συμπτώματα. Η Bangkok Post αναφέρει ότι η Rakkunjet είχε αρχίσει να τον δηλητηριάζει όταν ήταν 2 ετών, τον Σεπτέμβριο του 2017, και συνέχισε μέχρι τις αρχές του 2020.\n\nΟι γιατροί εξέτασαν το αγόρι και διαπίστωσαν ότι δεν έπασχε από αλλεργία στα θαλασσινά. Αντιθέτως, ανακάλυψαν ότι είχε σοβαρή μόλυνση στο στομάχι. Αλλά αυτή δεν ήταν μια οποιαδήποτε φυσιολογική μόλυνση του στομάχου. Οι γιατροί ανακάλυψαν ότι το στόμα, το στομάχι και τα έντερα του αγοριού περιείχαν ίχνη διαβρωτικών χημικών ουσιών που βρίσκονται στα καθαριστικά μπάνιου.\n\nΣτις 18 Μαΐου 2020 η Nattiwan Rakkunjet συνελήφθη. Όπως αναφέρει η Bangkok Post, οι Αρχές της Ταϊλάνδης τής απήγγειλαν κατηγορίες για εμπορία ανθρώπων επειδή χρησιμοποίησε παιδιά για να ζητήσει δωρεές, για φόνο και απόπειρα δολοφονίας, για διάπραξη απάτης και για τοποθέτηση απατηλών πληροφοριών σε σύστημα υπολογιστή. Το δικαστήριο διαπίστωσε ότι τα κίνητρα της Nattiwan Rakkunjet ήταν κυρίως οικονομικά. Αφού δημοσίευσε στο Διαδίκτυο φωτογραφίες του γιου και της κόρης της όπου φαίνονταν άρρωστοι, άγνωστοι της πρόσφεραν χρήματα μέσω των μέσων κοινωνικής δικτύωσης. Λέγεται ότι η αστυνομία βρήκε 20 εκατομμύρια μπατ (54.000 δολάρια) σε τραπεζικούς λογαριασμούς της Rakkunjet, τα οποία πιστεύουν ότι πήρε από διαδικτυακές δωρεές. Ομολόγησε, επίσης, ότι δηλητηρίασε τα παιδιά της, αλλά το δικαστήριο έκρινε πως, επειδή η Rakkunjet ομολόγησε μόνο αφότου βρέθηκε αντιμέτωπη με συντριπτικά αποδεικτικά στοιχεία εναντίον της, η ομολογία της δεν θα οδηγήσει σε μείωση της ποινής της. Πράγματι, δικαστήριο της Ταϊλάνδης την καταδίκασε σε θάνατο.",
    "Athens Art Book Fair: Η ετήσια έκθεση καλλιτεχνικού βιβλίου επιστρέφει στο Ωδείο Αθηνών": "Μετά από την περσινή local Edition, το Athens Art Book Fair επιστρέφει με διεθνές πρόγραμμα!\n\nΗ ετήσια έκθεση καλλιτεχνικού βιβλίου είναι και πάλι στην πόλη! Μετά από την περσινή Local Edition, το Athens Art Book Fair επιστρέφει με διεθνές πρόγραμμα και μας δίνει ραντεβού στο Ωδείο Αθηνών. Με 80 εκθέτες από την Ελλάδα και το εξωτερικό και 60 συμμετοχές στο Συλλογικό Τραπέζι, η φετινή εκδήλωση είναι και η μεγαλύτερη που έχει διοργανώσει έως τώρα η ομάδα του Athens Art Book Fair.\n\nΜε στόχο την ανάδειξη της πολυμορφίας των σύγχρονων καλλιτεχνικών εκδόσεων, το Athens Art Book Fair φέρνει κοντά καταξιωμένους εκδοτικούς οίκους, πειραματικές, DIY εκδόσεις και πολλές άλλες ανεξάρτητες πρωτοβουλίες που σχετίζονται με το έντυπο ως δημιουργικό μέσο. Η ετήσια έκθεση αποτελεί φυσικό χώρο συνάντησης για τα σύγχρονα εικαστικά, τη φωτογραφία, την ποίηση, το design και την τυπογραφία δίνοντας στους επισκέπτες τη δυνατότητα να ανακαλύψουν πληθώρα καλλιτεχνών και να έρθουν σε επαφή με ανεξάρτητες εκδοτικές πρακτικές από την Αίγυπτο, την Κύπρο, την Τουρκία, το Λίβανο, την Ιταλία, την Αλβανία, την Ουκρανία, τη Βουλγαρία, τη Σερβία, καθώς και από πιο μακρινές χώρες του πλανήτη όπως το Μεξικό, η Αργεντινή, το Περού, το Ιράν, τα Αραβικά Εμιράτα και πολλές άλλες.\n\nΠαράλληλα με την έκθεση, θα διεξαχθεί το Δημόσιο Πρόγραμμα ομιλιών του Athens Art Book Fair το οποίο εστιάζει στην ανάδειξη εγχειρημάτων τα οποία αποκρίνονται σε τρέχοντα καλλιτεχνικά και κοινωνικοπολιτικά ζητήματα. Συγκεκριμένα, το φετινό Δημόσιο Πρόγραμμα επιχειρεί μέσα από ομιλίες να εξερευνήσει την έννοια της αποκέντρωσης στη σύγχρονη ανεξάρτητη εκδοτική παραγωγή, αλλά και τη συμβολή των καλλιτεχνών βιβλίου στη δημιουργία νεοσύστατων πολιτιστικών και διασυνοριακών δικτύων υποστήριξης και προβολής του μέσου. Για το αναλυτικό πρόγραμμα σας παραπέμπουμε εδώ.\n\nΦέτος το Athens Art Book Fair εγκαινιάζει και τη συνεργασία του με το Fade Radio το οποίο θα λειτουργήσει ως πλατφόρμα αναμετάδοσης και φιλοξενίας παράλληλων δράσεων του δημόσιου προγράμματος τις τρεις μέρες διεξαγωγής της έκθεσης. Εκεί θα παρουσιαστεί η επιμελημένη σειρά ηχογραφήσεων με τίτλο “Broadcasting Pages: Tales from the Local Scene” η οποία είναι αποκλειστικά αφιερωμένη στην εγχώρια ανεξάρτητη εκδοτική σκηνή, ενώ το κοινό θα έχει πρόσβαση στις ομιλίες, αλλά και σε επιπλέον παρουσιάσεις και μουσικές επιλογές από εκθέτες/ριες της φετινής διοργάνωσης των οποίων η υβριδική πρακτική διάδραση με μέσα όπως ο ήχος και η περφόρμανς. Οπότε αν θέλετε πολύ να παρακολουθήσετε το δημόσιο πρόγραμμα, αλλά δεν μπορείτε να παρευρεθείτε στο χώρο, μην ανησυχείτε – το πρόγραμμα ομιλιών θα είναι προσβάσιμο και διαδικτυακά!\n\nAthens Art Book Fair: Αναλυτικά το πρόγραμμα\n\nΠαρασκευή 23 Σεπτεμβρίου 2022\n\n19:00\n\nPapiTheDog TV, performance\n\nΣάββατο 24 Σεπτεμβρίου 2022\n\n14:00-18:00\n\nΙστορίες από τους γείτονές μας: Δημιουργία ζιν και σύγχρονοι Αλβανοί καλλιτέχνες\n\nΑπό το Olson Lamaj του εκδοτικού πρότζεκτ Pararoja (Τίρανα)\n\nΑποκεντρωμένα Αρχεία: Από την κολεκτίβα HEKLER (Νέα Υόρκη – Σερβία)\n\nΟυκρανικός μεταμοντερνισμός και τέχνη σε καιρούς πολέμου: Από τον καλλιτέχνη Yan Tashtoush, ιδρυτικό μέλος των Local Stickerbook (Κίεβο)\n\nΨαλίδι, Κόλλα και Κοινωνική Πρόνοια: Εναλλακτικά Μέσα ως Στρατηγική Παρέμβασης: Από την εικαστικό και ερευνήτρια Kristyn Bat Lopez (ΗΠΑ – Γερμανία)\n\nΚορίτσια και κουήρ στο μέτωπο: Χαράζοντας χώρο για αντίσταση μέσω της δημιουργίας ζιν στην Πολωνία\n\nΑπό την εικαστικό και ερευνήτρια Aleksandra Kaminska του εγχειρήματος Girls* to the Front (Βαρσοβία)\n\nΚυριακή 25 Σεπτεμβρίου 2022\n\n14:00-18:00\n\nΕνστικτώδεις, Εφήμερες Οικονομίες και DIY Οικολογίες: Αντλώντας κουήρ αρχειακό υλικό για το χτίσιμο συλλογών\n\nΑπό την εικαστικό Brooke Palmieri των Camp Books (Λονδίνο)\n\nScratching the page’s surface: Καλλιτεχνικές εκδόσεις στην Αίγυπτο & πώς να ξεκινήσεις μια φουάρ βιβλίου\n\nΑπό τις Nour El Safoury (Esmat Publishing) και Marwa Benhalim (Κάιρο)\n\n​​”Διαβάζοντας μεγαλοφώνως”: Ένα κολάζ θραυσμάτων για να ανακαλύψουμε την ευαισθησία των καλλιτεχνικών εκδόσεων του Περού\n\nΑπό την ομάδα Contexto Ediciones & Encuentros Cercanos (Λίμα)\n\nΠρος ένα αυτόνομο καλλιτεχνικό εκδοτικό δίκτυο στη Νότια Ευρώπη:\n\nΑπό την ομάδα Recreo (Βαλένθια)\n\n* Οι ομιλίες θα είναι στην αγγλική γλώσσα.\n\nΧρήσιμες πληροφορίες\n\nΗμερομηνίες διεξαγωγής: 23 – 24 – 25 Σεπτεμβρίου\n\n­Χώρος Διεξαγωγής: Ωδείο Αθηνών\n\nΏρες λειτουργίας: Παρασκευή 23/9 – 5μμ-9μμ, Σάββατο 23/9 & Κυριακή 24/9 – 11πμ-9μμ\n\nΕίσοδος Δωρεάν-Προσβάσιμο σε αμαξίδια.\n\nΠηγή Κεντρικής Φωτογραφίας: Facebook\n\nΔιαβάστε ακόμη:\n\nΑκολούθησε το neolaia.gr στο Google News για να μαθαίνεις πρώτος τις ειδήσεις!",
    "Η Αριστερά επιστρέφει στην εξουσία στη Λατινική Αμερική - αλλά οι εποχές έχουν αλλάξει": "Του Eduardo Porter\n\nΣτην εκστρατεία για την ανάκτηση της προεδρίας της Βραζιλίας τον επόμενο μήνα, ο Luiz Inácio Lula da Silva αρέσκεται να επιμένει στο παρελθόν, θυμίζοντας τα χρόνια από το 2003 έως το 2010, όταν, όπως θέλει να το θέτει ο ίδιος, η χώρα διοικείτο από \"τον τύπο ο οποίος θεωρείτο ο ο καλύτερος πρόεδρος στην ιστορία της Βραζιλίας\".\n\nΈχει πράγματι πράγματα για τα οποία μπορεί να καυχιέται. Η οικονομία της Βραζιλίας αναπτυσσόταν πάνω από 4% ετησίως, κατά μέσο όρο, κατά τη διάρκεια της προεδρίας Λούλα - ξεπερνώντας κατά πολύ την επίδοση του αντιπάλου του, του σημερινού προέδρου Ζαΐρ Μπολσονάρο. Υπό την εποπτεία του Λούλα, η Βραζιλία περιόρισε τον πληθωρισμό κατά τα δύο τρίτα, μείωσε την ανεργία στο μισό και περιόρισε το δημόσιο χρέος.\n\nΌλα αυτά συνέβησαν, καθώς (σύμφωνα με τον Λούλα) \"εφαρμόσαμε τις μεγαλύτερες πολιτικές κοινωνικής ένταξης στην ιστορία αυτής της χώρας\". Ο κατώτατος μισθός αυξήθηκε κατά 50% (ποσοστό προσαρμοσμένο ως προς τον πληθωρισμό). Η φτώχεια μειώθηκε από το 40% στο 25%. Η βρεφική θνησιμότητα περιορίστηκε.\n\nΠολλά έχουν αλλάξει\n\nΩστόσο, παρ’ όλες τις νίκες, αυτή η στρατηγική καμπάνιας τύπου \"Greatest Hits\" υπογραμμίζει μια ακανθώδη πρόκληση, όχι μόνο για τον Λούλα, αλλά και για ολόκληρη την ομάδα των νεοεκλεγεισών αριστερών κυβερνήσεων οι οποίες ελπίζουν να δώσουν νέα κατεύθυνση στην οικονομική και κοινωνική πολιτική σε ολόκληρη τη Λατινική Αμερική: ο κόσμος δεν μοιάζει σε τίποτα με την περίοδο κατά την οποία η Αριστερά ήταν για τελευταία φορά στην εξουσία.\n\nΕκτός από τη Βραζιλία, όπου ο Λούλα φαίνεται σχεδόν βέβαιο ότι θα επιστρέψει στην προεδρία μετά τις εκλογές τον επόμενο μήνα, η Αριστερά κυβερνά σήμερα την Αργεντινή, την Κολομβία, τη Χιλή, το Περού και τη Βολιβία.\n\nΩστόσο, ενώ αυτό μπορεί να μοιάζει με μια ιδεολογική αναδιάταξη σε ολόκληρη την περιοχή, η στροφή προς τα αριστερά είναι σε μεγάλο βαθμό προϊόν της απογοήτευσης των ψηφοφόρων με απερχόμενες δεξιές κυβερνήσεις.\n\nΟι ψηφοφόροι μοιράζονται το είδος της νοσταλγίας η οποία αιμοδοτεί την εκστρατεία του Λούλα. Το να επαναφέρει κανείς στη ζωή, ωστόσο, τις καλές στιγμές του παρελθόντος είναι πιθανό να παραμείνει ένας στόχος απρόσιτος. Και οι ψηφοφόροι δεν θα δείξουν πολλή υπομονή για τις αριστερές κυβερνήσεις που έχουν ή θα έχουν αποκαταστήσει στην εξουσία με την ελπίδα να ανακτήσουν μέρος εκείνης της προηγούμενης ευημερίας.\n\nΠαρά μια απότομη επιβράδυνση προς το τέλος, για πάνω από 13 χρόνια ο Νέστορ Κίρχνερ και η σύζυγός του, Κριστίνα Φερνάντες ντε Κίρχνερ, ήταν επικεφαλής μιας αργεντινικής οικονομίας η οποία μεγεθυνόταν κατά μέσο όρο κατά 4,5% ετησίως. Το ΑΕΠ της Βολιβίας αυξανόταν, κατά μέσο όρο, κατά 4,7% ετησίως κατά τα 14 χρόνια της διακυβέρνησης του Έβο Μοράλες, πολύ περισσότερο από ό,τι τα προηγούμενα 14 έτη.\n\nΗ ανάπτυξη ανά χώρα της Λατινικής Αμερικής επί αριστερόστροφων και δεξιόστροφων κυβερνήσεων\n\nΣυνθήκες\n\nΌλα αυτά όμως ίσχυαν τότε, την εποχή δηλαδή που η Κίνα αγόραζε εμπορεύματα από όλη τη Νότια Αμερική χέρι μελερεαν χέρι και οι άμεσες ξένες επενδύσεις έρεαν άφθονες. Η επανάληψη αυτών των επιδόσεων θα απαιτούσε από την οικονομία της Κίνας να ανακάμψει από την ύφεση, από τον πόλεμο στην Ουκρανία να τελειώσει, από την παγκόσμια πανδημία να αποχωρήσει οριστικά από το προσκήνιο, ενώ θα χρειαζόταν και μεγάλη τύχη για τις πολιτικές κορυφές εκάστης χώρας.\n\nΗ παραγωγή φυσικού αερίου της Βολιβίας σημείωσε πρωτοφανή άνθηση κατά τη διάρκεια της θητείας του Μοράλες - επιτρέποντάς του να χρηματοδοτεί τεράστια κοινωνικά προγράμματα. Οι εξαγωγές εμπορευμάτων της Αργεντινής στην Κίνα διπλασιάστηκαν κατά τη διάρκεια της θητείας του Κίρχνερ και της συζύγου του. Οι εξαγωγές της Βραζιλίας στην Κίνα επταπλασιάστηκαν επί των δύο τετραετιών Λούλα στην προεδρία.\n\nΤα αντίστοιχα στοιχεία για τα ποσοστά του πληθυσμού κάτω από το όριο της φτώχειας...\n\nΗ Αργεντινή σήμερα δεν υποφέρει απλώς από καλπάζοντα πληθωρισμό, ο οποίος αναμένεται να φτάσει στο 100% μέχρι το τέλος του έτους. Η οικονομία της επιβραδύνεται από την μετα-Covid ανάκαμψη. Το Διεθνές Νομισματικό Ταμείο αναμένει ότι θα μεγαλώνει κατά λιγότερο από 2% ετησίως, κατά μέσο όρο, κατά τη θητεία του σημερινού προέδρου Alberto Fernandez, στενού συνεργάτη της Φερνάντες ντε Κίρχνερ, η οποία είναι σήμερα αντιπρόεδρός του.\n\nΗ οικονομία της Βολιβίας αναπτύσσεται επίσης σημαντικά πιο αργά από ό,τι στην εποχή του Μοράλες. Οι δε Βραζιλία και Χιλή είναι επίσης απίθανο να μειώσουν την τάση επιβράδυνσης.\n\nΤο ΔΝΤ αναμένει ότι θα αναπτύσσονται μόνον κατά 1,5% ετησίως τα επόμενα 4 χρόνια. Επιπλέον, ο πληθωρισμός αυξάνεται σχεδόν σε ολόκληρη την ήπειρο, απειλώντας τα προς το ζην της πολιτικά ισχυρής μεσαίας τάξης. Εάν τα επιτόκια στις Ηνωμένες Πολιτείες αυξηθούν πολύ υψηλότερα, η οικονομική τους πραγματικότητα θα γίνει πολύ χειρότερη.\n\n...και για τα επίπεδα της εισοδηματικής ανισότητας\n\nΚαθώς διατυμπανίζει τις προηγούμενες επιτυχίες του, ο Λούλα ίσως θα έπρεπε να θυμηθεί τι συμβαίνει με τις κυβερνήσεις της Αριστεράς όταν η οικονομία τους σκάει στα χέρια. Η επιλεγμένη από τον ίδιο διάδοχός του στην αρχηγία του κράτους, Ντίλμα Ρούσεφ, καθαιρέθηκε από το κοινοβούλιο μετά από ενάμιση χρόνο απότομης οικονομικής συρρίκνωσης.\n\nΗ οικονομία της Αργεντινής τελικά πήρε άσχημη τροχιά επί της Κριστίνα Φερνάντες, βοηθώντας να εκλεγεί στην προεδρία ο δεξιός Mauricio Macri. Στη Χιλή, μερικά χρόνια με χαμηλούς ρυθμούς ανάπτυξης οδήγησαν στη αλλαγή σκυτάλης στην προεδρία, από την σοσιαλίστρια Michelle Bachelet στον δεξιό Sebastian Pinera.\n\nΣτενά περιθώρια\n\nΌποιες κι αν είναι οι ιδεολογικές του τάσεις, το \"ροζ κύμα\" των αριστερών κυβερνήσεων οι οποίες έρχονται στην εξουσία σε όλη την περιοχή θα έχουν στα χέρια τους έναν πολύ στενό οικονομικό, για να μην αναφέρουμε πολιτικό, χώρο, όπου η ευημερία και η υπομονή των ψηφοφόρων μπορεί να είναι δύσκολο να επιτευχθούν ταυτόχρονα.\n\nΑς σκεφτούμε τη Χιλή, όπου οι ψηφοφόροι έδιωξαν πέρυσι τον Πινέρα, αντικαθιστώντας τον με τον Γκάμπριελ Μπόριτς, έναν 36χρονο φλογερό αριστερό, ο οποίος ποντάρισε το πολιτικό του κεφάλαιο σε μια ριζικά φιλόδοξη προσπάθεια να συντάξει ένα νέο σύνταγμα, το οποίο θα αντικαθιστούσε εκείνο που κληρονόμησε η χώρα από τη δικτατορία του στρατηγού Αουγκούστο Πινοσέτ.\n\nΜεταξύ πολλών άλλων, η 388 άρθρων προτεινόμενη συνταγματική \"χάρτα\" κατοχύρωνε ως συνταγματικά δικαιώματα: στέγαση, εκπαίδευση, υγειονομική περίθαλψη, ελεύθερο χρόνο, αξιοπρεπή διατροφή, δωρεάν νομικές συμβουλές, σεξουαλική διαπαιδαγώγηση και ευθανασία. Νωρίτερα μέσα στον Σεπτέμβριο, καταψηφίστηκε ηχηρά σε δημοψήφισμα. Έτσι, ο Μπόριτς ανακάλυψε ότι η απογοήτευση των ψηφοφόρων για μια προηγούμενη κυβέρνηση δεν ισοδυναμεί απαραιτήτως με εντολή για ριζοσπαστική αλλαγή.\n\nΗ διάγνωση του Λούλα για τις προκλήσεις τις οποίες αντιμετωπίζει η Βραζιλία - όπου η ανάπτυξη είναι αναιμική και σχεδόν ένας στους 10 εργαζόμενους δεν έχει δουλειά, όπου το 18,4% του πληθυσμού ζει κάτω από το όριο της φτώχειας και το πλουσιότερο 10% των νοικοκυριών έχει 15 φορές μεγαλύτερο εισόδημα από το φτωχότερο 40% - είναι ακριβής. Η διάγνωση θα ήταν παρόμοια και περίπου το ίδιο ακριβής για το μεγαλύτερο μέρος της Λατινικής Αμερικής.\n\nΤο ερώτημα είναι αν οι πρωταθλητές της αριστεράς της Λατινικής Αμερικής - Λούλα και Μπόριτς, ο Αργεντινός Alberto Fernandez και ο Gustavo Petro στην Κολομβία, ο Luis Arce στη Βολιβία ή ο Pedro Castillo στο Περού μπορούν να προσφέρουν το είδος της ανάπτυξης ευρείας βάσης το οποίο απαιτείται για την αντιμετώπιση της πρόκλησης.\n\nΕάν όχι, περιμένετε σύντομα να δείτε ένα γαλάζιο κύμα να μετακινεί όλη την περιοχή προς τα Δεξιά.",
    "Μελγκάρ: Ντέρμπι για 2.18 -": "Ο Γιώργος Περπερίδης αναλύει την αναμέτρηση Αλιάνσα Λίμα – Μελγκάρ στην Α’ Περού, για τα προγνωστικά στοιχήματος σήμερα.\n\nΑλιάνσα Λίμα – Μελγκάρ (03:00): Εξ αναβολής αναμέτρηση για την 6η αγωνιστική στο ‘Estadio Alejandro Villanueva’. Παιχνίδι μεγάλου βαθμολογικού ενδιαφέροντος, μεταξύ δύο ομάδων με ξεχωριστή δυναμική. Οι ισοπαλίες με Καγιαμάρκα και Καντολάο, μαζί με την ήττα από την Ουνιβερσιτάριο, έδειξαν σημάδια ντεφορμαρίσματος για την Αλιάνσα. Έβγαλε όμως αντίδραση με νίκη στην έδρα της Κάρλος Στέιν και διατηρήθηκε ψηλά στη βαθμολογία. Με ρεκόρ 6Ν-3Ι-1Η και γκολ 11-6 είναι στην 5η θέση, στο -4 από την πρωτοπόρο Σπόρτινγκ Κριστάλ αλλά και με ένα ματς λιγότερο.\n\nLucky Rounds και όλες οι προσφορες* της Stoiximan εδώ!*\n\nΗ Μελγκάρ ηττήθηκε στο πρωτάθλημα για τελευταία φορά στα μέσα του Ιουλίου από τη Σπόρτινγκ Κριστάλ. Έκτοτε τρέχει ένα αήττητο σερί επτά αγώνων, με έξι διαδοχικές νίκες και το πρόσφατο 1-1 στην έδρα της Σιενσιάνο. Βελτιώνοντας το ρεκόρ της σε 7Ν-1Ι-1Η με γκολ 18-7, είναι στην 4η θέση με 22 βαθμούς, στο -3 από την κορυφή αλλά και με δύο ματς λιγότερα. Μοιάζει ως η πιο ικανή αντίπαλος της Σπόρτινγκ στην κούρσα του τίτλου. Έμεινε εκτός συνέχειας του Copa Sudamericana από την Χοσέ Τεράν, έτσι πλέον μπορεί να αφοσιωθεί στη μάχη του πρωταθλήματος.\n\nΑλιάνσα Λίμα – Μελγκάρ (03:00): Σκληροτράχηλη, δυνατή πνευματικά, συμπαγής και πειθαρχημένη η Αλιάνσα. Παίζει με πολλή υπομονή, δεν ρισκάρει ιδιαίτερα και καταφέρνει να είναι αποτελεσματική. Ικανότητα με τη μπάλα στο σετ παιχνίδι δεν έχει μεγάλη, οι ποιοτικές μονάδες είναι λίγες στο ρόστερ της, λειτουργεί όμως πολύ καλά ως σύνολο και είναι σοβαρή ανασταλτικά. Η Μελγκάρ είναι πιο ενθουσιώδης. Της αρέσει ο γρήγορος ρυθμός, ανεβάζει παίκτες στην επίθεση και αναπτύσσεται με ταχύτητα από τα άκρα. Δημιουργεί και σκοράρει με συνέπεια, δίχως να παραμελεί τα αμυντικά της καθήκοντα. Ξέρει να επιβάλλεται στο χορτάρι και διαχειρίζεται με ορθολογισμό τα δεδομένα του αγώνα.\n\nLive Streaming* στη Stoiximan\n\nΩραίο παιχνίδι και εξαιρετικά αμφίρροπο, όπως μαρτυρά και το σετ αποδόσεων με ελαφρύ αουτσάιντερ τους γηπεδούχους. Η Αλιάνσα δεν παρασύρεται, είναι κυνική και ξέρει να παίρνει αποτελέσματα στο όριο. Η Μελγκάρ είναι ένα κλικ ανώτερη συνολικά, έχει τον τρόπο της απέναντι σε καλά οργανωμένες άμυνες και πάει με αυτοπεποίθηση στο ‘Estadio Alejandro Villanueva’. Ντέρμπι που θα κριθεί στις λεπτομέρειες και είναι δύσκολο να ξεφύγει πολύ σε σκορ. Θα πάμε στοίχημα με το Goal/Goal & under 4,5 σε απόδοση 2.18 στη Stoiximan.\n\n*Ισχύουν όροι & προϋποθέσεις | 21+\n\n21+ | Αρμόδιος Ρυθμιστής ΕΕΕΠ | Κίνδυνος εθισμού & απώλειας περιουσίας | Γραμμή βοήθειας ΚΕΘΕΑ: 210 9237777 | Παίξε Υπεύθυνα",
    "ΑΥΣΤΡΑΛΙΑ ΕΝΑΝΤΙΟΝ Ν. ΖΗΛΑΝΔΙΑ": "Ανάλυση - Προγνωστικά\n\n*Διεθνές φιλικό, με χαρακτήρα ντέρμπι.\n\n*Η Αυστραλία επικράτησε και στα έξι συνολικά παιχνίδια με αντίπαλο τη Νέα Ζηλανδία, φιλικά και επίσημα.\n\n*Οι δυο ομάδες θα αναμετρηθούν και πάλι σε φιλικό την ερχόμενη Κυριακή (25/09).\n\nΑΥΣΤΡΑΛΙΑ ΑΝΑΛΥΣΗ\n\nΠροηγούμενο ματς: Ισοπαλία 0-0 με το Περού, για τα προκριματικά του Παγκοσμίου Κυπέλλου. Επικράτησε στη διαδικασία των πέναλτι με 5-4.\n\nΤην έκπληξη κατάφερε να κάνει η Αυστραλία και εξασφάλισε μια θέση στα τελικά του ερχόμενου Παγκοσμίου Κυπέλλου, στα γήπεδα του Κατάρ. Στα μπαράζ του περασμένου Ιουνίου, η ομάδα του Γκράχαμ Άρνολντ αντιμετώπισε το Περού, σε ουδέτερο έδαφος, με το οποίο αναδείχθηκαν ισόπαλοι χωρίς τέρματα, σε κανονική διάρκεια και παράταση. Έλυσαν τις διαφορές τους στα πέναλτι, εκεί όπου ο Άρνολντ έβαλε τον Ρεντμέιν αντί του Ράιαν και δικαιώθηκε, καθώς τα “καγκουρό” επικράτησαν με 5-4.\n\nΣτα τελικά κληρώθηκε σε έναν όμιλο με Γαλλία, Δανία και Τυνησία, όπου και το έργο της δεν αναμένεται να είναι εύκολο. Στόχος της να προετοιμαστεί κατάλληλα για τα παιχνίδια αυτά, οπότε και θα δώσει δυο φιλικά με τη γειτονική Νέα Ζηλανδία. Σήμερα, θα βρεθεί στον πάγκο ως βοηθός του Άρνολντ, ο Γκους Χίντινκ, μετά από αίτημα του πρώτου στον δάσκαλο του. Αξιοσημείωτη η απουσία του Τομ Ρόγκιτς, ο οποίος έχει έλλειψη αγωνιστικού ρυθμού.\n\nΕθνική Αυστραλίας Ρόστερ\n\nΤερματοφύλακες: Ράιαν (Κοπεγχάγη), Λάνγκερακ (Ναγκόγια), Ρεντμέιν (Σίδνεϊ) – Αμυντικοί: Σέινσμπερι (Αλ Βακρά), Μπεχίχ (Νταντί Γιουνάιτεντ), Ντέγκενεκ (Κολόμπους), Ράιτ (Σάντερλαντ), Κάρατσιτς (Μπρέσια), Άτκινσον (Χαρτς), Κινγκ (Οντένσε), Ντενγκ (Νιϊγκάτα), Ντέλμπριτζ (Ιντσεόν), Στρέιν (Σεντ Μίρεν) – Μέσοι: Μούι (Σέλτικ), Ιρβάιν (Ζανκτ Πάουλι), Χρούστιτς (Βερόνα), ΜακΓκί (Μίντλεσμπρο), Γκενρό (Τουλούζ), Μέτκαλφ (Ζανκτ Πάουλι), Μπακούς (Σεντ Μίρεν), Ντέβλιν (Χαρτς), Φρανσουά (Γκόριτσα) – Επιθετικοί: Λέκι (Μέλμπουρν Σίτι), Μαμπίλ (Κάντιθ), Μακλάρεν (Μέλμπουρν Σίτι), Ντιουκ (Οκαγιάμα), Μπόιλ (Χιμπέρνιαν), Τάγκαρτ (Τσερέζο Οσάκα), Τίλιο (Μέλμπουρν Σίτι), Κάμινγκς (Σέντραλ Κόουστ Μάρινερς), Κούολ (Σέντραλ Κόουστ Μάρινερς)\n\nΑυστραλία Στατιστικά\n\n*No Goal και Under 2.5 τα 3/5 τελευταία παιχνίδια της.\n\n*2-3 Goals τα 3/5 τελευταία παιχνίδια της.\n\n21+ | Ρυθμιστής ΕΕΕΠ | Γραμμή βοήθειας ΚΕΘΕΑ: 210 9237777 | Παίξε Υπεύθυνα\n\nΝΕΑ ΖΗΛΑΝΔΙΑ ΑΝΑΛΥΣΗ\n\nΠροηγούμενο ματς: Ήττα 1-0 από την Κόστα Ρίκα, για τα προκριματικά του Παγκοσμίου Κυπέλλου. Δέχθηκε το μοναδικό τέρμα στο τρίτο λεπτό της αναμέτρησης, για να μείνει και με δέκα παίκτες στο 69′, όταν και αποβλήθηκε ο Μπαρμπαρούσης.\n\nΑντιθέτως, η Νέα Ζηλανδία δεν κατάφερε να εξασφαλίσει ένα εισιτήριο για τα τελικά του Παγκοσμίου Κυπέλλου. Από την πλευρά της, η ομάδα του Ντάνι Χέι αντιμετώπισε την Κόστα Ρίκα στα μπαράζ, από την οποία και ηττήθηκε με 1-0. Βρέθηκε με το “καλημέρα” πίσω στο σκορ και στη συνέχεια έδειξε αρκετά ανταγωνιστική, παρότι έμεινε και με παίκτη λιγότερο στο ματς. Ωστόσο, δεν ήταν ικανή να πετύχει κάποιο τέρμα και να διεκδικήσει τις πιθανότητες της.\n\nΚάπως έτσι, για τρίτη σερί φορά δεν θα αγωνιστεί στα τελικά, στα οποία πήρε μέρος δυο φορές στο παρελθόν (1982, 2010), σε αμφότερες όμως έμεινε εκτός από τη φάση των ομίλων. Υπάρχει γκρίνια για την απόδοση της ομάδας υπό τις οδηγίες του Χέι. Έχοντας αποβληθεί κόντρα στην Κόστα Ρίκα, ο ομογενής Μπαρμπαρούσης δεν θα αγωνιστεί σήμερα.\n\nΕθνική Νέας Ζηλανδίας Ρόστερ\n\nΤερματοφύλακες: Σέιλ (Ουέλινγκτον Φοίνιξ), Γουντ (Κιότο Σάνγκα), Πάουλσεν (Ουέλινγκτον Φοίνιξ) – Αμυντικοί: Μπόξαλ (Μινεσότα), Τιλομά (Πόρτλαντ), Ράιντ (-), Πέινι (Ουέλινγκτον Φοίνιξ), Βάινι (Ντριτόιτ Σίτι), Ίνγκχαμ (Νιουκάστλ Τζετς), Κασάσε (Έμπολι), Πάινακερ (Σλίγκο Ρόβερς), Άνταμς (Σαν Ντιέγκο Λόιαλ) – Μέσοι: Μπαρμπαρούσης (Ουέλινγκτον Φοίνιξ), Χάουισον (Όκλαντ Σίτι), Μπελ (Μπρόντμπι), Γκάρμπετ (Τορίνο), Στάμενιτς (Κοπεγχάγη), Ολντ (Ουέλινγκτον Φοίνιξ) – Επιθετικοί: Γουντ (Νιουκάστλ), Τζαστ (Χόρσενς), ντε Γιονγκ (Αμαζούλου), Ρότζερσον (Χάκα), ΜακΚάουβατ (Χέλσινγκορ), Γκρέιβι (Σεντ Μίρεν), Βάινι (Ουέλινγκτον Φοίνιξ)\n\nΝέα Ζηλανδία Στατιστικά\n\n*No Goal τα πέντε τελευταία παιχνίδια της.\n\n*Under 2.5 τα 4/5 τελευταία παιχνίδια της.\n\nΗ κορυφαία εταιρία στοιχημάτων στον πλανήτη ΕΓΓΡΑΦΗ\n\n21+ Αρμόδιος Ρυθμιστής ΕΕΕΠ, Κίνδυνος εθισμού και απώλειας περιουσίας, Γραμμή βοήθειας ΚΕΘΕΑ: 210‍9237777, Παίξτε Υπεύθυνα",
    "«Φωνές» και αμφισβήτηση για το πρώτο Παγκόσμιο Κύπελλο της Αργεντινής": "Το Παγκόσμιο Κύπελλο του 1978 το οποίο διεξήχθη στη Λατινική Αμερική, βρήκε την Αργεντινή να πανηγυρίζει το πρώτο τρόπαιο στην ιστορία της. Επικράτησε της Ολλανδίας στον τελικό του “Μονουμεντάλ” του Μπουένος Άιρες, με σκορ 3-1, στην παράταση.\n\n\n\nΤα προγνωστικα στοιχηματος σημερα με δυνατές επιλογές για ταμείο!\n\n\n\nΕκ των πρωταγωνιστών της αναμέτρησης ήταν ο σπουδαίος Μάριο Κέμπες, ο οποίος έδωσε προβάδισμα στην Αργεντινή, στον έξτρα χρόνο της παράτασης, για το 2-1. Ωστόσο, η διοργάνωση συνολικά, είχε αρκετές… “φωνές” και αμφισβήτηση, για το πώς κατέληξε να είναι τροπαιούχος η Αργεντινή, αλλά και πώς κατάφερε να φτάσει έως τον μεγάλο τελικό.\n\n\n\n\n\nΤα… περίεργα άρχισαν από τους ομίλους\n\n\n\n\n\nΤα ερωτηματικά ξεκίνησαν από τη φάση των ομίλων, όπου βρέθηκαν να παλεύουν για την πρόκριση η οικοδέσποινα Αργεντινή και η μισητή αντίπαλος, Βραζιλία. Το μεταξύ τους ματς έληξε ισόπαλο χωρίς τέρματα (0-0) κι έτσι, όλα έμειναν ανοικτά για το ποια από τις δύο θα καταφέρει να περάσει στον τελικό της διοργάνωσης.\n\n\n\nΤην τελευταία αγωνιστική, Αργεντινή και Βραζιλία ισοβαθμούσαν και έπαιζαν την πρόκριση κόντρα σε Περού η “Αλμπισελέστε” και Πολωνία αντίστοιχα, η “Σελεσάο”. Ως είθισται σε αυτές τις περιπτώσεις, από εκείνα τα χρόνια, τα ματς που έχουν βαθμολογικό ενδιαφέρον διεξάγονται την ίδια ώρα.\n\n\n\nΠαρ’ όλα αυτά, υπήρξε καθυστέρηση στην έναρξη του αγώνα της Αργεντινής με το Περού. Η Βραζιλία έκανε το… καθήκον της και επιβλήθηκε της Πολωνίας με σκορ 3-1. Το αποτέλεσμα αυτόματα έστειλε το “μήνυμα” στην “Αλμπισελέστε” ότι με δική της νίκη και διαφορά τεσσάρων γκολ, μπορεί να “προσπεράσει” τη “Σελεσάο” και να προκριθεί στο μεγάλο τελικό του Μπουένος Άιρες.\n\n\n\nΈτσι και έγινε! Η Αργεντινή είχε εύκολο έργο απέναντι στο Περού, πέτυχε περισσότερα τέρματα απ’ όσα χρειαζόταν, επικράτησε με σκορ 6-0 και πανηγύρισε τη συμμετοχή της στον τελικό. Η συντριβή για το Περού προκάλεσε οργή από τον κόσμο στη χώρα, αλλά και όσους… ουδέτερους υποστήριζαν ότι οι “φωνές” για “στημένο” ματς, ήταν δικαιολογημένες.\n\n\n\nΣτον ίδιο όμιλο να σημειωθεί ότι είχε γίνει ήδη μια μεγάλη έκπληξη, όταν η Αυστρία απέκλεισε την τότε πρωταθλήτρια κόσμου Δυτική Γερμανία, η οποία ήταν εκ νέου από τα φαβορί για να φτάσει στον τελικό και να κατακτήσει το τρόπαιο. Για την ιστορία, οι Αυστριακοί επικράτησαν με σκορ 3-2.\n\n\n\n\n\nΟ δικτάτορας Βιντέλα και το πραξικόπημα\n\n\n\n*Ισχύουν Όροι & Προϋποθέσεις21+ Αρμόδιος Ρυθμιστής ΕΕΕΠ, Κίνδυνος εθισμού και απώλειας περιουσίας, Γραμμή βοήθειας ΚΕΘΕΑ: 210 9237777, Παίξτε Υπεύθυνα.Επίσημα φυσικά, δεν άνοιξε… ρουθούνι και όλα θεωρήθηκαν νομότυπα και και στις 25 Ιουνίου το 1978, η Αργεντινή του Σέσαρ Λουίς Μενότι αντιμετώπισε την Ολλανδία που είχε στην άκρη του πάγκου τον. Στο “Μονουμεντάλ” παραβρέθηκαν 71.483 θεατές αλλά και ο δικτάτορας Χόρχε Ραφαέλ Βιντέλα.Ο Αργεντινός τεχνικός είχε να παρατάξει τουςκαιμεταξύ άλλων, ενώ οι “Οράνιε” είχαν να αντιπαρατάξουν τον σπουδαίο, τον, τονΚαταλυτικός ήταν επίσης ο Ντικ Νανίνχα ο οποίος σκόραρε το τέρμα της ισοφάρισης για την Ολλανδία στο 82’ και μ’ αυτό έστειλε το παιχνίδι στην παράταση. Νωρίτερα, στο 38’ ο Κέμπες είχε ανοίξει το σκορ για την Αργεντινή.Το δεύτερο τέρμα του Κέμπες στο 105’ του έξτρα χρόνου και εκείνο του Μπερτόνι στο 115’ έκρινε το νικητή και έδωσε την ευκαιρία στην Αργεντινή να ανέβει στο ψηλότερο σκαλί του βάθρου στο Μουντιάλ του 1978.Παρά το γεγονός ότι αμφισβητήθηκε από πολλούς ο τρόπος που έφτασε στον τελικό, αυτό ήταν το πρώτο Παγκόσμιου Κύπελλο που κατέκτησε η “Αλμπισελέστε”, ενώ το δεύτερο ήρθε λίγα χρόνια αργότερα, το 1986.\n\n\n\nΤο συγκεκριμένο Μουντιάλ έχει κι ένα κοινωνικό-πολιτικό υπόβαθρο πίσω του, καθώς στις 24 Μαρτίου του 1976, ο Βιντέλα τέθηκε επικεφαλής πραξικοπήματος μαζί με τους αρχηγούς του στρατού, σχηματίζοντας μια δικτατορία της οποίας ο ίδιος ανέλαβε χρέη προέδρου. Τα επόμενα χρόνια υπήρξε ένα κλίμα τρομοκρατίας, έγιναν υπεράριθμες συλλήψεις, βασανίστηκαν άνθρωποι κάθε ηλικίας που είχαν αντίθετες απόψεις, δολοφωνήθηκαν ή απλά… “εξαφανίστηκαν” περίπου 30.000 αντιφρονούντες.\n\n\n\nΦυσικά, ο Βιντέλα δε θα μπορούσε να μην εκμεταλλευτεί και τη διοργάνωση του Παγκοσμίου Κυπέλλου το 1978 ώστε να παρουσιάσει μια τελείως διαστρεβλωμένη εικόνα μιας ανοιχτής στον έξω κόσμο χώρας, ερμηνεύοντας τον ενθουσιασμό των πολιτών για τη νίκη της εθνικής τους ομάδας, ως έγκριση της χούντας που είχε επιβάλλει και των πράξεών του.\n\n\n\n*Ισχύουν Όροι & Προϋποθέσεις\n\n21+ Αρμόδιος Ρυθμιστής ΕΕΕΠ, Κίνδυνος εθισμού και απώλειας περιουσίας, Γραμμή βοήθειας ΚΕΘΕΑ: 210 9237777, Παίξτε Υπεύθυνα.",
    "2ο Βραβείο Λογοτεχνικής Μετάφρασης ΛΕΑ": "2ο Βραβείο Λογοτεχνικής Μετάφρασης ΛΕΑ\n\nΤο 2021, το Φεστιβάλ ΛΕΑ (Λογοτεχνία Εν Αθήναις) αποφάσισε να θεσμοθετήσει ένα ετήσιο βραβείο λογοτεχνικής μετάφρασης, με χρηματικό έπαθλο αξίας 1.000 ευρώ. Έτσι, στις 11 Οκτωβρίου 2021 απονεμήθηκε το 1ο Βραβείο Λογοτεχνικής Μετάφρασης ΛΕΑ. Το εν λόγω βραβείο απονέμεται στον μεταφραστή, τη μεταφράστρια ή τη μεταφραστική ομάδα που πραγματοποίησε κατά τη διάρκεια του αμέσως προηγούμενου φυσικού έτους, σύμφωνα με την ημερομηνία έκδοσης του έργου και καταχώρισής του στη βάση δεδομένων της BIBΛΙΟNET, την καλύτερη μετάφραση ή αναμετάφραση λογοτεχνικού έργου (μυθιστόρημα, συλλογή διηγημάτων, δραματικό κείμενο, συλλογή ποιημάτων ή ανθολογία ενός ή περισσότερων ποιητών) από τα ισπανικά, πορτογαλικά, καταλανικά ή βασκικά στα ελληνικά.\n\nΤην Παρασκευή 30 Σεπτεμβρίου, Παγκόσμια Ημέρα Μετάφρασης, η κριτική επιτροπή για το 2ο Βραβείο Λογοτεχνικής Μετάφρασης ΛΕΑ – αποτελούμενη από πέντε άτομα – θα ανακοινώσει το όνομα του νικητή ή της νικήτριας. Το βραβείο θα απονεμηθεί από τον Μιχάλη Κλαπάκι, ο οποίος κέρδισε το 1ο Βραβείο Λογοτεχνικής Μετάφρασης ΛΕΑ για τη μετάφραση του θεατρικού έργου Ματωμένος Γάμος του Φεδερίκο Γκαρθία Λόρκα (Εκδόσεις Σκαρίφημα).\n\nΚατά τη διάρκεια του 2021 εκδόθηκαν στην Ελλάδα περισσότερα από 80 βιβλία μεταφρασμένα από τα ισπανικά, τα βασκικά, τα καταλανικά και τα πορτογαλικά. Στο Φεστιβάλ ΛΕΑ έφτασαν 62 βιβλία, εκ των οποίων η κριτική επιτροπή επέλεξε τα 8 για τη βραχεία λίστα.\n\n2ο Βραβείο Λογοτεχνικής Μετάφρασης ΛΕΑ – Σκεπτικό της Κριτικής Επιτροπής\n\nΗ Κριτική Επιτροπή του 2ου Βραβείου Λογοτεχνικής Μετάφρασης ΛΕΑ, αφού διάβασε την παραγωγή λογοτεχνικών έργων μεταφρασμένων από ισπανικά, πορτογαλικά και καταλανικά στα ελληνικά, αποφάσισε ομόφωνα και κοινοποιεί τη βραχεία λίστα των υποψηφίων προς βράβευση βιβλίων καθώς και τα κριτήρια αξιολόγησής τους.\n\nΤα κριτήρια αξιολόγησης ήταν τα εξής:\n\nα) η εμβάθυνση στη μοναδικότητα κάθε πρωτοτύπου από τον μεταφραστή ή τη μεταφράστρια και η ανάδειξή της·\n\nβ) η επινοητικότητα, η δημιουργικότητα και η απαιτούμενη ακρίβεια και ευστοχία σε ζητήματα που αφορούν τον παραγόμενο στα ελληνικά λόγο·\n\nγ) ο βαθμός των ειδικών δυσκολιών καθώς και το «ειδικό βάρος» του κάθε έργου στη γλώσσα στην οποία εκφράζεται και στο πολιτιστικό πλαίσιο το οποίο απηχεί.\n\nΗ βραχεία λίστα των προτεινόμενων προς βράβευση μεταφραστών και μεταφραστριών, με τα αντίστοιχα μεταφρασμένα βιβλία, είναι η εξής:\n\nΚώστας Αθανασίου, για το «Φοβάμαι ταυρομάχε» του Χιλιανού συγγραφέα Πέδρο Λεμεμπέλ, Εκδόσεις Καστανιώτη. Ο Κώστας Αθανασίου με τη γνώση και τη μεταφραστική άνεσή του αποτυπώνει με ακρίβεια την ριζοσπαστική γλώσσα του Λεμεμπέλ, το πολιτικό και κοινωνικό πλαίσιο της εποχής του, αλλά κυρίως, με την επιλογή των λέξεων κ των εκφράσεων, κάνει οικείο έναν κόσμο που ενώ θεωρητικά είναι το περιθώριο, πρακτικά και ουσιαστικά ορίζει την ανεκτικότητα και γι’ αυτό, τα όρια μιας κοινωνίας.\n\nΑγγελική Βασιλάκου, για το «Η εποχή των τυφώνων» της Μεξικανής συγγραφέως Φερνάντα Μελτσόρ, Εκδόσεις Δώμα. Η Αγγελική Βασιλάκου, με γλώσσα μη λυρική αλλά ποιητική, με μια σύγχρονη γραφή, παίρνει θέση χωρίς κραυγές. Η μεταφράστρια δούλεψε πολύ τις λέξεις για να κάνει ένα σκληρό κείμενο να ρέει. Περιγράφει έτσι καταιγιστικά μια κοινωνία σκληρή και ανελέητη που στο περιθώριό της άνθρωποι αγωνίζονται για το δικαίωμα να έχουν ζωές άξιες να βιωθούν.\n\nΆννα Βερροιοπούλου, για το «Όσα δεν ειπώθηκαν», της Χιλιανής συγγραφέως Τερέσα Γουίλμς Μοντ, Εκδόσεις Απόπειρα. Η Άννα Βερροιοπούλου στο «Όσα δεν ειπώθηκαν», της Τερέσα Γουίλμς Μοντ, με την προσεγμένη και ευαίσθητη μετάφρασή της, απέδωσε με επιτυχία την ποιητική και ημερολογιακή πρόζα, ένα είδος εν πολλοίς παραγνωρισμένο ως «αντιεμπορικό», κάνοντάς μας έτσι κοινωνούς της μεγάλης ευαισθησίας της συγγραφέως στο σκληρό αυτό παιχνίδι του έρωτα και του θανάτου.\n\nΚλεοπάτρα Ελαιοτριβιάρη, για το «Ο Πλατέρο κι εγώ» του Ισπανού συγγραφέα Χουάν Ραμόν Χιμένεθ, Εκδόσεις Καστανιώτη. Η Κλεοπάτρα Ελαιοτριβιάρη αντιμετώπισε με γνώση, ευαισθησία και εμβρίθεια το ιδιαίτερα απαιτητικό κείμενο του Χουάν Ραμόν Χιμένεθ, του μεγάλου -και νομπελίστα -ποιητή της Ισπανίας, αποδίδοντας με σεβασμό στο πεζό αυτό ποίημα τη λάμψη και το συναίσθημα του πρωτοτύπου και προσφέροντάς μας ολοκληρωμένο επιτέλους το σχετικά αδικημένο στη χώρα μας αριστούργημα.\n\nΑχιλλέας Κυριακίδης, για το «Γυρίζοντας το βλέμμα πίσω» του Κολομβιανού συγγραφέα Χουάν Γκαμπριέλ Βάσκες, Εκδόσεις Ίκαρος. Ο Αχιλλέας Κυριακίδης, μεταφράζοντας το «Γυρίζοντας το βλέμμα πίσω» του Χουάν Γκαμπριέλ Βάσκες, ενός αστέρα πρώτου μεγέθους της σύγχρονης λογοτεχνίας της Κολομβίας, απέδωσε με την πείρα και τη γνώση του ένα πολύπτυχο έργο και μια ταραγμένη εποχή που ακόμη ρυθμίζει εν πολλοίς την παγκόσμια ιστορική μας πραγματικότητα, -και όχι μόνο στην πολυβασανισμένη Λατινική Αμερική.\n\nΙφιγένεια Ντούμη, για την «Κοκορομαχία» της Εκουαδοριανής συγγραφέως Μαρία Φερνάντα Αμπουέρο, Εκδόσεις Σκαρίφημα. Η Ιφιγένεια Ντούμη αντιμετωπίζει διεισδυτικά και επιτυχημένα τη δυσκολία του κειμένου της και μεταφράζει, με απόλυτη ευαισθησία και ποιητικό ταμπεραμέντο, το μυθιστόρημα της Αμπουέρο, ένα μυθιστόρημα γεμάτο από καταγγελτική δύναμη απέναντι στη βία σε βάρος των γυναικών, είτε αυτή αφορά τον Ισημερινό, είτε ολόκληρη τη Λατινική Αμερική, πετυχαίνοντας τελικά να μας φανερώσει και την παγκοσμιότητα και διαχρονικότητα του προβλήματος.\n\nΔήμητρα Παπαβασιλείου, για το «Η ρουφήχτρα» του Κολομβιανού συγγραφέα Χοσέ Εουστάσιο Ριμπέρα, Εκδόσεις Στιγμός. «Η Ρουφήχτρα» του Κολομβιανού Χοσέ Εουστάσιο Ριμπέρα κουβαλούσε δυο ιδιαιτερότητες – προκλήσεις για τη μεταφράστριά της: τα συγκλονιστικά ιστορικά γεγονότα που περιγράφει και την υπέροχη γραφή ενός από τους πιο διάσημους λατινοαμερικάνους συγγραφείς. Η Δήμητρα Παπαβασιλείου πέτυχε να ανταποκριθεί απόλυτα και να μεταδώσει άψογα στο ελληνικό κοινό το εξαίρετο έργο.\n\nΕυρυβιάδης Σοφός, για το «Σπασμένος Καθρέφτης» της Καταλανής συγγραφέως Μερσέ Ροδορέδα, Εκδόσεις Καστανιώτη. Ο Ευρυβιάδης Σοφός καταφέρνει, με σεβασμό στο λυρισμό και τον χρωματισμό της γλώσσας της Ροδορέδα, της σπουδαιότερης ίσως Καταλανής συγγραφέως, να μας ταξιδεύει στα Ελληνικά στη ζωή μιας ηρωίδας η οποία θα μπορούσε να συνυπάρχει με τις μεγάλες ηρωίδες του ευρωπαϊκού μυθιστορήματος του δέκατου ένατου αιώνα.\n\nΗ μετάφραση και ο μεταφραστής ή μεταφράστρια που θα κερδίσουν το Βραβείο θα ανακοινωθούν σε εκδήλωση που θα διοργανωθεί από το Φεστιβάλ ΛΕΑ, στο πλαίσιο της 14ης έκδοσής του, στο Μουσείο Μπενάκη, Πειραιώς 138, στις 30 Σεπτεμβρίου του 2022 στις 20:00. Η είσοδος είναι ελεύθερη.\n\nΜετά την απονομή του βραβείου, θα εμφανιστεί το λατινοαμερικάνικο μουσικό συγκρότημα Los del Sur με την παράστασή του «Η θάλασσα, πάντα η θάλασσα, παρούσα εσαεί».\n\nΣυμμετέχουν οι μουσικοί: Pedro Fabián (Περού), Alejandro Díaz (Χιλή), Herman Mayr (Αργεντινή), Ζωή Προκοπίου (Ελλάδα), Carlos Villasís (Περού), Eduardo Villasís (Περού). Έκτακτη εμφάνιση της Μεξικανής τραγουδίστριας Martha Moreleón. Η Περουβιανή María Victoria Bonilla Aparicio θα εκτελέσει δύο παραδοσιακούς χορούς από το Περού: ένα αφρο-περουβιανό τραγούδι και ένα ναυτικό τραγούδι των περουβιανών ακτών.\n\nΔΙΟΡΓΑΝΩΣΗ | Η μη κερδοσκοπική εταιρεία «Φεστιβάλ ΛΕΑ Διαπολιτισμική Ανάπτυξη», το Ινστιτούτο Θερβάντες της Αθήνας και η Σχολή Γλωσσών και Πολιτισμών της Ιβηρικής και της Λατινικής Αμερικής Abanico. Με την υποστήριξη του Μουσείου Μπενάκη, της Πρεσβείας του Περού και της Κολομβίας και του Επίτιμου Προξενείου της Κολομβίας στην Αθήνα.",
    "Μεξικό: Μέγα - σεισμός στην «καταραμένη» επέτειο": "Σε 7,7 βαθμούς Ρίχτερ αναβαθμίστηκε ο ισχυρότατος σεισμός που συγκλόνισε λίγα λεπτά μετά τις 21:00 (ώρα Ελλάδος) την πολιτεία Μιτσοακάν στο κεντρικό Μεξικό, σύμφωνα με αναθεωρημένα στοιχεία από το σεισμολογικό ινστιτούτο της χώρας και ο οποίος προκάλεσε τον θάνατο τουλάχιστον ενός ανθρώπου.\n\nΤο επίκεντρό του εντοπίζεται 37 χιλιόμετρα νοτιοανατολικά της πόλης Ακουίγια και το εστιακό βάθος υπολογίζεται σε περίπου 15 χιλιόμετρα.\n\nΧιλιάδες άνθρωποι ξεχύθηκαν στους δρόμους. Ο πρόεδρος Andrés Manuel López Obrador ανέφερε μέσω Twitter ότι ο γραμματέας του ναυτικού του είπε ότι ένα άτομο σκοτώθηκε στο λιμάνι της πόλης Manzanillo Colima, όταν κατέρρευσε τοίχος σε εμπορικό κέντρο.\n\nΛόγω της ισχύος του σεισμού, το αμερικανικό κέντρο προειδοποίησης τσουνάμι εξέδωσε προειδοποίηση για τσουνάμι ύψους 1-3 μέτρων στις μεξικανικές ακτές και για μικρότερο (έως και 0,3 μ.) στις ακτές Κολομβίας, Κόστα Ρίκας, Εκουαδόρ, Ελ Σαλβαδόρ, Γουατεμάλας, Ονδούρας, Νικαράγουας, Παναμά και Περού.\n\n\n\nΤραγική σύμπτωση\n\nΉταν ο τρίτος μεγάλος σεισμός που έχει καταγραφεί στη χώρα της Λατινικής Αμερικής την ημέρα της 19ης Σεπτεμβρίου!\n\nΜάλιστα, ο συναγερμός έγκαιρης προειδοποίησης για σεισμό της Πόλης του Μεξικού χτύπησε λιγότερο από μία ώρα μετά την πραγματοποίηση ασκήσεων έκτακτης ανάγκης στο πλαίσιο των εκδηλώσεων για τους καταστροφικούς σεισμούς του 1985 και του 2017.\n\nΣτις 19 Σεπτεμβρίου 1985 ένας σεισμός μεγέθους 8,1 βαθμών στην Πόλη του Μεξικού σκότωσε περισσότερους από 10.000 ανθρώπους και κατέστρεψε εκατοντάδες κτήρια.\n\nΣτις 19 Σεπτεμβρίου 2017, ένας σεισμός 7,1 βαθμών άφησε πίσω του περίπου 370 νεκρούς, κυρίως στην πρωτεύουσα.\n\nΗ Πόλη του Μεξικού είναι χτισμένη σε μια φυσική λεκάνη γεμάτη με τα ιζήματα μιας πρώην λίμνης, γεγονός που την καθιστά ιδιαίτερα ευάλωτη στους σεισμούς.\n\nΗ πρωτεύουσα, η οποία μαζί με τις γύρω αστικές περιοχές φιλοξενεί περισσότερους από 20 εκατομμύρια ανθρώπους, διαθέτει ένα σύστημα έγκαιρης προειδοποίησης με τη χρήση σεισμικών οθονών που έχει ως στόχο να δώσει στους κατοίκους αρκετό χρόνο για να εκκενώσουν τα κτήρια.\n\nΒίντεο από την ώρα του σεισμού\n\nSegundos después de llevarse a cabo un simulacro de #terremoto en #México, ocurrió un sismo de más de 7 grados de intensidad. pic.twitter.com/d8DgMaDIKm — Jesús de la cruz (@jesusdelacruzol) September 19, 2022\n\nBreaking: Video shows the moment an earthquake was felt in Mexico City. The preliminary magnitude 7.6 earthquake struck off the coast of Michoacán. pic.twitter.com/JKaYajjMO1 — PM Breaking News (@PMBreakingNews) September 19, 2022\n\nASÍ SE ESCUCHARON LAS ALERTAS SÍSMICAS EN CDMX Este lunes, minutos después del #SimulacroNacional, se registró un sismo de 7.4 con epicentro #Coalcoman, #Michoacán, #México. En el clip se puede ver a las personas salir de los edificios de la #CDMX. pic.twitter.com/UyRhqfe7qg — The Mexico Post (@MexicoPost) September 19, 2022\n\nWATCH: Footage of the evacuations following the preliminary magnitude 7.5 earthquake off the coast of La Placita de Morelos, Mexico.pic.twitter.com/ggDcQiaSwD — BNN Newsroom (@BNNBreaking) September 19, 2022\n\nΠηγή: ΑΠΕ-ΜΠΕ, ΕΡΤ",
    "Λίνα Μεντίνα: Το κορίτσι που έγινε μητέρα στην ηλικία των πέντε ετών": "* Γράφει η Ίλντα Τόσκα\n\nΤην άνοιξη του 1939, σε ένα μικρό χωριό στο Περού, η 5χρονη Λίνα Μεντίνα άρχισε να εμφανίζει έντονο στομαχόπονο ενώ η κοιλιά της είχε πρηστεί. Οι γονείς της, φοβούμενοι πως ήταν όγκος, την μετέφεραν αμέσως στο νοσοκομείο στη Λίμα.\n\nΟι γιατροί αφού έκαναν τις απαραίτητες εξετάσεις, προς έκπληξή τους, διαπίστωσαν πως το κοριτσάκι ήταν έγκυος. Στις 14 Μαΐου 1939, η Μεντίνα γέννησε με καισαρική τομή ένα υγιέστατο αγοράκι. Σε ηλικία 5 ετών, επτά μηνών και 21 ημερών, έγινε η νεότερη μητέρα στον κόσμο.\n\nΗ περίπτωση της Μεντίνα αιφνιδίασε και σόκαρε την επιστημονική κοινότητα αλλά και όλο τον κόσμο. Μέχρι σήμερα, 83 χρόνια μετά, η Λίνα δεν έχει αποκαλύψει ποιος ήταν ο πατέρας του παιδιού ενώ παραμένει ακόμη, η νεότερη μητέρα στον κόσμο.\n\nΤι συνέβη στη Λίνα Μεντίνα\n\nΣτις 23 Σεπτεμβρίου του 1933, η Λίνα Μεντίνα γεννήθηκε σε ένα από τα πιο φτωχά χωριά του Περού. Πέντε χρόνια αργότερα, θα γινόταν μητέρα. Στην αρχή, οι γιατροί δεν μπορούσαν να πιστέψουν αυτό που μόλις είχαν διαπιστώσει. Μετά από ενδελεχή έρευνα, διαπίστωσαν πως το κοριτσάκι έπασχε από μια σπάνια γενετική πάθηση, την «πρώιμη εφηβεία».\n\nΗ «πρώιμη εφηβεία» επηρεάζει περίπου ένα στα 10.000 παιδιά, μετατρέποντας το σώμα ενός μικρού παιδιού σε σώμα ενηλίκου πολύ νωρίς. Συγκεκριμένα, υπολογίζεται πως η αλλαγή ολοκληρώνεται στα κορίτσια μέχρι την ηλικία των οχτώ ετών ενώ στα αγόρια μέχρι τα εννέα.\n\nΣτην περίπτωση της Λίνα Μεντίνα, ο γιατρός της, Edmundo Escomel, ανέφερε σε ιατρικό περιοδικό ότι είχε την πρώτη της περίοδο σε ηλικία τριών ετών. Το στήθος της και οι γοφοί της είχαν αρχίσει ήδη να μεγαλώνουν από τότε. Ο τοκετός έγινε με καισαρική τομή επειδή, παρά τους πρόωρα διευρυμένους γοφούς της, ήταν δύσκολο να γεννήσει φυσιολογικά.\n\nΤο παιδί της ονομάστηκε Gerardo, από το όνομα του γιατρού που την εξέτασε για πρώτη φορά, και το βρέφος πήγε στο σπίτι της οικογένειας. Ο Gerardo μεγάλωσε πιστεύοντας πως η Λίνα ήταν αδερφή του αλλά έμαθε την αλήθεια στην ηλικία των 10 ετών. Παρότι ήταν υγιής για το μεγαλύτερο μέρος της ζωής του, πέθανε σε ηλικία 40 ετών από αυτοάνοσο νόσημα.\n\nΠοιος ήταν ο πατέρας\n\nΗ Λίνα Μεντίνα έγινε η νεότερη μητέρα στον κόσμο μετά από βιασμό που υπέστη. Μόλις γέννησε, οι αρχές συνέλαβαν τον πατέρα της για την κακοποίηση της κόρης του.\n\nΟ ίδιος αρνιόταν κατηγορηματικά πως είχε διαπράξει το φρικιαστικό έγκλημα. Μετά από λίγο χρονικό διάστημα, αφέθηκε ελεύθερος καθώς δεν υπήρχαν επαρκή αποδεικτικά στοιχεία. Η Λίνα δεν αποκάλυψε ποτέ το όνομα του βιαστή της, εάν φυσικά ήξερε ποιος ήταν.\n\nΗ ιστορία της Μεντίνα τράβηξε την προσοχή της ολόκληρου του κόσμου. Οι εφημερίδες του Περού αλλά και των ΗΠΑ πρόσφεραν πολλά λεφτά στην Μεντίνα και στην οικογένεια της για την ιστορία της αλλά εκείνη αρνιόταν κατηγορηματικά.\n\nΠολλοί έσπευσαν να πουν πως η ιστορία της 5χρονης μητέρας ήταν ψεύτικη. Εκείνη όμως, δεν επωφελήθηκε ποτέ από αυτήν ούτε θέλησε να την «πουλήσει». Αντιθέτως, επέλεξε να μείνει μακριά από τα φώτα της δημοσιότητας και να μην δώσει ούτε μια συνέντευξη.\n\nΕπιπλέον, ο ιατρικός της φάκελος περιέχει τις μαρτυρίες των γιατρών που την εξέτασαν, τις ακτινογραφίες που δείχνουν το έμβρυο καθώς και τα αποτελέσματα των εξετάσεων αίματος.\n\nΤη δεκαετία του 70′ η Λίνα Μεντίνα ξαναπαντρεύτηκε και γέννησε ακόμη ένα αγοράκι. Σήμερα, η νεότερη μητέρα στον κόσμο είναι ακόμη ζωντανή – στα 89 της χρόνια – και ζει στο Περού.\n\n** Η Ίλντα Τόσκα σπουδάζει στη New Media Studies",
    "Βγενόπουλος: Ποιοι διεκδικούν το μυθικό ράντσο στην Πάρνηθα - Βίντεο και φωτογραφίες": "Μετά τις τρεις αποφάσεις του Διοικητικού Εφετείου Αθηνών που διέγραψε τουςπου είχε κάνει το Κέντρο Φορολογουμένων Μεγάλου Πλούτου (ΚΕΦΟΜΕΠ), λόγω αντισυνταγματικότητας των ενεργειών των φορολογικών οργάνων, οι κληρονόμοι της περιουσίας του, η σύζυγοςκαι τα δυο παιδιά του πρόκειται να διεκδικήσουν και την ακίνητη περιουσία του επιχειρηματία που είχε κατασχεθεί.Το Δημόσιο με βάση την απόφαση τουπου είχε καταλογίσει στον επιχειρηματία φοροδιαφυγή 300 εκατ. ευρώ,στην Εκάλη και το κτήμα των 1.200 στρεμμάτων με βίλα στην Πάρνηθα, μια έκταση στην οποία υπάρχει μέχρι και λίμνη, όπως θα δείτε στο βίντεο που εξασφάλισε τοΠρόκειται για ένα ράντσο 1.200 στρεμμάτων εκτιμώμενης αξίας δεκάδων εκατομμυρίων ευρώΤο ασύλληπτης ομορφιάς ακίνητο, σύμβολο παντοδυναμίας για τον εκλιπόντα επιχειρηματία δεσπόζει επιβλητικά στους πρόποδες της Πάρνηθας, προκαλώντας δέος στους επισκέπτες. Μέσα στο κτήμα δεσπόζουν οι άδειοι ξύλινοι στάβλοι που φιλοξενούσαν τα άλογα που αγόραζε ο Ανδρέας Βγενόπουλος προκειμένου να γυμνάζεται κάνοντας ιππασία στο δάσος. Το μοναδικό ίσως στοιχείο που μαρτυρά ότι κάποτε αυτοί οι χώροι έσφυζαν από ζωή είναι τα παρατημένα κουτιά με τις ακριβές ζωοτροφές που έρχονταν απευθείας από τη Γερμανία. Και δεν ήταν τα μοναδικά συμπαθή τετράποδα που έδιναν άλλο χρώμα στο καταπράσινο ράντσο του άλλοτε παντοδύναμου επιχειρηματία. Ο Ανδρέας Βγενόπουλος είχε φέρει και δύο λάμα από τα ψηλά οροπέδια του Περού και της Βολιβίας.Επιπλέον, στο κτήμα υπήρχαν κατσίκες, πρόβατα και κότες, τη φροντίδα των οποίων είχε αναλάβει το προσωπικό του ράντσου. Το ίδιο σκηνικό εγκατάλειψης επικρατεί και στο μεγάλο σαλέ που βλέπει στη μικρή λίμνη με το γεφυράκι, περίπου στα μισά της έκτασης του ράντσου. Το σαλόνι δείχνει άθικτο, σαν να μην πέρασε ούτε μια μέρα από την τελευταία επίσκεψη του ιδιοκτήτη του. Ιδια εικόνα και στις κρεβατοκάμαρες. Τα στρωμένα κρεβάτια με τα σεντόνια μέσα στη σκόνη ενισχύουν το σκηνικό εγκατάλειψης, όπως και ο χώρος του μπάνιου στην κρεβατοκάμαρα του Ανδρέα Βγενόπουλου που βρίσκεται σε κακή κατάσταση. Κάτω από το κεντρικό υπόστεγο του κτήματος σαπίζει ένας στόλος οχημάτων, συγκεκριμένα ένα πυροσβεστικό όχημα, ένα τζιπ και δύο τρακτέρ.\n\nΚλείσιμο\n\nΛίγα μέτρα πιο πέρα, σε ένα άλλο υπόστεγο, βρίσκεται σταθμευμένο το πολυτελές μαύρο τζιπ Mercedes που χρησιμοποιούσε για τις μετακινήσεις του ο Ανδρέας Βγενόπουλος στους κακοτράχαλους βουνίσιους δρόμους. Οι διάπλατα ανοιχτές πόρτες, η εμφανής ζημιά στην πρόσοψή του, τα διάφορα αντικείμενα που είναι στοιβαγμένα στα πίσω καθίσματα και στο πορτμπαγκάζ είναι μία ακόμη απόδειξη ότι αυτό το ακίνητο και ό,τι περιλαμβάνει έχουν εγκαταλειφθεί στη μοίρα τους. Για την ιστορία, ο Ανδρέας Βγενόπουλος αγόρασε τη συγκεκριμένη έκταση λίγο πριν από το 2000. Ηταν η εποχή που έψαχνε να αγοράσει μια εξοχική κατοικία για να μπορεί να απομονώνεται και να αποφορτίζεται από την έντονη καθημερινότητα, όταν ο ίδιος το έκρινε απαραίτητο. Μάλιστα οι μεσίτες στους οποίους απευθύνθηκε πήραν εντολή να ψάξουν για μεγάλο ακίνητο στην Κέρκυρα. Ωστόσο, κάποια στιγμή ένας δικός του άνθρωπος του μίλησε για μια μεγάλη έκταση στους πρόποδες της Πάρνηθας, λίγο πιο πάνω από τηνΕνθουσιάστηκε στην ιδέα, διότι έκρινε ότι δεν θα χρειάζεται να φεύγει μακριά από το γραφείο και τα ραντεβού του. Οταν, δε, επισκέφτηκε το μέρος έμεινε εκστασιασμένος από την τοποθεσία και την απόλυτη ησυχία που επικρατούσε. Σε αυτό το κτήμα, λοιπόν, περνούσε τα περισσότερα Σαββατοκύριακά του. Πήγαινε επίσης κατά τη διάρκεια των Χριστουγέννων, όταν δεν ταξίδευε στην Ελβετία.Παράγοντες της μεσιτικής αγοράς λένε στο protothema ότι το κόστος συντήρησης του κτήματος των 1.200 στρεμμάτων είναι μεγάλο. “Με μια πρόχειρη εκτίμηση το εν λόγω ακίνητο θα μπορούσε να πουληθεί στη τιμή των 10 εκατ. Ευρώ σε κάποιον που θα θέλει να αποκτήσει ένα ράντσο στη καρδιά της Αττικής” αναφέρει ητης Epsilon Team Real Estate. “Ωστόσο ο υποψήφιος αγοραστής προτού κάνει κίνηση θα πρέπει να λάβει σοβαρά υπόψη το υψηλό κόστος συντήρησης του”.Υπενθυμίζεται ότι στον έλεγχο του Δημοσίου είχε περάσει και η έπαυλη της οδού Πάρνηθος στην Εκάλη, καθώς το Κέντρο Ελέγχου Φορολογουμένων Μεγάλου Πλούτου (ΚΕΦΟΜΕΠ) υποθήκευσε το εν λόγω ακίνητο για οφειλές φόρου εισοδήματος, έκτακτης εισφοράς, εισφορές και τέλη για τα φορολογικά έτη από το 2003 έως το 2018.",
    "Κάρολος και Γουίλιαμ πιο προσιτοί από ποτέ στην ουρά για τον ασπασμό του φέρετρου της Ελισάβετ": "Reuters\n\nΣτο κέντρο του Λονδίνου συκγεντρώθηκε πλήθος κόσμου, προκειμένου να χωθεί στην ουρά για να προσκυνήσει το φέρετρο της βασίλισσας Ελισάβετ, σήμερα Σάββατο, 17 Σεπτεμβρίου, με τους πολίτες να μην πτοούνται από την προειδοποίηση της κυβέρνησης να μείνουν στο σπίτι, ώστε να αποφύγουν την κοσμοσυρροή και την πολύωρη αναμονή.\n\nΔεκάδες χιλιάδες άνθρωποι έχουν ήδη περάσει δίπλα από το φέρετρο, σχηματίζοντας ουρές για ώρες μέσα στο σκοτάδι και το κρύο, προκειμένου να αποτίσουν τα σέβη τους στη μακροβιότερη μονάρχη της Βρετανίας.\n\nΔιαφήμιση\n\nΜέχρι το πρωί, το υπουργείο Πολιτισμού υπολόγισε ότι ο χρόνος αναμονής διαρκούσε έως και 16 ώρες. Νωρίτερα, το υπουργείο είχε προειδοποιήσει ότι θα διακόψει την πρόσβαση στην ουρά, εφόσον η κίνηση πολλαπλασιαστεί.\n\nReuters\n\nΟ θάνατος της βασίλισσας, στις 8 Σεπτεμβρίου στο θερινό της κτήμα στα υψίπεδα της Σκωτίας, έχει πυροδοτήσει μια έκρηξη συγκίνησης σε όλη τη χώρα.\n\nΈχοντας παραμείνει στην πρωτεύουσα της Σκωτίας για 24 ώρες το φέρετρο μεταφέρθηκε στα νότια του Λονδίνου, όπου δεκάδες χιλιάδες άνθρωποι συνωστίστηκαν σε έναν συνήθως πολυσύχναστο δρόμο, υπό βροχή για να παρακολουθήσουν το φέρετρο να οδηγείται στα Ανάκτορα του Μπάκιγχαμ.\n\nΔιαφήμιση\n\nΤο βράδυ της Παρασκευής, 16 Σεπτεμβρίου, ο βασιλιάς Κάρολος συγκέντρωσε τα τρία αδέρφια του, την πριγκίπισσα Άννα και τους πρίγκιπες Άντριου και Εδουάρδο, συμπεριλαμβανομένων των γιών του, Γουίλιαμ και Χάρι, οι οποίοι θα σχηματίσουν τη δική τους τελετουργική φρουρά, αργότερα το Σάββατο, 17 Σεπτεμβρίου.\n\nReuters\n\nΗ Ολυμπιονίκης Ντέημ Κέλι Χόουλμς, μπήκε στην ουρά, ενώ δήλωσε ότι δεν αισθάνεται αποθαρρυμένη από τη μακρά αναμονή.\n\nΗ 52χρονη μέχρι χθες βρισκόταν σε τελετή βράβευσης στο Λίβερπουλ, αλλά ένιωθε υποχρεωμένη να έρθει στο Λονδίνο για να αποτίσει τα σέβη της στη βασίλισσα Ελισάβετ Β’.\n\n«Παρακολουθούσα τη ροή και ήμουν απλά συγκλονισμένη. Οι άνθρωποι αισθάνονται τη ζεστασιά, συνδέονται με τη στιγμή, και ενώ πρόκειται για μια ζοφερή περίσταση, είμαι χαρούμενη που βρίσκομαι εδώ για να περιμένω σε αυτήν την ουρά», δήλωσε.\n\nΔιαφήμιση\n\nΌπως χιλιάδες άλλοι, η Σάρα Μπονιφάς, μια εξηντάχρονη κτηματομεσίτης, ήταν συγκινημένη, καθώς έμεινε όρθια για 14 ώρες, έχοντας δει τον νέο βασιλιά να αγρυπνεί πλάι στο φέρετρο.\n\n«Άξιζε κάθε λεπτό. Στα αλήθεια, κάθε λεπτό», δήλωσε, συγκρατώντας εμφανώς τα δάκρυα της. «Είμαι τόσο τυχερή που έδωσα τα σέβη μου στη βασίλισσα και είδα τον νέο μας βασιλιά».\n\nΓια τον συνταξιούχο Χασμούκ Βάρα, η απόφασή του να σταθεί όρθιος για 13 ώρες αντανακλούσε την επιθυμία του να πει ευχαριστώ στην αείμνηστη μονάρχη, αφού μετακόμισε στη χώρα από την Κένυα, τη δεκαετία του 1970. «Ήρθαμε ως πρόσφυγες σε αυτή τη χώρα», ανέφερε στο Reuters. «Για όλη μου τη ζωή, της είμαι υπόχρεος γιατί μας έδωσε ένα σπίτι. Πρόκειται για κάτι που δεν μπορούμε ποτέ μα ποτέ να ξεχάσουμε. Είναι μεγάλη υπόθεση για εμένα και την οικογένειά μου.»\n\nReuters\n\nΤα παιδιά της βασίλισσας ομολόγησαν ότι συγκλονίστηκαν από το κύμα θλίψης για τον θάνατο της μητέρας τους.\n\nΔιαφήμιση\n\nΗ κηδεία της Ελισάβετ, τη Δευτέρα 17 Σεπτεμβρίου, στην οποία θα παρευρεθούν σχεδόν 100 πρόεδροι και αρχηγοί κυβερνήσεων, συμπεριλαμβανομένων εκείνων από τις Ηνωμένες Πολιτείες, τη Γαλλία, την Αυστραλία, την Ιαπωνία, την Τζαμάικα και τον Καναδά, θα συμπεριληφθεί στις μεγαλύτερες τελετουργικές εκδηλώσεις που έχουν πραγματοποιηθεί ποτέ στη Βρετανία.\n\nΤην Παρασκευή, 16 Σεπτεμβρίου, η πρωθυπουργός της Νέας Ζηλανδίας Ζακίντα Άρντερν και ο πρωθυπουργός της καναδικής επαρχίας της Αλμπέρτα, Τζέησον Κίνι, ήταν από τους πρώτους ηγέτες που έφτασαν στη συγκέντρωση στο κεντρικό Λονδίνο.\n\nΤο Σάββατο, 17 Σεπτεμβρίου ο βασιλιάς Κάρολος θα συναντηθεί με τους πρωθυπουργούς των άλλων 14 χωρών, των οποίων ηγείται. Θα συναντήσει επίσης εργαζόμενους στις υπηρεσίες έκτακτης ανάγκης, που βοηθούν στην οργάνωση της κηδείας.\n\nΗ ανθρώπινη πλευρά της μοναρχίας\n\nΌταν ο βασιλιάς Κάρολος Γ′ κατέβηκε από το αυτοκίνητο, τον υποδέχτηκαν αμέσως με επευφημίες.\n\n«Ελπίζω να μην κρυώνετε πολύ», είπε ο Βασιλιάς σε μια γυναίκα.\n\n\n\nΕπιπλέον, κουβέντιασε με μια γυναίκα που είπε ότι είχε έρθει από το Περού.\n\nΟ Πρίγκιπας της Ουαλίας, Γουίλιαμ, προκάλεσε επίσης έκπληξη, αφιερώνοντας χρόνο σε θερμές χειραψίες με το πλήθος.\n\nΚαθώς ο Βασιλιάς διέσχιζε τη διαδρομή κατά μήκος της ουράς, οι άνθρωποι καλούνταν συνεχώς από έναν φύλακα να βάλουν μέσα τα τηλέφωνά τους, να δώσουν τα χέρια και να απολαύσουν τη στιγμή.\n\nΔιαφήμιση\n\nΑργότερα το ενδιαφέρον θα επικεντρωθεί στους νεότερους βασιλικούς συγγενείς και την αγρυπνία τους.\n\nΟ διάδοχος του θρόνου Γουίλιαμ και ο αδερφός του Χάρι, θα επιτηρούν από κοινού το φέρετρο, φορώντας στρατιωτική στολή.\n\nReuters\n\nΟ Χάρι υπηρέτησε δύο θητείες με τον βρετανικό στρατό στο Αφγανιστάν, ωστόσο μέχρι στιγμής έχει εμφανιστεί με πoλιτικά ρούχα, αφού έχασε τον τιμητικό του στρατιωτικό τίτλο, όταν αποσύρθηκε από τα βασιλικά καθήκοντα.\n\n\n\nΤα δύο αδέρφια θα σμίξουν με τα ξαδέρφια τους, Πήτερ Φίλιπ και Ζάρα Τίνταλ, τα παιδιά της πριγκίπισσας Άννας, τις πριγκίπισσες Μπεατρίς και Ευγενία, και τους Λουίζ και Τζέημς, τα παιδιά του πρίγκιπα Εδουάρδου.",
    "WRC-ΕΚΟ Ράλλυ Ακρόπολις: Άξιζαν το χειροκρότημα οι ελληνικές συμμετοχές": "Στα μάτια μας όλοι υπέροχοι. Οι 19 με την ελληνική σημαία και οι 3 με την κυπριακή μας γέμισαν ικανοποίηση και μόνο με τη συμμετοχή τους και κέρδισαν άξια το χειροκρότημα των πολλών φίλων του σπορ σε ΟΑΚΑ και βουνό.\n\nΟ Πρωταθλητής Ελλάδος Αλέξανδρος Τσουλόφτας μας γέννησε και την ελπίδα. Τι έχει δηλαδή να ζηλέψει από τους διάφορους πρωταθλητές Ινδίας, Χιλής, Περού, Παραγουάης, Βολιβίας, που τρέχουν στο WRC και διακρίνονται; Τίποτα απολύτως και το απέδειξε με τους χρόνους του. Ωριμότητα του λείπει, αγωνιστικά χιλιόμετρα με δυνατό ανταγωνισμό και οι σωστές επιλογές. Δεν είναι δυνατόν να είχε να αγωνιστεί από το 2021, όπως άλλωστε και η πλειοψηφία των Ελλήνων συναθλητών του.\n\nΡωτούσαν απορημένοι οι ξένοι θεατές και φωτογράφοι. “Ποιός προηγείται στο Ελληνικό Πρωτάθλημα;”. Μα δεν έχουμε πρωτάθλημα… “Καλά γιατί δεν έχετε πρωτάθλημα;”. Κι άντε να τους εξηγήσεις…\n\nΚοντά στον Τσουλόφτα και οι δικοί μας Λάμπρος Αθανασούλας- Νίκος Ζακχαίος πολέμησαν με όλες τους τις δυνάμεις τουλάχιστον την πρώτη ημέρα. To Hyundai δούλεψε, όμως ήταν άλλα τα προβλήματα φέτος που φρέναραν τον συνδυασμό. Ένα πρόβλημα υγείας που ταλαιπώρησε τον οδηγό όλο το καλοκαίρι δεν του επέτρεψε να προετοιμαστεί σωματικά και ψυχολογικά για τον αγώνα. Ένας υγιής και fit Λάμπρος δεν θα περιοριζόταν στην 6η του ελληνική πρωτιά (!!!) στον εθνικό μας αγώνα. Θα κυνηγούσε μέχρι τέλους τον πιο ταλαντούχο Κύπριο οδηγό και θα διεκδικούσε το βάθρο στην WRC2. Ακόμα κι έτσι, με τις ενέσεις μεταφορικά αλλά και κυριολεκτικά φτάσανε στον τερματισμό ανανεώνοντας το ραντεβού για του χρόνου.\n\nΑπό κει και πέρα πρέπει να κατεβούμε αρκετά στη γενική κατάταξη για να συναντήσουμε τους επόμενους Έλληνες κι αυτοί ήταν οι Βασίλης και Γιάννης Βελάνης που επιβραβεύτηκαν στον τερματισμό με τη στρατηγική τους. Ήρεμη δύναμη οι Βελάνηδες, με την ολιγομελή ομάδα τους να δουλεύει αρμονικά σε όλα τα επίπεδα, έφεραν στη Λαμία το Skoda Fabia Rally2 Evo αγρατζούνιστο για δεύτερη συνεχή χρονιά. Δεν θέλει κόπο, θέλει τρόπο και το δίδυμο της VE2 το απέδειξε στη ράμπα της Πανελλήνιας Έκθεσης φτάνοντας εκεί μπροστά από πιο γρήγορα πληρώματα. Το Ακρόπολις των 300 αγωνιστικών χιλιομέτρων θέλει ωριμότητα και στρατηγική και όχι υπερβολές.\n\nΤην υπερβολή δυστυχώς δεν απέφυγαν οι Juniors μας, οι Παναγιώτης Ρουστέμης- Χρήστος Μπακλώρης για πρώτη φορά στα bucket ενός Skoda Fabia Rally2 Evo. Το ενθουσιώδες πλήρωμα απέδειξε την ταχύτητα του την πρώτη ημέρα όντας μακράν δεύτεροι Έλληνες πίσω μόνο από το Λουτρακιώτικο Hyundai. Δεν ολοκλήρωσαν όμως, πληγώνοντας το “όπλο” τους και τον εγωισμό τους στην “κόλαση” των Βωξιτών, χάνοντας την ευκαιρία να γράψουν πολύτιμα αγωνιστικά χιλιόμετρα.\n\nΘεαματικοί και γρήγοροι οι Γιώργος Κεχαγιάς- Δημήτρης Σαΐνης (Skoda Fabia Rally2 Evo) και Χρυσόστομος Καρέλλης- Λεωνίδας Μαχαίρας (Citroen C3 Rally2) θα μπορούσαν να βρίσκονται στο “ελληνικό” βάθρο βάσει των χρόνων τους στις ειδικές. Εγκατέλειψαν αμφότεροι στο δεύτερο σκέλος, από πεταλούδα γκαζιού το πλήρωμα του γαλανόλευκου Fabia κι από τουμπάρισμα το κατακόκκινο C3 βγαίνοντας εκτός στόχων. Επέστρεψαν αμφότεροι την Κυριακή χαρίζοντας στους θεατές πλούσιο θέαμα.\n\nΨηλά τον πήχυ είχε βάλει πριν το Ακρόπολις ο Ιορδάνης Σερδερίδης, υπερεκτιμώντας ίσως τις δυνατότητες του μετά το εκπληκτικό αποτέλεσμα της Κένυας. Στενοχωρημένος ο συμπαθέστατος Jourdan μετά το τέλος του πρώτου σκέλους σχολίαζε “δεν πήγαμε καλά…” ενώ αντιμετώπισε και πολλά μηχανικά προβλήματα εγκαταλείποντας τελικά πριν το δεύτερο loop του Σαββάτου.\n\nΠολέμησαν με τα “θηρία” επί τριημέρου οι Νώντας Καρανικόλας- Γιώργος Κακαβάς μένοντας στο τέλος με τη γεύση μιας γλυκιάς ήττας. Χάσαμε με ψηλά το κεφάλι και πήραμε χρήσιμα μαθήματα ότι με δουλεία και αγωνιστικά χιλιόμετρα “τους έχουμε”. Όχι τους 4 Juniors που βλέπανε τίτλο, αλλά όλους τους υπόλοιπους. Δεν έχουν περισσότερο ταλέντο τύποι σαν τον Creighton ή τον Dominguez, έχουν όμως πολύ περισσότερους αγώνες στο τιμόνι, κάτι που έκανε τη διαφορά. Ιδανική λύση για νέους το τετρακίνητο Fiestaκι, ακόμα και σε σκληρούς αγώνες όπως το Ακρόπολις, όπως απέδειξαν πέρσι και οι Νίκος Ζιώβας- Χρήστος Κουζιώνης και φέτος οι Πάνος Ισμαήλος- Allan Harryman.\n\n“Σχολείο” το Rally3, σχολείο και το Ακρόπολις για τον Ισμαήλο που οδήγησε όλα τα χιλιόμετρα του αγώνα και που θα τερμάτιζε ψηλότερα αν δεν ενεργοποιούνταν κατά λάθος η πυρόσβεση στους Βωξίτες αναγκάζοντας το πλήρωμα να σταματήσει χάνοντας αρκετά λεπτά.\n\nΗ πιο όμορφη μάχη του “Ελληνικού” αγώνα ήταν στα δικίνητα. Μια παρέα τα πληρώματα των δύο “ελληνικών” 208 Rally4 θα περνούσαν καλά εντός και εκτός ειδικών όποιος και να κέρδιζε. Καλύτερο στον τερματισμό το μωβ των Πασχάλη Χατζημάρκου- Μάριου Τσαούσογλου, που δεν σταμάτησαν να πιέζουν ακόμα κι όταν το πλήρωμα του ασπροπράσινου, οι Σάββας Λευκαδίτης- Βαγγέλης Ακράτος κόλλησαν στα αυλάκια της εκκίνησης του Χαρβατίου χάνοντας πολλά λεπτά.\n\nΣυμφωνία κυρίων ο μεταξύ τους αγώνας να ξεκινήσει από εκεί και μετά, και πάρε δύο, δώσε ένα η συνέχεια με τα πληρώματα να μοιράζονται τις νίκες στις ειδικές. Μακάρι οι μάχες τους, υψηλού επιπέδου εντός και εκτός, να συνεχιστούν στο Ελληνικό Πρωτάθλημα αν ποτέ υπάρξει τέτοιο…\n\nΤην τρίτη ελληνική θέση στην RC4 δικίνητα κατέκτησαν οι Στέφανος Θεοχαρόπουλος- Γιώργος Κότσαληςμε το νέο τους Ford Fiesta Rally4 που δώσανε ωραίες μονομαχίες με το Μεξικάνικο πλήρωμα.\n\nΔιασκέδασαν φτάνοντας στον τερματισμό οι Θέμης Χαλκιάς- Ανδρέας Βίγκος (Skoda Fabia Rally2 Evo) με την πορεία τους να ανακόπτεται προσωρινά στο Χαρβάτι με κατεστραμμένο σύστημα διεύθυνσης. Πανευτυχείς και οι Masters Γιώργος Βασιλάκης- Κώστας Σούκουλης (Ford Fiesta R5) και οι Διονύσης Σπανός- Σωτήρης Γκότοβος (Skoda Fabia Rally2 Evo) έφτασαν στο τέρμα, έστω και με τη χρήση superrally.\n\nΣτη ράμπα της Λαμίας ανέβηκαν και οι πρωτάρηδες σε Ακρόπολις Τέο Καλαμαράς- Βασιλική Ψαράκη και Αναστάσιος Κανελλόπουλος- Κωνσταντίνος Κοφινάς με δύο Peugeot 208 Rally4 πετυχαίνοντας το στόχο τους.\n\nΑκόμα έναν τερματισμό σε Ακρόπολις, ξεπερνώντας τους 20, πρόσθεσε στο ενεργητικο του ο Χάρης Καλτσούνης που συμμετείχε στο 40+ του Ακρόπολις με συνοδηγό τον Αλέξανδρο Ματαλιωτάκη. Ζωντανός θρύλος του Ακρόπολις ο Καλτσούνης, ανανέωσε το ραντεβού του με τα ελληνικά βουνά για του χρόνου!\n\nΣτους άτυχους του αγώνα συμπεριλαμβάνονται οι ορεξάτοι Πέτρος Παντελή- Πάμπος Λαός που προδόθηκαν από τον κινητήρα του Citroen DS3 R5, οι Γιώργος Αθανασόπουλος- Σπύρος Μπαρδάκης (Skoda Fabia R5) που τα είδαν τα πάνω κάτω στο Περιβόλι, οι Μάνος και Κώστας Στεφανής που δεν πρόλαβαν να χαρούν το Hyundai τους εγκαταλείποντας από σπασμένη ανάρτηση στο δεύτερο Λουτράκι και το κυπροελληνικό πλήρωμα των Λούη Χριστοδούλου- Βασίλη Κούγια (Citroen DS3 R3T) που αντιμετώπισαν πολλά μηχανικά προβλήματα.\n\nΕμείς θα συνεχίσουμε να ονειρευόμαστε ένα δυνατό Πανελλήνιο Πρωτάθλημα Ράλλυ με Αθανασούλα, Τσουλόφτα, Παπαδημητρίου, Κεχαγιά, Βελάνη, Καρέλλη, Σερδερίδη, Καρανικόλα και εκτόξευση των φιλοδοξιών μας για το Ακρόπολις, ξυπνώντας απότομα αντικρίζοντας την αφίσα του All Stars race, το μεταακροπολικό σαββατοκύριακο στο ΟΑΚΑ.",
    "Περιζήτητη η Ελλάδα στους εργαζόμενους στην TUI για εργασία εξ αποστάσεως": "Oι εργαζόμενοι της TUI έχουν τη δυνατότητα για εργασία εξ αποστάσεως έως 30 εργάσιμες ημέρες το χρόνο, κατά την οποία θα μπορούν να εργάζονται από οποιοδήποτε μέρος του κόσμου.\n\nΟι εργαζόμενοι από τη Γερμανία, είναι ιδιαίτερα δραστήριοι στο πρόγραμμα TUI Workwide, και ακολουθούν οι συνάδελφοί τους στο Ην. Βασίλειο και την Ισπανία. Η Ισπανία είναι η κορυφαία στη λίστα χωρών από τις οποίες εργάζονται οι υπάλληλοι της TUI, όμως η Ιταλία, η Γαλλία και η Ελλάδα είναι επίσης δημοφιλείς προορισμοί, όπως και το Περού, το Κουρακάο και η Δομινικανή Δημοκρατία.\n\nΕφόσον το επιτρέπει το προφίλ εργασίας, η διαμονή συμφωνείται με τον διευθυντή, δεν επηρεάζει την ευρύτερη ομάδα και οι συνθήκες στο χώρο είναι κατάλληλες, οι υπάλληλοι της TUI μπορούν να εργάζονται σχεδόν από οπουδήποτε σε προσωρινή βάση.\n\nΕπιπλεον η TUI προσφέρει ευελιξία στους εργαζομένους της και εντός των συνόρων καθώς ακόμη και στο Ανόβερο, τη Στοκχόλμη ή το Λονδίνο, πολλοί εργαζόμενοι μπορούν να αποφασίσουν μόνοι τους αν θα εργάζονται από το σπίτι ή στο γραφείο.\n\nΈνα χρόνο μετά την εισαγωγή του παγκόσμιου προγράμματος TUI Workwide, σχεδόν 800 εργαζόμενοι από 34 διαφορετικές χώρες, εργάσθηκαν με ευέλικτο τρόπο από όλο τον κόσμο για συνολικά 10.000 ημέρες.\n\nΗ διαμονή στο εξωτερικό με εργασία εξ αποστάσεως διαρκεί κατά μέσο όρο 8,5 ημέρες και ο τόπος εργασίας μπορεί να επιλεχθεί ελεύθερα με τους εργαζομένους, μέχρι στιγμής, να έχουν στήσει το φορητό τους γραφείο σε 82 διαφορετικές χώρες στο πλαίσιο του TUI Workwide, έχοντας τη δυνατότητα να το καταστήσουν μια προέκταση των οικογενειακών διακοπών, μια επίσκεψη σε μέλη της οικογένειας ή φίλους σε οποιοδήποτε μέρος του κόσμου ή απλώς χρόνο σε ένα μέρος όπου πάντα ήθελαν να δουλέψουν.\n\n\"Προσφέρουμε στους συναδέλφους μας μεγάλη ευελιξία στον τρόπο με τον οποίο οργανώνουν την εργασία τους - τοπικά στο εσωτερικό και στο εξωτερικό. Τα τελευταία δύο χρόνια έδειξαν ότι η εικονική συνεργασία είναι αποτελεσματική και λειτουργεί καλά και πέρα ​​από τα εθνικά σύνορα. Ταυτόχρονα, βλέπουμε επίσης ότι το γραφείο ως χώρος εργασίας συνεχίζει να διαδραματίζει σημαντικό ρόλο. Εκεί μπορεί να βιωθεί η εταιρική κουλτούρα της TUI, οι δημιουργικές διαδικασίες οργανώνονται ευκολότερα και οι αυθόρμητες ανταλλαγές με συναδέλφους είναι πιο επιτυχημένες. Ευελιξία όσον αφορά την τοποθεσία εργασίας και τις ώρες εργασίας από τη μία πλευρά, τα γραφεία ως τόπος συνεργασίας και ανταλλαγής από την άλλη – και οι δύο έννοιες συνδυάζονται στην TUI και αλληλοσυμπληρώνονται», δήλωσε η Διευθύντρια Ανθρώπινου Δυναμικού του Ομίλου TUI, Sybille Reiß.",
    "Αυγενάκης: «Με το Μητρώο νοικοκυρεύουμε το άναρχο αθλητικό τοπίο»": "Για την πορεία του Ηλεκτρονικού Μητρώου Ερασιτεχνικών Αθλητικών Σωματείων, την τροπολογία που θα επιτρέπει χρήση δημόσιων αθλητικών εγκαταστάσεων και χορήγηση αδειών τέλεσης αγώνων και για τα σωματεία που έχουν υποβάλλει την αίτηση εγγραφής τους στο Μητρώο, αλλά η αξιολόγησή/θεραπεία της δεν έχει ολοκληρωθεί (αρκεί να διαθέτουν την Ειδική Αθλητική Αναγνώριση) και για τις ανυπόστατες αιτιάσεις της ΕΠΟ μίλησε ο υφυπουργός Αθλητισμού στην εκπομπή «Κόσμος των Σπορ» στην ΕΡΤ3.\n\nΟ κ. Αυγενάκης τόνισε ότι:\n\n-με την τροπολογία βοηθιούνται περίπου 550 σωματεία (300 ποδοσφαιρικά κι άλλα 250 όλων των άλλων αθλημάτων, πέραν των ήδη 5.700 που είναι ήδη πλήρως εγγεγραμμένα και νόμιμα), ώστε να ολοκληρώσουν τη διαδικασία εγγραφής τους, χωρίς να διαταραχθεί η αγωνιστική τους δραστηριότητα.\n\n-Με το Μητρώο νοικοκυρεύουμε το άναρχο αθλητικό τοπίο. Από το 1999, που προβλέφθηκε με νόμο, έως και φέτος το καλοκαίρι, μέσα σε 23 χρόνια, χορηγήθηκαν 8.928 Ειδικές Αθλητικές Αναγνωρίσεις, το θεμελιώδες της πιστοποίησης λειτουργίας ενός σωματείου ως αθλητικό. Απ’ αυτές, οι 4.327 (48,5%) χορηγήθηκαν τα 2,5 τελευταία χρόνια. Τα σωματεία λόγω του Μητρώου έσπευσαν να τακτοποιηθούν.\n\n-Επιδιώκουμε ένα υγιές και καθαρό αθλητικό οικοδόμημα, με διαφάνεια! Εργαζόμαστε για τους πολλούς, ευχαριστούμε για τις παραγωγικές τους προτάσεις, θέλουμε να βοηθήσουμε και το δείχνουμε, αλλά με κραυγές (ορισμένων) διάλογος δεν γίνεται. Κι ούτε θα φοβηθούμε ή θα κάνουμε πίσω.\n\n-Τα όσα λέγονται ως δικαιολογίες για το Μητρώο από παράγοντες της ΕΠΟ είναι αστειότητες και παραμύθια. Τις απειλές να τις απευθύνουν αλλού. Σεβόμαστε το αυτοδιοίκητο κάθε ομοσπονδίας, ξέρουμε ακριβώς μέχρι πού είναι ο ρόλος της Πολιτείας να παρεμβαίνει.\n\n-Ο κ. Μπαλτάκος καλό θα είναι να θυμάται τι έχει πει στο πρόσφατο παρελθόν, να θυμάται ότι τέλος Ιουλίου μας ζήτησε και περάσαμε στη Βουλή ολιγοήμερη παράταση για να εγγραφούν τα σωματεία στο Μητρώο και να μην υποπίπτει σε γκάφες με ασυναρτησίες και ανυπόστατες θέσεις, εξαιτίας των ακροδεξιών απωθημένων του.\n\nΟ υφυπουργός Αθλητισμού επισήμανε, επίσης, ότι υπάρχει συμφωνία με την UEFA και την ΕΠΟ από τον Ιούλιο για να αναγνωριστούν και οι προπονητές με δίπλωμα UEFA C, αλλά η Ομοσπονδία κωλυσιεργεί και δεν εφαρμόζει τα συμφωνηθέντα.",
    "Στον Εθνικό Πειραιά η Σαρλίζ Άντριους": "Στον Εθνικό Πειραιά θα συνεχίσει την καριέρα της, η Αυστραλή Σαρλίζ Άντριους, για τη σεζόν 2022/2023.\n\n\n\nΗ 21χρονη αθλήτρια αποτελεί ένα από τα κορυφαία πρότζεκτ της χώρας της, για τον λόγο του ότι μπορεί να παίξει σε όλες τις θέσεις τις περιφέρειας. Έχει αναδειχθεί MVP στο Youth World Championship 2018, αλλά και στο Junior World Championships 2019.\n\n\n\nΑναλυτικά η ανακοίνωση του Εθνικού Πειραιά:\n\n\n\n«Ο Εθνικός Πειραιά και το τμήμα υδατοσφαίρισης γυναικών ανακοινώνουν την απόκτηση της αθλήτριας, Σαρλίζ Άντριους, η οποία θα φορέσει το σκουφάκι του Κυπελλου Ευρώπης την αγωνιστική περίοδο 2022-2023.\n\n\n\nΗ Σαρλίζ Άντριους έχει καταγωγή από την Αυστραλία, γεννήθηκε το 2001 και αποτελεί ένα από τα κορυφαία πρότζεκτ της υδατοσφαίρισης στη χώρα της, καθώς μπορεί να αγωνιστεί σε όλες τις θέσεις της περιφέρειας, να μαρκάρει στα 2μ., αλλά και να τοποθετηθεί ως 2η φουνταριστός.\n\n\n\nΗ εξέλιξη της έρχεται φυσιολογικά βάσει του ταλέντου της και πλέον είναι βασικό μέλος της εθνικής γυναικών της Αυστραλίας, με μεγαλύτερη στιγμή της τη συμμετοχή της στο 19ο Παγκόσμιο Πρωτάθλημα της Βουδαπέστης, όπου οι «Aussie Stingers» κατέκτησαν την 6η θέση. Με τις μικρές εθνικές ομάδας της χώρας της έχει αναδειχθεί MVP τόσο στο Youth World Championships (Σερβία, 2018), όσο και στο Junior World Championships (Πορτογαλία, 2019), ενώ το ντεμπούτο της με τη «μεγάλη» ομάδα έγινε το 2022 στο World League Intercontinental Cup στο Περού, όπου κατέκτησε το χρυσό!\n\n\n\nΣύντομα, η 21χρονη δεξιόχειρας θα έρθει στην Ελλάδα για να τεθεί στη διάθεση του Στέφανου Λέανδρου, ενώ προς επίρρωσιν των παραπάνω και για να γνωρίσουμε καλύτερα τη νέα αθλήτρια του Εθνικού Πειραιά, παραθέτουμε το συμπέρασμα που έχει βγάλει για εκείνη η κορυφαία Αυστραλή αθλήτρια όλων των εποχών και πρώην «κυανόλευκη», Μπρόνγουεν Νοξ, η οποία έχει δηλώσει ότι η Σαρλίζ Άντριους είναι μια παίκτρια από… το μέλλον του σπορ και έχει εξαιρετική αίσθηση του παιχνιδιού και προσφέρει τα μέγιστα στην άμυνα.\n\n\n\nΣαρλίζ, καλωσόρισες στον Εθνικό Πειραιά»!",
    "Ποιος «κυβερνά» το υπουργείο Εξωτερικών;": "Φέσι μέχρι τον αστράγαλο, μοιάζει να έχει φορέσει το μέγαρο Μαξίμου στο υπουργείο Εξωτερικών. Δεν είναι μόνο ότι βάζει και βγάζει στελέχη του σε κρίσιμα πόστα, όπως πρόσφατα τον γενικό γραμματέα του στη θέση του διοικητή της ΕΥΠ, αλλά «πρωθυπουργικοί σύμβουλοι» εμφανίζονται να διαφημίζουν τη «διπλωματική δραστηριότητά» τους, υπερσκελίζοντας τους διπλωμάτες\n\nΠοιος τελικά κυβερνά το υπουργείο Εξωτερικών, διερωτώνται οι διπλωμάτες. Οι «πρωθυπουργικοί σύμβουλοι», ή η πολιτική και υπηρεσιακή ηγεσίες του υπουργείου;\n\nΤα ερωτήματα αυτά είναι εύλογο να πλανώνται στο υπουργείο Εξωτερικών και να σχηματίζεται η εντύπωση ότι το μέγαρο Μαξίμου έχει φορέσει φέσι στο υπουργείο. Πόσο μάλλον όταν «πρωθυπουργικοί σύμβουλοι» εμφανίζονται με αναρτήσεις τους στα social media να διεκδικούν «διπλωματικές δάφνες» σε θέματα εξωτερικής πολιτικής, και ως εκ τούτου, εμμέσως πλην σαφώς, να δημιουργούν την εντύπωση ότι υποκαθιστούν στον ρόλο τους ακόμα και τους αρμόδιους διπλωμάτες.\n\nΦέσι\n\nΕνδεικτική είναι η περίπτωση του δημοσιογράφου, Ιάσονα Πιπίνη, ο οποίος στην αρχή του Αυγούστου, με την ιδιότητα του «πρωθυπουργικού συμβούλου για θέματα Λατινικής Αμερικής» (!), συμμετείχε στη συνάντηση της αντιπροσωπείας του υπουργείου Εξωτερικών, με επικεφαλής μάλιστα τον νέο γενικό γραμματέα του, Θεοχάρη Λαλάκο, και τον επικεφαλής της αρμόδιας Α7 Διεύθυνσης του υπουργείου, Η. Κρεμμύδα, με αντιπροσωπεία από το Περού.\n\nΣε ανάρτησή του για την επίσκεψη στο Facebook, ο Ι. Πιπίνης δεν παρέλειψε να τονίσει ότι «ο δεύτερος γύρος πολιτικών διαβουλεύσεων Ελλάδας – Περού, στην Αθήνα, γίνεται σε συνέχεια της επίσκεψής μου στο Περού, τον περασμένο Μάιο, όπου με την ιδιότητα του ειδικού συμβούλου του πρωθυπουργού για θέματα Λατινικής Αμερικής συναντήθηκα με τον υφυπουργό Εξωτερικών και τους υπουργούς Τουρισμού και Πολιτισμού».\n\nΟυδείς μπορεί να γνωρίζει κατά πόσο η συμβολή του Ι. Πιπίνη για αυτή τη συνάντηση ήταν τόσο σημαντική όσο, εμμέσως πλην σαφώς, ο ίδιος την παρουσιάζει. Ωστόσο, προκαλεί εντύπωση, και σίγουρα όχι καλή, ότι στην ανάρτησή του αναδεικνύει τον δικό του ρόλο, γράφοντας κάπου στο τέλος της ότι «μεταξύ των άλλων» συμμετείχαν και οι Έλληνες διπλωμάτες (!). Αντίθετα, βέβαια, η ορθή ιεράρχηση είναι η ανάρτηση της πρεσβείας μας στο Περού, όπου, μετά τους διπλωμάτες, αναφέρεται και το όνομα του «πρωθυπουργικού συμβούλου».\n\nΦιάσκο\n\nΛίγη σεμνότης και ταπεινότης, λοιπόν, δε βλάπτει. Ο Ι. Πιπίνης ήταν ένας δημοσιογράφος, τον οποίο η ΝΔ, ως αντιπολίτευση, έκανε σημαία της επειδή έγραφε για έναν σκανταλιάρη πρώην πρέσβη της Βενεζουέλας στην Ελλάδα, που καταγγέλθηκε για σεξουαλικές παρενοχλήσεις. Η ΝΔ, στο πλαίσιο της αντιπολιτευτικής της τακτικής, προσπάθησε να συνδέσει την υπόθεση με τον Τσίπρα. Κατόπιν, το 2019, όταν έγινε κυβέρνηση, το μέγαρο Μαξίμου έχρισε τον Ι. Πιπίνη «πρωθυπουργικό σύμβουλο».\n\nΑγνοούμε, βέβαια, εάν ήταν εισηγήσεις του Ι. Πιπίνη ή άλλων εκείνες που εισάκουσε τότε ο πρωθυπουργός, Κυριάκος Μητσοτάκης, και έσπευσε να αναγνωρίσει τον φερόμενο ως «ηγέτη» της αντιπολίτευσης της Βενεζουέλας, Χουάν Γκουαϊδό, ως πρόεδρο της χώρας.\n\nΌπως και να’ χει, όμως, όλο αυτό κατέληξε σε φιάσκο, αφού και ο Μαδούρο παρέμεινε πρόεδρος της Βενεζουέλα, και ο Γκουαϊδό απεδείχθη κατώτερος του μηδενικού, με αποτέλεσμα να τον εγκαταλείψουν ακόμα και οι σύμμαχοί του στις ΗΠΑ. Κι όλα αυτά προς τέρψιν των απανταχού και εν Ελλάδι … «μαδουραίων».\n\nΗ «ελίτ» του ΥΠΕΞ\n\nΗ πρακτική του μεγάρου Μαξίμου να φοράει καπέλο στο ΥΠΕΞ δεν είναι καινούργια. Για παράδειγμα, με τις ευλογίες του πρωθυπουργικού περιβάλλοντος, το 2019 ανασύρθηκε από τη σύνταξη ο Θεμιστοκλής Δεμίρης και τοποθετήθηκε στη θέση του γενικού γραμματέα του υπουργείου. Λες και δεν υπήρχαν ικανοί εν ενεργεία διπλωμάτες για να αναλάβουν το πόστο. Ως γνωστόν, πρόσφατα, πάλι με ντιρεκτίβα Μαξίμου, τον πήραν από το ΥΠΕΞ και τον έβαλαν επικεφαλής της ΕΥΠ. Εν μέσω της θύελλας του σκανδάλου των υποκλοπών.\n\n«Πράκτωρ ΘουΔου»: Από το «τηλεγραφόμετρο» του ΥΠΕΞ στις υποκλοπές της ΕΥΠ\n\nΕπίσης, η πρώην επικεφαλής του διπλωματικού γραφείου του πρωθυπουργού, Ελένη Σουρανή, το 2020 συναντήθηκε στο Βερολίνο με τον σύμβουλο και «δεξί χέρι» του Ερντογάν, Ιμπραήμ Καλίν, εν αγνοία, όπως λέγεται και δεν έχει διαψευσθεί, του υπουργείου Εξωτερικών.\n\nΠροαγωγές\n\nΠρόσφατα, προήχθησαν από τον βαθμό του πληρεξούσιου υπουργού Α’, στον βαθμό του πρέσβη, οκτώ διπλωμάτες. Ουσιαστικά, οι προαχθέντες σε αυτό τον τίτλο συνθέτουν τη σημερινή «ελίτ» του υπουργείου Εξωτερικών. Πολλοί από αυτούς φέρονται να διαθέτουν πολύ καλή πρόσβαση στο μέγαρο Μαξίμου και κάποιοι στο υπουργικό γραφείο Δένδια.\n\nΜεταξύ των προαχθέντων, είναι και η Ε.Σουρανή, πρέσβης τώρα στη Ρώμη. Η μέχρι πρότινος διευθύντρια του διπλωματικού γραφείου του Κ.Μητσοτάκη αντικατέστησε σε αυτό το πόστο την Αλεξάνδρα Παπαδοπούλου.\n\nΗ τελευταία, αν και πρέσβης στην Ουάσιγκτον, φέρεται να κινεί ακόμα και τώρα σημαντικά νήματα εντός του ΥΠΕΞ. Σύμφωνα με πλειάδα δημοσιευμάτων, μάλιστα, το 2019, η ίδια φέρεται να έπαιξε τον κύριο ρόλο στην τοποθέτηση διπλωματών σε θέσεις – κλειδιά, τόσο στο εξωτερικό όσο και στην κεντρική υπηρεσία του υπουργείου, στην Αθήνα, καθώς και στην καρατόμηση «μη αρεστών».\n\nΕπί κυβέρνησης ΣΥΡΙΖΑ, όταν υπουργός Εξωτερικών ήταν ο Νίκος Κοτζιάς, η Ε.Σουρανή υπηρετούσε στη Δανία και στη συνέχεια τοποθετήθηκε στη νευραλγικής σημασίας για την Ελλάδα πρεσβεία μας στα Τίρανα. Με την ανάδειξη της ΝΔ στην κυβέρνηση, το 2019, επέστρεψε στην Αθήνα.\n\nΕλληνο-τουρκικά\n\nΠροαγωγή πήρε και ο Μιχάλης Διάμεσης. Ο διπλωμάτης, επί ΣΥΡΙΖΑ-Κοτζιά, ήταν πρέσβης στην Αίγυπτο, και μετά τις εκλογές του 2019, τοποθετήθηκε στην ελληνική πρεσβεία στην Άγκυρα, όπου, όμως, υπηρέτησε μόνο δύο χρόνια και αντικαταστάθηκε.\n\nΈντονη φημολογία εντός του ΥΠΕΞ τον έφερε να βρισκόταν σε πλήρη απομόνωση από την πολιτική και υπηρεσιακή ηγεσίες του υπουργείου και να μην ενημερωνόταν ουσιαστικά για τις εξελίξεις στα ελληνο-τουρκικά. Στην πραγματικότητα, βέβαια, τον χειρισμό πολλών σημαντικών πτυχών των ελληνο-τουρκικών είχε αποσπάσει το μέγαρο Μαξίμου, όπως φαίνεται και από τις επαφές Σουρανή – Καλίν.\n\nΓενικός\n\nΠροήχθη, ακόμα, ο Θεοχάρης Λαλάκος, ο οποίος, πρόσφατα, μετά τη μετακίνηση Δεμίρη στην ΕΥΠ, τοποθετήθηκε στη θέση του νέου γενικού γραμματέα του υπουργείου.\n\nΟ Θ.Λαλάκος έχει μια ενδιαφέρουσα πορεία. Έχει υπηρετήσει στο γραφείο της άλλοτε υπουργού Εξωτερικών, Ντόρας Μπακογιάννη, και, επί υπουργίας Νίκου Κοτζιά, ήταν επικεφαλής του Γραφείου Συνδέσμου στα Σκόπια και κατόπιν πρέσβης στην Ουάσιγκτον μέχρι το τέλος του 2019. Το 2020 τον αντικατέστησε η Α.Παπαδοπούλου.\n\nΣτη συνέχεια, τοποθετήθηκε πρέσβης στη Λευκωσία, μετά από την ανάκληση εκ μέρους του Ν.Δένδια μιας τοποθέτησης – φιάσκο διπλωμάτη, για την οποία ευθύνεται το μέγαρο Μαξίμου. Μετά από ενάμιση χρόνο στην Κύπρο, ο Θ.Λαλάκος επέστρεψε στην Αθήνα, όπου ανέλαβε το υψηλό πόστο του γενικού διευθυντή Πολιτικών Υποθέσεων.\n\nΑναβαθμίσεις\n\nΣτον βαθμό του πρέσβη αναβαθμίστηκε ο επί πολλά έτη στην Ευρωπαϊκή Ένωση, και επικεφαλής της Μόνιμης Αντιπροσωπείας στην ΕΕ, Ιωάννης Βραΐλας. Επίσης, ο Ιωάννης Ραπτάκης, πρέσβης στο Λονδίνο, ο οποίος, όπως ευρύτατα ακούγεται μεταξύ των υπαλλήλων του υπουργείου Εξωτερικών, είναι από τους λίγους που διαθέτει τόσο στενές σχέσεις με τον Νίκο Δένδια. Πολλοί, μάλιστα, τον χαρακτηρίζουν ως τον «εκλεκτό» του.\n\nΕπιπλέον, ο Αικατερίνη Νασίκα, πρέσβης στη Μόσχα. Η τοποθέτησή της στη ρωσική πρωτεύουσα, μετά τις εκλογές, το 2019, ήταν επεισοδιακή. Κατά πληροφορίες, μάλιστα, προκάλεσε θύελλα αρνητικών σχολίων εκ μέρους της ρωσικής πλευράς για τον «άγαρμπο» τρόπο που λειτούργησε η Αθήνα. Κι αυτό, γιατί αντικαταστάθηκε η πρέσβης, Α.Αθανασίου, μόλις λίγες ημέρες αφότου είχε υποβάλλει τα διαπιστευτήριά της στον Ρώσο πρόεδρο, Βλαντιμίρ Πούτιν. Κάτι που θεωρείται άκρως «χοντροκομμένο» στη διεθνή διπλωματική πρακτική.\n\nΑκόμα, η Αγλαΐα Μπαλτά, η οποία, όταν η Ν.Μπακογιάννη ήταν υπουργός Εξωτερικών υπηρέτησε στο διπλωματικό γραφείο της. Επί ΣΥΡΙΖΑ και Ν.Κοτζιά είχε τη Διεύθυνση Εθιμοτυπίας και κατόπιν τοποθετήθηκε πρέσβης στο Παρίσι.\n\nΕπίσης, η Μαρία Θεοφίλη, η οποία, με υπουργό Εξωτερικών των Ευάγγελο Βενιζέλο, ήταν γενική διευθύντρια σε θέματα προσωπικού και οικονομικά, ενώ επί ΥΠΕΞ, Ν.Κοτζιά, τοποθετήθηκε στο Παρίσι και εν συνεχεία επικεφαλής στη Μόνιμη Αντιπροσωπεία της Ελλάδας στον ΟΗΕ.\n\nΔεν προήχθησαν\n\nΔεν προήχθησαν 17 διπλωμάτες. Ανάμεσά τους ο Ν.Γαριλίδης, πρέσβης στο Κάιρο. Σύμφωνα με φημολογία, υπήρξε «πρόβλημα» με την προ καιρού επίσκεψη του πρωθυπουργού, με μέλη της οικογενείας του, στην Αίγυπτο.\n\nΟ Δ.Τζιράς, πρέσβης της Ελλάδας στο Λονδίνο στη δύσκολη περίοδο της καραντίνας του Covid, οπότε είχαν δημοσιοποιηθεί παράπονα πολιτών για την πρεσβεία. Επιστρέφοντας στην Αθήνα, φέρεται να ξαναβρίσκεται πλάι στη Γιάννα Αγγελοπούλου, με την οποία είχε συνεργαστεί και για τους Ολυμπιακούς Αγώνες το 2004. Επί ΣΥΡΙΖΑ και Ν.Κοτζιά ήταν γενικός διευθυντής Ευρωπαϊκών Υποθέσεων και στη συνέχεια τοποθετήθηκε πρέσβης στο Λονδίνο.\n\nΔεν προήχθησαν επίσης οι εξής: Θ.Πασάς, Χ.Αλειφέρη, Δ.Χρονόπουλος, Π.Στουρνάρας, Τ.Γαλαθιανάκη, Μ.Παντζόπουλος, Α.Λούπα, Ε.Κουβαριτάκης, Δ.Τουλούπας, Δ.Κυβετός, Κ.Γεωργίου, Ε.Τσαούσης, Λ.Μαρινάκη, Πρωτονοτάριος, Θ.Αγγελάτου.",
    "Βράβευση 138 πρωτοετών φοιτητών": "Για 4η συνεχή χρονιά, ο Δήμος Νάξου και Μικρών Κυκλάδων επιβράβευσε τα παιδιά που εισάχθηκαν στα πανεπιστημιακά ιδρύματα της χώρας μας. Στο κατάμεστο Δημοτικό Θέατρο «Ι. Καμπανέλλης» βραβεύθηκαν εφέτος 138 πρωτοετείς φοιτητές από τη Σχοινούσα, τη Δονούσα και τη Νάξο, παρουσία του Ακαδημαϊκού, πρώην προέδρου της Ακαδημίας Αθηνών και Ομότιμου Καθηγητή του Εθνικού και Καποδιστριακού Πανεπιστημίου Αθηνών κ. Στεφάνου Δ. Ήμελλου.\n\nΣτο πλαίσιο της εκδήλωσης, ο Δήμος μας τίμησε τον 17χρονο Νάξιο κολυμβητή Βασίλη Σοφικίτη, ο οποίος πρόσφατα ανέβασε την Ελλάδα στο παγκόσμιο βάθρο, κατακτώντας 2 χάλκινα μετάλλια, στο Παγκόσμιο Πρωτάθλημα Κολύμβησης Εφήβων στο Περού και στο Ευρωπαϊκό Πρωτάθλημα στη Ρουμανία. Την τιμητική πλακέτα απένειμε η κα Ευγενία Τζαννίνη, Επίκουρη Καθηγήτρια στο Εθνικό Μετσόβιο Πολυτεχνείο και ιδρυτικό μέλος της κολυμβητικής ομάδας PastraCretoNaxiosa.\n\nΤην εκδήλωση χαιρέτισε ακόμα ο Ναξιώτης κ. Πέτρος Σιδερής, Επίκουρος Καθηγητής στο Τμήμα Πολιτικών και Περιβαλλοντολόγων Μηχανικών στο Πανεπιστήμιο Texas A&M και Διευθυντής του Προγράμματος Μεταπτυχιακών Υποτροφιών σε Τομείς Εθνικού Ενδιαφέροντος, που χρηματοδοτείται από το Υπουργείο Παιδείας.\n\n«Αξίζουν θερμά συγχαρητήρια στα παιδιά μας, που κατόρθωσαν να εισαχθούν στα πανεπιστημιακά ιδρύματα του τόπου μας, αλλά και στους γονείς για την πολύπλευρη στήριξη που τους παρείχαν. Επίσης, ευχαριστούμε τους εκπαιδευτικούς του δήμου μας που συνεχίζουν άοκνα να διδάσκουν τα παιδιά, παρέχοντας τα εφόδια για το μέλλον τους. Είμαστε εδώ, για να επιβραβεύσουμε ηθικά τους επιτυχόντες αλλά και για να στηρίξουμε τα παιδιά που δεν πέτυχαν, ώστε να συνεχίσουν να κυνηγούν τα όνειρά τους» δήλωσε μεταξύ άλλων ο Δήμαρχος Δημήτρης Λιανός κατά τη διάρκεια του χαιρετισμού του και ευχαρίστησε την αεροπορική εταιρεία SKY EXPRESS, η οποία παρέχει δωρεάν εισιτήρια στα 138 παιδιά που βραβεύθηκαν.",
    "Χάνει τον Ρέτσο για δύο εβδομάδες ο Ολυμπιακός": "Πλήγμα με τον Παναγιώτη Ρέτσο υπέστη ο Ολυμπιακός. Πιο συγκεκριμένα ο 24χρονος κεντρικός αμυντικός τραυματίστηκε στο φιλικό με τον Ολυμπιακό Β' και θα παραμείνει εκτός δράσης για περίπου δύο εβδομάδες.\n\nΑυτό σημαίνει ότι θα απουσιάσει από τα παιχνίδια με Ατρόμητο (εντός), Καραμπάγκ (εντός) και πιθανότατα με ΟΦΗ (εκτός).\n\nΜετά από τον τραυματισμό του Ρέτσου ο Ολυμπιακός μένει με τρεις κεντρικούς αμυντικούς για το προσεχές διάστημα (Παπασταθόπουλος, Μπα, Σισέ).",
    "4 στους 5 Αυστραλούς θα κάνουν κράτηση για ένα ταξίδι το 2023": "Μπορεί ο COVID να παραμένει στο μυαλό των Αυστραλών, όμως η όρεξή τους για ταξίδια είναι ισχυρότερη.\n\nΑυτό αποκαλύπτει ο ταξιδιωτικός δείκτης Intrepid Travel Index για το 2022, αναφέροντας ότι 4 στους 5 (79%) Αυστραλούς σχεδιάζουν να κλείσουν ένα ταξίδι το επόμενο έτος και περισσότεροι από τους μισούς (55%) είπαν ότι η τρέχουσα οικονομική κατάσταση δεν έχει επηρέασε τα ταξιδιωτικά τους σχέδια.\n\nΟι άνθρωποι αναζητούν επίσης βιώσιμες ταξιδιωτικές εμπειρίες. Από την έρευνα προκύπτει ότι το 89% των ανθρώπων θα επιλέξουν πιο βιώσιμα ταξίδια στο μέλλον.\n\nΈνα άλλο εκπληκτικό εύρημα, σύμφωνα με τον Clark, ήταν η συνεχιζόμενη δημοτικότητα των ταξιδιών εσωτερικού.\n\nΓια πρώτη φορά μετά από 33 χρόνια, είδαμε την Αυστραλία να παίρνει το κορυφαίο βραβείο ως ο πιο δημοφιλής προορισμός για κρατήσεις.\n\nΕνώ το διεθνές ταξίδι επιστρέφει – και αυτή τη στιγμή είναι τα τρία τέταρτα των πωλήσεων της Intrepid – η βασική τάση που επικρατεί είναι ότι τα ταξίδια εσωτερικού είναι εδώ για να μείνουν.\n\nΔημοφιλείς διεθνείς προορισμοί για τους Αυστραλούς\n\nΌσον αφορά στους διεθνείς προορισμούς, το Βιετνάμ, που βρέθηκε στην κορυφή της λίστας το 2019, παρέμεινε μια ισχυρή διεθνής επιλογή διακοπών μεταξύ των Αυστραλών, καταλαμβάνοντας την τρίτη θέση στη λίστα με τους πιο δημοφιλείς προορισμούς.\n\nΤο Μαρόκο βρέθηκε από την τέταρτη στη δεύτερη θέση, ενώ την πρώτη πεντάδα ολοκλήρωσαν η Αίγυπτος και το Περού.\n\nΕνώ η πανδημία συνεχίζει να επηρεάζει την καθημερινή ζωή, όταν πρόκειται για ταξίδια, οι Αυστραλοί είναι λιγότερο προβληματισμένοι, με το 73% να λέει ότι θα ταξιδέψει παρά τον κορωνοϊό.\n\nΕξετάζοντας τον τρόπο με τον οποίο ταξιδεύουν οι Αυστραλοί, ο δείκτης διαπίστωσε ότι περισσότερα από τα δύο τρίτα (68%) θα εξέταζαν το ενδεχόμενο να ταξιδέψουν μόνοι τους.\n\nΠαράλληλα, η ασφάλεια (77%), τα γλωσσικά εμπόδια (46%) και το αίσθημα μοναξιάς (42%) ήταν μεταξύ των κορυφαίων ανησυχιών για τους μεμονωμένους ταξιδιώτες.",
    "403 unauthorized": "",
    "9ο Διεθνές Φεστιβάλ Κουκλοθεάτρου και Αφήγησης πληροφορίες για την παράσταση": "Στη 10η διοργάνωση του φεστιβάλ συναντάμε καταξιωμένους κουκλοπαίκτες και μαριονετίστες από όλο τον κόσμο με παραστάσεις κατάλληλες για όλες τις ηλικίες: «Zapatos Nuevos» των L’Home Dibuitax από την Ισπανία (27-28/9), «Cuentos Pequenos» των Hugo E Ine από το Περού και τη Βοσνία Ερζεγοβίνη (4-5/10), «Attenti a quei 2» από την ιταλική Compagnia La Fabiola (11-12/10).",
    "Σαντιάγο Ρονκαλιόλο: «Οσο έγραφα αληθινές ιστορίες η ζωή μου ήταν κόλαση»": "Συναντηθήκαμε με τον Περουβιανό συγγραφέα στο κέντρο της Αθήνας και μιλήσαμε για την πολιτική στη Λατινική Αμερική και τις σιωπές στην ανθρώπινη ζωή.\n\nΓεννήθηκε στη Λίµα του Περού και πέρασε την παιδική του ηλικία στο Μεξικό καθώς ο πατέρας του ήταν εξόριστος. Στο σχολείο είχε συµµαθητές των οποίων οι γονείς επίσης ήταν εξόριστοι. Οταν η οικογένειά του επέστρεψε στο Περού τη δεκαετία του 1980 το Φωτεινό Μονοπάτι είχε ήδη δείξει πως αυτό που πίστεψαν όσοι το υποστήριξαν ήταν πολύ µακριά από την πραγµατικότητα. Ο Σαντιάγο Ρονκαλιόλο µεγάλωσε σε µια εµπόλεµη χώρα όπου βασίλευε ο παραλογισµός και αυτό το τραύµα µεταφέρει µε διαφορετικό τρόπο κάθε φορά στα βιβλία του. Στο νέο του µυθιστόρηµα «Αλλά ρύσαι ηµάς από του πονηρού» ασχολείται µε την περίπτωση σεξουαλικής κακοποίησης παιδιών στους κόλπους της Καθολικής Εκκλησίας και µε τα οικογενειακά µυστικά γύρω από έναν άνθρωπο ο οποίος εµπλέκεται στην υπόθεση. Συναντηθήκαµε στην Αθήνα κατά τη διάρκεια της επίσκεψής του στο πλαίσιο του 14ου Φεστιβάλ ΛΕΑ (Λογοτεχνία Εν Αθήναις).\n\nΕχετε ζήσει σε χώρες στις οποίες η ζωή ήταν σκληρή, είτε για πολιτικούς είτε για οικονοµικούς λόγους. Η οικογένειά σας αναγκάστηκε να εγκαταλείψει το Περού λίγα χρόνια αφότου γεννηθήκατε και η συνέχεια επίσης δεν ήταν εύκολη.\n\nΘα έλεγα ότι έχω χάρισµα. Ηµουν στο Μεξικό όταν ξέσπασε η οικονοµική κρίση του 1982, όταν επέστρεψα στο Περού γινόταν πόλεµος, την εποχή που πήρα την ισπανική υπηκοότητα προέκυψε νέα κρίση –διεθνής αυτήν τη φορά– και όταν µετακόµισα στη Βαρκελώνη οι Καταλανοί άρχισαν να ζητούν την ανεξαρτησία τους. Υποθέτω λοιπόν πως για όλα φταίω εγώ.\n\nΠάντως εξακολουθείτε να διατηρείτε το χαµόγελό σας.\n\nΕρχοµαι από την κόλαση. Ειδικά στο Περού τη δεκαετία του 1980 το να είσαι παιδί ή έφηβος σήµαινε διαρκή επαφή µε τον θάνατο. Ηταν πολύ έντονες η βία και η κακοποίηση, για τις οποίες γράφω συχνά στα βιβλία µου. Την ίδια στιγµή όµως κάτι γινόταν καλύτερο. Και αν µπορεί να βελτιωθεί µια τέτοια κατάσταση, τα πάντα µπορούν να βελτιωθούν. Ο πόνος σε µαθαίνει να εκτιµάς την ευτυχία. Οι άνθρωποι που έχουν τα πάντα συνήθως δεν είναι πιο ευτυχισµένοι από όσους υποφέρουν, απλώς υποφέρουν για ανόητα πράγµατα. Ωστόσο δεν υπάρχει πιθανότητα να ευτυχήσεις αν δεν βιώσεις τον πόνο. Θα έλεγα ότι το να γράφω γι’ αυτά µε κάνει πιο λογικό ή έστω λιγότερο παράλογο. Είναι ένας τρόπος να ξορκίσω όσα έχω µέσα µου. Το γράψιµο είναι θεραπεία. Σου δίνει την ευκαιρία να µιλήσεις για τα σκοτάδια που έχεις στο µυαλό σου. Υποθέτω ότι θα ήµουν πιο σκοτεινός άνθρωπος αν δεν έγραφα σκοτεινά βιβλία.\n\nΠώς γίνατε συγγραφέας;\n\nΣτις αρχές της δεκαετίας του ’90 το να είσαι συγγραφέας στη Λατινική Αµερική ήταν κάτι αδύνατο, σχεδόν τιτάνιο. Με την άνθηση της λατινοαµερικανικής λογοτεχνίας οι συγγραφείς δεν ήταν απλώς συγγραφείς. Ταξίδευαν µε τον Φιντέλ Κάστρο, έτρωγαν παρέα µε τον Κλίντον· αυτό φαινόταν σαν κάτι υπεράνθρωπο που δεν θα µπορούσε να κάνει ένας καθηµερινός άνθρωπος. Οταν σπούδαζα λογοτεχνία ήξερα ότι η ζωή µου θα είχε σχέση µε τη συγγραφή. Οµως ποτέ δεν πίστευα ότι θα µπορούσα να βιοπορίζοµαι από αυτή. Αρχισα να γράφω τις πρώτες µου ιστορίες στα κρυφά. ∆εν ήθελα να τις δείξω σε κανέναν γιατί οι συµφοιτητές µου µπορούσαν να καταρρίψουν όλη τη λογοτεχνία µέσα σε πέντε λεπτά. Είχαν ένα σωρό απόψεις και όταν είσαι δεκαεπτά δεν καταλαβαίνεις ότι δεν ξέρουν τίποτε επειδή κι εκείνοι είναι δεκαεπτά. Εγραφα λοιπόν στα κρυφά και έστειλα ένα διήγηµα σε ένα µικρό διαγωνισµό –το 1997, αν θυµάµαι καλά– και κέρδισα. Ετσι ένιωσα ότι µου δόθηκε ένα είδος εξουσιοδότησης για να γίνω συγγραφέας. Και πίστεψα ότι θα έκανα µια άλλη δουλειά αλλά παράλληλα θα είχα το δικαίωµα να γράφω και λογοτεχνία.\n\nΕχετε γράψει και non fiction. Σκέφτοµαι συχνά το βιβλίο σας για το Φωτεινό Μονοπάτι και τη δράση του Αµπιµαέλ Γκουσµάν. Θα ξαναµπαίνατε στη διαδικασία να γράψετε ένα αντίστοιχης θεµατολογίας βιβλίο;\n\nΜου αρέσει να γράφω αληθινές ιστορίες, αλλά όσο το έκανα η ζωή µου ήταν κόλαση. Ηρθα αντιµέτωπος µε επιθετικότητα, λογοκρισία και δικαστήρια, οπότε κάποια στιγµή αποφάσισα να µείνω στη µυθοπλασία. Είναι πιο ασφαλές.\n\nΑπό το συγκεκριµένο βιβλίο µού έχει µείνει ιδιαίτερα η εικόνα των κρεµασµένων σκύλων από τις κολόνες. Κάποιες φορές από ένα και µοναδικό στιγµιότυπο µπορεί να αντιληφθεί κανείς το σκοτάδι που υπάρχει σε όλες τις εκφάνσεις της ζωής.\n\nΓι’ αυτό γράφω ιστορίες τρόµου, γιατί µεγάλωσα εκεί.\n\nΟ πατέρας σας εξορίστηκε από το Περού και φύγατε οικογενειακώς για το Μεξικό. Πώς ήταν τα πράγµατα όταν επιστρέψατε στη χώρα σας;\n\nΟταν επιστρέψαµε ήµουν περίπου δέκα χρόνων. Ξαφνικά βρέθηκα σε µια χώρα όπου γινόταν πόλεµος – κάθε µέρα βλέπαµε πτώµατα στους δρόµους, συνεχώς γίνονταν µπλακάουτ και είχε επιβληθεί απαγόρευση κυκλοφορίας. Για τα παιδιά που είχαν µεγαλώσει εκεί αυτός ήταν ο µοναδικός κόσµος που γνώριζαν, δεν είχαν δει κάτι άλλο. Αν ερχόσουν όµως από το εξωτερικό, ήξερες ότι υπήρχε και µια άλλη ζωή, εντελώς διαφορετική. Υποθέτω ότι εκείνη την περίοδο ξεκίνησε η εµµονή µου µε τις ιστορίες. Ηταν η εποχή που άρχισα να διαβάζω ψάχνοντας µια καλύτερη ζωή από εκείνη που είχα. Τα βιβλία, όπως οι ταινίες και η τηλεόραση, µου έσωσαν τη ζωή. Οι ιστορίες που διάβαζα κι έβλεπα µου άνοιξαν παράθυρο σε έναν καλύτερο κόσµο. Το ίδιο µου συνέβη και στο lockdown. Χρειαζόµαστε τις ιστορίες για να κάνουµε τη ζωή µεγαλύτερη.\n\nΓιατί εξορίστηκε ο πατέρας σας;\n\n∆εν ήταν µόνο ο πατέρας µου· σχεδόν όλοι εξορίστηκαν – είναι θαύµα που υπήρχαν άνθρωποι στη χώρα εκείνη την εποχή. Ο πατέρας µου δεν ήταν αντάρτης αλλά δηµοσιογράφος που έγραφε άβολες αλήθειες. Ηταν µέλος του Επαναστατικού Σοσιαλιστικού Κόµµατος και συνεργαζόταν µε πολλούς που είχαν εξοριστεί από τη Χιλή και την Αργεντινή – η περουβιανή δικτατορία ήταν συνδεδεµένη µε τις δικτατορίες των χωρών αυτών. Οι εξόριστοι συνήθως πήγαιναν στη Νορβηγία ή τη Σουηδία όπου είχε πολύ κρύο είτε στο Παρίσι όπου, καθώς ήταν πολύ ακριβό, έπρεπε να ζεις περιορισµένα. Η άλλη επιλογή ήταν το Μεξικό, το οποίο είχε δεχτεί πρόσφυγες από τον Ισπανικό Εµφύλιο και στη δεκαετία του 1970 τους εξόριστους της Νότιας Αµερικής.\n\nΠοια χρονιά εξορίστηκε;\n\nΜάλλον το 1977. ∆εν είµαι σίγουρος για τις δραστηριότητές του· είχε ένα πλαστό αργεντίνικο διαβατήριο µε µια φωτογραφία του µε µούσι και διαφορετικό όνοµα. Ποτέ δεν κατάλαβα τι ακριβώς έκανε µε αυτό το διαβατήριο. Είµαι σίγουρος ότι υπάρχουν πολλά µυστικά τα οποία δεν θα µάθω ποτέ.\n\nΣε χώρες που δεν έχουν δηµοκρατία είναι περισσότερα τα οικογενειακά µυστικά;\n\nΗ δηµοκρατία είναι ένα σύστηµα στο οποίο όλοι µπορούν να µιλήσουν. Σε ένα ολοκληρωτικό καθεστώς αυτό δεν συµβαίνει. ∆εν καταλαβαίνεις τη δηµοκρατία από τις εκλογές. Ακόµη και σε ολοκληρωτικά καθεστώτα διενεργούνται, ωστόσο κατά τη διάρκεια της προεκλογικής καµπάνιας δεν µπορούν να µιλήσουν όλοι. ∆ηµοκρατία είναι να µπορούµε να ακούµε ο ένας τον άλλο. Γι’ αυτό όταν υπάρχει κάποιο µυστικό βρίσκω την ευκαιρία για να γράψω. Αντλώ τα θέµατά µου από τις σιωπές, τα µυστήρια, τα πράγµατα για τα οποία οι άνθρωποι δεν θέλουν να µιλήσουν. Πολλά από τα µυστικά αφορούν πολύ κακές πράξεις – αυτές πηγάζουν από καθηµερινά ανθρώπινα συναισθήµατα. ∆εν χρειάζεται να είναι κανείς ψυχοπαθής ή εξωγήινος. Συχνά το κακό προέρχεται από κάτι τόσο βασικό όσο το ότι οι άνθρωποι χρειάζονται αγάπη αλλά δεν την έχουν. Οι χαρακτήρες αυτών των βιβλίων είναι πιο τροµακτικοί από τους ήρωες µιας ταινίας τρόµου επειδή είναι αληθινοί. Μέσα από αυτές τις ιστορίες θέλω ο αναγνώστης να αναρωτηθεί αν θα µπορούσε ο ίδιος να είναι το τέρας.\n\nΑυτό που κυρίως σας απασχολεί δηλαδή είναι η κοινοτοπία του κακού;\n\nΝαι. Για να είσαι πραγµατικά φρικτός πρέπει να µπορούν οι πράξεις σου να δικαιολογηθούν από πολύ θετικά συναισθήµατα ή επιθυµίες ή ιδανικά. Να πιστέψεις ότι όταν παλεύεις για έναν καλύτερο κόσµο όλες οι πράξεις σου δικαιώνονται.\n\nΣτο πρόσφατο βιβλίο σας «Αλλά ρύσαι ηµάς από του πονηρού» ασχολείστε µε τη σεξουαλική κακοποίηση παιδιών στους κόλπους της Καθολικής Εκκλησίας – συγκεκριµένα µε ό,τι συνέβη στη χριστιανική αδελφότητα Sodalicio de Vida Cristiana στο Περού.\n\nΒασίζεται σε αυτή την περίπτωση, αλλά δεν ήθελα να µείνω στην πραγµατικότητα – το σκεφτόµουν κυρίως ως µυθιστόρηµα για τη σιωπή. Αυτό που συµβαίνει µε τον κεντρικό ήρωα είναι ότι δεν µπορεί ποτέ να δει ολόκληρο το τέρας. Ανοίγει µια πόρτα και βλέπει το κεφάλι και από ένα παράθυρο βλέπει την ουρά. Οταν άρχισαν οι αποκαλύψεις για το θέµα συνειδητοποίησα ότι είχα φίλους που ήταν σε αυτή την αδελφότητα, γνώριζα ιερείς που δούλευαν µαζί τους και δηµοσιογράφους που ασχολούνταν µε το θέµα. Υπήρχε πολύς κόσµος κοντά σε όλο αυτό και κανείς δεν είχε πει λέξη για δύο δεκαετίες. Οταν άρχισαν να ακούγονται πράγµατα είχα µπροστά µου µόλις ένα µικρό µέρος της κορυφής του παγόβουνου – µέσω της µυθοπλασίας έπρεπε να δηµιουργήσω το υπόλοιπο. ∆εν ήθελα να δώσω περιγραφές όσων συνέβησαν, προτιµούσα ο αναγνώστης να παίξει µε τις σιωπές, να καταλαβαίνει όσα συµβαίνουν πίσω από τις κλειστές πόρτες χωρίς να περιγράφονται.\n\nΕίναι επώδυνο να επιστρέφετε στις ρίζες σας;\n\n∆εν έχω επιλογή. Οταν αλλάζεις τόπους έχεις πάντα µια νέα ζωή, έστω και για µικρό διάστηµα. Ερχεσαι για παράδειγµα στην Ελλάδα για τρεις µέρες και τρως το φαγητό που δεν θα έτρωγες αν ήσουν αλλού και συναντάς τις γυναίκες µε τις οποίες θα έβγαινες αν ήσουν κάποιος άλλος. Εχεις έστω και για λίγο την αίσθηση ότι δηµιουργείς µια διαφορετική ζωή. Αυτό όµως που σε κάνει αυτό που είσαι είναι οι µνήµες που έχεις όταν ξυπνάς κάθε πρωί. Η ανάµνηση των ριζών σου και της διαδροµής σου µέχρι τώρα. Αν µου ζητούσατε να ορίσω την ταυτότητα ενός ατόµου, αυτό θα έλεγα. Πολλοί από τους χαρακτήρες µου αναζητούν το παρελθόν τους και ιδιαίτερα το παρελθόν των πατέρων τους. Θα έλεγα, ή µάλλον ο θεραπευτής µου θα έλεγε, ότι κάθε φορά ψάχνω την ιστορία που µε έκανε αυτό που είµαι. Είναι οδυνηρή διαδικασία γιατί ποτέ δεν είσαι αυτός που θα έπρεπε. Μάλλον είσαι αυτό που δεν έπρεπε να είσαι. Οµως δεν υπάρχει επιλογή.\n\nINF0\n\nΤο βιβλίο «Aλλά ρύσαι ημάς από του πονηρού» του Σαντιάγο Ρονκαλιόλο κυκλοφορεί από τις εκδόσεις Καστανιώτη σε μετάφραση του Κώστα Αθανασίου",
    "Εξορκισμοί στη Θεσσαλονίκη: Θύμα της αίρεσης ο Ολισαντέμπε –  Πάστορας ράντισε με «θαυματουργό νερό» το γόνατο του": "Η αίρεση που δραστηριοποιείται στη Θεσσαλονίκη δέχεται πιστούς από όλα τα μέρη του πλανήτη και μετά από μια γυναίκα που ταξίδεψε από το Περού μέχρι την Ελλάδα για ένα «θαύμα», αποκαλύφθηκε ότι ο παλαίμαχος ποδοσφαιριστής Εμανουέλ Ολισαντέμπε είχε σχέσεις με την συγκεκριμένη οργάνωση.\n\nΣύμφωνα με βίντεο που πρόβαλε το Mega και η εκπομπή Live News, ο πρώην παίκτης του Παναθηναϊκού, καθώς ταλαιπωρούνταν από τραυματισμούς την περίοδο που ήρθε στην Ελλάδα, επισκέφθηκε την «Εκκλησία των Εθνών» για να βρει την λύση.\n\nΈτσι, όπως φαίνεται στο βίντεο που προβλήθηκε από τον τηλεοπτικό σταθμό, ένας πάστορας ραντίζει με «θαυματουργό νερό» το γόνατο του Ολισαντέμπε, με τον τελευταίο να σηκώνεται και να τρέχει στο χώρο της τελετής αμέσως μετά, ισχυριζόμενος ότι ήταν καλύτερα.\n\n«Εντυπωσιάστηκα όταν είδα το πρόσωπό του γιατί οι περισσότεροι δε θα πιστέψουν ότι είναι ο Ολισαντέμπε του Παναθηναϊκού», ανέφερε χαρακτηριστικά ένα άτομο στο βίντεο που προβλήθηκε στο Mega.\n\nΗ «προφήτης» Ευγενία\n\nΑκόμα, ένα βίντεο που αφορά την αίρεση που έκανε δημόσιους εξορκισμούς στη Θεσσαλονίκη αρχίζει να κάνει τον γύρο του διαδικτύου και υποτίθεται ότι δείχνει το θέλημα του Θεού, που ζητά μια γυναίκα «προφήτη».\n\nΤο βίντεο έχει αναρτηθεί στον επίσημο λογαριασμό της οργάνωσης και δείχνει τον τωρινό επικεφαλή της οργάνωσης, να χρίζει ως «προφήτισσα» την Ευγενία Ζεφτερίδου, η οποία πλέον θα μπορεί να πραγματοποιεί εξορκισμούς.\n\nΜάλιστα, στο συγκεκριμένο βίντεο προκαλεί εντύπωση το γεγονός, ότι αρκετοί χρήστες έχουν γράψει στα αγγλικά πως διαφωνούν με αυτή την απόφαση της αίρεσης, όχι γιατί θεωρούν λάθος τα πιστεύω της, αλλά το γεγονός πως η γυναίκα δεν μπορεί να είναι ίση ή ανώτερη του άντρα\n\n«Η γυναίκα δεν μπορεί να διατάζει τον άντρα, πρέπει να τον υπηρετεί… Αυτά που κάνετε είναι σατανικά», αναφέρει με έμφαση ένας χρήστης, κάτω από το βίντεο.",
    "Κορωνοϊός: Πάνω από 10 εκατ. παιδιά έμειναν ορφανά σε όλο τον κόσμο": "Από την Ινδία και την Ινδονησία μέχρι την Αίγυπτο, περίπου 10,5 εκατομμύρια παιδιά έχασαν τουλάχιστον έναν γονιό ή κηδεμόνα λόγω Covid-19, υποδεικνύουν μαθηματικά μοντέλα, ανεβάζοντας δραματικά την εκτίμηση για τον αριθμό των ορφανών που αφήνει πίσω της η πανδημία.\n\nΟι θάνατοι γονιών και φροντιστών αφήνουν συνέπειες που θα διαρκέσουν δεκαετίες: εκτός από τις άμεσες επιπτώσεις του τραύματος της απώλειας, τα ορφανά παιδιά κινδυνεύουν να εκδηλώσουν αργότερα ψυχικές ασθένειες ή χρόνιες παθήσεις και αντιμετωπίζουν δραματικά αυξημένες πιθανότητες να πέσουν θύματα κακοποίησης.\n\nΠροηγούμενες μελέτες εκτιμούσαν ότι περίπου 1,5 εκατομμύρια ανήλικοι είχαν χάσει τουλάχιστον έναν γονέα ή κηδεμόνα τους πρώτους 14 μήνες της παγκόσμιας κρίσης. Ένα χρόνο αργότερα, η εκτίμηση ανεβαίνει κατά μια τάξη μεγέθους, σχολίασε στον δικτυακό τόπο του Nature η Σούζαν Χίλις του Πανεπιστημίου της Οξφόρδη, μέλος της ερευνητικής ομάδας.\n\nΌπως επισήμανε, οι επιπτώσεις της πανδημίας ήρθαν να προστεθούν στα 140 εκατομμύρια παιδιά που ζούσαν ορφανά πριν εμφανιστεί ο κοροναϊός.\n\nΗ μελέτη, η οποία δημοσιεύεται στην έγκριτη επιθεώρηση JAMA Pediatrics, βασίστηκε σε δεδομένα διεθνών οργανισμών για τους υπερβάλλοντες θανάτους λόγω της πανδημίας και την γεννητικότητα για κάθε χώρα του κόσμου.\n\nΤο μοντέλο των ερευνητών υποδεικνύει ότι περίπου 7,5 εκατομμύρια παιδιά έχασαν έναν ή και τους δύο γονείς από Covid-19, ενώ 10,5 εκατ. έχασαν τουλάχιστον έναν γονιό ή κηδεμόνα.\n\nΜέχρι σήμερα, μόνο οι ΗΠΑ και το Περού έχουν δεσμευτεί να στηρίξουν τα παιδιά που έμειναν ορφανά λόγω της πανδημίας, και η Χίλις προσπαθεί τώρα να κερδίσει την προσοχή κι άλλων χωρών.\n\nΔεκαετίες εμπειρίας από την πανδημία AIDS, είπε η ερευνήτρια, έχουν δείξει ότι τα παιδιά μπορούν να στηριχθούν με δράσεις σε τρεις άξονες: υποστήριξη της εκπαίδευσης, οικονομική βοήθεια και στήριξη των οικογενειών που έμειναν μονογονεϊκές.\n\nΠερισσότερα δεδομένα, λένε οι ερευνητές, απαιτούνται για να εκτιμηθούν οι επιπτώσεις στα παιδιά γονιών που εμφάνισαν long Covid και αδυνατούν να αντεπεξέλθουν στη νέα καθημερινότητα.\n\nΟ απολογισμός μπορεί να είναι μεγάλος, δεδομένου ότι η μακρά Covid εκτιμάται ότι επηρέασε έναν στους πέντε ενήλικες Αμερικανούς που προσβλήθηκαν από τον κοροναϊό.",
    "Το Χελιδόνι, του Γκιλιέμ Κλούα σε σκηνοθεσία Αντώνη Γαλέου στο θέατρο Μουσούρη": "Με το βαθιά ανθρώπινο και συγκινητικό έργο του βραβευμένου Καταλανού συγγραφέα Γκιλιέμ Κλούα, «Το Χελιδόνι», θα συναντηθούν στη σκηνή του θεάτρου Μουσούρη, η Κατερίνα Διδασκάλου και ο Δημήτρης Τσίκλης. Η παράσταση, θα ανεβεί σε μετάφραση Μαρίας Χατζηεμμανουήλ, σκηνοθεσία Αντώνη Γαλέου και μουσική Alex Sid. Θα κάνει πρεμιέρα στις 5 Οκτωβρίου.\n\nΜετά από μια τεράστια σειρά επιτυχημένων παραστάσεων στο Λονδίνο, την Ιταλία, την Αθήνα -με τη Σοφία Σεϊρλή και τον Βασίλη Μαυρογεωργίου σε σκηνοθεσία Ελένης Γκασούκα – την Ουρουγουάη. Επίσης σε όλες τις μεγάλες πόλεις της Ισπανίας, τη Ρουμανία, τη Βραζιλία, το Πουέρτο Ρίκο, το Περού, το Μαϊάμι, τη Νέα Υόρκη και το Σικάγο, «Το Χελιδόνι» επιστρέφει στην Αθήνα.\n\nΜε αφορμή την τρομοκρατική επίθεση της 12ης Ιουνίου 2016 στο gay bar «Pulse» του Ορλάντο, ο Γκιλιέμ Κλούα γράφει έναν ύμνο στην αγάπη και τον θρίαμβο της ζωής. Απέναντι στο μίσος και τον θάνατο. Η αντιπαράθεση ανάμεσα στη μητέρα ενός από τα θύματα της επίθεσης και τον σύντροφό του, προκαλεί την αναζήτηση των πραγματικών κινήτρων του δράστη και της αληθινής σημασίας της επίθεσης. Αυτό οδηγεί σταδιακά τα δυο πρόσωπα του έργου στην αυτογνωσία. Στην αποδοχή της απώλειας και το μεγαλείο της ένωσης δυο ανθρώπινων ψυχών.\n\nΟ Γκιλιέμ Κλούα αποτελεί μια από τις πιο καινοτόμες και διεισδυτικές φωνές του σύγχρονου καταλανικού θεάτρου. Ανήκει σε μια νέα γενιά δημιουργών που γεννήθηκαν τη δεκαετία του ’70. Αυτοί συμβάλλουν με τις δημιουργίες τους, στη μεταμόρφωση του θεατρικού στερεώματος της Βαρκελώνης και ολόκληρης της Ευρώπης.\n\nΛίγα λόγια για το έργο\n\nΤο κείμενο αναφέρεται στην τρομοκρατική επίθεση στο μπαρ Pulse, τον Ιούνιο 2016, αλλά και στις τραγωδίες στο Μπατακλάν, στη Νίκαια, στη Βαρκελώνη, χωρίς να μένει στον τρόμο. Ανοίγουν δυο μονοπάτια μπροστά στην Αμέλια και τον Ραμόν. Αυτό του μίσους και της απομόνωσης και το άλλο του διαλόγου και της κοινής διαδρομής. Θα συνεχίσουν να τροφοδοτούν τα τραύματα της ζωής τους ή θα αναγνωρίσουν ο καθένας τον εαυτό του μέσα στον άλλον;\n\nΓια την Αμέλια, μια μητέρα πληγωμένη στα βάθη της ψυχής της από τη χειρότερη απώλεια, αυτή του παιδιού της, μέτρο του ανθρώπου είναι ο πόνος. Αυτό που μας κάνει ανθρώπους είναι να μπορούμε να νιώθουμε τον πόνο των άλλων σαν δικό μας. Αυτό μας ξεχωρίζει από τα κτήνη, λέει. Σε απόσταση ασφαλείας από την κοινωνία έχει κλειστεί σε μια ζωή γεμάτη μουσική, ως αυστηρή δασκάλα φωνητικής και τραγουδιού. Σε αυτή την ασκητική απομόνωση εισβάλλει ο Ραμόν, ένας νέος με εντελώς διαφορετική στάση για τη ζωή.\n\nΟ Ραμόν επιμένει να τον διδάξει το περίφημο «Χελιδόνι». Προκειμένου να τραγουδήσει σε μια τελετή για τη μνήμη της μητέρας του, την οποία έχει χάσει πρόσφατα. Καθώς το μάθημα προχωράει οι δυο ήρωες αποκαλύπτουν λεπτομέρειες για το παρελθόν τους. Το παρελθόν που χάραξε ανεξίτηλα η Μουσουλμανική τρομοκρατική επίθεση την περασμένη χρονιά. Διδάσκουν ο ένας στον άλλον την αποδοχή και το πώς να προχωρήσουν με δύναμη προς το μέλλον.",
    "Κολύμβηση: Ο Νικόλας στη Λίμα για μια νέα μεγάλη υπέρβαση - Super Sport FM": "Η νέα (φετινή) μεγάλη πρόκληση για τον Νικόλα Αντωνίου, ακούει στον τίτλο Παγκόσμιο Πρωτάθλημα Νέων, το οποίο διεξάγεται στη Λίμα του Περού. Οι αγώνες πραγματοποιούνται στο Videna Aquatic Center (πισίνα η οποία στο παρελθόν φιλοξένησε μεγάλες διοργανώσεις) και σ’ αυτούς συμμετάσχουν ό,τι καλύτερο έχει να επιδείξει ο παγκόσμιος υγρός στίβος για αθλητές 18 ετών και κάτω (πέραν των 500 αθλητών από 80 χώρες).\n\nΜετά την εκπληκτική παρουσία στους Πανευρωπαϊκούς Νέων και την εξασφάλιση του χάλκινου μεταλλίου στα 100μ. ελεύθερο στο Οτοπένι της Ρουμανίας τον περασμένο μήνα, ο Νικόλας έχει κάθε λόγο να πιστεύει και να ελπίζει σε μια ακόμα εξαιρετική παρουσία στους Παγκόσμιους Νέων, οι οποίοι άρχισαν σήμερα στην Λίμα και θα διαρκέσουν μέχρι και τις 4 Σεπτεμβρίου.\n\nΟ Νικόλας (που βρίσκεται στο Περού μαζί με τον προπονητή του, Σταύρο Μιχαηλίδη) θα κολυμπήσει 50μ. και 100μ. ελεύθερο και ο μεγάλος του στόχος είναι η παρουσία του στον τελικό. Στα 50μ. ελεύθερο, τα οποία θα διεξαχθούν την Πέμπτη 1η Σεπτεμβρίου, συμμετέχουν 91 κολυμβητές. Ο Νικόλας συμμετέχει στην 11η προκριματική σειρά (από τις 12), στη διαδρομή 5, αγώνισμα το οποίο θα διεξαχθεί στις 6.16μμ (ώρα Κύπρου).\n\nΣτα 100μ. ελεύθερο τα οποία θα διεξαχθούν το Σάββατο 3 Σεπτεμβρίου στις 5.30μμ, ο Νικόλας θα αγωνιστεί στην 13η προκριματική σειρά (διαδρομή 5), από τις 13 που θα διεξαχθούν και στις οποίες συμμετέχουν 98 κολυμβητές. Στην ίδια σειρά στη διαδρομή 4, θα βρεθεί ο παγκόσμιος πρωταθλητής και πρόσφατα κάτοχος του παγκόσμιου ρεκόρ στα 100μ. ελεύθερο Ρουμάνος David Popovici."
}