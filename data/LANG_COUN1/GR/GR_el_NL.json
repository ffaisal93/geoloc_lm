{
    "Μακεδονικό πρακτορείο ειδήσεων": "",
    "Τέσσερις συλλήψεις στην Ολλανδία για το σχέδιο απαγωγής του υπουργού Δικαιοσύνης του Βελγίου": "Yves Herman via Reuters\n\nΤέσσερις ύποπτοι συνελήφθησαν στην Ολλανδία στο πλαίσιο έρευνας για το σχέδιο απαγωγής του Βέλγου υπουργού Δικαιοσύνης Βίνσεντ Φαν Κίκενμπορν, ο οποίος κατηγόρησε «τη μαφία των ναρκωτικών».\n\nΟ Φαν Κίκενμπορν είχε δήλωσε ότι την Πέμπτη έλαβε ένα τηλεφώνημα από τον ομοσπονδιακό εισαγγελέα Φρεντερίκ Φαβ Λέουβ. «Με προειδοποίησε για ένα σχέδιο απαγωγής μου», εξήγησε, ενώ πρόσθεσε ότι δεν θέλησε να ακυρώσει τις γιορτές στην πόλη του προκειμένου «να μην υποκύψει στη μαφία των ναρκωτικών».\n\nΔιαφήμιση\n\nΤο Σάββατο η ομοσπονδιακή εισαγγελία του Βελγίου ανακοίνωσε ότι ο υπουργός έχει τεθεί υπό αυξημένη αστυνομική προστασία και ότι τρεις ύποπτοι συνελήφθησαν στην Ολλανδία. Η ολλανδική εισαγγελία διευκρίνισε ότι πρόκειται για τρεις άνδρες ηλικίας 20, 29 και 48 ετών, με ολλανδική υπηκοότητα. Ένας τέταρτος ύποπτος συνελήφθη επίσης στην Ολλανδία, σύμφωνα με δικαστική πηγή.\n\nΤο Βέλγιο έχει ζητήσει την έκδοσή τους.\n\nΗ δικαστική πηγή επιβεβαίωσε ότι ένα αυτόματο όπλο εντοπίστηκε σε όχημα το οποίο βρέθηκε κοντά στην οικία του υπουργού στο Κουρτράι.\n\nΗ φλαμανδική εφημερίδα Het Laatste Nieuws ανέφερε ότι πυροβόλα όπλα, ανάμεσά τους καλάσνικοφ, και μπουκάλια γεμάτα με βενζίνη βρέθηκαν στο αυτοκίνητο του υπόπτου, που είχε πινακίδα κυκλοφορίας Ολλανδίας.\n\nΟ Φαν Κίκενμπορν αντέδρασε με ανάρτησή του στα μέσα κοινωνικής δικτύωσης τονίζοντας ότι είναι αποφασισμένος να συνεχίσει τη μάχη του κατά «του οργανωμένου εγκλήματος». «Δεν θα υποκύψουμε ποτέ στη βία», υπογράμμισε.\n\nΔιαφήμιση\n\nΟ Βέλγος πρωθυπουργός Αλεξάντερ ντε Κρο κατήγγειλε «μια εντελώς απαράδεκτη απειλή». «Δεν θα επιτρέψουμε σε κανέναν να μας εκφοβίσει», πρόσθεσε.\n\nΗ βελγική ομοσπονδιακή εισαγγελία εξήγησε το Σάββατο ότι «στη διάρκεια της προηγούμενης εβδομάδας ενημερώθηκε για μια πιθανή απειλή» εις βάρος του υπουργού Δικαιοσύνης. Έρευνα «κατέληξε γρήγορα στο συμπέρασμα ότι η απειλή αυτή είναι σοβαρή», πρόσθεσε.\n\nΟ Φαν Κίκενμπορν τέθηκε υπό ενισχυμένη αστυνομική προστασία και ακύρωσε κάποιες υποχρεώσεις του. Η εισαγγελία δεν έδωσε καμία άλλη διευκρίνιση για την έρευνα.",
    "Ολλανδία: Σχεδόν 30.000 αιτήσεις ασύλου στην αναμονή": "Υπάρχουν 29.460 αιτούντες άσυλο που περιμένουν απάντηση από την Υπηρεσία Μετανάστευσης και Πολιτογράφησης (IND), μόλις 180 λιγότεροι από τον αριθμό των αιτήσεων που υποβλήθηκαν κατά τη διάρκεια της μεταναστευτικής κρίσης του 2015.\n\nΣύμφωνα με στοιχεία της Eurostat, στην Ολλανδία εκκρεμούν 29.460 αιτήσεις, δηλαδή μόλις 180 λιγότερες από τις αιτήσεις που είχαν υποβληθεί το 2015. Κατά τη διάρκεια της ευρωπαϊκής μεταναστευτικής κρίσης του 2015, η Ολλανδία λάμβανε κατά μέσο όρο 10.000 αιτήσεις ανά μήνα.\n\n«Όσο περισσότερο πρέπει να περιμένουν οι αιτούντες άσυλο για τη διαδικασία τους, τόσο περισσότερες θέσεις υποδοχής χρειάζονται», δήλωσε ο Μάρτιν βαν ντερ Λίντεν, εκπρόσωπος του Ολλανδικού Συμβουλίου για τους Πρόσφυγες, σύμφωνα με το NOS. «Το γεγονός ότι η καθυστέρηση των αιτήσεων είναι πλέον σχεδόν νέο ρεκόρ, ενώ οι χώροι φιλοξενίας είναι υπερπλήρεις, αποτελεί κρίση μετά την κρίση».\n\nΗ Ολλανδία πασχίζει να βρει λύση στην αυξανόμενη εισροή αιτήσεων ασύλου. Στις 26 Αυγούστου, ο Ολλανδός πρωθυπουργός Μαρκ Ρούτε δήλωσε ότι «ντρέπεται» για τα προβλήματα στο κέντρο της χώρας για την επεξεργασία των αιτήσεων ασύλου, καθώς η ανθρωπιστική οργάνωση Γιατροί Χωρίς Σύνορα (MSF) έστειλε μια ομάδα για να βοηθήσει με τις ιατρικές ανάγκες των μεταναστών.\n\nΤο κυβερνών κόμμα του Ρούτε – το Λαϊκό Κόμμα για την Ελευθερία και τη Δημοκρατία (VVD) – έχει διχαστεί στο θέμα. Στις 22 Αυγούστου, δύο δωδεκάδες τοπικοί πολιτικοί του VVD έγραψαν επιστολή προς τα εθνικά πολιτικά στελέχη του κόμματος, στα οποία περιλαμβάνονται ο Ρούτε και ο υφυπουργός Έρικ βαν ντερ Μπούργκ, αρμόδιος για την πολιτική ασύλου, για την κατάργηση της νέας πολιτικής υποδοχής. Η νέα πολιτική υποδοχής αναγκάζει τους δήμους να δέχονται αιτούντες άσυλο.\n\nΗ κυβέρνηση προσπαθεί να βρει λύσεις για να διευκολύνει την υποδοχή των αιτούντων άσυλο. Στις 21 Σεπτεμβρίου, το Silja Europa, ένα κρουαζιερόπλοιο που θα φιλοξενήσει 1.000 αιτούντες άσυλο από τώρα έως τον Φεβρουάριο, έφτασε στο Velsen-Noord, στην επαρχία της Βόρειας Ολλανδίας.\n\n«Όποιος δικαιούται να παραμείνει θα έχει όλα τα δικαιώματα και τις υποχρεώσεις που συνδέονται με την πλήρη συμμετοχή και την ενσωμάτωση στην κοινωνία μας», δήλωσε ο βασιλιάς των Κάτω Χωρών Βίλεμ-Αλεξάντερ σχετικά με την κατάσταση κατά την ετήσια ομιλία του στην Prinsjesdag την περασμένη εβδομάδα.",
    "Nations League: Ολλανδία και Κροατία στα τελικά, σώθηκε η Γαλλία": "Η Ολλανδία νίκησε το Βέλγιο στο ντέρμπι και τερμάτισε στην κορυφή του 4ου ομίλου στη League A, φτάνοντας στην τελική φάση του Nations League. Μαζί της η Κροατία που πέρασε σαν σίφουνας από την Αυστρία και την υποβίβασε, σώζοντας τη Γαλλία.\n\nΤο φινάλε του 4ου ομίλου της League A στο Nations League βρήκε την Ολλανδία νικήτρια στο Derby der Lage Landen απέναντι στο Βέλγιο, με το 1-0 να τη στέλνει στα τελικά του τουρνουά, εις βάρος του μεγάλου αντιπάλου της.\n\nΟι \"οράνιε\" ήθελαν να αποφύγουν την ήττα με τρία γκολ και πάνω στη \"Γιόχαν Κρόιφ Αρένα\", ύστερα από το θρίαμβο με 4-1 στο πρώτο παιχνίδι. Το 1ο ημίχρονο ήταν αρκετά ισορροπημένο, με τον Λουίς φαν Χάαλ να κάνει αλλαγές και να δοκιμάζει παίκτες (αν και μέχρι το 46' είχε κάνει τρεις αλλαγές), σε αντίθεση με τον Τιερί Ανρί (αντικατέστησε τον τιμωρημένο Ρομπέρτο Μαρτίνεθ) που εμπιστεύτηκε τους βασικούς του.\n\nΜε τον Κέβιν ντε Μπρόινε να έχει \"κλειδωθεί\" από την αμυντική λειτουργία των γηπεδούχων, όσο κυλούσε ο χρόνος η κατάσταση έμοιαζε αμετάβλητη. Το γκολ με κεφαλιά του Βίρτζιλ φαν Ντάικ στο 73' διαμόρφωσε το τελικό σκορ και συνάμα έστειλε την Ολλανδία στα τελικά του τουρνουά, που θα διεξαχθούν μεταξύ 14 και 18 Ιουνίου 2023.\n\nΣτα... χαμηλά του ομίλου, η Πολωνία επικράτησε 1-0 της Ουαλίας στο Κάρντιφ και την έστειλε στη League B. Το γκολ των Πολωνών σημείωσε ο Κάρολ Σβιντέρσκι (έκτο στα τελευταία εννέα παιχνίδια του με το εθνόσημο) ύστερα από υπέροχη ασίστ του Ρόμπερτ Λεβαντόβσκι. Οι Ουαλοί παρατάχθηκαν με βασικό τον Γκάρεθ Μπέιλ αλλά παρουσιάστηκαν κατώτεροι των απαιτήσεων, με συνέπεια να επιστρέψουν στη δεύτερη κατηγορία και να είναι πιθανοί αντίπαλοι της Ελλάδας στο επόμενο τουρνουά.\n\nΤο ίδιο στάτους θα έχει και η Αυστρία, η οποία ηττήθηκε στη Βιέννη από την Κροατία με 1-3 και υποβιβάστηκε από τον 1ο όμιλο. Οι Κροάτες στηρίχθηκαν στην \"παλιά φρουρά\", με τον Λούκα Μόντριτς να σκοράρει και να γίνεται ο 5ος σκόρερ της χώρας του, με τους Μάρκο Λιβάγια και Ντέγιαν Λόβρεν να ακολουθούν το παράδειγμά του στο 2ο ημίχρονο. Ο Κρίστοφ Μπαουμγκάρτνερ είχε ισοφαρίσει στο 9' για τους Αυστριακούς, που είχαν τελικές για περισσότερα γκολ, αλλά δεν τα κατάφεραν.\n\nΜε αυτόν τον τρόπο, η Γαλλία σώθηκε και παρέμεινε στη League A, έστω κι αν ηττήθηκε με κάτω τα χέρια στη Δανία με 0-2. Ο Ντιντιέ Ντεσάμπ παρέταξε μία ομάδα με πολλές αλλαγές και αρχηγό για πρώτη φορά (125ος στην ιστορία της) τον Αντουάν Γκριεζμάν, όμως ούτε ο ίδιος ούτε ο Κιλιάν Εμπαπέ κατάφεραν να δημιουργήσουν ρήγματα στους γηπεδούχους.\n\nΑντιθέτως, η Δανία ήταν ανώτερη, έκανε... πάρτι σε κάθε στημένη φάση, βρήκε δύο απανωτά γκολ με τους Κάσπερ Ντόλμπεργκ και Αντρέας Σκοβ Όλσεν, έχασε αρκετά περισσότερα και τελικά πήρε μία νίκη γοήτρου, αφού δεν κατάφερε να φτάσει την Κροατία στην 1η θέση.\n\nΗ βαθμολογία στον 1ο όμιλο της League A\n\nΤα αποτελέσματα της 6ης αγωνιστικής\n\nΑυστρία - Κροατία 1-3 (9' Μπαουμγκάρτνερ / 6' Μόντριτς, 69' Λιβάγια, 72' Λόβρεν)\n\n(9' Μπαουμγκάρτνερ / 6' Μόντριτς, 69' Λιβάγια, 72' Λόβρεν) Δανία - Γαλλία 2-0 (33' Ντόλμπεργκ, 39' Σκοβ Όλσεν)\n\nΗ βαθμολογία στον 4ο όμιλο της League A\n\nΤα αποτελέσματα της 6ης αγωνιστικής\n\nΟλλανδία - Βέλγιο 1-0 (73' Φαν Ντάικ)\n\n(73' Φαν Ντάικ) Ουαλία - Πολωνία 0-1 (57' Σβιντέρσκι)\n\nΗ βαθμολογία στον 1ο όμιλο της League C\n\nΤα αποτελέσματα της 6ης αγωνιστικής\n\nΝησιά Φερόε - Τουρκία 2-1 (51' Ντάβιντσεν, 59' Έντμουντσον / 89' Γκιουρλέρ)\n\n(51' Ντάβιντσεν, 59' Έντμουντσον / 89' Γκιουρλέρ) Λουξεμβούργο - Λιθουανία 1-0 (89' Ροντρίγκες)\n\nΗ βαθμολογία στον 3ο όμιλο της League C\n\nΤα αποτελέσματα της 6ης αγωνιστικής\n\nΣλοβακία - Λευκορωσία 1-1 (65' Ζρέλακ / 45' Μπαχάρ)\n\n(65' Ζρέλακ / 45' Μπαχάρ) Αζερμπαϊτζάν - Καζακστάν 3-0 (66' αυτ. Μαρόχκιν, 74' Όζομπιτς, 90+1' Νουρίγεβ)\n\nΗ βαθμολογία στον 1ο όμιλο της League D\n\nΤα αποτελέσματα της 6ης αγωνιστικής",
    "Ολλανδία – Βέλγιο : Το αμφιλεγόμενο ντέρμπι των “Κάτω Χωρών”": "Οι \"Οράνιε\" με τους \"Κόκκινους διαβόλους\" παίζουν απόψε για 129η φορά! Είναι το 3ο, σε αριθμό αγώνων, ζευγάρι εθνικών ομάδων με τα περισσότερα μεταξύ τους παιχνίδια! Δείτε ποιοι προηγούνται και ποιοι έπονται σε μια καταγραφή... έκπληξη!\n\nΔΙΑΦΗΜΙΣΗ\n\nΗ Ολλανδία και το Βέλγιο αναμετρώνται απόψε για 129η φορά σε επίσημα κι ανεπίσημα (φιλικά) ματς, κάνοντας το «Derby der Lage Landen» (το ντέρμπι των «Κάτω χωρών») ως ένα από τα πιο μακρόχρονα παραδοσιακά ματς – σε επίπεδο εθνικών ομάδων – στην ιστορία του λαοφιλέστερου αθλήματος!\n\nΗ εθνική ομάδα του Βελγίου, στις αρχές του 20ου αιώνα!\n\nΑσφαλώς και η αίγλη του δεν μπορεί να συγκριθεί, σε ένα ανάλογο επίπεδο, με τις συναντήσεις της Αγγλίας με την Σκωτία στο Ηνωμένο Βασίλειο σε μια ιστορία που κρατάει από το 1872! Ναι, καλά διαβάζετε… Εδώ και 1,5 αιώνα, δηλαδή 150 χρόνια!\n\nΑφίσα από τον πρώτο ποδοσφαιρικό αγώνα ανάμεσα στην Αγγλία και τη Σκωτία\n\nΌμως αυτές οι αναμετρήσεις μπορεί να έχουν ένα, σαφώς, υψηλότερο βαθμό αντιπαλότητας καθώς οι ρίζες τους ξεκινούν από την ανάγκη – πείτε το και ιστορική αντιπαράθεση – των Σκωτσέζων να δείξουν ανώτεροι και ίσως πιο «ανεξάρτητοι» απέναντι στους Άγγλους όμως αριθμητικά είναι λιγότερες – 115 συνολικά – από αυτές ανάμεσα σε Ολλανδούς και Βέλγους!\n\nΑπό τις αρχές του 20ου αιώνα και για δύο δεκαετίες Ολλανδοί και Βέλγοι έδιναν φιλικά ματς αναζητώντας ως κίνητρο ένα τρόπαιο (!!) Αρχικά αυτό ήταν το «Coupe Vanden Abeele» προς τιμήν του δωρητή του τροπαίου και εκ των ιδρυτών του Βελγικού συλλόγου Μπέερσχοτ με τα ματς να διεξάγονται κυρίως σε αυτή την περιοχή.\n\nΣτο ίδιο, περίπου, χρονικό διάστημα (1900 – 1909) τα ματς με γηπεδούχο την Ολλανδία γίνονταν για το «Coupe Van der Straeten Ponthoz» ένα τρόπαιο που κι αυτό έφερε το όνομα του δωρητή του!\n\nΜάλιστα οι Ολλανδοί θεωρούσαν αυτό το έπαθλο ως πιο ισχυρό, θεσμικά, χαρακτηρίζοντας υποτιμητικά το «Βάντεν Αμπέλ» ως «Het Koperen Dingetje» δηλαδή κάτι σαν ένα… χάλκινο «πράγμα»!!\n\nΔΙΑΦΗΜΙΣΗ\n\n\n\nΣε κάθε περίπτωση οι δύο χώρες έδειχναν, έστω και μ’ αυτό τον ιδιαίτερο – θεσμικά κι οργανωτικά – τρόπο την αγάπη τους για το άθλημα και προπάντων την ανάγκη τους αυτή τη λατρεία να πάρει έναν εθνικό και διεθνή, κατ’ επέκταση, χαρακτήρα!\n\nΤα πρώτα ματς είχαν μια ακόμα ιδιαιτερότητα καθώς έπαιρναν σε αυτά μέρος παίκτες όχι απαραίτητα με την Βελγική ή την Ολλανδική ιθαγένεια αλλά και ως… κάτοικοι σε αυτές τις χώρες! Για παράδειγμα σε ένα ματς που οι Βέλγοι νίκησαν με 8-0 (!) είχαν στην σύνθεσή τους και τέσσερις Άγγλους που είχαν δηλώσει ως τόπο κατοικίας το Βέλγιο! Μάλιστα η ομάδα λέγονταν «All Belgium»!!\n\nΑκολούθησαν οι αντιδράσεις των Ολλανδών και η πρωτοβουλία της Ομοσπονδία της εν λόγω χώρας να αναλάβει αποκλειστικά στην δικιά της ευθύνη την εθνική που θα συνέχιζε να παίζει με τους Βέλγους ή όποιες άλλες ομάδες, εθνικές ή συλλόγους!\n\nΩς το 1923 δόθηκαν για αυτά τα «πολυσυζητημένα» τρόπαια 35 αγώνες ανάμεσα στις δύο εθνικές ομάδες χωρίς να λογαριάζονται οι αγώνες των πρώτων τεσσάρων χρόνων στον 20ο αιώνα!\n\nΦωτογραφία από τον αγώνα της Ολλανδίας με το Βέλγιο το 1962\n\nΣυνολικά, μέχρι σήμερα έχουν καταγραφεί 109 φιλικά ματς ανάμεσα στις δύο χώρες.\n\nΔώδεκα φορές συναντήθηκαν για τα προκριματικά του Μουντιάλ, δύο φορές έπαιξαν σε τελική φάση του παγκοσμίου κυπέλλου (μια νίκη το Βέλγιο και μια ισοπαλία), δύο φορές για τα προκριματικά του Euro (με ισάριθμες νίκες των «Οράνιε») ενώ έχουν από μια νίκη στις δύο αναμετρήσεις τους στα Ολυμπιακά τουρνουά!\n\nΜια φορά έπαιξαν για το Nations League, τον περασμένο Ιούνιο όπου οι Ολλανδοί νίκησαν 4-1 στις Βρυξέλλες και αυτό προφανώς δίνει ένα περεταίρω κίνητρο ενόψει της αποψινής αναμέτρησης!\n\nΓια την ιστορία, στους 128 καταγεγραμμένους αγώνες των δύο ομάδων οι «Οράνιε» μετράνε 56 νίκες, οι «Κόκκινοι διάβολοι» 41 και 31 ματς έληξαν ισόπαλα!\n\nΤα ντέρμπι των Κάτω Χωρών δεν είναι πάντως, ιστορικά, τα περισσότερα ματς ανάμεσα σε εθνικές ομάδες καθώς άλλα δύο ποδοσφαιρικά ζευγάρια προηγούνται σε αυτή την ειδική ποδοσφαιρική κατηγορία!\n\nΡετρό φωτογραφία από αγώνα της Αυστρίας με την Ουγγαρία το 1913, πριν από 109 χρόνια!\n\nΟι εθνικές ομάδες της Αυστρίας και της Ουγγαρίας έχουν παίξει μεταξύ τους 137 (!) φορές από την 12η Οκτωβρίου του 1902 μέχρι την πιο πρόσφατη συνάντηση στις 14/6/2016 ενώ στην άλλη πλευρά του Ατλαντικού το ζευγάρι με τις περισσότερες μεταξύ τους παρτίδες είναι αυτό ανάμεσα στην Αργεντινή και την Ουρουγουάη, οι οποίες συνθέτουν το «Clásico del Río de la Plata”\n\nΟι δύο ομάδες έχουν παίξει από το 1867 μέχρι σήμερα 197 φορές μεταξύ τους, με τα 147 ματς να έχουν φιλικό χαρακτήρα!",
    "Ολλανδία-Βέλγιο: 1-0 (hls)": "Ολλανδία-Βέλγιο: 1-0 (hls)\n\nΜε πέντε νίκες και μια ισοπαλία ολοκλήρωσαν την παρουσία τους στον 4ο όμιλο της League A οι Οράνιε, οι πήραν την πρόκριση στην τελική φάση του τουρνουά.\n\nΔείτε Ακόμα",
    "Ολλανδία: Άφησαν αράχνες και έντομα να φωλιάσουν στο Εθνικό Μουσείο – Το λένε «πείραμα στην τέχνη»": "Στο πλαίσιο μιας έκθεσης που διερευνά τις μεταβαλλόμενες αντιλήψεις για τα ανατριχιαστικά ερπετά στην τέχνη και στην επιστήμη ανά τους αιώνες, το Εθνικό Μουσείο της Ολλανδίας (Rijksmuseum) – όπως έγινε γνωστό την Κυριακή (25/09) – έχει αφήσει τις ρωγμές και τις γωνίες στους τοίχους να αποκτήσουν ζωή κατά τους τελευταίους τρεις μήνες χάρη σε αράχνες και όχι μόνο.\n\nΕιδικότερα, σύμφωνα με τον «Guardian», η Γιούλια Κάντελμπεργκ, βοηθός επιμελήτρια του μουσείου, δήλωσε ότι είχαν ενθαρρυνθεί από τον Τομάς Σαρασένο, έναν Αργεντινό καλλιτέχνη με έδρα το Βερολίνο, του οποίου τα έργα παρουσιάζονται στην έκθεση, ώστε να διαφυλάξουν τη συσσώρευση ιστών αράχνης όπου και αν αυτοί δημιουργούνται.\n\nΟι ιστοί αντιμετωπίζονται, είπε, ως έργα τέχνης, τα οποία πρέπει να τιμηθούν – τουλάχιστον προς το παρόν – σαν να επρόκειτο για τη «Νυχτερινή Περίπολο» του Ρέμπραντ ή τη «Γαλατού» του Γιοχάνες Βερμέερ, δύο από τα κορυφαία αριστουργήματα του μουσείου.\n\nΧαρακτηριστικά, η βοηθός επιμελήτρια του μουσείου ανέφερε: «Ο Τομάς Σαρασένο μάς προκάλεσε να αναγνωρίσουμε τους ιστούς αράχνης με τους οποίους ήδη συμβιώνουμε στο Rijksmuseum. Αυτό σήμαινε ότι έπρεπε να αλλάξουμε τις διαδικασίες μας και να διευρύνουμε τις προοπτικές μας, δηλαδή να μην απομακρύνουμε τις αράχνες και τους ιστούς τους από τους δημόσιους χώρους».\n\nΑκόμα, η Γιούλια Κάντελμπεργκ συμπλήρωσε: «Τρεις μήνες πριν από τα εγκαίνια της έκθεσης, ζητήθηκε από τις καθαρίστριες να μην απομακρύνουν τις αράχνες και τους ιστούς τους. Έκτοτε περιηγούμαι εβδομαδιαία για να εντοπίζω τα σημεία όπου άρχισαν να εμφανίζονται ιστοί – ένας πολύ διαφορετικός τρόπος να κοιτάζω γύρω από το κτίριο που γνωρίζω τόσο καλά».\n\nΠάντως, όσοι βρεθούν στο Εθνικό Μουσείο της Ολλανδίας για τα εγκαίνια της έκθεσης στις 30 Σεπτεμβρίου, θα εξερευνήσουν πώς έχουν αλλάξει οι αντιλήψεις με την πάροδο του χρόνου και θα κληθούν, επίσης, να επανεξετάσουν τα δικά τους συναισθήματα για τα έντομα όλων των μορφών και μεγεθών.\n\n{https://twitter.com/rijksmuseum/status/1573300902357864448}",
    "Ολλανδία: Εκτροχιάστηκε τρένο intercity με 250 επιβάτες": "Κλείσιμο\n\nΜια αμαξοστοιχία ιντερσίτι μετα ξημερώματα της Κυριακής μεταξύ των περιοχών Βέερτ και Χάλεν, στοτης νοτιοανατολικής Ολλανδίας. Εκπρόσωπος της πυροσβεστικής υπηρεσίας δήλωσε ότι δεν αναφέρθηκαν τραυματισμοί.Πολλοί από τους επιβάτες ήταν νέοι άνθρωποι που επέστρεφαν από μια μεγάλη γιορτή στο. Σύμφωνα με την ενημέρωση, οι επιβάτες περίμεναν μια αμαξοστοιχία αντικατάστασης η οποία θα τους μετέφερε τους ταξιδιώτες στην πόλη Σάστερεν, όπου θα τους παραλάμβαναν λεωφορεία για να τους μεταφέρουν στους προορισμούς τους.Το μπροστινό τμήμα της αμαξοστοιχίας εκτροχιάστηκε για άγνωστους λόγους, ενώ τα αίτια του εκτροχιασμού τελούν υπό διερεύνηση.Στο σημείο έσπευσαν πολλές υπηρεσίες έκτακτης ανάγκης. Αρχικά θεωρήθηκε ότι στο τρένο επέβαιναναλλά αργότερα αποδείχθηκε ότι επρόκειτο για ανακριβή εκτίμηση. Μετά τον εκτροχιασμό, ο επικεφαλής ελεγκτής έκανε μια περιήγηση στο τρένο και διαπίστωσε πως υπήρχαν περίπου 250 επιβάτες. Ο εκπρόσωπος της Πυροσβεστικής σημείωσε επίσης ότι κανείς δεν είχε τραυματιστεί.",
    "Το πρώτο δείγμα γραφής του Βελάσκεθ στην Ολλανδία": "Ο Χούλιο Βελάσκεθ, που έφτασε ένα βήμα πριν τον Άρη, πλέον έχει βρει προπονητική “στέγη” στην Ολλανδία και πιο συγκεκριμένα την Φορτούνα Σιτάρντ.\n\nΟ Ισπανός κόουτς, στα δύο πρώτα παιχνίδια στον πάγκο της ομάδας παραμένει χωρίς ήττα. Στο πρώτο αναδείχθηκε ισόπαλος με 1-1 κόντρα στην Ναϊμέγκεν ενώ στο δεύτερο νίκησε με 1-0 την Εξέλσιορ.",
    "Nations League: Μεγάλες νίκες για Κροατία, Ολλανδία": "Η Γαλλία ηττήθηκε και στη Δανία με 2-0, ενώ τεράστιο διπλό έκανε η Κροατία στην Αυστρία και η Ολλανδία επικράτησε με 1-0 του Βελγίου .\n\nΠολύ μεγάλη εκτός έδρας νίκη πέτυχε η Κροατία που επικράτησε με 3-1 της Αυστρίας χάρη σε ένα τρίλεπτο ξέσπασμα στο δεύτερο ημίχρονο της αναμέτρησης. Στο άλλο ματς του ομίλου η Γαλλία είχε ένα κακό πεντάλεπτο με τη Δανία και αυτό αποδείχτηκε αρκετό για να ηττηθεί με σκορ 2-0 από μία πολύ καλή ομάδα. Οι «τρικολόρ» έφτασαν τις τρεις ήττες μέσα στο 2022 και πηγαίνουν φουλ γι' αρνητικό ρεκόρ.\n\nΣτο τέταρτο γκρουπ η Ολλανδία πήρε μεγάλη νίκη με 1-0 επί του Βελγίου χάρη σε μία κεφαλιά του Φαν Ντάικ. Στο άλλο παιχνίδι η Πολωνία πέρασε από την Ουαλία, η οποία μετά από αυτή την ήττα υποβιβάστηκε.\n\nΔιαβάστε Επίσης Ολυμπιακός: Η επιλογή του Μίτσελ με Βρουσάι\n\nΣτο πρώτο γκρουπ της League C τα Νησιά Φερόε έκαναν τη μεγάλη έκπληξη, αφού νίκησαν την Τουρκία, αλλά το Λουξεμβούργο πήρε τη δεύτερη θέση, αφού επικράτησε με 1-0 της Λιθουανίας. Οι Τούρκοι παρά την ήττα τους πήραν την άνοδο στη League B.\n\nLeague A\n\nGroup 1\n\nΑυστρία-Κροατία 1-3\n\n9' Μπαουμγκάρτνερ - 6' Μόντριτς, 69' Λιβάγια, 72' Λόβρεν\n\nΔανία-Γαλλία 2-0\n\n34' Ντόλμπεργκ, 39' Όλσεν\n\nΗ βαθμολογία\n\nLeague A\n\nGroup 4\n\nΟλλανδία-Βέλγιο 1-0\n\n73' Φαν Ντάικ\n\nΟυαλία-Πολωνία 0-1\n\n58' Σφιντέρσκι\n\nΗ βαθμολογία\n\nLeague C\n\nGroup 1\n\nΝησιά Φερόε-Τουρκία 2-1\n\n51' Ντάβιντσεν, 59' Έντμουντσον - 89' Γκλερ\n\nΛουξεμβούργο-Λιθουανία 1-0\n\n89' Ροντρίγκες\n\nΗ βαθμολογία",
    "Πήγε να σπάσει το δοκάρι με ψαλιδάκι ο Λουκεμπάκιο": "Σπουδαία νίκη κατάφερε να πάρει η Ολλανδία κόντρα στο Βέλγιο (1-0), με σκόρερ τον αρχηγό της ομάδας, Φίρχιλ Φαν Ντάικ.\n\n\n\nΩστόσο, το highlight της βραδιάς ίσως να είναι η φάση του τελευταίου λεπτού των καθυστερήσεων του αγώνα, όταν ο Λουκεμπάκιο μετά από εκπληκτική σέντρα του Τροσάρντ, έπιασε ένα ψαλιδάκι και έστειλε την μπάλα στο οριζόντιο δοκάρι της αντίπαλης εστίας.\n\n\n\nΔείτε τη φάση:\n\n\n\n\n\n\n\nHet zit erop, Nederland wint met 1-0. Al waren de Belgen in de laatste seconden nog heel dicht bij de gelijkmaker.#NEDBEL pic.twitter.com/NyrV9itT3M — NOS Voetbal (@NOSvoetbal) September 25, 2022",
    "Ολλανδία: Η ενεργειακή κρίση στο επίκεντρο της συζήτησης για τον προϋπολογισμό": "Το ολλανδικό υπουργικό συμβούλιο ανακοίνωσε ανώτατο όριο στην τιμή της ενέργειας στο προσχέδιο του προϋπολογισμού που κατέθεσαν.\n\nΚαι ο βασιλιάς Βίλεμ Αλεξάντερ αναφέρθηκε κατά την ομιλία του στα σχέδια του υπουργικού συμβουλίου για το επόμενο έτος.\n\nΜε πολλούς ανθρώπους να παλεύουν με υψηλούς λογαριασμούς ενέργειας, το ανώτατο όριο τιμών για το φυσικό αέριο και την ηλεκτρική ενέργεια είναι ένα από τα κύρια θέματα του νέου προϋπολογισμού.",
    "Ανέλαβε τη Φίτεσε ο Κοκού": "Στη Φίτεσε ο Φιλίπ Κοκού.\n\n\n\nΟ παλαίμαχος μέσος είναι ο εκλεκτός του συλλόγου για να καλύψει το κενό έπειτα από το «διαζύγιο» με τον Τόμας Λετσχ.\n\n\n\nΕίχαν φανεί οι προθέσεις του κλαμπ άλλωστε και αποτυπώθηκαν μέσω των ρεπορτάζ στην Ολλανδία, που έχριζαν τον 51χρονο προπονητή ως φαβορί για τη συγκεκριμένη θέση.\n\n\n\nΟ Κοκού επιστρέφει στη Φίτεσε έπειτα από 27 χρόνια, καθώς ήταν παίκτης της από το 1990 έως το 1995, όταν και μετακινήθηκε στην Αϊντχόφεν.\n\n\n\nΟ πρώην άσος της Μπαρτσελόνα έχει περάσει από το τεχνικό τιμ της Ολλανδίας, ενώ ήταν πρώτος προπονητής σε Αϊντχόφεν, Φενέρμπαχτσε, αλλά και στην Ντέρμπι Κάουντι. Ο αγγλικός σύλλογος ήταν ο τελευταίος σταθμός στην προπονητική του καριέρα.",
    "Σύνοδος Κορυφής για την Τεχνητή Νοημοσύνη στην Ολλανδία το 2023": "Η Ολλανδία θα φιλοξενήσει διεθνή σύνοδο κορυφής για την υπεύθυνη εφαρμογή της τεχνητής νοημοσύνης στον στρατιωτικό τομέα, ανακοίνωσε ο υπουργός Εξωτερικών Wopke Hoekstra στη Γενική Συνέλευση του ΟΗΕ στη Νέα Υόρκη.\n\nΣτόχος της διάσκεψης είναι να δημιουργηθεί μια ατζέντα που θα οδηγήσει σε διεθνείς συμφωνίες σχετικά με τον τρόπο καθιέρωσης της τεχνητής νοημοσύνης με υπεύθυνο τρόπο στον στρατιωτικό τομέα.\n\nΣύμφωνα με τον ιστότοπο της ολλανδικής κυβέρνησης, η τεχνητή νοημοσύνη είναι σημαντική για «ένοπλες δυνάμεις υψηλής τεχνολογίας, ανθεκτικές στο μέλλον». Παραδέχονται επίσης ότι υπάρχουν κίνδυνοι και διλήμματα που θα συνοδεύουν αυτό το έργο, όπως ο παράγοντας κινδύνου της ανάπτυξης τεχνητής νοημοσύνης που θα μπορούσε να οδηγήσει σε απώλεια του ανθρώπινου ελέγχου ή η έλλειψη σαφήνειας όσον αφορά την «ευθύνη».\n\n«Η τεχνητή νοημοσύνη αναπτύσσεται με ταχείς ρυθμούς, μεταξύ άλλων και στον στρατιωτικό τομέα. Αυτή η νέα τεχνολογία πρόκειται να αποτελέσει μία από τις μεγαλύτερες προκλήσεις που θα αντιμετωπίσουμε στον τομέα της διεθνούς ασφάλειας και του ελέγχου των εξοπλισμών», δήλωσε ο Hoekstra.\n\n«Εάν δεν συνάψουμε τώρα διεθνείς συμφωνίες σχετικά με τα πλαίσια για την υπεύθυνη ανάπτυξη, ανάπτυξη και χρήση της τεχνητής νοημοσύνης, θα το μετανιώσουμε αργότερα», πρόσθεσε.\n\nΗ σύνοδος κορυφής για την υπεύθυνη τεχνητή νοημοσύνη στον στρατιωτικό τομέα – REAIM 2023 – θα συνδιοργανωθεί από το ολλανδικό υπουργείο Άμυνας στο Παγκόσμιο Φόρουμ της Χάγης στις 15 και 16 Φεβρουαρίου 2023.",
    "Η Ολλανδία υποφέρει από την ξηρασία - Στερεύουν τα κανάλια - Δείτε βίντεο": "Λίγο έξω από την ολλανδική πόλη Ντεβέντερ, οι συνέπειες τις κλιματικής κρίσης είναι ολοφάνερες και προκαλούν ανησυχία. Αγελάδες αναζητούν νερό σε μία αποξηραμένη δεξαμενή\n\nΗ κλιματική κρίση έχει αρχίσει δείχνει τα «δόντια» της σε ολόκληρο τον πλανήτη, με τις επιπτώσεις της να είναι ήδη ορατές και να τρομάζουν.\n\nΣτο βίντεο-ρεπορτάζ της DW-Greek μεταφερόμαστε λίγο έξω από την ολλανδική πόλη Ντεβέντερ, όπου βλέπουμε αγελάδες αναζητούν νερό σε μία αποξηραμένη δεξαμενή\n\nΗ στάθμη του νερού του καναλιού της περιοχής, είναι πολύ χαμηλή. Υπό κανονικές συνθήκες οδηγεί τους υδάτινους πόρους στα μεγαλύτερα ποτάμια της Ολλανδίας.\n\nΜάλιστα, έχουν μειωθεί και οι εκτάσεις γρασιδιού οι οποίες είναι απαραίτητες καθώς λειτουργούν ως κάλυμμα διάβρωσης για τα αναχώματα.\n\nΔείτε το ρεπορτάζ για τη «μάχη» που δίνει η χώρα της τουλίπας με τις συνέπειες της κλιματικής αλλαγής:\n\nTo view this video please enable JavaScript, and consider upgrading to a web browser that supports HTML5 video\n\nΠηγή: DW\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Κάνει πρεμιέρα στον πάγκο του Βελγίου κόντρα στην Ολλανδία ο Τιερί Ανρί": "Η τιμωρία του Ρομπέρτο Μαρτίνεθ φέρνει τον «Τιτί» για πρώτη φορά σε ρόλο πρώτου προπονητή στην Εθνική Βελγίου στην εκτός έδρας αναμέτρηση με την Ολλανδία.\n\nΣτα βαθιά θα είναι η πρώτη βουτιά του Τιερί Ανρί στον πάγκο της Εθνικής Βελγίου. Ο Ρομπέρτο Μαρτίνεθ θα παρακολουθήσει από τις εξέδρες την εκτός έδρας αναμέτρηση στο Άμστερνταμ με την Ολλανδία εκτίοντας την μία αγωνιστική της τιμωρίας του και ο «Τιτί» αναλαμβάνει το πηδάλιο στην δύσκολη αποστολή του Βελγίου, που πρέπει να κερδίσει με τρία γκολ διαφορά τους οράνιε για να «κλέψει» την πρωτιά του ομίλου.",
    "Ολλανδία: Θα καλύπτονται οι λογαριασμοί ενέργειας των πολιτών που δεν είναι σε θέση να τους πληρώσουν": "Η κυβέρνηση θα δημιουργήσει ένα ταμείο για την πληρωμή των λογαριασμών πολιτών που αναγκάστηκαν να αλλάξουν συμβόλαια φέτος, υπογράφοντας ένα πιο ακριβό, και οι οποίοι μπορούν να αποδείξουν ότι δεν είναι σε θέση να πληρώσουν τους λογαριασμούς τους.\n\nΗ κυβέρνηση της Ολλανδίας πρόκειται να διαθέσει τουλάχιστον 150 εκ. ευρώ προκειμένου να αποτρέψει το ενδεχόμενο κάποιοι καταναλωτές να μην μπορούν να πληρώσουν τους αυξημένους λογαριασμούς ενέργειας, μετέδωσε σήμερα το ολλανδικό δίκτυο RTL επικαλούμενο κυβερνητικές πηγές.\n\nΗ κυβέρνηση θα δημιουργήσει ένα ταμείο για την πληρωμή των λογαριασμών πολιτών που αναγκάστηκαν να αλλάξουν συμβόλαια φέτος, υπογράφοντας ένα πιο ακριβό, και οι οποίοι μπορούν να αποδείξουν ότι δεν είναι σε θέση να πληρώσουν τους λογαριασμούς τους.\n\nΤο ταμείο θα χρηματοδοτείται εν μέρει από τους παρόχους ενέργειας, καθώς θα τους προστατεύει από τη χρεοκοπία στην περίπτωση που οι πελάτες τους δεν πληρώνουν τους λογαριασμούς τους, σύμφωνα με το RTL.\n\nΟι λεπτομέρειες του σχεδίου αναμένεται να ανακοινωθούν την Παρασκευή.\n\nΤα κόμματα της αντιπολίτευσης έχουν επικρίνει επανειλημμένα τον πρωθυπουργό Μαρκ Ρούτε ότι δεν στηρίζει επαρκώς τους πολίτες που δυσκολεύονται να πληρώσουν τους λογαριασμούς ενέργειας.\n\nΤην προηγούμενη εβδομάδα τα ολλανδικά μέσα ενημέρωσης μετέδωσαν ότι η κυβέρνηση πρόκειται να ανακοινώσει ότι θα προσφέρει περίπου 16 δισεκ. ευρώ το 2023 σε μια προσπάθεια να βοηθήσει τους καταναλωτές να αντιμετωπίσουν τις ραγδαία αυξανόμενες τιμές των τροφίμων και της ενέργειας. Ωστόσο ο Ρούτε αρνήθηκε να αναφερθεί σε λεπτομέρειες του σχεδίου αυτού, το οποίο θα ανακοινωθεί στις 20 Σεπτεμβρίου μαζί με τον προϋπολογισμό της κυβέρνησης.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Μ.Συρεγγέλα: Συνεργασία με την Ολλανδία για την αντιμετώπιση της ενδοοικογενειακής βίας": "Τα θέματα ενδοοικογενειακής βίας, οι δράσεις που προωθεί η Ελλάδα για την πρόληψη και την αντιμετώπιση των περιστατικών βίας και κακοποίησης και η στήριξη που προσφέρει η χώρα μας στα θύματα, βρέθηκαν στο επίκεντρο της σημερινής συνάντησης της υφυπουργού Εργασίας και Κοινωνικών Υποθέσεων, αρμόδιας για θέματα Δημογραφικής και Οικογενειακής Πολιτικής και Ισότητας των Φύλων, Μαρίας Συρεγγέλα, με την πρέσβη της Ολλανδίας στην Αθήνα, Σουζάνα Τερστάλ.\n\nΗ κυρία Συρεγγέλα παρουσίασε στην κυρία Τερστάλ το Δίκτυο Δομών της χώρας για την αντιμετώπιση της βίας κατά των γυναικών, δηλαδή τα 44 Συμβουλευτικά Κέντρα, όπου παρέχεται δωρεάν ψυχολογική, κοινωνική και νομική στήριξη, άλλα και εργασιακή συμβουλευτική, τους 19 Ξενώνες Φιλοξενίας, όπου μπορούν να φιλοξενηθούν γυναίκες-θύματα βίας και τα ανήλικα παιδιά τους, καθώς και την τηλεφωνική Γραμμή SOS 15900, η οποία λειτουργεί 24 ώρες το 24ωρο, 7 ημέρες την εβδομάδα και είναι δωρεάν. Η κυρία Συρεγγέλα διευκρίνισε στην πρέσβη της Ολλανδίας ότι το επιστημονικό προσωπικό της Γραμμής SOS, τηρώντας τους κανόνες εμπιστευτικότητας και απορρήτου, συμβουλεύει τόσο τα θύματα όσο και τρίτα πρόσωπα από το συγγενικό ή φιλικό περιβάλλον των θυμάτων για τον τρόπο με τον οποίο μπορούν να βάλουν ένα τέλος στα περιστατικά βίας και να καταγγείλουν αυτά τα φαινόμενα στις αρμόδιες αρχές.\n\nΚατά τη διάρκεια της συνάντησης, όπως αναφέρεται σε ανακοίνωση του υπουργείου Εργασίας και Κοινωνικών Υποθέσεων, συζητήθηκε ακόμη η συνεργασία των δύο χωρών στο θέμα της ενδοοικογενειακής βίας και στους τρόπους με τους οποίους ενθαρρύνουμε τα θύματα να σπάσουν τη σιωπή τους, ενώ συζητήθηκε και η κρίση στο Ιράν και οι διαμαρτυρίες των πολιτών που ζητούν δικαιοσύνη για τον θάνατο της Μαχσά Αμίνι και διεκδικούν ίσα δικαιώματα υπέρ των γυναικών.\n\nΜετά την ολοκλήρωση της συνάντησης, η πρέσβης της Ολλανδίας συνεχάρη την υφυπουργό Εργασίας για το έργο και τις δράσεις που προωθεί η Ελλάδα για την πρόληψη και την αντιμετώπιση των περιστατικών έμφυλης και ενδοοικογενειακής βίας, τονίζοντας ότι η Ολλανδία στηρίζει τις δράσεις και είναι πάντα πρόθυμη να συνεργαστεί.\n\nΑπό την πλευρά της, η κυρία Συρεγγέλα ευχαρίστησε την κυρία Τερστάλ για την στήριξή της στις πολιτικές της Ελλάδας στο θέμα της βίας κατά των γυναικών και την διαβεβαίωσε ότι καμία γυναίκα που βιώνει κακοποιητικές συμπεριφορές και διαμένει στη χώρα μας, ανεξαρτήτως εθνικότητας, δεν είναι μόνη της στον αγώνα κατά της βίας. «Είμαστε στο πλευρό όλων των γυναικών-θυμάτων βίας και τις βοηθάμε ουσιαστικά να ξεπεράσουν τα τραύματά τους», κατέληξε η υφυπουργός Εργασίας και Κοινωνικών Υποθέσεων.",
    "Nations League: Νίκες για Γαλλία και Ολλανδία": "Μπορεί οι εθνικές ομάδες ανά τον κόσμο να περιμένουν πώς και πώς το Μουντιάλ, στην Ευρώπη όμως υπάρχει και το Nations League το οποίο συνεχίστηκε με τη διεξαγωγή των πρώτων παιχνιδιών για την 5η αγωνιστική, με τη Γαλλία να νικάει την Αυστρία, την Ολλανδία να περνάει από την Πολωνία και την Κροατία να επικρατεί της Δανίας.\n\nΑναλυτικά τα αποτελέσματα της Πέμπτης (22/9) και οι βαθμολογίες των ομίλων…\n\n1η ΚΑΤΗΓΟΡΙΑ – 1ος ΟΜΙΛΟΣ\n\nΚροατία – Δανία 2-1\n\nΓαλλία – Αυστρία 2-0\n\nΒΑΘΜΟΛΟΓΙΑ\n\nΚροατία 10\n\nΔανία 9\n\nΓαλλία 5\n\nΑυστρία 4\n\n1η ΚΑΤΗΓΟΡΙΑ – 4ος ΟΜΙΛΟΣ\n\nΒέλγιο – Ουαλία 2-1\n\nΠολωνία – Ολλανδία 0-2\n\nΒΑΘΜΟΛΟΓΙΑ\n\nΟλλανδία 13\n\nΒέλγιο 10\n\nΠολωνία 4\n\nΟυαλία 1\n\n3η ΚΑΤΗΓΟΡΙΑ – 1ος ΟΜΙΛΟΣ\n\nΛιθουανία – Νησιά Φερόε 1-1\n\nΤουρκία – Λουξεμβούργο 3-3\n\nΒΑΘΜΟΛΟΓΙΑ\n\nΤουρκία 13\n\nΛουξεμβούργο 8\n\nΝησιά Φερόε 5\n\nΛιθουανία 1\n\n3η ΚΑΤΗΓΟΡΙΑ – 3ος ΟΜΙΛΟΣ\n\nΚαζακστάν – Λευκορωσία 2-1\n\nΣλοβακία – Αζερμπαϊτζάν 1-2\n\nΒΑΘΜΟΛΟΓΙΑ\n\nΚαζακστάν 13\n\nΑζερμπαϊτζάν 7\n\nΣλοβακία 6\n\nΛευκορωσία 2\n\n4η ΚΑΤΗΓΟΡΙΑ – 1ος ΟΜΙΛΟΣ\n\nΛετονία – Μολδαβία 1-2\n\nΛιχτενστάιν – Ανδόρα 0-2\n\nΒΑΘΜΟΛΟΓΙΑ\n\nΛετονία 12\n\nΜολδαβία 10\n\nΑνδόρα 7\n\nΛιχτενστάιν 0",
    "Τα ΣΜΕ φυσικού αερίου στην Ολλανδία υποχώρησαν στα 170 ευρώ ανά μεγαβατώρα, το χαμηλότερο επίπεδο δύο μηνών.": "Τα ΣΜΕ φυσικού αερίου στην Ολλανδία υποχώρησαν στα 170 ευρώ ανά μεγαβατώρα, το χαμηλότερο επίπεδο δύο μηνών, με τους χώρους αποθήκευσης φυσικού αερίου στη Γερμανία να είναι πλήρεις κατά 91% στις 24/9 όταν ο μέσος όρος της ΕΕ είναι στο 87,4%.",
    "Aπό την Ολλανδία, στον Πύργο του Πειραιά": "Δεν διευκρινίζεται ο λόγος που επισκέφθηκαν το έργο οι Ολλανδοί.\n\nΓοργά προχωρούν οι εργασίες στον Πύργο του Πειραιά, με την Dimand να βρίσκεται τις τελευταίες εβδομάδες σε διαδικασία επιτάχυνσης τόσο των συνομιλιών με πιθανούς επενδυτές, όσο και με επαγγελματίες Real Estate από όλο τον κόσμο.\n\nΠιο συγκεκριμένα, μέσα στις προηγούμενες ώρες ξεναγήθηκαν στον Piraeus Tower, όπως πλέον είναι το επίσημο όνομά του, πενήντα επαγγελματίες Real Estate από την Ολλανδία, χωρίς, όμως, να διευκρινίζεται αν αυτή η επίσκεψη αφορά το κλείσιμο κάποιας συμφωνίας ή έγινε εθιμοτυπικά στο πλαίσιο των εργασιών.\n\nΥπενθυμίζεται ότι σύμφωνα με στελέχη της εταιρείας, το εν λόγω κτίριο, το οποίο ήταν για χρόνια αφημένο στην τύχη του, θα ανοίξει τις πύλες του για επιχειρήσεις και κοινό μέσα στο προσεχές καλοκαίρι.\n\nΜε 22 ορόφους και ύψος 88μ., κατά τους κατασκευστές του Dimand και ΓΕΚ ΤΕΡΝΑ, είναι ο πρώτος ψηφιακός και βιοκλιματικός ουρανοξύστης της Ελλάδας που θα λάβει την ανώτατη πιστοποίηση Platinum, κατά το διεθνές πρότυπο αειφόρου ανάπτυξης LEED (Leadership in Energy and Environmental Design).\n\nΤο έργο προορίζεται για χρήση γραφείων, εμπορικών καταστημάτων και χώρων εστίασης σε συνολική δομημένη επιφάνεια 34.623,74 τ.μ..",
    "Ολλανδία: Νέο πακέτο στήριξης από την ακρίβεια – Αύξηση στον κατώτατο μισθό": "Την αύξηση του κατώτατου μισθού κατά 10% ανακοίνωσε η κυβέρνηση της Ολλανδίας στο πλαίσιο των νέων έκτακτων μέτρων που δρομολογούνται για τη στήριξη των πολιτών και δη, των πλέον ευάλωτων λόγω της εκτόξευσης του κόστους ζωής.\n\nΤο μέτρο βρίσκεται στο επίκεντρο του νέου πακέτου, ύψους 18 δισ. ευρώ που παρουσίασε σήμερα η κυβέρνηση για την αντιμετώπιση της ενεργειακής κρίσης, στο πλαίσιο και της κατάθεσης του προϋπολογισμού του 2023.\n\nΔιαβάστε επίσης – Ολλανδία: Πλαφόν στις τιμές ηλεκτρικού ρεύματος και φυσικού αερίου ανακοίνωσε η κυβέρνηση\n\nΗ ανακοίνωση του κυβερνητικού προγράμματος έγινε από τον ίδιο το Βασιλιά Βίλεμ-Αλεξάντερ, κατά την καθιερωμένη ετήσια ομιλία του για το Θρόνο, που προηγείται της πανηγυρικής παρουσίασης στη Βουλή του νέου προϋπολογισμού.\n\nΟ Ολλανδός Βασιλιάς στάθηκε ιδιαίτερα στη δύσκολη, νέα πραγματικότητα που αντιμετωπίζουν όλο και περισσότεροι πολίτες της χώρας, που δυσκολεύονται να καλύψουν τους λογαριασμούς, τα ενοίκια, την υγειονομική τους κάλυψη ακόμη και τα βασικά τρόφιμα.\n\nΗ μεγαλύτερη αύξηση\n\nΠολλές ακόμη ευρωπαϊκές χώρες έχουν ήδη προχωρήσει σε αύξηση του κατώτατου μισθού λόγω της ακρίβειας, μεταξύ τους η Γαλλία, η Γερμανία, η Ιταλία και η Ισπανία. Όμως, η αύξηση που δρομολογεί η Ολλανδία είναι η μεγαλύτερη.\n\nΣημειωτέον πως στο πλαίσιο της προστασίας των πολιτών η ολλανδική κυβέρνηση δρομολογεί και την επιβολή πλαφόν στις ενεργειακές τιμές, για φυσικό αέριο και ηλεκτρικό ρεύμα, στα επίπεδα του Ιανουαρίου του 2022.\n\nΕπίσης οι ενεργειακές εταιρείες θα υποχρεωθούν να μην προχωρούν σε διακοπές στις παροχές των νοικοκυριών, μέσα στο επόμενο δύσκολο εξάμηνο.",
    "Πλοίο με αιτούντες άσυλο φτάνει στη Βόρεια Ολλανδία": "Το πλοίο Silja Europa, το οποίο θα φιλοξενήσει 1.000 αιτούντες άσυλο από τώρα έως τον Φεβρουάριο, έφτασε στο Velsen-Noord, στην επαρχία της Βόρειας Ολλανδίας, την Τετάρτη.\n\nΤο κρουαζιερόπλοιο αναχώρησε από το Ταλίν της Εσθονίας το Σαββατοκύριακο. Η Κεντρική Υπηρεσία Υποδοχής Αιτούντων Άσυλο δήλωσε ότι θα χρειαστεί τρεις έως πέντε ημέρες για να προετοιμάσει το πλοίο για την υποδοχή των αιτούντων άσυλο, όπως μετέδωσαν τα ολλανδικά μέσα ενημέρωσης NH. Δεν είναι ακόμη σαφές πότε θα φτάσει η πρώτη ομάδα αιτούντων άσυλο.\n\nΟι αιτούντες άσυλο αντιμετωπίζουν κρίση στην Ολλανδία, με εκατοντάδες να αναγκάζονται να κοιμούνται έξω από τα κέντρα ασύλου. Στις 21 Αυγούστου, 300 άνθρωποι κοιμήθηκαν έξω από το κέντρο ασύλου Ter Apel στην επαρχία Groningen.\n\nΟι κάτοικοι της περιοχής Velsen-Noord αμφισβητούν την απόφαση να φέρουν το πλοίο στην πόλη τους. Τον Ιούλιο, μια μεγάλη ομάδα κατοίκων διαμαρτυρήθηκε κατά της άφιξης του πλοίου, λέγοντας ότι 1.000 αιτούντες άσυλο είναι πάρα πολλοί για να χωρέσουν σε μια πόλη 5.000 κατοίκων.\n\nΤον Αύγουστο, η κυβέρνηση αγόρασε το ξενοδοχείο Albergen για τους αιτούντες άσυλο, γεγονός που προκάλεσε διαμαρτυρίες στην περιοχή. Στο ξενοδοχείο, που βρίσκεται σε ένα χωριό με πληθυσμό 3.500 κατοίκων, θα φιλοξενηθούν 150-300 αιτούντες άσυλο. Αυτή είναι η πρώτη φορά που η κυβέρνηση αγοράζει ένα κτίριο για τον συγκεκριμένο σκοπό χωρίς να συμφωνήσει με τον τοπικό δήμο.\n\nΤην Τρίτη, ο βασιλιάς Βίλεμ-Αλεξάντερ εκφώνησε την ετήσια ομιλία του στην Prinsjesdag, όπου συζήτησε την τρέχουσα κρίση διαστήματος για τους αιτούντες άσυλο.\n\n«Όποιος δικαιούται να παραμείνει θα έχει όλα τα δικαιώματα και τις υποχρεώσεις που συνδέονται με την πλήρη συμμετοχή και την ενσωμάτωση στην κοινωνία μας», δήλωσε.\n\n(Sofia Stuart Leeson | EURACTIV.com)",
    "Ρέμκο Πάσφεϊρ: Βασικός για πρώτη φορά στην Ολλανδία στα 38 του!": "Ο 38χρονος Ρέμκο Πάσφεϊρ κλήθηκε για πρώτη φορά στην καριέρα του στην εθνική Ολλανδίας και στο παιχνίδι κόντρα στους Πολωνούς ξεκίνησε βασικός!\n\nΑκάθεκτη συνέχισε την πορεία της στον 4ο όμιλο του Nations League η Ολλανδία, η οποία επιβλήθηκε 2-0 μέσα στην Πολωνία και παρέμεινε στην κορυφή του 4ου ομίλου, έχοντας κάτω από τα δοκάρια της για πρώτη φορά τον 38χρονη γκολκίπερ του Άγιαξ Ρέμκο Πάσφεϊρ!\n\nΟ ύψους 1,88 πορτιέρε είναι επαγγελματίας από το 2003 αλλά ποτέ ως τώρα δεν είχε χρηστεί διεθνής με την πρώτη ομάδα της Ολλανδίας. Ο Λουίς Φαν Χάαλ τον κάλεσε στους «οράνιε» για πρώτη φορά, για τη φάση των ομίλων του Nations League και τον έκανε αμέσως βασικό προτιμώντας τον από τον Κάσπερ Σίλεσεν που έχει ήδη 63 διεθνείς συμμετοχές.\n\nΣτο πρώτο του ever παιχνίδι με το αντιπροσωπευτικό συγκρότημα της χώρας του κράτησε την εστία του ανέπαφη, κι αυτό αποκτά άλλη αξία, καθώς βρισκόμαστε μόλις 2 μήνες πριν την έναρξη του Παγκοσμίου Κυπέλλου!\n\nJune 4, 2006: Remko Pasveer wins the U-21 Euros with the Netherlands, with the Dutch beating Sweden 3-0 in the Final in Porto.\n\n\n\nSeptember 22, 2022: Two months shy of his 39th birthday, Pasveer makes his first senior appearance for the Netherlands. pic.twitter.com/JHPWS7RuyT September 22, 2022",
    "Πολωνία – Ολλανδία 0-2: Σκοράρει ο Μπερχβάιν (vid)": "Πολωνία – Ολλανδία 0-2: Σκοράρει ο Μπερχβάιν (vid)\n\nΗ Ολλανδία κάνει το 2-0 κόντρα στην Πολωνία στο 60ο λεπτό με σκόρερ τον Μπερχβάιν μετά από πάσα του Γιάνσεν.\n\nΔείτε Ακόμα",
    "Φάση αποκλεισμού Μουντιάλ 2022 – Ολλανδία: Με ημερομηνία… λήξης": "Τα προγνωστικά στοιχήματος Μουντιάλ δεν είναι απλή υπόθεση, ειδικά όταν πρόκειται για μακροχρόνιες επιλογές με πολλές αστάθμητες παραμέτρους. Τσεκάροντας τον χάρτη των ομίλων και τις πιθανές διασταυρώσεις, υπάρχει μια δυνατότητα προσέγγισης με βάση τη λογική και την μικρή/μεγάλη πιθανότητα έκπληξης. Στο Group A για παράδειγμα, η Ολλανδία θα πρέπει να… προσπαθήσει πολύ για να μην πάρει την πρώτη θέση κόντρα σε Εκουαδόρ, Σενεγάλη και Κατάρ. Όχι πως υπάρχει κάτι εύκολο ή πολύ περισσότερο δεδομένο, όμως η δυναμική και η ποιότητα των ‘οράνιε’ έχουν σαφές προβάδισμα έναντι των υπολοίπων. Δείτε παρακάτω τα Ειδικά Μουντιάλ 2022 Ολλανδία.\n\nLucky Rounds και όλες οι προσφορες* της Stoiximan εδώ!*\n\nΕιδικά Μουντιάλ 2022 Ολλανδία – Φάση αποκλεισμού\n\nΑναλύοντας το ρόστερ της Ολλανδίας ξεκινώντας από την αμυντική γραμμή και φτάνοντας μέχρι την επίθεση βρίσκεις κάμποσους λόγους να ενθουσιαστείς. Παίκτες world class και αφθονία λύσεων στην οπισθοφυλακή. Από τον Φαν Ντάικ και τον Τίμπερ, μέχρι τους Ντε Φράι, Μαλάσια, Μπλιντ και Ντάμφρις. Σε στόπερ και full backs οι ‘οράνιε’ διαθέτουν πληρότητα. Το ίδιο ισχύει και στη μεσαία γραμμή, με επιλογές όπως οι Ντε Γιόνγκ, Χράβενμπερχ, Κούπμεϊνερς, Ντε Ρουν, Σάουτεν, Τιλ, Τέιλορ, ενώ και στη γραμμή κρούσης επιλογές όπως οι Ντανγιούμα, Μάλεν, Ντεπάι, Μπέρχβαϊν, Μπέρχαους, Γκάκπο, Βέγχορστ, Μπρόμπι προσφέρουν τη δυνατότητα προσαρμογής σε διάφορους ρόλους και τακτικές.\n\nΕιδικά Mundial 2022 – Φάση αποκλεισμού Ολλανδία: Αποδόσεις\n\nΤο ερώτημα όμως έχει να κάνει με τον άνθρωπο στην άκρη του πάγκου. Πολύ έμπειρος αλλά δύστροπος, συγκρουσιακός χαρακτήρας και με πολύ ισχυρό ‘εγώ’ ο Λουίς Φαν Χάαλ, πολλές φορές αδυνατεί να βρει κοινή γραμμή με τους παίκτες του και συνηθίζει να γίνεται δυσάρεστος. Η προπονητική του αξία δεν αμφισβητείται, υστερεί όμως στο man management και αυτή η πτυχή συχνά στερεί από τις ομάδες του τη δυνατότητα να αναπτύξουν όλο το εύρος της δυναμικής τους προϊόντος του χρόνου.\n\nLive Streaming* στη Stoiximan\n\nΣτο δια ταύτα, η Ολλανδία δύσκολα θα έχει -μεγάλο- πρόβλημα στους «16» απέναντι σε κάποια εκ των Εκουαδόρ, Σενεγάλη ή Κατάρ που θα κληθεί να αντιμετωπίσει. Μετά αρχίζουν τα δύσκολα και εκεί οι ‘οράνιε’… δεν πείθουν. Αργεντινή, Γαλλία ή Δανία μοιάζουν οι πιθανότεροι αντίπαλοι στα προημιτελικά και προφανώς κόντρα σε καμία από αυτές τις ομάδες η Ολλανδία δεν μπορεί να θεωρηθεί φαβορί. Τα παιχνίδια που κρίνονται στις λεπτομέρειες δεν είναι το φόρτε της Ολλανδίας, που δεν έχει και σχεδόν ποτέ τη διάθεση να προσαρμόζεται ή να βάζει σκοπιμότητα στο παιχνίδι της. Στα Ειδικά Μουντιάλ 2022 Ολλανδία, η επιλογή να αποκλειστούν οι «οράνιε» στη φάση των «16» σε απόδοση 4.00 (Stoiximan).\n\n*Ισχύουν όροι & προϋποθέσεις | 21+\n\n21+ | Αρμόδιος Ρυθμιστής ΕΕΕΠ | Κίνδυνος εθισμού & απώλειας περιουσίας | Γραμμή βοήθειας ΚΕΘΕΑ: 210 9237777 | Παίξε Υπεύθυνα",
    "Ολλανδία: Νέα απεργία στον σιδηρόδρομο, «παραλύουν» και τα διεθνή δρομολόγια": "Οι εργαζόμενοι στους σιδηροδρόμους της Ολλανδίας απεργούν εκ νέου σήμερα, με αποτέλεσμα να ακυρωθούν δρομολόγια των τραίνων σε όλη τη χώρα.\n\nΚαθώς συνεχίζεται η διαμάχη μεταξύ των συνδικάτων των εργαζομένων και της κρατικής διαχειρίστριας εταιρείας NS Railways στην Ολλανδία. Οι συνομιλίες μεταξύ των δύο πλευρών θα συνεχιστούν αύριο Σάββατο. Αν δεν έχουν θετική έκβαση, οι εργαζόμενοι έχουν προαναγγείλει νέες κινητοποιήσεις σε κάποιες περιοχές για τις 13 και 15 Σεπτεμβρίου.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΜετ εμποδίων και τα διεθνή δρομολόγια από Ολλανδία\n\n«Αν και οι κινητοποιήσεις θα είναι περιφερειακές, θα επηρεάσουν όλους τους ταξιδιώτες σε εθνικό επίπεδο», τόνισε σε ανακοίνωσή της η NS. Η σημερινή απεργία στην Ολλανδία θα επηρεάσει τα διεθνή δρομολόγια των τραίνων, όπως του Thalys με προορισμό το Παρίσι, του Eurostar με προορισμό το Λονδίνο και το τραίνο που πραγματοποιεί το δρομολόγιο Βρυξέλλες- Άμστερνταμ.\n\nΑυτή είναι η δεύτερη απεργία των εργαζομένων στους σιδηροδρόμους της Ολλανδίας σε λιγότερο από ένα μήνα. Τα συνδικάτα των εργαζομένων διαμαρτύρονται για την αναστολή των διαπραγματεύσεων για την υιοθέτηση συλλογικής σύμβασης εργασίας, στο πλαίσιο της οποίας έχουν ζητήσει υψηλότερους μισθούς προκειμένου να αντισταθμίσουν το αυξημένο κόστος ζωής.\n\nΗ εταιρεία είχε 38.600 εργαζομένους το 2020. Μεταξύ των αιτημάτων των συνδικάτων είναι να αυξηθεί ο κατώτατος μισθός στα 14 ευρώ την ώρα και να πληρωθούν 1.400 κενές θέσεις.",
    "Ολλανδία: Ο ΥΠΕΞ δήλωσε ότι είναι υπέρ της απαγόρευσης της εισόδου Ρώσων τουριστών στην ΕΕ": "Ολλανδία: Ο ΥΠΕΞ δήλωσε ότι είναι υπέρ της απαγόρευσης της εισόδου Ρώσων τουριστών στην ΕΕ\n\nΗ Ολλανδία θα υποστηρίξει τις προτάσεις να απαγορευθεί η είσοδος Ρώσων τουριστών στην Ευρωπαϊκή Ένωση, δήλωσε ο Ολλανδός υπουργός Εξωτερικών Βόπκε Χούκστρα.\n\n«Θα θέλαμε να κάνουμε μία διάκριση ανάμεσα στο ρωσικό κράτος και τους πολίτες του. Αλλά την ίδια στιγμή, βλέπουμε ότι οι περισσότεροι άνθρωποι που έρχονται εδώ είναι μακράν πλούσιοι Ρώσοι οι οποίοι συχνά έχουν δεσμούς με το καθεστώς», είπε ο Χούκστρα στην ολλανδική ραδιοτηλεόραση RTL.\n\nΚρεμλίνο: Παράλογη η συζήτηση για απαγόρευση των θεωρήσεων εισόδου σε Ρώσους\n\nΤο Κρεμλίνο επέκρινε τις εκκλήσεις ορισμένων Ευρωπαίων ηγετών για απαγόρευση της χορήγησης θεωρήσεων εισόδου σε Ρώσους τουρίστες, λέγοντας πως οι προτάσεις είναι «παράλογες» και η πιο πρόσφατη εκδήλωση της αντιρωσικής ατζέντας της Δύσης. Σε μια σύνοδο στην Πράγα αυτή την εβδομάδα, οι υπουργοί Εξωτερικών της Ευρωπαϊκής Ένωσης θα συζητήσουν την πρόταση των Βαλτικών χωρών και ορισμένων άλλων να σταματήσει η χορήγηση θεωρήσεων εισόδου στη ζώνη Σένγκεν για τους Ρώσους.\n\n«Βήμα βήμα, δυστυχώς, τόσο οι Βρυξέλλες όσο και μεμονωμένες ευρωπαϊκές πρωτεύουσες επιδεικνύουν μια απόλυτη έλλειψη λογικής», δήλωσε ο εκπρόσωπος του Κρεμλίνου Ντμίτρι Πεσκόφ.\n\nΕίπε πως οι ενέργειες της Ευρώπης απέναντι στη Ρωσία «λίγο απέχουν από την παραφροσύνη», καθιστώντας πιθανό οι Βρυξέλλες να προχωρήσουν με μια απαγόρευση στο μέλλον. «Βέβαια, τέτοιες αποφάσεις δεν μπορούν να μείνουν χωρίς απάντηση», είπε ο Πεσκόφ χωρίς να λέει πώς θα μπορούσε να απαντήσει η Ρωσία.\n\nΣκανδιναβικές χώρες και χώρες της ανατολικής Ευρώπης υποστηρίζουν σθεναρά μια απόλυτη απαγόρευση των τουριστικών θεωρήσεων εισόδου για τους Ρώσους ως απάντηση στις ενέργειες της Μόσχας στην Ουκρανία, λέγοντας πως τα ταξίδια στην Ευρώπη είναι ένα προνόμιο, όχι δικαίωμα.\n\nΌμως σημαντικές χώρες όπως η Γαλλία και η Γερμανία τάσσονται εναντίον των προτάσεων για περιορισμό στη χορήγηση θεωρήσεων εισόδου στους Ρώσους, λέγοντας πως ένα τέτοιο βήμα θα ήταν αντιπαραγωγικό, σύμφωνα με ένα κοινό υπόμνημα που είδε το Reuters.\n\nΕιδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "ΜΑΤΣΑΡΕΣ Δανία-Γαλλία και Ολλανδία-Βέλγιο με 0% γκανιότα, ΣΟΥΠΕΡ αγορές και Cash Out μόνο στον Stoiximan!": "Ματσάρες και απόψε στο Nations League, όπου δεσπόζουν οι αναμετρήσεις Δανία-Γαλλία και Ολλανδία-Βέλγιο. Και, όπως πάντα, τα καλύτερα παιχνίδια με μηδενική γκανιότα από τον Stoiximan! Ο Stoiximan , η κορυφαία εταιρεία στοιχηματισμού στην Κύπρο, προσφέρει όλα τα μεγάλα ματς στα κορυφαία ευρωπαϊκά πρωταθλήματα με 0% γκανιότα*, ενισχυμένες αποδόσεις, αμέτρητες στοιχηματικές επιλογές και Cash Out!\n\n*0% γκανιότα σημαίνει καθόλου προμήθεια για την εταιρεία και κατά συνέπεια μεγαλύτερες αποδόσεις του στοιχήματος παγκοσμίως στις αποδόσεις για το 12Χ στο ποδόσφαιρο και τον Νικητή Αγώνα στο μπάσκετ ΠΡΙΝ ΤΗΝ ΕΝΑΡΞΗ!\n\nΗ Δανία υποδέχεται τη Γαλλία (21:45). Στο 3.45 ο «άσος», στο 3.35 η ισοπαλία, στο 2.32 το «διπλό». Το over 2.5 γκολ έχει απόδοση 2.10, το over 3.5 γκολ είναι στο 3.70 και το over 4.5 γκολ στο 7.00, ενώ το under 2.5 γκολ δίνει 1.75. Στο 1.82 το GG, στο 1.93 το NG. Ο συνδυασμός «άσος» και over 2.5 γκολ δίνει 5.80, ενώ ο συνδυασμός «διπλό» και over 2.5 γκολ είναι στο 3.60. Νίκη των Δανών σε οποιοδήποτε ημίχρονο με απόδοση 2.22 και των Γάλλων με απόδοση 1.70. Θα μπουν γκολ και στα δύο ημίχρονα; Απόδοση 1.90. Ποιο θα είναι το πρώτο γεγονός στο ματς; Το πλάγιο δίνει 1.70, το φάουλ 2.90, το άουτ 7.00, το κόρνερ 12.00 και το γκολ 50.00. Νίκη της Δανίας με ένα γκολ διαφορά δίνει 4.75 και με δύο γκολ διαφορά 8.75. Οι αντίστοιχες αποδόσεις για τη Γαλλία είναι 6.20 και 10.25. Γκολ στις καθυστερήσεις του πρώτου ημιχρόνου με απόδοση 9.50 και στις καθυστερήσεις του δεύτερου ημιχρόνου με απόδοση 5.50.\n\nΌλες οι αγορές για το Δανία-Γαλλία εδώ.\n\nΗ Ολλανδία παίζει με το Βέλγιο (21:45). Στο 2.40 ο «άσος», στο 3.70 η ισοπαλία, στο 2.97 το «διπλό». Το over 2.5 γκολ έχει απόδοση 1.72, το over 3.5 γκολ είναι στο 2.72 και το over 4.5 γκολ στο 4.85, ενώ το under 2.5 γκολ δίνει 2.15. Στο 1.57 το GG, στο 2.30 το NG. Το over 1.5 γκολ για την Ολλανδία δίνει 2.00 και για το Βέλγιο 2.30, ενώ το over 1.5 γκολ στο ημίχρονο έχει απόδοση 2.60. Ποια ομάδα θα σκοράρει πρώτη δύο γκολ; Η Ολλανδία με απόδοση 2.47, το Βέλγιο με απόδοση 2.95 ή καμία ομάδα με απόδοση 2.72; Το over 1.5 γκολ και στα δύο ημίχρονα δίνει 4.40, ενώ το under 1.5 γκολ και στα δύο ημίχρονα είναι στο 2.77. Το GG στο πρώτο ημίχρονο δίνει 3.75 και στο δεύτερο 2.70. Πώς θα μπει το πρώτο γκολ; Το σουτ δίνει 1.45, η κεφαλιά 5.60, το πέναλτι 6.90, το φάουλ 15.00 και το αυτογκόλ 29.00. Γκολ των Ολλανδών και στα δύο ημίχρονα με απόδοση 3.05, ενώ των Βέλγων με απόδοση 3.50.\n\nΌλες οι αγορές για το Ολλανδία-Βέλγιο εδώ.\n\nΟι καλύτερες αποδόσεις και οι περισσότερες επιλογές, όπως πάντα, στον Stoiximan, τη μοναδική εταιρεία με τόσα πολλά ειδικά στοιχήματα σε όλα τα ματς!\n\nΟι αποδόσεις υπόκεινται σε αλλαγές.\n\nΦυσικά πάντα για νέους παίκτες ισχύει το 100% στην πρώτη κατάθεση.\n\nΚαι… μπόνους! Στους μεγάλους αγώνες ο Stoiximan έχει ειδικές προσφορές που ανεβαίνουν live στο Stoiximan.com.cy κάθε μέρα.\n\nΑκολούθησε τον Stoiximan και στα social media (Facebook: @StoiximanCY, Instagram: @stoiximan_cyprus) για να μαθαίνεις πρώτος όλες τις προσφορές του και να συμμετέχεις στους διαγωνισμούς του!",
    "ΣΤΟΙΧΗΜΑ: ΒΓΑΖΕΙ ΑΝΤΙΔΡΑΣΗ Η ΡΟΥΜΑΝΙΑ, ΜΕ ΤΗΝ ΕΔΡΑ ΣΤΗΝ ΟΛΛΑΝΔΙΑ": "Δείτε προγνωστικά και αναλύσεις για όλα τα ματς σήμερα στο Betarades.gr - Ποιες προτάσεις προκύπτουν από τα σημερινά πρωταθλήματα.\n\nΤο ενδιαφέρον και σήμερα, Παρασκευή (23/09), όπως και τις προηγούμενες μέρες, εστιάζεται στους αγώνες εθνικών ομάδων. Συγκεκριμένα, το Nations League και οι αναμετρήσεις του δεσπόζουν στο κουπόνι, τις οποίες βρίσκετε με πολλές στοιχηματικές επιλογές και ανταγωνιστικές αποδόσεις στο pamestoixima.gr. Στα προγνωστικά μας θα ασχοληθούμε με παιχνίδι της διοργάνωσης, συγκεκριμένα το Φινλανδία - Ρουμανία.\n\nΠρόκειται για αγώνα για την Β' κατηγορία του Nations League. Η ομάδα που θα τερματίσει στην πρώτη θέση του ομίλου κερδίζει την άνοδο στη League A, η τελευταία υποβιβάζεται στη League C.\n\nΠροέρχεται από δύο σερί ήττες η Φινλανδία, με πιο πρόσφατη αυτή (3-2) εκτός έδρας από τη Βοσνία. Ψάχνει να βρει λύσεις για τα προβλήματα στην ανασταλτική λειτουργία της, καθώς έχει δεχτεί τέσσερα γκολ στις δύο τελευταίες αναμετρήσεις της. Η έδρα της δεν αποτελεί και φόβητρο, καθώς κέρδισε μόλις τον έναν από τους έξι πιο πρόσφατους αγώνες της.\n\nΑκόμη... σκέφτονται τη σοκαριστική εντός έδρας ήττα (0-3) από το Μαυροβούνιο στη Ρουμανία. Δεν της \"πήγε\" ο Ιούνιος, αφού έχασε στα τρία από τα τέσσερα παιχνίδια που έδωσε. Έχει σκοράρει, πάντως στις τρεις από τις πέντε πιο πρόσφατες εκτός έδρας αναμετρήσεις της. Θα παρουσιαστεί με αρκετά νέα πρόσωπα, καθώς έγινε \"φρεσκάρισμα\" στις κλήσεις από τον Ιορντανέσκου και μπορεί να τα καταφέρει κόντρα στη Φινλανδία, που δεν πείθει. Θα επιλέξουμε 2 DNB σε απόδοση 2.35.\n\nΆλλη μια σημερινή πρόταση προκύπτει από το πρωτάθλημα της Β' Ολλανδίας και την 8η αγωνιστική του, την αναμέτρηση Ντόρντρεχτ - Μάαστριχτ.\n\nΑρκετά ασταθής παρουσιάζεται η Ντόρντρεχτ, που πιο πρόσφατα ηττήθηκε στο πρωτάθλημα από τη Χέλμοντ με 2-1 εκτός έδρας. Δεν έθελξε με την εικόνα της, είχε άσχημα διαστήματα στο ματς που πλήρωσε. Προηγουμένως, είχε κερδίσει εντός τη Ντεν Μπος με 2-1, έχει απολογισμό 2-1-4. Να σημειωθεί ότι έχει νικήσει σε δύο σερί τελευταία εντός έδρας ματς με το ίδιο σκορ (2-1), ενώ γενικά έχει δεχτεί γκολ σε όλα τα φετινά παιχνίδια.\n\nΣπουδαία νίκη με εμφατικό σκορ πήρε στο γήπεδό της η Μάαστριχτ με αντίπαλο τον Γιόνγκ Άγιαξ (4-1). Έκανε την επιστροφή με αυτόν τον τρόπο στα νικηφόρα αποτελέσματα. Πιο πριν, είχε δύο ισοπαλίες κόντρα σε Χέρακλες (2-2, εκτός) και Ρόντα (1-1, εντός) και μια ήττα από τη ΦΚ Αϊντχόφεν (5-0, εκτός). Δεν έχει καταφέρει να πάρει διπλό σε τρεις εξόδους, σε αυτά τα ματς δέχτηκε δύο ή περισσότερα τέρματα. Η γηπεδούχος απόψε έχει τον πρώτο λόγο, καθώς η φιλοξενούμενη είναι ιδιαίτερα αδύναμη μακριά από το γήπεό της. Θα ποντάρουμε στον άσο σε απόδοση 2.30.\n\nΔείτε προγνωστικά και αναλύσεις για όλα τα ματς σήμερα στο Betarades.gr.",
    "Ολλανδία: Έξι οι νεκροί από το φορτηγό που έπεσε πάνω σε υπαίθριο μπάρμπεκιου": "Έξι άνθρωποι σκοτώθηκαν και επτά τραυματίστηκαν στο δυστύχημα που συνέβη χθες, Σάββατο, όταν ένα φορτηγό έπεσε πάνω σε ομάδα ανθρώπων που δειπνούσε σε εξωτερικό χώρο κοντά στο Ρότερνταμ, σύμφωνα με νεότερο απολογισμό που έδωσε σήμερα στη δημοσιότητα η ολλανδική αστυνομία.\n\n\"Έχουμε τώρα έξι ανθρώπους που σκοτώθηκαν και επτά που τραυματίστηκαν, ο ένας εκ των οποίων σοβαρά, μετά το χθεσινό δυστύχημα\", δήλωσε εκπρόσωπος της αστυνομίας, η Μίριαμ Μπόερς. Ένας πρώτος απολογισμός του δυστυχήματος που σημειώθηκε χθες βράδυ έκανε λόγο για τουλάχιστον δύο νεκρούς και αρκετούς τραυματίες.\n\nΤο δυστύχημα σημειώθηκε νωρίς χθες το βράδυ όταν το φορτηγό που έφερε ισπανικές πινακίδες ξέφυγε από την πορεία του σε δρόμο στο Ζουιντζιντσέντικ, περίπου 30 χιλιόμετρα νότια του Ρότερνταμ.\n\n{https://twitter.com/CyclistAnons/status/1563766748528009217}\n\n\"Το φορτηγό έπεσε πάνω σε πλήθος ανθρώπων που μετείχαν σε μπάρμπεκιου που είχε οργανωθεί στη γειτονιά τους\", διευκρίνισε η αστυνομία του Ρότερνταμ σε ανάρτησή της στον λογαριασμό της στο Twitter.\n\nΑστυνομικός που ήταν παρών δήλωσε στον τοπικό ραδιοσταθμό Rijnmond ότι \"τουλάχιστον δύο άνθρωποι έχασαν τη ζωή τους\". Ωστόσο σημείωσε ότι η αστυνομία εξακολουθούσε να βρίσκεται στο σημείο του δυστυχήματος και ότι κατέβαλλε προσπάθειες για να καταλήξει σε έναν τελικό απολογισμό των θυμάτων.\n\n{https://twitter.com/010fotograaf/status/1563664001024012288}\n\nΦωτογραφίες που ελήφθησαν μετά το δυστύχημα επέτρεψαν να αναγνωριστεί ότι το φορτηγό ανήκει στην εταιρεία El Mosca, η οποία έχει την έδρα της στην Ισπανία.\n\nΟ οδηγός του φορτηγού, ο οποίος δεν τραυματίστηκε, συνελήφθη και τέθηκε υπό κράτηση, μετέδωσε το ραδιοφωνικό δίκτυο NOS.",
    "Ολλανδία: Με κλείσμο απειλούνται τα αρτοποιεία -Δεκαπλασιάστηκε το κόστος λειτουργίας": "Η κατακόρυφη αύξηση των τιμών στην ενέργεια απειλεί με κλείσιμο τα αρτοπωλεία στην Ολλανδία.\n\nΑυτό προειδοποίησε σήμερα το σωματείο των αρτοποιών, καθώς ορισμένες επιχειρήσεις διαμαρτύρονται επειδή το κόστος λειτουργίας, όπως λένε, έχει δεκαπλασιαστεί.\n\nΟ πληθωρισμός στην Ολλανδία έφτασε τον Αύγουστο το 12%, κυρίως λόγω του άλματος, στο +151%, που έκαναν μέσα σε έναν χρόνο οι τιμές του φυσικού αερίου και του ηλεκτρικού ρεύματος.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\n«Ακούω από πολλούς επιχειρηματίες ότι αν συνεχιστεί αυτό για πολύ, θα πρέπει να κλείσουν τα καταστήματά τους», είπε η Μαρί-Χελένε Ζένγκερινκ, η γενική διευθύντρια της Ολλανδικής Ένωσης Αρτοποιών και Ζαχαροπλαστών, η οποία εκπροσωπεί 1.600 αρτοπωλεία. «Μιλάμε για πάρα πολλές οικογενειακές επιχειρήσεις. Είναι πραγματικά επείγουσα η κατάσταση», πρόσθεσε.\n\n«Κάντε κάτι», λέει στην κυβέρνηση η Ένωση Αρτοποιών και Ζαχαροπλαστών της Ολλανδίας\n\nΗ Ένωση πλήρωσε σήμερα μια ολοσέλιδη διαφήμιση στην εφημερίδα Algemeen Dagblad, για να ζητήσει από την κυβέρνηση «να κάνει κάτι» για το αυξημένο κόστος λειτουργίας των καταστημάτων. Η Ζένγκερινκ εξήγησε ότι τα συμβόλαια πολλών επιχειρήσεων με τις εταιρείες ενέργειας λήγουν φέτος και οι λογαριασμοί του ηλεκτρικού σε κάποιες περιπτώσεις έχουν εκτοξευτεί από τα 3.000 ευρώ στα 30.000 ευρώ μηνιαίως.\n\n«Αυτό το κόστος δεν μπορείς να το περάσεις στον πελάτη που αγοράζει μια φρατζόλα ψωμί», σχολίασε.\n\nΗ Ένωση ζητά από την ολλανδική κυβέρνηση να μειώσει ή να καταργήσει προσωρινά τον φόρο στην ενέργεια και να επιβάλει πλαφόν στις τιμές, όπως σε άλλες ευρωπαϊκές χώρες.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΤο αυξανόμενο κόστος πλήττει και άλλες επιχειρήσεις του τομέα της διατροφής. Η Picnic, μια διαδικτυακή εταιρεία παράδοσης ειδών σουπερ-μάρκετ, με ετήσιες πωλήσεις περίπου 450 εκατομμυρίων ευρώ, ανακοίνωσε ότι σταματά τις παραδόσεις κατεψυγμένων προϊόντων.\n\n«Η ενεργειακή κρίση έπληξε τόσο πολύ τον προμηθευτή πάγου που δεν μπορεί πλέον να παρασκευάζει ξηρό πάγο» και να παραμείνει βιώσιμος, εξήγησε.\n\nΟι πελάτες της δεν θα μπορούν πλέον να παραγγέλνουν κατεψυγμένες πίτσες, έτοιμα γεύματα ή παγωτά μέχρι να βρει κάποιον άλλον προμηθευτή.",
    "Nations League: Πρωτιά για την Κροατία με νίκη στην Αυστρία, πήρε το Βέλγιο και την 1η θέση η Ολλανδία": "Η δράση στο Nations League συνεχίστηκε με τη διεξαγωγή των πρώτων παιχνιδιών για την 6η αγωνιστική των ομίλων, με τη Δανία να νικάει με 2-0 τη Γαλλία αλλά να μένει πίσω από την Κροατία που πέρασε από την Αυστρία επικρατώντας με 3-1, την ίδια ώρα που η Ολλανδία εξασφάλιζε την 1η θέση στον δικό της όμιλο με το 1-0 επί του Βελγίου.\n\nΔείτε τα αποτελέσματα και τις βαθμολογίες…\n\nLEAGUE A – 1ος ΟΜΙΛΟΣ\n\nΑυστρία – Κροατία 1-3\n\nΔανία – Γαλλία 2-0\n\nΒΑΘΜΟΛΟΓΙΑ\n\nΚροατία 13\n\nΔανία 12\n\nΓαλλία 5\n\nΑυστρία 4\n\nLEAGUE A – 4ος ΟΜΙΛΟΣ\n\nΟλλανδία – Βέλγιο 1-0\n\nΟυαλία – Πολωνία 0-1\n\nΒΑΘΜΟΛΟΓΙΑ\n\nΟλλανδία 16\n\nΒέλγιο 10\n\nΠολωνία 7\n\nΟυαλία 1\n\nLEAGUE C – 1ος ΟΜΙΛΟΣ\n\nΝησιά Φερόε – Τουρκία 2-1\n\nΛουξεμβούργο – Λιθουανία 1-0\n\nΒΑΘΜΟΛΟΓΙΑ\n\nΤουρκία 13\n\nΛουξεμβούργο 11\n\nΝησιά Φερόε 8\n\nΛιθουανία 1\n\nLEAGUE C – 3ος ΟΜΙΛΟΣ\n\nΑζερμπαϊτζάν – Καζακστάν 3-0\n\nΣλοβακία – Λευκορωσία 1-1\n\nΒΑΘΜΟΛΟΓΙΑ\n\nΚαζακστάν 13\n\nΑζερμπαϊτζάν 10\n\nΣλοβακία 7\n\nΛευκορωσία 3\n\nLEAGUE D – 1ος ΟΜΙΛΟΣ\n\nΑνδόρα – Λετονία 1-1\n\nΜολδαβία – Λιχτενστάιν 2-0\n\nΒΑΘΜΟΛΟΓΙΑ\n\nΛετονία 13\n\nΜολδαβία 13\n\nΑνδόρα 8\n\nΛιχτενστάιν 0",
    "Ολλανδία: «Παραλύουν» οι σιδηρόδρομοi με απεργίες εργαζομένων": "Κλείσιμο\n\nΟι εργαζόμενοι στους σιδηροδρόμους της Ολλανδίας θα προχωρήσουν αύριο σε πανεθνική απεργία, καθώς κλιμακώνεται η αντιπαράθεση μεταξύ των σωματείων και της κρατικής εταιρείας NS Railways με αντικείμενο τις μισθολογικές αυξήσεις.Μόνο τα τρένα από και προς το αεροδρόμιο Σίπχολ του Άμστερνταμ και εκείνα των διεθνών εταιρειών Thalys και Eurostar θα πραγματοποιούν δρομολόγια, σύμφωνα με την ανακοίνωση της NS Railways.Αυτή είναι η πρώτη φορά που ακυρώνονται τα δρομολόγια της κρατικής εταιρείας σε όλη τη χώρα. Την περασμένη εβδομάδα είχαν πραγματοποιηθεί τρεις απεργιακές κινητοποιήσεις σε περιφερειακό επίπεδο.Τα σωματεία διαμαρτύρονται για την αναστολή των διαπραγματεύσεων για τη συλλογική σύμβαση εργασίας. Τοη εταιρεία απασχολούσε 38.600 εργαζόμενους. Μεταξύ των βασικών αιτημάτων των συνδικαλιστών είναι η αύξηση του βασικού μισθού κατά 100 ευρώ τον μήνα και η θέσπιση ελάχιστης ωριαίας αποζημίωσης στα 14 ευρώ.Πηγή: ΑΠΕ-ΜΠΕ",
    "«Σάρωσε» την Ολλανδία και… περιμένει η Φινλανδία": "Η Φινλανδία έκανε το… καθήκον της, αφού συνέτριψε 88-67 την Ολλανδία και ανέβηκε στο 3-2, ενώ περιμένει τα υπόλοιπα ματς του ομίλου για να δει σε ποια θέση θα τερματίσει.\n\nΣε παράσταση για έναν ρόλο μετέτρεψε το ματς με την Ολλανδία η Φινλανδία, η οποία συνέτριψε 88-67 τους «οράνιε» και έκλεισε ιδανικά τη φάση των ομίλων.\n\nΣτο 3-2 ανέβηκε το συγκρότημα του Τουόβι, που περιμένει τα αποτελέσματα των υπόλοιπων αγώνων για να ξεκαθαρίσει σε ποια θέση του γκρουπ θα τερματίσει. Μάλιστα, υπάρχει ενδεχόμενο να τεθεί αντιμέτωπη της Εθνικής μας στους «16».\n\n\n\nΠρώτος σκόρερ για τους Φινλανδούς ο NBAer Μάρκανεν, ο οποίος πέτυχε 22 πόντους (με 7/11 εντός παιδιάς) σε 18 λεπτά συμμετοχής. Από… κοντά σε απόδοση και ο μαθουσάλας Χαφ, που ολοκλήρωσε το παιχνίδι με 14 πόντους και 4 ριμπάουντ.\n\nΑπό την άλλη, οι Ολλανδοί τερμάτισαν στην τελευταία θέση του 4ου ομίλου και αποχαιρετούν το Ευρωμπάσκετ δίχως νίκη (0-5).\n\nΑπό το ναυάγιο των «οράνιε» διασώθηκε ο Ντε Γιονγκ, που πέτυχε 21 πόντους, κατέβασε 4 ριμπάουντ κι έκανε 3 κλεψίματα.\n\n\n\nΤα δεκάλεπτα: 26-11, 48-31, 66-49, 88-67.\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Ολλανδία – Ουκρανία 0-3: Σταμάτησαν τον Νιμίρ και πήραν μεγάλη πρόκριση στα προημιτελικά οι Ουκρανοί (vid)": "Μεγάλη νίκη και μεγάλη πρόκριση στα προημιτελικά του Παγκοσμίου Πρωταθλήματος για την Ουκρανία. Οι Ουκρανοί επικράτησαν με 3-0 της Ολλανδίας και θα αντιμετωπίσουν την Σλοβενία για μια θέση στην τετράδα.\n\nΣτο Ολλανδία – Ουκρανία οι «οράνιε» ίσως να ήταν για λίγο το φαβορί, καθώς διαθέτουν τον Νιμίρ, τον καλύτερο διαγώνιο του Παγκοσμίου Πρωταθλήματος. Οι Ουκρανοί από την άλλη κατάφεραν να σταματήσουν τον σπουδαίο αυτόν παίκτη, παίρνοντας την μεγάλη πρόκριση για τα προημιτελικά με τη νίκη τους με 3-0 (16-25, 19-25, 18-25). Μια νίκη που ήρθε με μεγάλη ευκολία, με απρόσμενα μεγάλη ευκολία θα λέγαμε και πλέον οι Ολλανδοί θα αντιμετωπίσουν την Σλοβενία για μια θέση στα ημιτελικά.\n\nΌσον αφορά τους πόντους, πρώτος σκόρερ για τους θριαμβευτές ήταν ο Τούπτσι με 14 πόντους και τον ακολούθησαν οι Κοβάλοφ, Πλοτνίτσκι και Σεμένιουκ με 12, 11 και 10 αντίστοιχα. Για τους ηττημένους ο Τερ Χορστ είχε 11 και ο Νιμίρ είχε μόλις 10, σε μια από τις χειρότερες βραδιές του σε μεγάλη διοργάνωση.",
    "22» σε Βέλγιο-Ολλανδία οι ελληνικές Ειδικές Δυνάμεις": "Ολοκληρώθηκε το Σάββατο 17 Σεπτεμβρίου η πολυεθνική στρατιωτική άσκηση με την επωνυμία «Falcon Leap - 22», που πραγματοποιήθηκε στο Βέλγιο και στην Ολλανδία, με τη συμμετοχή Ειδικών Δυνάμεων από συνολικά 11 χώρες (Βέλγιο, Γαλλία, Γερμανία, Ελλάδα, Ηνωμένο Βασίλειο, ΗΠΑ, Ισπανία, Ιταλία, Ολλανδία, Ρουμανία, Τσεχία).\n\nINTIME NEWS/ΥΠΕΘΑ/ΔΝΣΗ ΕΝΗΜΕΡΩΣΗΣ\n\nΗ «Falcon Leap - 22» διοργανώνεται κάθε χρόνο στο πλαίσιο των εορταστικών εκδηλώσεων της επετείου της Επιχείρησης «Market Garden» κι αποσκοπεί στην επαύξηση της ετοιμότητας και της μαχητικής ικανότητας μεταξύ των Ειδικών Δυνάμεων των συμμετεχουσών χωρών, καθώς και στην ανταλλαγή τεχνογνωσίας σε θέματα αεραποβατικών επιχειρήσεων.\n\nΟι ελληνικές Ένοπλες Δυνάμεις συμμετείχαν με αξιωματικούς και υπαξιωματικούς από την 2η Μοίρα Αλεξιπτωτιστών (2η ΜΑΛ) της νεότευκτης Διοίκησης Ειδικού Πολέμου (ΔΕΠ) του ΓΕΕΘΑ και τη Σχολή Αλεξιπτωτιστών του ΓΕΣ.\n\nINTIME NEWS/ΥΠΕΘΑ/ΔΝΣΗ ΕΝΗΜΕΡΩΣΗΣ\n\nΚατά την διάρκεια της άσκησης, μεταξύ άλλων, εκτελέστηκαν αντικείμενα ρίψης αλεξιπτωτιστών ημέρα και νύχτα, με τις μεθόδους στατικού ιμάντα και ελεύθερης πτώσης.\n\nΣτην άσκηση «Falcon Leap - 22» οι ελληνικές Ένοπλες Δυνάμεις συμμετείχαν στο πλαίσιο του ευρύτερου σχεδιασμού του ΓΕΕΘΑ ως προς τις διεθνείς συνεργασίες των Ενόπλων Δυνάμεων, για την ενίσχυση της διαλειτουργικότητας και της συνέργειας με φίλες και σύμμαχες χώρες.",
    "Ολλανδία: Θεωρίες συνωμοσίας για σατανιστές παιδόφιλους αναστατώνουν μια ολόκληρη πόλη": "Μικρή πόλη της Ολλανδίας πήγε το Twitter στα δικαστήρια, απαιτώντας να κατεβάσει όλες τις αναρτήσεις που έχουν σχέση με φερόμενο κύκλωμα παιδόφιλων σατανιστών το οποίο καταγγέλλεται πως δραστηριοποιούνταν εκεί τη δεκαετία του 1980.\n\nΤο Bodegraven-Reeuwijk, μία πόλη 35.000 κατοίκων στα κεντρικά της Ολλανδίας, αποτελεί το επίκεντρο θεωριών συνομωσίας που διαχέονται μέσω social media από το 2020.\n\nΔιαβάστε επίσης: Καταγγελίες παιδεραστίας στο ελληνορθόδοξο μοναστήρι Saint-Nicolas de la Dalmerie\n\nΕκείνη τη χρονιά, σύμφωνα με τον Guardian, τρεις άνδρες άρχισαν να δημοσιεύουν ιστορίες περί κακοποιήσεων και δολοφονιών παιδιών στην πόλη τη δεκαετία του 1980, αλλά δεν παρείχαν καμία απόδειξη για τους ισχυρισμούς τους.\n\nΈνας εξ αυτών επικαλούνταν μνήμες που φέρεται να είχε από την κακοποίηση ανηλίκου από μία ομάδα πολιτών στο Bodegraven.\n\nΑνάστατοι οι κάτοικοι\n\nΟι ιστορίες προκάλεσαν ιδιαίτερη αναταραχή στην πόλη, καθώς οι followers των καταγγελλόντων αυξάνονταν και μάλιστα είχαν παρατηρηθεί και εκδηλώσεις στήριξης προς τα υποτιθέμενα θύματα. Άτομα έφταναν στην περιοχή και άφηναν λουλούδια στους τάφους τυχαίων παιδιών, αναφέροντας πως είχαν πέσει θύματα του σατανικού κύκλου.\n\nΟ δικηγόρος του Twitter, Jens van den Brink, δεν θέλησε να κάνει κάποιο σχόλιο πριν από την έναρξη της δίκης.\n\nΠέρσι, δικαστήριο είχε διατάξει τα τρία άτομα να κατεβάσουν άμεσα τις αναρτήσεις που είχαν να κάνουν με την υπόθεση και να φροντίσουν αυτές να μην εμφανιστούν ποτέ ξανά στο διαδίκτυο. Ωστόσο, παρά την καταδίκη τους, οι ιστορίες για το Bodegraven συνέχισαν να κυκλοφορούν και οπαδοί τους διατήρησαν τις φήμες «ζωντανές».\n\n«Εάν οι συνωμοσιολόγοι δεν αφαιρέσουν τα μηνύματά τους, τότε οι εμπλεκόμενες πλατφόρμες πρέπει να δράσουν» είπε ο δικηγόρος της πόλης, Cees van de Zanden, σύμφωνα με την ολλανδική εφημερίδα De Volkskrant.\n\nΟ ίδιος επεσήμανε πως τον Ιούλιο, η πόλη έκανε αίτημα στο Twitter να εντοπίσει και διαγράψει το σχετικό περιεχόμενο, όχι μόνο τις αναρτήσεις των τριών ανδρών, αλλά μέχρι στιγμής δεν έχει λάβει κάποια απάντηση.",
    "Επιπλέον 7,5 εκατ. ευρώ από την Ολλανδία για την αποφυγή πετρελαιοκηλίδας στην Υεμένη": "Η ολλανδική κυβέρνηση θα αποδεσμεύσει τα πρόσθετα κονδύλια για τις επιχειρήσεις διάσωσης για τη διασφάλιση του FSO Safer, ενός πλωτού δεξαμενόπλοιου αποθήκευσης πετρελαίου στα ανοικτά των ακτών της Υεμένης.\n\nΣύμφωνα με την ιστοσελίδα της ολλανδικής κυβέρνησης, η υπουργός Εξωτερικού Εμπορίου και Αναπτυξιακής Συνεργασίας Liesje Schreinemacher ελπίζει ότι αυτό το πρόσθετο κονδύλι θα βοηθήσει να διορθωθεί το χρηματοδοτικό κενό και να ξεκινήσουν οι προσπάθειες ανάκαμψης.\n\nΣτις 12 Σεπτεμβρίου, το Συμβούλιο Ασφαλείας των Ηνωμένων Εθνών δημοσίευσε ένα δελτίο τύπου στο οποίο εξέφραζε την ανησυχία του για «τον καταστροφικό οικολογικό, θαλάσσιο και ανθρωπιστικό κίνδυνο που ενέχει το δεξαμενόπλοιο Safer». Κάλεσαν τα κράτη μέλη και τους δωρητές του ιδιωτικού τομέα να βοηθήσουν στη χρηματοδότηση αυτής της επιχείρησης διάσωσης, προκειμένου να αποτραπεί μια μεγάλη πετρελαιοκηλίδα.\n\nΤο FSO Safer είναι ένα γερασμένο δεξαμενόπλοιο που περιέχει πάνω από ένα εκατομμύριο βαρέλια πετρελαίου και κινδυνεύει να διαρρεύσει στην Ερυθρά Θάλασσα ή ακόμη και να εκραγεί.\n\n«Κανονικά, ως υπουργός, είναι δουλειά μου να ασχολούμαι με τις επιπτώσεις των καταστροφών. Αλλά σε αυτή την περίπτωση, έχουμε την ευκαιρία να αποτρέψουμε μια καταστροφή. Το Safer είναι μια ωρολογιακή βόμβα που χτυπάει κόκκινο. Χρειαζόμαστε ταχεία δράση», δήλωσε ο Schreinemacher.\n\n«Η Ολλανδία είναι έτοιμη να βοηθήσει τα Ηνωμένα Έθνη να ξεκινήσουν αυτή την επιχείρηση το συντομότερο δυνατό», πρόσθεσε.\n\nΗ Ολλανδία, οι ΗΠΑ και η Γερμανία θα πραγματοποιήσουν συνάντηση την Τετάρτη, όπου ο ΟΗΕ και άλλοι εταίροι θα μπορέσουν να συζητήσουν τις απαραίτητες διαδικασίες παρακολούθησης και τον τρόπο διεξαγωγής αυτής της επιχείρησης.",
    "Πολωνία – Ολλανδία 0-1: «Έκρυψαν» την μπάλα, σκόρερ ο Χάκπο (vid)": "Πολωνία – Ολλανδία 0-1: «Έκρυψαν» την μπάλα, σκόρερ ο Χάκπο (vid)\n\nΗ Ολλανδία προηγείται της Πολωνίας στο 14ο λεπτό με σκόρερ τον Χάκπο μετά από φανταστικό συνδυασμό.\n\nΔείτε Ακόμα",
    "Ολλανδία: Παραιτήθηκε, λόγω των συνεχιζόμενων προβλημάτων, ο διευθυντής του αεροδρομίου του Σίπχολ": "Ο εκτελεστικός διευθυντής του αεροδρομίου Σίπχολ του Άμστερνταμ ανακοίνωσε σήμερα την παραίτησή του, λόγω των συνεχιζόμενων προβλημάτων που αντιμετωπίζει εδώ και μήνες το αεροδρόμιο, με τις πολύωρη αναμονή σε ουρές, εξαιτίας της έλλειψης προσωπικού.\n\n«Έκανα το καλύτερο που μπορούσα, αλλά δεν τα καταφέραμε ακόμη», είπε ο Ντικ Μπένσοπ, αφού το αεροδρόμιο ζήτησε, για άλλη μία φορά αυτή την εβδομάδα, από τις αεροπορικές εταιρείες, να ακυρώσουν πτήσεις διότι δεν επαρκεί το προσωπικό ασφαλείας.\n\nΔιαβάστε επίσης: Το φθινόπωρο της ταλαιπωρίας στα αεροδρόμια\n\nΠλαφόν στους επιβάτες και μπόνους στο προσωπικό δεν έφεραν τη λύση\n\n«Ο τρόπος με τον οποίο το Σίπχολ αντιμετωπίζει τα προβλήματα και οι δικές μου ευθύνες, ως γενικός διευθυντής, έχουν επικριθεί», σημείωσε ο Μπένσοπ στην ανακοίνωσή του, δηλώνοντας ότι αποχωρεί «με δική του πρωτοβουλία», ώστε να δώσει στο αεροδρόμιο «το περιθώριο για να κάνει ένα νέο ξεκίνημα».\n\nΌπως και πολλά άλλα αεροδρόμια στην Ευρώπη, η λειτουργία του Σίπχολ τους τελευταίους μήνες διαταράχθηκε λόγω έλλειψης προσωπικού, τη στιγμή που ο τομέας των αερομεταφορών ανακάμπτει μετά την πανδημία της Covid-19.\n\nΓια να μειωθεί η αναμονή στις ουρές, από τον Ιούλιο το αεροδρόμιο έχει βάλει πλαφόν στον αριθμό των επιβατών που δέχεται. Υποσχέθηκε επίσης στο προσωπικό μπόνους για τους μήνες με τον μεγαλύτερο φόρτο εργασίας.\n\n«Δραστικά μέτρα ελήφθησαν υπό τη διεύθυνση του Ντικ, για να σταθεροποιηθεί η κατάσταση στο Σίπχολ», δήλωσε ο Γιαπ Βίντερ, ο πρόεδρος του διοικητικού συμβουλίου του αεροδρομίου. Παραδέχτηκε ότι «έγιναν βελτιώσεις το καλοκαίρι», όμως «αυτό δεν αρκεί», πρόσθεσε.\n\nΟ Μπένσοπ, πρώην υψηλόβαθμο στέλεχος στη Shell, υπέβαλε την παραίτησή του το βράδυ της Τετάρτης και το διοικητικό συμβούλιο την έκανε δεκτή. Θα παραμείνει όμως στη θέση του μέχρι τον διορισμό του διαδόχου του.\n\nΗ αποχώρηση του Μπένσοπ ήταν «μια λογική συνέπεια των όσων έχουν συμβεί στο αεροδρόμιο τους τελευταίους μήνες», σχολίασε το συνδικάτο προσωπικού καμπίνας VNC.\n\nΠηγή: ΑΠΕ-ΜΠΕ",
    "Λάουρα Στένμπεκ: Η ΝΕΠ φέρνει «τουλίπα» από την Ολλανδία": "Τι κοινό έχουν η Πάτρα με την Ουτρέχτη; Οτι και οι δυο πόλεις διαθέτουν μεγάλα Πανεπιστήμια. Υπάρχει άραγε και κάτι άλλο που να τις συνδέει;\n\nΗ απάντηση είναι ένα ονοματεπώνυμο. Ναι-ναι, ένα ονοματεπώνυμο! Ο λόγος για τη Λάουρα Στένμπεκ, η οποία αναμένεται το επόμενο διάστημα στα μέρη μας για να παίξει πόλο για λογαριασμό της ΝΕΠ.\n\nΗ συμφωνία με τη γεννημένη το 1998 Ολλανδή τερματοφύλακα θα πρέπει να θεωρείται δεδομένη (απομένουν μόνον οι επίσημες ανακοινώσεις), οπότε είναι καθαρά θέμα χρόνου να τη δούμε στην Πάτρα, προκειμένου να αγωνίζεται τη φετινή σεζόν κάτω από τα γκολπόστ των «δελφινιών».\n\nΗ διεθνής με την Εθνική Ολλανδίας πορτιέρο αγωνιζόταν στους Πόλαρ Μπέαρς του Εντε, μιας πόλης που βρίσκεται κοντά σε Ουτρέχτη και Αμερσφουρτ, αλλά και στο Αρνεμ, την πόλη στην οποία στη διάρκεια του Β΄ Παγκοσμίου Πολέμιου διεξήχθη μια ιστορική μάχη ανάμεσα στους Συμμάχους και τον Αξονα.\n\nΗ Στένμπεκ θα αποτελέσει μαζί με την Αμερικάνα Ιζαμπελ Ρακ το δίδυμο των ξένων παικτριών της ΝΕΠ, με τα «δελφίνια» να θωρακίζονται έτσι με δυο πολύ καλές παίκτριες από την αγορά του εξωτερικού.",
    "Πόλο: Ανώτερη η Ολλανδία, «λύγισε» την εθνική γυναικών": "Η εθνική ομάδα πόλο των γυναικών δεν κατάφερε να υπερισχύσει της Ολλανδίας σε αναμέτρηση για το ευρωπαϊκό πρωτάθλημα. Οι διεθνείς μας ηττήθηκαν από τις «τουλίπες» με 13-8 στη διοργάνωση που διεξάγεται στο Σπλιτ.\n\nΤα κορίτσια της Αλεξίας Καμμένου βρήκαν απέναντί τους την τριταθλήτρια κόσμου, αλλά παρά το τελικό αποτέλεσμα έδειξαν ότι σε σχέση με το παρελθόν έχουν βελτιωθεί και δίνουν ελπίδες για το μέλλον. Πρόκειται για την πρώτη ήττα του αντιπροσωπευτικού μας συγκροτήματος στη διοργάνωση της Κροατίας. Ο δρόμος όμως για τους προκριματικούς είναι ανοιχτός για τις πολίστριές μας, διότι έχουν πετύχει ήδη δύο νίκες.\n\nΑύριο οι πολίστριές μας θα αντιμετωπίσουν το αντίστοιχο συγκρότημα της Γερμανίας (11.00) για την 4η αγωνιστική της διοργάνωσης. Η Εθνική των γυναικών έχει ως στόχο τη 2η θέση στον όμιλό της, ένας στόχος που, όπως όλα δείχνουν, θα επιτευχθεί. Στη χθεσινή αναμέτρηση η Αλεξία Καμμένου χρησιμοποίησε τις αθλήτριες από τη βασική σύνθεση της ομάδας. Καθοριστικό για τη νίκη των κοριτσιών της Ολλανδίας ήταν το 3ο οκτάλεπτο. Εκεί, χάρη σε ένα τέρμα της Νίνου, η Εθνική έφτασε στο ένα γκολ διαφορά (8-9), αλλά ένα λάθος στην ελληνική επίθεση έδωσε την ευκαιρία στη Μουλχάουζεν να βγει σε τετ α τετ και με λόμπα να κάνει το 8-10. Στην 4η περίοδο, παρά την πίεση που άσκησαν οι διεθνείς μας, η Ολλανδία δεν άφησε περιθώρια και κατέκτησε τη νίκη.\n\nΗ εθνική ομάδα των ανδρών αντιμετωπίζει σήμερα (10.30) τη Μάλτα, μια αναμέτρηση στην οποία οι διεθνείς μας δεν αναμένεται να αντιμετωπίσουν πρόβλημα. «Να κερδίσουμε με διαφορά τη Μάλτα και να πάρουμε τη σημαντική νίκη επί της Κροατίας», έχει δηλώσει χαρακτηριστικά ο Αγγελος Βλαχόπουλος.",
    "Στη διάσκεψη της Επιτροπής ECON στην Ολλανδία ο Γ. Κουράκης": "Στο Σβόλε της Ολλανδίας βρίσκεται σήμερα Πέμπτη 22/9/2022 το μέλος της Ευρωπαϊκής Επιτροπής Περιφερειών Γιάννης Κουράκης, όπου συμμετέχει στην διάσκεψη της Επιτροπής ECON με θέμα : « Οι Τοπικές και Περιφερειακές Αρχές για την βιώσιμη και ανθεκτική ανάπτυξη των Μικρομεσαίων Επιχειρήσεων (ΜΜΕ) ».\n\nΌπως αναφέρει η σχετική ανακοίνωση «η Διάσκεψη θα εξετάσει τον ρόλο των τοπικών και περιφερειακών αρχών στην προώθηση της βιώσιμης και ανθεκτικής ανάπτυξης των Μικρομεσαίων Επιχειρήσεων (ΜΜΕ), αξιοποιώντας τις ευκαιρίες της πράσινης και της ψηφιακής μετάβασης\n\nΑπό τις αρχές του 2020, μετά την έξαρση της πανδημίας COVID-19, οι ευρωπαϊκές ΜΜΕ βυθίζονται σε βαθιά κρίση, η οποία χαρακτηρίζεται από σοβαρές διαταραχές στην αλυσίδα εφοδιασμού και στην αγορά εργασίας.\n\nΗ ΕΕ έχει αναλάβεις δράσεις για να αμβλύνει το πλήγμα της κρίσης στις ΜΜΕ, με συνδυασμό βραχυπρόθεσμων μέτρων έκτακτης ανάγκης (συστήματα ρευστότητας και απασχόλησης, προσωρινό πλαίσιο κρατικών ενισχύσεων) αλλά και μακροπρόθεσμων μέτρων (NextGenerationEU).\n\nΕνώ η ανθεκτικότητα των ευρωπαϊκών ΜΜΕ δοκιμάστηκε σοβαρά κατά τη διάρκεια της πανδημίας, τα μέτρα που θεσπίστηκαν βοήθησαν τις ΜΜΕ να επιβιώσουν κατά τους δύσκολους καιρούς, αν και όχι χωρίς αντίκτυπο στις οικονομικές επιδόσεις τους.\n\n¨ Κίνδυνος διαταραχής της παγκόσμιας αλυσίδας εφοδιασμού¨\n\nΕνώ η συνέχιση της ανάκαμψης το 2022 αναμενόταν ευρέως, ο πόλεμος στην Ουκρανία έχει προκαλέσει σημαντική αβεβαιότητα όσον αφορά τις Οικονομικές Προοπτικές στην Ευρώπη, με αποτέλεσμα την επιδείνωση των παγκόσμιων επενδύσεων και του εμπορικού κλίματος, την αύξηση των τιμών της ενέργειας και των πρώτων υλών και τον κίνδυνο διαταραχής της παγκόσμιας αλυσίδας εφοδιασμού.\n\nΔεδομένου ότι οι ΜΜΕ αντιπροσωπεύουν το 99,8 % των επιχειρήσεων στην ΕΕ και τα 2/3 της συνολικής απασχόλησης στον ιδιωτικό τομέα, η Ευρωπαϊκή Πράσινη Συμφωνία και η ψηφιακή δεκαετία της ΕΕ θα είναι σε θέση να επιτύχουν τους στόχους τους μόνο εάν είναι κατάλληλες για τις ΜΜΕ.\n\nΟι ευρωπαϊκές ΜΜΕ αντιμετωπίζουν συνεχώς προκλήσεις όσον αφορά την πρόσβαση σε χρηματοδότηση, την αντιμετώπιση των κανονιστικών επιβαρύνσεων και την προώθηση της ψηφιακής και της πράσινης μετάβασης.\n\nΣτόχος της συνεδρίασης είναι να εξεταστούν τα βασικά διακυβεύματα για τις ΜΜΕ στο τρέχον θεματολόγιο πολιτικής της ΕΕ»",
    "Απόλλων - SOLD OUT για Ολλανδία": "Τέλος τα εισιτήρια που αναλογούσαν στον Απόλλωνα για το ματς στην Ολλανδία. Τα 925 ήταν πολύ λίγα και έχουν... εξαφανιστεί αφού όπως γράψαμε νωρίτερα , οι Απολλωνίστες είχαν σχηματίσει ουρές από τις 05:00 τα ξημερώματα.\n\nΗ ανακοίνωση:\n\n\"Η Εταιρεία Απόλλων Ποδόσφαιρο (Δημόσια) Λτδ ανακοινώνει ότι τα εισιτήρια που αναλογούν για την ομάδα μας για τον εκτός έδρας αγώνα της 3ης αγωνιστικής της φάσης των ομίλων του UEFA Conference League με αντίπαλο τη AZ Alkmaar, έχουν εξαντληθεί.\n\nΕυχαριστούμε θερμά τον κόσμο μας για το τεράστιο ενδιαφέρον και απολογούμαστε που λόγω του περιορισμένου αριθμού εισιτηρίων, δεν μπορέσαμε να ικανοποιήσουμε τη μεγάλη ζήτηση\".",
    "ΟΛΛΑΝΔΙΑ - ΒΕΛΓΙΟ (25/9/22, 21:45) ΠΡΟΓΝΩΣΤΙΚΑ ΣΤΟΙΧΗΜΑΤΟΣ": "Μόλις μία ήττα στα τελευταία εννέα παιχνίδια του, από την Ολλανδία.\n\nΤην Πέμπτη επικράτησε 2-1 (10’, 37’ – 50’) της Ουαλίας στον τελευταίο εντός συνόρων αγώνα πριν το Μουντιάλ.\n\nΜάλλον μάταιη η προσπάθειά του για την πρωτιά στο γκρουπ, θα πρέπει να υπερκαλύψει τη βαριά ήττα 4-1 του πρώτου γύρου από την Ολλανδία, η οποία μάλιστα ήταν η μοναδική από τους «οράνιε» στα τελευταία εννέα μεταξύ τους παιχνίδια.\n\nΟ τεχνικός Μαρτίνεθ έχει σχεδόν καταλήξει στους παίκτες που θα πάρει μαζί του στο Κατάρ, αλλά ο ανταγωνισμός για τις τελευταίες κλήσεις παραμένει μεγάλος.\n\n«Είμαστε στην τελική ευθεία για το Μουντιάλ και όλοι θέλουμε να δείξουμε τον καλύτερό μας εαυτό» ο μέσος Τίλεμανς.\n\nΑπόψε τα ηνία των «κόκκινων διαβόλων» θα έχει ο Τιερί Ανρί (πρώτο του ματς στο Βέλγιο ως πρώτος προπονητής), αφού ο Μαρτίνεθ είναι τιμωρημένος και θα βρίσκεται στις εξέδρες.",
    "Ολλανδία: Ευοίωνες οι προοπτικές για τα βιολογικά φρούτα μετά από τη δύσκολη περσινή σεζόν": "Η συγκομιδή βιολογικών φρούτων από δενδρώδεις καλλιέργειες βρίσκεται σε πλήρη εξέλιξη στην Ολλανδία. Σύμφωνα με τον Robert Elshof, επικεφαλής της οικογενειακής επιχείρησης Elshof Organic Fruit, που ειδικεύεται στην καλλιέργεια και στη συσκευασία βιολογικών μήλων και αχλαδιών, οι φετινές συνθήκες είναι εξαιρετικές.\n\n«Ευτυχώς, οι περισσότεροι καλλιεργητές μπόρεσαν να ποτίσουν. Περάσαμε ένα υπέροχο καλοκαίρι, κάτι που σημαίνει ότι τα φρούτα είναι εξαιρετικής ποιότητας και γεύσης», αναφέρει. Το ίδιο καλές είναι και οι αναμενόμενες αποδόσεις. «Η περσινή χρονιά ήταν ιδιαίτερα κακή για τα αχλάδια, ωστόσο οι προοπτικές αυτής της σεζόν φαίνονται ευοίωνες. Είμαστε ευχαριστημένοι με την καλή σοδειά και με το γεγονός ότι θα μπορέσουμε να τηρήσουμε τις συμφωνίες με τους αγοραστές μας. Παρ’ όλα αυτά, υπάρχουν αβεβαιότητες. Οι πωλήσεις στα σούπερ μάρκετ έχουν πέσει μετά τις υψηλές πωλήσεις της πανδημίας, ενώ ο πληθωρισμός ασκεί περαιτέρω πιέσεις στα πιο ακριβά φρούτα και λαχανικά, συμπεριλαμβανομένου του τμήματος των βιολογικών προϊόντων. Ευτυχώς, η ζήτηση των Ευρωπαίων πελατών μας στα δίκτυα λιανικής έχει αυξηθεί. Οι τοπικές πωλήσεις γίνονται όλο και πιο σημαντικές για εμάς». Ο μεγαλύτερος όγκος πωλήσεων της Elshof Organic Fruit είναι εγχώριες και απορρέουν από τη συνεργασία της με μια ολλανδική αλυσίδα χονδρικής και λιανικής πώλησης.\n\nΩστόσο, η ζήτηση από το εξωτερικό είναι αυξανόμενη. «Οι σκανδιναβικές χώρες και η Γερμανία μετατρέπονται σε ολοένα και πιο εξέχουσες αγορές», εξηγεί ο Elshof. «Εμείς, ευτυχώς, έχουμε πολλούς πιστούς πελάτες που παραμένουν μαζί μας όλη τη σεζόν, ενώ έχουμε εδώ και χρόνια σταθερή γραμμή εμπορίου με το Ηνωμένο Βασίλειο. Ένας μεγάλος όγκος της παραγωγής μας διοχετεύεται προς τα εκεί. Επίσης, μόλις η γαλλική αγορά αδειάσει αργότερα μέσα στη σεζόν, πιθανότατα θα στείλουμε και εκεί τις απαραίτητες ποσότητες βιολογικών φρούτων».",
    "Πολωνία – Ολλανδία: 0-2 (hls)": "Πολωνία – Ολλανδία: 0-2 (hls)\n\nΤα στιγμιότυπα του αγώνα Πολωνία - Ολλανδία για την 5η Αγωνιστική του 4ου Ομίλου της League A.\n\nΔείτε Ακόμα",
    "Γερμανία και Ολλανδία θα κρατήσουν τις καταθέσεις τους στην ΕΚΤ": "Μετά τη χθεσινή απόφαση της Ευρωπαϊκής Κεντρικής Τράπεζας να προσφέρει επιτόκιο πάνω από το μηδέν στις κυβερνήσεις, ακολούθησαν οι ανακοινώσεις Γερμανίας και Ολλανδίας.\n\nΓερμανία και Ολλανδία ανακοίνωσαν σήμερα ότι δεν θα αποσύρουν τις καταθέσεις τους από την Ευρωπαϊκή Κεντρική Τράπεζα, μετά την χθεσινή ανακοίνωσή της ότι καταργεί το πλαφόν 0% στο επιτόκιο των καταθέσεων που δίνει στις κυβερνήσεις για τα διαθέσιμα που καταθέτουν στην κεντρική τράπεζα. Αυτό σημαίνει ότι θα αρχίσει να πληρώνει τόκους στις κρατικές καταθέσεις.\n\nΗ Γερμανία δεν χρειάζεται επί του παρόντος να προβεί σε εναλλακτικές επενδύσεις μετά την απόφαση της Ευρωπαϊκής Κεντρικής Τράπεζας να καταβάλει προσωρινά τόκους στις κρατικές καταθέσεις, όπως δήλωσε εκπρόσωπος του υπουργείου Οικονομικών.\n\nΗ κίνηση αυτή ακολουθεί τις ανησυχίες ότι οι κυβερνήσεις θα μπορούσαν να αποσύρουν τα μετρητά και να αγοράσουν ομόλογα με αποτέλεσμα να κλιμακώσουν την έλλειψη ομολόγων που χρησιμοποιούνται ως εγγύηση στην ευρωζώνη.\n\n«Καθώς παραμένει δυνατή η κατάθεση ρευστότητας στην κεντρική τράπεζα σε συνθήκες αγοράς, από σήμερα δεν χρειάζεται να κάνουμε χρήση εναλλακτικών επενδυτικών επιλογών», δήλωσε ο εκπρόσωπος.\n\nΣτο ίδιο μήκος κύματος και η ολλανδική υπηρεσία χρέους που δεν θα αλλάξει την πολιτική της για τη διαχείριση μετρητών μετά την απόφαση της Ευρωπαϊκής Κεντρικής Τράπεζας να ανταμείψει τις καταθέσεις μετρητών του Δημοσίου, δήλωσε την Πέμπτη στο Reuters εκπρόσωπος του υπουργείου Οικονομικών.\n\n«Θα επεξεργαστούμε μια νέα στρατηγική για την κατάσταση μετά από αυτή την περίοδο», δήλωσε η εκπρόσωπος Lena van der Priem στο Reuters."
}