{
    "Στην Ιαπωνία βρίσκεται ο Τσαβούσογλου": "1884686\n\nΣτην Ιαπωνία βρίσκεται ο υπουργός Εξωτερικών, Μεβλούτ Τσαβούσογλου.\n\nΟ υπουργός είπε ότι θα πραγματοποιήσουν διαβουλεύσεις με την Ιαπωνία για την αμυντική βιομηχανία και την ασφάλεια κατά τις προσεχείς μέρες.\n\n«Αν η Ιαπωνία θελήσει να αγοράσει είτε οπλισμένα μη επανδρωμένα αεροσκάφη (SİHA) ή άλλα προϊόντα της αμυντικής μας βιομηχανίας, θα καλύψουμε ευχαρίστως τις ανάγκες της σε αυτό τον τομέα», δήλωσε.\n\nΟ Τσαβούσογλου ο οποίος βρίσκεται στο Τόκυο για να παραστεί στην κηδεία του πρώην Ιάπωνα Πρωθυπουργού Σίνζο Άμπε που δολοφονήθηκε τον Ιούλιο, απάντησε σε ερωτήσεις των δημοσιογράφων για την επικαιρότητα.\n\nΕρωτηθείς αν την ατζέντα της επίσκεψης θα απασχολήσει η πώληση οπλισμένων ΜΕΑ στην Ιαπωνία ο υπουργός είπε τα εξής:\n\n«Τα μη επανδρωμένα αεροσκάφη και τα οπλισμένα ΜΕΑ που παράγουμε είναι από τα καλύτερα που κατασκευάζονται αυτή τη στιγμή στον κόσμο, μάλιστα είναι τα κορυφαία. Στη Λιβύη, ειδικά την κατάληψη της Τρίπολης, την απέτρεψα τα τουρκικά οπλισμένα ΜΕΑ. Θέλουμε να αναπτύξουμε τη συνεργασία μας με την Ιαπωνία στον τομέα της αμυντικής βιομηχανίας, όπως σε κάθε τομέα.»\n\nΣημειώνοντας ότι θα πραγματοποιήσουν διαβουλεύσεις με την Ιαπωνία για την αμυντική βιομηχανία και την ασφάλεια κατά τις προσεχείς μέρες, ο υπουργός δήλωσε τα παρακάτω:\n\n«Αν η Ιαπωνία θελήσει να αγοράσει είτε οπλισμένα μη επανδρωμένα αεροσκάφη (SİHA) ή άλλα προϊόντα της αμυντικής μας βιομηχανίας, αυτή τη στιγμή ενδιαφέρονται πολύ και άλλες ασιατικές χώρες ειδικά η Μαλαισία και η Ινδονησία, αυτές οι χώρες εκδηλώνουν μεγάλο ενδιαφέρον για τα προϊόντα της αμυντικής μας βιομηχανίας, υπογράφονται συμβόλαια, θα καλύψουμε ευχαρίστως τις ανάγκες της Ιαπωνίας και σε αυτό τον τομέα.»\n\nΟ υπουργός Εξωτερικών ανέφερε εξής και τα εξής:\n\n«Πιθανότατα δεν υπάρχει άλλο οπλισμένο ΜΕΑ στον κόσμο σαν τα δικά μας που να έχουν γράψει τραγούδι για εκείνο και να δίνουν το όνομα του στα παιδιά. Το Μπαϊρακτάρ είναι το πιο δημοφιλές όνομα που δίνουν στα νεογέννητα αγοράκια στην Ουκρανία.»",
    "Ιαπωνία: «Μπλόκο» στην εξαγωγή προϊόντων στη Ρωσία κατάλληλων για την κατασκευή χημικών όπλων": "Το Τόκιο θορυβήθηκε από τις απειλές της Μόσχας για τη χρήση πυρηνικών όπλων στην Ουκρανία\n\nΗ κυβέρνηση της Ιαπωνίας αποφάσισε να απαγορεύσει τις εξαγωγές στη Ρωσία προϊόντων που μπορεί να χρησιμοποιηθούν για την κατασκευή χημικών όπλων, επιπλέον κύρωση σε βάρος της Μόσχας, καθώς είναι «βαθιά ανήσυχη» μετά την απειλή της περί ενδεχόμενης χρήσης πυρηνικών όπλων στον πολεμο στην Ουκρανία, δήλωσε σήμερα ο υπουργός προεδρίας Χιροζάκου Ματσούνο.\n\nΗ ιαπωνική κυβέρνηση πρόσθεσε εξάλλου άλλους 21 ρωσικούς οργανισμούς, ιδίως επιστημονικούς, στον κατάλογο των οντοτήτων στους οποίους επιβάλλονται κυρώσεις, σύμφωνα με ανακοίνωση Τύπου που δημοσιοποιήθηκε μετά τη σημερινή συνεδρίαση του υπουργικού συμβουλίου.\n\n\n\nΣτη συνεδρίαση εγκρίθηκαν οι νέες κυρώσεις σε βάρος της Ρωσίας που αναγγέλθηκαν από τον υπουργό Εξωτερικών Γιοσιμάσα Χαγιάσι στην G7 την περασμένη εβδομάδα.\n\n«Η Ιαπωνία ανησυχεί βαθιά για την πιθανότητα χρήσης πυρηνικών όπλων στο πλαίσιο της εισβολής της Ρωσίας στην Ουκρανία», ανέφερε ο κ. Ματσούνο κατά τη διάρκεια ενημέρωσης δημοσιογράφων και πρόσθεσε ότι το Τόκιο θα συνεχίσει τη συνεργασία του με τη διεθνή κοινότητα για να υποστηριχθεί η Ουκρανία καθώς και να επιβληθούν τιμωρητικά μέτρα στη Ρωσία.\n\n\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Βαρβιτσιώτης από Τόκιο: Ελλάδα και Ιαπωνία, σύμμαχοι απέναντι στον αναθεωρητισμό": "Σειρά επαφών για την ενίσχυση της στρατηγικής συνεργασίας Ελλάδας-Ιαπωνίας και την προώθηση των ελληνικών θέσεων είχε κατά την πρώτη μέρα της επίσημης επίσκεψής του στο Τόκυο ο αναπληρωτής υπουργός Εξωτερικών Μιλτιάδης Βαρβιτσιώτης, ο οποίος συναντήθηκε με μέλη της Βουλής των Αντιπροσώπων και της ελληνικής ομογένειας στην Ιαπωνία, σύμφωνα με σχετική ανακοίνωση του υπουργείου Εξωτερικών.\n\nΕιδικότερα, ο κ. Βαρβιτσιώτης είχε εκτενή συζήτηση με τον πρόεδρο Taro Kono και τα μέλη Κοινοβουλευτικής Ομάδας Φιλίας Ιαπωνίας-Ελλάδας στη Βουλή των Αντιπροσώπων.\n\nΟ κ. Βαρβιτσιώτης επισήμανε ότι οι δεσμοί των δύο χωρών είναι ιστορικοί και θεμελιωμένοι σε στέρεες βάσεις φιλίας, αμοιβαίου σεβασμού και κοινών αξιών, δίνοντας ιδιαίτερη έμφαση στον σεβασμό του Διεθνούς Δικαίου, της ειρηνικής επίλυσης των διαφορών και της καταδίκης κάθε είδους αναθεωρητισμών.\n\nΑπαντώντας στις ερωτήσεις τους, τους ενημέρωσε για την πρόοδο που έχει σημειώσει η Ελλάδα μετά το τέλος της οικονομικής κρίσης, με έμφαση στην οικονομική ανάκαμψη, τον ψηφιακό μετασχηματισμό και την άσκηση ενεργητικής εξωτερικής πολιτικής.\n\nΤους ευχαρίστησε ακόμη για την προώθηση των εθνικών θέσεων σε ζητήματα ελληνικού και ελληνο-ιαπωνικού ενδιαφέροντος. Κοινή ήταν η διαπίστωση ότι υπάρχουν ακόμη μεγαλύτερα περιθώρια συνεργασίας μεταξύ των δύο χωρών, ιδίως σε ό,τι αφορά την ενίσχυση της κοινοβουλευτικής διπλωματίας, και τους προσκάλεσε να επισκεφτούν την Ελλάδα.\n\nΟ αναπληρωτής υπουργός συναντήθηκε ακόμη με μέλη της ομογένειας στην Ιαπωνία, της ελληνικής επιχειρηματικής και ακαδημαϊκής κοινότητας αλλά και Ιάπωνες σχετιζόμενους με την Ελλάδα. Ενημερώθηκε για τα ζητήματα που απασχολούν τους Έλληνες που δραστηριοποιούνται εκεί και εξήρε τη συμβολή τους στην προώθηση των ελληνικών συμφερόντων και την προβολή του ελληνικού πολιτισμού.\n\n«Είστε δυναμικό κομμάτι της ιαπωνικής κοινωνίας και είμαστε στο πλευρό σας για ό,τι χρειάζεστε», δήλωσε ο Βαρβιτσιώτης, μεταφέροντας τη στήριξη της ελληνικής κυβέρνησης και του πρωθυπουργού Κυριάκου Μητσοτάκη, ο οποίος αναμένεται να επισκεφτεί επίσης την Ιαπωνία.\n\nΑΠΕ-ΜΠΕ",
    "Πότε ανοίγει πλήρως τα σύνορα η Ιαπωνία": "Η Ιαπωνία τελικά ανοίγει ξανά τα σύνορά της στον μαζικό τουρισμό στις 11 Οκτωβρίου.\n\nΣε συνέντευξη Τύπου στη Νέα Υόρκη, όπου συμμετείχε στη συνεδρίαση της Γενικής Συνέλευσης του ΟΗΕ, ο πρωθυπουργός Φούμιο Κισίντα ανακοίνωσε το τέλος των αυστηρών συνοριακών ελέγχων και των αυστηρών περιορισμών για τον COVID-19.\n\n«Θα άρουμε το ανώτατο όριο του αριθμού των εισερχομένων στην Ιαπωνία, θα άρουμε την απαγόρευση των μεμονωμένων ταξιδιών και θα άρουμε την απαγόρευση για τα ταξίδια χωρίς βίζα», δήλωσε.\n\nΤα πρωτόκολλα COVID της Ιαπωνίας απομόνωσαν ολόκληρη τη χώρα από τον υπόλοιπο κόσμο για δυόμισι χρόνια.\n\nΑυτό επιβεβαιώνει ο Taro Kono, υπουργός Ψηφιακών Υποθέσεων της Ιαπωνίας, μέσω tweet. «Επιτέλους, η Ιαπωνία θα ανοίξει ξανά τα σύνορα. Επιστρέφει η απαλλαγή από την υποχρέωση θεώρησης, χωρίς ημερήσιο όριο και δωρεάν ατομικές επισκέψεις.»\n\nΗ κυβέρνηση θα ξεκινήσει επίσης εκ νέου ένα πρόγραμμα ταξιδιωτικών εκπτώσεων σε εθνικό επίπεδο, το οποίο σταμάτησε λόγω της εξάπλωσης των λοιμώξεων COVID-19.\n\nΟ Kishida είπε ότι «την ίδια μέρα, σχεδιάζουμε να ξεκινήσουμε μια εκστρατεία για να προσφέρουμε εκπτώσεις για ταξίδια εσωτερικού και εκπτώσεις σε εκδηλώσεις στους κατοίκους της Ιαπωνίας και ελπίζουμε ότι πολλοί πολίτες θα επωφεληθούν από την προσφορά για να υποστηρίξουν τους τομείς των ξενοδοχείων, των ταξιδιών και της ψυχαγωγίας που έχουν πληγεί. τεράστια πλήγματα κατά τη διάρκεια της πανδημίας».\n\nΤις τελευταίες εβδομάδες, η Ιαπωνία ανοίγει ξανά σταδιακά τα σύνορά της σαν να δοκιμάζει τα νερά. Τώρα, η χώρα είναι έτοιμη να υποδεχτεί ξανά ξένους τουρίστες.",
    "Αθανάσιος Φραγκής, ένας Έλληνας της Ιαπωνίας -Περιγράφει πώς είναι ένας ξένος να ζει και να δραστηριοποιείται εκεί": "Από την Κύμη Ευβοίας, στην πόλη Μίτο της Ιαπωνίας. Ο Αθανάσιος Φραγκής βρέθηκε στη χώρα του ανατέλλοντος ηλίου έχοντας έναν συγκεκριμένο σκοπό στο μυαλό του: να συστήσει στους Ιάπωνες μερικά από τα πιο περίφημα ελληνικά προϊόντα, όπως λάδι, κρασί, φέτα και γιαούρτι.\n\nΤο 2001 ίδρυσε την εταιρεία εισαγωγής ελληνικών προϊόντων με το ελληνικό όνομα «Νοστιμιά». Πρόκειται για μια καθαρά οικογενειακή επιχείρηση, η οποία προμηθεύει τους Ιάπωνες με προϊόντα της ελληνικής γης, «από τους καλύτερους παραγωγούς» της χώρας, όπως τόνισε μιλώντας στο iefimerida.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΗ μετακόμιση στην Ιαπωνία\n\nΣτην Ιαπωνία βρέθηκε για πρώτη φορά το 1972, ενώ στη συνέχεια μετακόμισε στην Αγγλία, όπου έμεινε για 22 χρόνια. Εκεί γνώρισε τη Γιαπωνέζα σύζυγό του, και κάποια στιγμή μέσα στο 2001 αποφάσισαν να μείνουν μόνιμα στην ιδιαίτερη πατρίδα της.\n\n«Όταν παντρευτήκαμε σκεφτήκαμε “εσύ είσαι Γιαπωνέζα, εγώ είμαι Έλληνας, τι νόημα έχει να ζούμε στην Αγγλία;”. Η Ελλάδα ήταν ένα δύσκολο μέρος για να ξεκινήσεις μια επιχείρηση εκείνη την εποχή, οπότε εγκατασταθήκαμε στην Ιαπωνία», εξηγεί ο επιχειρηματίας. Ήταν μια απόφαση που μπορεί να φαινόταν τρελή τότε για μερικούς, όμως, όπως λέει ο ίδιος, «όταν παίρνουμε αποφάσεις, δεν τις παίρνουμε για να μας πουν \"μπράβο\" οι άλλοι, τις παίρνουμε γιατί αυτό θέλουμε να κάνουμε».\n\nΜικρός δεν είχε σκεφτεί να ασχοληθεί με το εμπόριο. «Η μητέρα μου με προόριζε για δεσπότη. Πολύ κακή επιλογή», μου λέει και γελάει. Ο ίδιος ήθελε να γίνει φιλόλογος, καθώς του αρέσει πολύ η ποίηση. «Είναι η τελειότερη μορφή λόγου. Η ζωή στις μέρες μας είναι πεζή, υλιστική, μας λείπει το όραμα. Οι άνθρωποι σήμερα δεν διαβάζουν, μόνο βλέπουν... Η εικόνα σ' τα δίνει όλα έτοιμα, δεν βοηθά τη φαντασία», προσθέτει για την «πρώτη του αγάπη», όπως μου τη χαρακτήρισε.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΟ κ. Αθανάσιος Φραγκής έμαθε στους Ιάπωνες να γεύονται ελληνικά προϊόντα\n\nΣτην Ελλάδα εργαζόταν ως αστυνομικός -κάτι που αποφάσισε γρήγορα ότι δεν του ταιριάζει- και έτσι αποφάσισε να φύγει στο Λονδίνο για σπουδές. Πήρε το πτυχίο του στις κοινωνικές επιστήμες και άρχισε να ασχολείται με τις επιχειρήσεις, ενώ παράλληλα έκανε και εισαγωγές αυτοκινήτων από την Ιαπωνία. Τότε ήταν που γνώρισε και τη σύζυγό του.\n\nΗ συνομιλία μας διακόπηκε μερικές φορές, καθώς την ώρα που συζητούσαμε «έσκαγαν» έκτακτα δελτία και στην Ιαπωνία, για την άσχημη κατάσταση υγείας της βασίλισσας Ελισάβετ Β'. Ήταν μια είδηση που έκανε αμέσως τον γύρο του κόσμου. Επιστρέφοντας στην κουβέντα μας, ο κ. Φραγκής συνέχισε να μου περιγράφει τη ζωή στην Ιαπωνία.\n\nΟ μοναδικός Έλληνας στην πόλη Μίτο της Ιαπωνίας\n\nΗ πόλη Μίτο, στην οποία ζει τα τελευταία 21 χρόνια, βρίσκεται 100 χλμ. βόρεια του Τόκιο. Εκεί, είναι ο μοναδικός Έλληνας. Λίγο πιο κάτω, στο μέσο δηλαδή μεταξύ Μίτο και Τόκιο, ζει άλλος ένας Έλληνας. «Με το αυτοκίνητο είναι ﻿περίπου μισή ώρα. Είναι ο πιο κοντινός μου γείτονας» λέει χαριτολογώντας.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\n«Οι Έλληνες στην Ιαπωνία είναι γύρω στους 300. Τους περισσότερους -τουλάχιστον όσους είναι εγγεγραμμένοι στην πρεσβεία και δραστηριοποιούνται- τους γνωρίζω», προσθέτει.\n\nΆνοιξη στην πόλη Μίτο\n\nΌταν τον ρωτώ τι άποψη έχουν οι Ιάπωνες για την Ελλάδα, μου απαντά με ειλικρίνεια το εξής: «Έχουν την ίδια άποψη που έχουν και οι περισσότεροι ξένοι, γιατί έτσι τους έχουμε μάθει εμείς. Ξέρουν τη Μύκονο, τη Σαντορίνη, τα άσπρα σπιτάκια και τη γαλάζια θάλασσα. Μέχρι εκεί φτάνει η γνώση τους για την Ελλάδα, εκτός από αυτούς οι οποίοι είναι πιο ψαγμένοι και γνωρίζουν την ιστορία μας και τον πολιτισμό μας. Αυτοί συνήθως είναι σε ηλικίες από 50 ετών και πάνω. Πολύ σπάνια βλέπεις νεότερους να ενδιαφέρονται σε αυτό το επίπεδο. Αυτό έρχεται σε αντίθεση με αυτό που πιστεύουμε εμείς, ότι γνωρίζουν δηλαδή την ιστορία μας. Ελάχιστα τη γνωρίζουν».\n\nΌσο για το ποια είναι η αντίδρασή τους όταν τους λέει ότι είναι από την Ελλάδα, ο κ. Φραγκής σημειώνει πως οι δυο λαοί «δεν υπήρξαμε ποτέ εχθροί». «Πάντα με αντιμετώπιζαν με καλοσύνη και με ευγένεια. Είναι πάρα πολύ φιλόξενοι, πάρα πολύ τίμιοι σαν άνθρωποι. Προσπαθούν να σε προσεγγίσουν και να σε μάθουν όταν σε γνωρίσουν. Η Ιαπωνία είναι ίσως η ασφαλέστερη χώρα στον κόσμο».\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΠολλοί τον έχουν χαρακτηρίσει ως τον πρώτο άνθρωπο που σύστησε στους Ιάπωνες το ελληνικό ελαιόλαδο. Ο ίδιος όμως ξεκαθαρίζει πως δεν υπήρξε ο πρώτος που τους το σύστησε, αλλά ο πρώτος ο οποίος το έκανε πιο επαγγελματικά και πιο συστηματικά. Το ίδιο ισχύει και για τα υπόλοιπα ελληνικά προϊόντα που έμαθαν να γεύονται οι Ιάπωνες, όπως το κρασί, οι ελιές, η φέτα, το γιαούρτι και άλλα.\n\nΓευστικές δοκιμές ελληνικών προϊόντων\n\nΗ απόφαση για τη δημιουργία της εταιρείας Nostimia\n\nΠώς, όμως, ένας Έλληνας παίρνει την απόφαση να δραστηριοποιηθεί επαγγελματικά στην Ιαπωνία, και δη στον χώρο του χονδρεμπορίου, εισάγοντας προϊόντα από την Ελλάδα;\n\n«Όταν η γυναίκα μου κι εγώ αποφασίσαμε να έρθουμε, είπαμε να κάνουμε μια έρευνα. Διαπιστώσαμε ότι δεν υπήρχε τίποτα ελληνικό, και το είδα αυτό ως μια ευκαιρία να φέρουμε την Ελλάδα εδώ. Ήταν και μια ανάγκη που είχα εγώ, να δημιουργήσω κάτι σε αυτή τη χώρα. Επίσης, ίσως να φανεί κάπως ρομαντικό αυτό που θα πω, αλλά ήθελα να δώσω κι εγώ κάτι πίσω στην Ελλάδα που με γέννησε και μου έδωσε αυτά που μπορούσε να μου δώσει. Ήταν και ένα πείσμα αν θέλεις. Γιατί σκεφτόμουν “είναι καλύτεροι οι Ιταλοί που έχουν γεμίσει π.χ. την αγορά με δικά τους προϊόντα;”. Κάπως έτσι. Γι' αυτούς τους λόγους κυρίως το έκανα. Βέβαια, δεν ήταν εύκολο. Ήταν πάρα πολύ δύσκολο», ξεκαθαρίζει ο 73χρονος σήμερα επιχειρηματίας.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΩστόσο, όπως υπογραμμίζει, σε αυτό το ρίσκο που πήρε τον βοήθησε πολύ η ελληνική πρεσβεία και μαζί αντιμετώπισαν τις προκλήσεις που παρουσιάστηκαν στον δρόμο του. Μάλιστα, πολλοί τον θεώρησαν ανόητο όταν τους είπε την πρόθεσή του. «Μου είπαν ότι η ιαπωνική διατροφή επικεντρώνεται στα ψάρια και στα λαχανικά και ότι τα γαλακτοκομικά προϊόντα και το ελαιόλαδο δεν έχουν καμία πιθανότητα επιτυχίας», διηγείται.\n\nΣτίχοι του Οδυσσέα Ελύτη στην πόρτα της επιχείρησης Nostimia\n\nΤι είναι η Nostimia\n\nΗ Nostimia είναι μια μικρή οικογενειακή επιχείρηση η οποία κατά βάση εισάγει τρόφιμα και κρασιά. Αντιπροσωπεύει αρκετές ελληνικές εταιρείες και εισάγει ελληνικά και κυπριακά προϊόντα, «γιατί για εμάς η Κύπρος είναι Ελλάδα», όπως επισημαίνει ο κ. Φραγκής.\n\n«Έχουμε μια εκτεταμένη γκάμα κρασιών, γύρω στις 60 ετικέτες, φέτα -σε λίγο φέρνουμε και γραβιέρα Κρήτης- και γιαούρτι, το οποίο όμως είναι λίγο πιο δύσκολο γιατί έχει πολύ μεγάλους δασμούς. Έτσι, όσον αφορά το γιαούρτι, φέρνουμε μικρές ποσότητες κατά παραγγελία. Επίσης, προμηθεύουμε τους Ιάπωνες με ελιές, λάδι, μέλι, μαρμελάδες και άλλα προϊόντα» αναφέρει χαρακτηριστικά. Τα περισσότερα φτάνουν μέσω θαλάσσης, εκτός από τα πιο ευαίσθητα, όπως τα γιαούρτια και τα τυριά που ταξιδεύουν αεροπορικώς.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΓια όποιον θέλει να αγοράσει στη λιανική, υπάρχει το διαδικτυακό μαγαζί της «Νοστιμιάς», το nostimia.com. Μάλιστα, όπως λέει ο κ. Φραγκής, οι ηλεκτρονικές πωλήσεις ανέβηκαν σε ποσοστό 40% κατά τη διάρκεια της πανδημίας του κορωνοϊού.\n\nΕκδήλωση γευσιγνωσίας από τη Nostimia\n\nΤι αρέσει περισσότερο στους Ιάπωνες\n\n«Αν αφαιρέσουμε τα κρασιά, γιατί και αυτά έχουν μια πολύ καλή πορεία τώρα τελευταία, στην κορυφή θα έβαζα το λάδι και τη φέτα, και τα υπόλοιπα λίγο παρακάτω» αναφέρει ο κ. Φραγκής περιγράφοντας ποια ελληνικά προϊόντα προτιμούν περισσότερο οι Ιάπωνες. Σε αυτό το σημείο, ο επιτυχημένος Έλληνας επιχειρηματίας στέκεται στο θέμα της αναγνωρισιμότητας προϊόντων, από το οποίο πάσχει η χώρα μας:\n\n«Δεν έχουμε brand. Αυτό είναι ένα βασικό πρόβλημα για τα ελληνικά προϊόντα σε ολόκληρο τον κόσμο. Βλέπεις τους Ιταλούς -που είναι οι κύριοι ανταγωνιστές μας, θα μπορούσε να πει κανείς- να έχουν τα ίδια προϊόντα με τα δικά μας, αλλά την ίδια στιγμή να έχουν και τα brand Gucci, Ferrari κ.λπ. Το πρόβλημα είναι δηλαδή ότι οι ξένοι δεν μας γνωρίζουν και από κάπου αλλού, όπως από τα προϊόντα μας. Μας γνωρίζουν από την Ακρόπολη, από τη Σαντορίνη, όχι όμως για τα προϊόντα μας».\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\n«Είναι εύκολο να αλλάξει αυτό;» τον ρωτάω. «Δυστυχώς, στην Ελλάδα δεν έχουμε καταλάβει τι είναι το μάρκετινγκ. Πιστεύουμε πως είναι διαφήμιση. Δεν είναι όμως αυτό. Το μάρκετινγκ είναι έρευνα. Δεν έχουμε καταλάβει ένα πράγμα, τουλάχιστον οι επιχειρηματίες οι δικοί μας. Το ότι για να έχει επιτυχία ένα προϊόν πρέπει να έχει αναγνωρισιμότητα. Πόσες φορές έχεις πει στιγμιαίος καφές και όχι νες καφέ; Ή και αν δεις οποιοδήποτε άλλο σχετικό brand, πάλι νες καφέ θα πεις» μου εξηγεί.\n\nΣεμινάρια οίνου\n\nΤα ελληνικά προϊόντα στην ιαπωνική κουζίνα\n\nΜιλώντας για τις κουζίνες των δύο χωρών και αν έχουν ενσωματώσει οι Ιάπωνες ελληνικά υλικά στις συνταγές τους, λέει πως η «ελληνική κουζίνα είναι γενικά κάπως διαφορετική». «Είναι δύσκολο δηλαδή να την ενσωματώσεις και να την κάνεις γιαπωνέζικη. Έχει μπει στις ζωές των Ιαπώνων, αλλά ολόκληρη, ως καθαρά ελληνική. Οι Ιάπωνες έχουν το εξής, που εμάς μας συμφέρει. Δεν διστάζουν να δοκιμάσουν κάτι καινούργιο, σε αντίθεση π.χ. με τους Άγγλους και τους Έλληνες. Εκεί είναι η επιτυχία μας», δηλώνει ο κ. Φραγκής, ο οποίος μάλιστα κάποτε έκανε και μαθήματα μαγειρικής -την οποία λατρεύει- στους Ιάπωνες.\n\nΣύμφωνα με τον ίδιο, οι δύο κουζίνες δεν διαφέρουν ιδιαίτερα. «Εξαρτάται για ποια κουζίνα μιλάμε» ξεκαθαρίζει. «Αν πάμε στην κουζίνα της Βόρειας Ελλάδας που έχει κατεξοχήν σάλτσες κρεατικά κ.λπ., θα έλεγα ναι διαφέρουν, αλλά η νησιώτικη κουζίνα μας μοιάζει με τη δική τους. Οι Ιάπωνες παίζουν πολύ με τις γεύσεις των συστατικών. Χρησιμοποιούν εποχικά προϊόντα δηλαδή και τους αρέσουν γενικά οι λεπτές γεύσεις, όπως το άρωμα που βγάζει το λαχανικό στην εποχή του. Δεν χρησιμοποιούν πάρα πολλά καρυκεύματα. Επίσης, εδώ υπάρχουν ένα σωρό διαφορετικές κουζίνες -κυρίως ασιατικές- που κατά κάποιον τρόπο έχουν ενσωματωθεί στην ιαπωνική, καθώς μοιάζουν περισσότερο».\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΠιάτο της ιαπωνικής κουζίνας\n\nΗ ζωή στην Ιαπωνία\n\nΗ προσαρμογή στη νέα του ζωή εκεί ήταν εύκολη, γιατί «γενικά αγαπά όλους τους ανθρώπους». Οι Ιάπωνες είναι γι' αυτόν ένας ήσυχος, ευγενικός λαός. «Δεν χρειάζεται να κάνεις σύγκριση με αυτό που ξέρεις όταν πας κάπου. Αν συγκρίνεις με αυτό που είχες και σου αρέσει περισσότερο, τότε πήγαινε πάλι στην πατρίδα σου. Εδώ θα πρέπει να προσαρμοστείς με αυτό που βρήκες. Δεν έχουν κάτι το περίεργο οι Ιάπωνες, είναι μια χαρά λαός. Μου αρέσει που διατηρούν την παράδοσή τους και που δεν έχουν ξεχάσει καθόλου την κουλτούρα τους και την παράδοση τους» σημειώνει.\n\nΑυτό όμως που δεν του αρέσει είναι αυτή η συλλογικότητα που έχουν ως λαός, γιατί ο ίδιος είναι άνθρωπος που του αρέσει να παίρνει αποφάσεις μόνος του. «Ο Ιάπωνας είναι το ακριβώς αντίθετο. Είναι πολύ ευθυνόφοβος και δεν του αρέσει γενικά να προεξέχει από όλους τους άλλους, δεν θέλει να φανεί ότι σηκώνει κεφάλι. Αυτό σημαίνει ότι δεν παίρνει ποτέ μια απόφαση. Είναι μια κακώς εννοούμενη περηφάνεια που δυσκολεύει τη ζωή των άλλων ορισμένες φορές», παρατηρεί.\n\nΌσο για τα ιαπωνικά, δεν ήξερε να τα μιλάει πριν πάει στην Ιαπωνία, αλλά ούτε τα έχει μάθει μέχρι σήμερα καλά, όπως ομολογεί με χιούμορ. «Ξέρω ελάχιστα πράγματα. Το επιδίωξα αλλά είναι και δύσκολη γλώσσα... Στα μαθήματα απαντούσα μια χαρά στην καθηγήτρια, αλλά μόλις έβγαινα έξω από την αίθουσα δεν θυμόμουν τίποτα» παραδέχεται γελώντας.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΙαπωνική αγορά\n\nΠού μοιάζουν και πού διαφέρουν οι δύο χώρες\n\n«Εάν θα έκανα μια σύγκριση, οι Ιάπωνες μου θυμίζουν την Ελλάδα της δεκαετίας του '50 ως νοοτροπία. Μεγάλωσα στην Αθήνα, δεν έχω ζήσει στην ελληνική επαρχία. Οπότε η εικόνα που μου θυμίζουν είναι αυτή της Αθήνας εκείνη την περίοδο. Σαν διαφορά, θα αναφερθώ και πάλι στη συλλογική σκέψη που έχουν οι Ιάπωνες. Είναι κοινωνία του συνόλου και όχι της μονάδας. Στην Ελλάδα δεν νομίζω ότι ισχύει κάτι τέτοιο. Δεν τους αρέσει να κάνουν ένα βήμα μπροστά μόνοι τους, κάτι το οποίο είναι και καλό και κακό. Καλό γιατί “η ισχύς εν τη ενώσει”, κακό γιατί δεν βγάζουν ηγέτες. Είναι όμως ένας τρόπος επιβίωσης κι αυτός» αναφέρει χαρακτηριστικά.\n\nΠόσο επηρέασε ο Covid-19 την εταιρεία\n\nΦυσικά, η εταιρεία δεν έμεινε ανεπηρέαστη από το κύμα της πανδημίας του κορωνοϊού. Περιγράφοντας την κατάσταση, αναφέρει συγκεκριμένα: «Επηρεαστήκαμε πάρα πολύ, αφενός μεν γιατί δεν μπορούσαμε να ταξιδέψουμε, ούτε εμείς, αλλά ούτε και να έρθει κάποιος στην Ιαπωνία. Ακόμα υπάρχουν κάποια θέματα με τα ταξίδια. Επίσης, είχαμε μεγάλο πρόβλημα με το γεγονός ότι έκλεισε η εστίαση. Το 80% των πελατών μας είναι εστιατόρια. Ευτυχώς ανέβηκαν λίγο, όπως προανέφερα, οι διαδικτυακές πωλήσεις, γιατί ο κόσμος δεν μπορούσε να βγει έξω, οπότε υποχρεωτικά αγόραζε ηλεκτρονικά. Πρόκειται για ένα μικρό κομμάτι του τζίρου, αλλά αυτό το κομμάτι μάς κράτησε το κεφάλι έξω από το νερό. Τώρα είναι κάπως καλύτερα τα πράγματα».\n\n«Εκτός από αυτά, δεν μπόρεσα να πάω στην Ελλάδα να κάνω ένα σωρό πράγματα που είχα προγραμματίσει. Γενικά, το κυριότερο συναίσθημα που επικρατούσε τότε ήταν η αβεβαιότητα. Δεν ήξερες τι θα γίνει το επόμενο δεκαήμερο. Ήταν ψυχοφθόρο, γιατί δεν μπορείς να προγραμματίσεις και να κάνεις τίποτα. Εκδηλώσεις που είχαμε προγραμματίσει δεν μπορέσαμε να τις κάνουμε».\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΓευσιγνωσία για το κοινό\n\nΩστόσο, πλέον τα πράγματα έχουν αλλάξει, καθώς έχουν ήδη ξεκινήσει να προγραμματίζονται και να πραγματοποιούνται εκδηλώσεις προώθησης ελληνικών προϊόντων.\n\nΟ κορωνοϊός έφερε πίσω και τα σχέδια της εταιρείας να ανοίξει ένα κατάστημα λιανικής, το οποίο προς το παρόν έχει μείνει στα σκαριά, αλλά τώρα θα αρχίσει ξανά η δραστηριοποίηση σε αυτό το κομμάτι. «Θέλουμε να δημιουργήσουμε ένα σημείο αναφοράς όπου ο κόσμος μπορεί να βρει τα προϊόντα. Υπάρχουν βέβαια σε κάποια καταστήματα, αλλά τα θέλουμε συγκεντρωμένα», αναφέρει ο κ. Φραγκής.\n\nΗ νοσταλγία για την Ελλάδα\n\nΜπορεί να ζει πλέον μόνιμα στην Ιαπωνία, αλλά αυτό δεν σημαίνει ότι δεν επισκέπτεται συχνά την Ελλάδα, εφόσον φυσικά το επιτρέπουν οι συνθήκες. Η τελευταία φορά που ήρθε ήταν τον Μάιο για δουλειές. Αυτό που του λείπει από την πατρίδα είναι οι στιγμές της Ελλάδας όπως μου είπε, π.χ. να απολαύσει ένα ουζάκι στην παραλία, καθώς και το να πηγαίνει στην εκκλησία, μιας και είναι ψάλτης και εκεί δεν έχουν ελληνορθόδοξους ναούς. «Τέτοια πράγματα μου λείπουν. Η ζωή μας και οι αναμνήσεις μας είναι στιγμές» λέει χαρακτηριστικά.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΜετά από τόσα χρόνια παραμονής και εμπειρίας εκεί, οι συμβουλές του για κάποιον/κάποια που θα ήθελε να πάει να ζήσει και να εργαστεί στην Ιαπωνία είναι: «Να ξέρει άπταιστα αγγλικά και ιαπωνικά αν είναι εφικτό, και να έχει κάποια ειδικότητα η οποία να χρειάζεται στους Ιάπωνες».\n\nΣχετικά με το αν σκέφτεται να επιστρέψει μόνιμα στη χώρα μας, είναι κάτι που δεν το γνωρίζει, καθώς, όπως σημειώνει, «δεν είναι εύκολη μια τέτοια απόφαση, γιατί δεν είμαι μόνος μου. Αν ήμουν μόνος, ίσως και να ήμουν ήδη στην Ελλάδα. Τώρα που μεγάλωσα θέλω να περνάω πιο πολύ χρόνο στην Ελλάδα».\n\n*Τις φωτογραφίες παραχώρησε ευγενικά στο iefimerida ο κ. Φραγκής.",
    "Ιαπωνία: Σε αναπτυξιακή τροχιά οι επιχειρήσεις τον Σεπτέμβριο": "Η δραστηριότητα του ιδιωτικού τομέα στην Ιαπωνία ανέκαμψε κάπως τον Σεπτέμβριο, με τον Σύνθετο Δείκτη Υπεύθυνων Προμηθειών (PMI) να ξεπερνά το όριο των 50 μονάδων που διαχωρίζει την ανάπτυξη από τη συρρίκνωση. Ο ΡΜΙ πέρασε σε θετικό έδαφος και τις 50,9 μονάδες, έναντι 49,4 τον Αύγουστο.\n\nΗ προκαταρκτική έκθεση της S&P Global τη Δευτέρα κατέγραψε τον PMI μεταποίησης στο 48,9, από 49,2 τον Αύγουστο, και τον PMI υπηρεσιών στο 51,9, από το 49,5 του Αυγούστου. Η έκθεση σημείωσε επίσης ότι η επιχειρηματική εμπιστοσύνη έπεσε σε χαμηλό 13 μηνών.",
    "O τυφώνας Nanmadol «σαρώνει» την Ιαπωνία: 9 εκ. εκτοπισμένοι, 2 νεκροί και 90 τραυματίες- Δείτε βίντεο": "Οι μεταφορές και οι επιχειρήσεις έχουν διακοπεί και η χώρα είναι προετοιμασμένη για εκτεταμένες πλημμύρες και κατολισθήσεις.\n\nΕννέα εκατομμύρια άνθρωποι έχουν κληθεί να εκκενώσουν τα σπίτια τους καθώς στην Ιαπωνία μαίνεται ένας από τους χειρότερους τυφώνες που έχει πλήξει ποτέ τη χώρα.\n\nΟ σούπερ τυφώνας Nanmadol είχε ως αποτέλεσμα να σκοτωθούν 2 άνθρωποι ενώ τραυματίστηκαν σχεδόν 90.\n\nΟ τυφώνας έπληξε το νοτιότερο νησί της Ιαπωνίας, Κιούσου, το πρωί της Κυριακής, και προβλέπεται να περάσει πάνω από το κύριο νησί Χονσού τις επόμενες ημέρες.\n\nEyes on #Namadol, due to make landfall in Japan at a category 3 typhoon 6 days from now. pic.twitter.com/pwbo7NXEGQ — Hey, Dave! (@davegreenidge57) September 16, 2022\n\nΌπως επισημαίνει το BBC, δεκάδες χιλιάδες άνθρωποι πέρασαν το βράδυ της Κυριακής σε καταφύγια έκτακτης ανάγκης και σχεδόν 350.000 σπίτια είναι χωρίς ρεύμα.\n\nΟι μεταφορές και οι επιχειρήσεις έχουν διακοπεί και η χώρα είναι προετοιμασμένη για εκτεταμένες πλημμύρες και κατολισθήσεις.\n\nΟ τυφώνας έφερε ριπές έως και 234 χλμ/ώρα (145 μίλια/ώρα) και σε ορισμένες περιοχές προβλεπόταν βροχή 400 χιλιοστών (16 ίντσες) σε 24 ώρες.\n\nΤα δρομολόγια των τρένων, τα πορθμεία και εκατοντάδες πτήσεις έχουν ακυρωθεί.\n\nΠολλά καταστήματα και άλλες επιχειρήσεις έχουν κλείσει και έχουν τοποθετηθεί σάκοι άμμου για την προστασία ορισμένων ακινήτων.\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Ιαπωνία: Ένας νεκρός από τον τυφώνα Τάλας": "Ένας άνθρωπος έχασε τη ζωή του και αρκετοί τραυματίστηκαν στην Ιαπωνία από τις καταρρακτώδεις βροχές και τις κατολισθήσεις που προκάλεσε ο τυφώνας Τάλας, ο οποίος προσεγγίζει σήμερα τις ακτές της χώρας.\n\nΈνας 40χρονος έχασε τη ζωή του στην Κακεγκάουα, στον νομό Σιζουόκα, στην κεντρική Ιαπωνία, όταν το σπίτι του παρασύρθηκε από κατολίσθηση, μετέδωσαν το δημόσιο τηλεοπτικό δίκτυο NHK και τοπικά μέσα ενημέρωσης.\n\nΣτο Χαμαμάτσου, επίσης στον νομό Σιζουόκα, άλλη κατολίσθηση προκάλεσε τον ελαφρύ τραυματισμό τριών ανθρώπων, σύμφωνα με το NHK. Η αστυνομία δεν ήταν σε θέση προς το παρόν να επιβεβαιώσει τις πληροφορίες αυτές.\n\nΣύμφωνα με την ιαπωνική μετεωρολογική υπηρεσία, ο τυφώνας βρισκόταν σήμερα στις 06:00 τοπική ώρα (24:00 ώρα Ελλάδος) στον Ειρηνικό Ωκεανό σε απόσταση περίπου 100 χιλιομέτρων νότια του νομού Σιζουόκα και κατευθυνόταν προς τα βορειοανατολικά, συνοδευόμενος από ανέμους που έπνεαν με ταχύτητα έως και 90 χιλιομέτρων την ώρα.\n\nΗ μετεωρολογική υπηρεσία προέβλεψε ότι υπάρχει κίνδυνος μεγάλα κύματα, καταρρακτώδεις βροχές, κατολισθήσεις και πλημμύρες να πλήξουν το κεντρικό, ανατολικό και βόρειο τμήμα της Ιαπωνίας, συμπεριλαμβανομένου του Τόκιο.\n\nΗ Ιαπωνία αντιμετωπίζει περίπου 20 τυφώνες ετησίως, από το καλοκαίρι ως το φθινόπωρο. Την περασμένη εβδομάδα 4 άνθρωποι έχασαν τη ζωή τους και 151 τραυματίστηκαν κατά το πέρασμα του τυφώνα Νανμαντόλ στο νοτιοδυτικό τμήμα της χώρας.\n\nΣύμφωνα με τους επιστήμονες, η κλιματική αλλαγή αυξάνει την σοβαρότητα των ακραίων καιρικών φαινομένων.\n\nΜε πληροφορίες από AFP, ΑΠΕ-ΜΠΕ\n\n⇒ Ειδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "MotoGP, Ιαπωνία: Ο Μάρκεθ «χόρεψε» στη βροχή και πήρε την pole": "Η βροχή ήταν ο πρωταγωνιστής στις κατατακτήριες δοκιμές στο Μοτέγκι με τον Μαρκ Μάρκεθ να παίρνει μια σημαντική pole position.\n\nΜε έναν εντυπωσιακό τρόπο ολοκληρώθηκαν οι κατατακτήριες δοκιμές στο Grand Prix Ιαπωνίας, με τον Μαρκ Μάρκεθ να είναι αυτός που ξεχώρισε και πήρε μία μεγάλη pole position. O αναβάτης της Honda με χρόνο 1:55,214 έκανε μία μεγάλη εμφάνιση και πανηγύρισε την πρώτη του pole από το 2019.\n\nΠίσω του βρέθηκε ο πάντα εξαιρετικός στη βροχή, Ζοάν Ζαρκό της Pramac Racing, ο οποίος ήταν μόλις δύο δέκατα του δευτερολέπτου πιο αργός. Ο Μπραντ Μπίντερ της KTM την τελευταία στιγμή κατάφερε να κάνει τον τρίτο ταχύτερο γύρο και έβαλε εκτός της πρώτης σειράς τον Μάβερικ Βινιάλες.\n\n👑 @marcmarquez93 is back in full effect!\n\n\n\nAbsolute masterclass for the 8-time World Champion as he takes his first pole since the 2019 Japanese GP 👏#JapaneseGP 🇯🇵 pic.twitter.com/PDfPKRnuc2 — MotoGP™🏁 (@MotoGP) September 24, 2022\n\nΑπογοητευτική ήταν η εμφάνιση των διεκδικητών του τίτλου, με τον Αλέιξ Εσπαργκαρό να έχει την ταχύτερη επίδοση. Ο Ισπανός της Aprilia θα εκκινήσει από την 6η θέση της κατάταξης, ενώ ο Φάμπιο Κουαρταραρό της Yamaha έμεινε μόλις 9ος. Χειρότερη είναι η θέση του Πέκο Μπανάια, ο οποίος ήταν στη 12η θέση και αύριο θα εκκινήσει από την άκρη της τέταρτης σειράς.\n\nQ1\n\nΈπειτα από μία ώρα καθυστέρηση, η δράση ξεκίνησε στο Μοτέγκι, με τους αναβάτες να βγαίνουν στην πίστα για τα πρώτα τους περάσματα. Οι συνθήκες ήταν πολύ δύσκολες και άπαντες ήθελαν να αποφύγουν τα λάθη.\n\nΟ Μαρτίν είχε το προβάδισμα στα πρώτα λεπτά με το 1:56,229, με τον Μορμπιντέλι να τον ακολουθεί από κοντά. Ο Ζαρκό δεν άργησε να ξεπεράσει τον αναβάτη της Yamaha, ενώ αυτός που είχε πτώση ήταν ο Νακαγκάμι στην τελευταία στροφή.\n\nThe #MotoGP riders will need to be extra careful due to standing water on the track ⚠️\n\n\n\nDown goes home hero @takanakagami30 at Turn 14 💥#JapaneseGP 🇯🇵 pic.twitter.com/k2mPcclwOr — MotoGP™🏁 (@MotoGP) September 24, 2022\n\nΣτο τέλος ο Γάλλος της Pramac ήταν αυτός που ξεχώρισε, γράφοντας μάλιστα το 1:55,300 και πήρε την 1η θέση στη διαδικασία. Κανένας δεν κατάφερε να εκτοπίσει τον Μαρτίν από τη 2η θέση, με τους δύο να παίρνουν το εισιτήριο για το Q2. Ο Μπαστιανίνι είχε πτώση και αύριο θα εκκινήσει 15ος τον αγώνα.\n\nBoth @pramacracing riders look primed for Q2 action\n\n\n\nWill they both make it to the final stretch of qualifying? 🤔#JapaneseGP 🇯🇵 pic.twitter.com/XnDXtmgyB7 — MotoGP™🏁 (@MotoGP) September 24, 2022\n\nQ2\n\nΤο κρίσιμο 15λεπτο που έκρινε τη σειρά εκκίνησης ξεκίνησε, με τους αναβάτες να μάχονται για μία θέση στην πίστα. Μετά τα πρώτα περάσματα στην κορυφή των χρόνων ήταν ο Ζαρκό με το 1:55,774 και είχε τρία δέκατα του δευτερολέπτου πίσω του τον Μάρκεθ.\n\nΟ Ισπανός της Honda απάντησε άμεσα με το 1:55,698, με τον Ολιβέιρα να ανεβαίνει στην 3η θέση. Άσχημη ήταν η εμφάνιση των διεκδικητών του τίτλου, με τον Κουαρταραρό στην 5η θέση, τον Αλέιξ Εσπαργκαρό στην 11η θέση και τον Μπανάια ακριβώς πίσω του.\n\nChampionship leader @FabioQ20 has some work to do ahead of tomorrow 🔧\n\n\n\nThe Frenchman will start the #JapaneseGP 🇯🇵 from P9 pic.twitter.com/rUq6Nz3GXf September 24, 2022\n\nΌλα όμως κρίθικαν στα τελευταία λεπτά. Ο Μάρκεθ έκανε μία εντυπωσιακή προσπάθεια στο 1:55,214, ενώ πίσω του ο Ολιβέιρα είχε πτώση. Ο Ζαρκό βελτίωσε την επίδοσή του, ενώ ο Μπίντερ σκαρφάλωσε στην 3η θέση την τελευταία στιγμή, πετώντας εκτός πρώτης σειράς τον Μάβερικ Βινιάλες.\n\nH δράση συνεχίζεται την Κυριακή 25 Σεπτεμβρίου με τον μεγάλο αγώνα να είναι προγραμματισμένος για τις 9:00πμ. Μην χάσετε το LIVE του gMotion by Gazzetta από τις 8:40.\n\nAn incredible ride from @JohannZarco1 and @BradBinder_33 on the wet 👏\n\n\n\nThe two will join @marcmarquez93 on the front row tomorrow 🔝#JapaneseGP 🇯🇵 pic.twitter.com/Nvwxno7NGA — MotoGP™🏁 (@MotoGP) September 24, 2022\n\nΑποτελέσματα QP GP Ιαπωνίας\n\nΦωτογραφίες: redbullcontentpool.com",
    "Ιαπωνία: Η Mazda συζητά τον τερματισμό της παραγωγής στη Ρωσία": "Η ιαπωνική Mazda συζητά τον τερματισμό της παραγωγής των οχημάτων της σε εργοστάσιο κοινοπραξίας στο Βλαδιβοστόκ της ανατολικής Ρωσίας, αναφέρει σήμερα, Σάββατο, η εφημερίδα Nikkei.\n\nThe Press Project\n\n\n\n\n\nΗ ιαπωνική αυτοκινητοβιομηχανία, η οποία πούλησε 30.000 αυτοκίνητα στη Ρωσία πέρυσι, δήλωσε τον Μάρτιο ότι οι εξαγωγές ανταλλακτικών στο εργοστάσιο θα τερματίζονταν και η παραγωγή θα σταματούσε όταν εξαντληθούν τα αποθέματα. Λειτουργεί το εργοστάσιο μαζί με τη ρωσική αυτοκινητοβιομηχανία Sollers.\n\nΗ Mazda δεν έχει λάβει απόφαση για τον τερματισμό των πωλήσεων και της συντήρησης των αυτοκινήτων στη Ρωσία, ανέφερε η εφημερίδα. Δεν υπάρχει ακόμα χρονοδιάγραμμα για τη διακοπή της παραγωγής στο εργοστάσιο του Βλαδιβοστόκ.\n\nΌπως μεταδίδει το Reuters, ο ανταγωνιστής της Mazda, Toyota, ανακοίνωσε την Παρασκευή ότι αποφάσισε να τερματίσει την παραγωγή οχημάτων στη Ρωσία λόγω της διακοπής των προμηθειών βασικών υλικών και ανταλλακτικών.\n\nΠολλά εργοστάσια στη Ρωσία ανέστειλαν την παραγωγή τους λόγω ελλείψεων εξοπλισμού υψηλής τεχνολογίας, μετά από τις δυτικές κυρώσεις.",
    "Ιαπωνία: Παρέμβαση για τη στήριξη του γιεν": "Για πρώτη μετά τα τέλη της δεκαετίας του ’90 η Ιαπωνία παρενέβη σήμερα για να στηρίξει το γιεν, το οποίο υποχώρησε σε χαμηλό 24 ετών, μετά την απόφαση της κεντρικής τράπεζας να διατηρήσει την εξαιρετικά χαλαρή νομισματική της πολιτική.\n\nΟ αναπληρωτής υπουργός Οικονομικών Μασάτο Κάντα δήλωσε ότι η κυβέρνηση «έλαβε αποφασιστικά μέτρα» για να αντιμετωπίσει μια «ταχεία και μονόπλευρη» κίνηση στην αγορά συναλλάγματος. Σύμφωνα με κυβερνητικά στοιχεία, ήταν η πρώτη φορά που η Ιαπωνία πούλησε δολάρια από το 1998.\n\nΔιαβάστε επίσης – Ιαπωνία: Κόντρα στο παγκόσμιο ρεύμα η κεντρική τράπεζα\n\nΑπό την πλευρά του ο υπουργός Οικονομικών Σουνίτσι Σουζούκι, αρνήθηκε να σχολιάσει την κλίμακα της παρέμβασης.\n\nΗ κίνηση πραγματοποιήθηκε λίγο μετά τις 5 μ.μ. τοπική ώρα στο Τόκιο και είχε ως αποτέλεσμα την ανάκαμψη του ιαπωνικού νομίσματος.\n\nΜέχρι στιγμής φέτος, το γεν έχει χάσει περίπου το ένα πέμπτο της αξίας του έναντι του δολαρίου.\n\nΚόντρα στο ρεύμα η Τράπεζα της Ιαπωνίας\n\nΝωρίτερα, η Τράπεζα της Ιαπωνίας (BOJ), αποφάσισε να διατηρήσει σε ιδιαίτερα χαμηλό τα επιτόκια, διαβεβαιώνοντας τις αγορές ότι εξακολουθεί να «κολυμπάει» αντίθετα στο παγκόσμιο ρεύμα των τραπεζών που ακολουθούν σφιχτή νομισματική πολιτική, προκειμένου να αντιμετωπίσουν τον υψηλό πληθωρισμό.\n\nΗ απόφαση προκάλεσε περαιτέρω μείωση της συναλλαγματικής ισοτιμίας του ιαπωνικού νομίσματος από τα χαμηλά 24 ετών που καταγράφηκαν κατά τις πρόσφατες εβδομάδες, καθώς οι επενδυτές επικεντρώνουν την προσοχή τους, στην απόσταση που χωρίζει τα εξαιρετικά χαμηλά επιτόκια στην Ιαπωνία από τη μια μεριά και από την άλλη μεριά, τα σχέδια επιθετικών αυξήσεων των επιτοκίων που έχει η Ομοσπονδιακή Τράπεζα των ΗΠΑ (Fed).\n\nAμετάβλητος ο στόχος για μεσοπρόθεσμα επιτόκια\n\nΣτη διήμερη συνεδρίαση του διοικητικού της συμβουλίου που ολοκληρώθηκε σήμερα, η BOJ άφησε αμετάβλητο τον στόχο για μεσοπρόθεσμα επιτόκια στο -0,1%, αλλά και στο 0% για το δεκαετές κυβερνητικό ομόλογο, σε εφαρμογή της ειδικής πολιτικής (YCC) που εφαρμόζει η ίδια τράπεζα.\n\nΣημειώνεται πως ο πληθωρισμός στην Ιαπωνία έφτασε το 3% τον Αύγουστο, υπερβαίνοντας τον στόχο της τράπεζας του 2% για πέμπτο συνεχόμενο μήνα. Παραμένει ωστόσο πολύ πιο χαμηλά από ό,τι στις ΗΠΑ, όπου ο πληθωρισμός διαμορφώνεται στο 8%.",
    "ΙΑΠΩΝΙΑ ΕΝΑΝΤΙΟΝ ΗΠΑ": "Ανάλυση - Προγνωστικά\n\n*Διεθνές φιλικό, το οποίο διεξάγεται στο Ντίσελντορφ της Γερμανίας.\n\n*Οι δυο ομάδες είχαν αναμετρηθεί ακόμη μια φορά στο παρελθόν, το Φεβρουάριο του 2006, και πάλι σε φιλικό παιχνίδι, με τις ΗΠΑ να επικρατούν με 3-2 της Ιαπωνίας.\n\nΙΑΠΩΝΙΑ ΑΝΑΛΥΣΗ\n\nΠροηγούμενο ματς: Νίκη 3-0 επί της Νότιας Κορέας. Πήρε προβάδισμα στο 49′ με τον Σόμα, βρήκε και πάλι δίχτυα στο 63′ με τον Σασάκι, ενώ το τελικό αποτέλεσμα διαμόρφωσε στο 72ο λεπτό ο Μασίνο.\n\nΤο παρόν στα τελικά του Παγκοσμίου Κυπέλλου ετοιμάζεται να δώσει για έβδομη διαδοχική φορά η Ιαπωνία, έχοντας εξασφαλίσει την παρουσία της εκεί μετά και τη δεύτερη θέση που πήρε στον όμιλο της στα προκριματικά. Στόχος της είναι να προετοιμαστεί κατάλληλα για τη διοργάνωση, στην οποία ταβάνι της είναι η φάση των 16, όπου και έφτασε τρεις φορές συνολικά. Φέτος, είναι σε έναν όμιλο με Ισπανία, Γερμανία και Κόστα Ρίκα.\n\nΤον περασμένο Ιούλιο, συμμετείχε στο πρωτάθλημα Ανατολικής Ασίας, όπου και τερμάτισε πρώτη, έχοντας δυο νίκες κόντρα σε Χονγκ Κονγκ (6-0) και Νότια Κορέα (3-0), καθώς και μια ισοπαλία με την Κίνα (0-0). Συνολικά 30 παίκτες έχει καλέσει ο κόουτς Χατζίμε Μοριγιάσου, από τους οποίους οι 22 αγωνίζονται στην Ευρώπη και οι οκτώ υπόλοιποι εντός των συνόρων. Έχει προγραμματίσει ακόμη δυο φιλικά, με Ισημερινό (27/09) και Καναδά (17/11).\n\nΕθνική Ιαπωνίας Ρόστερ\n\nΤερματοφύλακες: Καβασίμα (Στρασβούργο), Γκόντα (Σιμίζου), Σμιντ (Σιντ Τρούιντεν), Τάνι (Σονάν Μπελμάρε) – Αμυντικοί: Γιαμανέ (Καβασάκι), Τανιγκούτσι (Καβασάκι), Σέκο (Γκρασχόπερς), Ναγκατόμο (Τόκιο), Τομιγιάσου (Άρσεναλ), Σακάι (Ουράβα), Νακαγιάμα (Χάντερσφιλντ), Γιοσίντα (Σάλκε), Χ. Ίτο (Στουτγκάρδη) – Μέσοι: Έντο (Στουτγκάρδη), Σιμπασάκι (Λεγκανές), Χαραγκούτσι (Ουνιόν Βερολίνου), Μιναμίνο (Μονακό), Κούμπο (Σοσιεδάδ), Μορίτα (Σπόρτινγκ Λισσαβώνας), Γ. Ίτο (Ρεμς), Καμάντα (Άιντραχτ Φρανκφούρτης), Τανάκα (Φορτούνα Ντίσελντορφ), Μιτόμα (Μπράιτον), Ντοάν (Φράιμπουργκ), Χατάτε (Σέλτικ), Σόμα (Ναγκόγια) – Επιθετικοί: Φουρουχάσι (Σέλτικ), Μαέντα (Σέλτικ), Ουέντα (Σερκλ Μπριζ), Μασίνο (Σονάν Μπελμάρε)\n\nΙαπωνία Στατιστικά\n\n*No Goal τα τέσσερα τελευταία παιχνίδια της.\n\n*Over 2.5 τα 4/5 τελευταία παιχνίδια της.\n\n21+ | Ρυθμιστής ΕΕΕΠ | Γραμμή βοήθειας ΚΕΘΕΑ: 210 9237777 | Παίξε Υπεύθυνα\n\nΗΠΑ ΑΝΑΛΥΣΗ\n\nΠροηγούμενο ματς: Ισοπαλία 1-1 με το Ελ Σαλβαδόρ. Βρέθηκε πίσω στο 35ο λεπτό και στο 70′ έμειναν με δέκα παίκτες, με τον Αριόλα να αποβάλλεται. Εννέα λεπτά αργότερα επανήλθε η αριθμητική ισορροπία και οι ΗΠΑ ισοφάρισαν στο πρώτο λεπτό των καθυστερήσεων με τον Μόρις.\n\nΜετά από την απουσία τους από το προηγούμενο Παγκόσμιο Κύπελλο το 2018 στη Ρωσία, οι ΗΠΑ θα δώσουν και πάλι το παρόν στα τελικά, για ένατη συνολικά φορά στην ιστορία τους. Εξασφάλισε το εισιτήριο για το Κατάρ, μετά και την τρίτη θέση που κατέλαβε στα προκριματικά από τη ζώνη της Βόρειας Αμερικής, τερματίζοντας πίσω από Καναδά και Μεξικό.\n\nΗ κληρωτίδα τους έβαλε σε έναν όμιλο με Αγγλία, Ουαλία και Ιράν, οπότε και θα δώσουν μάχη για τη δεύτερη θέση, που οδηγεί στα νοκ άουτ. Από το 2018 και μετά, πορεύονται με τον ντόπιο Γκρεγκ Μπερχάλτερ στην άκρη του πάγκου. Τον περασμένο Ιούνιο, αγωνίστηκαν στο Nations League της Βόρειας Αμερικής, όπου είχαν από μια νίκη και ισοπαλία, μετά και το 1-1 με το Ελ Σαλβαδόρ, στο πιο πρόσφατο ματς που έδωσαν.\n\n“Θεωρώ ότι το παιχνίδι αυτό θα μας βοηθήσουμε να προετοιμαστούμε και οι δυο. Η Ιαπωνία είναι μια ομάδα που πιέζει συνέχεια, διαθέτει αρκετά δυνατούς παίκτες, ενώ αγωνίζεται πολύ σφιχτά στα αμυντικά της καθήκοντα. Θα είναι μια αρκετά ενδιαφέρουσα αντίπαλος”, δήλωσε ο κόουτς Μπερχάλτερ. Την ερχόμενη Τρίτη (27/09), θα αντιμετωπίσει τη Σαουδική Αραβία, σε φιλικό.\n\nΕθνική ΗΠΑ Ρόστερ\n\nΤερματοφύλακες: Τέρνερ (Άρσεναλ), Τζόνσον (Νέα Υόρκη Σίτι), Χόρβατ (Λούτον) – Αμυντικοί: Γέντλιν (Ίντερ Μαϊάμι), Τσίμερμαν (Νάσβιλ), Λονγκ (Νέα Υόρκη), Κάνον (Μποαβίστα), Ντεστ (Μίλαν), Βάινις (Αντβέρπ), ΜακΚένζι (Γκενκ), Πάλμερ-Μπράουν (Τρουά), Σκάλι (Γκλάντμπαχ) – Μέσοι: Ακόστα (Λος Άντζελες), ΜακΚένι (Γιουβέντους), Άνταμς (Λιντς Γιουνάιτεντ), ντε λα Τόρε (Θέλτα), Καρντόσο (Ιντερνασιονάλ), Τίλμαν (Ρέιντζερς) – Επιθετικοί: Πούλισιτς (Τσέλσι), Μόρις (Σιάτλ), Αριόλα (Ντάλας), Άαρονσον (Λιντς Γιουνάιτεντ), Σάρτζεντ (Νόριτς), Φερέιρα (Ντάλας), Ρέινα (Ντόρτμουντ), Πέπι (Γκρόνινγκεν)\n\nΗΠΑ Στατιστικά\n\n*No Goal τα 4/5 τελευταία παιχνίδια τους.\n\n*Under 2.5 τα 3/5 τελευταία παιχνίδια τους.\n\nΗ κορυφαία εταιρία στοιχημάτων στον πλανήτη ΕΓΓΡΑΦΗ\n\n21+ Αρμόδιος Ρυθμιστής ΕΕΕΠ, Κίνδυνος εθισμού και απώλειας περιουσίας, Γραμμή βοήθειας ΚΕΘΕΑ: 210‍9237777, Παίξτε Υπεύθυνα",
    "Ιαπωνία: Στο 3% ο πληθωρισμός τον Αύγουστο": "Στο 3% διαμορφώθηκε ο πληθωρισμός στην Ιαπωνία τον Αύγουστο σε σχέση με το προηγούμενο έτος, υπερβαίνοντας τον στόχο της Bank of Japan για το 2%, για πέμπτο συνεχόμενο μήνα.\n\nΤον Ιούλιο ο πληθωρισμός είχε διαμορφωθεί στο 2,6%. Ο δομικός πληθωρισμός διαμορφώθηκε στο 1,6% σε ετήσια βάση τον Αύγουστο.\n\nΗ BoJ αναμένεται ευρέως να διατηρήσει τα εξαιρετικά χαμηλά επιτόκια στη συνεδρίαση αυτής της εβδομάδας, καθώς τα στελέχη της έχουν δηλώσει πως ο τρέχων πληθωρισμός πυροδοτείται κυρίως από τις υψηλότερες τιμές της ενέργειας και είναι απίθανο να είναι βιώσιμος.",
    "Ιαπωνία: Αυτοπυρπόληση άνδρα κοντά στο γραφείο του πρωθυπουργού": "Άνδρας αυτοπυρπολήθηκε σήμερα το πρωί στο Τόκιο, κοντά στο γραφείο του Ιάπωνα πρωθυπουργού Φουμίο Κισίντα, και διακομίστηκε σε νοσοκομείο χωρίς τις αισθήσεις του, μετέδωσαν ιαπωνικά ΜΜΕ.\n\nΣύμφωνα με τις πληροφορίες τους, ο άνδρας προέβη στο απονενοημένο διάβημα σε ένδειξη διαμαρτυρίας για την κρατική κηδεία την 27η Σεπτεμβρίου στο Τόκιο του δολοφονημένου πρώην πρωθυπουργού Σίνζο Άμπε, ζήτημα που διχάζει την Ιαπωνία.\n\nΑστυνομικός που προσπάθησε να σβήσει τις φλόγες υπέστη εγκαύματα.\n\nΌταν επικοινώνησε μαζί τους το Γαλλικό Πρακτορείο, η αστυνομία και το γραφείο της προεδρίας της κυβέρνησης δεν θέλησαν να κάνουν κανένα σχόλιο.\n\nΚατά το τηλεοπτικό δίκτυο Ασάχι, ο άνδρας αυτοπυρπολήθηκε αφού είπε σε αστυνομικούς πως εναντιώνεται στην κρατική κηδεία του Σίνζο Άμπε. Σύμφωνα με το πρακτορείο ειδήσεων Κιόντο, σε μικρή απόσταση βρέθηκε επιστολή διαμαρτυρίας για τη δαπανηρή τελετή.\n\nΕμβληματική όσο και αμφιλεγόμενη πολιτική μορφή στην Ιαπωνία, ο υπερεθνικιστής πρώην πρωθυπουργός Σίνζο Άμπε εγκατέλειψε τον θώκο το 2020 για λόγους υγείας. Δολοφονήθηκε από ένοπλο την 8η Ιουλίου ενώ μιλούσε σε προεκλογική εκδήλωση στη Νάρα (δυτικά).\n\nΟ κατηγορούμενος για τη δολοφονία, ο Τετσούγια Γιαμαγκάνι, 41 ετών, που συνελήφθη αφού άνοιξε πυρ, είπε πως τον σκότωσε για προσωπικούς λόγους, επειδή εναντιωνόταν στην Εκκλησία της Ενοποίησης, γνωστή επίσης ως «σέκτα Μουν», που ιδρύθηκε τα χρόνια του 1950 στη Νότια Κορέα, με την οποία ο Σίνζο Άμπε είχε, κατ’ αυτόν, σχέσεις. Σύμφωνα με τον κατηγορούμενο, η σέκτα, διαβόητη για τον επιθετικό τρόπο που συγκεντρώνει χρήματα από πιστούς, χρεοκόπησε τη μητέρα του.\n\nΗ αυτοπυρπόληση του άνδρα έγινε ενώ ο Φουμίο Κισίντα βρισκόταν στη Νέα Υόρκη, όπου απευθύνει ομιλία στη Γενική Συνέλευση του ΟΗΕ.\n\nΟ πρώην πρωθυπουργός της Ιαπωνίας που παρέμεινε περισσότερο από οποιονδήποτε άλλον στο αξίωμα θα κηδευτεί την 27η Σεπτεμβρίου έπειτα από τελετή με 6.000 προσκεκλημένους από την Ιαπωνία και το εξωτερικό, ιδίως αρχηγούς κρατών και κυβερνήσεων.\n\nΗ εναντίωση στην κρατική κηδεία μεγεθύνεται, εν μέσω αποκαλύψεων περί των σχέσεων ανάμεσα σε μέλη του Φιλελεύθερου Δημοκρατικού Κόμματος (ΦΔΚ) του Σίνζο Άμπε με τη θρησκευτική σέκτα. Το κυβερνών κόμμα παραδέχθηκε αυτόν τον μήνα πως σχεδόν οι μισοί από τους 379 βουλευτές είχαν κάποιας μορφής αλληλεπίδραση με την Εκκλησία της Ενοποίησης.\n\nΔημοσκοπήσεις δείχνουν πως η πλειοψηφία των Ιαπώνων αντιτίθεται στην τέλεση της κρατικής κηδείας, ενώ το ζήτημα συμβάλει στην ελεύθερη πτώση της δημοτικότητας του κ. Κισίντα. Δημοσκόπηση που δημοσίευσε η εφημερίδα Μαϊνίτσι έδειξε πως υποχώρησε έξι μονάδες από τον Αύγουστο, στο 29%, ποσοστό που σύμφωνα με αναλυτές θα δυσκολέψει την εφαρμογή του προγράμματός του. Η υποστήριξη στο ΦΔΚ ταυτόχρονα υποχώρησε επίσης κατά έξι μονάδες, στο 23%, σύμφωνα με την ίδια δημοσκόπηση.\n\nΟ κ. Κισίντα έχει υπερασπιστεί την απόφαση να γίνει η κρατική κηδεία επανειλημμένα, όμως οι περισσότεροι ψηφοφόροι δεν πείθονται, θεωρούν την τελετή σπατάλη δημόσιου χρήματος εν μέσω ολοένα πιο σοβαρών οικονομικών προβλημάτων για τους πολίτες.\n\nΚατά τον πιο πρόσφατο υπολογισμό της κυβέρνησης το κόστος της τελετής θα ανέλθει σε 1,65 δισεκ. γεν, ή 12 εκατ. δολάρια.\n\nΠηγή: ΑΠΕ-ΜΠΕ",
    "Ιαπωνία: Φιλορωσικός δάκτυλος πίσω από κυβερνοεπιθέσεις κατά του Τόκιο": "Ιαπωνία: Φιλορωσικός δάκτυλος πίσω από κυβερνοεπιθέσεις κατά του Τόκιο\n\nΗ Ιαπωνία ερευνά πιθανή εμπλοκή μιας φιλορωσικής ομάδας στη δυσλειτουργία πολλών κυβερνητικών ιστοσελίδων, δήλωσε την Τετάρτη ο γενικός γραμματέας του υπουργικού συμβουλίου Χιροκάζου Ματσούνο.\n\nΗ πρόσβαση σε περισσότερους από 20 ιστότοπους τεσσάρων υπουργείων κατέστη αδύνατη το απόγευμα της Τρίτης, ωστόσο η αποκατάσταση της λειτουργίας τους έγινε την ίδια ημέρα, είπε ο κ. Ματσούνο.\n\nΗ ιαπωνική κυβέρνηση δεν έχει εντοπίσει καμία διαρροή πληροφοριών και εξετάζει εάν η αποτυχία προκλήθηκε από επίθεση άρνησης υπηρεσίας (DDoS), πρόσθεσε.\n\nΣε μια επίθεση DDoS, οι χάκερ προσπαθούν να πλημμυρίσουν μια ιστοσελίδα με ασυνήθιστα μεγάλους όγκους κίνησης δεδομένων για να το παραλύσουν.\n\nΗ φιλορωσική ομάδα «Killnet» δήλωσε στα μέσα κοινωνικής δικτύωσης ότι ευθύνεται για την επίθεση, μετέδωσε το δημόσιο τηλεοπτικό δίκτυο NHK.\n\n«Γνωρίζουμε ότι η ομάδα χάκερ (Killnet) υπέδειξε ότι βρισκόταν πίσω από μια επίθεση, αλλά αυτή τη στιγμή εξακολουθούμε να ερευνούμε την αιτία της αποτυχίας, συμπεριλαμβανομένης της εμπλοκής της», δήλωσε ο κ. Ματσούνο.\n\n«Γνωρίζουμε ότι η ομάδα χάκερ (Killnet) έχει απειλήσει αρκετές χώρες με κυβερνοεπιθέσεις και ότι ορισμένοι λένε ότι συνδέονται με τη ρωσική κυβέρνηση. Δεδομένης της θέσης μας ως κυβέρνησης, δεν θα απαντήσουμε σε αυτό», πρόσθεσε.\n\nΗ επίθεση απέκλεισε προσωρινά την πρόσβαση σε ιστότοπους, συμπεριλαμβανομένης της διοικητικής πύλης ηλεκτρονικής διακυβέρνησης του Digital Agency, ανέφερε το NHK.\n\nΠηγή: Reuters\n\n⇒ Ειδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Η Γη της Ελιάς: Ένα χειρουργείο στην Ιαπωνία σκορπά τον τρόμο": "Κι όμως, ένα χειρουργείο στην Ιαπωνία αναμένεται να ταράξει τους πρωταγωνιστές, στην γη της ελιάς. Ένα περιστατικό πολύ σοβαρό, θα φέρει σε δύσκολη θέση μία από τις αγαπημένες μας οικογένειες.\n\nΠοιος τρέχει να χειρουργηθεί και τι θα συμβεί στα επόμενα επεισόδια της σειράς; Ποια ηρωίδα εμφανίζεται από το πουθενά, σε τραγική κατάσταση, και ζητάει απελπισμένα για βοήθεια;\n\nΗ Κατερίνα, εμφανίζεται ξαφνικά στη Μάνη και επισκέπτεται τη Χάιδω. Η νεαρή γυναίκα θα αναφέρει στην Χάιδω πως πάσχει από μια σοβαρή ασθένεια. Θα της αναφέρει πως μόνο ένα χειρουργείο στην Ιαπωνία είναι ικανό να την σώσει, στην γη της ελιάς.\n\nΑξίζει να σημειωθεί πως η Κατερίνα ήταν κολλητή φίλη της Στέλλας. Ο λόγος που επισκέπτεται την οικογένεια Στεφανέα είναι για να αρπάξει λεφτά όχι μόνο από τη Χάιδω, που βάζει χέρι στην περιουσία της για να τη βοηθήσει, αλλά και από άλλες εύπορες οικογένειες. Η αλήθεια κάποια στιγμή θα μαθευτεί.\n\nΩς τότε, όμως, η Χάιδω θα έχει ήδη πάθει σοβαρή οικονομική ζημιά. Η Κατερίνα θα της πάρει όλα όσα έχει στην κατοχή της. Θα καταφέρουν οι αρχές να ανακαλύψουν όλα όσα κάνει η συγκεκριμένη γυναίκα και αν ναι πως θα το χειριστούν; Η συνέχεια πολύ σύντομα στις οθόνες μας…\n\nΔείτε επίσης:\n\nΕάν επιθυμείτε να σχολιάσετε το παραπάνω άρθρο ή οτιδήποτε άλλο στο Youfly, επισκεφτείτε τη σελίδα μας στο Facebook. Ή στείλτε μας μήνυμα στο Twitter. Για φωτογραφικό υλικό και ιστορίες, μεταβείτε στο Instagram μας.\n\nΑπαγορεύεται η αναδημοσίευση του παρόντος άρθρου, χωρίς αναφορά, με ενεργό σύνδεσμο (link) Youfly.com",
    "Ινδία – Ιαπωνία: Ενισχύουν τους αμυντικούς τους δεσμούς με το βλέμμα στην Κίνα": "Ινδία – Ιαπωνία: Ενισχύουν τους αμυντικούς τους δεσμούς με το βλέμμα στην Κίνα\n\nΟι υπουργοί Εξωτερικών και Άμυνας Ινδίας και Ιαπωνίας στις 8 Σεπτεμβρίου στο Τόκιο Rodrigo Reyes Marin/Pool via REUTERS\n\nΙνδία και Ιαπωνία δηλώνουν αποφασισμένες να ενισχύσουν την αμυντική τους συνεργασία, με το Νέο Δελχί από την πλευρά του να προσκαλεί ιαπωνικές επενδύσεις και τις δύο χώρες να σχεδιάζουν κοινά στρατιωτικά γυμνάσια με τη συμμετοχή και των πολεμικών τους αεροποριών.\n\nΟι υπουργοί Άμυνας και Εξωτερικών της Ινδίας βρέθηκαν στις 8 Σεπτεμβρίου στο ιαπωνική πρωτεύουσα για συνομιλίες τύπου «δύο συν δύο» με τους ομολόγους τους από τη Χώρα του Ανατέλλοντος Ηλίου.\n\nΗ Ινδία, όπως και η Ιαπωνία, ενισχύει τον στρατό της, σε μια προσπάθεια να αντιμετωπίσει όσα εκλαμβάνει ως αυξανόμενες εξωτερικές απειλές για την ασφάλειά της, με το βλέμμα στραμμένο μεταξύ άλλων και στην Κίνα.\n\nΥπενθυμίζεται ότι το πρώτο στα χρονικά εγχώριας κατασκευής ινδικό αεροπλανοφόρο, ονόματι Vikrant, παρουσιάστηκε επισήμως προ ημερών στην ινδική πολιτεία Κεράλα.\n\nΠίσω στην Ιαπωνία, ο πρωθυπουργός Φούμιο Κισίντα έχει υποσχεθεί «σημαντική» αύξηση των αμυντικών δαπανών. Η ιαπωνική κυβέρνηση έχει διαμηνύσει πως θέλει να διπλασιάσει τον στρατιωτικό προϋπολογισμό στο 2% του ΑΕΠ τα επόμενα πέντε χρόνια, στην σκιά ανησυχιών που θέλουν την εισβολή της Ρωσίας στην Ουκρανία να ενθαρρύνει ενδεχόμενη επίθεση της Κίνας εναντίον της Ταϊβάν.\n\nΗ Ιαπωνία και η Ινδία, μαζί με την Αυστραλία και τις Ηνωμένες Πολιτείες, συναποτελούν το τετραμερές σχήμα Quad στο πλαίσιο του οποίου πραγματοποιούν εκτός των άλλων και ναυτικά γυμνάσια στον Ινδο-Ειρηνικό.\n\n«Αν ρίξετε μια ματιά στη διεθνή κοινότητα, οι μονομερείς προσπάθειες αλλαγής του status quo με την χρήση ισχύος συνεχίζονται στην Ανατολική και Νότια Σινική Θάλασσα, πέρα από την εισβολή της Ρωσίας στην Ουκρανία», δήλωσε ο Ιάπωνας υπουργός Εξωτερικών Γιοσιμάσα Χαγιάσι από το Τόκιο.\n\nΜε πληροφορίες από Al Jazeera\n\n⇒ Ειδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Τα παθήματα της Ιαπωνίας μαθήματα για την Ταϊβάν": "Project Syndicate\n\nΜετά την επίσκεψη της προέδρου της Βουλής των ΗΠΑ Νάνσι Πελόζι στην Ταϊβάν, η Κίνα εκτόξευσε πυραύλους σε έξι περιοχές γύρω από την Ταϊβάν και έστειλε μαχητικά αεροσκάφη στη μέση γραμμή του στενού της Ταϊβάν. Μερικοί από αυτούς τους πυραύλους έπεσαν στην αποκλειστική οικονομική ζώνη (ΑΟΖ) της Ιαπωνίας , απειλώντας αλιευτικά σκάφη από το ιαπωνικό νησί Yonaguni, το οποίο απέχει μόλις 68 μίλια (110 χιλιόμετρα) από την Ταϊβάν.\n\nΑν και οι στρατιωτικές ασκήσεις της Κίνας ολοκληρώθηκαν μετά από αρκετές ημέρες, έχει δημιουργηθεί ένα νέο προηγούμενο. Η Κίνα πιθανότατα θα στείλει περισσότερους πυραύλους και αεριωθούμενα στην περιοχή γύρω από την Ταϊβάν όποτε είναι δυσαρεστημένη με τις ενέργειες της κυβέρνησης της Ταϊβάν ή των ΗΠΑ προς το νησί.\n\nΑυτή η στρατηγική αύξησης της πίεσης στην Ταϊβάν είναι πολύ γνωστή στην Ιαπωνία. Το 2010, ένα κινεζικό αλιευτικό σκάφος εισήλθε στα χωρικά ύδατα της Ιαπωνίας γύρω από τα νησιά Σενκάκου – ένα ακατοίκητο αρχιπέλαγος που ανήκει στην Ιαπωνία, αλλά το οποίο διεκδικεί η Κίνα – και σκόπιμα εμβόλισε ένα σκάφος της ιαπωνικής ακτοφυλακής που το είχε προειδοποιήσει να εγκαταλείψει την περιοχή.\n\nΌταν η ιαπωνική ακτοφυλακή κατέλαβε το σκάφος και συνέλαβε το πλήρωμά του, η Κίνα εξεμάνη. Αν και η Ιαπωνία σύντομα απελευθέρωσε το σκάφος και τα περισσότερα μέλη του πληρώματος, κράτησε τον καπετάνιο ο οποίος αντιμετώπιζε κατηγορίες για τη ζημιά που είχε προκαλέσει στο σκάφος της ακτοφυλακής.\n\nΣε απάντηση, η Κίνα συνέλαβε τέσσερις Ιάπωνες επιχειρηματίες, ισχυριζόμενη ότι κατέγραφαν πιθανούς στρατιωτικούς στόχους. Κανείς δεν αμφέβαλλε ότι αυτές οι συλλήψεις ήταν αντίποινα για την κράτηση του Κινέζου καπετάνιου από την Ιαπωνία.\n\nΥπό αυτή την πίεση, η ιαπωνική κυβέρνηση ενέδωσε. Ο Γενικός Γραμματέας του Υπουργικού Συμβουλίου Γιοσίτο Σενγκόκου ζήτησε από την ακτοφυλακή όχι μόνο να απελευθερώσει τον καπετάνιο αλλά και να αποκρύψει βίντεο που τεκμηρίωναν την επιθετική συμπεριφορά του. Ίσως δεν αποτελεί έκπληξη το γεγονός ότι το βίντεο σύντομα διέρρευσε στα μέσα κοινωνικής δικτύωσης, κάνοντας το κοινό της Ιαπωνίας να αναρωτηθεί γιατί η κυβέρνησή άφησε ελεύθερο τον καπετάνιο όταν το δίκαιο ήταν, αναμφίβολα, με το μέρος της.\n\nΗ Κίνα και η Ιαπωνία πήραν διαφορετικά μαθήματα από αυτό το επεισόδιο. Οι κινεζικές αρχές κατέληξαν στο συμπέρασμα ότι η πίεση λειτουργεί. Εάν θέλετε να απελευθερώσετε έναν πολίτη που έχει συλληφθεί σε μια δημοκρατική χώρα, βοηθάει να συλλάβετε μερικούς ομήρους πολίτες αυτής της χώρας. Η Κίνα αργότερα θα χρησιμοποιούσε την ίδια τακτική εναντίον του Καναδά και της Αυστραλίας – αν και αυτές οι χώρες αρνήθηκαν να υποχωρήσουν.\n\nΕν τω μεταξύ, η Ιαπωνία έμαθε (ή θα έπρεπε να είχε μάθει, τουλάχιστον) ότι ο κατευνασμός απέναντι σε άδικες ή επιθετικές κινεζικές απαιτήσεις θα αποθρασύνουν ακόμη περισσότερο τους ηγέτες της Κίνας. Μετά την ήττα του Φιλελεύθερου Δημοκρατικού Κόμματος τον Αύγουστο του 2009, το Δημοκρατικό Κόμμα της Ιαπωνίας ανέλαβε την εξουσία μέχρι το 2012. Η γενική του άποψη ήταν ότι η Ιαπωνία θα έπρεπε να είναι πιο συμπαθής και απολογητική έναντι της Κίνας. Αλλά αυτό απέτυχε σαφώς και το Δημοκρατικό Κόμμα έχασε τις εκλογές του Δεκεμβρίου 2012. (Αν και πολλοί απέδωσαν αυτή την ήττα στην οικονομική στασιμότητα και στο υπερτιμημένο (και άρα μη ανταγωνιστικό) γιεν, οι διπλωματικές αποτυχίες έναντι της Κίνας ήταν εξίσου σημαντικές.)\n\nΝωρίτερα εκείνο το έτος, η κυβέρνηση του Δημοκρατικού Κόμματος είχε βιώσει άλλη μια σύγκρουση με την Κίνα στα νησιά Σενκάκου. Ο Σιντάρο Ισιχάρα, ο δεξιός εθνικιστής κυβερνήτης του Τόκιο, είχε ζητήσει να αγοραστεί ένα μέρος των νησιών από τον ιδιώτη ιδιοκτήτη τους, ώστε να εποικιστεί από την Ιαπωνία – μια κίνηση που θα εξόργιζε την Κίνα ενισχύοντας την εδαφική διεκδίκηση της Ιαπωνίας με νέα «κατάσταση επί του πεδίου». Αφού η κυβέρνηση του Τόκιο κινητοποιήθηκε για να γίνουν μεγάλες δωρεές για αυτή την αγορά, η κυβέρνηση του Δημοκρατικού Κόμματος παρενέβη για να αγοράσει τα νησιά ώστε να μπορέσει να τα διατηρήσει ακατοίκητα. Από τη δική της σκοπιά, είχε διατηρήσει το status quo και απέτρεψε μια κρίση.\n\nΑλλά η κινεζική κυβέρνηση δεν έδειξε καμία ευγνωμοσύνη για αυτή την παρέμβαση. Το αντίθετο: η «εθνικοποίηση» από το Δημοκρατικό Κόμμα συνάντησε τη σφοδρή αντίδραση της Κίνας. Οι ιαπωνικές εταιρείες αντιμετώπισαν μποϊκοτάζ και καταστροφές εμπορευμάτων και περιουσίας. Αυτοκίνητα Ιαπώνων κατασκευαστών δέχθηκαν επιθέσεις και καταστράφηκαν, ενώ πολυκαταστήματα ιαπωνικής ιδιοκτησίας υπέστησαν βανδαλισμούς. Αυτές οι επιθέσεις διήρκεσαν για περισσότερο από ένα μήνα επειδή η κινεζική κυβέρνηση αρνήθηκε να τις σταματήσει.\n\nΗ Κίνα άρχισε επίσης να στέλνει περισσότερα αλιευτικά σκάφη και περιπολικά της ακτοφυλακής στα ύδατα γύρω από τα νησιά Σενκάκου, τα οποία εισέρχονταν τακτικά στην ΑΟΖ και περιστασιακά παραβίαζαν τα ιαπωνικά χωρικά ύδατα. Και το 2021, ψήφισε έναν νέο νόμο που εξουσιοδοτούσε τις υποτιθέμενες αμυντικές περιπολίες της ακτοφυλακής να βάλουν κατά ιαπωνικών σκαφών που εισέρχονται σε περιοχές που η Κίνα θεωρεί χωρικά της ύδατα. Τα ιαπωνικά αλιευτικά σκάφη ακόμη και τώρα, συχνά καταδιώκονται από πλοία της κινεζικής ακτοφυλακής και είναι θέμα τύχης ότι δεν έχει σημειωθεί φυσική αντιπαράθεση.\n\nΔεδομένης αυτής της ιστορίας, η Ιαπωνία δεν τρέφει αυταπάτες για το τι θα κάνει η Κίνα εάν διαπιστώσει ότι παραβιάζονται τα εδαφικά και εμπορικά της συμφέροντα. Περισσότερη «διπλωματία ομήρων» και επιθέσεις σε ιαπωνικές εταιρείες είναι σχεδόν σίγουρα. Τα ιαπωνικά στελέχη πρέπει τώρα να λογοδοτήσουν για αυτούς τους κινδύνους επιχειρηματικής δραστηριότητας στην Κίνα. Εύλογα, οι απόψεις του ιαπωνικού κοινού για την Κίνα δεν έχουν επανέλθει ποτέ στο επίπεδο που ήταν πριν από το 2010.\n\nΕνώ η Ιαπωνία προσπάθησε να διατηρήσει ένα ειρηνικό status quo σχετικά με τα νησιά Σενκάκου, η Κίνα συνέχισε να το φθείρει, αυξάνοντας σταδιακά τη συχνότητα παραβιάσεων στην ΑΟΖ και στα χωρικά ύδατα της Ιαπωνίας. Τώρα, μια παρόμοια προσπάθεια αλλαγής του status quo βρίσκεται σε εξέλιξη στα νερά γύρω από την Ταϊβάν και στον ουρανό πάνω από τα στενά της Ταϊβάν. Όπως ισχύει για την Ιαπωνία, η διατήρηση του status quo θα απαιτήσει από την Ταϊβάν να αναπτύξει επαρκή αποτρεπτική ικανότητα.\n\nΟ Takatoshi Ito, είναι πρώην υφυπουργός Οικονομικών της Ιαπωνίας, καθηγητής στη Σχολή Διεθνών και Δημοσίων Υποθέσεων στο Πανεπιστήμιο Κολούμπια και ανώτερος καθηγητής στο Εθνικό Μεταπτυχιακό Ινστιτούτο Πολιτικών Μελετών στο Τόκιο.",
    "Η Ιαπωνία στην εποχή του deep tech": "Μπορεί να μην ακούμε πολλά για τις ιαπωνικές τεχνολογικές εταιρείες αλλά η πρωτοπορία τους στους αυτοματισμούς και την ρομποτική είναι πραγματικά αξιοθαύμαστη, όπως και οι φιλοδοξίες των νεοφυών εταιρειών τους.\n\nΠολύς κόσμος έχει την εντύπωση πως οι Ιαπωνικές τεχνολογικές επιχειρήσεις έχουν περάσει κατά κάποιο τρόπο στο περιθώριο και έχουν μείνει πίσω από τις αμερικανικές, τις κινεζικές, τις κορεατικές και τις ταϊβανέζικες. Αν κάποιος διαβάζει μόνο τους τίτλους των ειδήσεων είναι σχετικά εύκολο να καταλήξει σε αυτό το συμπέρασμα. Τα τελευταία χρόνια έχουμε συνηθίσει να ακούμε τις ιστορίες κάποτε παντοδύναμων επιχειρήσεων που αντιμετωπίζουν πλέον σοβαρά προβλήματα.\n\nΗ τύχη της Toshiba, η οποία ήταν πρωτοπόρος σε πολλούς τομείς της τεχνολογίας και ήταν αυτή που εφηύρε τους μικροεπεξεργαστές τύπου flash που έφεραν επανάσταση στις μνήμες των υπολογιστών και των ηλεκτρονικών συσκευών είχε κάνει πολύ αρνητική εντύπωση σε όλο τον κόσμο. Τα σκάνδαλα με τις λογιστικές καταστάσεις της επιχείρησης και οι ζημιές από τον τομέα της πυρηνικής τεχνολογίας την έφεραν στο χείλος της χρεωκοπίας και της κόστισαν την έξοδο από τον βασικό χρηματιστηριακό δείκτη του ιαπωνικού χρηματιστηρίου.\n\nΗ Sharp, η οποία κάποτε ήταν από τα μεγαλύτερα ονόματα στις hi fi συσκευές, βρέθηκε και αυτή σε δεινή οικονομική θέση. Η Olympus, κάποτε κορυφή στον χώρο των φωτογραφικών μηχανών και εξαιρετικά δυνατή στον χώρο των ιατρικών μηχανημάτων ενδοσκόπησης, απασχόλησε και αυτή τις ειδήσεις με τα δικά της σκάνδαλα.\n\nΑυτή όμως η εικόνα δεν έχει καμία σχέση με την πραγματικότητα. Η Ιαπωνία είναι γεμάτη με επιχειρήσεις που διαπρέπουν σε τομείς εξαιρετικά σημαντικούς για το μέλλον της παγκόσμιας τεχνολογίας και οικονομίας. Εταιρείες μεγάλες αλλά και μικρές. Πριν μερικές ημέρες, το BBC ασχολήθηκε με αυτό που ονομάζεται ιαπωνικό deep tech, δηλαδή τις ιαπωνικές επιχειρήσεις που ασχολούνται σε βάθος με την τεχνολογική πρωτοπορία σε ένα πλήθος τομέων προσπαθώντας να συνδυάσουν τις επιστημονικές ανακαλύψεις με την εφευρετικότητα των μηχανολόγων έχοντας σαν υψηλό στόχο την δημιουργία πρωτοποριακών – ει δυνατόν επαναστατικών - προϊόντων.\n\nΤο ρεπορτάζ του βρετανικού ειδησεογραφικού οργανισμού εντόπισε δύο ενδιαφέρουσες start up εταιρείες του ιαπωνικού deep tech. Η Enecoat έχει ξεκινήσει την ανάπτυξη ενός εξαιρετικά λεπτού διαφανούς φύλλου το οποίο θα μπορεί να παράγει ενέργεια όπως ένα φωτοβολταϊκό πάνελ, όχι μόνο από τον ήλιο αλλά και από τεχνητό φως. Η Flosfia ασχολείται με τον χώρο των μικροεπεξεργαστών και έχει σαν στόχο την ανάπτυξη microchips που θα καταναλώνουν πολύ λιγότερη ενέργεια από αυτά που χρησιμοποιούνται σήμερα, προσπαθώντας να ξαναβάλει την Ιαπωνία στην θέση του οδηγού, όπως την εποχή που η Toshiba εφηύρε τις μνήμες Flash.\n\nΠέρα από το ταλέντο και τις υψηλές φιλοδοξίες τους, οι δύο εταιρείες μοιράζονται και κάτι άλλο: την σχέση τους με το πανεπιστήμιο της πόλης του Κυότο, από το οποίο έχουν αποφοιτήσει τα περισσότερα στελέχη τους. Το πανεπιστήμιο αυτό φημίζεται για τις εξαιρετικές του επιδόσεις σε πάρα πολλούς τομείς, έχει στο ενεργητικό του τα περισσότερα βραβεία Νόμπελ από όλα τα ασιατικά πανεπιστήμια για το ερευνητικό και ακαδημαϊκό προσωπικό του και ειδικεύεται σε πολύ «προχωρημένους» τομείς της τεχνολογίας και της βιοτεχνολογίας.\n\nΓνωρίζοντας αυτά τα λίγα για το πανεπιστήμιο του Κυότο, δεν μας κάνει εντύπωση το γεγονός πως η επαρχία Κανσάι, στην οποία περιλαμβάνονται το Κυότο, η Οζάκα και το Κόμπε, έχει αναπτύξει ένα πολύ υγιές οικοσύστημα νεοφυών εταιρειών που ειδικεύονται στο deep tech. Πέρα από το πανεπιστήμιο του Κυότο, στο Κόμπε ανθούν τα εργαστήρια έρευνας και ανάπτυξης πολλών μεγάλων διεθνών φαρμακευτικών εταιρειών ενώ στην Οζάκα έχουν την έδρα τους πολλές μεγάλες επιχειρήσεις από διάφορους κλάδους.\n\nΟι νεοφυείς εταιρείες της περιοχής θα έχουν την ευκαιρία να παρουσιάσουν τις ιδέες τους και τα επιτεύγματά τους κατά την διάρκεια της μεγάλης διεθνούς έκθεσης που θα λάβει χώρα στην Οζάκα το 2025. Σε μία πολύ πρόσφατη εκδήλωση που έγινε στην Οζάκα πέντε από αυτές είχαν την ευκαιρία να συστηθούν στο κοινό. Οι τρεις από αυτές ασχολούνται με θέματα βιοτεχνολογίας, όπως την παραγωγή τεχνητών αιμοπεταλίων (συστατικά του αίματος που βοηθούν στην πήξη του και την παύση της αιμορραγίας), την παραγωγή ειδικών ενζύμων της πέψης και την ανάπτυξη τεχνικών τροποποίησης γονιδίων με σκοπό την καταπολέμηση βακτηρίων που ταλαιπωρούν τα έντερα.\n\nΟι άλλες δύο έχουν αμιγώς τεχνολογικό αντικείμενο, η μία αναπτύσσει εξειδικευμένους αισθητήρες που θα μπορούν να μετρήσουν τις διαστάσεις αντικειμένων με εξαιρετική ακρίβεια και η άλλη υποστηρίζει πως έχει αναπτύξει τον πιο εξελιγμένο αισθητήρα αναγνώρισης εικόνων, ο οποίος χρησιμοποιεί τεχνολογία τεχνητής νοημοσύνης.\n\nΟι μικρές, φιλόδοξες, αναπτυσσόμενες εταιρείες δεν είναι όμως οι μόνες που «βγάζουν ασπροπρόσωπη» την Ιαπωνία στον διεθνή τεχνολογικό στίβο. Μία απλή αναζήτηση με την βοήθεια κάποιας από τις πολλές ιντερνετικές μηχανές αναζήτησης μιλάει από μόνη της. Σε κάποιους τομείς, ειδικά σε αυτούς της ρομποτικής και των βιομηχανικών αυτοματισμών, οι καταξιωμένες ιαπωνικές εταιρείες είναι οι πρώτες που βρίσκει κανείς. Η Kawasaki, μέρος του γνωστού βιομηχανικού ομίλου είναι η πρώτη που κατασκεύασε μεγάλα βιομηχανικά ρομπότ που χρησιμοποιούνται σε εργοστάσια, πριν από 50 χρόνια περίπου και παραμένει μία μεγάλη δύναμη στον χώρο.\n\nΗ Fanuc είναι ένα από τα πιο γνωστά ονόματα στην παγκόσμια ρομποτική, έχοντας πουλήσει πάνω από 750.000 βιομηχανικά ρομπότ τα τελευταία χρόνια, και είναι ένα από τα μεγαλύτερα ονόματα στον κόσμο στον τομέα των «συνεργαζόμενων» ρομπότ τα οποία προγραμματίζονται πολύ εύκολα και έχουν μεγάλη αντοχή. Άλλες πολύ γνωστές και ισχυρές ρομποτικές ιαπωνικές εταιρείες είναι η Yaskawa Motoman, η Daifuku και η SMC. Εκτός όμως από την ρομποτική, η Ιαπωνία είναι πολύ δυνατή και στα συστήματα αυτοματισμών που είναι τόσο απαραίτητα πλέον σε κάθε εργοστάσιο. Η Fanuc που είδαμε λίγο πριν είναι επίσης πολύ δραστήρια σε αυτόν τον τομέα, αλλά τα ηνία κρατά η Keyence, η οποία έχει εξελιχθεί σε μία από τις μεγαλύτερες σε αξία εταιρείες του Ιαπωνικού χρηματιστηρίου.\n\nΗ Keyence έχει την έδρα της στην πόλη της Οζάκα και σχεδιάζει συστήματα αυτοματισμών για πλήθος βιομηχανικών τομέων, όπως των μικροεπεξεργαστών, των ηλεκτρονικών, της αυτοκινητοβιομηχανίας αλλά και της βιομηχανίας τροφίμων και συσκευασιών. Αξιοσημείωτο είναι πως η ίδια δεν κατασκευάζει τα προϊόντα σε δικές της παραγωγικές εγκαταστάσεις.\n\nΧωρίς να παραγνωρίζουμε την μεγάλη πρόοδο της Νότιας Κορέας, της Κίνας και της Ταϊβάν, οφείλουμε να ομολογήσουμε πως οι επιδόσεις των ιαπωνικών επιχειρήσεων, μικρών και μεγάλων, νέων και παλαιών, γνωστών και αγνώστων, είναι αξιοθαύμαστες. Δεν μας εκπλήσσουν όμως, καθώς γνωρίζουμε την μεθοδικότητα και την υπομονή που διαθέτουν οι Ιάπωνες επιστήμονες και επιχειρηματίες.\n\nΑν σε μερικά χρόνια δούμε ιαπωνικές επιχειρήσεις να κυριαρχούν σε παγκόσμιο επίπεδο σε τεχνολογίες που δεν έχουμε ακόμα ακούσει σίγουρα θα φέρουμε στο μυαλό μας το πανεπιστήμιο του Κυότο και τους τολμηρούς ερευνητές που προσπαθούν να ξαναφέρουν την Ιαπωνία στο προσκήνιο.",
    "Βρετανία και Ιαπωνία καταδικάζουν τη «στρατηγική απειλή» της Κίνας και τις προκλήσεις στην Ταϊβάν": "Η Τρας και ο Κισίντα συμφώνησαν στη σπουδαιότητα της συνεργασίας μεταξύ δημοκρατιών, συμπεριλαμβανομένης εκείνης στο πλαίσιο διεθνών θεσμών όπως η G7, με σκοπό τον περιορισμό απειλών για την οικονομία και την ασφάλεια από «αυταρχικά καθεστώτα».\n\nΗ πρωθυπουργός της Βρετανίας Λιζ Τρας καταδίκασε τις προκλήσεις του Πεκίνου αναφορικά με την Ταϊβάν κατά τη συνάντηση που είχε με τον ιάπωνα ομόλογό της Φουμίο Κισίντα στο περιθώριο των εργασιών της Γενικής Συνέλευσης του ΟΗΕ, σύμφωνα με εκπρόσωπο της Ντάουνινγκ Στριτ.\n\n«Οι δύο ηγέτες αποφάσισαν να συνεργαστούν για να αντιμετωπίσουν την στρατηγική απειλή που αντιπροσωπεύει η Κίνα», ανέφερε.\n\nΗ Τρας και ο Κισίντα συμφώνησαν στη σπουδαιότητα της συνεργασίας μεταξύ δημοκρατιών, συμπεριλαμβανομένης εκείνης στο πλαίσιο διεθνών θεσμών όπως η G7, με σκοπό τον περιορισμό απειλών για την οικονομία και την ασφάλεια από «αυταρχικά καθεστώτα», υπογραμμίζεται στη σχετική ανακοίνωση.\n\nΗ πρωθυπουργός της Βρετανίας, η οποία συνάντησε νωρίτερα στη Νέα Υόρκη τον πρόεδρο της Γαλλίας Εμανουέλ Μακρόν, σκοπεύει - με αφορμή το πρώτο της ταξίδι στο εξωτερικό μετά την ανάληψη των καθηκόντων της - να υποσχεθεί πρόσθετη στρατιωτική βοήθεια δισεκατομμυρίων λιρών στην Ουκρανία προκειμένου να αμυνθεί απέναντι στους ρώσους εισβολείς.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Ακόμη ένας φονικός τυφώνας σαρώνει την Ιαπωνία": "efsyn.gr\n\nΈνας ακόμη ισχυρός τυφώνας έπληξε την κεντρική Ιαπωνία σήμερα, φέρνοντας μαζί του καταρρακτώδεις βροχές και σφοδρούς ανέμους, ενώ σκοτώθηκαν δύο άνθρωποι και έμειναν χωρίς ρεύμα δεκάδες χιλιάδες νοικοκυριά, σύμφωνα με το πρακτορείο ειδήσεων Kyodo.\n\nΗ πόλη Σιζουόκα, νοτιοδυτικά του Τόκιο, δέχθηκε το σφοδρότερο χτύπημα του τυφώνα Τάλας, με βροχές που έφτασαν μέχρι και τα 417 χιλιοστά νερού από την έναρξη της βροχοπτώσεων την Πέμπτη, ανακοίνωσε η Ιαπωνική Μετεωρολογική Υπηρεσία (JMA).\n\nΟι άνεμοι στο κέντρο του Τάλας έπνεαν με ταχύτητα περίπου 65 χλμ./ώρα, με μέγιστες ριπές περίπου 90 χλμ./ώρα, πρόσθεσε.\n\nΈνας άνδρας γύρω στα 40 σκοτώθηκε σε κατολίσθηση και ένας 29χρονος βρέθηκε νεκρός όταν το αυτοκίνητό του έπεσε σε δεξαμενή, σύμφωνα με το Kyodo.\n\nΟι διακοπές ρεύματος επηρέασαν περίπου 120.000 νοικοκυριά, δήλωσε η εταιρεία πάροχος Chubu Electric Power Grid Co, προσθέτοντας ότι μια κατολίσθηση προκάλεσε ζημιές σε δύο βασικές κολώνες του δικτύου της περιοχής.\n\n«Εκτιμούμε ότι θα χρειαστεί κάποιος χρόνος για την επαναφορά της ηλεκτροδότησης μετά τις κατολισθήσεις, και άλλους παράγοντες που οδήγησαν στις διακοπές», ανέφερε η εταιρεία στον λογαριασμό της στο Twitter.\n\nΗ σιδηροδρομική εταιρεία Central JR έθεσε ξανά σε λειτουργία ορισμένα από τα δρομολόγιά της, που είχαν διακοπεί από το βράδυ της Παρασκευής εξαιτίας της βροχής.\n\nΗ JMA κωδικοποίησε σήμερα τον τυφώνα ως «εξωτροπικό κυκλώνα», αλλά προέβλεψε περαιτέρω καταρρακτώδεις βροχές στη Σιζουόκα και προειδοποίησε για ενδεχόμενες νέες κατολισθήσεις και πλημμύρες.\n\nΤο μεσημέρι του Σαββάτου οι αρχές της πόλης Γιοκοχάμα, περίπου 30 χιλιόμετρα νότια του Τόκιο, εξέδωσαν επίσης απόφαση εκκένωσης σε περίπου 3.000 κατοίκους.\n\nΗ Ιαπωνία δοκιμάζεται πραγματικά από τα έντονα καιρικά φαινόμενα τις τελευταίες εβδομάδες. Την περασμένη βδομάδα ο τυφώνας Νανμαντόλ, μια από τις μεγαλύτερες καταιγίδες που πλήττει την Ιαπωνία εδώ και χρόνια, σκότωσε τουλάχιστον δύο ανθρώπους και προκάλεσε σφοδρούς ανέμους και βροχοπτώσεις ρεκόρ στα δυτικά της χώρας.\n\nΟι επιστήμονες λένε ότι η κλιματική αλλαγή αυξάνει τη σφοδρότητα των καταιγίδων και οδηγεί σε συχνότερες και εντονότερες ακραίες καιρικές συνθήκες, όπως κύματα καύσωνα, ξηρασίες και ξαφνικές καταστροφικές πλημμύρες.",
    "Ιαπωνία-Καναδάς: 56-70 (hls)": "Ιαπωνία-Καναδάς: 56-70 (hls)\n\nΤα καλύτερα στιγμιότυπα από την αναμέτρηση Ιαπωνία-Καναδάς.\n\nΔείτε Ακόμα",
    "Πέθανε ο γηραιότερος άνδρας στην Ιαπωνία σε ηλικία 112 ετών": "Η χώρα του Ανατέλλοντος Ηλίου έχει ένα από τα υψηλότερα προσδόκιμα ζωής σε όλον τον κόσμο και δεν είναι λίγοι οι Ιάπωνες που έχουν αναγνωριστεί ως οι γηραιότεροι άνθρωποι στον κόσμο.\n\nΈφυγε από τη ζωή σε ηλικία 112 ετών ο Μικίζο Ουέντα, ο Ιάπωνας που κατείχε τον τίτλο του γηραιότερου άνδρα στη χώρα του Ανατέλλοντος Ηλίου, ανακοίνωσαν την Τρίτη οι αρχές της πόλης Νάρα.\n\nΟ υπεραιωνόβιος κάτοικος της Νάρα γεννήθηκε τον Μάιο του 1910. Μετά τον θάνατο του Ουέντα, στις 9 Σεπτεμβρίου, το ιαπωνικό υπουργείο Υγείας αναμένεται να ανακοινώσει τις προσεχείς ημέρες ποιος είναι ο γηραιότερος εν ζωή άνδρας στην Ιαπωνία.\n\nΗ χώρα του Ανατέλλοντος Ηλίου έχει ένα από τα υψηλότερα προσδόκιμα ζωής σε όλον τον κόσμο και δεν είναι λίγοι οι Ιάπωνες που έχουν αναγνωριστεί ως οι γηραιότεροι άνθρωποι στον κόσμο.\n\nΗ Κανέ Τανάκα, την οποία είχε συμπεριλάβει το Βιβλίο των Ρεκόρ Γκίνες ως τον γηραιότερο άνθρωπο στον κόσμο, πέθανε στις 19 Απριλίου στην επαρχία Φουκουόκα σε ηλικία 119 ετών.\n\nΜετά τον θάνατό της, ο γηραιότερος κάτοικος της Ιαπωνίας είναι πλέον η Φουσά Τατσούμι, 115 ετών, από την Οσάκα.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Ο Ai Ogura γίνεται ο πρώτος Ιάπωνας νικητής στην Ιαπωνία από το 2006!": "Ο Ai Ogura έχει κλείσει τη διαφορά στους δύο βαθμούς στην κορυφή του Παγκόσμιου Πρωταθλήματος Moto2 αφού έγινε ο πρώτος Ιάπωνας αναβάτης που κέρδισε ένα Grand Prix στην έδρα του μετά τον Hiroshi Aoyama το 2006. Ο Ogura κέρδισε τον επικεφαλής του Πρωταθλήματος, Augusto Fernandez, για λίγο περισσότερο από ένα δευτερόλεπτο μετά από 22 γύρους γύρω από το Mobility Resort Motegi. Ο Alonso Lopez πήρε την καρό σημαία στην τρίτη θέση, που σημαίνει ότι όλοι οι τερματίσαντες στο βάθρο ξεκίνησαν έξω από την πρώτη δεκάδα.\n\nΌταν τα φώτα έσβησαν, ο Fermin Aldeguer έκανε μια καλή αρχή, αλλά άνοιξε την γραμμή του στην πρώτη στροφή και ο κάτοχος της pole position, Aron Canet, ανέβηκε στην πρώτη θέση καθώς έβγαιναν από την δεύτερη στροφή. Από μόλις την 13η θέση στη σχάρα εκκίνησης, δύο θέσεις πίσω από τον Fernandez, ο Ogura έκανε ταχεία πρόοδο καθώς πέρασε τον Cameron Beaubier στην 11η στροφή του 1ου γύρου για να πάρει την πέμπτη θέση, πίσω από Canet, Aldeguer, Somkiat Chantra και Tony Arbolino. Οι δύο πρώτοι άνοιξαν γρήγορα μια διαφορά ενός δευτερολέπτου, καθώς ο Fernandez βρέθηκε στην 10η θέση στο τέλος του πρώτου γύρου.\n\nΟ Ogura πέρασε τον Arbolino για την τέταρτη θέση στον 2ο γύρο και κληρονόμησε την τρίτη θέση όταν ο Aldeguer έπεσε από τη δεύτερη θέση στην πέμπτη στροφή του τρίτου γύρου. Η πτώση άφησε τον Canet πρώτο για σχεδόν 2 δευτερόλεπτα, αλλά ο Ισπανός έπεσε στην 9η στροφή του τέταρτου γύρου, κάτι που σημαίνει ότι ο Chantra κληρονόμησε την πρώτη θέση.\n\nΜέχρι τότε, ο Arbolino είχε ξαναπάρει το πάνω χέρι στη μάχη του με τον Ogura και ο Ιάπωνας ήταν πίσω στην τέταρτη θέση αφού τον πέρασε ο Lopez, ο οποίος είχε προχωρήσει από την 12η θέση στη σχάρα εκκίνησης. Πίσω από τον Ogura ήταν ο Jake Dixon στην πέμπτη θέση, ενώ ο Fernandez είχε ανέβει μέχρι τότε στην έκτη θέση.\n\nΣτον 5ο γύρο, ο Lopez προσπέρασε τον Arbolino για τη δεύτερη θέση, με τον Ιταλό να χάνει άλλη μια θέση από τον Ogura. Ο Lopez πέρασε πρώτος και ο Ogura δεύτερος, μετά από ένα λάθος του Chantra στον 7ο γύρο, πριν ο Fernandez περάσει τον Dixon για την πέμπτη θέση στην αρχή του 8ου γύρου. Ο Fernandez στην συνέχεια, στον επόμενο γύρο, πέρασε και τον Chantra.\n\nΑυτό ήταν ένα κρίσιμο πέρασμα στο πλαίσιο της κούρσας του τίτλου, επειδή ισοφάρισε τον ίδιο και τον Ogura ξανά στην βαθμολογία, αν και ο Fernandez εξακολουθούσε να αντιμετωπίζει μια διαφορά ενός δευτερολέπτου με τους τρεις πρώτους στην πίστα.\n\nΟ Ogura είχε ρυθμό για να περάσει τον Lopez, αλλά ο νεαρός Ισπανός έκανε εξαιρετιική άμυνα, και αυτό βοηθούσε τον συμπατριώτη του, Fernandez. Ο μελλοντικός αναβάτης της GASGAS στα MotoGP είχε πιάσει τους δύο πρώτους καθώς αντάλλαξαν το προβάδισμα πολλές φορές στον 13ο γύρο, αλλά ο Ogura χτύπησε αποφασιστικά στη γωνία 90 μοιρών. Την επόμενη φορά, στον 14ο γύρο, επανέφερε τον ταχύτερο γύρο και έβαλε επτά δέκατα του δευτερολέπτου ανάμεσα στον ίδιο και τον Lopez, ο οποίος είχε πλέον κολλημένο στην ουρά του τον Fernandez.\n\n\n\nΤο προβάδισμα ήταν 1,2 δευτερόλεπτα στο τέλος του 15ου γύρου πριν ο Fernandez πάρει την δεύτερη θέση από τον Lopez στην τρίτη στροφή. Δυστυχώς για εκείνον, η διαφορά με τον Ogura είχε εκτοξευθεί ακόμη περισσότερο στα 1,7 δευτερόλεπτα και ενώ και αυτός άρχισε να βάζει κόκκινους τομείς στην live χρονομέτρηση, ο Ogura απάντησε.\n\nΟ Ιάπωνας αναβάτης βρισκόταν ακόμα 1,5 δευτερόλεπτο μπροστά, καθώς ξεκίνησαν τον τελευταίο γύρο, τελικά πήρε μια από τις πιο σημαντικές νίκες της καριέρας του, γινόμενος ο πρώτος ιάπωνας που κερδίζει στην Ιαπωνία από τον Hiroshi Aoyama το 2006. Ο Fernandez τερμάτισε δεύτερος, με διαφορά 1.192 δευτερολέπτων και ο Lopez έφτασε πήρε την τρίτη θέση, άλλα 6 δευτερόλεπτα τπίσω.\n\n\n\nΟ Dixon πήρε την τέταρτη θέση, μπροστά από τον Chantra, ο οποίος πέρασε τον Arbolino. Την πρώτη δεκάδα συμπλήρωσαν οι Pedro Acosta, Albert Arenas, Bo Bendsneyder και Filip Salac.",
    "Η Ιαπωνία βρήκε μια σταγόνα νερού στον αστεροειδή Ριούγκου": "Στους κόκκους σκόνης που είχε συλλέξει το ιαπωνικό σκάφος Χαγιαμπούσα-2 από τον αστεροειδή Ριούγκου και έστειλε στη Γη, βρέθηκε – μεταξύ άλλων- μια σταγόνα νερού, όπως ανακοίνωσαν Ιάπωνες επιστήμονες. Μια ανακάλυψη που ενισχύει τη θεωρία ότι η ζωή μπορεί να είχε αναπτυχθεί στο διάστημα και να μεταφέρθηκε μετά στον πλανήτη μας έξωθεν, όταν αστεροειδείς ή κομήτες με νερό «βομβάρδισαν» τη Γη.\n\n«Αυτή η σταγόνα νερού έχει μεγάλη σημασία. Πολλοί ερευνητές πιστεύουν ότι το νερό μεταφέρθηκε (από το διάστημα). Στην πραγματικότητα ανακαλύψαμε νερό στον Ριούγκου, έναν κοντινό αστεροειδή στη Γη, για πρώτη φορά» δήλωσε στο Γαλλικό Πρακτορείο ο επικεφαλής ερευνητής Τομόκι Νακαμούρα του Πανεπιστημίου Τοχόκου, που έκανε τη σχετική δημοσίευση στο περιοδικό «Science».\n\nΤο Χαγιαμπούσα-2 είχε εκτοξευθεί το 2014 και επέστρεψε στη Γη πριν δύο χρόνια με δείγμα 5,4 γραμμαρίων από τον αστεροειδή που βρισκόταν σε απόσταση 300 εκατομμυρίων χιλιομέτρων από τη Γη. Οι έως τώρα αναλύσεις, όπως αναφέρει το ΑΠΕ-ΜΠΕ, είχαν ήδη βρει οργανικά υλικά και μερικά αμινοξέα, που αποτελούν θεμέλιους λίθους της ζωής.\n\nΗ Κίνα σχεδιάζει διπλή αποστολή σε Δία και Ουρανό για το 2030\n\nΗ Κίνα σχεδιάζει μια φιλόδοξη διαστημική αποστολή, προγραμματίζοντας να εκτοξεύσει, γύρω στο 2030, με έναν πύραυλο ταυτόχρονα δύο σκάφη που θα στοχεύσουν σε δύο διαφορετικούς πλανήτες, τον Δία και τον Ουρανό.\n\nΗ αποστολή με το όνομα Tianwen 4, που θα εκτοξευθεί με τον μεγαλύτερο κινεζικό πύραυλο Long March 5, θα περιλαμβάνει ένα ζεύγος σκαφών: ένα μεγαλύτερο για τον γίγαντα Δία και ένα μικρότερο για τον μακρινό Ουρανό. Σχετικές πληροφορίες δόθηκαν από την Εθνική Διοίκηση Διαστήματος της Κίνας (CNSA) σε διεθνές αστροναυτικό συνέδριο στο Παρίσι.\n\nΤο κύριο διαστημικό σκάφος θα μελετήσει το σύστημα του Δία και τελικά θα τεθεί σε τροχιά γύρω από τον δορυφόρο Καλλιστώ. Το μικρότερο σκάφος θα επιχειρήσει ένα κοντινό πέρασμα από τον Ουρανό. Οι επιστημονικοί στόχοι της αποστολής βρίσκονται ακόμη υπό συζήτηση, σύμφωνα με το Space.com.\n\nΗ Κίνα εκτόξευσε την πρώτη διαπλανητική αποστολή της το 2020, στέλνοντας το σκάφος Tianwen 1 και το ρόβερ Zhurong στον Άρη. Η συγκεκριμένη αποστολή βραβεύτηκε προ ημερών από τη Διεθνή Αστροναυτική Ομοσπονδία στη διάρκεια του αστροναυτικού συνεδρίου στο Παρίσι.\n\nΤο βάρους 240 κιλών ρόβερ Zhurong, που κινείται με ηλιακή ενέργεια, αυτή τη στιγμή βρίσκεται σε «χειμερία νάρκη», ώσπου να περάσει ο αρειανός χειμώνας στο βόρειο ημισφαίριο του πλανήτη. Αναμένεται να επαναλάβει τις δραστηριότητες του τον Δεκέμβριο ή Ιανουάριο, όταν θα μπορεί να δεχτεί περισσότερη πια ηλιακή ακτινοβολία.\n\nΗ Κίνα σχεδιάζει την πολύπλοκη αποστολή Tianwen 3, που αναμένεται να εκτοξευθεί το 2028, με στόχο να φέρει πίσω στη Γη τα δείγματα που θα έχει συλλέξει το ρόβερ. Θα έχει προηγηθεί το 2025 η αποστολή Tianwen 2 για τη συλλογή δείγματος από αστεροειδή και την επιστροφή του στη Γη.",
    "Συλλυπητήρια ΥΠΕΞ για τα θύματα από ακραία καιρικά φαινόμενα σε Ιαπωνία και Κορέα": "Τα ειλικρινή του συλλυπητήρια προς τις οικογένειες των θυμάτων που χάθηκαν σε Ιαπωνία και Κορέα εκφράζει με ανάρτησή του το ελληνικό υπουργείο Εξωτερικών (ΥΠΕΞ).\n\n«Οι σκέψεις μας είναι με τις οικογένειες που έχασαν αγαπημένους τους και όλους όσοι επλήγησαν από τα ακραία καιρικά φαινόμενα που έπληξαν την Ιαπωνία και τη Δημοκρατία της Κορέας τις τελευταίες ημέρες», αναφέρεται σε ανάρτηση του υπουργείου Εξωτερικών στο Twitter.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΕπίσης, το υπουργείο Εξωτερικών εκφράζει ειλικρινή συλλυπητήρια στις οικογένειες των θυμάτων και την πλήρη αλληλεγγύη με την Ιαπωνία και την Κορέα.",
    "Ιαπωνία: Η κυβέρνηση προγραμματίζει να άρει τις προϋποθέσεις για την έκδοση τουριστικής βίζας": "Η κυβέρνηση της Ιαπωνίας προγραμματίζει να άρει τις προϋποθέσεις για την έκδοση τουριστικής βίζας, στο πλαίσιο μιας ευρύτερης χαλάρωσης των συνοριακών ελέγχων, που ενεργοποιήθηκαν για την αντιμετώπιση της εξάπλωσης της COVID-19, όπως μετέδωσε σήμερα το ειδησεογραφικό δίκτυο Fuji News Network (FNN).\n\nΟ πρωθυπουργός Φουμίο Κισίντα είναι ενδεχόμενο να αποφασίσει για τη χαλάρωση των μέτρων ακόμη και μέσα στην εβδομάδα, επιτρέποντας στους μεμονωμένους ταξιδιώτες να επισκεφτούν την Ιαπωνία, χωρίς να έχουν κάνει κρατήσεις μέσω τουριστικών πρακτορείων, σύμφωνα με το FNN.\n\nΠΗΓΗ: ΑΜΠΕ",
    "Ιαπωνία: Η δημόσια δαπάνη για την κρατική κηδεία του Σίνζο Άμπε θα ξεπεράσει τα 12 εκατ. δολάρια": "Το ιαπωνικό δημόσιο θα δαπανήσει κάπου 1,65 δισεκ. γιεν (12 εκατ. δολάρια) για την κρατική κηδεία του πρώην πρωθυπουργού Σίνζο Άμπε, ο οποίος δολοφονήθηκε την 8η Ιουλίου, κατά νεότερους υπολογισμούς της κυβέρνησης, που συμπεριλαμβάνουν τα κόστη των μέτρων ασφαλείας και της υποδοχής των προσκεκλημένων.\n\nΗ κυβέρνηση ανακοίνωνε στα τέλη του Αυγούστου πολύ μικρότερο προϋπολογισμό για την κηδεία αυτή δημοσία δαπάνη, που ανερχόταν σε 250 εκατ. γεν. Όμως επικρίθηκε για το ποσό αυτό, που κρίθηκε εκτός πραγματικότητας και δεν συμπεριλάμβανε τα έξοδα για την ασφάλεια και τη φιλοξενία των υψηλών προσκεκλημένων της Ιαπωνίας.\n\nΗ κυβέρνηση του Φουμίο Κισίντα εκτιμά πλέον ότι η δαπάνη για τα μέτρα ασφαλείας θα ανέλθει σε 800 εκατ. γεν και αυτή για τη φιλοξενία των ξένων αντιπροσωπειών σε περίπου 600 εκατ. γεν, διευκρίνισε ο κυβερνητικός εκπρόσωπος Χιροκάζου Ματσούνο.\n\n\"Αν επρόκειτο να κάνουμε μια απλουστευμένη εκτίμηση, υποθέτω πως το σύνολο (της δαπάνης) θα πλησίαζε αυτό που είπατε\", απάντησε ο κυβερνητικός εκπρόσωπος ερωτηθείς αν πράγματι το κόστος για το δημόσιο θα κυμανθεί περί το 1,7 δισεκ. γεν.\n\nΠερίπου 6.000 προσκεκλημένοι αναμένεται να παραστούν στην τελετή, που προγραμματίστηκε για την 27η Σεπτεμβρίου στο Τόκιο. Στον αριθμό αυτό συμπεριλαμβάνονται τα μέλη 190 ξένων αντιπροσωπειών· κάπου 50 χώρες θα στείλουν αρχηγούς κρατών ή κορυφαίους κυβερνητικούς αξιωματούχους τους, πάντα σύμφωνα με τον κ. Ματσούνο.\n\nΟ Σίνζο Άμπε εκφωνούσε προεκλογική ομιλία κοντά σε σιδηροδρομικό σταθμό στην πόλη Νάρα όταν χτυπήθηκε από τις σφαίρες ενόπλου.\n\nΗ εναντίωση στην κηδεία δημοσία δαπάνη του πολιτικού του Φιλελεύθερου Δημοκρατικού Κόμματος, που υπήρξε ο μακροβιότερος πρωθυπουργός της Ιαπωνίας μεν αλλά δίχαζε την ιαπωνική κοινή γνώμη, είναι ευρεία και επιμένει. Κλιμακώθηκε μετά τις αποκαλύψεις για τους δεσμούς του Σίνζο Άμπε και άλλων στελεχών του κυβερνώντος κόμματος με την αμφιλεγόμενη Εκκλησία της Ενοποίησης. Η δημοτικότητα του Φουμίο Κισίντα βρίσκεται σε πτώση εξαιτίας των αποκαλύψεων.\n\n\"Αποφασίσαμε να δώσουμε στη δημοσιότητα την εκτίμηση αυτή στο πλαίσιο της προσπάθειας του πρωθυπουργού (...) να διευκρινίσει όλες τις λεπτομέρειες\" για την κρατική κηδεία, είπε ο κυβερνητικός εκπρόσωπος.\n\nΟ κατηγορούμενος για τον φόνο του Σίνζο Άμπε κατέθεσε πως ήταν εξοργισμένος με τη θρησκευτική οργάνωση, γνωστή για τους μαζικούς γάμους που οργανώνει και για τις εξαιρετικά επιθετικές πρακτικές της ως προς τη συγκέντρωση κεφαλαίων, και πίστευε πως ο πρώην πρωθυπουργός είχε δεσμούς με αυτή, σύμφωνα με ιαπωνικά ΜΜΕ.\n\nΔημοσκόπηση που διενεργήθηκε για λογαριασμό της εφημερίδας Yomiuri αυτόν τον μήνα υπέδειξε ότι το 56% των Ιαπώνων αντιτίθεται στην τέλεση της κρατικής κηδείας, ενώ το 38% τάσσεται υπέρ.\n\nΠΗΓΗ: ΑΜΠΕ",
    "Νέο brand της Hyatt στην Ιαπωνία αναβιώνει τα παραδοσιακά πανδοχεία": "Την αναβίωση των παραδοσιακών ιαπωνικών πανδοχείων φέρνει η Hyatt μέσω της συνεργασίας της τον όμιλο ανάπλασης περιουσιακών στοιχείων Kiraku.\n\nΣυγκεκριμένα αναμένεται να λανσάρει την Atona, μια νέα μάρκα φιλοξενίας που επικεντρώνεται στη δημιουργία «μιας εκσυγχρονισμένης εμπειρίας ryokan με θερμές πηγές».\n\nΤα Ryokan είναι παραδοσιακά ιαπωνικά πανδοχεία με κοινόχρηστα λουτρά.\n\nΣτο πλαίσιο της συνεργασίας, η Hyatt και η Kiraku θα κατέχουν το 50% της κοινής επιχείρησης.\n\nΤα ryokans της Atona θα βρίσκονται σε όλη την Ιαπωνία και θα απευθύνονται σε παγκόσμιους ταξιδιώτες. Παρόλο που η εμπειρία onsen (θερμής πηγής) θα είναι το κεντρικό στοιχείο της ιδέας, οι ιδιοκτησίες της Atona θα στοχεύουν επίσης στην προβολή της τοπικής αρχιτεκτονικής, σχεδιασμού, κουζίνας και δραστηριοτήτων.\n\nΤα πρώτα ryokan με την επωνυμία Atona αναμένεται να κάνουν το ντεμπούτο τους από το 2025.",
    "Εξυπηρέτηση πελατών στην Ιαπωνία": "Ένας Αμερικανός δυσκολεύεται να αγοράσει ένα εισιτήριο από το αυτόματο μηχάνημα ενός σιδηροδρομικού σταθμού, αλλά ευτυχώς υπάρχει ενσωματωμένη εξυπηρέτηση πελατών… Μέσα από το μηχάνημα ξαφνικά βγαίνει ένας Ιάπωνας για να λύσει κάθε απορία στον Αμερικανό τουρίστα.\n\nΑκολουθήστε τη σελίδα μας στο Facebook, twitter, Instagram και στο Youtube. Επικοινωνήστε μαζί μας στο Viber ή στο messenger και στείλτε μας τα δικά σας video.\n\n\n\n",
    "Ιαπωνία: Το αυτοκρατορικό ζεύγος θα παραστεί στην κηδεία της βασίλισσας Ελισάβετ": "Κλείσιμο\n\nΟ αυτοκράτορας Ναρουχίτο τηςκαι η σύζυγός του, η αυτοκράτειρα Μασακό, θα παραστούν στηντης Βρετανίας – και όχι ο πρωθυπουργός Φουμίο Κισίντα – όπως μεταδίδει το ιαπωνικό πρακτορείο Kyodo επικαλούμενο κυβερνητικές πηγές.Τα Ανάκτορα του Μπάκιγχαμ έχουν απευθύνει πρόσκληση σε δύο εκπροσώπους από κάθε χώρα, σημειώνει το Kyodo.Η σορός τηςπέρασε χθες το βράδυ τις πύλες των Ανακτόρων του Μπάκιγχαμ για μια τελευταία νύχτα στην επίσημη κατοικία της στο Λονδίνο, προτού τεθεί σε λαϊκό προσκύνημα για πέντε ημέρες στο Ουέστμινστερ.Η κηδεία της βασίλισσας θα γίνει τη Δευτέρα παρουσία περίπου 500 ξένων αξιωματούχων και πολλών μελών βασιλικών οικογενειών, αλλά όχι ηγετών της Ρωσίας, της Λευκορωσίας ή της Μιανμάρ.",
    "Πρόοδος στην καταστροφή χημικών όπλων που είχαν εγκαταλειφθεί στην Κίνα από την Ιαπωνία": "Εργοστάσιο καταστροφής χημικών όπλων, που κατασκευάστηκε από την Ιαπωνία στο χωριό Χαρμπάλινγκ, στην κινεζική επαρχία Τζιλίν, άρχισε το 2014 την εξουδετέρωση του μεγαλύτερου μέρους του στοκ χημικών όπλων που άφησε πίσω ο αυτοκρατορικός ιαπωνικός στρατός στο τέλος του Β΄ Παγκοσμίου Πολέμου.\n\nΗ Κίνα και η Ιαπωνία σημειώνουν πρόοδο στην καταστροφή των αποθεμάτων χημικών όπλων που είχαν εγκαταλειφθεί από τον ιαπωνικό αυτοκρατορικό στρατό στην κινεζική επικράτεια στο τέλος του Β΄ Παγκοσμίου Πολέμου, διαπίστωσε χθες Δευτέρα ο Οργανισμός για την Απαγόρευση των Χημικών Όπλων (ΟΑΧΟ).\n\nΣχεδόν 90.000 εγκαταλελειμμένα χημικά όπλα έχουν δηλωθεί στην κινεζική επικράτεια, σε πάνω από 90 τοποθεσίες, διευκρίνισε ο ΟΑΧΟ, με έδρα τη Χάγη, στην Ολλανδία.\n\n«Από τα σχεδόν 90.000 εγκαταλελειμμένα χημικά όπλα στην Κίνα, τα 60.170 καταστράφηκαν ως τον Ιούνιο του 2022» σύμφωνα με τις ενημερώσεις από αξιωματούχους της Κίνας και της Ιαπωνίας, σημείωσε με ικανοποίηση ο οργανισμός στο δελτίο Τύπου που δημοσιοποίησε.\n\nΗ συνεργασία ανάμεσα στην Κίνα και την Ιαπωνία «αποδεικνύει επίσης την αποτελεσματικότητα και την επιτυχία της Σύμβασης», έκρινε ο πρεσβευτής Ζιάντ Μ.Ντ. Αλ Ατίγια, ο πρόεδρος του Εκτελεστικού Συμβουλίου του ΟΑΧΟ και μόνιμος αντιπρόσωπος του βασιλείου της Σαουδικής Αραβίας στον οργανισμό.\n\nΕργοστάσιο καταστροφής χημικών όπλων, που κατασκευάστηκε από την Ιαπωνία στο χωριό Χαρμπάλινγκ, στην κινεζική επαρχία Τζιλίν, άρχισε το 2014 την εξουδετέρωση του μεγαλύτερου μέρους του στοκ χημικών όπλων που άφησε πίσω ο αυτοκρατορικός ιαπωνικός στρατός στο τέλος του Β΄ Παγκοσμίου Πολέμου.\n\nΟι εγκαταστάσεις καταστροφής των χημικών όπλων λειτουργούν με τόσο κινεζικό όσο και ιαπωνικό εργατικό δυναμικό, γεγονός που χαρακτηρίζεται σπάνιο παράδειγμα συνεργασίας των δύο κρατών ως προς το εξαιρετικά λεπτό ζήτημα των ευθυνών της Ιαπωνίας και του ρόλου της στον τελευταίο παγκόσμιο πόλεμο.\n\nΗ Κίνα και η Ιαπωνία υπέγραψαν τη Σύμβαση των Ηνωμένων Εθνών για την Απαγόρευση των Χημικών Όπλων το 1997.\n\nΔυο χρόνια αργότερα, Πεκίνο και Τόκιο υπέγραφαν μνημόνιο κατανόησης με το οποίο η Ιαπωνία δεσμεύτηκε να διαθέσει κεφάλαια, εξοπλισμό και το απαραίτητο εξειδικευμένο προσωπικό για την ανασκαφή και την καταστροφή όλων των εγκαταλελειμμένων χημικών όπλων. Ωστόσο, η εφαρμογή της συμφωνίας αυτής αναβλήθηκε αρκετές φορές.\n\nΧημικά όπλα που εγκαταλείφθηκαν από τον ιαπωνικό στρατό έχουν εντοπιστεί σε αρκετές δεκάδες τοποθεσίες στην Κίνα, κάτι που εγείρει τεράστιο κίνδυνο για την ασφάλεια του πληθυσμού και για το περιβάλλον.\n\nΗ Ιαπωνία προχώρησε, σε συνεργασία με την Κίνα και βάσει των κανόνων του ΟΑΧΟ, σε επιχειρήσεις ανασκαφής και ανάκτησης των εγκαταλελειμμένων χημικών όπλων. Αφού ανακτηθούν, τα όπλα αυτά συχνά αποτίθενται προσωρινά σε αποθήκες στην Κίνα.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Ιαπωνικό πλοίο στη Σμύρνη: Το μυστήριο και τα νέα στοιχεία για τον καπετάνιο": "Στα ιαπωνικά, «Το» σημαίνει «ανατολή». «Κέι» θα πει «χαρά» και όλο μαζί –«Τοκέι»– μεταφράζεται ως «χαρά από την ανατολή». Αν ένας Ιάπωνας δει πλάι σε αυτή τη σύνθετη λέξη τον όρο «Μαρού», θα καταλάβει ότι πρόκειται για ένα πλοίο, με το όνομα «Τοκέι Μαρού». Το οποίο, βέβαια, κάτι μπορεί να θύμιζε και σε έναν Eλληνα που θα ζούσε το 1922 και θα διάβαζε στις εφημερίδες της εποχής μια ιστορία που σήμερα ξέρουμε ότι κινείται μεταξύ εικασιών και πραγματικότητας: εκείνον τον Σεπτέμβριο, ενώ η καταστροφή της Σμύρνης κορυφωνόταν, ο Ιάπωνας καπετάνιος του ατμόπλοιου «Τοκέι Μαρού» αποφάσισε να πετάξει από τα αμπάρια τα πολύτιμα μετάξια που εμπορευόταν στη Μεσόγειο και να διασώσει εκατοντάδες Eλληνες και Αρμένιους, μεταφέροντάς τους στον Πειραιά.\n\n«Σύμφωνα με δημοσίευμα της εφημερίδας “Εμπρός” το 1922, ο καπετάνιος διέσωσε 825 πρόσφυγες, ενώ η εφημερίδα “Σκριπ” κάνει λόγο για 1.600», λέει στην «Κ» η δρ Νανάκο Μουράτα, πανεπιστημιακός που ειδικεύεται στη σύγχρονη ιστορία της Ελλάδας και της Ανατολικής Μεσογείου. «Αναφορές υπάρχουν και σε αμερικανικές εφημερίδες της εποχής, ενώ βρήκα το πλοίο και σε ένα ιαπωνικό νηολόγιο του 1922. Εχουμε στοιχεία και για την πορεία του από την Ανατολή προς τη Μεσόγειο και τη Σμύρνη, όπου φαίνεται να πήγε δύο φορές: πριν και κατά τη διάρκεια της πυρκαγιάς. Είναι δύσκολο πάντως να πούμε κάτι με σιγουριά. Είναι πιθανόν ο καπετάνιος να έσωσε Ελληνες και Αρμένιους, το πρόβλημα όμως είναι ότι στην Ιαπωνία δεν υπάρχει κάποιο γραπτό στοιχείο που να αναφέρεται στο γεγονός», σχολιάζει. Ακόμη και η μία και μοναδική φωτογραφία του «Τοκέι Μαρού» στη Σμύρνη, το 1922, ενδέχεται τελικά να απεικονίζει άλλο πλοίο, επισημαίνει η Νανάκο Μουράτα.\n\nΣκηνές από την ταινία animation μικρού μήκους «Tοκέι Mαρού» (2018) του Ζάχου Σαμολαδά. Ο σκηνοθέτης άκουσε την ιστορία του πλοίου από τον προπονητή τζούντο της ομάδας του Ηρακλή, Αυγερινό Μαϊστρέλη.\n\nΗ ιστορικός και αντιπρόεδρος του Πανεπιστημίου Toyo του Τόκιο, όταν πρωτάκουσε την ιστορία, ως φοιτήτρια στη Θεσσαλονίκη τη δεκαετία του ’90, την αντιμετώπισε με επιφύλαξη. Στη συνέχεια όμως τη συνάντησε σε αφηγήσεις προσφύγων που έφερε στην επιφάνεια ο ερευνητής Σταύρος Σταυρίδης, αλλά και στο μυθιστόρημα του Τζέφρι Ευγενίδη, «Middlesex». Πραγματοποίησε έρευνες σε βιβλιοθήκες και αρχεία της πατρίδας της, μέχρι που πρόσφατα βρήκε ένα στοιχείο το οποίο ίσως ξεδιαλύνει το μυστήριο.\n\nΕφημερίδες της εποχής γράφουν ότι το πλοίο διέσωσε εκατοντάδες Ελληνες και Αρμενίους ενώ η Σμύρνη καιγόταν.\n\n«Σε ένα ιαπωνικό ναυτιλιακό περιοδικό του Σεπτεμβρίου του 1922», λέει η κ. Μουράτα, «βρήκα το όνομα του καπετάνιου. Λεγόταν Σατζό Χίμπι. Η γυναίκα του άφησε απομνημονεύματα, στα οποία γράφει κάτι που μου έκανε εντύπωση: η Ιαπωνέζα μητέρα του Σατζό Χίμπι ήταν ορθόδοξη χριστιανή, πράγμα πολύ σπάνιο στην Ιαπωνία. Πιθανολογώ ότι παρόλο που ο Σατζό ήταν βουδιστής, είχε έρθει σε επαφή με ορθόδοξους χριστιανούς και έτρεφε θετικά αισθήματα για εκείνους. Ετσι, όταν είδε το τραγικό θέαμα στη Σμύρνη, δεν δίστασε στιγμή να βοηθήσει. Δεν γνωρίζω αν υπάρχουν προσωπικά έγγραφα του ίδιου του Σατζό Χίμπι. Αν όμως τα βρω –και το τεκμηριώνουν– θα είμαι σίγουρη ότι το ιαπωνικό πλοίο με το όνομα “Τοκέι Μαρού” έσωσε τις ζωές εκατοντάδων Ελλήνων και Αρμενίων».\n\nΠερισσότερα για όλα αυτά, η Νανάκο Μουράτα θα πει στην αποψινή εκδήλωση στο Μουσείο Μπενάκη Πειραιώς (7 μ.μ.) που διοργανώνουν η πρεσβεία της Ιαπωνίας και το Κέντρο Μικρασιατικών Σπουδών. Στην εκδήλωση θα προβληθεί και η ταινία animation μικρού μήκους «Tokei Maru», που γύρισε το 2018 ο Ζάχος Σαμολαδάς. Ο σκηνοθέτης άκουσε την ιστορία από τον προπονητή τζούντο της ομάδας του Ηρακλή, Αυγερινό Μαϊστρέλη, και έκτοτε άρχισε και εκείνος την έρευνα. «Ενιωθα να μιλάει στην ψυχή μου αυτή η ιστορία», λέει ο Σαμολαδάς. «Υπήρχαν πολλές φορές που σχεδόν άκουγα τον καπετάνιο να φωνάζει ότι κάποιος πρέπει να τη βγάλει στην επιφάνεια. Ετσι άρχισα να ψάχνω ελληνικές και ασιατικές εφημερίδες –έχω διαβάσει όλες ανεξαιρέτως τις ελληνικές εφημερίδες του 1922– και παράλληλα να σχεδιάζω. Το σχέδιο κράτησε τρία χρόνια, γιατί είναι στο χέρι, σε λευκό χαρτί, με ξυλομπογιά. Επέλεξα αυτή την τεχνική για να είναι πιο κοντά στην παραδοσιακή ιαπωνική ζωγραφική».\n\nΠαρόμοια κίνητρα για την ενασχόλησή της με το ιαπωνικό πλοίο επικαλείται και η Νανάκο Μουράτα. «Δεν περίμενα να ακούσω μια τέτοια ιστορία», σημειώνει η ιστορικός. «Η Ιαπωνία και η Ελλάδα είναι τόσο μακριά, που δεν πίστευα ότι οι πορείες τους θα διασταυρώνονταν. Κοινωνίες με κοσμοπολίτικο χαρακτήρα υπήρχαν και εκατό χρόνια πριν, το σημαντικό όμως είναι ότι τότε, ενώ ο πόλεμος μαινόταν, η ανθρωπιά επιβίωσε. Πιστεύω πως οι καλές πράξεις που προέρχονται από τον άγνωστο, απλό άνθρωπο, πρέπει να μνημονεύονται και να επιβραβεύονται, όχι μόνο στις αφηγήσεις από στόμα σε στόμα, αλλά και στην Ιστορία».",
    "Ιαπωνία: Η κυβέρνηση εξετάζει μέτρα για την απότομη πτώση του γιεν": "Ο αναπληρωτής κυβερνητικός εκπρόσωπος της Ιαπωνίας Σεΐχι Κιχάρα δήλωσε σήμερα ότι η κυβέρνηση πρέπει να λάβει μέτρα για την αντιμετώπιση της υπερβολικής πτώσης του γιεν.\n\n\"Όσον αφορά τις υπερβολικές, μονόπλευρες μεταβολές, θα παρακολουθούμε στενά τις εξελίξεις και πρέπει να λάβουμε τα κατάλληλα μέτρα\", δήλωσε ο Κιχάρα σε τηλεοπτική εκπομπή, ερωτηθείς για την πρόσφατη απότομη πτώση του ιαπωνικού νομίσματος.\n\nΤο ιαπωνικό γιεν υποχώρησε έναντι του αμερικανικού δολαρίου σε χαμηλό 24 ετών, με τους επενδυτές να εστιάζουν στη διευρυνόμενη απόκλιση μεταξύ των επιθετικών αυξήσεων επιτοκίων από την κεντρική τράπεζα των ΗΠΑ (Fed) και της δέσμευσης της Τράπεζας της Ιαπωνίας (BoJ) ότι θα διατηρήσει τα επιτόκια σε εξαιρετικά χαμηλά επίπεδα.\n\n\"Δεν θα σχολιάσω θέματα νομισματικής πολιτικής και επιτοκίων, καθώς εμπίπτουν στη δικαιοδοσία της BoJ\", ανέφερε ο Κιχάρα.\n\nΔήλωσε επίσης ότι η κυβέρνηση είναι έτοιμη να αποφασίσει \"στο όχι και τόσο μακρινό μέλλον\" μέτρα για την προσέλκυση περισσότερων τουριστών από το εξωτερικό, όπως είναι η κατάργηση του ανώτατου ορίου στον ημερήσιο αριθμό επισκεπτών που εισέρχονται στη χώρα.",
    "Ιαπωνία: Οι «αστικοί ανθρακωρύχοι» τα πολύτιμα μέταλλα των σκουπιδιών και η εθνική ανεξαρτησία": "Παλιοί υπολογιστές, κινητά, τηλεοράσεις και δεκάδες ακόμα ηλεκτρικές συσκευές, ακόμα και ηλεκτρικά αυτοκίνητα. Όλα όσα μέχρι πρόσφατα κατέληγαν, χωρίς ιδιαίτερο προβληματισμό, στις χωματερές γίνονται πολύτιμος πόρος για τη βιομηχανία υψηλής τεχνολογίας της Ιαπωνίας.\n\nΠριν από μερικές εβδομάδες, το υπουργείο Περιβάλλοντος της χώρας ανακοίνωσε τον στόχο να διπλασιάσει την ποσότητα των μετάλλων που ανακτώνται από παλιές ηλεκτρικές συσκευές έως το 2030.\n\nΣύμφωνα με τα στοιχεία του υπουργείου, πάνω από 210.000 τόνοι μετάλλων ανακτήθηκαν το 2020 από ειδικές εταιρείες ανακύκλωσης που λειτουργούν ως «αστικοί ανθρακωρύχοι». Στόχος είναι οι ποσότητες αυτές να ξεπεράσουν τους 420.000 τόνους τα επόμενα οκτώ χρόνια. Για το σκοπό αυτό, η ιαπωνική κυβέρνηση έχει σκοπό να διαθέσει ένα δισεκατομμύριο γεν (περίπου 7 εκατομμύρια ευρώ).\n\nΧρυσωρυχεία στα σκουπίδια\n\nΧαλκός, ψευδάργυρος, λίθιο, νικέλιο, κοβάλτιο ακόμα και ασήμι και χρυσός: οι παλιές συσκευές περιέχουν διαφορετικές ποσότητες από τα πολύτιμα αυτά μέταλλα. Μπορεί στις μεμονωμένες συσκευές οι ποσότητες να είναι αμελητέες, όταν όμως συγκεντρωθούν από εκατομμύρια συσκευές αναδεικνύονται σε «εθνικό θησαυρό».\n\nΕίναι χαρακτηριστικό ότι σύμφωνα με εκτιμήσεις για το 2020, στα σκουπίδια της Ιαπωνίας κρύβονται περίπου 6.800 τόνοι χρυσού και 60.000 τόνοι ασημιού: ποσότητες μεγαλύτερες από τα αποθέματα της Νότιας Αφρικής, πλουσιότερης σε αποθέματα χρυσού χώρας στον κόσμο και της Πολωνίας, πλουσιότερης χώρας σε αποθέματα ασημιού.\n\nΌμως, η Ιαπωνία δε θα αρκεστεί στα δικά της σκουπίδια. Την επόμενη χρονιά θα προχωρήσει σε εισαγωγές παλιών συσκευών, κυρίως από χώρες της Ασίας, που – στο δρόμο της ταχείας οικονομικής τους ανάπτυξης- ανανεώνουν μαζικά ηλεκτρικές συσκευές, παράγοντας ταυτόχρονα τόνους απορριμμάτων. Στόχος της ιαπωνικής κυβέρνησης είναι να συνάψει διμερείς σχετικές συμφωνίες, κυρίως με χώρες όπου δεν υπάρχουν προηγμένα συστήματα ανακύκλωσης ηλεκτρικών συσκευών.\n\nΕπίσης, θα δοθεί στήριξη – χρηματοδοτική αλλά και τεχνογνωσίας- στους «αστικούς ανθρακωρύχους» για να μεγιστοποιούν τις ποσότητες των μετάλλων που εξάγουν από τις παλιές συσκευές.\n\nΕθνική ανεξαρτησία\n\nΗ Ιαπωνία είναι από τις πρώτες χώρες που εφάρμοσε πρακτικές κυκλικής οικονομίας. Τώρα, οι πρακτικές αυτές δεν υπηρετούν μόνο την περιβαλλοντική προστασία, αλλά και την εθνική απεξάρτηση από προμήθειες πρώτων υλών, που είναι απαραίτητες για την εθνική βιομηχανία.\n\nΣε μία χώρα όπου η τεχνολογία θεωρείται είδος βασικής ανάγκης, διαθέτει όμως ελάχιστους εθνικούς φυσικούς πόρους, οι βιομηχανίες υποφέρουν από τη διαταραχή στις παγκόσμιες αλυσίδες εφοδιασμού και από τις ελλείψεις πολύτιμων συστατικών όπως οι μικροεπεξεργαστές.\n\nΜέχρι πρόσφατα, κανείς δεν ασχολούταν με τα μέταλλα των παλιών συσκευών καθώς οι τιμές τους ήταν αρκετά χαμηλές. Τώρα, όμως, με την εκτόξευση του κόστους των πρώτων υλών παγκοσμίως, η ανάκτηση υλικών από τα απορρίμματα γίνεται όχι μόνο συμφέρουσα, αλλά και απαραίτητη. Άλλωστε, η Ιαπωνία διαθέτει ένα πολύ προηγμένο σύστημα διαχείρισης απορριμμάτων που καθιστά φθηνότερο το να ανακτηθούν αυτά τα μέταλλα τώρα, πολύ φθηνότερο από ό,τι σε άλλες χώρες.\n\nΠλέον, όλο και περισσότερες ιαπωνικές εταιρείες αναπτύσσουν τμήματα «αστικών ανθρακωρύχων». Η Mitsubishi Materials δημιουργεί μονάδα για την ανάκτηση περίπου ενός τόνου λιθίου από χρησιμοποιημένες μπαταρίες ετησίως. Ομοίως, η JX Metals Circular Solutions ανακοίνωσε επένδυση εκατομμυρίων ευρώ για τη δημιουργία τμήματος που θα έχει ως αντικείμενο την ανάκτηση λιθίου από παλιές μπαταρίες. Η Sumitomo Metal Mining ξεκίνησε μονάδα ανακύκλωσης για ανάκτηση μετάλλων από μπαταρίες αυτοκινήτων.\n\nH εκστρατεία επαναχρησιμοποίησης των μετάλλων έλαβε χαρακτήρα ολυμπιακής προσπάθειας το 2020 στους Ολυμπιακούς Αγώνες του Τόκιο.\n\nΗ κυβέρνηση απεύθυνε έκκληση στους πολίτες να συγκεντρώσουν παλιά κινητά, τηλεοράσεις και άλλες συσκευές για να βοηθήσουν να κατασκευαστούν τα 5.000 μετάλλια από χρυσό, ασήμι και χαλκό που απονεμήθηκαν στους Ολυμπιονίκες.\n\nΌλη η χώρα πήρε μέρος στην προσπάθεια, με 1.300 σχολεία και 2.400 καταστήματα να καταφέρουν τελικά να προσφέρουν 4.100 κιλά ασημιού, 2.700 χαλκού και 30 κιλά χρυσού.\n\nΤα «αστικά ορυχεία» ξεπερνούν τα παραδοσιακά\n\nΣύμφωνα με έκθεση της Global e-Sustainability Initiative (GeSI), τα ηλεκτρονικά απόβλητα περιέχουν πολύτιμα μέταλλα «40 έως 50 φορές μεγαλύτερα από τα μεταλλεύματα που εξορύσσονται από το έδαφος».\n\nΜε 320 τόνους χρυσού και περισσότερους από 7.500 τόνους ασημιού που χρησιμοποιούνται κάθε χρόνο για τη κατασκευή ηλεκτρονικών ειδών, η αξία μόνο από αυτά τα δύο πολύτιμα μέταλλα ξεπερνά τα 20 δισεκατομμύρια δολάρια. Όμως, μόλις το 15% των μετάλλων που κρύβονται στις παλιές συσκευές ανακτώνται και επαναχρησιμοποιούνται.\n\nΔιαβάστε ακόμη:\n\nΜιχ. Τσικνάκης: Το επιθετικό επενδυτικό πλάνο της Cosmos Sport και τα νέα καταστήματα JD Sports\n\nAST SpaceMobile: Η εταιρεία που θα συνδέσει το κινητό μας με το… διάστημα\n\nΠρόστιμο $200 εκατ. στη Boeing – Κατηγορείται ότι εξαπάτησε επενδυτές για τα 737 MAX",
    "Ιαπωνία: Κατρακυλάει η δημοτικότητα της κυβέρνησης Κισίντα": "Σύμφωνα με νέα δημοσκόπηση, η υποστήριξη προς την κυβέρνηση υποχώρησε στο 41% από 47% που ήταν τον Αύγουστο, φθάνοντας στο χαμηλότερο επίπεδο από τότε που ο Κισίντα ανέλαβε την πρωθυπουργία. Αξίζει να σημειωθεί ότι στις αρχές Ιουλίου το ποσοστό αυτό κυμαινόταν γύρω στο 57%.\n\nΗ δημοτικότητα της ιαπωνικής κυβέρνησης υπό τον πρωθυπουργό Φουμίο Κισίντα υποχώρησε στο χαμηλότερο επίπεδο από τότε που ανέλαβε την εξουσία, εν μέσω αντιδράσεων για τους δεσμούς του κυβερνώντος κόμματος με την αμφιλεγόμενη Εκκλησία της Ενοποίησης και για το κόστος της κρατικής κηδείας του δολοφονημένου πρώην πρωθυπουργού Σίνζο Άμπε.\n\nΣύμφωνα με νέα δημοσκόπηση, η υποστήριξη προς την κυβέρνηση υποχώρησε στο 41% από 47% που ήταν τον Αύγουστο, φθάνοντας στο χαμηλότερο επίπεδο από τότε που ο Κισίντα ανέλαβε την πρωθυπουργία. Αξίζει να σημειωθεί ότι στις αρχές Ιουλίου το ποσοστό αυτό κυμαινόταν γύρω στο 57%.\n\nΣτη δημοσκόπηση που δημοσιεύεται σήμερα στην εφημερίδα Asahi Shimbun, το ποσοστό όσων εκφέρουν αρνητική άποψη για τον πρωθυπουργό Κισίντα αυξήθηκε από 39% σε 47%.\n\nΟι δεσμοί με την Εκκλησία της Ενοποίησης, η οποία ιδρύθηκε στη Νότια Κορέα τη δεκαετία του 1950, έχουν γίνει πονοκέφαλος για τον Κισίντα από τις 8 Ιουλίου, όταν ο Σίνζο Άμπε δολοφονήθηκε από ένοπλο που τον κατηγορούσε για την υποστήριξή του προς την εκκλησία, η οποία – όπως ισχυρίστηκε – είχε οδηγήσει τη μητέρα του στη χρεοκοπία.\n\nΗ απόφαση του Κισίντα για την κρατική κηδεία του Άμπε στις 27 Σεπτεμβρίου προκάλεσε έντονες αντιδράσεις, τόσο για τους δεσμούς του κυβερνώντος Φιλελεύθερου Δημοκρατικού Κόμματος με την Εκκλησία της Ενοποίησης όσο για το οικονομικό κόστος που αυτή συνεπάγεται.\n\nΤην προηγούμενη εβδομάδα, ο Κισίντα υπερασπίστηκε ενώπιον του κοινοβουλίου την απόφασή του για την κηδεία του Άμπε, του μακροβιότερου πρωθυπουργού της Ιαπωνίας. Ωστόσο, το 64% των ερωτηθέντων στη δημοσκόπηση δήλωσε ότι δεν συμφωνεί με το σκεπτικό του Φουμίο Κισίντα.\n\nΗ εναντίωση στην κηδεία δημοσία δαπάνη του Σίνζο Άμπε αυξήθηκε σε 56% από 50% που ήταν τον Αύγουστο, σύμφωνα με την Asahi Shimbun.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Ιαπωνία: Πάνω από 300 θάνατοι λόγω κορωνοϊού για 3η συνεχόμενη ημέρα": "Το τελευταίο 24ωρο σημειώθηκαν 303 θάνατοι από κορωνοϊό, ανεβάζοντας τον συνολικό απολογισμό των θυμάτων της πανδημίας πάνω από το όριο των 40.000 νεκρών.\n\nΟ αριθμός των ασθενών που υπέκυψαν εξαιτίας επιπλοκών της COVID-19 στην Ιαπωνία ξεπέρασε χθες Πέμπτη τους 300 για τρίτο συναπτό 24ωρο, καθώς το σύστημα των νοσοκομείων έχει υπερφορτωθεί εν μέσω του λεγόμενου έβδομου κύματος της πανδημίας του νέου κορονοϊού.\n\nΔιαπιστώθηκαν 303 θάνατοι σε 24 ώρες, που ώθησαν τον απολογισμό των θυμάτων της πανδημίας πάνω από το όριο των 40.000 νεκρών, στους 40.258, σύμφωνα με το υπουργείο Υγείας.\n\nΤο ίδιο διάστημα, επιβεβαιώθηκαν εργαστηριακά 149.906 κρούσματα του SARS-CoV-2, με το σύνολο των περιπτώσεων να φθάνει τις 19.117.599.\n\nΠαρά την ταχύτατη εξάπλωση του έβδομου κύματος, δεν έχουν ανακοινωθεί περιοριστικά μέτρα. Απεναντίας, η κυβέρνηση θα αυξήσει την 7η Σεπτεμβρίου στις 50.000 από 20.000 σήμερα τις επιτρεπόμενες εισόδους ξένων στο αρχιπέλαγος σε ημερήσια βάση, καθώς χαλαρώνουν περαιτέρω οι περιορισμοί στα σύνορα, ανακοίνωσε ο πρωθυπουργός Φουμίο Κισίντα προχθές Τετάρτη.\n\nΣύμφωνα με το πρακτορείο ειδήσεων Kyodo, ο Παγκόσμιος Οργανισμός Υγείας ανακοίνωσε προχθές ότι την εβδομάδα από την 22η ως την 28η Αυγούστου, τα κρούσματα στην Ιαπωνία έφθασαν τα 1.258.772, αριθμός που παρέμεινε ο υψηλότερος στην υφήλιο για έκτη συνεχόμενη εβδομάδα. Το ίδιο διάστημα, ο απολογισμός των θυμάτων της COVID-19 έφθασε τους 1.990 νεκρούς (+23% από την αμέσως προηγούμενη εβδομάδα), με άλλα λόγια ήταν ο δεύτερος βαρύτερος στον κόσμο, πίσω από αυτόν των ΗΠΑ.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Ιαπωνία: Το διπλό «παιχνίδι» με το φυσικό αέριο της Ρωσίας": "Με τη ρωσική εισβολή στην Ουκρανία, η Ιαπωνία διέβη το δικό της «Ρουβίκωνα». Σε αντίθεση με το 2014 -όταν η Μόσχα προσάρτησε την Κριμαία- η κυβέρνηση του Τόκιο ευθυγραμμίστηκε αυτή τη φορά με τις δυτικές χώρες στην επιβολή κυρώσεων και προχώρησε στην παροχή οικονομικής, υλικής και ανθρωπιστικής βοήθειας στο Κίεβο, παρά τους φόβους για διακοπή του ενεργειακού εφοδιασμού από τη Ρωσία.\n\nΕνόσω πάντως η Χώρα του Ανατέλλοντος Ηλίου και μέλος της ομάδας των G7 (των επτά ισχυρότερων οικονομιών του πλανήτη) μείωσε τις εισαγωγές ρωσικού άνθρακα και πετρελαίου, προσπαθεί ταυτόχρονα «με νύχια και με δόντια» να αποφύγει ανάλογα μέτρα για το φυσικό αέριο, σε μια πολύ δύσκολη χρονιά για παγκόσμια ενεργειακή αγορά.\n\nΕξ ου και το Τόκιο τήρησε διαλλακτική στάση όταν στις 30 Ιουνίου ο Ρώσος πρόεδρος Βλαντιμίρ Πούτιν υπέγραψε διάταγμα για την μονομερή ανάληψη από τη Μόσχα του ελέγχου του Sakhalin-2.\n\nΕνός έργου εκμετάλλευσης κοιτασμάτων πετρελαίου και φυσικού αερίου στο ρωσικό νησί της Σαχαλίνης, στα βόρεια του Ιαπωνικού Αρχιπελάγους, που μεταξύ άλλων περιλαμβάνει τρεις υπεράκτιες πλατφόρμες, 300 χιλιόμετρα υπεράκτιων αγωγών και 1.600 χιλιόμετρα χερσαίων, καθώς και την πρώτη μονάδα υγροποιημένου φυσικού αερίου (LNG) στη Ρωσία.",
    "Σημαντική νίκη για τον Izan Guevara στην Ιαπωνία": "Ο Izan Guevara έχει πλέον το ένα χέρι του στο έπαθλο του Παγκοσμίου Πρωταθλήματος Moto3 αφού επικράτησε σε μια μάχη τεσσάρων αναβατών για τη νίκη στο Motul Grand Prix της Ιαπωνίας. Ο αναβάτης της GASGAS ξεκίνησε τον αγώνα μόλις ένατος, αλλά παρόλα αυτά βγήκε στην κορυφή ενός βάθρου που ολοκληρώθηκε από τον Dennis Foggia στη δεύτερη και τον Ιάπωνα αναβάτη Ayumu Sasaki στην τρίτη. Με τον ομόσταυλό του, Sergio Garcia, να τερματίζει τέταρτος, το προβάδισμα του Guevara στο Πρωτάθλημα είναι τώρα 45 βαθμοί με τέσσερις αγώνες να απομένουν για το 2022.\n\nΟ Tatsuki Suzuki ξεκίνησε από την pole position και έστριψε πρώτος σε ένα ηλιόλουστο Motegi, αλλά άνοιξε την γραμμή του και ο Garcia πέρασε μπροστά. Ο Suzuki ξαναπέρασε στην τρίτη στροφή, αλλά ο άνθρωπος που έπρεπε να παρακολουθήσει κανείς ήταν ο Guevara, του οποίου η GASGAS είχε ξαναχτιστεί μετά από ένα ατύχημα στο ζέσταμα, όταν χτύπησε από πίσω τον John McPhee. Ο Guevara ξεκίνησε στην τρίτη σειρά, αλλά ήταν ήδη τρίτος, μόλις στην πέμπτη στροφή. Δύο στροφές αργότερα, πέρασε τον Garcia για την δεύτερη θέση, και δύο στροφές αργότερα πάλι, προσπέρασε τον Suzuki για το προβάδισμα!\n\nΣτο τέλος του 1ου γύρου, ο Guevara οδηγούσε τους Garcia, Suzuki, Sasaki και Foggia. Ο Garcia έπεσε στην πέμπτη θέση όταν βγήκε εκτός γραμμής στην αρχή του δεύτερου γύρου, πριν ο Sasaki κάνει την κίνησή του για να περάσει τον Suzuki για την δεύτερη θέση. Ο «Crazy Boy» πέρασε τον Guevara στον 3ο γύρο στην πρώτη στροφή, αλλά ο Ισπανός ξαναπήρε τη θέση μόλις τέσσερις στροφές αργότερα. Εν τω μεταξύ, ο Suzuki είχε παραχωρήσει την τρίτη θέση στον Foggia όταν άνοιξε την γραμμή του στην τρίτη στροφή.\n\nΣτον 4ο γύρο, ο Sasaki προηγήθηκε ξανά στην ένατη στροφή. Οι τέσσερις πρώτοι άνοιξαν την διαφορά από τον Garcia, ο οποίος έχασε την πέμπτη θέση όταν ένας ανερχόμενος Masia βούτηξε στο εσωτερικό του στην τρίτη στροφή του πέμπτου γύρου. Και οι δύο κέρδισαν μια θέση όταν ο Suzuki έπεσε από την τέταρτη θέση στη στροφή 9. Ο Foggia προηγήθηκε για λίγο του Guevara στη μάχη για την δεύτερη θέση στον 8ο γύρο, αλλά ο επικεφαλής του Πρωταθλήματος ξαναπήρε τη θέση στην 5η στροφή. Μετά από εννέα γύρους, ο Masia είχε φτάσει τους τρεις πρώτους και αύξησε τη διαφορά του από τον Garcia σε τρία ολόκληρα δευτερόλεπτα .\n\n\n\nΟ Guevara ανέκτησε το προβάδισμα για άλλη μια φορά με ένα προσπέρασμα του Sasaki στον 10ο γύρο, για να βγει εκτός γραμμής λιγότερο από έναν γύρο αργότερα στη στροφή 5 και να επιστρέψει το προβάδισμα στον Ιάπωνα αναβάτη. Ήταν ένας γνήσιος αγώνας τεσσάρων αναβατών τη στιγμή που ο Masia πέρασε τον Foggia για την τρίτη θέση στον 13ο γύρο. Ο Guevara έκανε την κίνησή του ξανά στην τρίτη στροφή του 16ου γύρου και απέκτησε κρίσιμο χώρο ανάσας όταν ο Masia προσπέρασε επίσης τον Ιάπωνα αναβάτη στην πέμπτη στροφή του 17ου γύρου, μια κίνηση που ακολούθησε και ο Foggia.\n\nΩστόσο, ο Masia είχε ένα σκληρό highside στην 12η στροφή αυτού του γύρου, βγαίνοντας εκτός αγώνα. O Foggia έκλεισε την διαφορά από τον Guevara, αλλά δεν μπόρεσε να κάνει την κίνησή του, με τον Guevara να παίρνει την δεύτερη συνεχόμενη νίκη του . Το πιο αξιοσημείωτο ήταν ότι αποκάλυψε ότι το έκανε με ένα λυγισμένο πλαίσιο μετά την πτώση του στο ζέσταμα! Ο Foggia τερμάτισε 0,593 δευτερόλεπτα πίσω και ο Sasaki άλλα 1,1148 δευτερόλεπτα πίσω στη γραμμή του τερματισμού για να συμπληρώσει το βάθρο.\n\nΗ μάχη για την δεύτερη θέση ήταν πραγματικά εκπληκτική. Ο Garcia δέχθηκε πίεση από τον Diogo Moreira προτού οι John McPhee και David Muñoz συμμετάσχουν στη μάχη. Oι 4 τους συνέχιζαν να αλλάζουν θέσεις τακτικά, αλλά ο Garcia βγήκε στην κορυφή για να τερματίσει τέταρτος και να ελαχιστοποιήσει τη ζημιά στον αγώνα του τίτλου σε σχέση με τον Guevara. Ο Muñoz τερμάτισε πέμπτος, μπροστά από τους Moreira και McPhee, με τhn 10αδα να συμπληρώνεται από τους Ryusei Yamanaka, Andrea Migno και Riccardo Rossi.",
    "«Πιείτε περισσότερο αλκοόλ»: Γιατί η Ιαπωνία κάνει αυτή την περίεργη έκκληση στους νέους": "Μπορεί να ακούγεται περίεργο, όμως η κυβέρνηση της Ιαπωνίας προσπαθεί με κάθε τρόπο να ωθήσει τους νεαρούς πολίτες της στην κατανάλωση οινοπνευματωδών ποτών. Γιατί όμως συμβαίνει κάτι τέτοιο, την ώρα που οι γιατροί παγκοσμίως συστήνουν να το μειώσουμε, προκειμένου να έχουμε μια πιο υγιεινή ζωή;\n\nΌπως φαίνεται ο λόγος είναι η οικονομία. Βλέπετε στην Ιαπωνία οι περισσότεροι νέοι έχουν εγκαταλείψει την κατανάλωση αλκοόλ. Έτσι, οι τεράστιες ποσότητες ιαπωνικού σάκε που παράγει η χώρα, μένουν στα ράφια των μαγαζιών.\n\nΤο σάκε αποτελεί μία από τις μεγαλύτερες παραγωγές της Ιαπωνίας και η χώρα θέλει απεγνωσμένα να το διαφημίσει, αλλά και να αυξήσει τις πωλήσεις του. Γι’ αυτό άλλωστε έχει στήσει μια ολόκληρη καμπάνια, στην οποία καλεί τους νέους να καταθέσουν τις ιδέες τους για διαφημιστικές εκστρατείες σχετικά με τρόπους αύξησης κατανάλωσης του σάκε, αλλά και άλλων ποτών όπως ουίσκι, μπίρα ή κρασί.\n\nΗ ενέργεια της ιαπωνικής κυβέρνησης ονομάζεται Sake Viva και θα τρέχει μέχρι το τέλος του Σεπτεμβρίου. Στη συνέχεια μετά από ψηφοφορία θα ξεχωρίσει η καλύτερη ιδέα και θα «τρέξει» η καμπάνια ενημέρωσης και διαφήμισης για την κατανάλωση του αλκοόλ, η οποία θα απευθύνεται στους νέους.\n\nΌταν λέμε νέους φυσικά μιλάμε για άτομα που έχουν συμπληρώσει το 20ο έτος της ηλικίας τους και μπορούν νόμιμα να καταναλώσουν αλκοόλ. Αν μη τι άλλο μια ιδιαίτερη προσέγγιση στο θέμα των ποτών από τους Ιάπωνες. Εμείς πάντως στη χώρα μας δεν έχουμε αντίστοιχα προβλήματα.\n\nΑκολουθήστε το στο Google News και μάθετε πρώτοι όλες τις ειδήσεις.",
    "Video – Ανάλυση του χάους στο Ιαπωνικό MotoGP": "Επιμέλεια: Δημήτρης Διατσίδης\n\n\n\nH πίστα της Honda στο Motegi, 150 χλμ. βορειοανατολικά του Τόκιο, φιλοξένησε τον 16ο Αγώνα του Παγκοσμίου Πρωταθλήματος Ταχύτητας Μοτοσυκλετών, το γνωστό μας MotoGP. Απευθείας από την Ιαπωνία στην πρώτη Ελληνική δημοσιογραφική αποστολή, ο Δημήτρης Διατσίδης μας μεταφέρει τα νέα και τις λεπτομέρειες που δεν έδειξε και δεν φαίνονται στην τηλεοπτική μετάδοση, όπως του τα εξηγούν οι ίδιοι οι πρωταγωνιστές οδηγοί, οι μηχανικοί και οι άνθρωποι των ομάδων.\n\nΤι έπαθε λοιπόν ο Aleix Espargaro και ξεκίνησε τελευταίος;, Πως κέρδισε ο Jack Miller; Τι βρήκε η ΚΤΜ, και είχε καλή απόδοση; Πως χαρακτηρίστηκε ο αγώνας του Marc Marquez;\n\nΌλες οι απαντήσεις μέσα από το Paddock του MotoGP στο βίντεο που ακολουθεί.",
    "Η ρετρό τεχνολογία που χρησιμοποιούν ακόμα χιλιάδες υπάλληλοι": "Ο υπουργός ψηφιακής τεχνολογίας της Ιαπωνίας,﻿ Τάρο Κόνο κηρύττει «πόλεμο» στις... δισκέτες και άλλες-ρετρό πλέον, τεχνολογίες που χρησιμοποιούν ακόμα χιλιάδες Ιάπωνες υπάλληλοι.\n\nΠερίπου 1.900 κυβερνητικές διαδικασίες εξακολουθούν να απαιτούν από τις επιχειρήσεις να χρησιμοποιούν τις συγκεκριμένες απαρχαιωμένες συσκευές αποθήκευσης, καθώς και CD και μίνι δίσκους, είπε ο Τάρο Κόνο, σύμφωνα με δημοσίευμα του BBC.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΔήλωσε μάλιστα ότι οι κανονισμοί θα ενημερωθούν ώστε να επιτρέψουν στους ανθρώπους να χρησιμοποιούν τις διαδικτυακές υπηρεσίες.\n\nΠαρά τη φήμη της για τα καινοτόμα γκάντζετ υψηλής τεχνολογίας, η Ιαπωνία είναι διαβόητη για την προσκόλληση της στην ξεπερασμένη τεχνολογία λόγω μιας συντηρητικής κουλτούρας που κυριαρχεί στην υπαλληλία της χώρας.\n\n20.000 δισκέτες χωράνε όσο μια απλή κάρτα μνήμης usb\n\nΤα Floppy Discs, όπως είναι η διεθνής τους ονομασία επειδή τα αρχικά προϊόντα ήταν εύκαμπτα (Floppy) δημιουργήθηκαν στα τέλη της δεκαετίας του 1960, αλλά αποχώρησαν από την «τεχνολογική μόδα» τρεις δεκαετίες αργότερα χάρη σε πιο αποτελεσματικές λύσεις αποθήκευσης δεδομένων και αρχείων.\n\nΣήμερα χρειάζονται περισσότερες από 20.000 δισκέτες για να αποθηκέυσουν όσα μπορεί να αποθηκεύσει μια τυπική κάρτα μνήμης usb των 32 gb.\n\nΑλλά η κληρονομιά της χαρακτηριστικής τετράγωνης δισκέτας που σημάδεψε δεκαετίες έχει αφήσει το αποτύπωμά της μέχρι σήμερα καθώς αποτελεί πλέον το ψηφιακό εικονίδιο της επιλογής «αποθήκευση» σε όλες τις ηλεκτρονικές συσκευές σχεδόν.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΜια ιαπωνική κυβερνητική επιτροπή ανακάλυψε περίπου 1.900 τομείς στους οποίους απαιτείται από τις επιχειρήσεις να χρησιμοποιούν τέτοια απαρχαιωμένα μέσα αποθήκευσης, όπως οι δισκέτες.\n\n«Από πού αγοράζει κανείς μια δισκέτα αυτές τις μέρες;»\n\nΚατά τη διάρκεια μιας συνέντευξης Τύπου την Τρίτη, ο Ιάπωνας υπουργός επέκρινε επίσης την παρατεταμένη χρήση και μιας άλλης ξεπερασμένης τεχνολογίας από τη χώρα.\n\n«Ψάχνω να απαλλαγώ από τη συσκευή φαξ και εξακολουθώ να σκοπεύω να το κάνω», είπε.\n\nΓυρίζοντας πάντως στις δισκέτες, αναρωτήθηκε: «Από πού αγοράζει κανείς μια δισκέτα αυτές τις μέρες;», ένα πραγματικά εύλογο ερώτημα.\n\nΟ υπουργός κυβερνοασφάλειας που δεν είχε χρησιμοποιήσει ποτέ του υπολογιστή!\n\nΔεν είναι η πρώτη φορά που η Ιαπωνία μπαίνει στα πρωτοσέλιδα για τις ανάλογες συνήθειές της - οι οποίες παραμένουν παράδοξο δεδομένης της ικανότητας της χώρας να αναπτύσσει συναρπαστικά τα νέα προϊόντα τεχνολογίας.\n\nΈχουν προσφερθεί διάφορες εξηγήσεις, συμπεριλαμβανομένου της φτωχής «ψηφιακής γραμματοσύνης» και μιας γραφειοκρατικής κουλτούρας με συντηρητικές τάσεις.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΠροκλήθηκε μάλιστα σοκ πριν λίγα χρόνια, το 2018, όταν ο υπουργός κυβερνοασφάλειας της χώρας παραδέχτηκε ότι δεν είχε χρησιμοποιήσει ποτέ υπολογιστή, λέγοντας ότι ανέθετε πάντα καθήκοντα πληροφορικής στο προσωπικό του.\n\nΑξιωματούχοι στις ΗΠΑ ανακαλύφθηκε επίσης ότι εξακολουθούν να χρησιμοποιούν δισκέτες για να διαχειρίζονται τη δύναμη των πυρηνικών τους όπλων κατά τη διάρκεια της δεκαετίας του 2010, αν και αυτή η πρακτική φέρεται να καταργήθηκε μέχρι το τέλος της δεκαετίας.",
    "Ιαπωνία: Διπλασιάστηκαν μέσα σε λιγότερους από δύο μήνες τα κρούσματα Covid": "Τον Ιούλιο και τον Αύγουστο τα περισσότερα θύματα ήταν άνω των 70 ετών. Οι ασθενείς αυτής της ηλικιακής κατηγορίες που υπέκυψαν εξαιτίας επιπλοκών της COVID-19 ήταν περί το 91%\n\nΤα κρούσματα του SARS-CoV-2 ξεπέρασαν το όριο των 20 εκατομμυρίων στην Ιαπωνία χθες Παρασκευή, διπλασιάστηκαν μέσα σε λιγότερους από δύο μήνες σε σύγκριση με αυτά που καταγράφονταν τη 14η Ιουλίου. Η χώρα κατέγραψε 99.491 μολύνσεις από τον νέο κορονοϊό σε 24 ώρες χθες, με το σύνολό τους να φθάνει τις 20.000.343. Το ίδιο διάστημα, υπέκυψαν 211 ασθενείς εξαιτίας επιπλοκών της COVID-19, με τον απολογισμό των θυμάτων της πανδημίας να φθάνει τους 42.363 νεκρούς, σύμφωνα με δεδομένα που μεταδόθηκαν από τη δημόσια τηλεόραση NHK. Στην Ιαπωνία εκδηλώθηκε το λεγόμενο έβδομο κύμα της πανδημίας τον Ιούλιο και ο αριθμός των κρουσμάτων και των θανάτων σε ημερήσια βάση παραμένει υψηλός. Η ραγδαία αύξηση των θυμάτων προκαλεί δυσκολίες στην αποτέφρωση των νεκρών κατά τόπους, σύμφωνα με ιαπωνικά ΜΜΕ. Την περασμένη εβδομάδα, ο αριθμός των μολύνσεων αυξήθηκε κατά 69% σε σύγκριση με την αμέσως προηγούμενη, σύμφωνα με στοιχεία που δημοσιοποιήθηκαν από το υπουργείο Υγείας την Τετάρτη.\n\nΤον Ιούλιο και τον Αύγουστο τα περισσότερα θύματα ήταν άνω των 70 ετών. Οι ασθενείς αυτής της ηλικιακής κατηγορίες που υπέκυψαν εξαιτίας επιπλοκών της COVID-19 ήταν περί το 91% του συνόλου από την 29η Ιουνίου ως την 30ή Αυγούστου, ανέφερε η εφημερίδα Yomiuri επικαλούμενη δεδομένα του υπουργείου. Το προσδόκιμο ζωής των ανδρών και των γυναικών στην Ιαπωνία μειώθηκε κατά 0,1 και 0,07 έτη αντίστοιχα κυρίως εξαιτίας της πανδημίας, σύμφωνα με την εφημερίδα Asahi. Είναι η πρώτη φορά που υποχώρησε το προσδόκιμο ζωής στην Ιαπωνία από τον σεισμό, το τσουνάμι και την πυρηνική καταστροφή στη Φουκουσίμα την 11η Μαρτίου 2011. Σύμφωνα με τον Παγκόσμιο Οργανισμό Υγείας, την εβδομάδα από την 29η Αυγούστου ως την 4η Σεπτεμβρίου, τα κρούσματα του SARS-CoV-2 στην Ιαπωνία ξεπέρασαν τα 1,16 εκατ., αριθμός που ήταν ο υψηλότερος στον κόσμο για έβδομη συνεχόμενη εβδομάδα. Το ίδιο διάστημα, ο αριθμός των θανάτων εξαιτίας επιπλοκών της λοίμωξης που προκαλεί ο ιός έφθασε τους 2.059, ήταν ο δεύτερος υψηλότερος στον κόσμο, πίσω από αυτόν στις ΗΠΑ.",
    "Ιαπωνία: Ο Spot στην υπηρεσία της δασικής βιομηχανίας": "Διαφήμιση\n\nΟ Spot, το κίτρινο, τετράποδο ρομπότ ανεβαίνει μια πλαγιά με γρασίδι και στη συνέχεια βαδίζει μέσα σε ένα δάσος γεμάτο κλαδιά. Ανεβαίνει ακόμη και σε ένα κούτσουρο και στη συνέχεια κατεβαίνει χωρίς βοήθεια.\n\nΑποτελεί μέρος μιας δοκιμής που διεξάγεται από το Ινστιτούτο Έρευνας Δασικών και Δασικών Προϊόντων (FFPRI) και τη SoftBank Corp. , χρησιμοποιώντας ρομπότ της Boston Dynamics.\n\nΟ στόχος: να βρεθεί μια λύση για τη χρόνια έλλειψη εργατικού δυναμικού στη δασική βιομηχανία της Ιαπωνίας.\n\nΕάν επιτύχει, θα μπορούσε να αυξήσει την αναδάσωση στη χώρα και να βοηθήσει την Ιαπωνία να επιτύχει τους στόχους της για ουδετερότητα ως προς τον άνθρακα.\n\nΟι δασικές εργασίες είναι ως επί το πλείστον χειρωνακτικές και οι σημερινοί εργάτες γερνούν και ο αριθμός τους μειώνεται, οπότε οι ερευνητές ελπίζουν ότι τα ρομπότ θα μπορέσουν να βοηθήσουν τους ανθρώπους να παρακολουθούν και να συντηρούν τα δάση της Ιαπωνίας.\n\nΜια ομάδα Ιαπώνων ερευνητών ξεκίνησε μια δοκιμή πεδίου για την ενσωμάτωση αυτών των ηλεκτροκίνητων τετράποδων για τη βελτίωση της ασφάλειας και της επιχειρησιακής αποτελεσματικότητας των δασικών εργασιών. Τα ρομπότ χρησιμοποιούν γεωχωρικά δεδομένα, Wi-Fi και άλλες τεχνολογίες επικοινωνίας για να καλύπτουν ανεξάρτητα τεράστιες εκτάσεις γης.\n\nΤα τελευταία χρόνια, η κυβέρνηση έχει υποστηρίξει πρωτοβουλίες “έξυπνης δασοπονίας“, οι οποίες χρησιμοποιούν ρομπότ και άλλες τεχνολογίες για τη βελτίωση της επικοινωνίας, των προσπαθειών αναδάσωσης και της αποκατάστασης από καταστροφές.\n\nΜε την αύξηση της ζήτησης για ξυλεία, περίπου τα μισά από τα τεχνητά δάση της Ιαπωνίας είναι έτοιμα να υλοτομηθούν.\n\nΩστόσο, τα σχέδια αναδάσωσης έχουν παρεμποδιστεί χάρη στον μεγάλο αριθμό εργαζομένων που συνταξιοδοτούνται ή αναζητούν άλλες θέσεις εργασίας. Το χαμηλό περιθώριο κέρδους της υλοτομίας δεν βοηθά τα πράγματα.\n\nΩς αποτέλεσμα, η ποσότητα του διοξειδίου του άνθρακα που απορροφάται από τα δάση έχει μειωθεί, γεγονός που αυξάνει τον κίνδυνο φυσικών καταστροφών, καθώς τα δάση δεν έχουν ακόμη αναπληρωθεί, δήλωσαν οι ερευνητές.\n\nΗ ομάδα σκοπεύει να ελέγξει κατά πόσον τα ρομπότ είναι ικανά να περιπολούν, να παρακολουθούν και να μεταφέρουν φορτίο σε δασικές περιοχές. Αυτό ξεκινά με την επιβεβαίωση του είδους των επιφανειών στις οποίες μπορούν να περπατήσουν.\n\nΟι ερευνητές θα χρησιμοποιήσουν Wi-Fi και δορυφορικές επικοινωνίες ώστε τα ρομπότ, τα οποία είναι εφοδιασμένα με τεχνολογία εντοπισμού θέσης υψηλής ακρίβειας, συνδεδεμένη με το διαδίκτυο, που επιτρέπει την αυτοκαθοδηγούμενη βάδιση, να μπορούν να λειτουργούν στο δάσος όπου δεν υπάρχει σήμα.\n\nΤα δοκιμαστικά δρομολόγια θα πραγματοποιηθούν δύο φορές πριν από το τέλος του τρέχοντος έτους:\n\nτο ένα στη Σιμοκάουα του Χοκάιντο και\n\nτο άλλο στην Τσουκούμπα του νομού Ιμπαράκι.\n\nΟι ερευνητές θα χρησιμοποιήσουν τον Spot, ένα ευέλικτο σχέδιο κινητού ρομπότ που αναπτύχθηκε από την Boston Dynamics, μια αμερικανική εταιρεία που ανήκει κατά 20% στον όμιλο SoftBank και είναι γνωστή για τα ρομπότ που μπορούν να περιηγηθούν σε εδάφη με πρωτοφανή ευελιξία.\n\nΠΗΓΗ: https://www.japantimes.co.jp",
    "Η Ιαπωνία «βράζει» και μοιράζει ομπρέλες από υαλοβάμβακα σε παιδιά": "Μετά την αύξηση του αριθμού των ημερών κατά τις οποίες ο υδράργυρος ανέβηκε τουλάχιστον στους 35 βαθμούς Κελσίου, 9.000 κίτρινες ομπρέλες από υαλοβάμβακα θα μοιραστούν σε παιδιά στην Κουμαγκάγια.\n\nΣτα παιδιά που ζουν στην πιο καυτή πόλη της Ιαπωνίας θα δοθούν ειδικά σχεδιασμένες ομπρέλες για την προστασία τους από τη ζέστη, μετά από ένα καλοκαίρι που υπήρξαν θερμοκρασίες ρεκόρ σε πολλές περιοχές της χώρας.\n\nΟι τοπικές αρχές στην Κουμαγκάγια του νομού Σαϊτάμα επινόησαν μια ομπρέλα που κρατάει μακριά τη βροχή και λειτουργεί και ως ομπρέλα, ανέφερε η εφημερίδα Mainichi Shimbun.\n\nΟι ομπρέλες, οι οποίες φέρουν το λογότυπο της πόλης και ζυγίζουν μόλις 336 γραμμάρια, θα διανεμηθούν σε 9.000 μαθητές δημοτικού την επόμενη εβδομάδα, ανέφερε η εφημερίδα.\n\nΗ Κουμαγκάγια, μια πόλη περίπου 195.000 κατοίκων που βρίσκεται 60 χιλιόμετρα βόρεια του Τόκιο, καταγράφει τακτικά τις υψηλότερες θερμοκρασίες στην Ιαπωνία, εν μέρει ως αποτέλεσμα των θερμών κατηφορικών ανέμων που δημιουργούνται από το φαινόμενο Foehn.\n\nΗ κυβέρνηση της πόλης συμβούλευσε τα τελευταία δύο χρόνια τα μικρότερα παιδιά να προστατεύονται από τον ήλιο με κανονικές ομπρέλες στο δρόμο από και προς το σχολείο για να αποφύγουν τη θερμοπληξία, αλλά ορισμένοι αμφισβήτησαν την ικανότητά τους να εμποδίζουν το ηλιακό φως.\n\nΑνησυχώντας για την αύξηση του αριθμού των ημερών που ο υδράργυρος ανεβαίνει τουλάχιστον στους 35 βαθμούς Κελσίου, η πόλη αποφάσισε να μοιράσει τις κίτρινες ομπρέλες από υαλοβάμβακα, μεταξύ άλλων και σε παιδιά που ζουν στην Κουμαγκάγια αλλά φοιτούν σε σχολεία εκτός της πόλης, ανέφερε η Mainichi.\n\nΟι ομπρέλες που καταστρέφουν τη ζέστη θα αναγκάσουν επίσης τα παιδιά να διατηρούν μια λογική απόσταση μεταξύ τους, εξαλείφοντας την ανάγκη να φορούν μάσκες για την πρόληψη της εξάπλωσης του κορωνοϊού, πρόσθεσε.\n\nΩστόσο, το μέτρο ήρθε λίγο αργά. Η Ιαπωνία αντιμετώπισε στα τέλη Ιουνίου τον χειρότερο καύσωνα από την έναρξη των καταγραφών το 1875, μετά το πρόωρο τέλος της περιόδου των βροχών.\n\nΗ πόλη Ισεσάκι, βόρεια του Τόκιο, κατέγραψε την υψηλότερη θερμοκρασία της χώρας για εκείνο το μήνα, 40,2 βαθμούς Κελσίου, ξεπερνώντας το προηγούμενο ρεκόρ Ιουνίου των 39,8 βαθμών Κελσίου που είχε σημειωθεί το 2011. Το Τόκιο βίωσε αρκετές συνεχόμενες ημέρες ζέστης άνω των 35C, γεγονός που ώθησε την κυβέρνηση να προειδοποιήσει τους πολίτες να εξοικονομήσουν ενέργεια ή να αντιμετωπίσουν διακοπές ρεύματος, ενώ η Κουμαγκάγια και άλλες πέντε τοποθεσίες σημείωσαν υψηλές θερμοκρασίες άνω των 40C την 1η Ιουλίου.\n\nΗ φήμη της Κουμαγκάγια για θερμοκρασίες που μοιάζουν με καμίνι σφραγίστηκε τον Ιούλιο του 2018, όταν πάλεψε με την υψηλότερη θερμοκρασία όλων των εποχών των 41,1C - ένα αξιοζήλευτο ρεκόρ που μοιράζεται με την πόλη Χαμαμάτσου στην κεντρική Ιαπωνία.",
    "Ιαπωνία: Όλο και λιγότεροι νέοι θέλουν να παντρευτούν - Δραματική η μείωση στις γεννήσεις": "Γιγαντώνεται ολοένα και περισσότερο το πρόβλημα της Ιαπωνίας, όπου ολοένα και λιγότεροι είναι οι νέοι ηλικίας 18-24 που επιλέγουν τον γάμο. Ως αποτέλεσμα, οι γεννήσεις μειώνονται δραματικά και η υπογεννητικότητα αρχίζει να απειλεί την ανεπτυγμένη οικονομία της ασιατικής χώρας.\n\nΣύμφωνα με την έρευνα του εθνικού ινστιτούτου που είναι υπεύθυνο να μετρά τον πληθυσμό, το 17,3% των αντρών και το 14,6% των γυναικών ηλικίας μεταξύ 18-34 απάντησαν ότι δεν έχουν καμία πρόθεση να παντρευτούν στο άμεσο ή το προσεχές μέλλον. Πρόκειται για το μεγαλύτερο ποσοστό από την πρώτη φορά που διεξήχθη η ετήσια αυτή έρευνα, το 1982. Τότε, μόλις το 2,3% των αντρών και το 4,1% των γυναικών είχαν αναφέρει ότι δεν έχουν σκοπό να παντρευτούν ποτέ στη ζωή τους. Έκτοτε, το ποσοστό αυτό έχει παρουσιάσει αύξηση κατά 10-15% σήμερα.\n\nΑσφαλώς, η μείωση στους γάμους έχει ως αποτέλεσμα όλο και λιγότερα ζευγάρια να προγραμματίζουν να κάνουν το επόμενο βήμα, που είναι να γίνουν γονείς. Έτσι, οι μειωμένες γέννες δημιουργούν ένα νέο πρόβλημα για την Ιαπωνία, η οποία στο μέλλον θα έχει σημαντικά λιγότερη εργατική δύναμη. Η νέα αυτή συνθήκη δημιουργεί ένα αμφίβολο μέλλον για την χώρα ως μία από τις πιο ανεπτυγμένες οικονομίες του πλανήτη.\n\nΤα μωρά που γεννήθηκαν το 2021 ήταν 29,231 (ή 3,5%) λιγότερα από την προηγούμενη χρονιά, που ήταν ήδη το αρνητικό ρεκόρ της χώρας, σύμφωνα με το Υπουργείο Υγείας. Ταυτόχρονα, οι γάμοι που έγιναν ήταν 24,391 λιγότεροι (501,116). Ο μικρότερος αριθμός από την εποχή του Β’ Παγκοσμίου Πολέμου.\n\nΟ λόγος που οι νέοι έχουν δείχνουν πλέον τόση απέχθεια προς την συνθήκη του γάμου; Η Ιαπωνία είναι γνωστή για την κακή της εργασιακή κουλτούρα, όπου οι εργαζόμενοι καλούνται να δουλέψουν ατελείωτες ώρες θυσιάζοντας τον ελεύθερό τους χρόνο στον βωμό της επαγγελματικής επιτυχίας. Έτσι, και οι νέοι άντρες αλλά ειδικά οι νέες γυναίκες, δεν θέλουν να γκρεμίσουν όσα έχτισαν στην καριέρα τους για να επιδιώξουν μία ρομαντική σχέση με άτομο του αντίθετου φύλου. Προτιμούν πιο «χαλαρές», εφήμερες σχέσεις με σκοπό μόνο την ευχαρίστηση και απορρίπτουν κάθε πιθανότητα να οδηγηθούν σε γάμο. Ειδικά το ενδεχόμενο εγκυμοσύνης, η οποία θα τις κρατήσει μακριά από τις δουλειές τους, είναι εκτός πλάνου.\n\nΑντίστοιχα, ούτε οι άντρες θέλουν να διακινδυνεύσουν την δυνατότητα ανέλιξης που τους χαρίζει το γεγονός ότι δεν έχουν οικογένεια άρα δεν πρέπει να ζουν με την ανάγκη του να έχουν σταθερή δουλειά ώστε να την θρέψουν. Μπορούν να πάρουν ρίσκα χωρίς να φοβούνται ότι δεν θα έχουν να πληρώσουν τα προς το ζην της συζύγου και των παιδιών τους, έτσι μπορούν να αλλάζουν δουλειές όποτε το επιθυμούν κυνηγώντας καλύτερους μισθούς.\n\nΟι ειδικοί κάνουν έκκληση στην κυβέρνηση να κάνει ελαστικότερες τις συνθήκες για τις εργασιακές συνθήκες που αφορούν την μητρότητα, ώστε να είναι πιο ελκυστικό προς τις εργαζόμενες γυναίκες να κάνουν παιδιά.\n\nΌταν στην ίδια έρευνα ρώτησαν άντρες και γυναίκες ποιος θα ήταν για εκείνους ο ιδανικός τρόπος ζωής, το 40% των αντρών και το 34% των γυναικών απάντησαν πως θα ήταν να μπορούν να εξισορροπήσουν επαγγελματική και προσωπική ζωή.",
    "Honda: Μειώνει έως και 40% την παραγωγή αυτοκινήτων στην Ιαπωνία": "Η Honda Motor ανακοίνωσε σήμερα πως θα προχωρήσει σε μείωση έως και 40% της παραγωγής αυτοκινήτων στα δύο εργοστάσια που διαθέτει στην Ιαπωνία, από τις αρχές του επόμενο μήνα, λόγω των συνεχιζόμενων προβλημάτων που αντιμετωπίζει η αλυσίδα εφοδιασμού της.\n\nΕιδικότερα, σύμφωνα με το Reuters, οι δύο γραμμές παραγωγής στο εργοστάσιό της στη Σουζούκα στη δυτική Ιαπωνία θα μειώσουν την παραγωγή τους κατά περίπου 40% στις αρχές Οκτωβρίου, ενώ η μονάδα συναρμολόγησης της αυτοκινητοβιομηχανίας στη Σαϊτάμα, βόρεια του Τόκιο, θα μειώσει την παραγωγή της κατά περίπου 30% για την περίοδο.",
    "Σαρώνει την Ιαπωνία ο τυφώνας Nanmadol - 9 εκατομμύρια εκτοπισμένοι (βίντεο)": "Ο τυφώνας Nanmadol πλήττει την Ιαπωνία: Εννέα εκατομμύρια κάτοικοι εκτοπισμένοι, δύο νεκροί, ενώ τουλάχιστον στους ενενήντα ανέρχονται οι τραυματίες. Βίντεο - ντοκουμέντα καταγράφουν το σαρωτικό του πέρασμα.\n\nΕννέα εκατομμύρια πολίτες έχουν κληθεί να εκκενώσουν τα σπίτια τους καθώς στην Ιαπωνία μαίνεται ένας από τους χειρότερους τυφώνες που έχουν πλήξει ποτέ τη χώρα.\n\nΟ σούπερ τυφώνας Nanmadol είχε ως αποτέλεσμα να σκοτωθούν 2 άνθρωποι ενώ τραυματίστηκαν σχεδόν 90. Ο τυφώνας έπληξε το νοτιότερο νησί της Ιαπωνίας, Κιούσου, το πρωί της Κυριακής, και προβλέπεται να περάσει πάνω από το κύριο νησί Χονσού τις επόμενες ημέρες.\n\nTyphoon Nanmadol brought heavy rain and destructive landslide risk to Japan’s southernmost main island, after millions were ordered to seek shelter from the storm. https://t.co/xdLyoh7a8i pic.twitter.com/lCC16GwNfc — The New York Times (@nytimes) September 18, 2022\n\nΌπως επισημαίνει το BBC, δεκάδες χιλιάδες άνθρωποι πέρασαν το βράδυ της Κυριακής σε καταφύγια έκτακτης ανάγκης και σχεδόν 350.000 σπίτια είναι χωρίς ρεύμα. Οι μεταφορές και οι επιχειρήσεις έχουν διακοπεί και η χώρα είναι προετοιμασμένη για εκτεταμένες πλημμύρες και κατολισθήσεις.\n\nΟ τυφώνας έφερε ριπές έως και 234 χλμ/ώρα (145 μίλια/ώρα) και σε ορισμένες περιοχές προβλεπόταν βροχή 400 χιλιοστών σε 24 ώρες. Τα δρομολόγια των τρένων, τα πορθμεία και εκατοντάδες πτήσεις έχουν ακυρωθεί. Πολλά καταστήματα και άλλες επιχειρήσεις έχουν κλείσει και έχουν τοποθετηθεί σάκοι άμμου για την προστασία ορισμένων ακινήτων.\n\nTyphoon Nanmadol is wreaking havoc on Japan. Take a look at the flooding of the Miyagawa River in the Mie Prefecture of Japan: pic.twitter.com/znHO4scdAv — Steve Hanke (@steve_hanke) September 18, 2022\n\nΟ Ιάπωνας πρωθυπουργός Φούμιο Κισίντα, ο οποίος ήταν προγραμματισμένο να αναχωρήσει σήμερα για τη Νέα Υόρκη προκειμένου να παραστεί στη Γενική Συνέλευση του ΟΗΕ, θα καθυστερήσει κατά μία ημέρα το ταξίδι του για να αποτιμήσει τις ζημιές που προκάλεσε η καταιγίδα, ανακοίνωσε το γραφείο του.\n\nΑξιωματούχοι της ιαπωνικής μετεωρολογικής υπηρεσίας (JΜΑ) προειδοποίησαν ότι το επίπεδο των ποταμών έχει αυξηθεί επικίνδυνα στην περιφέρεια Μιγιαζάκι, όπου σε κάποιες περιοχές έχει πέσει μέσα σε 24 ώρες περισσότερη βροχή από όση συνήθως πέφτει σε όλη τη διάρκεια του Σεπτεμβρίου.\n\n«Σας ζητάμε να παραμείνετε σε εγρήγορση λόγω (του κινδύνου) πλημμυρών και κατολισθήσεων», δήλωσε κυβερνητικός αξιωματούχος στους δημοσιογράφους.\n\n2 million people in southwestern Japan have been ordered to evacuate today ahead of Monster Typhoon Nanmadol. 500 mm of rain and wind gusts of up to 250 km/h are expected. So much energy in the system - This is a new world - a new climate. pic.twitter.com/iIQAJLON2e — Peter Dynes (@PGDynes) September 18, 2022\n\nΙαπωνία: Η κορύφωση της εποχής των τυφώνων\n\nΗ εποχή των τυφώνων φτάνει στην κορύφωσή της στην Ιαπωνία από τον Αύγουστο ως τον Σεπτέμβριο, με ισχυρές βροχοπτώσεις που μπορεί να προκαλέσουν ξαφνικές πλημμύρες και θανατηφόρες κατολισθήσεις.\n\nΤο 2019 ο τυφώνας Χαγκίμπις προκάλεσε τον θάνατο περισσότερων από 100 ανθρώπων στην Ιαπωνία. Ένα χρόνο νωρίτερα έκλεισε το αεροδρόμιο του Κανσάι στην Οζάκα και έχασαν τη ζωή τους 14 άνθρωποι λόγω του τυφώνα Τζέμπι.\n\nΤο 2018 από τις πλημμύρες και τις κατολισθήσεις σκοτώθηκαν περισσότεροι από 200 άνθρωποι στη δυτική Ιαπωνία.\n\nΕπιστήμονες εκτιμούν ότι η κλιματική αλλαγή προκαλεί πιο έντονες καταιγίδες και ακραία μετεωρολογικά φαινόμενα.",
    "Τα σχολεία στην Ιαπωνία…": "Ο Νίκος Μουρατίδης διάβασε τι γίνεται στα σχολεία της Ιαπωνίας και έπεσε σε κατάθλιψη\n\nΟι Ιάπωνες είναι γνωστοί για τη νοημοσύνη, την καλή υγεία και το γερό ανοσοποιητικό τους, αλλά και για την ευγένεια και την ευεξία τους. Τι είναι αυτό όμως, που τους κάνει τόσο μοναδικούς σαν έθνος; Πώς γίνεται να είναι τόσο διαφορετικοί και τόσο πρωτοποριακοί σε σχέση με τον υπόλοιπο κόσμο;\n\nΓίνεται, γιατί οι Ιάπωνες πιστεύουν πως τα πάντα πηγάζουν από την παιδική ηλικία – και ως εκ τούτου έχουν δώσει απίστευτη βάση και προτεραιότητα στο εκπαιδευτικό τους σύστημα, που είναι μοναδικό και άψογο! Οι Ιάπωνες πιστεύουν πως η σωστή συμπεριφορά προηγείται των γνώσεων.\n\n\n\n\n\nΤα χαρακτηριστικά του Ιαπωνικού εκπαιδευτικού συστήματος που ζηλεύει όλος ο κόσμος.\n\nΣτα σχολεία της Ιαπωνίας οι μαθητές δε δίνουν εξετάσεις μέχρι και την Τετάρτη δημοτικού, δηλαδή μέχρι να γίνουν 10 ετών. Μετά γράφουν μόνο μερικά τεστ. Τα σχολεία εκεί, στα 3 πρώτα χρόνια της μαθητικής ζωής των παιδιών, στοχεύουν να τους καλλιεργήσουν τους σωστούς τρόπους συμπεριφοράς. Τα τρία πρώτα χρόνια δεν κρίνονται οι γνώσεις, αλλά τα παιδιά εκπαιδεύονται να σέβονται τους συνανθρώπους τους και να είναι ευγενικά με τα ζώα και τη φύση. Επίσης μαθαίνουν να είναι γενναιόδωροι, συμπονετικοί και να έχουν ενσυναίσθηση. Εκτός από όλα αυτά, τα παιδιά διδάσκονται τον αυτοέλεγχο, την ομαδική εργασία και το αίσθημα της δικαιοσύνης.\n\nΕνώ τα περισσότερα σχολεία και πανεπιστήμια στον κόσμο ξεκινούν το ακαδημαϊκό τους έτος το Σεπτέμβριο ή τον Οκτώβριο, στην Ιαπωνία ο Απρίλιος είναι ο μήνας που σηματοδοτεί την έναρξη του ακαδημαϊκού και επιχειρηματικού έτους. Η πρώτη μέρα του σχολείου συμπίπτει συχνά με ένα από τα πιο όμορφα φυσικά φαινόμενα , την εποχή που ανθοφορούν οι κερασιές. Να σας πω ακόμα πως το σχολικό έτος χωρίζεται σε 3 τρίμηνα: 1 Απριλίου – 20 Ιουλίου, 1 Σεπτεμβρίου – 26 Δεκεμβρίου και 7 Ιανουαρίου – 25 Μαρτίου. Οι Ιάπωνες μαθητές κάνουν 6 εβδομάδες διακοπές κατά τη διάρκεια του καλοκαιριού. Έχουν επίσης από ένα διάλειμμα δύο εβδομάδων το χειμώνα και την άνοιξη.\n\nΤα περισσότερα ιαπωνικά σχολεία δεν έχουν επιστάτες ή φύλακες. Οι μαθητές καθαρίζουν μόνοι τους το σχολείο τους.\n\nΟι μαθητές πρέπει να καθαρίζουν τις αίθουσες διδασκαλίας, τα κυλικεία, αλλά ακόμη και τις τουαλέτες μόνοι τους. Όσον αφορά την καθαριότητα, χωρίζονται σε μικρές ομάδες και τους ανατίθενται συγκεκριμένες αρμοδιότητες που τις αναλαμβάνουν καθ΄ όλη τη διάρκεια του σχολικού έτους. Οι εκπαιδευτικοί πιστεύουν ότι η απαίτηση από τους μαθητές να καθαρίζουν οι ίδιοι τους χώρους του σχολείου τους, τους διδάσκει να εργάζονται σε μια ομάδα και να βοηθούν ο ένας τον άλλον. Εκτός αυτού, όταν αφιερώνουν χρόνο και προσπάθεια για την καθαριότητα, αυτομάτως τα παιδιά σέβονται το δικό τους έργο και το έργο των άλλων παιδιών.\n\n\n\nΜια άλλη καινοτομία είναι πως στα ιαπωνικά σχολεία, το κολατσιό παρέχεται από το ίδιο το σχολείο σε ένα τυποποιημένο γεύμα, για να εξασφαλίσει την υγιεινή και ισορροπημένη διατροφή των παιδιών. Στα σχολεία της πρωτοβάθμιας και δευτεροβάθμιας εκπαίδευσης, το μεσημεριανό γεύμα για τους μαθητές μαγειρεύεται σύμφωνα με ένα τυποποιημένο μενού που αναπτύσσεται, όχι μόνο από ειδικευμένους σεφ αλλά και από επαγγελματίες του τομέα της υγείας. Όλοι οι μαθητές τρώνε στην τάξη μαζί με τον δάσκαλο. Αυτό βοηθά και στην οικοδόμηση θετικών σχέσεων μεταξύ εκπαιδευτικών και μαθητών.\n\nΤα εκπαιδευτικά εργαστήρια μετά το σχολείο είναι πολύ δημοφιλή στην Ιαπωνία. Οι Ιάπωνες μαθητές παρακολουθούν 8 ώρες μάθημα στο σχολείο, αλλά μελετούν ακόμη και τις αργίες και τα Σαββατοκύριακα. Εκτός από τα παραδοσιακά μαθήματα, οι Ιάπωνες μαθητές διδάσκονται επίσης ιαπωνική καλλιγραφία και ποίηση.\n\n\n\n\n\nΣχεδόν όλοι οι μαθητές πρέπει να φορούν στολή.\n\nΤο ποσοστό της σχολικής φοίτησης στην Ιαπωνία είναι περίπου 99,99%, και επίσης οι Ιάπωνες μαθητές δεν κάνουν κοπάνες, ούτε φθάνουν αργά στο μάθημα. Επιπλέον, περίπου το 91% των μαθητών της χώρας, ανέφερε ότι ποτέ ή μόνο σε μερικά μαθήματα, αγνόησε το μάθημα του δασκάλου.\n\nΣτην τελευταία τάξη του γυμνασίου, οι Ιάπωνες μαθητές πρέπει να εξεταστούν σε ένα πολύ σημαντικό διαγώνισμα, που κρίνει το μέλλον τους. Ένας μαθητής μπορεί να επιλέξει ένα κολλέγιο στο οποίο θα ήθελε να πάει κι αυτό το κολλέγιο έχει μια συγκεκριμένη απαίτηση βαθμολογίας. Εάν ένας φοιτητής δεν επιτύχει τη βαθμολογία αυτή, πιθανότατα δεν μπορεί να εισαχθεί στο συγκεκριμένο κολλέγιο. Ο ανταγωνισμός είναι πολύ υψηλός και μόνο το 76% των αποφοίτων των σχολείων συνεχίζουν την εκπαίδευσή τους μετά το γυμνάσιο. Δεν είναι περίεργο το γεγονός ότι η περίοδος προετοιμασίας για την είσοδο στα ιδρύματα της τριτοβάθμιας εκπαίδευσης αποκαλείται «κόλαση εξετάσεων».\n\n\n\n\n\n\n\nΈχοντας περάσει από την «κόλαση των εξετάσεων», οι Ιάπωνες φοιτητές κάνουν συνήθως ένα μικρό διάλειμμα. Σε αυτή τη χώρα, η περίοδος της φοίτησης στο πανεπιστήμιο θεωρείται συχνά ως τα καλύτερα χρόνια της ζωής ενός ανθρώπου. Μερικές φορές, οι Ιάπωνες ονομάζουν την περίοδο αυτή ως «διακοπές» πριν από την εργασία.",
    "Η Ιαπωνία ανακάλυψε «μία σταγόνα νερό» στον αστεροειδή Ριούγκου": "Η Κίνα σχεδιάζει μια φιλόδοξη διαστημική αποστολή, προγραμματίζοντας να εκτοξεύσει, γύρω στο 2030, με έναν πύραυλο ταυτόχρονα δύο σκάφη που θα στοχεύσουν σε δύο διαφορετικούς πλανήτες, τον Δία και τον Ουρανό.\n\nΗ αποστολή με το όνομα Tianwen 4, που θα εκτοξευθεί με τον μεγαλύτερο κινεζικό πύραυλο Long March 5, θα περιλαμβάνει ένα ζεύγος σκαφών: ένα μεγαλύτερο για τον γίγαντα Δία και ένα μικρότερο για τον μακρινό Ουρανό. Σχετικές πληροφορίες δόθηκαν από την Εθνική Διοίκηση Διαστήματος της Κίνας (CNSA) σε διεθνές αστροναυτικό συνέδριο στο Παρίσι.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΤο κύριο διαστημικό σκάφος θα μελετήσει το σύστημα του Δία και τελικά θα τεθεί σε τροχιά γύρω από τον δορυφόρο Καλλιστώ. Το μικρότερο σκάφος θα επιχειρήσει ένα κοντινό πέρασμα από τον Ουρανό. Οι επιστημονικοί στόχοι της αποστολής βρίσκονται ακόμη υπό συζήτηση, σύμφωνα με το Space.com.\n\nΗ Κίνα εκτόξευσε την πρώτη διαπλανητική αποστολή της το 2020, στέλνοντας το σκάφος Tianwen 1 και το ρόβερ Zhurong στον Άρη. Η συγκεκριμένη αποστολή βραβεύτηκε προ ημερών από τη Διεθνή Αστροναυτική Ομοσπονδία στη διάρκεια του αστροναυτικού συνεδρίου στο Παρίσι.\n\nΤο βάρους 240 κιλών ρόβερ Zhurong, που κινείται με ηλιακή ενέργεια, αυτή τη στιγμή βρίσκεται σε \"χειμερία νάρκη\", ώσπου να περάσει ο αρειανός χειμώνας στο βόρειο ημισφαίριο του πλανήτη. Αναμένεται να επαναλάβει τις δραστηριότητες του τον Δεκέμβριο ή Ιανουάριο, όταν θα μπορεί να δεχτεί περισσότερη πια ηλιακή ακτινοβολία.\n\nΗ Κίνα σχεδιάζει την πολύπλοκη αποστολή Tianwen 3, που αναμένεται να εκτοξευθεί το 2028, με στόχο να φέρει πίσω στη Γη τα δείγματα που θα έχει συλλέξει το ρόβερ. Θα έχει προηγηθεί το 2025 η αποστολή Tianwen 2 για τη συλλογή δείγματος από αστεροειδή και την επιστροφή του στη Γη.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΜια σταγόνα νερού στον αστεροειδή Ριούγκου\n\nΣε μια συναφή εξέλιξη, Ιάπωνες επιστήμονες ανακοίνωσαν ότι στους κόκκους σκόνης που είχε συλλέξει το ιαπωνικό σκάφος Χαγιαμπούσα-2 από τον αστεροειδή Ριούγκου και έστειλε στη Γη, βρέθηκε - μεταξύ άλλων- μια σταγόνα νερού. Μια ανακάλυψη που ενισχύει τη θεωρία ότι η ζωή μπορεί να είχε αναπτυχθεί στο διάστημα και να μεταφέρθηκε μετά στον πλανήτη μας έξωθεν, όταν αστεροειδείς ή κομήτες με νερό \"βομβάρδισαν\" τη Γη.\n\n«Αυτή η σταγόνα νερού έχει μεγάλη σημασία. Πολλοί ερευνητές πιστεύουν ότι το νερό μεταφέρθηκε (από το διάστημα). Στην πραγματικότητα ανακαλύψαμε νερό στον Ριούγκου, έναν κοντινό αστεροειδή στη Γη, για πρώτη φορά», δήλωσε στο Γαλλικό Πρακτορείο ο επικεφαλής ερευνητής Τομόκι Νακαμούρα του Πανεπιστημίου Τοχόκου, που έκανε τη σχετική δημοσίευση στο περιοδικό \"Science\".\n\nΤο Χαγιαμπούσα-2 είχε εκτοξευθεί το 2014 και επέστρεψε στη Γη πριν δύο χρόνια με δείγμα 5,4 γραμμαρίων από τον αστεροειδή που βρισκόταν σε απόσταση 300 εκατομμυρίων χιλιομέτρων από τη Γη. Οι έως τώρα αναλύσεις είχαν ήδη βρει οργανικά υλικά και μερικά αμινοξέα, που αποτελούν θεμέλιους λίθους της ζωής."
}