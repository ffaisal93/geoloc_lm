{
    "Προειδοποιήσεις Κίνα για Ταιβάν από το βήμα του ΟΗΕ": "efsyn.gr\n\nΤη δέσμευσή της και την αποφασιστικότητά της να επιβάλει την «αρχή της μιας Κίνας» στο θέμα της Ταϊβάν, επανέλαβε το Πεκίνο, μέσω του υπουργού Εξωτερικών της Κίνας, Ουάνγκ Γι.\n\nΜιλώντας από το βήμα του Οργανισμού των Ηνωμένων Εθνών, ο Κινέζος αξιωματούχος έστειλε ξεκάθαρο μήνυμα πως «μόνο όταν η Κίνα επανενωθεί πλήρως, μπορεί να υπάρξει αληθινή ειρήνη στα στενά της Ταϊβάν».\n\nΠαράλληλα, προειδοποίησε ότι το Πεκίνο «θα λάβει τα πιο δυναμικά μέτρα για να αντιταχθεί στην εξωτερική παρέμβαση», υπογραμμίζοντας πως όποιος παρεμποδίσει την Κίνα να επανενωθεί με το αυτοδιοικούμενο νησί, θα «συντριβεί από τους τροχούς της Ιστορίας».\n\nΗ αιχμηρή γλώσσα του Κινέζου αξιωματούχου αντανακλά τη διάθεση του Πεκίνου στο θέμα της Ταϊβάν. Υπενθυμίζεται ότι η πρόσφατη διαβεβαίωση του Αμερικανού προέδρου Τζο Μπάιντεν πως οι Ηνωμένες Πολιτείες θα υπερασπισθούν την Ταϊβάν σε περίπτωση κινεζικής επέμβασης, προκάλεσε την οργή της Κίνας, που έκανε λόγο για «κατάφωρη παραβίαση της σημαντικής δέσμευσης των ΗΠΑ να μην υποστηρίξουν την ανεξαρτησία της Ταϊβάν».",
    "Σεισμός τώρα στην Ταϊβάν: Ισχυρή δόνηση 7,2 Ρίχτερ - Προειδοποίηση για τσουνάμι": "Ισχυρήμεγέθους 7,2 βαθμών σημειώθηκε σήμερα στο νοτιοανατολικό τμήμα της Ταϊβάν, το οποίο είναι αραιοκατοικημένο, ανακοίνωσε το Αμερικανικό Γεωφυσικό Ινστιτούτο (USGS).Από την πλευρά της η μετεωρολογική υπηρεσία της Ταϊβάν ανέφερε ότι ο σεισμός είχε μέγεθος 6,8 βαθμών.Τρεις άνθρωποι έχουν παγιδευτεί κάτω από τα ερείπια ενός κτιρίου, όπως μετέδωσε το επίσημο Κεντρικό Πρακτορείο Ειδήσεων του νησιού (CNA).Περίπου 20 επιβάτες απομακρύνθηκαν μετά από εκτροχιασμό τρένου στην περιοχή, αλλά δεν υπήρξαν θύματα από το περιστατικό, ανακοίνωσε η Διοίκηση Σιδηροδρόμων της Ταϊβάν.\n\nA massive earthquake just hit Southern Taiwan pic.twitter.com/ymbUs90Cbh — 🅹🅾️🅴🆈աrecκ ☭ (@joeywreck) September 18, 2022\n\nWow. Another big earthquake in Taiwan. This one was a 6.8 with the epicenter in Taitung County. Even stronger than the 6.4 on Saturday. This video is from Taipei, more than 200 miles from Taitung. pic.twitter.com/5OTLRT55WX — Will Ripley (@willripleyCNN) September 18, 2022\n\nA strong #Earthquake of magnitude 6.4 shock southeastern Taiwan, but there were no immediate reports of damage. pic.twitter.com/TUN5BvVduO — Ali Trimzi (@AlySyyed) September 17, 2022\n\nSo, as #Taiwanese, we should be pretty accustomed with ground shaking and tumbling, but this latest #earthquake since the main one yesterday was prob the strongest for #Taipei area far from the epic center in eastern #Taiwan. Buildings can be seen swinging. pic.twitter.com/QOniP1441j — Geoffery Chang (@geofferyxc) September 18, 2022\n\nMajor #earthquake in south eastern Taiwan, shallow M7.2 near Taitung. Friend in Taipei messaged saying pics knocked off walls etc. - this looks very serious pic.twitter.com/QTO4RrTiIJ — James Reynolds (@EarthUncutTV) September 18, 2022\n\nΚλείσιμο\n\nΜετά τον σεισμό εκδόθηκε ανακοίνωση για τσουνάμι από το αμερικανικό σύστημα προειδοποίησης τσουνάμι. Οι αρχές της Ταϊβάν δεν εκδίδουν προειδοποίηση για τσουνάμι για σεισμούς που είναι μεγέθους κάτω των 7 βαθμών.Νωρίτερα σήμερα το USGS είχε ανακοινώσει ότι σεισμός μεγέθους 6,6 βαθμών έπληξε το Σάββατο το βράδυ τις ανατολικές ακτές της Ταϊβάν.Ο σεισμός σημειώθηκε λίγο μετά τις 21:30 (τοπική ώρα, 16:30 ώρα Ελλάδας) του Σαββάτου και είχε επίκεντρο περίπου 50 χιλιόμετρα βόρεια της πόλης Ταϊτούνγκ. Το εστιακό του βάθος ήταν 10 χιλιόμετρα.Μετά τον σεισμό αυτό δεν υπήρξαν αναφορές για θύματα ή ζημιές.",
    "Ο Λαβρόφ κατηγορεί την Ουάσιγκτον ότι παίζει με τη φωτιά στην Ταϊβάν": "Ο Ρώσος υπουργός Εξωτερικών Σεργκέι Λαβρόφ κατηγόρησε τις Ηνωμένες Πολιτείες ότι «παίζουν με τη φωτιά» γύρω από την Ταϊβάν σε μια ομιλία στην οποία επέκρινε έντονα την Ουάσιγκτον στην ετήσια συγκέντρωση στα Ηνωμένα Έθνη.\n\nΟι Ηνωμένες Πολιτείες προσπαθούσαν τώρα να «υποτάξουν» τις ασιατικές περιοχές, είπε ο Λαβρόφ σε ομιλία του στη Γενική Συνέλευση των Ηνωμένων Εθνών, επικρίνοντας τον σχηματισμό ομάδων χωρών «κλειστού σχήματος» από την Ουάσιγκτον στον Ινδο-Ειρηνικό.\n\n«Παίζουν με τη φωτιά γύρω από την Ταϊβάν. Επιπλέον, υπόσχονται στρατιωτική υποστήριξη στην Ταϊβάν», είπε ο Λαβρόφ.\n\nΗ ένταση μεταξύ Ουάσιγκτον και Πεκίνου για την Ταϊβάν έχει αυξηθεί μετά την επίσκεψη της προέδρου της Βουλής των Αντιπροσώπων των ΗΠΑ, Νάνσι Πελόζι, την οποία ακολούθησαν μεγάλης κλίμακας κινεζικές στρατιωτικές ασκήσεις, καθώς και τη δέσμευση του προέδρου των ΗΠΑ Τζο Μπάιντεν να υπερασπιστεί το δημοκρατικά διοικούμενο νησί.\n\nΟ Πούτιν στήριξε ρητά την Κίνα για την Ταϊβάν. «Σκοπεύουμε να τηρήσουμε σταθερά την αρχή της «Μίας Κίνας»», δήλωσε ο Πούτιν την περασμένη εβδομάδα. «Καταδικάζουμε τις προκλήσεις των Ηνωμένων Πολιτειών και των συμμάχων τους στα στενά της Ταϊβάν».\n\nΟ Λαβρόφ κατηγόρησε επίσης την Ουάσιγκτον ότι προσπαθεί να «μετατρέψει ολόκληρο τον κόσμο σε αυλικούς της μέσω κυρώσεων. «Είναι καθαρή, ανόθευτη δικτατορία ή προσπάθεια επιβολής της».\n\nmoneyreview.gr με πληροφορίες από reuters\n\nΑκολουθήστε το Money Review στο Google News",
    "Η Ταϊβάν ξεκαθαρίζει για την αντίδραση της σε πιθανό ναυτικό αποκλεισμό": "Ανώτατος αξιωματούχος της Ταϊβάν είπε στο Reuters ότι ακόμη και αν η Κίνα αποκλείσει την Ταϊβάν ή καταλάβει ένα από τα υπεράκτια νησιά της, η Ταϊβάν δεν θα παραδοθεί και θα αμυνθεί αμέσως.\n\nΗ στρατιωτική δράση που θέλει να πραγματοποιήσει η Κίνα κατά της Ταϊβάν μπορεί να μην είναι τόσο ξεκάθαρη όσο μια πλήρης επίθεση στο νησί καθώς, σύμφωνα με τις απόψεις πολλών στρατηγών, μπορεί να περιλαμβάνει ενέργειες όπως ο ναυτικός αποκλεισμός του νησιού σε μια προσπάθεια εξαναγκασμού της Ταϊβάν να αποδεχθεί την κυριαρχία της Κίνας.\n\nΚάτι το οποίο θεωρεί και η Τουρκία πως μπορεί να πραγματοποιήσει στα Ελληνικά νησιά.\n\nΜιλώντας υπό τον όρο της ανωνυμίας, ο ανώτατος αξιωματούχος της Ταϊβάν δήλωσε ότι οι ασκήσεις της Κίνας μετά την επίσκεψη της Πελόζι έδειξαν τι θα συνέβαινε σε περίπτωση που τα χειρότερα έρθουν και εστίασε στο πώς θα αντιδρούσε η Ταϊβάν.\n\nΟ αξιωματούχος δήλωσε ότι «ο ναυτικός αποκλεισμός είναι πράξη πολέμου· η κατάληψη ενός απομακρυσμένου νησιού είναι πράξη πολέμου» και πρόσθεσε ότι η Ταϊπέι πιστεύει ότι είναι απίθανο το Πεκίνο να υιοθετήσει κάποια από αυτές τις πράξεις αυτή τη στιγμή.\n\n“Ο μοναδικός τους στόχος στην κατάληψη ενός νησιού μας είναι να μας φέρουν σε μια θέση όπου θα αναγκαστούμε να διαπραγματευτούμε ή να τα παρατήσουμε. Ωστόσο, ούτε θα διαπραγματευτούμε ούτε θα τα παρατήσουμε” απάντησε στο Reuters ο αξιωματούχος της Ταϊβάν.\n\nΠείτε μας την γνώμη σας στα σχόλια!",
    "Ταϊβάν: Νέες επισκέψεις δυτικών αξιωματούχων – Ενόχληση στο Πεκίνο": "Αντιπροσωπείες Γάλλων και Αμερικανών βουλευτών και γερουσιαστών μεταβαίνουν στο αυτοδιοικούμενο νησί Ταϊβάν, εν μέσω κλιμακούμενης στρατιωτικής έντασης, προκαλώντας ενόχληση πίσω στο Πεκίνο το οποίο έχει άλλωστε ξεκαθαρίσει πως δεν βλέπει τις επισκέψεις δυτικών αξιωματούχων στην Ταϊπέι.\n\nΣχεδόν ένας μήνας έχει περάσει από την αμφιλεγόμενη επίσκεψη της προέδρου της Βουλής των Αντιπροσώπων των ΗΠΑ, Νάνσι Πελόζι, στην Ταϊβάν πίσω στις αρχές Αυγούστου, και η ένταση στην περιοχή παραμένει στο κόκκινο.\n\nΥπενθυμίζεται πως αμέσως μετά την επίσκεψη της Πελόζι, η Κίνα είχε ξεκινήσει τα μεγαλύτερα στρατιωτικά γυμνάσια που έχει πραγματοποιήσει ποτέ τόσο κοντά στις ακτές της Ταϊβάν.\n\n«Οι πιο πρόσφατες επισκέψεις αντιπροσωπειών από τις ΗΠΑ και τη Γαλλία είναι πιθανό να εξοργίσουν ακόμη περισσότερο το Πεκίνο, το οποίο έχει καταδικάσει κάθε διπλωματική ενέργεια που ενδέχεται να προσδώσει νομιμότητα στην Ταϊβάν», σημειώνει σε άρθρο του το Al Jazeera.\n\nΠιο συγκεκριμένα, αντιπροσωπεία οκτώ Αμερικανών βουλευτών, με επικεφαλής τη Στέφανι Μέρφι, Δημοκρατική από τη Φλόριντα, επισκέφθηκε την Ταϊβάν την Τετάρτη.\n\n«Αυτή είναι η έκτη αντιπροσωπεία από τις ΗΠΑ που επισκέπτεται την Ταϊβάν μετά τις στρατιωτικές ασκήσεις της Κίνας στις αρχές Αυγούστου», ανέφερε σε ανακοίνωσή του η προεδρία της Ταϊβάν.\n\nΣυνολικά από την αρχή της χρονιάς, 28 μέλη του Κογκρέσου των ΗΠΑ έχουν επισκεφθεί την Ταϊβάν, ο υψηλότερος αριθμός από το 2013, σύμφωνα με στοιχεία του Bloomberg News.\n\nΣτο αυτοδιοικούμενο νησί βρίσκονται ωστόσο παράλληλα, από την περασμένη Τρίτη, πέντε Γάλλοι γερουσιαστές, πραγματοποιώντας πολυήμερη επίσκεψη. Αξίζει να σημειωθεί πως αυτή είναι η κατά σειρά τέταρτη αντιπροσωπεία από τη Γαλλία που επισκέπτεται το νησί μέσα σε έναν χρόνο και η μεγαλύτερη ευρωπαϊκή αντιπροσωπεία που μεταβαίνει εκεί μετά την έναρξη των κινεζικών στρατιωτικών ασκήσεων τον περασμένο μήνα.\n\nΜε πληροφορίες από Al Jazeera\n\n⇒ Ειδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Η Ταϊβάν κατέρριψε, για πρώτη φορά, άγνωστης προέλευσης πολιτικό drone": "Το υπουργείο Άμυνας της Ταϊβάν ανακοίνωσε την Πέμπτη πως οι ένοπλες δυνάμεις κατέρριψαν πολιτικό τηλεκατευθυνόμενο μη επανδρωμένο αεροσκάφος (drone), που δεν είναι σαφές σε ποιον ανήκε, αφού παραβίασε τον εναέριο χώρο των νησιών Κινμέν, σε μικρή απόσταση από τις κινεζικές πόλεις Σιαμέν και Κουαντζού.\n\nΣτην ανακοίνωση Τύπου που δημοσιοποίησε το υπουργείο πρόσθεσε ότι θα συνεχίσει να ερευνά το περιστατικό και να επιτηρεί τον εναέριο χώρο για να εγγυηθεί την ασφάλειά του.\n\nΤο μη επανδρωμένο αεροσκάφος εισήλθε στον εναέριο χώρο της Ταϊβάν κοντά σε μια νησίδα λίγο έξω από τις κινεζικές ακτές την Πέμπτη, αφού η κυβέρνηση της Ταϊπέι υποσχέθηκε να λάβει νέα σκληρά μέτρα για να αντιμετωπίσει την αύξηση τέτοιων εισβολών.\n\nΤο Πεκίνο, το οποίο ισχυρίζεται ότι η Ταϊβάν είναι δική του έναντι των ισχυρών αντιρρήσεων της κυβέρνησης της Ταϊπέι, έχει πραγματοποιήσει στρατιωτικές ασκήσεις σε όλο το νησί από τις αρχές του περασμένου μήνα ως αντίδραση στην επίσκεψη στην Ταϊπέι της προέδρου της Βουλής των Αντιπροσώπων των ΗΠΑ, Νάνσι Πελόζι.\n\nΗ κυβέρνηση της Ταϊβάν έχει δεσμευτεί να μην προκαλέσει ή να κλιμακώσει τις εντάσεις, αλλά έχει εξοργιστεί ιδιαίτερα πρόσφατα από τις επανειλημμένες περιπτώσεις κινεζικών μη επανδρωμένων αεροσκαφών που βουίζουν πάνω από νησιά που ελέγχονται από την Ταϊβάν κοντά στις ακτές της Κίνας.\n\nΗ αμυντική διοίκηση για το Κινμέν (μια ομάδα νησιών που ελέγχονται από την Ταϊβάν απέναντι από τις πόλεις Σιαμέν και Κουανζού της Κίνας), ανέφερε σε δήλωση που δόθηκε στη δημοσιότητα από το υπουργείο Άμυνας της Ταϊβάν ότι το drone εισήλθε σε περιορισμένο εναέριο χώρο πάνω από τη νησίδα Lion λίγο μετά το μεσημέρι τοπική ώρα (7 το πρωί ώρα Ελλάδος).\n\nΤα στρατεύματα στη νησίδα προσπάθησαν να προειδοποιήσουν το αεροσκάφος να απομακρυνθεί, αλλά χωρίς αποτέλεσμα, κι έτσι το κατέρριψαν, με τα υπολείμματα να προσγειώνονται στη θάλασσα, πρόσθεσε.\n\nΗ Ταϊβάν έριξε προειδοποιητικές βολές εναντίον drone για πρώτη φορά την Τρίτη, λίγο αφότου ο πρόεδρος Τσάι Ινγκ-γουέν διέταξε τον στρατό να λάβει «ισχυρά αντίμετρα» ενάντια σε αυτό που αποκάλεσε κινεζικές προκλήσεις.\n\nΠηγή: Reuters, ΑΠΕ-ΜΠΕ\n\nΕιδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Οι σχεδιασμοί της Κίνας για την Ταϊβάν και οι άγνωστες παράμετροι": "Η Κίνα είναι απίθανο να εισβάλλει στην Ταϊβάν τα επόμενα 5-10 χρόνια, ωστόσο υπάρχουν αρκετοί παράγοντες που θα μπορούσαν να αλλάξουν τη συλλογιστική της Κίνας προς μια πιο επιθετική στρατηγική.\n\nΜε βάση αποκλειστικά μια ανάλυση στρατηγικού κόστους-οφέλους των πάντων, από τα οικονομικά και τα πολιτικά μέχρι τις τεχνολογικές εκτιμήσεις και τη δυναμική των συμμαχιών, φαίνεται πιθανό πως το Πεκίνο θα καθυστερήσει μια εισβολή στην Ταίβάν για χρόνια, αν όχι δεκαετίες.\n\nΣτο μεταξύ, το Πεκίνο θα επιχειρήσει να εξαναγκάσει την Ταϊβάν να εγκαταλείψει τα όνειρά της για κυριαρχία και να πείσει τη Δύση πως δεν αξίζει μια σύγκρουση για την Ταϊβάν. Αν, ωστόσο, μυριάδες γεωπολιτικοί παράγοντες ωθήσουν την Κίνα προς την κλιμάκωση, τότε η Κίνα θα χρησιμοποιήσει τακτικές εξαναγκασμού όπως οι ευρείες κυβερνοεπιθέσεις κατά της Ταϊβάν, ένας de facto αποκλεισμός των λιμένων της Ταϊβάν (μια παρατεταμένη εκδοχή των στρατιωτικών ασκήσεων που πραγματοποιήθηκαν μετά την επίσκεψη της προέδρου της Βουλής των ΗΠΑ Νάνσι Πελόσι τον Αύγουστο), ένας εμπορικός πόλεμος που θα στοχεύει στις ταϊβανέζικες εξαγωγές εκτός ηλεκτρονικών, ή ένας περιορισμός του εμπορίου ουσιωδών αγαθών με τα νησιά Kinmen ή Matsu της Ταϊβάν που βρίσκονται λίγα μίλια από τις κινεζικές ακτές. Μακροπρόθεσμα, οι κινεζικές αρχές πιστεύουν πως η δύναμη των ΗΠΑ βρίσκεται σε πτώση και πως η δύναμη της Κίνας αυξάνεται, και ως εκ τούτου ο χρόνος είναι με το μέρος τους.\n\nΟι παρακάτω περιορισμοί καθιστούν το ενδεχόμενο μιας εισβολής στην Ταϊβάν απίθανο βραχυπρόθεσμα:\n\n-Στρατιωτική υπεροχή: Η στρατιωτική δύναμη της Κίνας έχει αυξηθεί τα τελευταία χρόνια λόγω των αυξημένων δαπανών και την εξέλιξη της τεχνολογίας, ενώ ο στρατός των ΗΠΑ έχει επεκταθεί πολύ γεωπολιτικά και έχει επιβαρυνθεί υπέρμετρα με ανθρώπινο κεφάλαιο και κόστη συντήρησης σε βάρος της τεχνολογικής έρευνας. Ωστόσο, μια εισβολή τα επόμενα χρόνια θα μπορούσε να έχει ως αποτέλεσμα η Δύση να επιβάλλει βαριές εμπορικές και χρηματοοικονομικές κυρώσεις στην Κίνα που θα δημιουργούσαν «κρατήρα» στην κινεζική οικονομία, δεδομένου του βάθους της εξάρτησής της από τις αγορές της Δύσης.\n\n-Κόστη εισβολής: Επιπλέον, ο στρατός της Κίνας πιθανότατα δεν είναι ακόμα έτοιμος για την εισβολή, καθώς μια μεγάλη εισβολή θα ήταν ένας ηράκλειος άθλος ενώ υπάρχει πιθανότητα αμερικανικής, ιαπωνικής και αυστραλιανής στρατιωτικής επέμβασης, για να μην αναφέρουμε την πιθανότητα εμπλοκής του ΝΑΤΟ. Η συντριπτική απώλεια μεγάλου αριθμού στρατιωτικών assets από μόνη της, που συσσωρεύτηκε μετά από δεκαετίες στρατιωτικού εκσυγχρονισμού, μπορεί να είναι αρκετή για να πείσει την Κίνα να μην εισβάλλει, τουλάχιστον μέχρι τα τέλη της τρέχουσας δεκαετίας όταν η Κίνα θα έχει καλύτερες δυνατότητες και συνεπώς καλύτερες πιθανότητες να πετύχει τετελεσμένα στην Ταϊβάν.\n\n-Κίνδυνος αποτυχίας: Η εσωτερική πολιτική μπορεί επίσης να μεταπείσει το Πεκίνο ώστε να μην προχωρήσει σε εισβολή, καθώς η αποτυχία να καταλάβει στρατιωτικά την Ταϊβάν θα μπορούσε να οδηγήσει σε πτώση του Κινεζικού Κομμουνιστικού Κόμματος –ή τουλάχιστον του νυν ηγέτη, του προέδρου Σι. Σε μια τέτοια περίπτωση, ο Σι θα επιπλήττονταν για την αποτυχία επίτευξης της λεγόμενης επανένωσης τη Κίνας, που αποτελεί μια από τις μεγάλες αποστολές του Κόμματος από τότε που ιδρύθηκε, το 1949.\n\n-Τεχνολογική εξάρτηση: Η Κίνα εξαρτάται από τις ταϊβανέζικες εξαγωγές ημιαγωγών high-end, και οι καταστροφές που θα δημιουργούσε μια εισβολή (για να μην αναφέρουμε τα δυνητικά σχέδια της ίδιας της Ταϊβάν να αχρηστεύσει εργοστάσια παρά να τα παραδώσει στο Πεκίνο) θα μπορούσαν να φέρουν δεκαετίες πίσω την τεχνολογική ανάπτυξη της Κίνας.\n\nΠαρά τους περιορισμούς αυτούς, υπάρχουν μια σειρά από μακροπρόθεσμους στρατηγικούς παράγοντες που θα μπορούσαν να καταστήσουν τη στρατιωτική δράση κατά της νήσου μια ελκυστική επιλογή για το Πεκίνο. Ένας συνδυασμός των παραγόντων αυτών θα μπορούσε να ωθήσει την Κίνα να επιταχύνει το χρονοδιάγραμμά της για μια εισβολή στην Ταϊβάν πολύ νωρίτερα από το 2049, που είναι το τωρινό ορόσημο του Σι για να πετύχει η Κίνα την εθνική αναγέννηση, εν μέρει μέσω της επανένωσης με την Ταϊβάν.\n\n-Κακή πληροφόρηση: Ο Σι έχει χρησιμοποιήσει την εκστρατεία του κατά της διαφθοράς για να διώξει τους πολιτικούς αντιφρονούντες και να περιστοιχιστεί από υποτακτικούς τα τελευταία δέκα χρόνια. Αυτό σημαίνει πως η ροή της πληροφόρησης που έχει ενδέχεται να μεροληπτεί σε μεγάλο βαθμό προς την επιβεβαίωση, κάτι που κινδυνεύει να οδηγήσει την Κίνα σε ακατάλληλες κινήσεις πολιτικής.\n\n-Στρατιωτική απειρία: Οι περισσότεροι Κινέζοι στρατηγοί δεν έχουν πολεμήσει ποτέ, ενώ ελάχιστοι πολέμησαν στην τελευταία μεγάλη σύρραξη της Κίνας, τον σινοβιετναμέζικο πόλεμο του 1979, που προηγήθηκε του εκσυγχρονισμού του κινεζικού στρατού. Έτσι, τα συστήματα της Κίνας στο πεδίο της μάχης, ιδιαίτερα τα συστήματα κοινών επιχειρήσεων που προβλέπονται με βάση πανεθνικό συντονισμό στρατιωτικών θεάτρων, δεν έχουν δοκιμαστεί στη μάχη και οι στρατιώτες και στρατηγοί της δεν γνωρίζουν τις πραγματικές τους ικανότητες πέραν της εκπαίδευσης, των ασκήσεων και της παρατήρησης των στρατιωτικών εμπλοκών άλλων χωρών. Ως αποτέλεσμα, οι ηγέτες του κινεζικού στρατού μπορεί να μην έχουν καλή αντίληψη των ικανοτήτων τους στο πεδίο της μάχης, ενώ ο εθνικισμός μέσω της προπαγάνδας μπορεί να προσθέσει μια ασυγκράτητη αισιοδοξία στην άγνοια αυτή.\n\n-Η εικόνα που έχει ο Σι για τον εαυτόν του: Ο Σι θεωρεί πως παίζει καταλυτικό ρόλο στην ιστορία της Κίνας, έχοντας κατοχυρώσει την «Σκέψη Σι» στο σύνταγμα του Κόμματος (μαζί με τη «Σκέψη Μάο») και θεωρεί τον εαυτόν του ως τον «πηδαλιούχο» της μεγάλης αναγέννησης της Κίνας και μετατροπής της στην ηγετική υπερδύναμη του κόσμου. Ο Σι ενσωμάτωσε επίσης πλήρως τα «Δυο Κατεστημένα» -που τον τοποθετούν στον πυρήνα του Κινεζικού Κομμουνιστικού Κόμματος και της ιδέες του ως θεμέλιο της «νέας εποχής» της Κίνας- σε όλη την κρατική πολιτική. Έτσι, ο ισχυρισμός του πως η εθνική αναγέννηση της Κίνας εξαρτάται από την επανένωση με την Ταϊβάν μπορεί να του δώσει κίνητρο για να επιχειρήσει να κάνει σημαντική πρόοδο στο «ζήτημα της Ταϊβάν» για να παγιώσει την κληρονομιά του.\n\n-Ο φόβος της οικονομικής πτώσης: Μια περίοδος συνεχιζόμενης οικονομικής πτώσης θα μπορούσε να οδηγήσει το Πεκίνο να θεωρήσει πως ο χρόνος δεν είναι πλέον με το μέρος του σε ό,τι αφορά την άνοδο της Κίνας και την πτώση της Δύσης, και ως εκ τούτου πως η ικανότητα της Κίνας να ανακαταλάβει την Ταϊβάν μπορεί να βρίσκεται στο ζενίθ της. Αυτό θα μπορούσε να οδηγήσει σε μια λογική «ή τώρα ή ποτέ» σε ό,τι αφορά μια εισβολή στην Ταϊβάν, ιδιαίτερα δεδομένου του πιο επιθετικού ταμπεραμέντου του Σι (συγκριτικά με τους προηγούμενους ηγέτες) και των ανησυχιών αναφορικά με την προσωπική του κληρονομιά.\n\n-Ο επανεξοπλισμός της Ταϊβάν: Όσο περισσότερο περιμένει το Πεκίνο για να επιτεθεί στην Ταϊβάν, τόσο περισσότερα όπλα θα μπορεί να συγκεντρώσει η Ταϊπέι μέσω των συμφωνιών της για την ασφάλεια, όπως η ύψους 1,1 δισ. δολαρίων συμφωνία με τις ΗΠΑ για τα εξοπλιστικά που υπεγράφη στις 6 Σεπτεμβρίου. Για να αποτρέψει αυτή τη στρατηγική της «δηλητηριώδους γαρίδας», όπου η Ταϊβάν γίνεται πολύ κοστοβόρα για να πραγματοποιηθεί μια εισβολή, το Πεκίνο μπορεί να επιλέξει να κινηθεί στρατιωτικά κατά της Ταϊβάν νωρίτερα, παρά αργότερα.\n\n-Η πολιτικοποίηση της Ταϊβάν: Με κάθε γενιά, ο λαός της Ταϊβάν αντιτίθεται όλο και περισσότερο στο να ζει υπό κινεζική εξουσία. Εν τω μεταξύ, το αντιπολιτευτικό κόμμα Kuomintang στην Ταϊβάν, που είναι παραδοσιακά φιλικό προς το Πεκίνο, χάνει έδαφος στις εκλογές και δεν προσαρμόζεται καλά σε αυτή τη στροφή του ταϊβανέζικου αισθήματος υπέρ της εθνικής κυριαρχίας. Έτσι, το Πεκίνο μπορεί να έχει κίνητρο να εισβάλλει νωρίτερα, προτού ο λαός ταχθεί ακόμα περισσότερο κατά της Κίνας και γίνει δύσκολος να κυβερνηθεί, όπως αντίστοιχα έγινε με το φιλοδημοκρατικό «στρατόπεδο» στο Χονγκ Κονγκ.\n\nΥπάρχουν και πιο βραχυπρόθεσμα γεγονότα τακτικής που θα μπορούσαν επίσης να κινητοποιήσουν την Κίνα να κλιμακώσει τη στρατιωτική της δράση κατά της Ταϊβάν και να αλλάξει μόνιμα το status quo της αλληλεπίδρασης μεταξύ των δυο περιοχών, όπως έδειξε η πρόσφατη επίσκεψη της προέδρου της Βουλής των ΗΠΑ, Νάνσι Πελόσι, στην Ταϊπέι. Η επίσκεψη που πραγματοποίησε η Πελόσι στις 2-3 Αυγούστου ώθησε το Πεκίνο να προχωρήσει σε στρατιωτικά γυμνάσια με πραγματικά πυρά σε περιοχές που βρίσκονται πιο κοντά από ποτέ στις ακτές της Ταϊβάν –δείχνοντας την ικανότητα της Κίνας να επιβάλλει αποκλεισμό των λιμένων της Ταϊβάν- και να περάσει τη μέση γραμμή των Στενών της Ταϊβάν. Παρόμοια γεγονότα μπορεί να οδηγήσουν την Κίνα να κλιμακώσει τη χρήση οικονομικού και στρατιωτικού εξαναγκασμού κατά της Ταίβάν, κάτι που θα ωθούσε την Κίνα σε περαιτέρω κλιμάκωση προς μια εισβολή.\n\nΆλλα ιδιαίτερα προκλητικά γεγονότα, ωστόσο, θα μπορούσαν να ωθήσουν την Κίνα να εγκαταλείψει τελείως τον εξαναγκασμό, προς όφελος μιας στρατιωτικής εισβολής σε επιταχυμένο χρονοδιάγραμμα.\n\n-Επισκέψεις υψηλού επιπέδου: Όπως συνέβη και με την επίσκεψη της Πελόσι, άλλοι σημαντικοί παγκόσμιοι ηγέτες, συμπεριλαμβανομένων αρχηγών κοινοβουλίων ή ακόμη και αρχηγών κρατών, θα μπορούσαν να επισκεφθούν την Ταϊβάν για πολιτικούς λόγους, παρά τις προειδοποιήσεις των συμβούλων εθνικής ασφάλειας. Η Κίνα θα μπορούσε για άλλη μια φορά να χρησιμοποιήσει άτυπους τρόπους για να επικοινωνήσει τις πρωτοφανείς κινήσεις στρατιωτικού εξαναγκασμού στις οποίες θα προέβαινε (π.χ. τη ζώνη απαγόρευσης πτήσεων πάνω από την Ταϊβάν με την οποία απείλησε πριν από την επίσκεψη Πελόσι) για να αποτρέψει ή να τιμωρήσει αυτές τις ενέργειες.\n\n-Νομοσχέδια του Κογκρέσου: Όπως και ο νόμος για την πολιτική της Ταϊβάν που κυκλοφορεί επί του παρόντος στη Γερουσία των ΗΠΑ, ο οποίος θα όριζε την Ταϊβάν ως σημαντικό σύμμαχο εκτός του ΝΑΤΟ, άλλα νομοθετικά σώματα θα μπορούσαν να εγκρίνουν νομοσχέδια που θα ανέτρεπαν την αμήχανη σταθερότητα στα στενά της Ταϊβάν. Η πτέρυγα του ίδιου του κυβερνώντος Δημοκρατικού Προοδευτικού Κόμματος (DPP) που τάσσεται υπέρ της ανεξαρτησίας της Ταϊβάν είναι μια σημαντική πηγή τέτοιων ανατρεπτικών νομοσχεδίων, αν και η πτέρυγα του DPP που τάσσεται υπέρ του status quo συνήθως αντικρούει τις νομοθετικές του προσπάθειες. Τέτοιες προσπάθειες θα μπορούσαν επίσης να ωθήσουν την Κίνα να ενισχύσει τον στρατιωτικό της εξαναγκασμό στην Ταϊβάν (π.χ. μέσω ασκήσεων με πραγματικά πυρά).\n\n-Κινεζικός εθνικισμός: Καθώς το Πεκίνο βασίζεται περισσότερο στη φιλοκινεζική προπαγάνδα και τα αντιδυτικά μηνύματα για να εκτρέψει την εσωτερική κριτική για αποτυχίες της πολιτικής (π.χ. η πολιτική \"μηδενικού Covid\") και την εξωτερική κριτική για θέματα ανθρωπίνων δικαιωμάτων (π.χ. στο Xinjiang), οι ζηλωτές Κινέζοι εθνικιστές θα μπορούσαν να πιέσουν το Πεκίνο με διαδηλώσεις που θα καλούσαν την κυβέρνηση να αναλάβει επιθετική δράση προς την Ταϊβάν. Αυτό θα μπορούσε να οδηγήσει σε νέους κινεζικούς εμπορικούς περιορισμούς ή στρατιωτικές δραστηριότητες γύρω από το νησί.\n\n-Τυχαία σύγκρουση: Ο αυξημένος ρυθμός των στρατιωτικών υπερπτήσεων της Κίνας πάνω από τη ζώνη αναγνώρισης αεράμυνας (ADIZ) της Ταϊβάν, καθώς και οι πτήσεις και οι ναυτικές πλεύσεις πέρα από τη μέση γραμμή των Στενών της Ταϊβάν, προκαλούν τακτικά στρατιωτικές αντιδράσεις της Ταϊβάν. Οι συναντήσεις αυτές ενέχουν τον κίνδυνο συγκρούσεων από ατύχημα, ιδίως δεδομένης της πρόσφατης τολμηρής τακτικής των Κινέζων πιλότων μαχητικών αεροσκαφών, η οποία θα μπορούσε να προκαλέσει πολιτική κρίση ανάλογη με το περιστατικό με το κατασκοπευτικό αεροπλάνο EP-3 του 2001, ιδίως εάν υπάρξει απώλεια ανθρώπινων ζωών.\n\n-Οι κόκκινες γραμμές της Κίνας: Το Πεκίνο έχει μια σειρά από πολιτικές \"κόκκινες γραμμές\" που, αν ξεπεραστούν, θα αυξήσουν την αντίληψη της απειλής που έχει για την Ταϊβάν, ώστε να δικαιολογηθεί η κλιμάκωση, φτάνοντας ενδεχομένως μέχρι και μια εισβολή. Στις «κόκκινες γραμμές» περιλαμβάνονται μια επίσημη αμυντική συμφωνία των ΗΠΑ με την Ταϊβάν, η στάθμευση αμερικανικών στρατευμάτων στην Ταϊβάν (όπως οι βάσεις στην Οκινάουα), η εγκατάλειψη της στρατηγικής ασάφειας από την Ουάσιγκτον υπέρ μιας ξεκάθαρης θέσης σχετικά με το ποιες ακριβώς κινεζικές ενέργειες θα προκαλούσαν στρατιωτική επέμβαση των ΗΠΑ για λογαριασμό της Ταϊβάν, η κήρυξη συνταγματικής ανεξαρτησίας από την Ταϊβάν, η νίκη ενός υποψηφίου που τάσσεται υπέρ της ανεξαρτησίας στις προεδρικές εκλογές της Ταϊβάν το 2024, η επ' αόριστον αποχώρηση και των δύο κύριων πολιτικών κομμάτων της Ταϊβάν από οποιεσδήποτε μελλοντικές συνομιλίες επανένωσης με την Κίνα και η παγκόσμια αναγνώριση της Ταϊβάν ως κυρίαρχης χώρας.\n\nΤι να προσέξετε\n\nΔιάφορα γεγονότα θα μπορούσαν να υποδείξουν αλλαγές σε αυτούς τους μακροπρόθεσμους και βραχυπρόθεσμους παράγοντες μιας πιθανής εισβολής και στο status quo των σχέσεων Κίνας-Ταϊβάν. Θα είναι σημαντικό να προσέξουμε τα ακόλουθα γεγονότα καθώς οι εντάσεις Κίνας-Ταϊβάν συνεχίζουν να αναπτύσσονται, διότι θα μπορούσαν να προκαλέσουν κινεζική δράση ή, στη χειρότερη περίπτωση, να κλιμακωθούν σε μια πλήρη εισβολή.\n\n-Διαδηλώσεις: Η Κίνα θα μπορούσε να αντιμετωπίσει διαδηλώσεις με εκατοντάδες συμμετέχοντες έξω από βασικές πρεσβείες ή προξενεία των ΗΠΑ ή της Ευρώπης σε μεγάλες πόλεις της Κίνας, όπως το Πεκίνο, η Σαγκάη ή η Γκουανγκζού.\n\n-Οργανωτική εισδοχή: Σημαντικοί διεθνείς οργανισμοί όπως ο Παγκόσμιος Οργανισμός Υγείας θα μπορούσαν να αποφασίσουν να δεχθούν την Ταϊβάν ως μέλος, παρόλο που η Κίνα κανονικά προϋποθέτει την αποκλεισμό της Ταϊβάν ως μέλους.\n\n-Διεθνής αναγνώριση: Οι ΗΠΑ και άλλες χώρες θα μπορούσαν να εγκαταλείψουν τις δικές τους εκδοχές της ασαφούς πολιτικής της \"μίας Κίνας\", υποδεικνύοντας ουσιαστικά πως αναγνωρίζουν την Ταϊβάν ως κυρίαρχη χώρα. Σε μια λιγότερο ακραία περίπτωση, περισσότερες χώρες θα μπορούσαν να ιδρύσουν \"γραφεία εκπροσώπησης της Ταϊβάν\", όπως έκανε η Λιθουανία τον Νοέμβριο του 2021, κάτι που το Πεκίνο παρομοιάζει με την αναγνώριση της κυριαρχίας της Ταϊβάν.\n\n-Πωλήσεις όπλων: Οι ΗΠΑ θα μπορούσαν να κλιμακώσουν τις πωλήσεις όπλων τους στην Ταϊβάν τόσο ώστε να μεταβάλουν την ισορροπία ισχύος μεταξύ των δύο πλευρών ή να απειλήσουν την παράκτια ασφάλεια της Κίνας (π.χ. μέσω της πώλησης υπερηχητικών πυραύλων).\n\n-Ιδιαιτερότητα της αμερικανικής πολιτικής: Η κυβέρνηση Μπάιντεν θα μπορούσε να προχωρήσει πέρα από τις πρόσφατες δηλώσεις περί δέσμευσης των ΗΠΑ να υπερασπιστούν την Ταϊβάν από μια \"άνευ προηγουμένου επίθεση\", καθορίζοντας ακριβώς ποιες κινεζικές δραστηριότητες θα προκαλούσαν την αμερικανική στρατιωτική επέμβαση.\n\n-Κλιμάκωση της ρητορικής: Ο Σι θα μπορούσε να προβεί σε πρόσθετες δηλώσεις που να δείχνουν ότι η επανένωση της Ταϊβάν είναι απαραίτητη για την εθνική ανάπτυξη της Κίνας και θα μπορούσε να συνδέσει την επανένωση με άλλους εθνικούς στόχους (όπως οι στόχοι της Κίνας για τεχνολογική υπεροχή σε βασικούς τομείς).\n\n-Βραδεία οικονομική ανάπτυξη: Η ετήσια αύξηση του ΑΕΠ της Κίνας θα μπορούσε να παραμείνει κάτω από το 3% για χρόνια, ενώ η ανεργία των νέων παραμένει υψηλή σε ποσοστό περίπου 20% και οι τιμές πώλησης ακινήτων παραμένουν στάσιμες.",
    "ΗΠΑ: «Πράσινο φως» για πώληση όπλων 1,1 δισ. δολ. στην Ταϊβάν – Με αντίμετρα απειλεί η Κίνα": "Το υπουργείο Εξωτερικών των ΗΠΑ ενέκρινε την πιθανή πώληση στην Ταϊβάν στρατιωτικού εξοπλισμού αξίας 1,1 δισεκ. δολαρίων, συμπεριλαμβανομένων 60 αντιπλοϊκών πυραύλων και 100 πυραύλων αέρος-αέρος.\n\nΗ ανακοίνωση ήρθε στον απόηχο των κινεζικών στρατιωτικών ασκήσεων γύρω από την Ταϊβάν μετά την επίσκεψη της προέδρου της αμερικανικής Βουλής των Αντιπροσώπων Νάνσι Πελόζι στο νησί, τον περασμένο μήνα – της πλέον υψηλόβαθμης αξιωματούχου των ΗΠΑ που ταξίδεψε στην Ταϊπέι τα τελευταία χρόνια.\n\nΤο πακέτο περιλαμβάνει 100 πυραύλους Sidewinder για την αναχαίτιση εχθρικών πυραύλων και drones (αξίας 85,6 εκατ. δολαρίων), 60 πυραύλους Harpoon κατά πολεμικών πλοίων (αξίας 355 εκατ. δολαρίων) και υποστήριξη για το σύστημα ραντάρ της Ταϊβάν (αξίας 665 εκατ. δολαρίων), αναφέρει σε ανακοίνωσή του το αμερικανικό Στέιτ Ντιπάρτμεντ.\n\nΚατόπιν της έγκρισης από το Στέιτ Ντιπάρμεντ, η πώληση όπλων πρέπει να λάβει την έγκριση του Κογκρέσου, η οποία θεωρείται σχεδόν βέβαιη.\n\n«Καλούμε το Πεκίνο να σταματήσει τη στρατιωτική, διπλωματική και οικονομική πίεση στην Ταϊπέι και αντ’ αυτού να ξεκινήσει διάλογο» μαζί της, ανέφερε εκπρόσωπος του Στέιτ Ντιπάρτμεντ, συμπληρώνοντας ότι «οι Ηνωμένες Πολιτείες εξακολουθούν να υποστηρίζουν μια ειρηνική επίλυση του ζητήματος, σύμφωνα με τις επιθυμίες και προς το συμφέρον του λαού της Ταϊβάν».\n\nΗ Κίνα θεωρεί την Ταϊβάν τμήμα της επικράτειάς της, ενώ η Ταϊπέι υποστηρίζει ότι το Πεκίνο δεν κυβερνούσε ποτέ το νησί και δεν έχει δικαίωμα να το διεκδικήσει.\n\nΤο Πεκίνο απειλεί την Ουάσιγκτον με «αντίμετρα»\n\nΗ κινεζική κυβέρνηση απείλησε τις ΗΠΑ με «αντίμετρα» αν προχωρήσει στη νέα πώληση όπλων στην Ταϊβάν.\n\n«Η Κίνα θα λάβει με αποφασιστικότητα τα νόμιμα και απαραίτητα αντίμετρα», προειδοποίησε ο εκπρόσωπος της κινεζικής πρεσβείας στην Ουάσιγκτον Λιου Πενγκιού.\n\nΠηγές: AFP, REUTERS, ΑΠΕ-ΜΠΕ\n\n⇒ Ειδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Ταϊβάν: Αύξησε το βασικό επιτόκιο η κεντρική τράπεζα": "Η κεντρική τράπεζα της Ταϊβάν αύξησε το βασικό επιτόκιο για τρίτη φορά φέτος καθώς προσπαθεί να καταπολεμήσει τον πληθωρισμό χωρίς να επιβαρύνει περαιτέρω την ήδη επιβραδυνόμενη οικονομία της.\n\nΗ κεντρική τράπεζα αύξησε το επιτόκιο κατά 12,5 μονάδες βάσης, στο 1,625%, αντίστοιχα με τις εκτιμήσεις των οικονομολόγων.\n\nΗ τράπεζα επίσης αύξησε τους δείκτες των υποχρεωτικών αποθεμάτων κατά 0,25 ποσοστιαίες μονάδες.\n\nΗ απόφαση της κεντρικής τράπεζας έρχεται ώρες αφότου η Federal Reserve αύξησε τα επιτόκια κατά 75 μονάδες βάσης, την πέμπτη αύξηση φέτος, για να κατευνάσει τον ανεξέλεγκτο πληθωρισμό.\n\nΟι υπεύθυνοι χάραξης πολιτικής της Ταϊβάν ήταν σε θέση να είναι πιο ευέλικτοι με τις αυξήσεις των επιτοκίων, με τον πληθωρισμό να κορυφώνεται στο β΄ τρίμηνο εν μέσω επιβράδυνσης της οικονομίας.\n\nΗ κεντρική τράπεζα αύξησε το επιτόκιο κατά 12,5 μονάδες βάσης τον Ιούνιο και κατά 25 μονάδες βάσης τον Μάρτιο.\n\n\"Η οικονομική επιβράδυνση της Ταϊβάν είναι πολύ εμφανής με την αύξηση των εξαγωγών να είναι μόνο σε μονοψήφια ποσοστά και τον μεταποιητικό ΡΜΙ να συρρικνώνεται\", ανέφεραν οι οικονομολόγοι πριν από την αύξηση των επιτοκίων.\n\nΟ κίνδυνος ύφεσης της οικονομίας της Ταϊβάν είναι πολύ υψηλός, επομένως από αυτή την άποψη, η αύξηση κατά 12,5 μονάδες βάσης είναι μια συμβιβαστική επιλογή και η καλύτερη επιλογή, υπογραμμίζουν.",
    "Ασπίδα τα μικροτσίπ για την Ταϊβάν": "Οι μεγαλύτεροι εμπορικοί εταίροι της Ταϊβάν –ανάμεσα στους οποίους είναι η Κίνα, οι ΗΠΑ, η Ευρώπη και η Ιαπωνία– έχουν διαφορετικές απόψεις για το πολιτικό μέλλον του αυτοδιοικούμενου νησιού, ωστόσο όλοι έχουν μία κοινή επιθυμία: να επεκτείνουν τη δύναμή τους στον τελευταίας τεχνολογίας κλάδο των ημιαγωγών που αναπτύσσεται στην Ταϊβάν.\n\nΤα τελευταία χρόνια ο μεγαλύτερος παραγωγός μικροτσίπ, η Taiwan Semiconductor Manufacturing Company, γνωστή ως TSMC, έχει δεσμευθεί να δημιουργήσει νέα εργοστάσια στις ΗΠΑ και την Ιαπωνία.\n\nΗ ταϊβανέζικη εταιρεία σχεδιασμού ημιαγωγών Media Tek προσφάτως συνεργάστηκε με το Purdue University με στόχο το άνοιγμα ενός νέου κέντρου σχεδιασμού μικροτσίπ.\n\nΗ Ταϊβάν είναι ο μεγαλύτερος παραγωγός των πιο εξελιγμένων μικροτσίπ παγκοσμίως, ενώ την ίδια στιγμή έχει αρχίσει να γίνεται ένα από τα πιο επικίνδυνα σημεία αντιπαράθεσης γεωπολιτικά.\n\nΥπάρχει διάχυτος φόβος πως σε περίπτωση σύγκρουσης, οι εταιρείες δεν θα προμηθευτούν τα μικροτσίπ που έχουν ανάγκη για να φτιάξουν κινητά και drones ή για να θέσουν σε λειτουργία υπερυπολογιστές και δίκτυα ή ακόμη να κατασκευάσουν καινούργια όπλα.\n\nΟι εταιρείες τεχνολογίας και από τις δύο πλευρές του Ειρηνικού ωκεανού εξαρτώνται σε μεγάλο βαθμό από την TSMC για να φτιάξουν τα υψηλής απόδοσης μικροτσίπ τα οποία προσφέρουν γραφικά στα βιντεοπαιχνίδια και κάνουν «έξυπνα» τα smartphones. Aυτό έχει καταστήσει την TSMC, της οποίας το όνομα δεν είναι γνωστό σε πολλούς καταναλωτές, σε ζωτικής σημασίας περιουσιακό στοιχείο για την Ουάσιγκτον αλλά και το Πεκίνο.\n\nΚατά τη διάρκεια των γεωπολιτικών εξελίξεων του τελευταίου μήνα, η δύναμη της TSMC αλλά και της υπόλοιπης αλυσίδας εφοδιασμού στον κλάδο των ημιαγωγών είναι ξεκάθαρη.\n\nΚατά τη διάρκεια του ταξιδιού της κ. Πελόζι στην Ταϊβάν, συναντήθηκε με τον πρόεδρο της TSMC, Μαρκ Λιου και τον 91χρονο ιδρυτή της εταιρείας Mόρις Τσανγκ, ενώ άλλη αποστολή, επικεφαλής της οποίας ήταν ο γερουσιαστής Εντουαρντ Τζ. Μάρκεϊ, συναντήθηκε με εκπροσώπους της εταιρείας για να συζητήσουν για επενδύσεις αλλά και για τη βελτίωση της αλυσίδας εφοδιασμού.\n\nΠαρότι αρκετοί παράγοντες της βιομηχανίας των ημιαγωγών θα αναζητούσαν τη στήριξη των ΗΠΑ σε περίπτωση σύγκρουσης με την Κίνα, αντιδρούν στη δυσκολία ανάπτυξης νέων εργοστασίων στις ΗΠΑ, διαδικασία που είναι πιο δαπανηρή. Μάλιστα ο κ. Τσανγκ αυτό το επανέλαβε και δημοσίως.\n\nH TSMC, η οποία αρνείται να σχολιάσει για τον ρόλο που διαδραματίζει στις γεωπολιτικές εξελίξεις, κινείται μεταξύ Αμερικής και Κίνας. Ωστόσο, το μεγαλύτερο μέρος της παραγωγής ημιαγωγών τελευταίας τεχνολογίας πραγματοποιείται στην Ταϊβάν, εκεί όπου η TSMC εξακολουθεί να αναπτύσσει σύγχρονα εργοστάσια. Εν μέρει, αυτή η εξάρτηση βοηθάει στη διατήρηση της ειρήνης.\n\nΗ εξάρτηση της Κίνας από την TSMC, αλλά και από άλλες ταϊβανέζικες εταιρείες μικροτσίπ αποτρέπει την κυβέρνηση από κάποια εισβολή στην Ταϊβάν. Από την άλλη, η εξάρτηση της Αμερικής παρέχει στην αμερικανική στρατιωτική υποστήριξη πρόσθετη αξιοπιστία.",
    "Σεισμός στην Ταϊβάν: Απόκοσμες εικόνες - Βίντεο από drone δείχνει γκρεμισμένη γέφυρα μετά τα 6,9 Ρίχτερ": "Άνθρωποι έχασαν τη ζωή τους, κτίρια κατέρρευσαν και πολλά σπίτια κρίθηκαν επικίνδυνα\n\nΗ Ταϊβάν μετρά τις πληγές της μετά το χτύπημα των 6,9 Ρίχτερ από τον Εγκέλαδο.\n\nΆνθρωποι έχασαν τη ζωή τους, κτίρια κατέρρευσαν και πολλά σπίτια κρίθηκαν επικίνδυνα.\n\nΗ επόμενη μέρα, ωστόσο, είναι ακόμη χειρότερη, καθώς αναδεικνύεται το πραγματικό μέγεθος της καταστροφής. Drone κατέγραψε την κατάρρευση μίας μεγάλης γέφυρας, η οποία ένωνε δύο μεγάλες περιφέρειες.\n\nΗ εικόνα «μιλά από μόνη της»:\n\nΠηγή: skai.gr\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Μπάιντεν στο CBS: Η πανδημία τερματίστηκε – Θα υπερασπιστούμε την Ταϊβάν": "Η πανδημία του νέου κορονοϊού στις ΗΠΑ έχει «τερματιστεί» διαβεβαίωσε ο αμερικανός πρόεδρος Τζο Μπάιντεν κατά τη διάρκεια συνέντευξής του που μεταδόθηκε την Κυριακή το βράδυ. Σε άλλο σημείο της συνέντευξης δήλωσε ότι οι ένοπλες δυνάμεις των ΗΠΑ θα υπερασπιστούν την Ταϊβάν σε περίπτωση εισβολής του στρατού της Κίνας στη νήσο.\n\nΗ πανδημία του νέου κορονοϊού στις ΗΠΑ έχει «τερματιστεί» διαβεβαίωσε ο αμερικανός πρόεδρος Τζο Μπάιντεν κατά τη διάρκεια συνέντευξής του που μεταδόθηκε την Κυριακή το βράδυ.\n\n\n\n«Αν κοιτάξετε γύρω σας, κανένας δεν φοράει μάσκα, και όλος ο κόσμος είναι μάλλον σε καλή φόρμα», είπε ο κ. Μπάιντεν στη συνέντευξη που παραχώρησε στην εκπομπή 60 Minutes του τηλεοπτικού δικτύου\n\n\n\nΣε άλλο σημείο της συνέντευξης ο πρόεδρος Τζο Μπάιντεν δήλωσε ότι οι ένοπλες δυνάμεις των ΗΠΑ θα υπερασπιστούν την Ταϊβάν σε περίπτωση εισβολής του στρατού της Κίνας στη νήσο.\n\n\n\nΕρωτηθείς εάν ο αμερικανικός στρατός θα υπερασπιζόταν την Ταϊβάν, που η Κίνα θεωρεί αποσκιρτήσασα επαρχία της προορισμένη να επανενωθεί με την ηπειρωτική χώρα στο μέλλον, ο κ. Μπάιντεν απάντησε «ναι, εάν πράγματι γινόταν επίθεση άνευ προηγουμένου».\n\n\n\nΜάλιστα όταν πιέστηκε να απαντήσει αν εννοεί πως αντίθετα με ό,τι συνέβη στην Ουκρανία, οι αμερικανικές ένοπλες δυνάμεις θα εμπλέκονταν εναντίον της Κίνας σε περίπτωση εισβολής στην Ταϊβάν, ο κ. Μπάιντεν απάντησε μονολεκτικά: «ναι».\n\n\n\nΕπίσης, ο αμερικανός πρόεδρος έκανε γνωστό πως προειδοποίησε τον κινέζο ομόλογό του Σι Τζινπίνγκ εναντίον του κινδύνου μαζικής φυγής επενδυτών σε περίπτωση που το Πεκίνο παραβιάσει τις κυρώσεις σε βάρος της Μόσχας εξαιτίας της στρατιωτικής εισβολής της Ρωσίας στην Ουκρανία.\n\nΣημείωσε πάντως ότι «προς το παρόν, δεν υπάρχει καμία ένδειξη πως αυτοί (σ.σ.: οι Κινέζοι) πρόσφεραν όπλα ή άλλα πράγματα που χρειάζεται η Ρωσία».\n\nΤέλος, ο κ Μπάιντεν ανέφερε πως δεν έχει ακόμα αποφασίσει οριστικά αν θα διεκδικήσει την επανεκλογή του στο αξίωμα το 2024, παρότι έχει πει επανειλημμένα στο παρελθόν πως θα είναι υποψήφιος.\n\nΠηγή: skai.gr\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Κινεζικά μαχητικά διέσχισαν την μέση γραμμή του Στενού της Ταϊβάν": "Πρόκειται για το ανεπίσημο σύνορο μεταξύ των δύο χωρών\n\nΔύο κινεζικά μαχητικά αεροσκάφη διέσχισαν σήμερα την μέση γραμμή του Στενού της Ταϊβάν, η οποία αποτελεί συνήθως το ανεπίσημο σύνορο μεταξύ των δύο χωρών, όπως ανακοίνωσε το υπουργείο Άμυνας στην Ταϊπέι, καθώς το Πεκίνο συνεχίζει τις στρατιωτικές δραστηριότητες του κοντά στην Ταϊβάν.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Η πρόεδρος της Ταϊβάν εκφράζει τα συλλυπητήριά της στην Κίνα μετά τον πολύνεκρο σεισμό στη Σετσουάν - Δείτε βίντεο": "A man under rubble was successfully saved by the rescue team with team members' bare hands.\n\n\n\nAt least 30 people confirmed to be killed till now in the 6.8-magnitude earthquake in Luding County, Ganzi, Sichuan of China🙏🙏🙏#Ludingearthquake pic.twitter.com/tdRN8QUPUv — Caoli 曹利 (@Cao_Li_CHN) September 5, 2022\n\n#Earthquake 6.6 located 43 km SE of Kangding, China\n\n\n\n•Violent intensity reported.\n\n•Damage is observed near the epicenter. Several buildings collapsed.\n\n•30 people have died. pic.twitter.com/rTjVeZEyAT — SkyAlert USA (@SkyAlertUSA) September 5, 2022\n\nAfter the 6.8-Magnitude #Luding #earthquake, the #Emergency #rescue team used tree trunks and ropes to build a wooden #bridge on the fast-flowing river and helped the masses to cross the river safely. #China pic.twitter.com/6g1lPc5QpP — Center Sichuan Style (@SichuanStyle) September 6, 2022\n\nΚλείσιμο\n\nΗ πρόεδρος της, η Τσάι Ινγκ-γουέν, εξέφρασε τα συλλυπητήριά της στηνκαι στις οικογένειες των θυμάτων μετά τον πολύνεκροστην επαρχία Σετσουάν, αναφέρει δελτίο Τύπου που δημοσιοποίσαν οι υπηρεσίες της.Ο σεισμός 6,8 βαθμών στη επαρχία της νοτιοδυτικής Κίνας χθες στις 12:52 (τοπική ώρα) είχε αποτέλεσμα να χάσουν τη ζωή τους τουλάχιστον 46 άνθρωποι και άλλοι 50 να τραυματιστούν, ενώ 16 αγνοούνται και βρίσκονται σε εξέλιξη επιχειρήσεις έρευνας και διάσωσης, κατά τις τοπικές αρχές.",
    "Μπάιντεν: Προειδοποιήσεις προς Κίνα - Δεσμεύσεις για την Ταϊβάν": "Προειδοποιήσεις προς τον Κινέζο ομόλογό του Σι Ζινπίνγκ είπε πως απηύθυνε ο Αμερικανός πρόεδρος Τζο Μπάιντεν ότι θα υπάρξει μαζική φυγή επενδυτών, αν το Πεκίνο παραβιάσει τις κυρώσεις που έχουν επιβληθεί στη Μόσχα εξαιτίας της στρατιτικής εισβολής της Ρωσίας στην Ουκρανία.\n\nΣε απόσπασμα συνέντευξης που παραχώρησε στο τηλεοπτικό δίκτυο CBS και επρόκειτο να μεταδοθεί το βράδυ της Κυριακής, ο κ. Μπάιντεν ανέφερε πως εξήγησε στον κ. Σι, κατά τη διάρκεια τηλεφωνικής συνδιάλεξής τους, ότι η παραβίαση των κυρώσεων θα ήταν «γιγαντιαίο λάθος», διευκρινίζοντας ωστόσο πως δεν έχει μέχρι τώρα καμιά ένδειξη πως η Κίνα υποστηρίζει τη ρωσική πολεμική προσπάθεια προμηθεύοντας οπλισμό στη Μόσχα.\n\n«Τηλεφώνησα στον πρόεδρο Σι - όχι για να τον απειλήσω, απλά για να του πω (...) ότι αν νομίζει πως οι Αμερικανοί και οι άλλοι θα συνέχιζαν να επενδύουν στην Κίνα αν αυτή παραβίαζε τις κυρώσεις που έχουν επιβληθεί στη Ρωσία, πιστεύω πως θα διέπραττε γιγαντιαίο λάθος», είπε ο κ. Μπάιντεν.\n\n«Προς το παρόν, δεν υπάρχει καμία ένδειξη πως αυτοί (σ.σ.: οι Κινέζοι) πρόσφεραν όπλα ή άλλα πράγματα που χρειάζεται η Ρωσία», πρόσθεσε ο αμερικανός πρόεδρος.\n\nΕξάλλου, ο ένοικος του Λευκού Οίκου απέκλεισε την ιδέα ότι η συμμαχία της Κίνας με τη Ρωσία σημαίνει ότι οι ΗΠΑ διεξάγουν νέο είδος ψυχρού πολέμου. «Δεν πιστεύω πως πρόκειται για νέο ή πιο περίπλοκο ψυχρό πόλεμο», έκρινε.\n\nΠαράλληλα, ο Μπάιντεν διεμήνυσε ότι οι ένοπλες δυνάμεις των ΗΠΑ θα υπερασπιστούν την Ταϊβάν σε περίπτωση εισβολής του στρατού της Κίνας στη νήσο των 23 εκατομμυρίων κατοίκων.\n\nΠαρά τη δήλωση του αρχηγού του κράτους, ερωτηθείς από το Γαλλικό Πρακτορείο, εκπρόσωπος του Λευκού Οίκου διαβεβαίωσε λίγο μετά τη μετάδοση της συνέντευξης πως η πολιτική της Ουάσινγκτον όσον αφορά το ζήτημα της Ταϊβάν «δεν έχει αλλάξει».\n\nΕρωτηθείς αν ο αμερικανικός στρατός θα υπερασπιζόταν την Ταϊβάν, που η Κίνα θεωρεί αποσκιρτήσασα επαρχία της, προορισμένη να επανενωθεί με την ηπειρωτική χώρα στο μέλλον, ο κ. Μπάιντεν απάντησε «ναι, εάν πράγματι γινόταν επίθεση άνευ προηγουμένου».\n\nΌταν πιέστηκε να απαντήσει αν εννοεί πως αντίθετα με ό,τι συνέβη στην Ουκρανία, οι αμερικανικές ένοπλες δυνάμεις θα εμπλέκονταν σε πόλεμο εναντίον της Κίνας σε περίπτωση εισβολής στην Ταϊβάν, ο κ. Μπάιντεν απάντησε μονολεκτικά: «ναι».\n\nΟ αμερικανός πρόεδρος είπε μολαταύτα πως πρόθεσή του δεν είναι να «ενθαρρύνει» τις αρχές της νήσου να ανακηρύξουν την ανεξαρτησία της Ταϊβάν. «Αυτή είναι δική τους απόφαση», δήλωσε.\n\nΗ Κίνα θεωρεί την Ταϊβάν τμήμα της επικράτειάς της παρά το ότι η νήσος έχει δική της κυβέρνηση μετά το τέλος του κινεζικού εμφυλίου πολέμου το 1949.\n\nΣε επτά δεκαετίες, ο Λαϊκός Απελευθερωτικός Στρατός της Κίνας ουδέποτε κατέλαβε στρατιωτικά τη νήσο, επισήμως τη Δημοκρατία της Κίνας, το καθεστώς που κυβερνούσε άλλοτε και την ηπειρωτική Κίνα αλλά πλέον δεν ελέγχει παρά μόνο το νησί.\n\nΟ Τζο Μπάιντεν είχε ξαναπεί στα τέλη του Μαΐου ότι οι ΗΠΑ θα επενέβαιναν στρατιωτικά για να στηρίξουν την Ταϊβάν σε περίπτωση κινεζικής εισβολής, προκαλώντας οργή στο Πεκίνο.\n\nΚατόπιν φάνηκε να ανασκευάζει τη δήλωση αυτή, διαβεβαιώνοντας πως παραμένει προσηλωμένος στη «στρατηγική αμφισημία» της Ουάσινγκτον, τακτική εσκεμμένα ασαφή.\n\nΗ «στρατηγική αμφισημία» συνίσταται για τις ΗΠΑ στο να απέχουν να πουν καθαρά αν θα επενέβαιναν στρατιωτικά υπέρ της Ταϊβάν σε περίπτωση κινεζικής επίθεσης. Αυτή η προσέγγιση, που ισχύει επί δεκαετίες, επέτρεψε να διατηρηθεί ως αυτό το στάδιο ορισμένη σταθερότητα.\n\nΗ πίεση στην Ταϊβάν επιτάθηκε αφότου ανέλαβε την εξουσία στο Πεκίνο ο Σι Τζινπίνγκ, πριν από δέκα χρόνια. Ο κ. Σι θεωρεί την «ενοποίηση» της Κίνας με την Ταϊβάν μέρος του σχεδίου του για τη «μεγάλη ανανέωση» της Κίνας.\n\nΟι εντάσεις ΗΠΑ/Κίνας έφθασαν στο υψηλότερο επίπεδο των τελευταίων δεκαετιών τον περασμένο μήνα. Το Πεκίνο προχώρησε σε στρατιωτικά γυμνάσια ευρείας κλίμακας γύρω από την Ταϊβάν, κάνοντας επίδειξη δύναμης άνευ προηγουμένου, σε αντίποινα για την επίσκεψη στην Ταϊπέι που έκανε η πρόεδρος της αμερικανικής Βουλής των Αντιπροσώπων, η Νάνσι Πελόσι.",
    "Πρώτος διάπλους πλοίων του ΠΝ των ΗΠΑ στο στενό της Ταϊβάν μετά την κρίση λόγω Πελόζι": "To καταδρομικό του αμερικανικού ΠΝ Chancellorsville via Associated Press\n\nΔύο πολεμικά πλοία των ΗΠΑ διέπλευσαν τα διεθνή ύδατα στα στενά της Ταϊβάν την Κυριακή, για πρώτη φορά μετά την επίσκεψη της προέδρου της Βουλής των Αντιπροσώπων στην χώρα και την σφοδρή αντίδραση της Κίνας σε διπλωματικό και στρατιωτικό επίπεδο.\n\nΤο Πολεμικό Ναυτικό, επιβεβαιώνοντας δημοσίευμα του Reuters, ανέφερε ότι τα καταδρομικά Chancellorsville και Antietam ήταν αυτά που κλήθηκαν να πραγματοποιήσουν τον διάπλου που απαιτεί συνήθως 12 ώρες και φυσικά παρακολουθούνται πολύ στενά από τις κινεζικές ένοπλες δυνάμεις.\n\nΔιαφήμιση\n\nΤα τελευταία χρόνια αμερικανικά πολεμικά πλοία και μερικές φορές πλοία από συμμαχικά κράτη όπως η Βρετανία και ο Καναδάς, διέπλευσαν τακτικά από το στενό, προκαλώντας την οργή της Κίνας ενώ το ταξίδι της Νάνσι Πελόζι στην Ταϊβάν στις αρχές Αυγούστου ανέβασε κατακόρυφα την ένταση στην περιοχή με το Πεκίνο να διεξάγει πολυήμερες στρατιωτικές ασκήσεις με πραγματικά πυρά και τις δυνάμεις του να περικυκλώνουν το νησιωτικό κράτος.\n\n«Τα (αμερικανικά) πλοία διήλθαν μέσω ενός θαλάσσιου διαδρόμου στο στενό που βρίσκεται πέρα ​​από τα χωρικά ύδατα οποιουδήποτε παράκτιου κράτους», αναφέρει ανακοίνωση του αμερικανικού ΠΝ.\n\nΤονίστηκε δε πως τα μέσα που διαθέτουν οι ένοπλες δυνάμεις δραστηριοποιούνται σε αέρα και θάλασσα όπου το επιτρέπει το διεθνές δίκαιο.\n\nΤο υπουργείο Άμυνας της Ταϊβάν ανέφερε ότι τα πλοία έπλεαν προς τα νότια και ότι οι δυνάμεις του παρακολουθούσαν, αλλά και ότι «εξελίσσονταν κανονικά».\n\nΔιαφήμιση\n\nΑυτή η κίνηση των ΗΠΑ εκτιμάται πως καταδεικνύει τη δέσμευση της Ουάσιγκτον για έναν ελεύθερο και ανοιχτό Ινδο-Ειρηνικό αλλά και την συνεχιζόμενη στήριξη προς την Ταϊβάν.\n\nΤο στενό της Ταϊβάν είναι συχνά εστία στρατιωτικής έντασης από τότε που η ηττημένη κυβέρνηση της Δημοκρατίας της Κίνας κατέφυγε στο νησί το 1949 μετά την ήττα στον εμφύλιο πόλεμο με τους κομμουνιστές, οι οποίοι νίκησαν και ίδρυσαν τη Λαϊκή Δημοκρατία της Κίνας.\n\nΟι Ηνωμένες Πολιτείες δεν έχουν επίσημες διπλωματικές σχέσεις με την Ταϊβάν, αλλά έχουν δεσμευτεί να παρέχουν στο νησιωτικό κράτος τα μέσα για να αμυνθεί ενώ η Κίνα δεν αποκλείει το ενδεχόμενο χρήσης βίας για να θέσει την Ταϊβάν υπό τον έλεγχό της.\n\nΗ κυβέρνηση της Ταϊβάν από την πλευρά της επιχειρηματολογεί, υποστηρίζοντας πως η Λαϊκή Δημοκρατία της Κίνας δεν κυβέρνησε ποτέ το νησί και έτσι δεν έχει καμία αξίωση σε αυτό τονίζοντας πως μόνο τα 23 εκατομμύρια πολιτών που ζουν σε αυτή μπορούν να αποφασίσουν για το μέλλον τους.\n\nΔιαφήμιση\n\nΤο ”γενναίο” ταξίδι του αντιπροέδρου του Κουομιντάνγκ στην Κίνα\n\nΑνώτατο στέλεχος του κόμματος της αξιωματικής αντιπολίτευσης της Ταϊβάν (Κουομιντάνγκ -KMT) επισκέφθηκε το Πεκίνο, προκαλώντας φυσικά αντιδράσεις στην κυβέρνηση του νησιωτικού κράτους. Ο επικεφαλής του κόμματος όμως υπερασπίστηκε ανοιχτά την κίνηση αυτή χαρακτηρίζοντάς ως «γενναία» την προσέγγιση με την Κίνα.\n\nΤο ΚΜΤ είχε καταδικάσει τις στρατιωτικές ασκήσεις της Κίνας που ακολούθησαν της επίσκεψης της Πελόζι ωστόσο η αποφάσισε να στείλει να στείλει στον Πεκίνο τον αντιπρόεδρό του, Άντριου Χσια στο πλαίσιο προκαθορισμένης επίσκεψη στην επιχειρηματική κοινότητα της Ταϊβάν. Υπάρχουν ωστόσο πληροφορίες πως συναντήθηκε και με ανώτερους κινέζους αξιωματούχους όπως με έναν αναπληρωτή επικεφαλής του Γραφείου Υποθέσεων της Ταϊβάν.\n\nΑργά το Σάββατο μετά την επιστροφή του, το Συμβούλιο Υποθέσεων Ηπειρωτικής Πολιτικής της Ταϊβάν είπε ότι η κίνηση αυτή ήταν λάθος και ότι τα κόμματα της αντιπολίτευσης πρέπει να αναγνωρίσουν ότι η Κίνα είναι «ο υποκινητής της καταστροφής της ειρήνης στο στενό της Ταϊβάν».\n\nΟ πρόεδρος του ΚΜΤ όμως, μιλώντας στο ετήσιο συνέδριο του κόμματος στο Ταογιουάν, υποστήριξε πως η κίνηση του αντιπροέδρου και άλλων στελεχών του κόμματος δείχνει πως είναι «πολύ γενναίοι και αποφασιστικοί» τονίζοντας πως είναι σημαντικό να διατηρηθούν ανοιχτές οι γραμμές επικοινωνίας με το Πεκίνο για να αποφεύγονται οι συγκρούσεις.\n\n«Γνωρίζουμε ότι θα υπάρξουν διαφορετικές απόψεις και αντιδράσεις, αλλά το KMT πρέπει να επιμείνει. Να κάνει το σωστό», είπε. «Επιπλέον, εάν οι δύο πλευρές βρίσκονται σε συνεχή αντιπαλότητα κανείς δεν μπορεί να ξεφύγει από τον κίνδυνο του πολέμου».\n\nΔιαφήμιση\n\nΟ δήμαρχος της Νέας Ταϊπέι, Χου Γιου - γι που είναι ανώτερο μέλος του KMT έχει αναφερθεί στα πλεονεκτήματα της επίσκεψης στην Κίνα αρνήθηκε να απαντήσει στις ερωτήσεις των δημοσιογράφων σχετικά με το ταξίδι του αντιπροέδρου κατά την διάρκεια της διεξαγωγής του συνεδρίου.\n\nΣτο μεταξύ, η Ταϊβάν προετοιμάζεται για τις δημοτικές εκλογές που θα διεξαχθούν στις 26 Νοεμβρίου. Οι τοπικές εκλογές παραδοσιακά αφορούν περισσότερο εσωτερικά θέματα όπως η ρύπανση και τα κοινωνικά ζητήματα και όχι τα εθνικά θέματα ή τους δεσμούς της Ταϊβάν με την Κίνα.\n\nΤώρα όμως η προεκλογική εκστρατεία διεξάγεται υπό τη σκιά της νέας μεγάλης έντασης με την Κίνα και των στρατιωτικών ασκήσεων και οι όροι έχουν αλλάξει.",
    "ΗΠΑ: Επιτροπή της Γερουσίας ενέκρινε την ενίσχυση στρατιωτικής υποστήριξης προς την Ταϊβάν": "Το νομοσχέδιο “Taiwan Policy Act” παραμένει αρκετά βήματα πίσω από την εξέλιξή του σε νόμο.\n\nΗ Επιτροπή Εξωτερικών Σχέσεων της Γερουσίας ενέκρινε την Τετάρτη, νομοθεσία η οποία θα ενισχύσει σημαντικά την αμερικανική στρατιωτική υποστήριξη για την Ταϊβάν, συμπεριλαμβανομένων και προβλέψεων για χορηγήσεις δισεκατομμυρίων δολαρίων σε πρόσθετη βοήθεια στον τομέα της ασφάλειας, με δεδομένη την κλιμακούμενη άσκηση πίεσης από το Πεκίνο στην Ταϊπέι, που έχει δημοκρατική διακυβέρνηση.\n\nΤο νομοσχέδιο “Taiwan Policy Act” παραμένει αρκετά βήματα πίσω από την εξέλιξή του σε νόμο.\n\nΗ επιτροπή σε μία διακομματική ψηφοφορία ενέκρινε το μέτρο με ψήφους 17-5, ανοίγοντας το δρόμο για τη διεξαγωγή μιας ψηφοφορίας στην ολομέλεια του σώματος, χωρίς ωστόσο, να έχει προσδιοριστεί πότε θα διεξαχθεί μία τέτοια ψηφοφορία.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "«Παιχνίδια κατασκόπων» Ε.Ε. – Κίνας με το βλέμμα στην Ταϊβάν": "efsyn.gr\n\nΟ επικεφαλής των υπηρεσιών πληροφοριών της Ευρωπαϊκής Ένωσης αναγκάστηκε να ακυρώσει το ταξίδι του στην Ταϊβάν, επειδή το απόρρητο σχέδιο των Βρυξελλών διέρρευσε στο Πεκίνο.\n\nΟ Χοσέ Κασιμίρο Μοργκάδο προγραμμάτιζε να πραγματοποιήσει μυστικό ταξίδι στην Ταϊβάν τον Οκτώβριο, όπως αναφέρουν Ευρωπαίοι αξιωματούχοι.\n\nΩστόσο, το σχέδιο του επικεφαλής κατασκόπου της Ένωσης αναστέλλεται, καθώς το Πεκίνο έμαθε τα ευρωπαϊκά σχέδια, εν μέσω μιας τεταμένης περιόδου για την ευρύτερη περιοχή και άσκησε πιέσεις προκειμένου το ταξίδι να ακυρωθεί.\n\nΟι εξελίξεις αυτές, βέβαια, δημιουργούν ερωτήματα για το εάν η διαρροή προήλθε από ανθρώπους ή από δεδομένα και συσκευές, με διπλωμάτες να εκφράζουν ανησυχίες και για το γεγονός ότι οι Βρυξέλλες άλλαξαν τα σχέδιά τους, μετά από κινεζική παρέμβαση.\n\nΕυρωπαίος αξιωματούχος, πάντως, έσπευσε, πάλι μέσω Politico, να διαψεύσει ότι ο Μοργκάντο σχεδίαζε επίσκεψη στην Ταϊπέι. Πρόσθεσε ότι ο επικεφαλής των ευρωπαϊκών μυστικών υπηρεσιών σχεδίαζε να πραγματοποιήσει τηλεφωνικές συνομιλίες με αξιωματούχους της Ταϊβάν, αλλά αποφάσισε να ακυρώσει τις επαφές εξαιτίας της κινεζικής αντίδρασης στην επίσκεψη της Νάνσι Πελόζι στην περιοχή τον περασμένο μήνα.\n\nΑπό την πλευρά της κινεζικής αποστολής στην Ε.Ε. αναφέρεται ότι το Πεκίνο «αντιτίθεται κατηγορηματικά σε οποιαδήποτε επίσημη επικοινωνία της Ταϊβάν με οποιοδήποτε θεσμό ή οργανισμό έχει διπλωματικές σχέσεις με την Κίνα».\n\nΟι αποκαλύψεις αυτές, πάντως, ρίχνουν και περισσότερο φως στις μυστικές διαπραγματεύσεις Ε.Ε και Ταϊβάν, παρά το γεγονός ότι η Ταϊπέι διευκρίνισε ότι δεν γνωρίζει τίποτα για τις εξελίξεις αυτές.",
    "Η Ταϊβάν πιέζει την ΕΕ για κυρώσεις στην Κίνα: Πακέτο ετοιμάζουν ήδη οι ΗΠΑ -Σκοπιμότητα «βλέπει» το Reuters": "Την ώρα που η Κίνα κλιμακώνει τις απειλές της κατά της Ταϊβάν, το νησί του Ειρηνικού πιέζει την ΕΕ για επιβολή κυρώσεων. Οι ΗΠΑ τις σχεδιάζουν ήδη...\n\nΜετά τη ρωσική εισβολή στην Ουκρανία, η Ταϊβάν έκανε λόγο για κυρώσεις κατά της Κίνας σε συζητήσεις με Ευρωπαίους αξιωματούχους, αλλά οι πρόσφατες στρατιωτικές ασκήσεις της Κίνας οδήγησαν στη σκλήρυνση της θέσης της Ταϊβάν, ανέφεραν στο Reuters έξι πηγές που ενημερώθηκαν για τις συζητήσεις Ταϊβάν-Ευρώπης.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΟι εκκλήσεις κορυφαίων αξιωματούχων της Ταϊβάν για προετοιμασία κυρώσεων έχουν ενταθεί τις τελευταίες εβδομάδες.\n\nΈνα κινεζικό επίσημο έγγραφο (λευκή βίβλος), που ήρθε πρόσφατα στο φως της δημοσιότητας, το οποίο αναφερόταν στην απόσυρση της υπόσχεσης του Πεκίνου να μη στείλει στρατεύματα ή διοικητικούς υπαλλήλους στην Ταϊβάν, εάν πάρει τον έλεγχο του νησιού, οδήγησε σε διπλασιασμό των προσπαθειών των αξιωματούχων της Ταϊβάν στην Ευρώπη για κυρώσεις.\n\nΗ Ταϊβάν δεν ζήτησε κάτι συγκεκριμένο από την Ευρώπη, παρά μόνο να σχεδιάσει τις ενέργειες στις οποίες μπορεί να προχωρήσει εάν η Κίνα επιτεθεί, και να προειδοποιήσει ιδιωτικά την Κίνα ότι θα αντιμετωπίσει συνέπειες.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΠολύ μεγαλύτερος ο ρόλος της Κίνας στην οικονομία της ΕΕ σε σχέση με τη Ρωσία\n\nΜέχρι στιγμής, οι αξιωματούχοι της ΕΕ απέφευγαν να επιβάλουν σκληρές κυρώσεις στην Κίνα για θέματα ανθρωπίνων δικαιωμάτων, καθώς η χώρα παίζει πολύ μεγαλύτερο ρόλο για την οικονομία του μπλοκ από τη Ρωσία, δήλωσε άτομο που γνωρίζει το θέμα.\n\nΟι ευρωπαϊκές κυρώσεις θα απαιτούσαν συμφωνία και από τα 27 κράτη-μέλη, κάτι που συνήθως είναι αδύνατο. Η συναίνεση ήταν δύσκολη ακόμη και για την απομόνωση της Ρωσίας μετά την εισβολή της στην Ουκρανία, εν μέρει επειδή το αέριό της ήταν κρίσιμο για τη Γερμανία.\n\nΌλη η Ευρώπη, εξαιρουμένου του Βατικανού, έχει επίσημες διπλωματικές σχέσεις με το Πεκίνο αλλά όχι με την Ταϊπέι, αν και Ταϊβανέζοι και Ευρωπαίοι αξιωματούχοι είχαν εκτεταμένες ιδιωτικές επαφές από τότε που ξεκίνησαν οι στρατιωτικές ασκήσεις της Κίνας, λένε οι πηγές.\n\nΗ Γερμανία, η οικονομική μηχανή του μπλοκ, είναι «επιφυλακτική», σύμφωνα με άλλο αξιωματούχο που γνωρίζει τις συζητήσεις: «Δεν νομίζω ότι ο πόλεμος Ρωσίας-Ουκρανίας έχει αλλάξει ριζικά τον τρόπο που βλέπουν τη σχέση τους με την Κίνα».\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΩστόσο, στη γερμανική κυβέρνηση υπάρχει αυξανόμενη ανησυχία για την οικονομική της εξάρτηση από την Κίνα, με τον υπουργό Οικονομίας να δεσμεύεται την Τρίτη για μια νέα εμπορική πολιτική και «όχι άλλη αφέλεια».\n\nΟι ΗΠΑ σχεδιάζουν ήδη το πακέτο κυρώσεων που θα επιβάλουν στην Κίνα\n\nΑπό την άλλη πλευρά του Ατλαντικού, οι Ηνωμένες Πολιτείες εξετάζουν ήδη επιλογές για ένα πακέτο κυρώσεων κατά της Κίνας, για να την αποτρέψουν να εισβάλει στην Ταϊβάν, με την Ευρωπαϊκή Ένωση να δέχεται διπλωματική πίεση από την Ταϊπέι να κάνει το ίδιο, σύμφωνα με πηγές που γνωρίζουν τις συζητήσεις.\n\nΟι πηγές είπαν ότι οι συζητήσεις στην Ουάσιγκτον και το χωριστό λόμπι της Ταϊπέι με απεσταλμένους της ΕΕ είναι σε πρώιμο στάδιο -ως απάντηση στους αυξανόμενους φόβους για κινεζική εισβολή, καθώς κλιμακώνονται οι στρατιωτικές εντάσεις στα στενά της Ταϊβάν.\n\nΚαι στις δύο περιπτώσεις, η ιδέα είναι να επιβληθούν κυρώσεις πέρα ​​από τα μέτρα που έχουν ήδη ληφθεί στη Δύση για περιορισμό του εμπορίου και των επενδύσεων σε ευαίσθητες τεχνολογίες της Κίνας, όπως τα τσιπ υπολογιστών και ο τηλεπικοινωνιακός εξοπλισμός.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΟι κυρώσεις στη δεύτερη μεγαλύτερη οικονομία του κόσμου εγείρουν ζητήματα σκοπιμότητας\n\nΟι πηγές δεν παρείχαν λεπτομέρειες για το τι εξετάζεται, αλλά η έννοια των κυρώσεων στη δεύτερη μεγαλύτερη οικονομία στον κόσμο και έναν από τους μεγαλύτερους κρίκους της παγκόσμιας αλυσίδας εφοδιασμού εγείρει ερωτήματα σκοπιμότητας.\n\n«Η πιθανή επιβολή κυρώσεων στην Κίνα είναι μια πολύ πιο περίπλοκη άσκηση από τις κυρώσεις στη Ρωσία, δεδομένης της εκτεταμένης εμπλοκής των ΗΠΑ και των συμμάχων με την κινεζική οικονομία», δήλωσε ο Nazak Nikakhtar, πρώην ανώτερος αξιωματούχος του υπουργείου Εμπορίου των ΗΠΑ.\n\nΗ Κίνα ισχυρίζεται ότι η Ταϊβάν είναι δική της επικράτεια. Τον περασμένο μήνα εκτόξευσε πυραύλους πάνω από το νησί και πολεμικά πλοία διέσχισαν τα ανεπίσημα θαλάσσια σύνορα του νησιού, μετά την επίσκεψη της προέδρου της Βουλής των Αντιπροσώπων των ΗΠΑ Νάνσι Πελόζι στην Ταϊπέι, κίνηση που το Πεκίνο θεώρησε πρόκληση.\n\n«Κανείς δεν πρέπει να υποτιμήσει την Κίνα», λέει το Πεκίνο\n\nΟ Κινέζος πρόεδρος Σι Τζινπίνγκ έχει δεσμευτεί να θέσει τη δημοκρατικά διοικούμενη Ταϊβάν υπό τον έλεγχο του Πεκίνου και δεν έχει αποκλείσει τη χρήση βίας. Τον επόμενο μήνα αναμένεται να εξασφαλίσει μια τρίτη, πενταετή θητεία ηγεσίας στο συνέδριο του Κομμουνιστικού Κόμματος.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΤην ίδια στιγμή, η κυβέρνηση της Ταϊβάν απορρίπτει σθεναρά τους ισχυρισμούς της Κίνας περί κυριαρχίας.\n\nΑπαντώντας στην είδηση ​​για το πακέτο κυρώσεων, εκπρόσωπος του υπουργείου Εξωτερικών της Κίνας προειδοποίησε να μην υποτιμηθεί το Πεκίνο.\n\n«Θέλω να τονίσω ότι καμία χώρα ή πρόσωπο δεν πρέπει να υποτιμά την ισχυρή αποφασιστικότητα και τη σταθερή βούληση της κινεζικής κυβέρνησης και του λαού για την υπεράσπιση της εθνικής κυριαρχίας, της εδαφικής ακεραιότητας και της επανένωσης της πατρίδας», δήλωσε ο εκπρόσωπος Μάο Νινγκ την Τετάρτη.\n\n«Η μεγάλη εικόνα, οι αρχικές συνομιλίες για κυρώσεις πιθανότατα θα περιστρέφονται γύρω από τον περιορισμό της πρόσβασης της Κίνας σε ορισμένες τεχνολογίες που απαιτούνται για τη διατήρηση μιας στρατιωτικής επιχείρησης κατά της Ταϊβάν», δήλωσε ο Κρεγκ Σίνγκλετον στο Ίδρυμα για την Υπεράσπιση των Δημοκρατιών.\n\nΑπό την πλευρά του, το υπουργείο Εξωτερικών της Ταϊβάν είπε ότι συζήτησε\n\nμε τις Ηνωμένες Πολιτείες, την Ευρώπη και άλλους ομοϊδεάτες εταίρους τα πρόσφατα πολεμικά παιχνίδια της Κίνας και τις «μεγάλες προκλήσεις» που θέτει για την Ταϊβάν και την ευρύτερη περιοχή, αλλά δεν μπορούσε να αποκαλύψει λεπτομέρειες.",
    "Πρόσκληση για στήριξη της συμμετοχής της Ταϊβάν στον ICAO": "Ο Διεθνής Οργανισμός Πολιτικής Αεροπορίας (ICAO) αναπτύσσει κοινούς κανονισμούς και προδιαγραφές για την πολιτική αεροπορία. Οι χώρες ανά τον πλανήτη ακολουθούν τις οδηγίες του ICAO για να εξασφαλίσουν την ορθή και σύννομη ανάπτυξη της παγκόσμιας πολιτικής αεροπορίας. Η 41η Σύσκεψη της τριετούς Συνέλευσης του ICAO θα πραγματοποιηθεί από τις 27 Σεπτεμβρίου έως τις 7 Οκτωβρίου φέτος στο Μόντρεαλ του Καναδά, και θα είναι το μεγαλύτερο γεγονός του Οργανισμού μετά το ξέσπασμα της πανδημίας του νέου κορονοϊού. Συνεπώς, η συνάντηση θα είναι συμβολική για την υποστήριξη της ανάκαμψης του τομέα πολιτικής αεροπορίας. Επιπλέον, αναδεικνύει τη σημασία της συνεργασίας ανάμεσα σε όλους τους μετόχους στην διεθνή κοινότητα πολιτικής αεροπορίας. Καλούμε τον ICAO να επανασυνδεθεί με την Ταϊβάν σε μια συλλογική προσπάθεια να επιτύχει τον στόχο για έναν αδιάκοπο ουρανό.\n\nΕνώνοντας τον κόσμο και διευκολύνοντας την τεχνική συμμετοχή της Ταϊβάν\n\nΟ ICAO, ένα σημαντικό forum που προάγει την ανάπτυξη της αεροπορίας, είναι η πλατφόρμα όπου οι Αρχές πολιτικής αεροπορίας συζητούν ζητήματα όπως η ασφάλεια πτήσης, οι υπηρεσίες πτήσης, η ασφάλεια της αεροπλοΐας, η προστασία του περιβάλλοντος και η οικονομία της αεροπορίας. Όλα τα ανωτέρω θέματα σχετίζονται με την ανάπτυξη του τομέα αεροπορίας κάθε χώρας. Καθώς η πανδημία του COVID-19 έχει επιφέρει βαρύ πλήγμα στην παγκόσμια βιομηχανία της πολιτικής αεροπορίας, η συνεργασία ανάμεσα στους μετόχους προς υποστήριξη της υγείας και ασφάλειας των επιβατών είναι πιο σημαντική από ποτέ. Καμία Αρχή πολιτικής αεροπορίας δεν θα πρέπει να εξαιρεθεί. Ο ICAO θα\n\nδιεξαγάγει την 41η Σύσκεψη Ολομέλειας με τον ρητό στόχο της «επανένωσης του κόσμου». Η συμπερίληψη της Ταϊβάν θα βοηθήσει τον κόσμο να επιτύχει αυτόν τον στόχο.\n\nΗ Περιοχή Πληροφοριών Πτήσης της Ταϊπέι (Taipei FIR) αποτελεί μέρος του δικτύου άνω των 300 FIRs του ICAO . Η Διεύθυνση Πολιτικής Αεροναυπηγικής της Ταϊβάν (Taiwan CAA) είναι η μοναδική επιβλέπουσα αρχή, και είναι υπεύθυνη για τη διαχείριση της ασφαλούς εναέριας κυκλοφορίας διαμέσου της Taipei FIR. Προσφέρει ένα εύρος κατανόησης των υπηρεσιών πληροφορίας και εξορθολογεί τις αεροπορικές διαδρομές εξασφαλίζοντας την ασφάλεια και αποτελεσματικότητα όλων των αεροσκαφών και επιβατών που καταφθάνουν, αναχωρούν και διέρχονται από την Taipei FIR. Οι προσπάθειες της Taipei FIR έχουν εμποδισθεί από τις πρόσφατες ενέργειες της Κίνας. Τον Αύγουστο του 2022, η Κίνα μονομερώς διεξήγαγε στρατιωτικά γυμνάσια γύρω από την Ταϊβάν με μη έγκαιρη προειδοποίηση. Αυτό επηρέασε τις διεθνείς διαδρομές και έθεσε σε κίνδυνο την ασφάλεια πτήσεων της Taipei FIR και των γειτονικών FIR. Σε μία απόπειρα αποτροπής κινδύνου και ανακούφισης των ανησυχιών για την ασφάλεια, η Taiwan CAA κλήθηκε να σχεδιάσει ταχέως και να καθοδηγήσει τα αεροσκάφη, συμπεριλαμβανομένων αυτών των τρίτων χωρών που ήταν πολυάριθμα, εισερχόμενα, εξερχόμενα και διερχόμενα από την Taipei FIR. Η κατάσταση επιβάρυνε τις αεροπορικές εταιρείες με επιπλέον κόστη λόγω μακρότερων και πιο δαπανηρών διαδρομών και ουσιωδώς αύξησε το αστάθμητο ρίσκο. Από την οπτική της διαχείρισης κινδύνου και ασφάλειας, ο ICAO θα έπρεπε να επιτρέψει στη Διεύθυνση Πολιτικής Αεροναυπηγικής της Ταϊβάν (Taiwan CAA) να λάβει μέρος στον Οργανισμό, ώστε να μπορεί να επικοινωνεί με άλλες FIR και να προσφέρει και να αποκτά έγκαιρη πληροφόρηση διαμέσου του ICAO.\n\nΗ Ταϊβάν μπορεί να μεταλαμπαδεύσει την επαγγελματική της πείρα επιτυγχάνοντας τον στόχο του ICAO για αδιάκοπη πτήση\n\nΑν και ο πλανήτης έχει επισκιαστεί από την πανδημία για περισσότερο από 2 έτη, η Taiwan CAA έχει δουλέψει σκληρά για να διατηρήσει υψηλό το επίπεδο ασφάλειας της Taipei FIR ενώ επιμελώς τηρούσε τα σχετικά μέτρα κατά της πανδημίας και συμμορφωνόταν με τις Προδιαγραφές και Προτεινόμενες Πρακτικές του ICAO. Με την κοινή προσπάθεια των μετόχων της πολιτικής αεροπορίας και της κυβέρνησης, οι μεταφορείς της Ταϊβάν έχουν καταταγεί ανάμεσα στις ελάχιστες αεροπορικές εταιρείες στον κόσμο που έχουν παραμείνει επικερδείς και δεν έχουν καταφύγει σε απολύσεις. Επιπλέον, σύμφωνα με στατιστικές του 2020 και 2021 του Διεθνούς Συμβουλίου Αεροδρομίων, το Διεθνές Αεροδρόμιο Taoyuan, το μεγαλύτερο στην Ταϊβάν, ήταν το 4ο σε επισκεψιμότητα αεροδρόμιο παγκοσμίως για διεθνείς αερομεταφορές φορτίων.\n\nΟι τεχνολογικές εξελίξεις έχουν πυροδοτήσει ανεπανάληπτη ανάπτυξη και αλλαγές στην αεροπλοΐα. Τα μη επανδρωμένα τηλεκατευθυνόμενα αεριωθούμενα οχήματα (drones) είναι ένα τέτοιο παράδειγμα. Καθώς η ευρύτερη χρήση των drones θέτει έναν πιθανό κίνδυνο για την ασφάλεια των πτήσεων και την λειτουργία των αεροδρομίων, ο ICAO έχει ξεκινήσει την αναθεώρηση και την υιοθέτηση προβλέψεων για σχετικά υλικά καθοδήγησης αναφορικά με τα μη επανδρωμένα συστήματα αεροσκαφών. Παρά την έλλειψη πρόσβασης σε πληροφορίες του ICAO, η Taiwan CAA εγκαίρως εγκατέστησε σχετικούς μηχανισμούς διαχείρισης ώστε να διατηρήσει την ασφάλεια στις πτήσεις εντός της Taipei FIR ενώ επίσης βοηθούσε την προώθηση της ανάπτυξης βιομηχανίας σχετική με τα drones. Ένα κεφάλαιο αφιερωμένο στα drones στην Πράξη Πολιτικής Αεροπορίας της Ταϊβάν τέθηκε σε ισχύ στις 31 Μαρτίου 2020. Ένα σύστημα βασιζόμενο στο διαδίκτυο, ονομαζόμενο «Σύστημα Πληροφοριών Διαχείρισης Λειτουργιών drones» (Drone Operations Management Information System) συνδέθηκε με τον παγκόσμιο διαδικτυακό ιστό την ίδια στιγμή. Επίσης, για να διατηρηθεί η ασφαλής λειτουργία των αεροδρομίων και να ανιχνεύεται παράνομη δραστηριότητα drones, η Taiwan CAA εγκατέστησε συστήματα άμυνας κατά των drones σε διάφορα αεροδρόμια. Η Taiwan CAA έχει επίσης ξεκινήσει να σχεδιάζει την επόμενη γενιά συστημάτων αυτοματοποίησης ελέγχου εναέριας κυκλοφορίας για να εξασφαλίσει ότι το σύστημα\n\nδιαχείρισης εναέριας κυκλοφορίας που κατέχει ανταποκρίνεται στις μελλοντικές λειτουργικές ανάγκες του Taipei FIR. Ο στόχος αυτού είναι να συνεισφέρει στην μεγαλύτερη αποτελεσματικότητα της περιφερειακής και παγκόσμιας αεροπλοΐας. Η Ταϊβάν είναι πρόθυμη να μοιραστεί την εμπειρία της στην αεροναυπηγική με άλλες χώρες και ελπίζει να μάθει από τη δική τους ώστε να βελτιωθεί η ασφάλεια της αεροπορίας εν γένει.\n\nΩθώντας την διεθνή κοινότητα να στηρίξει την συμμετοχή της Ταϊβάν στον ICAO\n\nΗ επιθυμία της Ταϊβάν να συμπεριληφθεί στον ICAO έχει προοδευτικά αναγνωριστεί από την διεθνή κοινότητα. Ως ένας σημαντικός μέτοχος στην διεθνή κοινότητα αεροπλοΐας, η Ταϊβάν αξιολογεί σοβαρά την ευθύνη της για περιφρούρηση της ασφάλειας πτήσεων. Η συμμετοχή στον ICAO θα επέτρεπε στην Ταϊβάν , από κοινού με άλλες χώρες, να συνεισφέρει στην περαιτέρω ανάπτυξη της διεθνούς πολιτικής αεροπορίας και την ευημερία όλου του ανθρώπινου είδους.\n\nΓια αρκετά χρόνια, η Taiwan CAA έχει διατηρήσει τις υψηλότερες προδιαγραφές υπηρεσιών και ασφάλειας εντός της Taipei FIR. Έχει επίσης εργαστεί σκληρά για να συμμορφωθεί με τις Προδιαγραφές και Προτεινόμενες Πρακτικές του ICAO. Ο ICAO επέλεξε τη θεματική «Επανενώνοντας τον κόσμο» για τη φετινή Σύσκεψη ώστε να προωθήσει την ανάκαμψη της αεροπορίας παγκοσμίως. Τώρα είναι η στιγμή για τον ICAO να ξαναενωθεί με την Ταϊβάν. Προκειμένου να συνεισφέρει στην διεθνή πολιτική αεροπορία, η Ταϊβάν φιλοδοξεί να μοιραστεί την επαγγελματική της πείρα και να συμμετάσχει στην 41η Σύσκεψη του ICAO με κάθε της δύναμη και με επαγγελματισμό, ώστε να βοηθήσει τον κόσμο να επιτύχει τον στόχο του ICAO για ένα αδιάκοπο δίκτυο ασφάλειας στην πολιτική αεροπορία.",
    "Ταϊβάν: Η αντιπολίτευση υπερασπίζεται τη \"γενναία\" προσέγγισή της στο Πεκίνο μετά από επίσκεψη στελέχους της στην Κίνα": "Ο επικεφαλής του κύριου κόμματος της αντιπολίτευσης της Ταϊβάν, του Κουομιντάνγκ (KMT), υπερασπίστηκε την Κυριακή τη \"γενναία\" προσέγγισή του στο Πεκίνο, μετά την επίσκεψη ενός ανώτερου αξιωματούχου στην Κίνα σε ένα ταξίδι που καταδικάστηκε από την κυβέρνηση της Ταϊπέι και το οποίο αναστάτωσε ακόμη και ορισμένα μέλη του κόμματος, σύμφωνα με τα όσα μεταδίδει το Reuters.\n\nΤα στρατιωτικά γυμνάσια της Κίνας κοντά στο δημοκρατικά κυβερνώμενο νησί αυτόν τον μήνα ως απάντηση στην επίσκεψη στην Ταϊπέι της προέδρου της αμερικανικής Βουλής των Αντιπροσώπων Νάνσι Πελόζι καταδικάστηκαν ευρέως στην Ταϊβάν, μεταξύ άλλων και από το KMT.\n\nΑλλά η απόφαση του ΚΜΤ να στείλει τον αναπληρωτή πρόεδρό του Andrew Hsia στην Κίνα σε μια προκαθορισμένη, όπως είπε το κόμμα, επίσκεψη στην εκεί επιχειρηματική κοινότητα της Ταϊβάν, λίγο μετά την έναρξη των ασκήσεων, προκάλεσε θύελλα αντιδράσεων.\n\nΑργά το Σάββατο, μετά την επιστροφή του, το Συμβούλιο Ηπειρωτικών Υποθέσεων της Ταϊβάν που ασκεί πολιτική για την Κίνα δήλωσε ότι ο Hsia έκανε λάθος που πήγε και ότι τα κόμματα της αντιπολίτευσης θα πρέπει να αναγνωρίσουν ότι η Κίνα είναι \"ο υποκινητής της καταστροφής της ειρήνης στο Στενό της Ταϊβάν\".\n\nΜιλώντας στο ετήσιο συνέδριο του κόμματος στο Ταογιουάν, έξω από την Ταϊπέι, ο πρόεδρός του Eric Chu δήλωσε ότι ο Hsia και άλλοι είναι \"πολύ γενναίοι και αποφασισμένοι\" και ότι είναι σημαντικό να διατηρηθούν ανοιχτές οι γραμμές επικοινωνίας για την αποφυγή συγκρούσεων.\n\n\"Γνωρίζουμε ότι θα υπάρξουν διαφορετικές απόψεις και αντιδράσεις, αλλά το KMT πρέπει να επιμείνει στο να κάνει το σωστό\", είπε. \"Επιπλέον, αν οι δύο πλευρές βρίσκονται σε σοβαρό ανταγωνισμό, κανείς δεν μπορεί να αποφύγει τον κίνδυνο πολέμου\".\n\nΟ δήμαρχος της πόλης της Νέας Ταϊπέι Hou You-yi, ανώτερο μέλος του ΚΜΤ που είχε χαρακτηρίσει \"συζητήσιμη\" την αξία της επίσκεψης στην Κίνα αυτή τη στιγμή, αρνήθηκε να απαντήσει σε ερωτήσεις δημοσιογράφων για τον Hsia στο συνέδριο.\n\nΟ Hsia, ο οποίος τώρα βρίσκεται σε καραντίνα που του έχει επιβάλει η κυβέρνηση, συναντήθηκε με ανώτερους αξιωματούχους ενώ βρισκόταν στην Κίνα, συμπεριλαμβανομένου ενός αναπληρωτή επικεφαλής του Γραφείου Υποθέσεων της Ταϊβάν.\n\nΗ Ταϊβάν προετοιμάζεται για τις εκλογές δημάρχων και δημοτικών συμβούλων στις 26 Νοεμβρίου, ένα τεστ και για τα δύο κόμματα ενόψει των προεδρικών και κοινοβουλευτικών εκλογών στις αρχές του 2024.\n\nΟι τοπικές εκλογές αφορούν παραδοσιακά περισσότερο εγχώρια θέματα όπως η ρύπανση και τα κοινωνικά ζητήματα παρά τη διεθνή θέση της Ταϊβάν ή τους δεσμούς της με την Κίνα, αλλά η προεκλογική εκστρατεία γίνεται τώρα στη σκιά των ασκήσεων του Πεκίνου.\n\nΤο ΚΜΤ δεν μπόρεσε να αποτινάξει τις κατηγορίες του Δημοκρατικού Προοδευτικού Κόμματος (DPP) ότι θα ξεπουλήσει την Ταϊβάν στην Κίνα πριν από τις προεδρικές και βουλευτικές εκλογές του 2020, οδηγώντας το DPP σε μια σαρωτική νίκη.\n\nΤο KMT κυβέρνησε την Κίνα μέχρι που κατέφυγε μαζί με την ηττημένη κυβέρνηση της Δημοκρατίας της Κίνας στην Ταϊβάν το 1949, αφού έχασε έναν εμφύλιο πόλεμο από τους κομμουνιστές του Μάο Τσετούνγκ, οι οποίοι ίδρυσαν τη Λαϊκή Δημοκρατία της Κίνας.",
    "Βρετανία και Ιαπωνία καταδικάζουν τη «στρατηγική απειλή» της Κίνας και τις προκλήσεις στην Ταϊβάν": "Η Τρας και ο Κισίντα συμφώνησαν στη σπουδαιότητα της συνεργασίας μεταξύ δημοκρατιών, συμπεριλαμβανομένης εκείνης στο πλαίσιο διεθνών θεσμών όπως η G7, με σκοπό τον περιορισμό απειλών για την οικονομία και την ασφάλεια από «αυταρχικά καθεστώτα».\n\nΗ πρωθυπουργός της Βρετανίας Λιζ Τρας καταδίκασε τις προκλήσεις του Πεκίνου αναφορικά με την Ταϊβάν κατά τη συνάντηση που είχε με τον ιάπωνα ομόλογό της Φουμίο Κισίντα στο περιθώριο των εργασιών της Γενικής Συνέλευσης του ΟΗΕ, σύμφωνα με εκπρόσωπο της Ντάουνινγκ Στριτ.\n\n«Οι δύο ηγέτες αποφάσισαν να συνεργαστούν για να αντιμετωπίσουν την στρατηγική απειλή που αντιπροσωπεύει η Κίνα», ανέφερε.\n\nΗ Τρας και ο Κισίντα συμφώνησαν στη σπουδαιότητα της συνεργασίας μεταξύ δημοκρατιών, συμπεριλαμβανομένης εκείνης στο πλαίσιο διεθνών θεσμών όπως η G7, με σκοπό τον περιορισμό απειλών για την οικονομία και την ασφάλεια από «αυταρχικά καθεστώτα», υπογραμμίζεται στη σχετική ανακοίνωση.\n\nΗ πρωθυπουργός της Βρετανίας, η οποία συνάντησε νωρίτερα στη Νέα Υόρκη τον πρόεδρο της Γαλλίας Εμανουέλ Μακρόν, σκοπεύει - με αφορμή το πρώτο της ταξίδι στο εξωτερικό μετά την ανάληψη των καθηκόντων της - να υποσχεθεί πρόσθετη στρατιωτική βοήθεια δισεκατομμυρίων λιρών στην Ουκρανία προκειμένου να αμυνθεί απέναντι στους ρώσους εισβολείς.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Τα βουβάλια, η Κίνα και η Ταϊβάν": "Παύλος Μεθενίτης\n\n«Οταν μαλώνουν τα βουβάλια στον βάλτο, την πληρώνουν τα βατράχια» λέει, στο περίπου, ένας μύθος του Αισώπου. Σήμερα, ένα από τα μεγαλύτερα βουβάλια που τσαλαβουτάνε στο παγκόσμιο τέλμα είναι και η Κίνα. Η άλλη βουβάλα είναι βέβαια η Αμερική, κι ο τρίτος βούβαλος είναι η Ρωσία. Ενα μικρότερο βουβάλι είναι η Ευρώπη, ενώ όλοι οι υπόλοιποι είναι τα βατράχια. Η Ταϊβάν, ας πούμε, είναι ένα βατράχι που κινδυνεύει εσχάτως να γίνει πίτα από την Κίνα και τις ΗΠΑ, που προς το παρόν αλληλοαπειλούνται, ξεφυσώντας άγρια, χτυπώντας σπασμωδικά κάτω τις οπλές τους και προτάσσοντας τα κέρατά τους. Βλέπετε, η Κίνα μαζί με τη Ρωσία αμφισβητούν την πρωτοκαθεδρία των ΗΠΑ και της Ευρώπης στο παγκόσμιο τέναγος, οπότε δεν είναι απίθανο να κάνουν τελικά το «ντου» – το διακύβευμα είναι υψηλό: η κυριαρχία του κόσμου.\n\nΒουβάλι: Είδος άγριου και μεγαλόσωμου βοοειδούς με κοντό και αραιό τρίχωμα και μακριά κέρατα, το οποίο ζει κυρίως στην Ασία και την Αφρική | (Mεταφορικά -μειωτικό) ο παχύς, άχαρος και δυσκίνητος άνθρωπος\n\nΚι εμείς, τι κάνουμε; Εμείς λοιπόν, τα αναλώσιμα βατράχια του βούρκου, δεν μπορούμε να κάνουμε και πολλά πράγματα. Ηδη οι κινεζικοί πύραυλοι περνούν επάνω από το έδαφος της Ταϊβάν και σκάνε στη θάλασσα της Ιαπωνίας, ενώ ο Εβδομος Αμερικανικός Στόλος που περιπολεί σ’ αυτά τα επικίνδυνα νερά της Κίτρινης Θάλασσας είναι με το δάχτυλο στη σκανδάλη ή, μάλλον, στο κουμπί εκτόξευσης των πυραύλων. Εμείς, η μόνη δυνατότητα που έχουμε είναι να πληροφορούμαστε και να πληροφορούμε, να εικάζουμε και να αναμένουμε τις εξελίξεις όσο μπορούμε ψυχραιμότερα. Και για να περνάει η ώρα μας, να ασχολούμαστε με την προέλευση των ονομάτων και τοπωνυμίων, που κι αυτά διηγούνται μια ιστορία. Την οποία, ναι, όποιος δεν νογάει, είναι καταδικασμένος να την ξαναζήσει, ε;\n\nΛοιπόν, η Κίνα. Κατ’ αρχάς, οι ίδιοι οι Κινέζοι δεν λένε «Κίνα» την πατρίδα τους: το επίσημο όνομά της είναι «Zhōnghuá Rénmín Gònghéguó» (Τζονγκχουά Ρένμίν Γκονγκχέγκουό), στο επίσημο σύστημα μεταγραφής της προφοράς των μανδαρινικών σε λατινικούς χαρακτήρες, που σημαίνει «Λαϊκή Δημοκρατία της Κίνας». Η ονομασία «Κίνα», σύμφωνα με το Λεξικό της Νέας Ελληνικής Γλώσσας, είναι μεταφορά ξένου όρου που πιθανώς ανάγεται στην κινεζική λέξη Qin ή Ts’in. Αυτή ήταν το όνομα δυναστείας του 2ου αιώνα π.Χ. Ωστόσο, η χώρα από τον 4ο αιώνα π.Χ. αποκαλούνταν «Tsinstan», ενώ οι Βραχμάνοι χρησιμοποιούσαν τον σανσκριτικό όρο «cina». Πάντως αυτό το «Zhōnghuá», το καθαυτό όνομα της Κίνας, σημαίνει «Μέσο Βασίλειο». Ο όρος «Κίνα» (China) εμφανίζεται για πρώτη φορά το 1555 στη μετάφραση από τον Ρίτσαρντ Ιντεν του ημερολογίου του Πορτογάλου εξερευνητή Ντουάρτε Μπαρμπόσα, που εκδόθηκε το 1516.\n\nΤώρα, η Ταϊβάν (Taiwan). Επισήμως αυτοαποκαλείται «Δημοκρατία της Κίνας». Στα κινεζικά είναι «Τζονγκ Χουά Μιν Γκουό» και διεθνώς «Republic of China». Παλαιότερα ήταν γνωστή ως «Εθνικιστική Κίνα» ή «Φορμόζα», από το όνομα «Ilha Formosa», δηλαδή «Ομορφο νησί» που είχαν δώσει στο νησί οι Πορτογάλοι εξερευνητές του 16ου αιώνα για το φυσικό του κάλλος. Το ίδιο το «Taiwan» σημαίνει «ξένοι», από τους πρώτους Κινέζους αποίκους στο νησί.\n\nΤο ωραίο είναι πως η Ταϊβάν, το βατράχι των 23 εκατ., που δημιουργήθηκε όταν οι εθνικιστές Κινέζοι του Τσιανγκ Κάι Σεκ βρήκαν καταφύγιο στο νησί μετά την επικράτηση του Μάο στην ηπειρωτική Κίνα το 1949, υποστηρίζει πως είναι η μόνη νόμιμη κρατική οντότητα της Κίνας, ενώ η Λαϊκή Δημοκρατία της Κίνας, το βουβάλι του 1,5 δισεκατομμυρίου, θεωρεί πως η Ταϊβάν είναι απλώς μια κινεζική επαρχία...",
    "Γουατεμάλα και Ταϊβάν ενισχύουν τις διμερείς σχέσεις": "Σύμφωνα με δελτίο τύπου που εξέδωσε το Υπουργείο Εξωτερικών στη Γουατεμάλα, οι δύο χώρες υπέγραψαν συμφωνία για την ανταλλαγή και την εκπαίδευση διπλωματικού προσωπικού. Παράλληλα εκφράστηκε η πρόθεσή τους για ενίσχυση τωην εμπορικών τους σχέσεων.\n\nΗ Γουατεμάλα και η Ταϊβάν υπέγραψαν συμφωνία για την ενίσχυση της διμερούς διπλωματικής συνεργασίας τους και επαναβεβαίωσαν την αμοιβαία υποστήριξή τους κατά τη διάρκεια της επίσκεψης του γουατεμαλτέκου υπουργού Εξωτερικών στη νήσο της Ασίας, ανακοίνωσε η κυβέρνηση του κράτους της κεντρικής Αμερικής χθες Πέμπτη.\n\nΤαϊπέι και Γουατεμάλα υπέγραψαν συμφωνία για την ανταλλαγή και την εκπαίδευση διπλωματικού προσωπικού, διευκρίνισε το ΥΠΕΞ στο δελτίο Τύπου που δημοσιοποίησε, μερικές ημέρες μετά την δέσμευση του Μάριο Μπούκαρο ότι η κυβέρνησή του θα «υποστηρίζει πάντα» την Ταϊβάν.\n\nΗ Γουατεμάλα συγκαταλέγεται στις μόλις 14 χώρες του κόσμου που διατηρούν επίσημα διπλωματικές σχέσεις με την Ταϊβάν και είναι επίσης ο ένας από τους τρεις εναπομείναντες συμμάχους της στην κεντρική Αμερική — οι υπόλοιποι δύο είναι η Ονδούρα και το Μπελίζ.\n\nΤον Δεκέμβριο, η Κίνα αποκατέστησε εκ νέου διπλωματικές σχέσεις με τη Νικαράγουα. Το Πεκίνο δεν κρύβει πως πρόθεσή του να μειώσει τον αριθμό των κρατών που αναγνωρίζουν την Ταϊβάν στο μηδέν.\n\nΤο ζήτημα έχει ευρύτερες γεωπολιτικές διακλαδώσεις. Μεταξύ άλλων, η κυβέρνηση των ΗΠΑ ανησυχεί για το γεγονός πως η Κίνα εντείνει τις προσπάθειες να αυξήσει την επιρροή της στην κεντρική Αμερική.\n\nΗ Ταϊβάν των 23 εκατομμυρίων κατοίκων ζει υπό τη μόνιμη απειλή στρατιωτικής εισβολής της Κίνας. Το Πεκίνο θεωρεί τη νήσο αποσκιρτήσασα κινεζική επαρχία, προορισμένη να επανενωθεί με την ηπειρωτική χώρα στο μέλλον, διά της βίας αν χρειαστεί.\n\nΣτην ανακοίνωση της διπλωματίας της Γουατεμάλας επισημαίνεται ακόμη ότι κατά τη διάρκεια συναντήσεών τους με τον κ. Μπούκαρο, επικεφαλής εταιρειών της Ταϊβάν εξέφρασαν την πρόθεσή τους να εισάγουν μεγαλύτερες ποσότητες προϊόντων από το κράτος της κεντρικής Αμερικής, ειδικά καφέ.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Η Ταϊβάν διεξάγει νέα στρατιωτικά γυμνάσια με πραγματικά πυρά": "Κλείσιμο\n\nΟιάρχισαν σήμερα στρατιωτικά γυμνάσια με πραγματικά πυρά για να δοκιμαστεί το αξιόμαχο διαφόρων μονάδων του Πεζικού, των Τεθωρακισμένων και πτερυγών επιθετικών ελικοπτέρων τηςΤα γυμνάσια, που γίνονται ανά τρίμηνο, θα διαρκέσουν ως την Πέμπτη, διευκρίνισε στο Γερμανικό Πρακτορείο εκπρόσωπος των ενόπλων δυνάμεων της νήσου.Διεξάγονται στην κομητεία Πινγκτούνγκ (νότια) και σε αυτά θα συμμετάσχουν ελικόπτερα AH-1W Super Cobra και AH-64E Apache.Είναι η δεύτερη φορά που διεξάγονται ασκήσεις με πραγματικά πυρά από τις ένοπλες δυνάμεις τηςαφότου επισκέφθηκε τη νήσο η πρόεδρος της Βουλής των Αντιπροσώπων των ΗΠΑ, η Νάνσι Πελόσι, τον περασμένο μήνα, προκαλώντας οργή στην Κίνα.Αντιδρώντας, ο κινεζικός στρατός διεξήγαγε τα μεγαλύτερα στρατιωτικά γυμνάσια της ιστορίας του στο στενό της Ταϊβάν, χρησιμοποιώντας αεροσκάφη, πλοία και πυραύλους. Αρκετοί αναλυτές είδαν στα γυμνάσια αυτάν, με δική της κυβέρνηση, ζει υπό τη μόνιμη απειλή στρατιωτικής εισβολής της Κίνας. Το Πεκίνο θεωρεί τη νήσο αποσκιρτήσασα κινεζική επαρχία, προορισμένη να επανενωθεί με την ηπειρωτική χώρα στο μέλλον, διά της βίας αν χρειαστεί.",
    "ΒΊΝΤΕΟ : Απανωτοί ισχυροί σεισμοί στην Ταϊβάν": "περισσότερα από Κόσμος",
    "Συνάντηση Πούτιν-Σι με φόντο Ταϊβάν, Ουκρανία και ενέργεια με αντίπαλο τις ΗΠΑ": "efsyn.gr\n\nΟ Σι Τζινπίνγκ και ο Βλαντιμίρ Πούτιν θα συναντηθούν σήμερα σε μια αρχαία πόλη του Ουζμπεκιστάν, που υπάγεται στον Δρόμο του Μεταξιού, προκειμένου να συζητήσουν για θέματα που αφορούν στον πόλεμο της Ουκρανίας, τις εντάσεις στην Ταϊβάν με φόντο την αμερικανική εμπλοκή και την εμβάθυνση της σχέσης μεταξύ της ανερχόμενης υπερδύναμης της Κίνας και του τιτάνα των φυσικών πόρων της Ρωσίας. Οι στρατιωτικές αποτυχίες της Μόσχας στην Ουκρανία θα δοκιμάσουν περαιτέρω την διευρυμένη γεωπολιτική και οικονομική σχέση μεταξύ Κίνας και Ρωσίας, καθώς οι ηγέτες συναντιούνται για πρώτη φορά μετά τη ρωσική εισβολή, είπαν οι αναλυτές.\n\nΗ συνάντηση του Σι Τζινπίνγκ και του Βλαντιμίρ Πούτιν, η οποία προγραμματίστηκε στο πλαίσιο της συνόδου κορυφής του Οργανισμού Συνεργασίας της Σαγκάης (SCO) στη Σαμαρκάνδη του Ουζμπεκιστάν, θα εξετάσει τη διεύρυνση της επιρροής τους στην κεντρική Ασία, όπου οι δύο παγκόσμιες δυνάμεις διατηρούν εδώ και καιρό έναν «υγιή ανταγωνισμό». Η σύνοδος κορυφής της SCO, μια ετήσια συνάντηση των ηγετών της Ευρασίας για την περιφερειακή πολιτική, την οικονομία και την ασφάλεια, λαμβάνει χώρα σε μια κρίσιμη στιγμή κατά την οποία η ανερχόμενη υπερδύναμη Κίνα και η αποδυναμωμένη Ρωσία θα μπορούσαν να αλλάξουν τις ισορροπίες του συσχετισμού δύναμης στην Κεντρική Ασία προς όφελος του Πεκίνου.\n\nΚαι οι δύο ηγέτες έχουν προγραμματίσει επίσης επισκέψεις στο Καζακστάν, όπου ο Σι ξεκίνησε για πρώτη φορά την πρωτοβουλία ξένων επενδύσεων με την ονομασία «ζώνη και δρόμος» το 2013. Υπογραμμίζοντας τη σημασία της περιοχής, η επίσκεψη του Σι θα είναι το πρώτο του διεθνές ταξίδι από την έναρξη της πανδημίας και έρχεται μόλις ένα μήνα πριν το συνέδριο του Κομμουνιστικού Κόμματος Κίνα, στο οποίο αναμένεται να εδραιωθεί η τρίτη θητεία του ως ηγέτη του ίδιου και της χώρας.\n\nΗ Κεντρική Ασία βρίσκεται «στο επίκεντρο των στρατηγικών του Σι», δήλωσε η Τερίς Φάλον, διευθύντρια του Ασιατικού Κέντρου Σπουδών για τη Ρωσία για την Ευρώπη. «Αν σκεφτούμε τη γενική στρατηγική της Κίνας… είναι ξεκάθαρο ότι έχουν κινηθεί προς τη Δύση».\n\nΟ Σι και ο Πούτιν συναντήθηκαν τελευταία φορά στο περιθώριο των Χειμερινών Ολυμπιακών Αγώνων του Πεκίνου, όπου ανακοίνωσαν τη συνεργασία τους, λίγες εβδομάδες πριν η Ρωσία εισβάλει στην Ουκρανία. Ρώσοι αξιωματούχοι είπαν ότι οι δύο ηγέτες έχουν μια «πλήρη και λεπτομερή ατζέντα» για τις συνομιλίες και ορισμένοι αναλυτές είπαν ότι αναμένουν από τον Πούτιν να ζητήσει περισσότερη βοήθεια από την Κίνα μετά τη στρατιωτική υποχώρηση της Ρωσίας στο Χάρκοβο.\n\nΤο Πεκίνο προσπαθεί να διατηρήσει ισορροπίες μεταξύ της στήριξης που παρέχει στη Μόσχα και της επιθυμίας του να αποφύγει τον έμμεσο οικονομικό αντίκτυπο από τις δυτικές κυρώσεις που επιβλήθηκαν στη Ρωσία. Αρνήθηκε να καταδικάσει την εισβολή, κατηγορώντας τη Δύση για την ανάφλεξη στην Ουκρανία. Η Κίνα μπορεί να μην έχει στείλει όπλα στη Ρωσία, όμως φέρεται να παρείχε εξαρτήματα για drone, ενώ την περασμένη βδομάδα συμμετείχε σε κοινές στρατιωτικές ασκήσεις με τη Ρωσία και την Ινδία στη Θάλασσα της Ιαπωνίας.\n\nΤην Παρασκευή, η Ρωσία ισχυρίστηκε ότι το τρίτο υψηλότερο στέλεχος της κυβέρνησης του Πεκίνου είχε προσφέρει μια άνευ προηγουμένου νομιμοποίηση στις ενέργειές της στην Ουκρανία. Σύμφωνα με τη Μόσχα, ο Λι Ζανσού είπε στους Ρώσους ότι η Κίνα «κατανοεί και υποστηρίζει τη Ρωσία», ιδιαίτερα «για την κατάσταση στην Ουκρανία». Από τη μεριά της η επίσημη κινεζική γραμμη ανέφερε ότι το Πεκίνο θα «συνεχίσει να συνεργάζεται με τη Μόσχα για να υποστηρίζουν σταθερά ο ένας τον άλλο» στην προώθηση βασικών συμφερόντων.\n\nΗ ισχύς της δυτικής απάντησης στη ρωσική εισβολή και οι πρόσφατες απώλειες της Ρωσίας έχουν εγείρει δύσκολα διλήμματα για τον Σι σχετικά με την εξωτερική του πολιτική σε σύμπλευση με τον Πούτιν, όμως κατά πάσα πιθανότατα θα παραμείνει υποστηρικτικός, δήλωσε η καθηγήτρια Ελίζαμπεθ Γουίσνικ, ανώτερη ερευνήτρια επί γεωπολιτικών θεμάτων.\n\n«Με τη Ρωσία υπό πίεση στο πεδίο της μάχης, ο Σι μπορεί να αισθάνεται υποχρεωμένος να εκφράσει μεγαλύτερη λεκτικήυποστήριξη στη Ρωσία ή τουλάχιστον να ασκήσει κάποια πρόσθετη κριτική στο ΝΑΤΟ και τις ΗΠΑ», είπε η Γουίσνικ. Διάφοροι αναλυτές εκτιμούν ότι καθώς η ισχύς και η επιρροή της Ρωσίας μειώνονται, το Πεκίνο μπορεί να επωφεληθεί αυξάνοντας την παρουσία της σε βασικούς κόμβους των εμπορικών δρόμων της Κεντρικής Ασίας.\n\nΟ Νίβα Γιάου, ανώτερος ερευνητής στην Ακαδημία του ΟΑΣΕ στο Μπισκέκ της Κιργιζίας, είπε ότι η Κίνα είχε έναν μακροπρόθεσμο στόχο να μετατοπίσει το την παγκόσμια εμπορική της δραστηριότητα από τη θάλασσα στη στεριά, ειδικά σε ο, τι αφορά στους ενεργειακούς δρόμους που «μπορεί να οδηγήσει σε περιορισμό των κυρώσεων ενάντια στην Κίνα εάν έρχεται ποτέ σε στρατιωτική κατάληψη της Ταϊβάν».\n\nΟ ίδιος είπε ότι στη σύνοδο κορυφής θα μπορούσαν να ανακοινωθούν συμφωνίες για το εμπόριο και τις μεταφορές ή τις νές επενδύσεις «ζώνης και δρόμου».\n\nΗ Ρωσία έχει παρόμοιους στόχους με την Κίνα, είπε ο Γιάου, αλλά με την αποδυνάμωση της Μόσχας ο Πούτιν πιθανότατα θα επικεντρωθεί στο να διασφαλίσει ότι η Ρωσία θα συνεχίσει να εξυπηρετεί τα περιφερειακά της συμφέροντα μέσω των κινεζικών σχεδίων στην ευρύτερη περιοχή. Ο πόλεμος στην Ουκρανία έχει διαταράξει τους χερσαίους εμπορικούς δρόμους της Κίνας, έχει περιπλέξει τις κινεζικές επενδύσεις στην Κεντρική Ασία και έχει βλάψει την ικανότητα της Ρωσίας να είναι ο βασικός εγγυητής ασφαλείας στην περιοχή, είπε η Γουίσνικ.\n\nΒέβαια, παραμένει ανοιχτό το ερώτημα του εάν η Κίνα είναι έτοιμη να αναλάβει μεγαλύτερο ρόλο στην περιφερειακή ασφάλεια, και εάν η Ρωσία και οι περιφερειακές δυνάμεις θα αποδεχτούν μία τέτοια εξέλιξη.\n\nΠριν συναντηθούν, ο Σι και ο Πούτιν έχουν προγραμματίσει να συναντηθούν με τον πρόεδρο του Καζακστάν, Κασίμ Τζομάρτ Τογκάγιεβ, έβασικό παράγοντα για τα κινεζικά συμφέροντα στην περιοχή.\n\n«Αυτό που περιμένουμε από αυτό το ταξίδι είναι ότι ο Σι Τζινπίνγκ προσπαθεί πραγματικά να διαπιστώσει πώς είναι ο Τογκάγιεφ ως πρόεδρος αναφορικά με τις βασικές αρχές της Κίνας», είπε ο Γιάου. Ο Τογκάγιεφ, πρώην διπλωμάτης που μιλάει κινέζικα και ρωσικά, ανέβηκε στην εξουσία το 2019 μετά από σχεδόν τρεις δεκαετίες διακυβέρνησης του προκατόχου του. Οι αναλυτές εκτιμούν ότι παρόλο που το Καζακστάν έκλινε παραδοσιακά προς τη Ρωσία –τον Ιανουάριο κάλεσε τη Μόσχα για βοήθεια για να καταπνίξει την εξέγερση που ξέσπασε– ενδιαφερόταν επίσης για την Κίνα και τις «βαθιές τσέπες» της.",
    "Η Κίνα στρώνει το έδαφος για εισβολή στην Ταϊβάν - «Σήμα» Xi Jinping να προχωρήσει η μεταρρύθμιση του στρατού": "Ο Κινέζος ηγέτης έδωσε σήμα να προχωρήσει η δρομολογημένη μεταρρύθμιση του στρατού, μιλώντας σε συμμετέχοντες στο σεμινάριο για την εθνική άμυνα και τη στρατιωτική μεταρρύθμιση, αναφέρει το Sputnik.\n\nΗ εκδήλωση πραγματοποιήθηκε στο Πεκίνο και συμμετείχαν μέλη του Πολιτικού Γραφείου της Κεντρικής Επιτροπής του Κομμουντιστικού Κόμματος Κίνας.\n\nΟ Xi Jinping επεσήμανε ότι η PLA θα πρέπει να τηρήσει αυστηρά το σχέδιο για την υλοποίηση των επιδιωκόμενων στόχων της μεταρρύθμισης.\n\nΟι κινεζικές αρχές το 2015 πάντως ανακοίνωσαν ότι σχεδιάζουν να μεταρρυθμίσουν τις ένοπλες δυνάμεις της χώρας για να αυξήσουν την αποτελεσματικότητά τους. Ο ηγέτης της Λαϊκής Δημοκρατίας της Κίνας επιδιώκει να δημιουργήσει έναν υπερσύγχρονο στρατό που θα είναι σε θέση, αν χρειαστεί, να απωθήσει κάθε εχθρό.\n\nΟι συγκεκριμένες δηλώσεις λαμβάνουν χώρα την ώρα που οι σχέσεις Κίνας - ΗΠΑ βρίσκονται σε ιδιαίτερα κρίσιμο σημείο λόγω της Ταϊβάν και της στήριξης Biden στο νησί και την επιδικώμενη ανεξαρτησία του.\n\n\n\nΟ κόκκινος δράκος... δείχνει τα δόντια του\n\n\n\nΟ Κινέζος πρόεδρος Xi Jinping στην ομιλία του τάχθηκε υπέρ της δημιουργίας μιας νέας κατάστασης για τη μεταρρύθμιση και την ενίσχυση του στρατού.\n\nΣτο σεμινάριο, ο Xi τόνισε ότι την τελευταία δεκαετία, η Κεντρική Επιτροπή του ΚΚΚ και η Κεντρική Στρατιωτική Επιτροπή έχουν εφαρμόσει ολοκληρωμένα τη στρατηγική της μεταρρύθμισης και ενίσχυσης του στρατού και έχουν σημειώσει ιστορικά επιτεύγματα στην εμβάθυνση της εθνικής άμυνας και της μεταρρύθμισης του στρατού.\n\nΑυτό είχε ως αποτέλεσμα ένα νέο σύστημα, μια νέα δομή, ένα νέο πρότυπο και ένα νέο πρόσωπο για τον λαϊκό στρατό.\n\nΟ Xi είπε ότι η επιτυχημένη εμπειρία της μεταρρύθμισης πρέπει να συνοψιστεί προσεκτικά και να χρησιμοποιηθεί ενεργά, ενώ η νέα κατάσταση και οι απαιτήσεις του έργου θα πρέπει να κατανοηθούν καλά.\n\nΣτόχος είναι να δημιουργηθεί μια νέα κατάσταση μεταρρύθμισης και ενίσχυσης του στρατού.\n\nΤι μετέδιδε τις προηγούμενες ημέρες το BN\n\n\n\n\n\nΠυρά κατά του προέδρου των ΗΠΑ, Joe Biden για τη δήλωση του ότι οι ΗΠΑ θα υπερασπιστούν την Ταϊβάν σε περίπτωση εισβολής από την Κίνα εξαπέλυσε το Πεκίνο.\n\nΗ Κίνα κατήγγειλε ως «κατάφωρη παραβίαση» των διπλωματικών δεσμεύσεων της Ουάσινγκτον τις δηλώσεις Biden.\n\n«Πρόκειται για κατάφωρη παραβίαση της σημαντικής δέσμευσης των Ηνωμένων Πολιτειών να μην υποστηρίξουν την ανεξαρτησία της Ταϊβάν. Στέλνει σοβαρό, αρνητικό μήνυμα (υποστήριξης) προς τις αυτονομιστικές δυνάμεις που αγωνίζονται για την ανεξαρτησία της Ταϊβάν» ανέφερε η εκπρόσωπος του κινεζικού ΥΠΕΞ, τονίζοντας ότι η Κίνα επιφυλάσσεται του δικαιώματος να λάβει όλα τα αναγκαία μέτρα για να απαντήσει σε ενέργειες που διαιρούν την χώρα.\n\n«Πρόθεσή μας είναι να κάνουμε το καλύτερο στην προσπάθεια για ειρηνική επανένωση.\n\nΤην ίδια στιγμή, δεν θα ανεχθούμε οποιαδήποτε ενέργεια έχει ως στόχο την απόσχιση» υποστήριξε το κινεζικό ΥΠΕΞ.\n\nΜην κάνετε το λάθος\n\nΜάλιστα, η εκπρόσωπος κάλεσε τις ΗΠΑ να διαχειρισθούν τα θέματα που σχετίζονται με την Ταϊβάν «προσεκτικά και όπως αρμόζει» και να μην στέλνουν «λάθος μηνύματα» προς τις αυτονομιστικές δυνάμεις της Ταϊβάν, προειδοποιώντας την Ουάσινγκτον για τον κίνδυνο σοβαρής βλάβης των αμερικανοσινικών σχέσεων και της ειρήνης στα Στενά της Ταϊβάν.\n\n«Δεν υπάρχει παρά μία Κίνα στο κόσμο, η Ταϊβάν αποτελεί μέρος της Κίνας και η κυβέρνηση της Λαϊκής Δημοκρατίας της Κίνας είναι η μόνη νόμιμη κυβέρνηση της Κίνας» επανέλαβε η εκπρόσωπος του υπουργείου Εξωτερικών.\n\nΟι δηλώσεις Biden\n\nΟ Biden υποστήριξε μιλώντας στην εκπομπή 60 Minutes του τηλεοπτικού δικτύου CBS ότι οι ένοπλες δυνάμεις των ΗΠΑ θα υπερασπιστούν την Ταϊβάν σε περίπτωση εισβολής του στρατού της Κίνας.\n\nΕρωτηθείς εάν ο αμερικανικός στρατός θα υπερασπιζόταν την Ταϊβάν, σε περίπτωση που η Κίνα επιχειρούσε να την προσαρτήσει ο Biden είπε «ναι εάν πράγματι γινόταν επίθεση άνευ προηγουμένου».\n\nΩστόσο, διευκρίνισε ότι πρόθεσή του δεν είναι να «ενθαρρύνει» τις αρχές της νήσου να ανακηρύξουν την ανεξαρτησία της Ταϊβάν.\n\n«Αυτή είναι δική τους απόφαση» είπε ο Biden.\n\nΠάντως για ακόμα μια φορά, εκπρόσωπος του Λευκού Οίκου διαβεβαίωσε λίγο μετά τη μετάδοση της συνέντευξης πως η πολιτική της Ουάσινγκτον όσον αφορά το ζήτημα της Ταϊβάν «δεν έχει αλλάξει».\n\nΣημειώνεται πως τον περασμένο Μάιο ο Biden είχε πει και πάλι ότι οι ΗΠΑ θα επενέβαιναν στρατιωτικά για να στηρίξουν την Ταϊβάν σε περίπτωση κινεζικής εισβολής, προκαλώντας οργή στο Πεκίνο, δήλωση που επιχείρησε στη συνέχεια να ανασκευάσει.\n\nΟι ΗΠΑ εδώ και δεκαετίες τηρούν μια «στρατηγική αμφισημία» καθώς δεν έλεγαν ξεκάθαρα αν θα επενέβαιναν στρατιωτικά υπέρ της Ταϊβάν σε περίπτωση κινεζικής επίθεσης, κάτι που ικανοποιούσε την Κίνα, η οποία αν και έλεγε ότι η Ταϊβάν είναι έδαφος της, δεν έκανε κάποια κίνηση προς αυτήν την κατεύθυνση.\n\nΕπρόκειτο για προσεγγίσεις που διατηρούσαν τη σταθερότητα στη ευρύτερη περιοχή.",
    "Την έγκριση πακέτου όπλων αξίας 1,1 δις δολαρίων στην Ταϊβάν θα ζητήσει από το Κογκρέσο ο Τζο Μπάιντεν": "Την είδηση δημοσιεύει ο ιστότοπος Politico, επικαλούμενος τρεις πηγές με γνώση του θέματος.\n\nΗ κυβέρνηση του αμερικανού προέδρου Τζο Μπάιντεν σκοπεύει να ζητήσει από το Κογκρέσο να εγκρίνει την πώληση πακέτου στρατιωτικού εξοπλισμού στην Ταϊβάν εκτιμώμενης αξίας 1,1 δισεκ. δολαρίων, το οποίο πρόκειται να συμπεριλαμβάνει 60 πυραύλους κατά πλοίων επιφανείας και 100 αντιαεροπορικούς πυραύλους, αναφέρει δημοσίευμα του ειδησεογραφικού ιστότοπου Politico, που επικαλείται τρεις πηγές ενημερωμένες σχετικά.\n\nΗ πληροφορία αυτή βλέπει το φως της δημοσιότητας εν μέσω της κλιμάκωσης των εντάσεων με την Κίνα μετά την επίσκεψη που έκανε η πρόεδρος της Βουλής των Αντιπροσώπων, η Νάνσι Πελόσι, στην Ταϊπέι στις αρχές Αυγούστου.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Από την Ουκρανία στην Ταϊβάν: Ένα τσιγάρο δρόμος…": "Σαφείς αιτίες, κατασκευασμένες αφορμές:\n\n· Οι ΗΠΑ έχουν ένα φωτοτυπικό μηχάνημα που παράγει δολάρια χωρίς κανένα αντίκρισμα. Το γουάν παίρνει σιγά–σιγά την πρωτοκαθεδρία κλονίζοντας σοβαρά την αμερικανική παγκόσμια οικονομική κυριαρχία. Επιπλέον οι κινέζοι κατέχουν τεράστιο τμήμα από το χρέος της Αμερικής.\n\n· Οι G7 (οι 7 πλουσιότερες χώρες του κόσμου: Γαλλία, Γερμανία, ΗΠΑ, ΜΒ, Ιαπωνία, Καναδάς, Ιταλία) αντιπροσωπεύουν λιγότερο από 0,7 δισεκατομμύρια ανθρώπους, ενώ οι BRICS (Βραζιλία, Ρωσία, Ινδία, Κίνα, Νότια Αφρική) περισσότερο από 3 δισεκατομμύρια. Φαίνεται ότι σύντομα το γουάν, οι BRICS, οι απεριόριστες πηγές τους και η τεράστια εσωτερική αγορά τους θα είναι το μέλλον και το δολάριο και οι G7 το παρελθόν...\n\n· ΠΡΕΠΕΙ (κατά τους αμερικανούς) η Κίνα να υποχωρήσει και ει δυνατόν να καταρρεύσει άμεσα. Πως;\n\n· Οικονομικά, δημιουργώντας οι δυτικοί καπιταλιστές στον Τρίτο Κόσμο και αλλού (π.χ. Τουρκία) “μικρές Κίνες” με φτηνό εργατικό δυναμικό. Με αυτόν τον τρόπο θα προσελκύσουν τους μεγαλοεπενδυτές να εγκαταλείψουν την Κίνα για πιο συμφέροντα σκλαβοπάζαρα (ήδη οι G7 δέσμευσαν σε πρώτη φάση 600 δις γι’ αυτόν τον σκοπό).\n\n· Πολιτικά/στρατιωτικά με τεχνητή όξυνση. Η Ταϊβάν ΕΙΝΑΙ κινεζικό έδαφος. Απλά ο Τσιανγκ Κάι-Σεκ, σφαγέας του κινεζικού λαού, κυνηγημένος από τον Μάο Τσε Τουνγκ, το 1949 κατέφυγε στην Ταϊβάν, μαζί με δύο εκατομμύρια Κινέζους εθνικιστές, κάτω από αμερικανική προστασία. Εκεί αυτοανακηρύχθηκε Πρόεδρος της Εθνικιστικής Κίνας. Η Ταϊβάν στον ΟΗΕ είναι αναγνωρισμένη ως τμήμα της Κίνας με ειδικό καθεστώς. Τα πρόσφατα μπες–βγες των αμερικανικών πλοίων στην κινεζική θάλασσα και η ταυτόχρονη επίσκεψη της προέδρου της Βουλής των Αντιπροσώπων, Νάνσυ Πελόζι στο νησί (χωρίς να ενημερωθεί η επίσημη Κίνα, επιδιώκοντας έτσι μια έμμεση αναγνώριση της Ταϊβάν ως ανεξάρτητη οντότητα) είχαν ακριβώς σκοπό να προκαλέσουν την Κίνα, να γίνει διεθνές διπλωματικό επεισόδιο ή καλύτερα θα ήταν θερμό επεισόδιο, καταδίκες στον ΟΗΕ, οικονομικό μποϋκοτάζ κ.λπ. Πρέπει, πάση θυσία, η Κίνα να γίνει η νέα Ρωσία και η Ταϊβάν η νέα Ουκρανία!\n\n· Για να φτάσουμε ως εδώ (αλλά και η περαιτέρω όξυνση στο άμεσο μέλλον που έχει προετοιμαστεί από τις ΗΠΑ) έπρεπε να αδυνατήσουν τα στηρίγματα της Κίνας και ιδίως η Ρωσία, τροφοδότης της πρώτης σε ενέργεια, μεταλλεύματα, τρόφιμα, αλλά και στρατιωτικός σύμμαχος. Πως; ΝΑΤΟ και Ουκρανία…\n\n· Παρά τις υποσχέσεις των δυτικών ιμπεριαλιστών για πάγωμα της επέκτασης του ΝΑΤΟ την δεκαετία του 90, δεκατέσσερις (14!) νέες χώρες μπήκαν στην Συμμαχία περικυκλώνοντας την Ρωσία. Η 15η η Ουκρανία, υποσχέθηκε να τοποθετήσει και πυρηνικά στο έδαφός της, μόλις 430 χιλιόμετρα μακριά από την Μόσχα.\n\n· Την Ουκρανία ετοίμασαν προσεκτικά οι Δυτικοί: Φασιστικό πραξικόπημα το 2014 κατά του εκλεγμένου προέδρου, σφαγή 14.000 ρωσόφωνων στο Ντονμπάς από τους Ναζί του Αζόφ (2014 – 2021), τρομοκρατία σε όλη την επικράτεια (αποκορύφωμα, οι ναζί έκαψαν ζωντανούς 110 εργάτες στο κτίριο των Συνδικάτων στο Κίεβο), τοποθέτηση στην εξουσία ενός ανδρείκελου ονόματι Ζελένσκι.\n\n· Αναμενόμενη επίθεση της Ρωσίας. Το επιτελείο των αμερικανών με θλιβερούς κομπάρσους τους ευρωπαίους ηγέτες ανταπαντά με στρατηγικό στόχο να καταρρεύσει σε όλα τα μέτωπα (οικονομικό, πολιτικό, κοινωνικό, πολιτιστικό) ο σύμμαχος της Κίνας για να ακολουθήσει το τελικό κτύπημα στην τελευταία.\n\n· Οικονομικό/Πολιτικό Μέτωπο. Η Δύση τροφοδοτεί την Ουκρανία με όπλα, συντηρώντας έναν διαρκή πόλεμο φθοράς για την Ρωσία, επιδιώκοντας την κατάρρευση της οικονομίας της και ευτελές ρούβλι. Οι αμερικανοί υλοποιούν το όνειρό τους να ξηλώσουν τους ρωσικούς αγωγούς αερίου και να πωλούν στην Ευρώπη το πέντε φορές πιο ακριβό δικό τους αέριο. Οι δυτικοί μποϋκοτάρουν τις εξαγωγές/εισαγωγές της Ρωσίας, παγώνουν τραπεζικούς λογαριασμούς, διώχνουν επιχειρήσεις, εργαζόμενους από όπου μπορούν. Στους διεθνείς οργανισμούς γίνεται προσπάθεια να αποβληθεί η Ρωσία ή τουλάχιστον να γίνει παρίας. Στο μέτωπο του πολέμου ο κύριος ηττημένος είναι η Αλήθεια. Ποιος θα ξεχάσει την Λουντμίλα Ντενισόβα (υπεύθυνη Επίτροπο της Ουκρανίας για την υπεράσπιση των Ανθρωπίνων Δικαιωμάτων) και τα τερατώδη ψέματά της για βιασμούς βρεφών και άλλες άρρωστες φαντασιώσεις της; Ποιος θα πεισθεί ότι οι Ρώσσοι ρίχνουν πυραύλους στον …εαυτό τους στο πυρηνικό εργοστάσιο της Ζαπορίζια;\n\n· Κοινωνικό/Πολιτιστικό Μέτωπο. Αναρωτιέται κανείς: Τι φταίει “η Λίμνη των Κύκνων” και ο Τολστόι και εξοβελίζονται στο πυρ το εξώτερον από τα θέατρα και τα βιβλιοπωλεία της Δύσης; Τι φταίει η ομάδα χόκεϋ του Βλαδιβοστόκ και δεν της δίνουν βίζα να παίξει στον Καναδά; Δεν είναι απλή ηλιθιότητα και λύσσα των Δυτικών ιμπεριαλιστών όπως ειπώθηκε. Είναι “αισχρά σοφό” το τσουβάλιασμα Πούτιν, σημερινή Ρωσία, Λένιν, κομμουνισμός, ΕΣΣΔ, τσαρική Ρωσία, Ντοστογιέφσκι, σλαβική ταυτότητα, Σιβηρία και ότι άλλο παραπέμπει αλλά και γιγαντώνει την εικόνα της “ρωσικής αρκούδας”. Πρέπει να ξεριζωθεί από την συνείδηση των πολιτών της Δύσης οποιαδήποτε σύνδεση τους με την κουλτούρα της Ρωσίας. Το μήνυμα των δυτικών κέντρων επηρεασμού της κοινής γνώμης προς τους πολίτες της Δύσης είναι: “Μην επικεντρώνεστε σε κάποια επιτεύγματά τους - συγγραφείς, μπαλέτα, αθλητικές επιδόσεις. Μην ασχολείστε εάν έριξαν τον Τσάρο, πήγαν στο Διάστημα, είχαν δωρεάν θέρμανση και σίγουρη δουλειά. Μην πονοκεφαλιάζετε να καταλάβετε που διαφέρει πολιτικά ο Πούτιν, ο Γκορμπατσώφ και ο Λένιν. Είναι εσωτερικά τους ιστορικά μπερδέματα. Η χώρα αυτή πάντα ήταν και είναι σε άλλον πλανήτη, όχι στον δικό μας. Προσοχή, μακριά από κάθε επαφή με αυτούς τους σλάβους, θέλουν να μολύνουν τον δυτικό πολιτισμό μας και ιδιαίτερα τον ευρωπαϊκό”. Θυμίζει αρκετά τις θεωρίες των ναζί για τους πρόσφυγες στα σύνορα της Ευρώπης και βολεύει στην πλύση των εγκεφάλων μας.\n\nΟ άνεμος της Ιστορίας λυσσομανά στις μέρες μας και το καινούργιο ξεπηδά με τις οδύνες της γέννας να είναι έντονες. Οι BRICS δεν είναι Ρομπέν των Δασών και οι G7 δεν θα παραδώσουν τα ηνία εύκολα. Στην οικονομική, στρατιωτική και κοινωνική λαίλαπα που έρχεται, οι λαοί είναι υποχρεωμένοι ιστορικά να γίνουν πρωταγωνιστές, για να μην συνθλιβούν στις νέες Συμπληγάδες.\n\n[Το σημείωμα αυτό είναι εμπνευσμένο από την εξαιρετική συνέντευξη του Γιώργου Παπασωτηρίου στο Militaire, “Πρόβα τζενεράλε η Ρωσία, στόχος των ΗΠΑ η Κίνα”, ARTI news / Κόσμος / 30.07.22 ]",
    "Ισχυρός σεισμός 7,2 Ρίχτερ στην Ταϊβάν – Δείτε συγκλονιστικά βίντεο": "Συγκλονιστικές είναι οι εικόνες από το σεισμό στην Ταϊβάν, όπου η γη δεν έχει σταματήσει να τρέμει δίνοντας πολύ ισχυρούς μετασεισμούς.\n\nΙσχυρή σεισμική δόνηση μεγέθους 7,2 βαθμών σημειώθηκε στο νοτιοανατολικό τμήμα της Ταϊβάν, το οποίο είναι αραιοκατοικημένο, ανακοίνωσε το Αμερικανικό Γεωφυσικό Ινστιτούτο (USGS).\n\nΑπό την πλευρά της η μετεωρολογική υπηρεσία της Ταϊβάν ανέφερε ότι ο σεισμός είχε μέγεθος 6,8 βαθμών.\n\nA massive earthquake just hit Southern Taiwan pic.twitter.com/ymbUs90Cbh — ️աrecκ ☭ (@joeywreck) September 18, 2022\n\nWow. Another big earthquake in Taiwan. This one was a 6.8 with the epicenter in Taitung County. Even stronger than the 6.4 on Saturday. This video is from Taipei, more than 200 miles from Taitung. pic.twitter.com/5OTLRT55WX — Will Ripley (@willripleyCNN) September 18, 2022\n\nSo, as #Taiwanese, we should be pretty accustomed with ground shaking and tumbling, but this latest #earthquake since the main one yesterday was prob the strongest for #Taipei area far from the epic center in eastern #Taiwan. Buildings can be seen swinging. pic.twitter.com/QOniP1441j — Geoffery Chang (@geofferyxc) September 18, 2022\n\nA strong #Earthquake of magnitude 6.4 shock southeastern Taiwan, but there were no immediate reports of damage. pic.twitter.com/TUN5BvVduO — Ali Trimzi (@AlySyyed) September 17, 2022\n\nΜετά τον σεισμό εκδόθηκε ανακοίνωση για τσουνάμι από το αμερικανικό σύστημα προειδοποίησης τσουνάμι. Οι αρχές της Ταϊβάν δεν εκδίδουν προειδοποίηση για τσουνάμι για σεισμούς που είναι μεγέθους κάτω των 7 βαθμών.\n\nΝωρίτερα σήμερα το USGS είχε ανακοινώσει ότι σεισμός μεγέθους 6,6 βαθμών έπληξε το Σάββατο το βράδυ τις ανατολικές ακτές της Ταϊβάν.\n\nΟ σεισμός σημειώθηκε στις 14:44 (τοπική ώρα και 08:44 ώρα Γερμανίας), ενώ το επίκεντρό του ήταν περίπου 50 χιλιόμετρα βόρεια της πόλης Ταϊτούνγκ και το εστιακό του βάθος 10 χιλιόμετρα.\n\nMajor #earthquake in south eastern Taiwan, shallow M7.2 near Taitung. Friend in Taipei messaged saying pics knocked off walls etc. – this looks very serious pic.twitter.com/QTO4RrTiIJ — James Reynolds (@EarthUncutTV) September 18, 2022\n\nΕικόνες από την Ταϊβάν δείχνουν διαλυμένες μεγάλες γέφυρες, κτίρια να έχουν καταρρεύσει ή σε μεγάλη κλίση, ακόμα και τρένα να κουνιούνται σαν… να είναι παιχνίδι.\n\nΗ εταιρεία που διαχειρίζεται τους σιδηροδρόμους της Ταϊβάν ανακοίνωσε ότι τρία βαγόνια τραίνου εκτροχιάστηκαν στον σταθμό Ντόνγκλι, στην ανατολικό τμήμα της χώρας, όταν κατέρρευσε μέρος του στεγάστρου της πλατφόρμας.\n\nΟι περίπου 20 επιβάτες που βρίσκονταν στα βαγόνια απομακρύνθηκαν.\n\nΟ σεισμός έγινε αισθητός σε όλη τη χώρα, με τα κτίρια να κουνιούνται και στην πρωτεύουσα Ταϊπέι. Το κέντρο σεισμικών δικτύων της Κίνας από την πλευρά του επεσήμανε ότι ο σεισμός έγινε αισθητός στις παράκτιες περιοχές της χώρας, κυρίως στη Φουζιάν, τη Γκουανγκντόνγκ, τη Ζιανγκσού και τη Σανγκάη.\n\nΤο σεισμό ακολούθησαν πανίσχυροι μετασεισμοί από 3,5 μέχρι 5,6 Ρίχτερ. Κυριολεκτικά, κάθε λίγα λεπτά νέος δυνατός μετασεισμός ταρακουνά ξανά την Ταϊβάν.\n\nTaiwan Earthquake shaking the whole train. Unreal!pic.twitter.com/6MGzTpuajM — Inty (@__Inty__) September 18, 2022\n\nA strong earthquake of magnitude 7.2 struck off the coast of #Taiwan. pic.twitter.com/0Z5dWC9ob0 — NEXTA (@nexta_tv) September 18, 2022\n\n\n\nΗ Ταϊβάν βρίσκεται κοντά στο σημείο που ενώνονται δύο τεκτονικές πλάκες. Περισσότεροι από 100 άνθρωποι σκοτώθηκαν σε σεισμό στο νότιο τμήμα της χώρας το 2016, ενώ άλλη σεισμική δόνηση μεγέθους 7,3 βαθμών προκάλεσε τον θάνατο περισσότερων από 2.400 ανθρώπων το 1999.\n\nΠηγή: ΠΡΩΤΟ ΘΕΜΑ\n\nΜην μαθαίνεις τα νέα τελευταίος!\n\nΚάνε Like στη σελίδα μας στο Facebook και ενημερώσου πρώτος για όλες τις τελευταίες εξελίξεις. Έγκαιρη, έγκυρη και ανεξάρτητη ενημέρωση. Όλες οι τελευταίες Ειδήσεις από τη Γερμανία, την Ελλάδα και τον κόσμο, τη στιγμή που συμβαίνουν.\n\nΔείτε επίσης",
    "Ταϊβάν: 17 κινεζικά αεροσκάφη διέσχισαν τη μέση γραμμή του Στενού της Ταϊβάν": "Δεκαεπτά κινεζικά αεροσκάφη διέσχισαν το Σάββατο τη μέση γραμμή του Στενού της Ταϊβάν, η οποία συνήθως χρησιμεύει ως ανεπίσημο φράγμα μεταξύ των δύο πλευρών, ανακοίνωσε το υπουργείο Άμυνας της Ταϊβάν, καθώς το Πεκίνο συνεχίζει τις στρατιωτικές του δραστηριότητες κοντά στο νησί.",
    "Γιατί το μέλλον του πλανήτη κρίνεται στο στενό της Ταϊβάν": "Παρόλο που η παγκόσμια προσοχή είναι φυσιολογικά στραμμένη στον πόλεμο της Ουκρανίας, οι σινοαμερικανικές σχέσεις εξακολουθούν να αποτελούν τον βασικό πυλώνα των διεθνών σχέσεων. Από την εξέλιξή τους θα κριθούν η μελλοντική ειρήνη και ευημερία στον πλανήτη. Το φάσμα των σχέσεων αυτών είναι ευρύ και συχνά αλληλλοσυμπληρούμενο στο παγκοσμιοποιημένο περιβάλλον. Το ζήτημα της Ταϊβάν, ωστόσο, έχει ιστορικά εξέχουσα σημασία.\n\nΓια τη Λαϊκή Δημοκρατία της Κίνας η επανένωση της με την Ταϊβάν συνιστά εθνικό στόχο. Για την επίτευξη του στόχου αυτού, το Πεκίνο δεν αποκλείει την χρησιμοποίηση ένοπλης βίας σε περίπτωση αποσχιστικής διάθεσης από την πλευρά της Ταϊπέι. Πρόκειται για έσχατη λύση. Aπό την πλευρά τους, οι Ηνωμένες Πολιτείες θεωρούν την Ταϊβάν βασικό εταίρο τους στην Ασία, που αποκτάει ακόμα μεγαλύτερη βαρύτητα στην προσπάθειά τους να περιορίσουν την ισχύ της της Κίνας.\n\nΟι σχέσεις Αμερικής-Ταϊβάν ορίζονται από το σχετικό νόμο που ψηφίστηκε στο Κογκρέσο το 1979, και που προβλέπει, μεταξύ άλλων, παροχή στρατιωτικού εξοπλισμού. Ο νόμος αυτός αναμένεται να εμπλουτιστεί και να ισχυροποιηθεί τις επόμενες βδομάδες. Σε περίπτωση πολέμου μεταξύ Κίνας-Ταϊβάν, η Αμερική έχει αφήσει ανοιχτό το ενδεχόμενο στρατιωτικής εμπλοκής. Το έχει πει δημοσίως πριν από λίγο καιρό ο Πρόεδρος Τζο Μπάιντεν.\n\nΤα τελευταία πενήντα χρόνια οι σινοαμερικανικές σχέσεις αναπτύχθηκαν πάνω στην αρχή της μίας Κίνας. Οι Ηνωμένες Πολιτείες, δηλαδή, αναγνώρισαν τα έτη 1971-1972 τη Λαϊκή Δημοκρατία της Κίνας ως μοναδική και νόμιμη εκπρόσωπο της Κίνας, για να εξασφαλίσουν τη συνεργασία της κατά της Σοβιετικής Ένωσης. Το ερώτημα, το οποίο τίθεται πλέον, είναι αν η εν λόγω αρχή έχει αρχίσει να αναθεωρείται.\n\nΗ Κίνα θεωρεί πως η επίσκεψη της Προέδρου της Βουλής των Αντιπροσώπων Νάνσι Πελόζι στην Ταϊβάν πριν από λίγες βδομάδες αποτελεί πράξη αμφισβήτησης. Άλλωστε, αρκετοί ακόμα γερουσιαστές έκαναν το ίδιο μετά την κα Πελόζι. Η αμερικανική κυβέρνηση απαντάει, επισήμως, ότι η αρχή της μίας Κίνας εξακολουθεί να ισχύει.\n\nΗ αντίδραση της Κίνας στην επίσκεψη της Προέδρου της Βουλής των Αντιπροσώπων στην Ταϊβάν δεν συμπεριέλαβε μόνο στρατιωτικές ασκήσεις αλλά και απόσυρση από ένα πλέγμα διαπραγματεύσεων με τις Ηνωμένες Πολιτείες για θέματα κοινού ενδιαφέροντος όπως η κλιματική αλλαγή.\n\nΗ απόσυρση αυτή δείχνει πως το Πεκίνο αντιτίθεται πλέον ευθέως στην επιλεκτική συνεργασία που του προτείνει η Ουάσιγκτον και επιχειρεί να βάλει κάποιους σταθερούς και συγκεκριμένους όρους. Μέχρι στιγμής θεωρούνταν δεδομένο – τουλάχιστον στη Δύση – πως ακόμα και ως «στρατηγικός εχθρός», η Κίνα θα αποτελούσε εταίρο για τη διαχείριση των παγκόσμιων προκλήσεων.\n\nΑπό εκεί και πέρα, σε ό,τι αφορά το ζήτημα της Ταϊβάν, η αυξανόμενη αμερικανική στρατιωτική υποστήριξη πρέπει να θεωρείται δεδομένη. Η Κίνα, βέβαια, ασχολείται με το θέμα αυτό όχι ως απλώς μία πτυχή της πολιτικής της, όπως συμβαίνει με την Αμερική η οποία δρα ως παγκόσμια υπερδύναμη και επιθυμεί να διατηρήσει την πρωτοκαθεδρία της, αλλά ως ζήτημα εθνικής ασφάλειας. Κατά τρόπο ειρωνικό, και οι δύο χώρες αντλούν πολύ χρήσιμα διδάγματα από την ουκρανική κρίση, τόσο σε στρατιωτικό όσο και σε πολιτικό, οικονομικό και ενεργειακό επίπεδο.\n\nΖητούμενο για τις εμπλεκόμενες πλευρές πρέπει να αποτελεί η αποφυγή ενός πολέμου που μπορεί να οδηγήσει σε γενικευμένη σύρραξη. Η Κίνα έχει δείξει, ιστορικά, τεράστια αποθέματα υπομονής για πολλά ζητήματα, και ενδεχομένως να τα εξαντλήσει στη διαχείριση αυτού της Ταϊβάν, ώστε να πετύχει την ειρηνική επανένωση, εξέλιξη στην οποία η Αμερική, θεωρητικά, δεν αντιτίθεται.\n\nΗ Κίνα, άλλωστε, εξελίχθηκε στη δεύτερη μεγαλύτερη οικονομία του κόσμου και βελτίωσε το επίπεδο ζωής των πολιτών της ακολουθώντας ένα μοντέλο σταθερότητας, ηρεμίας και μακροπρόθεσμου στρατηγικού οράματος. Η αλλαγή του μοντέλου αυτού ίσως προκαλέσει περισσότερους κλυδωνισμούς παρά οφέλη. Αλλά αυτό θα το κρίνει η κινεζική ηγεσία.\n\n* Ο Δρ. Γιώργος Τζογόπουλος είναι Senior Fellow στο ΕΛΙΑΜΕΠ και το Kέντρο Στρατηγικών Σπουδών Μπέγκιν-Σαντάτ και Λέκτορας Διεθνών Σχέσεων στο Ευρωπαϊκό Ινστιτούτο της Νίκαιας. Το τελευταίο του βιβλίο The Miracle of China: The New Symbiosis with the World κυκλοφορεί από τις εκδόσεις Springer\n\n\n\nOι απόψεις που διατυπώνονται σε ενυπόγραφο άρθρο γνώμης ανήκουν στον συγγραφέα και δεν αντιπροσωπεύουν αναγκαστικά, μερικώς ή στο σύνολο, απόψεις του Euro2day.gr.",
    "Απίστευτο το πως διαλύθηκε γέφυρα στην Ταϊβάν, μετά τον ισχυρό σεισμό": "Σοβαρά τα προβλήματα στην Ταϊβάν μετά τον ισχυρό σεισμό των 6,9 Ρίχτερ που «χτύπησαν» τη χώρα, με πολλά κτίρια να καταρρέουν και χιλιάδες να έχουν υποστεί σοβαρές ζημιές.\n\nΤο μέγεθος της καταστροφής είναι ανυπολόγιστες, ενώ συγκλονιστικό είναι το βίντεο που κατέγραψε drone, με τεράστια γέφυρα να έχει κυριολεκτικά τσαλακωθεί από τη μανία του Εγκέλαδου.",
    "Αμερικανικό και καναδικό πλοίο “διέσχισαν τα στενά της Ταϊβάν” – Προειδοποιήσεις από Κίνα": "Ένα αμερικανικό πολεμικό πλοίο και μια καναδική φρεγάτα πραγματοποίησαν διέλευση ρουτίνας από τα στενά της Ταϊβάν, που χωρίζουν την ηπειρωτική Κίνα από το νησί, σύμφωνα με ανακοινώσεις του πολεμικού ναυτικού των δύο χωρών . Τα πλοία πέρασαν από το στενό την Τρίτη, κάτι που η Κίνα καταδίκασε, λέγοντας ότι οι κινεζικές δυνάμεις, είχαν προειδοποιήσει τα πλοία. Η Κίνα δήλωσε, ότι οι δυνάμεις της είναι πάντα σε ετοιμότητα και θα απαντήσουν σε οποιεσδήποτε προκλήσεις για την προστασία της κυριαρχίας της.\n\nΤο Πολεμικό Ναυτικό των ΗΠΑ ανακοίνωσε ότι το στρατιωτικό του πλοίο «Higgins», μαζί με την καναδική φρεγάτα «Vancouver», πέρασαν από τα στενά σε διεθνή ύδατα.\n\nΤα τελευταία χρόνια, αμερικανικά πλοία περνούν τακτικά από τα στενά της Ταϊβάν και μερικές φορές βρετανικά και καναδικά πλοία το έκαναν επίσης, γεγονός που προκάλεσε τη δυσαρέσκεια του επίσημου Πεκίνου, που θεωρεί την Ταϊβάν έδαφός του, ανέφερε το Tanjug.\n\nΗ Καναδή υπουργός Άμυνας Anita Anand, δήλωσε ότι η χώρα της θέλει να διατηρήσει τη σταθερότητα και την ευημερία της περιοχής του Ινδο-Ειρηνικού.\n\nΟ υπουργός Άμυνας της Ταϊβάν ανακοίνωσε ότι τα πλοία εντοπίστηκαν και ότι η κατάσταση ήταν φυσιολογική.\n\nΉταν το δεύτερο πέρασμα αμερικανικών πλοίων από τα στενά της Ταϊβάν αυτόν τον μήνα και το δεύτερο από κοινού με καναδικά πλοία σε λιγότερο από ένα χρόνο. Η Κίνα διεξάγει στρατιωτικές ασκήσεις κοντά στην Ταϊβάν από τις αρχές του περασμένου μήνα, μετά την επίσκεψη της προέδρου της Βουλής των ΗΠΑ Νάνσι Πελόζι στην Ταϊπέι.\n\nΜετάφραση – επιμέλεια: Γιέλενα Τσβιέτκοβιτς\n\nΠηγή: Εφημερίδα Politika",
    "Σεισμός 6,6 ρίχτερ στην Ταϊβάν": "Ισχυρή σεισμική δόνηση μεγέθους 6,6 βαθμών της κλίμακας Ρίχτερ σημειώθηκε σήμερα, Σάββατο 17/09 στην Ταϊβάν.\n\nΤο επίκεντρο εντοπίστηκε στα 97 χιλιόμετρα νοτιοανατολικά της πόλης Douliu, με εστιακό βάθος στα δύο χιλιόμετρα.\n\n",
    "Λιθουανία: \"Πολύ σημαντικό βήμα\" το άνοιγμα γραφείου αντιπροσωπείας στην Ταϊβάν": "Το άνοιγμα του γραφείου αντιπροσωπείας της Λιθουανίας στην Ταϊβάν είναι ένα \"πολύ σημαντικό βήμα\" για τις δύο δημοκρατίες και οι δύο χώρες βρίσκονται σε καλό δρόμο για οικονομική συνεργασία, δήλωσε σήμερα ένας Λιθουανός υφυπουργός, σύμφωνα με το Reuters.\n\nΗ Κίνα, η οποία διεκδικεί την Ταϊβάν ως δικό της έδαφος, υποβάθμισε τις διπλωματικές σχέσεις με τη Λιθουανία και πίεσε τις πολυεθνικές να διακόψουν τους δεσμούς τους με το ευρωπαϊκό κράτος των 2,8 εκατ. κατοίκων, αφού επέτρεψε στην Ταϊβάν να ανοίξει de facto πρεσβεία στο Βίλνιους.\n\nΤο αντίστοιχο γραφείο στην Ταϊπέι θα αρχίσει να λειτουργεί \"στο άμεσο μέλλον\", δήλωσε την Παρασκευή το υπουργείο Οικονομίας και Καινοτομίας της Λιθουανίας, αν και το υπουργείο Εξωτερικών της Ταϊβάν αναφέρει ότι ήδη λειτουργεί ουσιαστικά.\n\nΜιλώντας σε δημοσιογράφους στην Ταϊπέι, ο Λιθουανός υφυπουργός Οικονομίας και Καινοτομίας Κάρολις Ζεμάιτις δήλωσε ότι γίνονται \"πολύ έντονες προετοιμασίες\" για την έναρξη λειτουργίας του γραφείου. \"Φυσικά αυτό είναι ένα πολύ σημαντικό βήμα για εμάς, για τις δύο δημοκρατίες\", δήλωσε.\n\nΗ Κίνα έχει επανειλημμένα καταγγείλει τις σχέσεις της Λιθουανίας με την Ταϊβάν, την οποία θεωρεί κινεζικό έδαφος, παρά τις έντονες αντιρρήσεις της κυβέρνησης της Ταϊπέι.\n\nΤον περασμένο μήνα, η Κίνα επέβαλε κυρώσεις στη Λιθουανή αναπληρώτρια υπουργό Μεταφορών και Επικοινωνιών Άγκνε Βαϊτσιουκεβίτσιουτε επειδή επισκέφθηκε την Ταϊβάν.\n\nΕρωτηθείς αν η Κίνα τον προειδοποίησε να μην έρθει, ο Ζεμάιτις, ο οποίος ηγείται επιχειρηματικής αντιπροσωπείας 28 ατόμων στην Ταϊβάν αυτή την εβδομάδα, δήλωσε ότι δεν είχε επαφή με \"κανέναν από τους κινέζους εκπροσώπους\".\n\nΗ Ταϊβάν έχει επιδιώξει να αγοράσει περισσότερα λιθουανικά προϊόντα, συμπεριλαμβανομένης μπύρας και ρουμιού, για να στηρίξει την οικονομία της και να συμβάλει στην αντιστάθμιση των επιπτώσεων της εμπορικής διαταραχής με την Κίνα, καθώς και για να ενθαρρύνει τις επενδύσεις των Ταϊβανέζων στη Λιθουανία.\n\n\"Νομίζω ότι αυτή τη στιγμή εργαζόμαστε πολύ εντατικά για το καλύτερο δυνατό οικονομικό αποτέλεσμα μαζί με τους Ταϊβανέζους συναδέλφους μας και νομίζω ότι είμαστε σε πολύ, πολύ καλό δρόμο\", δήλωσε ο Ζεμάιτις.\n\n\"Φυσικά, όταν πρόκειται για τη συνολική διαφοροποίηση της αγοράς, η οποία είναι σημαντική σε παγκόσμιο επίπεδο για πολλές χώρες, συμπεριλαμβανομένων των ευρωπαϊκών (χωρών), νομίζω ότι αυτή είναι πάντα μια διαδικασία που μπορεί να πάρει κάποιο χρόνο\".",
    "Ταϊβάν: Απορρίπτει την “ειρηνική επανένωση” με την Κίνα": "Η κυβέρνηση της Ταϊβάν λέει ότι καθώς το νησί δεν κυβερνήθηκε ποτέ από τη Λαϊκή Δημοκρατία της Κίνας, οι αξιώσεις κυριαρχίας της είναι άκυρες\n\nΗ Ταϊβάν δεν θα επιτρέψει ποτέ στην Κίνα να «ανακατευτεί» στο μέλλον της, δήλωσε η κυβέρνηση του νησιού, απαντώντας στο Πεκίνο που δήλωσε πρόθυμο να καταβάλει κάθε δυνατή προσπάθεια για μια ειρηνική «επανένωση».\n\nΗ Κίνα διεκδικεί τη δημοκρατικά διοικούμενη Ταϊβάν ως δικό της έδαφος. Η κυβέρνηση της Ταϊβάν απορρίπτει τους ισχυρισμούς κυριαρχίας της Κίνας.\n\nΗ Κίνα διεξάγει στρατιωτικές ασκήσεις κοντά στην Ταϊβάν από τις αρχές του περασμένου μήνα, μετά την επίσκεψη της προέδρου της Βουλής των ΗΠΑ, Νάνσι Πελόζι, στην Ταϊπέι, συμπεριλαμβανομένης της εκτόξευσης πυραύλων σε ύδατα κοντά στο νησί, αν και οι δραστηριότητες έκτοτε έχουν μειωθεί.\n\nΟ Μα, εκπρόσωπος του Γραφείου Υποθέσεων της Ταϊβάν της Κίνας, είπε σε συνέντευξη Τύπου στο Πεκίνο ενόψει του συνεδρίου του Κομμουνιστικού Κόμματος που γίνεται κάθε 5 χρόνια, και θα διεξαχθεί τον επόμενο μήνα ότι η Κίνα είναι πρόθυμη να καταβάλει τις μεγαλύτερες προσπάθειες για την επίτευξη ειρηνικής «επανένωσης».\n\n«Η μητέρα πατρίδα πρέπει να επανενωθεί και αναπόφευκτα θα επανενωθεί», είπε ο Μα.\n\nΤο Συμβούλιο Υποθέσεων Ηπειρωτικής Ταϊβάν είπε ότι το μέλλον του νησιού εξαρτάται από τα 23 εκατομμύρια κατοίκους του να αποφασίσουν.\n\n«Δεν επιτρέπει καμία παρέμβαση από την άλλη πλευρά του στενού της Ταϊβάν», ανέφερε σε ανακοίνωσή της.\n\nΗ Κίνα χρησιμοποιεί παράνομες στρατιωτικές ασκήσεις και νομικά και οικονομικά αντίποινα για να προσπαθήσει να εξαναγκάσει τον λαό της Ταϊβάν, πρόσθεσε το συμβούλιο, χαρακτηρίζοντας τη συμπεριφορά του Πεκίνου ως «αποκρουστική».\n\nΗ Κίνα έχει προτείνει ένα μοντέλο «μία χώρα, δύο συστήματα» για την Ταϊβάν, παρόμοια με τη φόρμουλα με την οποία η πρώην βρετανική αποικία του Χονγκ Κονγκ επέστρεψε στην κινεζική κυριαρχία το 1997.\n\nΟ Μα είπε ότι η Ταϊβάν θα μπορούσε να έχει ένα «κοινωνικό σύστημα διαφορετικό από την ηπειρωτική χώρα» που να διασφαλίζει τον σεβασμό του τρόπου ζωής τους, συμπεριλαμβανομένων των θρησκευτικών ελευθεριών, αλλά «υπό την προϋπόθεση της διασφάλισης της εθνικής κυριαρχίας, της ασφάλειας και των αναπτυξιακών συμφερόντων».\n\nΌλα τα κύρια πολιτικά κόμματα της Ταϊβάν έχουν απορρίψει αυτήν την πρόταση και δεν έχει σχεδόν καμία δημόσια υποστήριξη, σύμφωνα με δημοσκοπήσεις, ειδικά αφού το Πεκίνο επέβαλε νόμο για την εθνική ασφάλεια στο Χονγκ Κονγκ το 2020, αφού η πόλη συγκλονίστηκε από βίαιες αντικυβερνητικές διαδιλώσεις.\n\n«Ο λαός της Ταϊβάν το έχει ήδη απορρίψει σαφώς», ανέφερε το Συμβούλιο Υποθέσεων της Ηπειρωτικής χώρας.\n\nΗ Κίνα επίσης ποτέ δεν απαρνήθηκε τη χρήση βίας για να θέσει την Ταϊβάν υπό τον έλεγχό της, ψηφίζοντας νόμο το 2005 που δίνει στη χώρα τη νομική βάση για στρατιωτική δράση κατά της Ταϊβάν εάν αποσχιστεί ή φαίνεται ότι πρόκειται να το κάνει.\n\nΗ Κίνα αρνήθηκε να μιλήσει με την Πρόεδρο της Ταϊβάν Τσάι Ινγκ-γουέν από τότε που ανέλαβε για πρώτη φορά τα καθήκοντά της το 2016, πιστεύοντας ότι είναι αυτονομιστική. Έχει προσφερθεί επανειλημμένα να μιλήσει στη βάση της ισότητας και του αμοιβαίου σεβασμού.\n\nΗ κυβέρνηση της Ταϊβάν λέει ότι καθώς το νησί δεν κυβερνήθηκε ποτέ από τη Λαϊκή Δημοκρατία της Κίνας, οι αξιώσεις κυριαρχίας της είναι άκυρες.\n\nΓράψτε το σχόλιο σας",
    "Ταϊβάν: Μια «παλιά» διαμάχη των ΗΠΑ με την Κίνα που απειλεί τον κόσμο": "Γιατί η Ταϊβάν;\n\nΑπό πολλούς αναλυτές χαρακτηρίζεται «το πιο επικίνδυνο σημείο στη Γη» για το ξέσπασμα ενός πολέμου ανάμεσα στις ΗΠΑ και στην Κίνα. Η βαρύτητα αυτού του νησιού των 24.000.000 κατοίκων είναι τόσο γεωπολιτική όσο και οικονομική και έχει τις ρίζες της πολλά χρόνια πριν.\n\nΓεωγραφικά, το στενό της Ταιβάν είναι η κύρια διαδρομή για τα πλοία που περνούν από την Κίνα, την Ιαπωνία, τη Νότια Κορέα και την Ταιβάν προς τα δυτικά, μεταφέροντας εμπορεύματα από ασιατικούς κόμβους εργοστασίων σε αγορές στην Ευρώπη, στις ΗΠΑ και όλα τα ενδιάμεσα σημεία. Σχεδόν ο μισός παγκόσμιος στόλος εμπορευματοκιβωτίων και το 88% των μεγαλύτερων πλοίων του κόσμου σε χωρητικότητα διήλθαν από εκεί φέτος, σύμφωνα με στοιχεία που συγκέντρωσε το «Bloomberg». Οι ΗΠΑ και οι βασικοί «σύμμαχοί» τους προτάσσουν πως μεγάλο μέρος του Στενού της Ταϊβάν αποτελεί διεθνή ύδατα και εκτελούν τακτικά «ασκήσεις ελεύθερης ναυσιπλοΐας».\n\nΗ οικονομική σημασία της Ταϊβάν σήμερα για την παγκόσμια βιομηχανία στον οξυμένο τεχνολογικό ανταγωνισμό, που κατά πολλούς θα κρίνει και την «πρωτοκαθεδρία», έγκειται στην κατασκευή των ημιαγωγών (μικροτσίπ) καθώς η Ταιβάν αποτελεί τον μεγαλύτερο παραγωγό σε όλο τον κόσμο. Οι νέοι, προηγμένοι ημιαγωγοί θα τρο- φοδοτήσουν ένα νέο άλμα στις αναδυόμενες τεχνολογίες της κβαντικής πληροφορικής, της Τεχνητής Νοημοσύνης, της αυτόνομης οδήγησης και των 5G τηλεπικοινωνιών. Τόσο οι ΗΠΑ όσο και η Κίνα εξαρτώνται σε τεράστιο βαθμό από την Ταϊβάν, παρά τις όποιες προσπάθειες τους για σταδιακή απεξάρτηση. Το2020, το 72% των μικροτσίπ που χρησιμοποιήθηκαν στις ΗΠΑ, συμπεριλαμβανομένων και αυτών του στρατού, προέρχονταν από την Ταϊβάν. Αν η κυβέρνηση της Κίνας αποκτήσει εκ των πραγμάτων έλεγχο στην Ταϊβάν, θα ήταν μεγάλο το πλήγμα για τις ΗΠΑ και το γεωπολιτικό - οικονομικό προβάδισμα για την Κίνα.Το ίδιο ισχύει και για την Ευρώπη, καθώς οι εφοδιαστικές ανάγκες της σε ημιαγωγούς καλύπτονται κατά τουλάχιστον 50% από την Ταϊβάν.\n\nΣτην πραγματικότητα, η πρόσφατη ένταση στην περιοχή της Ταιβάν είναι και αυτή κομμάτι ενός παζλ στην ευρύ- τερη περιοχή της ΝΑ Ασίας και του ειρηνικού και στο «ενδιαφέρον» των ΗΠΑ για τη συγκεκριμένη περιοχή. Αξίζει να θυμηθούμε πως ο άνθρωπος που ταυτίστηκε τα τελευταία χρόνια με την πολιτική που έγινε γνωστή ως «Στροφή προς την Ασία», είναι ο «φιλειρηνιστής», βραβευμένος με Νόμπελ Ειρήνης(!) Μπ. Ομπάμα. Βάσει αυτής της πολιτικής, υιοθετήθηκε μια πιο επιθετική προσέγγιση έναντι της Κίνας, ενισχύοντας διπλωματικές σχέσεις με την υπόλοιπη περιοχή, επενδύοντας δισεκατομμύρια στο πυρηνικό οπλοστάσιο των ΗΠΑ και «περικυκλώνοντας» την Κίνα με αμερικανικές στρατιωτικές βάσεις. Οι αμερικανικές κυβερνήσεις έχουν επενδύσει τεράστια ποσά σε πολεμικά συστήματα τα τελευταία χρόνια γι’ αυτό τον σκοπό. Μόνο και μόνο από την παραπάνω εικόνα που παρουσιάζει τις στρατιωτικές βάσεις των ΗΠΑ που συγκεντρώνονται γύρω από την Κίνα, με την ίδια να αναπτύσσει τα δικά της ιμπεριαλιστικά σχέδια, μπορούμε να καταλάβουμε τους κινδύνους για ένα πολεμικό ξέσπασμα στη συγκεκριμένη περιοχή. Το «ενδιαφέρον» της Αμερικής για την Ασία έχει όμως τις ρίζες του πολύ πιο πριν…",
    "Λέκκας: Η ιδιαιτερότητα των ισχυρών σεισμών στην Ταϊβάν": "Αποτέλεσμα της έντονης σεισμοτεκτονικής παραμόρφωσης που υφίσταται κατά μήκος του Central Range Fault με διεύθυνση Βορράς - Νότος που διατρέχει το ανατολικό τμήμα της Ταϊβάν είναι η σεισμική ακολουθία με σεισμούς πάνω από 6,5 R.\n\nΗ σεισμική ακολουθία θεωρείται συνέχεια των μεγάλων σεισμών του Φεβρουαρίου του 2018 που έγιναν στο βόρειο τμήμα του ρήγματος και είχαν ως αποτέλεσμα εκατοντάδες ανθρώπινες απώλειες και μεγάλες καταστροφές.\n\nΌπως τονίζει ο Καθηγητής Γεωλογίας και Διαχείρισης Φυσικών Καταστροφών Ευθύμης Λέκκας, που έχει μελετήσει σε δύο αποστολές προηγούμενους σεισμούς, το συγκεκριμένο ρήγμα δίνει πολύ μεγάλες κατακόρυφες επιταχύνσεις λόγω του ανάστροφου χαρακτήρα του, γεγονός το οποίο \"εκθεμελιώνει\" τα κτίρια, με κίνηση προς τα πάνω, τα οποία στη συνέχεια καταρρέουν πλευρικά",
    "ΗΠΑ: Προς έγκριση πώληση εξοπλισμού στην Ταϊβάν αξίας 1,1 δισ. δολαρίων": "Η κυβέρνηση του αμερικανού προέδρου Τζο Μπάιντεν σκοπεύει να ζητήσει από το Κογκρέσο να εγκρίνει την πώληση πακέτου στρατιωτικού εξοπλισμού στην Ταϊβάν εκτιμώμενης αξίας 1,1 δισεκ. δολαρίων, το οποίο πρόκειται να συμπεριλαμβάνει 60 πυραύλους κατά πλοίων επιφανείας και 100 αντιαεροπορικούς πυραύλους, αναφέρει δημοσίευμα του ειδησεογραφικού ιστότοπου Politico, που επικαλείται τρεις πηγές ενημερωμένες σχετικά.\n\nΗ πληροφορία αυτή βλέπει το φως της δημοσιότητας εν μέσω της κλιμάκωσης των εντάσεων με την Κίνα μετά την επίσκεψη που έκανε η πρόεδρος της Βουλής των Αντιπροσώπων, η Νάνσι Πελόσι, στην Ταϊπέι στις αρχές Αυγούστου.\n\nΠηγή: ΑΠΕ-ΜΠΕ",
    "Η Κίνα έστειλε τον \"Σκορπιό με τις 2 Ουρές\" στη Ταϊβάν!": "Ο στρατός της Ταϊβάν έχει επιβεβαιώσει πως ο κινεζικός στρατός πρόσφατα πέταξε drones στη διάμεσο του στενού της Ταϊβάν. Τις ...\n\nΟ στρατός της Ταϊβάν έχει επιβεβαιώσει πως ο κινεζικός στρατός πρόσφατα πέταξε drones στη διάμεσο του στενού της Ταϊβάν.\n\nΤις τελευταίες εβδομάδες, το Πεκίνο έχει αυξήσει τις παραβιάσεις με drones στον εναέριο χώρο της Ταϊβάν, πετώντας καθημερινά μη επανδρωμένα οχήματα μάχης και αναγνώρισης.\n\nΣτις 8 Σεπτεμβρίου, το υπουργείο άμυνας της Ταϊβάν δήλωσε πως 45 κινεζικά αεροσκάφη πέταξαν γύρω από την χώρα. 25 από τα αεροσκάφη που ανιχνεύθηκαν πέταξαν ακριβώς στο μέσο του στενού της Ταϊβάν. Αυτή η γεωγραφική τοποθεσία αποτελεί το σύνορο μεταξύ του κράτους και της ενδοχώρας της Κίνας. Οι πραγματικές πορείες πτήσης φαίνονται στην εικόνα.\n\nΠερισσότερα βίντεο στο Nationalpost TV: https://www.youtube.com/channel/UCPxvyh6zOHbjp_vF1KLeI9Q",
    "Κίνα: Ο λόγος που διατηρούν διακριτική στάση στην Ταϊβάν, κρούει καμπανάκι κινδύνου εν όψει ενός νέου πολέμου": "Αυτές τις ημέρες γίνεται μια σύνοδος κορυφής των ηγετών της ευρασιατικής επικράτειας, χωρών δηλαδή που βρίσκονται στα σύνορα των δύο ηπείρων ή ανήκουν και στις δύο. Εκεί βρίσκεται και ο Πούτιν που είναι σε ανοιχτή επικοινωνία με Κίνα μεριά, δηλαδή τον Ξι Ζινπίνγκ.\n\nΔε χρειάζεται να μασήσουμε νιανιά φαγητό. Πούτιν και Ζινπίνγκ ήταν πάντοτε πακετάκι, αλλά μετά την εισβολή στην Ουκρανία, έχουν μια πιο άγαστη συνεργασία και επικοινωνία. Κι είναι σαφές πως ο πρώτος μεταφέρει στον δεύτερο όσα συζητιούνται σε αυτή τη συνάντηση.\n\nΕκεί ο Ερντογάν μπορεί να προσπαθεί να εξηγήσει στον Πούτιν ότι είναι αναγκαίο να δοθεί τέλος στον πόλεμο, αλλά δεν θα κάτσει να χαλάσει και τις σχέσεις του με τον Ρώσο. Είναι μια φιλική διαφωνία, ενώ πιο δίπλα βρίσκεται και ο Λουκασένκο της Λευκορωσίας σαν κλασικό σκυλάκι.\n\nΗ Ευρώπη και οι ΗΠΑ έχουν να διαχειριστούν την ακρίβεια, την ενεργειακή κρίση και κάτι εσωτερικά σκάνδαλα όπως την υπόθεση εγγράφων Τραμπ, αλλά έχουν την προσοχή τους στραμμένη και στο Ουζμπεκιστάν, όπου γίνεται η σύνοδος.\n\nΔε μπορούν να έχουν διαρκώς όμως το βλέμμα τους προς την Ταϊβάν, εκεί όπου στις αρχές καλοκαιριού ήταν πολύ μεγάλη η πιθανότητα να υπάρξει εισβολή και αυξήθηκε όταν πήγε εκεί η Νάνσι Πελόζι, Πρόεδρος του Κογκρέσου στις ΗΠΑ. Ευτυχώς η κλιμάκωση αποφεύχθηκε.\n\nΟ λόγος που αποφεύχθηκε όμως δεν είναι η καλή διάθεση του Ζινπίνγκ και του PLA (People’s Liberation Army), του κινεζικού στρατού.\n\nΜια αναφορά από το Πανεπιστήμιο Εθνικής Ασφάλειας των ΗΠΑ, έρχεται να κρούσει ένα καμπανάκι κινδύνου για το εγγύς μέλλον.\n\nΣε αυτή την αναφορά που συνέταξε καθηγητής του Georgetown και αξιωματικός του αμερικανικού στρατού, αποκαλύπτεται το μεγάλο μειονέκτημα του ρωσικού και του κινεζικού στρατού.\n\nΚι αν τα μειονεκτήματα του πρώτου τα έχουμε δει να αποκαλύπτονται σε αυτή την εισβολή στην Ουκρανία, για τον στρατό της Κίνας δεν είχαμε φανταστεί ότι υπάρχει τέτοιο ζήτημα.\n\nΣε αντίθεση με ό,τι συμβαίνει στον αμερικανικό στρατό, όπου είναι αναγκαίο για τους επικεφαλής των επιτελείων στρατού να έχουν κάνει κοινή εκπαίδευση και να έχουν γνώση σε στρατηγικές εδάφους, αέρος, θαλάσσης, πυραύλων και των logistics-δυνάμεων υποστήριξης, στην Κίνα όλοι οι ανώτατοι αξιωματικοί έχουν εκπαίδευση μόνο σε ένα πεδίο.\n\nΟι ναύαρχοι για παράδειγμα, δεν έχουν ιδέα από αεροπορικές επιχειρήσεις. Οι Στρατηγοί δε γνωρίζουν τίποτα από διαχείριση πυραύλων και τηλεκατεύθυνση.\n\nΑν γινόταν πόλεμος ανάμεσα σε ΗΠΑ και Κίνα, θα μπορούσαν οι ΗΠΑ να στοχεύσουν σε ένα παρακλάδι του στρατού, στην αεροπορία για παράδειγμα, να την θέσουν εκτός, και να έχουν στερήσει την κάλυψη από αέρος στις δυνάμεις εδάφους και στο πολεμικό ναυτικό.\n\nΌχι βέβαια με τόση ευκολία όσο περιγράφεται, αλλά θα μπορούσε να συμβεί. Σε κάθε περίπτωση, αυτή η αναφορά εξέτασε δεδομένα έξι ετών, από το 2015 ως το 2021, για 300 ανώτερους και ανώτατους αξιωματικούς του κινεζικού στρατού. Οι 5 επικεφαλής, δηλαδή Αρχιστράτηγος, Αρχιπτέραρχος, Αρχιναύαρχος και οι επικεφαλής στους πυραύλους και τα logistics, έχουν μηδενική συνδυαστική εκπαίδευση.\n\nΣτις ΗΠΑ, οι 40 ανώτατοι αξιωματικοί έχουν εκπαιδευτεί σε όλα τα πεδία, ενώ η μεγάλη πλειοψηφία τους έχει εμπειρία πολεμικού πεδίου, έχουν οργανώσει επιχειρήσεις, έχουν βρεθεί σε πόλεμο, είτε των ΗΠΑ είτε σε ξένο έδαφος, σε πόλεμο άλλων χωρών.\n\nΗ Κίνα, ο τρόπος που διοικεί, έχει κάνει αχρείαστη την στρατιωτική της παρέμβαση κάπου κι έτσι οι 33 ανώτατοι αξιωματικοί της έχουν σε λιγότερο από το 50% τους εμπειρία πεδίου.\n\nΑυτό που διαφοροποιεί την Κίνα από τη Ρωσία, είναι πως δεν βασίζεται κατά 80% σε οπλίτες βραχείας θητείας και εκπαίδευσης. Έχει κληρωτούς που εκπαιδεύονται για χρόνια και έχουν μόνιμη θέση στο στράτευμα.\n\nΤο report των ΗΠΑ εξηγεί πως αυτή τη στιγμή η Κίνα βρίσκεται 5 χρόνια πίσω σε επίπεδο αξιωματικών και άρτιας γνώσης των επιχειρησιακών δεδομένων μιας πολεμικής σύγκρουσης. Κι αυτό είναι που τρομάζει.\n\nΟ PLA έχει ενισχυθεί τα τελευταία χρόνια με νεότερους αξιωματικούς, με νεότερα στελέχη, που φαίνεται να τρέχουν με μεγαλύτερη ταχύτητα την προσαρμογή στα νέα δεδομένα και φυσικά στον μεγάλο αντίπαλο, τις ΗΠΑ.\n\nΑυτό σημαίνει πως ο κύριος λόγος μη εισβολής στην Ταϊβάν, όπου ξέρουν πως θα αντιμετωπίσουν τις ΗΠΑ, είναι ότι ακόμα δεν είναι στο ίδιο επίπεδο. Άρα, όταν θα νιώσουν πως έχουν εξαλείψει αυτό το handicap, μικρολεπτομέρειες θα τους κρατάνε από το να εισβάλουν.\n\nΒλέπουν εξάλλου κι ότι η Ρωσία ως κράτος δεν έχει πονέσει και τόσο αυτούς τους 7 μήνες. Οι πολίτες της μπορεί, αλλά το κράτος συνολικά όχι. Κι ο Ξι Ζινπίνγκ δεν είναι ότι θα βάλει και πλερέζες αν από το 1.5 δισ. Κινέζων, προστεθούν στους πάμφτωχους μερικές δεκάδες εκατομμύρια ακόμα. Ξέρει να το διαχειριστεί.\n\nΊσως να βρισκόμαστε στην πιο κρίσιμη περίοδο της 30ετίας, ειδικά αν η ενεργειακή κρίση πλήξει τόσο βάναυσα την Ευρώπη που παλεύει να βρει λύσεις και να μεταβεί γρηγορότερα στις ΑΠΕ, αλλά βλέπει πως είναι ανέφικτο.\n\nΤην ίδια στιγμή, Πούτιν και Ζινπίνγκ οργανώνουν το σχέδιο τους που μπορεί να σημάνει έναν νέο, εξ Ανατολής αυτή τη φορά, Άξονα…\n\n* Φωτογραφία: Unsplash/Christian Lue\n\n** Με στοιχεία από CNN",
    "Ταϊβάν: Προειδοποιητικές βολές κατά κινεζικού drone": "Προειδοποιητικές βολές κατά ενός κινεζικού drone εκτόξευσαν οι ένοπλες δυνάμεις της Ταϊβάν, καθώς το μη επανδρωμένο αεροσκάφος πέταξε πάνω από ένα νησάκι κοντά στις ακτές της Κίνας, που βρίσκεται υπό τον έλεγχο της Ταϊπέι.\n\nΣύμφωνα με τις αρχές της Ταϊβάν, το drone κατευθύνθηκε πίσω στην ηπειρωτική Κίνα μετά την εκτόξευση των προειδοποιητικών βολών.\n\nΣύμφωνα με το Reuters, πρόκειται για την πρώτη φορά που εκτοξεύονται προειδοποιητικές βολές σε ένα τέτοιο περιστατικό.\n\nΑνεβαίνει η ένταση\n\nΗ ένταση στο στενό της Ταϊβάν έχει ανέβει κατακόρυφα μετά την επίσκεψη της προέδρου της Βουλής των Αντιπροσώπων των ΗΠΑ, Νάνσι Πελόζι, στη νήσο, στις αρχές Αυγούστου.\n\nΤο Πεκίνο απάντησε με στρατιωτικές ασκήσεις στον πορθμό, κάτι που δεν αποθάρρυνε και άλλους Αμερικανούς αξιωματούχους να επισκεφθούν την Ταϊβάν, ρίχνοντας «λάδι στη φωτιά» σε μια περιοχή που γίνεται όλο και πιο «εύφλεκτη» όσο οξύνεται ο ανταγωνισμός ΗΠΑ – Κίνας.\n\nΔιάπλους πολεμικών πλοίων των ΗΠΑ\n\nΣημειώνεται ότι την Κυριακή δύο αμερικανικά πολεμικά πλοία πέρασαν από το στενό της Ταϊβάν, πλέοντας σε διεθνή ύδατα, με την Ουάσιγκτον να δηλώνει ότι πρόκειται για ενέργεια «πολύ συνεπή» με την «πολιτική μίας Κίνας».\n\n«Σχεδιάστηκε πριν από καιρό», είπε ο Τζον Κίρμπι, εκπρόσωπος του Εθνικού Συμβουλίου Ασφαλείας, στο CNN για τον πρώτο διάπλου του στενού από πολεμικά πλοία των ΗΠΑ μετά την επίσκεψη της προέδρου της Βουλής των Αντιπροσώπων Νάνσι Πελόζι στην Ταϊβάν νωρίτερα αυτό τον μήνα που εξόργισε την Κίνα.\n\nΟ διάπλους από τα δύο πλοία είναι «πολύ συνεπής με την πολιτική μας της μίας Κίνας, είναι πολύ συνεπής με την επιθυμία μας να καταστήσουμε σαφές ότι μπορούμε να συνεχίσουμε να εργαζόμαστε για έναν ελεύθερο και ανοικτό Ινδικό-Ειρηνικό ωκεανό», είπε ο Κίρμπι.",
    "Καταστροφές στην Ταϊβάν": "Καταστροφές στην Ταϊβάν\n\nΣεισμική δόνηση 5,7 βαθμών ταρακούνησε την ανατολική κομητεία Χουάλιεν της Ταϊβάν σήμερα το πρωί, σύμφωνα με το Κέντρο Σεισμολογικών Δικτύων της Κίνας (CENC). Ακολούθησε τον ισχυρό σεισμό 6,8 βαθμών που έπληξε το αραιοκατοικημένο νοτιοανατολικό τμήμα της Ταϊβάν χθες, με αποτέλεσμα να εκτροχιαστούν τρένα, να καταρρεύσει κατάστημα λιανικής και να παγιδευτούν εκατοντάδες άνθρωποι σε ορεινούς δρόμους εξαιτίας κατολισθήσεων.",
    "Η Κίνα απάντησε στις ΗΠΑ: Έστειλε τέσσερα πυρηνικά βομβαρδιστικά στην Ταϊβάν": "Τουλάχιστον 35 μαχητικά αεροσκάφη πέταξαν στον εναέριο χώρο της νήσου ενώ παράλληλα 8 πλοία του κινεζικού Πολεμικού Ναυτικού περιπολούσαν στα ανοιχτά του νησιού\n\nΗ Κίνα απάντησε στις αμερικανικές προκλήσεις στην Ταϊβάν, που μεταξύ άλλων περιελάμβαναν την επίσκεψη της γερουσιαστή Marsha Blackburn στην Ταϊπέι.\n\nΤουλάχιστον 35 μαχητικά αεροσκάφη πέταξαν στον εναέριο χώρο της νήσου ενώ παράλληλα 8 πλοία του κινεζικού Πολεμικού Ναυτικού περιπολούσαν στα ανοιχτά του νησιού.\n\nΣύμφωνα με το Fox News, «η Κίνα έστειλε τέσσερα βομβαρδιστικά, που μπορούν να μεταφέρουν πυρηνικά κοντά στην Ταϊβάν το Σάββατο (27/8), μία ημέρα αφότου η Blackburn συναντήθηκε με την πρόεδρο της Ταϊβάν στην Ταϊπέι».\n\nΕπιπλέον, το υπουργείο Άμυνας της Ταϊβάν είπε ότι παρακολουθούσε συνολικά 21 αεροσκάφη και πέντε σκάφη του Πολεμικού Ναυτικού κοντά στο νησί.\n\nΑυτό ήταν μέρος του συνεχιζόμενου μηνύματος και των αποτελεσμάτων της επίσκεψης της Nancy Pelosi στις 2 Αυγούστου.\n\nΌσο για τη Blackburn, ηγήθηκε της τέταρτης αντιπροσωπείας των ΗΠΑ στην Ταϊβάν μόνο για τον μήνα Αύγουστο, δηλώνοντας έντονα ότι η Ουάσιγκτον δεν υποχωρεί ακόμη και μετά τις ημέρες μετά την αμφιλεγόμενη επίσκεψη της Pelosi, η Κίνα ξεκίνησε τις μεγαλύτερες ασκήσεις με ζωντανά πυρά γύρω από την Ταϊβάν στην πρόσφατη ιστορία .\n\n\n\n\n\n«Ο Xi Jinping δεν με τρομάζει»\n\n«Ο Xi Jinping (Κινέζος πρόεδρος) δεν με τρομάζει» , είπε η Αμερικανίδα αξιωματούχος ενώ αναφερόταν στην Ταϊβάν ως «χώρα» σε μια συνάντηση με τον πρόεδρο της Ταϊβάν Tsai Ing-wen: «Δεν θα υποκύψω ποτέ στο Κινεζικό Κομμουνιστικό Κόμμα», είπε.\n\n«Θα συνεχίσω να είμαι δίπλα στους (Ταϊβανέζους) και στο δικαίωμά τους στην ελευθερία και τη δημοκρατία. Ο Xi Jinping δεν με τρομάζει».\n\nΟ Λευκός Οίκος κατηγόρησε το Πεκίνο ότι χρησιμοποίησε την επίσκεψη Pelosi στις αρχές Αυγούστου για να δημιουργήσει μια κρίση.\n\nΤα κινεζικά κρατικά μέσα ενημέρωσης είχαν την ίδια στιγμή δηλώσει ρητά ότι οι ασκήσεις του κινεζικού στρατού ήταν μια «πρόβα» για αναγκαστική επανένωση.\n\n\n\nwww.bankingnews.gr",
    "MQ-9B: Η Ταϊβάν υπέγραψε συμβόλαιο με τις ΗΠΑ για drones αξίας 550 εκ. δολαρίων": "Η Ταϊβάν υπέγραψε επίσημα συμβόλαιο με τις ΗΠΑ για την αγορά τεσσάρων μη επανδρωμένων εναέριων οχημάτων (UAV) MQ-9B SeaGuardian αξίας 555 εκατομμυρίων δολαρίων.\n\nΈνας αξιωματούχος του Δημοκρατικού Προοδευτικού Κόμματος (DPP) ανακοίνωσε μέσω ανάρτησής του στα μέσα κοινωνικής δικτύωσης ότι μετά από εντατικές συζητήσεις μεταξύ των δύο χωρών, το Αρχηγείο Διοίκησης της Πολεμικής Αεροπορίας κάλεσε μια στρατιωτική αντιπροσωπεία από τις ΗΠΑ να υπογράψει μια επίσημη σύμβαση προμήθειας για τέσσερα UAV MQ-9B SeaGuardian στο Αμερικανικό Ινστιτούτο στην Ταϊβάν.\n\nΗ σύμβαση τέθηκε σε ισχύ στις 24 Αυγούστου και θα συνεχιστεί μέχρι το τέλος του 2029, με το πρώτο drone να φτάνει στην Ταϊβάν το 2025. Η τιμή των 555 εκατομμυρίων δολαρίων περιλαμβάνει τέσσερα UAV SeaGardian, εξοπλισμό και συστήματα υποστήριξης που σχετίζονται με το σταθμό ελέγχου εδάφους.\n\nΗ τοποθεσία που αναφέρεται στη σύμβαση όπου θα σταθμεύουν τα drones είναι η περιφέρεια Hualien, στα ανατολικά της χώρας. Η συμφωνία αυτή έρχεται μετά την «υπόσχεση» που έδωσε η Ταϊβάν, ότι θα αναπτύξει καλύτερα συστήματα άμυνας απέναντι σε κινεζικά drones που εισβάλλουν στον εναέριο χώρο της.\n\nΕπισης, το αμερικανικό drone θα είναι ικανό να επιβλέπει τον θαλάσσιο χώρο γύρω από την Ταϊβάν, όπου συχνά πολεμικά σκάφη του Πολεμικού Ναυτικού της Κίνας, πλησιάζουν πολύ κοντά στις ακτές του νησιού για «στρατιωτικές ασκήσεις».\n\nΗ Ταϊβάν υποσχέθηκε την προηγούμενη εβδομάδα ότι θα αναπτύξει μια πιο αυστηρή στρατηγική απέναντι στις κινεζικές προκλήσεις, καθώς πλέον θα καταρρίπτει κινεζικά drones που θα παραβιάζουν τον εθνικό εναέριο χώρο της και δεν θα υπακούν στις προειδοποιήσεις του ταϊβανέζικου στρατού.\n\nΠηγή: Taiwan News",
    "Κινεζικά μαχητικά διέσχισαν τη μέση γραμμή του Στενού της Ταϊβάν": "Δύο κινεζικά μαχητικά αεροσκάφη διέσχισαν σήμερα την μέση γραμμή του Στενού της Ταϊβάν, η οποία αποτελεί συνήθως το ανεπίσημο σύνορο μεταξύ των δύο χωρών.\n\nΑυτό ανακοίνωσε το υπουργείο Άμυνας στην Ταϊπέι, καθώς το Πεκίνο συνεχίζει τις στρατιωτικές δραστηριότητες του κοντά στην Ταϊβάν.",
    "J-15: Κινεζικά μαχητικά πέταξαν πάνω από το αντιτορπιλικό Arleigh Burke των ΗΠΑ [vid]": "Κινεζικά μαχητικά αεροσκάφη J-15, που υπηρετούν από το αεροπλανοφόρο Liaoning, φαίνονται να πετούν πάνω από ένα αντιτορπιλικό κλάσης Arleigh Burke του Πολεμικού Ναυτικού των ΗΠΑ, σε ένα βίντεο που προβλήθηκε πρόσφατα στην κρατική κεντρική τηλεόραση της Κίνας.\n\nΛίγες μέρες πριν, είχαν διαρρεύσει εικόνες από μία μονάδα 24 μαχητικών J-15 τοποθετημένων στο κατάστρωμα του αεροπλανοφόρου Liaoning, και υπό το πρίσμα της τρέχουσας αυξημένης έντασης μεταξύ Κίνας και των ΗΠΑ για την Ταϊβάν. Επίσης, αντικατοπτρίζει την ολοένα και πιο συνηθισμένη φύση των αλληλεπιδράσεων μεταξύ των αμερικανικών και κινεζικών δυνάμεων στην περιοχή της Ασίας και του Ειρηνικού.\n\nΔεν είναι επίσης σαφές πού και πότε τραβήχτηκε το βίντεο των κινεζικών μαχητικών J-15 πάνω από το αντιτορπιλικό του Πολεμικού Ναυτικού των ΗΠΑ, που δεν φαίνεται ακριβώς ποιό είναι, αλλά υπήρξαν εικασίες ότι το περιστατικό έλαβε χώρα στο στενό της Ταϊβάν, όταν οι αμερικανικές δυνάμεις πραγματοποίησαν διέλευση. Εάν το βίντεο προέρχεται από τα στενά της Ταϊβάν, τότε πιθανότατα ήταν μια απάντηση στην «επίδειξη δύναμης» που έκαναν τα αμερικανικά πολεμικά πλοία στην ευρύτερη περιοχή.\n\nΤην περασμένη εβδομάδα, το αντιτορπιλικό κλάσης Arleigh Burke USS Higgins (DDG-76) και η φρεγάτα κλάσης Halifax του Βασιλικού Καναδικού Ναυτικού HMCS Vancouver πέρασαν από το Στενό της Ταϊβαν.\n\n#PLAN A J-15 take off from the CV-16 \"Liaoning\" carrier flew low over an #USNAVY Arleigh Burke-class destroyer to be a \"Low Pass\". The video and image provided by CCTV7 report proves this scene.@RupprechtDeino @RickJoe_PLA @CovertShores pic.twitter.com/tZTpktmWkm — 冬夜雪域冰莲炎 (@SnowLotusFlame) September 26, 2022\n\nΠηγή: The Drive"
}