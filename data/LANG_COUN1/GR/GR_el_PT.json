{
    "Λουίς Ενρίκε: 'Προετοιμάζω μία ομάδα που θα βάλει στην Πορτογαλία μπελάδες'": "Ο Λουίς Ενρίκε τόνισε η Ισπανία θα αντιμετωπίσει το παιχνίδι με την Πορτογαλία για την 6η αγωνιστική του Nations League σαν να πρόκειται για τα προημιτελικά του Μουντιάλ, ενώ χαρακτήρισε τις Αργεντινή και Βραζιλία ως τα φαβορί για την κατάκτησή του Παγκοσμίου Κυπέλλου.\n\nΗ Ισπανία θα τεθεί αντιμέτωπη με την Πορτογαλία σ' ένα ματς με χαρακτήρα τελικού για τον δεύτερο όμιλο της League A, με τον Λουίς Ενρίκε να τονίζει στη συνέντευξη Τύπου πως η ομάδα θα βάλει δύσκολα στους Πορτογάλους.\n\nΠαράλληλα, αναφέρθηκε και στο Παγκόσμιο Κύπελλο, δηλώνοντας πως η Αργεντινή και η Βραζιλία είναι τα μεγάλα φαβορί για την κατάκτησή του.\n\n\"Ήρθα εδώ σκεπτόμενος ένα πράγμα. Αφού είδα την προπόνηση σκέφτηκα άλλο και μετά την Ελβετία κάτι άλλο. Τώρα, προετοιμάζω την ομάδα για να παίξει έναν τελικό. Και την Τρίτη θα παρατάξω μια ομάδα που θα βάλει την Πορτογαλία σε μπελάδες. Θα δεις λοιπόν ότι το να είσαι προπονητής είναι λίγο πιο περίπλοκο από το να είσαι δημοσιογράφος.\n\nΘα προσεγγίσουμε το παιχνίδι σαν να ήταν τα προημιτελικά του Παγκοσμίου Κυπέλλου. Μας αρέσει το γήπεδο, η κατάσταση, ο αντίπαλος... αξίζει μόνο να κερδίσουμε. Ποτέ δεν κάνουμε εικασίες ούτε πρόκειται να το κάνουμε. Ένας τελικός είναι ωραίος και δεν παίζονται πολλοί, εκτός από την Εθνική.\n\nΓια εμάς είναι τελικός. Το σκεφτόμαστε έτσι. Είναι θετικό που ήρθαμε εδώ με την ευκαιρία να γίνουμε πρωταθλητές. Δεν κάνουμε εικασίες κατά κανόνα σε κανέναν τομέα και ούτε αύριο θα κάνουμε. Είναι κίνητρο για μας.\n\nΔεν έχει σημασία τι λέω, η Αργεντινή και η Βραζιλία θα είναι πάντα φαβορί για το Μουντιάλ. Λόγω της ιστορίας και των παικτών τους θα είναι πάντα φαβορί. Η Γαλλία, η Γερμανία θα είναι πάντα ισχυρές δυνάμεις. Αν θέλετε φαβορί, δείτε στη λίστα της FIFA\", δήλωσε ο Ισπανός κόουτς.",
    "Πορτογαλία: Η καλλιτεχνική πορεία του Ζοάο Βιέιρα": "Ο Πορτογάλος αστέρας της Indierock, Ζοάο Βιέιρα γιορτάζει τα 20 χρόνια καλλιτεχνικής πορείας. Όλαξεκίνησαν στην πόλη Πόρτο με το άλμπουμ X-Wife. Δύο δεκαετίες μετά, ο Βιέιρα θεωρεί πως έχει εκπληρώσει το όνειρο του.\n\n«Το X-Wife ήταν ένα όνειρο που έγινε πραγματικότητα. Ήταν η πρώτη ολοκληρωμένη δουλειά που κυκλοφόρησε με την υποστήριξη μιας δισκογραφικής εταιρείας. Στο παρελθόν είχα δύο εμπειρίες. Μία στην Πορτογαλία, μία στο Λονδίνο. Όμως την τρίτη φορά πήρα ένα καλό συμβόλαιο. Το υλικό κυκλοφόρησε πριν από 20 χρόνια και αποδείχθηκε ένα πολύ σημαντικό ορόσημο στη μουσική μου καριέρα» δήλωσε ο Ζοάο Βιέιρα.\n\nΟ Πορτογάλος καλλιτέχνης άνοιξε ένα νεό κεφάλαιο το 2013. Κινήθηκε σε πιο χορευτικούς ρυθμούς και κατέκτησε τις καρδιες των Γάλλων.\n\n«Στο White Haus αποφάσισα να επικεντρωθώ σε μια χώρα. Η εμπειρία μου δείχψει πως δεν μπορείς να απευθυνθείς σε όλους τους ανθρώπους. Νομίζω πως είναι καλύτερα να επικεντρωθείς σε μια χώρα. Πήγα σε ένα φεστιβάλ και παρακολούθησα ένα μουσικό σεμινάριο στο Παρίσι. Ένα από τα τραγούδια μου επιλέχθηκε ως teaser στο φεστιβάλ Mama Fest του 2017. Από 180 γκρουπ, επέλεπέλεξαν ένα τραγούδι του άλμπουμ White Haus» δήλωσε ο Ζοάο Βιέιρα.\n\nΟ Ζοάο Βιέιρα αξιοποιήσε την απομονωση που επέβαλε η πανδημία, συνέθεσε καινούρια κομμάτια και δημιουργησε έναν νέο μουσικό κόσμο.\n\n«Αυτός ο μυστηριακός κόσμος ταιριάζει πολύ καλά σε αυτό το lo-fi μέρος των τραγουδιών. Έχουν φτιάχτει με ένα καταγραφικό, ένα όργανο και μια ακουστική κιθάρα. Ήθελα να δημιουργήσω ένα ολόκληρο, καινούριο σύμπαν. Και μετά υπάρχει επίσης, στο εσώφυλλο του βινυλίου υπάρχει ένα είδος \"Goose\" Το παιχνίδι συναντά το Trivial Pursuit'. Έκει πρέπει να απαντήσετε σε ένα είδος κουίζ για τα τραγούδια για να προχωρήσετε και να φτάσετε στο τέλος» δήλωσε ο Ζοάο Βιέιρα.\n\nΤο βινύλιο του «Wolf Manhattan» βρίσκεται στα δισκοπωλεία\n\nΟι πρώτες παραστάσεις θα πραγματοποιηθούν στο ZDB, στη Λισαβόνα, στις 28 Οκτωβρίου και στις 3 Νοεμβρίου στο Auditório CCOP, στο Πόρτο. Στη συνέχεια ο Πορτογάλος καλλιτέχνης θα πραγματοποιήσει περιοδεία σε πολλές χώρες της Ευρώπης.",
    "Διέλυσε την Τσεχία του Βατσλίκ η Πορτογαλία, σόκαρε την Ισπανία η Ελβετία": "Δύο πρωταγωνιστές από τη Μάντσεστερ Γιουνάιτεντ είχε η Πορτογαλία στην ευρεία νίκη επί της Τσεχίας με 4-0 στην Πράγα και κανένας από αυτός δεν ήταν ο Κριστιάνο Ρονάλντο! Αντίθετα, αυτός που μάγεψε τα πλήθη ήταν ο Ντιόγκο Νταλότ που πέτυχε δύο γκολ, ένα εκ των οποίων πανέμορφο με σουτ έξω από την περιοχή, ενώ και ο Μπρούνο Φερνάντες έβαλε και αυτός τη δική του πινελιά σκοράροντας. Σκόρερ του τέταρτου γκολ ήταν ο Ντιόγκο Ζότα.\n\n\n\nΑντίθετα, η Ισπανία έπεσε θύμα μεγάλης έκπληξης μέσα στη Σαραγόσα από την Ελβετία, καθώς ηττήθηκε 2-1 και πλέον η κορυφή του ομίλου είναι ορθάνοιχτη και συγκεκριμένα θα κριθεί την Τρίτη (27/9) στην αναμέτρηση της Πορτογαλίας κόντρα στους «φούριας ρόχας».\n\n\n\nΤσεχία-Ισπανία 0-4\n\n\n\nΕπεισοδιακό ήταν το ματς ανάμεσα στην Τσεχία και την Ισπανία από τα πρώτα του λεπτά, καθώς απαιτήθηκε ολιγόλεπτη διακοπή, λόγω της σφοδρής σύγκρουσης του Βατσλίκ με τον Κριστιάνο Ρονάλντο ενώ και στο 22’ ο κεντρικός αμυντικός του Άρη, Μπράμπετς αποχώρησε με πρόβλημα τραυματισμού.\n\n\n\nΠαρά το γεγονός ότι είχε «χαλάσει» ο ρυθμός, η Πορτογαλία βρήκε τον δρόμο προς τα δίχτυα, αρχικά με τον Νταλότ στο 33’ από ασίστ του Λεάο και στο 45’+2’ ο Μπρούνο Φερνάντες είχε πολύ εύκολη δουλειά κόντρα στον Βατσλίκ από την ασίστ «πάρε-βάλε» του Μάριο Ρουί. Ο Νταλότ πέτυχε ένα εξαιρετικό γκολ στο 52’ για το 3-0 με αριστερό σουτ έξω από την περιοχή και το κερασάκι στην τούρτα έβαλε ο Ζότα στο 82’. Αξίζει να σημειωθεί ότι στο 45’+6’ ο Σικ έχασε πέναλτι, στέλνοντας την μπάλα πολύ ψηλά άουτ.\n\n\n\nΙσπανία-Ελβετία 1-2\n\n\n\nΤην ευκαιρία να συντηρήσει το πλεονέκτημά της για την πρώτη θέση έχασε η Ισπανία, αφού ηττήθηκε στη Σαραγόσα από την Ελβετία με 2-1. Ο Ακαντζί άνοιξε το σκορ στο 21’ από ασίστ του Βάργκας, με τον Ζόρντι Άλμπα στο 55’ να βρίσκει δίχτυα για τους γηπεδούχους, πιστεύοντας ότι αργά ή γρήγορα θα φτάσουν στην ανατροπή.\n\n\n\nΠαρ’ όλα αυτά, ο όποιος ενθουσιασμός… διεκόπη τρία λεπτά αργότερα, όταν ο Έρικ Γκαρθία έστειλε άθελά του την μπάλα στα δίχτυα διαμορφώνοντας το τελικό 2-1 υπέρ των φιλοξενούμενων.\n\n\n\nΤα αποτελέσματα της 5ης αγωνιστικής\n\n\n\nΤσεχία-Πορτογαλία 0-4\n\n(33’, 52’ Νταλότ, 45’+2’ Μ. Φερνάντες, 82’ Ζότα)\n\n\n\nΙσπανία-Ελβετία 1-2\n\n(55’ Ζόρντι Αλμπα – 21’ Ακαντζί, 58’ αυτ. Γκαρθία)\n\n\n\nΗ βαθμολογία:\n\n\n\n1.Πορτογαλία 10 (11-2)\n\n2.Ισπανία 8 (7-5)\n\n3.Ελβετία 6 (4-8)\n\n4.Τσεχία 4 (4-11)\n\n\n\nΗ επόμενη (6η) αγωνιστική\n\n\n\nΤρίτη 27 Σεπτεμβρίου\n\n\n\nΠορτογαλία-Ισπανία 21:45\n\nΕλβετία-Τσεχία 21:45",
    "Πορτογαλία: Η Τζορτζίνα πήρε δύναμη από τα παιδιά της": "Η Τζορτζίνα Ροντρίγκες μίλησε για την απώλεια του παιδιού της και τόνισε πως άντλησε δύναμη από τα παιδιά της για να συνεχίσει.\n\nΔΙΑΦΗΜΙΣΗ\n\nΗ σύντροφος του Κριστιάνο Ρονάλντο είχε επιπλοκές στην εγκυμοσύνη της και αυτό είχε ως αποτέλεσμα να χάσει το ένα από τα δυο παιδιά που κυοφορούσε. Το αγοράκι δεν κατάφερε να ζήσει, σε αντίθεση με την αδερφή του, η οποία είναι απολύτως υγιής.\n\nΗ ίδια δήλωσε για την τραυματική εμπειρία της: «Αυτή τη χρονιά έζησα σε λίγα λεπτά την καλύτερη και τη χειρότερη στιγμή της ζωής μου. Ένα κομμάτι της καρδιάς μου έγινε κομμάτια και αναρωτιόμουν πώς θα μπορούσα να συνεχίσω. Η απάντηση ήταν πιο κοντά από ό,τι πίστευα. Κοίταξα στα μάτια των παιδιών μου και εκεί είδα τον μόνο τρόπο να τα καταφέρουμε. Όλοι μαζί».",
    "Τσεχία - Πορτογαλία: Τρομερή σύγκρουση στον αέρα του Βατσλίκ με τον Ρονάλντο": "Cristiano Ronaldo nose still dey bleed o. Dem don injure our goat. pic.twitter.com/OTUKFk5VMf — Man United in Pidgin (@ManUtdInPidgin) September 24, 2022\n\nΚλείσιμο\n\nΚλείσιμο\n\nΠάγωσαν όλοι στο 13' του αγώνα της Τσεχίας με την Πορτογαλία στοΟ τερματοφύλακας του Ολυμπιακού και της εθνικής Τσεχίαςεπιχείρησε έξοδο και στον αέρα συγκρούστηκε με τονΔείτετην σύγκρουσηΤόσο ο Τσέχος όσο και ο Πορτογάλος έπεσαν στο έδαφος για να δεχτούν τις πρώτες βοήθειες με τον CR-7 να έχει χτυπήσει στην μύτη με αποτέλεσμα να υπάρχει αιμορραγεί.Μετά από λίγη ώρα συνέχισαν κανονικά στο παιχνίδι.",
    "ΒΊΝΤΕΟ : Πορτογαλία: Η καλλιτεχνική πορεία του Ζοάο Βιέιρα": "",
    "Πορτογαλία: Ανακοίνωσε πλεόνασμα 0,8% του ΑΕΠ για το α΄ εξάμηνο": "Δημοσιονομικό πλεόνασμα στο 0,8% του ΑΕΠ ανακοίνωσε στο α΄ μισό του 2022 η Πορτογαλία, έναντι του ελλείμματος 5,7% πριν από ένα χρόνο, σύμφωνα με την στατιστική υπηρεσία ΙΝΕ, αν και διατήρησε αμετάβλητες τις εκτιμήσεις για έλλειμμα στο σύνολο της χρήσης.\n\nΌπως τόνισε σε επικαιροποίηση της διαδικασίας υπερβολικού ελλείμματος της χώρας που ανακοινώνει στις Βρυξέλλες, ότι το δημοσιονομικό έλλειμμα φέτος θα συρρικνωθεί στο 1,9% του ΑΕΠ από το 2,9% το 2021.\n\nΟ υψηλός πληθωρισμός έχει συμβάλει στο πλεόνασμα του α΄ εξαμήνου, όπως και η συνεχιζόμενη οικονομική ανάκαμψη, με τα φορολογικά έσοδα να αυξάνονται 20,7%.\n\nΟ πληθωρισμός στην Πορτογαλία διαμορφώθηκε στο 9% τον Αύγουστο, ποσοστό υπερδιπλάσιο από τις εκτιμήσεις για 4% στον προϋπολογισμό του 2022.\n\nΗ στατιστική υπηρεσία ανακοίνωσε ότι στην περίοδο Ιανουαρίου-Ιουνίου τα συνολικά έσοδα αυξήθηκαν 12,4%, ενώ οι δαπάνες μειώθηκαν 3%.\n\nΜε τον πληθωρισμό να επιβαρύνει την ιδιωτική κατανάλωση, η οικονομία της Πορτογαλίας έχασε momentum στο β΄ τρίμηνο, αλλά παρόλα αυτά αναπτύχθηκε 7,1% σε σχέση με το προηγούμενο έτος, μετά την αύξηση του ΑΕΠ κατά 11,8% στο α΄ τρίμηνο.\n\nΟι εκτιμήσεις της κεντρικής τράπεζας κάνουν λόγο για ανάπτυξη 6,3% το 2022.",
    "Πορτογαλία: Ο Σάντος ξέχασε στον πάγκο τον Τζαλό": "Ο Φερνάντο Σάντος ξέχασε τον Τιάγκο Τζαλό, τον οποίο θα μπορούσε να χρησιμοποιήσει στην αναμέτρηση με την Τσεχία.\n\nΔΙΑΦΗΜΙΣΗ\n\nΟ Πορτογάλος τεχνικός αναφέρθηκε στο συγκεκριμένο περιστατικό, μετά τη νίκη της ομάδας του και δεν παρέλειψε να τονίσει πως ζήτησε συγγνώμη από τον παίκτη του.\n\nΧαρακτηριστικά, ο Σάντος δήλωσε: «Σκεφτόμουν να αντικαταστήσω τον Κριστιάνο Ρονάλντο, όμως συνέβη κάτι ασυνήθιστο. Όταν ο Ζοάο Μάριο ήταν έτοιμος να μπει στον αγώνα, ο Ντανίλο μου είπε ότι έχει ένα πρόβλημα. Είπα στον Παλίνια να γυρίσει πίσω. Ξέχασα ότι είχα τον Τιάγκο Τζαλό στον πάγκο. Ήδη του ζήτησα συγγνώμη, έπρεπε να μπει εκείνο».",
    "Πορτογαλία: Χάκερ υπέκλεψαν και δημοσίευσαν στο dark web προσωπικά δεδομένα επιβατών της TAP": "Ο εθνικός αερομεταφορέας της Πορτογαλίας TAP ενημέρωσε σήμερα τους πελάτες του ότι χάκερ υπέκλεψαν ορισμένα προσωπικά δεδομένα τους και τα δημοσίευσαν στο dark web, αν και η κρατική εταιρεία είπε ότι όλες οι λεπτομέρειες για τις πληρωμές φαίνεται να είναι ασφαλείς.\n\nΗ TAP ανέφερε σε μια επιστολή προς τους πελάτες της πως η κυβερνοεπίθεση τον περασμένο μήνα υπέκλεψε από τους σέρβερ της ονόματα, εθνικότητες, διευθύνσεις ηλεκτρονικού ταχυδρομείου και κατοικίας, τηλεφωνικές επαφές και αριθμούς frequent flyer.\n\nΔιαβάστε επίσης: Πώς οι κυβερνοκατάσκοποι «παγιδεύουν» τα κινητά τηλέφωνα με ένα SMS\n\nΚίνδυνος phishing\n\n«Η κυκλοφορία προσωπικών δεδομένων μέσω ανοικτών πηγών θα μπορούσε να αυξήσει τον κίνδυνο παράνομης χρήσης τους, πιο συγκεκριμένα με σκοπό να αποκτηθούν άλλα δεδομένα που θα μπορούσαν να θέσουν σε κίνδυνο τα ψηφιακά συστήματα σε απόπειρες απάτης όπως το phishing», ανέφερε η TAP.\n\n«Δεν υπάρχουν ενδείξεις ότι οποιαδήποτε δεδομένα πληρωμών έχουν ανακτηθεί από τα συστήματα της TAP», προσέθεσε σημειώνοντας πως έλαβε αμέσως περιοριστικά μέτρα, προκειμένου να συνεχιστεί η λειτουργία των συστημάτων της και να προστατευθούν άλλα δεδομένα.\n\nΚάλεσε τους πελάτες της να είναι επιφυλακτικοί με αυτόκλητες επαφές, που ζητούν προσωπικές πληροφορίες, λέγοντάς τους να μην κάνουν κλικ σε συνδέσμους και συνημμένα αρχεία σε ύποπτα μηνύματα ηλεκτρονικού ταχυδρομείου.\n\nΟδηγίες για αλλαγή κωδικών\n\nΗ TAP τους συνέστησε επίσης να αλλάξουν τους κωδικούς τους με ισχυρότερους και είπε ότι θα απόσχει από περαιτέρω επαφή με μεμονωμένους πελάτες για το θέμα, ώστε να μην προκληθεί σύγχυση.\n\nΗ διευθύνουσα σύμβουλος της TAP, Κριστίν Ουμιέρες-Βίντενερ, δήλωσε στους δημοσιογράφους πως η εταιρεία είναι «πολύ σοβαρή με τα δεδομένα των πολιτών» και είπε πως το συμβάν είναι ανησυχητικό.\n\nΔεν αποκάλυψε τον αριθμό των επηρεαζόμενων πελατών, τον οποίο ορισμένα τοπικά μέσα ενημέρωσης τοποθετούν γύρω στο 1,5 εκατ., λέγοντας πως τέτοιες εκτιμήσεις δεν ανταποκρίνονται απαραίτητα στα γεγονότα. Παράλληλα, υποσχέθηκε επιπρόσθετες επενδύσεις στον τομέα της κυβερνοασφάλειας.\n\nΟ στρατός της Πορτογαλίας αποτέλεσε πρόσφατα τον στόχο κυβερνοεπίθεσης, κατά την οποία εκατοντάδες απόρρητα έγγραφα του ΝΑΤΟ φέρεται να υπεκλάπησαν και να τέθηκαν προς πώληση στο dark web, σύμφωνα με την εφημερίδα Diario de Noticias.\n\nΟι πορτογαλικές αρχές δεν έχουν παραδεχθεί την υποκλοπή, αλλά έχουν πει ότι διεξάγουν έρευνα για το αν είχε διαπραχθεί.\n\nΠηγή: ΑΠΕ-ΜΠΕ",
    "Η Πορτογαλία ετοιμάζει διαγωνισμό 10 GW για offshore αιολικά": "Η Πορτογαλία θα αυξήσει την δυναμικότητα του επερχόμενου διαγωνισμού για υπεράκτια αιολικά στα 10 GW, σύμφωνα με τον Υπουργό Περιβάλλοντος της χώρας Duarte Cordeiro.\n\nΟ Cordeiro είχε προηγούμενα δεσμευθεί για διαγωνισμό 6-8 GW τον ερχόμενο Ιούνιο, έχοντας ήδη προχωρήσει σε διπλασιασμό του αρχικού στόχου στις αρχές του 2022.\n\nΣύμφωνα με όσα αναφέρει σχετικό δημοσίευμα του renews.biz, ο Cordeiro ανέφερε πως η Πορτογαλία σκοπεύει να προχωρήσει ταχύτερα την ενεργειακή της μετάβαση, προσθέτοντας πως οι τεχνικές λεπτομέρειες του επικείμενου διαγωνισμού για τα offshore αιολικά, καθώς και η τελική λίστα με τις παράκτιες περιοχές βρίσκονται ακόμη υπό επεξεργασία.",
    "Τσεχία-Πορτογαλία: 0-4 (hls)": "Τσεχία-Πορτογαλία: 0-4 (hls)\n\nΟι Ίβηρες πέρασαν εύκολα από τη «Φορτούνα Αρένα» και σε συνδυασμό με την «γκέλα» της Ισπανίας ανέβηκαν στην κορυφή του 2ου ομίλου της League A μετά την 5η αγωνιστική.\n\nΔείτε Ακόμα",
    "ΤΣΕΧΙΑ ΕΝΑΝΤΙΟΝ ΠΟΡΤΟΓΑΛΙΑ": "Ανάλυση - Προγνωστικά\n\n*Παιχνίδι για την Α’ κατηγορία του Nations League. Ο πρώτος κάθε ομίλου προκρίνεται στο Final 4 της διοργάνωσης, ο τελευταίος υποβιβάζεται στη Β’ κατηγορία.\n\n*Στον πρώτο γύρο: Πορτογαλία – Τσεχία 2-0\n\n*Under 2,5 στα 3/4 τελευταία μεταξύ τους παιχνίδια.\n\nΔείτε τα Προγνωστικά Nations League\n\nΤΣΕΧΙΑ ΑΝΑΛΥΣΗ\n\nΠροηγούμενο ματς: Ηττήθηκε εκτός έδρας (2-0) από την Ισπανία. Τα γκολ σημείωσαν Κάρλος Σολέρ (24′) και Σαράμπια (75′).\n\nΟι δύο σερί ήττες (σ.σ. δίχως να σκοράρει) στις έδρες των Πορτογαλία και Ισπανία έσβησαν, ουσιαστικά, το όνειρο της Τσεχίας για πρόκριση στο Final-4 του Nations League. Συγκεντρώνοντας τέσσερις βαθμούς μετά από ισάριθμες αγωνιστικές καταλαμβάνει την 3η θέση και βρίσκεται στο +1 από την Ελβετία και τη ζώνη υποβιβασμού στη Λιγκ Β’. Στις 12 Ιουνίου το ομοσπονδιακός συγκρότημα του Σιλχαβί επέστρεψε με σκυμμένο κεφάλι από τη Μάλαγα (2-0 από Ισπανία).\n\nΠροσπάθησε να “χτυπήσει” στην αντεπίθεση, χωρίς αποτέλεσμα, με την κατοχή μπάλας να είναι 76-24 υπέρ των γηπεδούχων. “Δεν υπάρχει αμφιβολία, η Πορτογαλία είναι το φαβορί. Βρισκόμαστε σε καλή κατάσταση και παίζουμε στην έδρα μας. Θα παλέψουμε να παραμείνουμε στη Λιγκ Α'”, υπογράμμισε ο Μπαράκ (ΜΕ, 31/8).\n\nΕθνική Τσεχίας ρόστερ\n\nΤερματοφύλακες: Παβλένκα (Βέρντερ), Στανέκ (Βικτόρια Πλζεν), Βατσλίκ (Ολυμπιακός) – Αμυντικοί: Μπράμπετς (Άρης), Κουφάλ (Γουέστ Χαμ), Χάβελ (Βικτόρια Πλζεν), Γεμέλκα (Βικτόρια Πλζεν), Κούντελα (Περσίτζα Τζακάρτα), Ζίμα (Τορίνο), Ζέλενι (Σπάρτα Πράγας) – Μέσοι: Μπαράκ (Φιορεντίνα), Τσέρνι (Τβέντε), Γιάνκτο (Σπάρτα Πράγας), Κάλβαχ (Βικτόρια Πλζεν), Μάζοπουστ (Σλάβια Πράγας), Σούτσεκ (Γουέστ Χαμ), Σέβτσικ (Σλάβια Πράγας) – Επιθετικοί: Χλόζεκ (Λεβερκούζεν), Κούτσκα (Σπάρτα Πράγας), Σικ (Λεβερκούζεν)\n\nΤΣΕΧΙΑ ΣΤΑΤΙΣΤΙΚΑ\n\n*2-3 γκολ στα 3/4 τελευταία παιχνίδια της.\n\n*Δεν σκόραρε στα δύο τελευταία παιχνίδια της.\n\n21+ | Ρυθμιστής ΕΕΕΠ | Γραμμή βοήθειας ΚΕΘΕΑ: 210 9237777 | Παίξε Υπεύθυνα |\n\nΠΟΡΤΟΓΑΛΙΑ ΑΝΑΛΥΣΗ\n\nΠροηγούμενο ματς: Ηττήθηκε εκτός έδρας (1-0) από την Ελβετία. Το μοναδικό γκολ σημείωσε ο Σεφέροβιτς μόλις στο 1′.\n\nΜη καταφέρνοντας να κερδίσει τον τερματοφύλακα Όμλιν, ο οποίος πραγματοποίησε οχτώ αποκρούσεις όντας ο MVP της αναμέτρησης, η Πορτογαλία επέστρεψε με άδεια χέρια από την έδρα της Ελβετίας (1-0) στις 12 Ιουνίου. Πάτησε τέρμα το γκάζι στο δεύτερο ημίχρονο δημιουργώντας τουλάχιστον δύο μεγάλες ευκαιρίες για να ισοφαρίσει, ενώ παράλληλα δεν κατάφερε να εκμεταλλευτεί κανένα από τα οχτώ κόρνερ που εκτέλεσε σε αυτό.\n\nΉταν η πρώτη ήττα για τους Ίβηρες στο 2ο όμιλο, παραμένοντας στους επτά βαθμούς είδαν την Ισπανία να τους προσπερνά και να βρίσκεται, πλέον, στην κορυφή και το -1. Το ομοσπονδιακό συγκρότημα του Σάντος παραμένει δίχως νίκη σε τρεις εκτός έδρας αναμετρήσεις (0-2-1): Στις δύο δεν κατάφερε να σκοράρει, σε όλες σημειώθηκαν μέχρι δύο γκολ.\n\nΕθνική Πορτογαλίας ρόστερ\n\nΤερματοφύλακες: Ρουί Πατρίσιο (Ρόμα), Ντιόγκο Κόστα (Πόρτο), Σα (Γουλβς) – Αμυντικοί: Περέιρα (ΠΣΖ), Ντίας (Μαν. Σίτι), Κανσέλο (Μαν. Σίτι), Μέντες (ΠΣΖ), Μάριο Ρουί (Νάπολι), Νταλό (Μαν. Γιουνάιτεντ), Ντζαλό (Λιλ) – Μέσοι: Καρβάλιο (Μπέτις), Μπερνάρντο Σίλβα (Μαν. Σίτι), Ζοάο Μάριο (Μπενφίκα), Μπρούνο Φερνάντες (Μαν. Γιουνάιτεντ), Ρούμπεν Νέβες (Γουλβς), Ζοάο Παλίνια (Φούλαμ), Νούνιες (Γουλβς), Βιτίνια (ΠΣΖ) – Επιθετικοί: Κριστιάνο Ρονάλντο (Μαν. Γιουνάιτεντ), Ντιόγκο Ζότα (Λίβερπουλ), Ζοάο Φέλιξ (Ατλέτικο Μαδρίτης), Ράφαελ Λεάο (Μίλαν), Χόρτα (Μπράγκα), Νέτο (Γουλβς), Ράμος (Μπενφίκα)\n\nΠΟΡΤΟΓΑΛΙΑ ΣΤΑΤΙΣΤΙΚΑ\n\n*NG στα 4/5 τελευταία παιχνίδια της.\n\n*Under 2,5 στα 4/5 τελευταία παιχνίδια της.\n\nΗ κορυφαία εταιρία στοιχημάτων στον πλανήτη ΕΓΓΡΑΦΗ\n\n21+ Αρμόδιος Ρυθμιστής ΕΕΕΠ, Κίνδυνος εθισμού και απώλειας περιουσίας, Γραμμή βοήθειας ΚΕΘΕΑ: 210‍9237777, Παίξτε Υπεύθυνα",
    "Τσεχία - Πορτογαλία: Με βασικούς τους Βατσλίκ και Μπράμπετς": "Ο Τόμας Βατσλίκ του Ολυμπιακού και ο Γιάκουμπ Μπράμπετς του Άρη ξεκινάνε στην ενδεκάδα της Τσεχίας στο ματς με την Πορτογαλία.\n\nΗ Τσεχία υποδέχεται την Πορτογαλία το βράδυ του Σαββάτου (24/9, 21:45) για την 5η αγωνιστική του Nations League και ψάχνει θετικό αποτέλεσμα για να αποφύγει την τελευταία θέση του ομίλου.\n\nΟι Τσέχοι ξεκινούν με τον Τόμας Βατσλίκ του Ολυμπιακού κάτω από τα δοκάρια τους, ενώ και ο Γιάκουμπ Μπράμπετς του Άρη βρίσκεται στο βασικό σχήμα.\n\nΔιαβάστε Επίσης Ολυμπιακός: Η επιλογή του Μίτσελ με Βρουσάι",
    "Πορτογαλία: Μέτρα 2,4 δισ. ευρώ για την ανακούφιση των νοικοκυριών λόγω πληθωρισμού και ενεργειακού κόστους": "Κλείσιμο\n\nΚλείσιμο\n\nΗ κυβέρνηση τηςπαρουσίασε χθες Δευτέραεκτιμώμενου κόστους 2,4 δισεκατομμυρίων ευρώ, για να βοηθήσει τα νοικοκυριά να αντιμετωπίσουν τον. Προβλέπεται επίσης μείωση των φόρων στη ενέργεια.Ο σοσιαλιστής πρωθυπουργός Αντόνιο Κόστα τόνισε σε συνέντευξη Τύπου πως θα δοθεί άμεση βοήθεια στις οικογένειες και έκτακτο βοήθημα στους συνταξιούχους.Το συγκεκριμένο πακέτο οκτώ μέτρων, που βαπτίστηκε «Πρώτα οι οικογένειες», έχει υπολογιστεί σε 2,4 δισεκατομμύρια ευρώ (περίπου το 1% του ΑΕΠ της χώρας) και προστίθεται στα 1,6 δισεκ. ευρώ που εκταμιεύτηκαν ως αυτόν τον μήνα.«Έχουν περάσει 30 χρόνια από τότε που είδαμε τόσο απότομη και καθαρή αύξηση του κόστους διαβίωσης», τόνισε ο Κόστα, επισημαίνοντας πως χρειάζεται «μεγάλη προσοχή» για να μην τροφοδοτηθεί η συνέχιση της ραγδαίας ανόδου του πληθωρισμού.Η κυβέρνηση Κόστα σκοπεύει να δώσει επιταγή 125 ευρώ ανά άτομο και επιπλέον 50 ευρώ για κάθε παιδί στους Πορτογάλους με ακαθάριστες αποδοχές έως και 2.700 ευρώ μηνιαίως. Οι συνταξιούχοι θα λάβουν επίδομα ίσο με το ήμισυ της μηνιαίας σύνταξής τους.Παράλληλα, η κυβέρνηση θα ζητήσει από το κοινοβούλιο να εγκρίνει τη μείωση του ΦΠΑ στο ηλεκτρικό ρεύμα από 13% σε 6% και θα παρατείνει έως το τέλος του έτους τη μείωση του ειδικού φόρου κατανάλωσης καυσίμων.Ο Αντόνιο Κόστα ανακοίνωσε επίσης για την επόμενη χρονιά την επιβολή ανώτατου ορίου 2% στις αυξήσεις ενοικίων και πάγωμα της τιμής των εισιτηρίων στα μέσα μαζικής μεταφοράς.Στην Πορτογαλία, ο Δείκτης Τιμών Καταναλωτή αυξήθηκε τον Αύγουστο κατά 9% σε ετήσια βάση, σύμφωνα με την εθνική στατιστική αρχή.Η κυβέρνηση αναμένεται εξάλλου να ανακοινώσει σύντομα μέτρα ανακούφισης για τις επιχειρήσεις, προκειμένου να αντιμετωπίσουν την εκτίναξη του ενεργειακού κόστους.Ο διοικητής της Τράπεζας της Πορτογαλίας Μάριο Σεντένο προειδοποίησε την Παρασκευή για τον κίνδυνο ενίσχυσης των πληθωριστικών πιέσεων. Το ΑΕΠ της Πορτογαλίας παρέμεινε στάσιμο το δεύτερο τρίμηνο του έτους (σε σύγκριση με το πρώτο τρίμηνο του 2022), παρότι αυξήθηκε κατά 7,1% σε ετήσια βάση, ενώ το ποσοστό ανεργίας υποχώρησε περαιτέρω τον Ιούλιο και κυμάνθηκε στο 5,9%.",
    "Πορτογαλία: Βουτιά στον κόσμο της σαρδέλας": "Κείμενο: Lily Puckett c.2022 The New York Times Company / Απόδοση: Μαρία Κωβαίου\n\nΚατά μία έννοια, ένα από τα πράγματα που κάνεις στις διακοπές είναι να παρατηρείς τους γύρω σου να δουλεύουν, ενώ κάθεσαι. Για παράδειγμα, η διαμονή σε ένα ξενοδοχείο, σε κάνει μάρτυρα της δουλειάς οικοδεσποτών και προσωπικού. Στο εστιατόριο παρατηρείς τους σεφ και τους σερβιτόρους. Στην εκδρομή τον ξεναγό, τον οδηγό, ακόμα και τον μηχανικό σκαφών, αν είσαι τυχερός. Παρόλα αυτά, είναι ιδιαίτερα παράξενο να επισκέπτεσαι ένα εργοστάσιο σε λειτουργία, να στέκεσαι σε μια υπερυψωμένη πλατφόρμα και να βλέπεις τους ντόπιους να επιδίδονται σε μια κοπιαστική, παραδοσιακή εργασία, ενώ εσύ δραπετεύεις από τη δική σου.\n\nΤο Πόρτο, η δεύτερη μεγαλύτερη πόλη της Πορτογαλίας, είναι η πρωτεύουσα μιας από τις μεγαλύτερες βιομηχανίες της χώρας, της κονσερβοποιίας ιχθυηρών. Οι σαρδέλες σε κονσέρβα (που πωλούνται σε εκλεπτυσμένα διακοσμημένες συσκευασίες), είναι αυτή τη στιγμή πολύ δημοφιλείς στον χώρο της γαστρονομίας, ενώ έχουν αποκτήσει πιστούς οπαδούς και μεταξύ νέων ανθρώπων, που τις αγαπούν με όλη τους την καρδιά, παρά το γεγονός ότι είναι βουτηγμένες στο λάδι ή ότι έχουν αλιευθεί με ίσως όχι και τόσο αειφόρες τεχνικές. Στο εργοστάσιο κονσερβοποίησης ιχθυηρών Pinhais & Cia στην πόλη Matosinhos μερικά μόνο χιλιόμετρα από το κέντρο του Πόρτο, οι φίλοι της κονσερβοποιημένης σαρδέλας μπορούν να παρακολουθήσουν την παρασκευή του αγαπημένου τους σνακ που εδώ γίνεται με τεχνικές κατά κανόνα παραδοσιακές.\n\nΆποψη του Πόρτο, της δεύτερης μεγαλύτερης πόλης της Πορτογαλίας.\n\nΙδρυθείσα το 1920 από δύο αδέλφια και δύο εξωτερικούς συνεργάτες, η εταιρεία Pinhais θεωρείται ένας από τους καλύτερους προμηθευτές κονσερβοποιημένων ιχθυηρών στην κορεσμένη πορτογαλική αγορά. Το εργοστάσιο της εταιρείας είναι από τα λίγα που επέζησαν της μεγάλης μετατόπισης της παραγωγής στην Δυτική Αφρική, όπου πλέον κονσερβοποιούνται οι μεγαλύτερες ποσότητες. Οι σαρδέλες με την επωνυμία Pinhais, γνωστές για την υψηλή τους ποιότητα και τη σωστή δόση καρυκευμάτων, προτιμώνται από όσους δειπνούν στα ψαροφαγικά, ως επί το πλείστον, εστιατόρια της πόλης και αποτελούν αγαπημένο έδεσμα σε ολόκληρη την Ευρώπη.\n\nΚατά την 90λεπτη ξενάγηση που η εταιρεία Pinhais καθιέρωσε τον Νοέμβριο του 2021, οι φίλοι της σαρδέλας περιηγούνται στο εργοστάσιο και βλέπουν πώς ακριβώς τα ψάρια μετατρέπονται σε κονσέρβα. Το εργατικό προσωπικό αποτελείται σχεδόν εξ ολοκλήρου από γυναίκες, εφόσον παραδοσιακά οι άντρες ήταν εκείνοι που έβγαιναν για ψάρεμα και οι γυναίκες έμεναν πίσω για να ασχοληθούν με τη ψαριά. Η ξενάγηση, μάλιστα, στο εργοστάσιο ξεκινά με το βίντεο μιας κόρης, η οποία περιμένει τη βάρκα του πατέρα της που έχει πέσει σε καταιγίδα (ευτυχώς, επιστρέφει σώος).\n\nΨαράδες ξεδιαλέγουν τις σαρδέλες που προορίζονται για την Pinhais & Cia.\n\nΔεν είναι ασυνήθιστο ολόκληρες γενιές γυναικών -μητέρες, κόρες, θείες- να εργάζονται στο εργοστάσιο. «Η ταινία αυτή είναι αφιερωμένη στις οικογένειες των ψαράδων μας και στις αγωνίες που περνάνε», μας είπε η ξεναγός μας Olga Santos στη αρχή της περιήγησής μας. Αφετηρία μας, ένα γραφείο του 1926, στο οποίο εκτίθενται τα παλιά τηλέφωνα (με τα καντράν) και ένα σύστημα με τροχαλίες με το οποίο οι παραγγελίες στέλνονταν στον κάτω όροφο όπου βρίσκεται ο χώρος παραγωγής.\n\nΜετά το βίντεο για τις οικογένειες των ψαράδων και ακόμα ένα για το πώς συλλέγουν τα καρυκεύματα που προσθέτουν στα ψάρια, η οθόνη σηκώθηκε για να αποκαλύψει ένα παράθυρο με θέα στον χώρο της παραγωγής. Στη συνέχεια αφήσαμε τον άψογα διακοσμημένο εκθεσιακό χώρο και κατεβήκαμε στον χώρο παραγωγής από μια σκάλα στην οποία οι ιδρυτές έχουν δώσει τέτοιο σχήμα, ώστε όταν την κοιτάς από κάτω να βλέπεις το περίγραμμα μιας σαρδέλας.\n\nΗ ψαριά της ημέρας ξεπλένεται πριν παραδοθεί στην κονσερβοποιία Pinhais & Cia.\n\nΗ παραγωγή βήμα προς βήμα\n\nΑφού φορέσαμε προστατευτικά ρούχα, διασχίσαμε έναν διάδρομο που μας οδήγησε στην άκρη ενός μεγάλου ενιαίου χώρου με αψιδωτά παράθυρα που χωρίζεται μόνο από κάποια γραφεία. Το πρώτο πράγμα που παρατηρήσαμε ήταν ένα τραπέζι όπου γυναίκες ψιλόκοβαν πιπεριές τσίλι, φύλλα δάφνης και πίκλες για να γεμίσουν τις πικάντικες εκδοχές των τεσσάρων ποικιλιών της εταιρείας, που προσφέρονται είτε με σάλτσα ντομάτας είτε με ελαιόλαδο.\n\nΣτον επόμενο χώρο, τα ψάρια ξεπλένονται σε αλατόνερο και κατόπιν οι εργάτριες κόβουν τις ουρές και τα κεφάλια τους με ειδικά μαχαίρια. Η φύρα πηγαίνει σε παραγωγούς ζωοτροφών, μας εξήγησε η Santos.\n\nΕργάτριες της κονσερβοποιίας ιχθυηρών Pinhais & Cia κόβουν τις ουρές και τα κεφάλια των σαρδελών.\n\nΟι ακέφαλες σαρδέλες τοποθετούνται στη συνέχεια σε ένα τελάρο με θήκες, σαν θεατές σε διάλεξη. Το «αμφιθέατρο» αυτό στέλνεται για ξέπλυμα πριν μπει σε έναν πελώριο φούρνο, όπου τα ψάρια ψήνονται για 15 λεπτά. Κατόπιν ακολουθεί το ντελικάτο πακετάρισμά τους με το χέρι στις κονσέρβες, πριν αυτές γεμιστούν από ειδικά μηχανήματα με ελαιόλαδο που προέρχεται από τη γειτονική κοιλάδα Douro. Τα μηχανήματα αυτά τοποθετήθηκαν στο εργοστάσιο πριν από μερικά χρόνια και σε ένα βιβλίο για την ιστορία του (διαθέσιμο στο πωλητήριο), κάποιες εργάτριες λένε πως έχουν μετανιώσει για τη χρήση νέου τεχνολογικού εξοπλισμού και αναπολούν την εποχή που, κατά τη διάρκεια του χειροκίνητου γεμίσματος, κατέληγαν πασαλειμμένες με ελαιόλαδο.\n\nΟι κονσέρβες σφραγίζονται από ένα μηχάνημα στο οποίο οφείλεται μέρος του θορύβου στον όροφο. Φασαρία κάνει επίσης και η μόνιμη ροή του νερού που αντηχεί σε όλο το εργοστάσιο, καθώς οι σαρδέλες πλένονται αρκετές φορές πριν μαγειρευτούν. Όσο για τους άλλους ήχους, είναι πιο δύσκολο να καταλάβεις από πού προέρχονται: το ψεκαστήρι του λαδιού, οι τροχαλίες που μεταφέρουν τα ψάρια από σταθμό σε σταθμό και οι φούρνοι ατμού, όλα δημιουργούν αρκετή φασαρία, γι’ αυτό και κατά την ξενάγησή μας ακούγαμε την ξεναγό μέσω ακουστικών.\n\nΕργάτριες της κονσερβοποιίας Pinhais & Cia Workers αμπαλάρουν τις έτοιμες κονσέρβες.\n\nΤέλος, οι κονσέρβες τυλίγονται με την ταχύτητα του φωτός σε χαρτί συσκευασίας. Αφού βγάλαμε τα προστατευτικά ρούχα και οδηγηθήκαμε σε ένα ξεχωριστό δωμάτιο, μας δόθηκε η ευκαιρία να δοκιμάσουμε να πακετάρουμε και εμείς. Ήταν αδύνατο να συναγωνιστούμε τις εργάτριες που δουλεύουν με απίστευτη δεξιότητα και ευκολία τα κίτρινα, πράσινα και μπλε χαρτιά συσκευασίας.\n\nΗ Santos μάς είπε πως «όταν η μέρα είναι καλή», οι εργάτριες συνηθίζουν να τραγουδούν. Και πράγματι, όταν μπαίναμε στο εργοστάσιο τραγουδούσαν εν χορώ, αν και ήταν αδύνατο να ξεχωρίσεις τι έλεγαν λόγω του θορύβου, ακόμα και αν καταλάβαινες πορτογαλικά. Δεν μπορεί να ξέρει κανείς αν το τραγούδι είναι πραγματικά αυθόρμητο, ωστόσο οι ντόπιοι που γνωρίζουν το εργοστάσιο σίγουρα θα αναφερθούν στον μύθο των γυναικών που τραγουδούν αν τους πιάσετε κουβέντα. Σε κάθε περίπτωση, το τραγούδι μοιάζει να είναι ο ιδανικός τρόπος για να επικοινωνείς σε έναν χώρο με τόσο θόρυβο είτε η μέρα είναι καλή είτε όχι.\n\nΗ ξενάγησή μας τελείωσε με μια δωρεάν γευσιγνωσία των σαρδελών, συνοδεία ψωμιού από έναν τοπικό φούρνο και κρασιού για όσους επιθυμούσαν. Οι σαρδέλες, οφείλω να ομολογήσω, ήταν νοστιμότατες. «Λατρεύω τις σαρδέλες», μου είπε όλο ενθουσιασμό η 57χρονη Sandra van Diessen από την Ολλανδία καθώς συζητούσαμε για το αν έπρεπε να αφαιρέσουμε τα κόκαλα από τις σαρδέλες μας. (Κανονικά δεν πρέπει, μας είπε η Santos, αλλά και οι δυο μας το κάναμε παρά ταύτα, περισσότερο από συνήθεια παρά από ανάγκη). Με περίπου 70 ξεναγήσεις την εβδομάδα σε αγγλικά, ισπανικά, πορτογαλικά και γαλλικά, το εργοστάσιο έχει φιλοξενήσει από το περασμένο φθινόπωρο μέχρι σήμερα πάνω από 2.800 οπαδούς της σαρδέλας (οι ξεναγήσεις κοστίζουν 14 ευρώ το άτομο για ενήλικες, συν 3 ευρώ για το κρασί, και 8 ευρώ για τα παιδιά).\n\nΠελάτες στο εστιατόριο A Sandeira στο Πόρτο απολαμβάνουν σάντουιτς με σαρδέλες και άλειμμα κόκκινης πιπεριάς.\n\nΣαρδέλα νωπή ή σε κονσέρβα;\n\nΟι σαρδέλες σε κονσέρβα είναι πιάτο που σερβίρεται σε ολόκληρη την Πορτογαλία, ενώ κάποια ντελικατέσεν στο Πόρτο -όπως το αψεγάδιαστο Loja das Conservas στην ανηφορική οδό Mouzinho da Silveira λίγα τετράγωνα από τον ποταμό Douro- είναι αφιερωμένα στα προϊόντα της Pinhais, καθώς και άλλων εταιρειών όπως η Minerva. Η Loja δεν έχει επαναφέρει της γευσιγνωσίες της μετά την πανδημία, αλλά η κοντινή Mercearia das Flores στη πιο ήσυχη Rua das Flores προσφέρει ολοκληρωμένες γευσιγνωσίες. Και τα δυο μαγαζιά, όπως και το εργοστάσιο, λειτουργούν από γυναίκες και μπορείτε να συνδυάσετε τις σαρδέλες σας σε φρυγανισμένο ψωμί με τοπικά κρασιά και εξαιρετικές σοκολάτες.\n\nΥπάρχει, ενδεχομένως, μια μικρή διαμάχη μεταξύ αυτών που σερβίρουν τις σαρδέλες φρέσκες και σε αυτούς που τις σερβίρουν σε κονσέρβα, σύμφωνα με την ιδιοκτήτρια του Loja das Conservas. Όπως μου είπε συνωμοτικά, «κανείς δεν ξέρει» γιατί τα πιο καλά εστιατόρια δεν καταδέχονται να σερβίρουν τις διάσημες κονσερβοποιημένες σαρδέλες της πόλης. Οι επισκέπτες που θα ήθελαν να δοκιμάσουν τα ψάρια φρέσκα έχουν, πάντως, πολλές επιλογές, όπως το εξαιρετικό Meia-Nau όπου οι σαρδέλες σερβίρονται ψημένες στην εντέλεια στη σχάρα. Για δείπνο στο σύγχρονο αυτό εστιατόριο που βρίσκεται στη σικ οδό Travessa de Cedofeita θα χρειαστεί να κάνετε κράτηση. Για μεσημεριανό, πάλι, όχι. Και αν τύχει να ρωτήσετε για τη διαμάχη μεταξύ φρέσκιας και κονσερβοποιημένης σαρδέλας, μη ξεχάσετε να αναφέρετε το Loja –ο ιδιοκτήτης του Meia-Nau είναι γιος της ιδρύτριάς του. Στο Πόρτο, άλλωστε, η σαρδέλα είναι οικογενειακή υπόθεση.",
    "Φάση αποκλεισμού Μουντιάλ 2022 – Πορτογαλία: Ζόρικο μονοπάτι": "Η Πορτογαλία κατάφερε τα τελευταία χρόνια να κάνει το αγωνιστικό της step up, με αποκορύφωμα την κατάκτηση του Euro 2016. Έφτασε ως την φάση των 16 του Παγκοσμίου Κυπέλλου 2018, κατέκτησε το Nations League του 2019 και αποκλείστηκε στους 16 στο Euro 2020. Με τον Φερνάντο Σάντος στον πάγκο της βρήκε σταθερότητα και έχτισε σιγά σιγά ένα ρόστερ γεμάτο από παίκτες – πρωταγωνιστές στο υψηλότερο επίπεδο. Το ερώτημα είναι τι θα κάνει στα γήπεδα του Κατάρ, με τα ειδικά στοιχήματα Μουντιάλ 2022 για τους Ίβηρες να παρουσιάζουν εξαιρετικό ενδιαφέρον. Θα μπούμε στο τρυπάκι να ψάξουμε ένα τέτοιο στοίχημα που να αφορά τη φάση αποκλεισμού για την παρέα του Ρονάλντο. Πάμε να δούμε τι έχουμε για το στοίχημα σε μακροχρόνιες επιλογές για τα Ειδικά Μουντιάλ 2022 Πορτογαλία!\n\nLucky Rounds και όλες οι προσφορες* της Stoiximan εδώ!*\n\nΕιδικά Μουντιάλ 2022 Πορτογαλία – Φάση αποκλεισμού\n\nΗ κλήρωση για το Μουντιάλ 2022 δεν ήταν και τόσο ευνοϊκή για την Πορτογαλία. Όχι τόσο στον όμιλο, που συμπληρώνουν οι Ουρουγουάη, Νότια Κορέα και Γκάνα, όσο κυρίως για τις διασταυρώσεις που ακολουθούν. Σε πρώτη φάση από το Group G, όπου η Βραζιλία είναι φαβορί για την 1η θέση. Επομένως κάτι ανάλογο ψάχνει η Πορτογαλία στον δικό της όμιλο για να αποφύγει μια κόντρα με τη ‘σελεσάο’ από τόσο νωρίς. Δεν θα είναι και τόσο εύκολο, καθώς η Ουρουγουάη φαντάζει ως μια από τις πιθανές εκπλήξεις της φετινής διοργάνωσης, ωστόσο η Πορτογαλία είναι πιο ‘ψημένη΄σε τέτοιες καταστάσεις και μπορεί να κάνει το βήμα.\n\nΕιδικά Mundial 2022 – Φάση αποκλεισμού Πορτογαλία: Αποδόσεις\n\nΣερβία, Ελβετία ή Καμερούν είναι ένα εμπόδιο που μπορούν να ξεπεράσουν οι Ίβηρες στη νοκ άουτ φάση, ωστόσο από τα προημιτελικά το πράγμα αρχίζει να ζορίζει. Εκεί το πιθανότερο είναι πως θα συναντήσει μια εκ των Ισπανία, Γερμανία, Βέλγιο ή Κροατία. Ξεψαχνίζοντας τις επιλογές μας για τα μακροχρόνια στοιχήματα Μουντιάλ 2022, βλέπουμε ότι οι πλατφόρμες έχουν σημαδέψει ως φάση αποκλεισμού της Πορτογαλίας τους «16» της διοργάνωσης. Σημείο που προσφέρεται σε αποδόσεις από 2.50 μέχρι 2.70, στα Ειδικά Μουντιάλ 2022 Πορτογαλία.\n\nLive Streaming* στη Stoiximan\n\nΜιλάμε ωστόσο για μια ομάδα αρκετά έμπειρη πλέον, με πολλές λύσεις και βάθος στο ρόστερ, μπόλικο ταλέντο και τεχνογνωσία. Ο Φερνάντο Σάντος δεδομένα έχει πλέον καταλάβει τι πήγε λάθος στο πρροηγούμενο Παγκόσμιο Κύπελλο και πολύ δύσκολα θα το επαναλάβει, παρουσιάζοντας μια περισσότερο κυνική και πιο ισορροπημένη ομάδα. Μπορεί να κάνει το βήμα παραπάνω η Πορτογαλία και να φτάσει μέχρι τα προημιτελικά. Εκεί ωστόσο φαντάζει να περιμένει το τέλος της διαδρομής. Και αυτή θα είναι η επιλογή μας στα μακροχρόνια προγνωστικά στοιχήματος Μουντιάλ 2022. Να αποκλειστεί η Πορτογαλία στα προημιτελικά της διοργάνωσης σε απόδοση 4.00 στη Stoiximan.\n\n*Ισχύουν όροι & προϋποθέσεις | 21+\n\n21+ | Αρμόδιος Ρυθμιστής ΕΕΕΠ | Κίνδυνος εθισμού & απώλειας περιουσίας | Γραμμή βοήθειας ΚΕΘΕΑ: 210 9237777 | Παίξε Υπεύθυνα",
    "Πορτογαλία: Ο μεγαλύτερος δεινόσαυρος στην Ευρώπη βρέθηκε… στην πίσω αυλή ενός σπιτιού": "Πορτογαλία: Ο μεγαλύτερος δεινόσαυρος στην Ευρώπη βρέθηκε… στην πίσω αυλή ενός σπιτιού\n\nΠαλαιοντολόγοι εργάζονται εντατικά στην πίσω αυλή ενός σπιτιού στην Πορτογαλία για να φέρουν στο φως τα λείψανα του μεγαλύτερου δεινόσαυρου που έχει βρεθεί ποτέ στην Ευρώπη, ανακοίνωσε σήμερα το Πανεπιστήμιο της Λισαβόνας.\n\nΑπολιθωμένα οστά του δεινοσαύρου βρέθηκαν το 2017 από τον ιδιοκτήτη ενός οικοπέδου στην πόλη Πομπάλ, στην κεντρική Πορτογαλία, κατά τη διάρκεια εργασιών ανοικοδόμησης.\n\nΝωρίτερα αυτόν τον μήνα, Ισπανοί και Πορτογάλοι παλαιοντολόγοι έκαναν ανασκαφή στον χώρο για να αποκαλύψουν τον μεγαλύτερο, όπως πιστεύουν, δεινόσαυρο της Ευρώπης: υπολογίζουν ότι είχε μήκος περίπου 25 μέτρα και έζησε πριν από 145 εκατομμύρια χρόνια, σύμφωνα με το τμήμα Επιστημών του Πανεπιστημίου.\n\nΟ σκελετός ανήκει σε ένα σαυρόποδο, ένα είδος φυτοφάγου, τετράποδου δεινόσαυρου με πολύ μακρύ λαιμό και ουρά.\n\nΠηγή: ΑΠΕ – ΜΠΕ, Reuters\n\n\n\n⇒ Ειδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Τσεχία-Πορτογαλία 0-4: Κέρδισε άνετα και πέρασε πρώτη (hls)": "Οι Ίβηρες πέρασαν εύκολα από τη «Φορτούνα Αρένα» και σε συνδυασμό με την «γκέλα» της Ισπανίας ανέβηκαν στην κορυφή του 2ου ομίλου της League A μετά την 5η αγωνιστική.\n\nΔΙΑΦΗΜΙΣΗ\n\nΜεγάλοι πρωταγωνιστές της Πορτογαλίας στο άνετο 4-0 στην έδρα της Τσεχίας ήταν τα δύο της μπακ! MVP ο δεξιός ακραίος αμυντικός της, Νταλότ, που ήταν εκείνος που σημείωσε το 1-0 στο 33′, ενώ σκόραρε και με ένα τρομερό μακρινό σουτ στο 52′! Παράλληλα από την απέναντι πλευρά ο Ρούι δημιούργησε το δεύτερο με μια φανταστική σέντρα, η οποία ήταν… μισό γκολ για τον Μπρούνο Φερνάντες. Το τελικό σκορ γράφτηκε στο 82′ με το τέρμα του Ντιόγκο Ζότα.\n\nΟι γηπεδούχοι είχαν την ευκαιρία στο 45+6′ να μειώσουν εκείνη την στιγμή σε 2-1, αλλά ο Σικ αστόχησε στο πέναλτι που εκτέλεσε! Μια παράβαση που έκανε ο Κριστιάνο και δόθηκε με την χρήση του VAR.\n\nΑξιοσημείωτο του ματς ήταν ο τραυματισμός του αστέρα της Μάντσεστερ Γιουνάιτεντ στο 13′, όταν σε σύγκρουση του στον αέρα με τον Βατσλίκ μάτωσε και χρειάστηκε την φροντίδα του ιατρικού τιμ προκειμένου να σταματήσει η αιμορραγία, συνεχίζοντας πάντως κανονικά στο παιχνίδι.\n\nΤέλος, η πρωτιά του ομίλου και η πρόκριση στα Playoffs θα κριθεί την τελευταία στροφή στην Πορτογαλία την Τρίτη (27/9), όπου το σύνολο του Φερνάντο Σάντος θα υποδεχτεί την Ισπανία. Από την άλλη η Τσεχία θα προσπαθήσει να αποφύγει την τελευταία θέση, θέλοντας μόνο νίκη μέσα στην Ελβετία.\n\nΤΣΕΧΙΑ (Σιλχάβι): Βατσλίκ, Ζίμα, Μπράμπετς (22′ Κούντελα), Γέμελκα, Τσουφάλ. Σούτσεκ (78′ Κούχτεκ), Κραλ, Ζελένι (63′ Βικανόβα), Χλότζεκ (63′ ΤΣέρνι), Μπαράκ (63′ Σέβτσικ), Σικ\n\nΠΟΡΤΟΓΑΛΙΑ (Σάντος): Ντιόγκο Κόστα, Ρούι, Ντανίλο (83′ Ζοάο Μάριο), Ρούμπεν Ντίας, Νταλότ, Γουίλιαμ Καρβάλιο, Ρούμπεν Νέβες, Γουίλιαμ Καρβάλιο (77′ Παλίνια), Μπερνάρντο Σίλβα (67′ Όρτα), Λεάο (67′ Ντιόγκο Ζότα), Μπρούνο Φερνάντες (77′ Νούνιες), Κριστιάνο\n\nΤΑ ΣΤΙΓΜΙΟΤΥΠΑ ΤΗΣ ΑΝΑΜΕΤΡΗΣΗΣ\n\nΗ βαθμολογία του ομίλου:\n\nΠορτογαλία 10 Ισπανία 8 Ελβετία 6 Τσεχία 4\n\nΕπόμενη αγωνιστική (27/9):\n\nΠορτογαλία-Ισπανία\n\nΕλβετία-Τσεχία",
    "Πορτογαλία: Παραιτήθηκε η υπ. Υγείας μετά το κλείσιμο μαιευτικών κλινικών -Πέθανε μία έγκυος, κινδύνεψαν νεογνά": "Η υπ. Υγείας της Πορτογαλίας Μάρτα Τεμίντο παραιτήθηκε μετά τις ευρείες επικρίσεις για την απόφασή της να αναστείλει προσωρινά τη λειτουργία των τμημάτων επειγόντων περιστατικών μαιευτικών κλινικών σε κάποια νοσοκομεία.\n\nΤο υπουργείο Υγείας ανακοίνωσε ότι η Τεμίντο αποφάσισε να παραιτηθεί διότι «συνειδητοποίησε ότι δεν πληρούνται πλέον οι προϋποθέσεις για να παραμείνει στη θέση της».\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΔεκτη η παραίτηση από τον Πορτογάλο Πρωθυπουργό\n\nΣε ανακοίνωσή του ο Πορτογάλος πρωθυπουργός Αντόνιο Κόστα ανέφερε ότι έκανε δεκτή την παραίτησή της και ευχαρίστησε την Τεμίντο για το έργο της, στο πλαίσιο του οποίου οργάνωσε μια επιτυχημένη εμβολιαστική εκστρατεία κατά της covid-19.\n\nΗ κυβέρνηση της Πορτογαλίας ανέστειλε τη λειτουργία των τμημάτων επειγόντων περιστατικών των μαιευτικών κλινικών σε κάποια νοσοκομεία, κυρίως στη διάρκεια του Σαββατοκύριακου, καθώς δεν υπήρχαν αρκετοί γιατροί στη διάρκεια των καλοκαιρινών διακοπών.\n\nΚόμματα της αντιπολίτευσης και νομαρχίες επέκριναν την απόφαση του υπουργείου Υγείας καθώς πολλές έγκυες αναγκάστηκαν να ταξιδέψουν σε μακρινά νοσοκομεία για να λάβουν έκτακτη φροντίδα, συχνά θέτοντας σε κίνδυνο τη ζωή τους ή αυτήν του εμβρύου.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΗ παραίτηση της Τεμίντο στην Πορτογαλία ανακοινώθηκε μερικές ώρες μετά τις πληροφορίες ότι μία έγκυος πέθανε το Σάββατο αφού υπέστη καρδιακή ανακοπή μέσα στο ασθενοφόρο το οποίο τη μετέφερε από το κεντρικό νοσοκομείο Σάντα Μαρία της Λισαβόνας, στο οποίο δεν υπήρχαν κενές κλίνες στη μαιευτική κλινική, σε άλλο νοσοκομείο της πορτογαλικής πρωτεύουσας.\n\nΗ Τεμίντο διορίστηκε υπουργός Υγείας τον Οκτώβριο του 2018 και πέρυσι ήταν μεταξύ των πιο δημοφιλών μελών της κυβέρνησης της Πορτογαλίας χάρη στην επιτυχία της εμβολιαστικής εκστρατείας.\n\nΠιο πρόσφατα όμως η δημοτικότητά της άρχισε να μειώνεται καθώς παρουσιάστηκαν ελλείψεις γιατρών και άλλα προβλήματα σε πολλά δημόσια νοσοκομεία, αφού χιλιάδες γιατροί υπέγραψαν δηλώσεις με τις οποίες αποποιούνταν την ευθύνη για οποιοδήποτε λάθος κάνουν, επικαλούμενοι τις κακές συνθήκες εργασίας και την ακραία κούραση.",
    "Πορτογαλία: Περίπου 60 πτήσεις ακυρώθηκαν στη Λισαβόνα, άλλες 12 στην Ισπανία λόγω των απεργιών": "Περίπου 60 πτήσεις ακυρώθηκαν στο αεροδρόμιο της Λισαβόνας σήμερα, τελευταία ημέρα της απεργίας που κήρυξε το προσωπικό εδάφους, όπως δείχνουν τα στοιχεία της εθνικής υπηρεσίας διαχείρισης αεροδρομίων ANA.\n\nΟι εργαζόμενοι στην εταιρεία επίγειας εξυπηρέτησης Portway ζητούν καλύτερα επιδόματα διακοπών και δυνατότητες επαγγελματικής εξέλιξης. Σύμφωνα με τον ιστότοπο της ANA, σήμερα ακυρώθηκαν συνολικά 59 πτήσεις (31 αφίξεις και 28 αναχωρήσεις) στο αεροδρόμιο της Λισαβόνας, το μεγαλύτερο της χώρας.\n\nΈνας εκπρόσωπος της Εθνικής Ένωσης Εργαζομένων στην Πολιτική Αεροπορία (SINTAC) είπε ότι στην τριήμερη απεργία συμμετείχε σχεδόν το 90% του προσωπικού εδάφους της Portway στα αεροδρόμια της Λισαβόνας και του Πόρτο. Η SINTAC αναμένει ότι συνολικά σήμερα θα ακυρωθούν 70-80 πτήσεις από τη Λισαβόνα και 30-40 από το Πόρτο.\n\nΣτη γειτονική Ισπανία η Iberia Express, η θυγατρική χαμηλού κόστους της εταιρείας Iberia, ακύρωσε σήμερα οκτώ πτήσεις εσωτερικού και η EasyJet τέσσερις διεθνείς πτήσεις προς τη Γενεύη και το Λονδίνο.\n\nΤο προσωπικό καμπίνας της Iberia Express έχει κηρύξει δεκαήμερη απεργία, που θα διαρκέσει μέχρι τις 6 Σεπτεμβρίου, με μισθολογικά αιτήματα. Στην EasyJet απεργούν, για τρίτη φορά εντός του Αυγούστου, οι πιλότοι, ζητώντας να επανέλθουν οι συνθήκες εργασίας τους στο καθεστώς που υπήρχε πριν από την πανδημία και να ξαναρχίσουν οι διαπραγματεύσεις για μια νέα συλλογική σύμβαση.\n\nΠηγή: ΑΠΕ-ΜΠΕ",
    "Πορτογαλία: Ανακοινώθηκαν μέτρα για τη στήριξη των επιχειρήσεων, συνολικού ύψους 1,4 δισ. ευρώ": "Η κυβέρνηση της Πορτογαλίας παρουσίασε σήμερα μια σειρά μέτρων, συνολικού ύψους 1,4 δισεκ. ευρώ, όπως δάνεια και φοροελαφρύνσεις, για να βοηθήσει τις εταιρείες να αντιμετωπίσουν τον υψηλό πληθωρισμό.\n\nΤο έκτακτο πρόγραμμα βοήθειας στις εταιρείες περιλαμβάνει μέτρα που \"θα επιτρέψουν να ανταποκριθούν στις τρέχουσες ανάγκες\" ανέφερε ο υπουργός Οικονομίας Αντόνιο Κόστα ε Σίλβα στη συνέντευξη Τύπου που παραχώρησε.\n\nΣτα μέτρα αυτά περιλαμβάνονται δάνεια συνολικού ύψους 600 εκατομμυρίων ευρώ, ενισχύσεις για τις βιομηχανίες που καταναλώνουν σημαντική ποσότητα φυσικού αερίου, στήριξη στον τομέα των σιδηροδρομικών μεταφορών προϊόντων ή ακόμη μείωση φόρων.\n\n\"Δεν θα είμαστε ποτέ σε θέση να ανταποκριθούμε σε όλα τα προβλήματα\", παραδέχτηκε ωστόσο ο υπουργός, ενθαρρύνοντας τις επιχειρήσεις να χρησιμοποιήσουν τα κονδύλια που προβλέπονται για να επιταχύνουν την ενεργειακή μετάβαση και να \"μειώσουν τον λογαριασμό\" όσον αφορά την κατανάλωση ενέργειας. \"Πρέπει να προσαρμοστούμε σε αυτή τη νέα πραγματικότητα\", υπογράμμισε.\n\nΤο σχέδιο αυτό προστίθεται στο πακέτο μέτρων που παρουσιάστηκε την προηγούμενη εβδομάδα, ύψους 2,4 δισεκ. ευρώ, για τη στήριξη των νοικοκυριών. Αυτό το πακέτο περιλαμβάνει μείωση του φορολογικού συντελεστή για την ενέργεια, απευθείας στήριξη στις οικογένειες αλλά και έκτακτη αύξηση στις συντάξεις.\n\nΟ πρωθυπουργός Αντόνιο Κόστο υπενθύμισε πρόσφατα ότι ο πληθωρισμός στην Πορτογαλία έχει φτάσει στο υψηλότερο επίπεδο των τελευταίων 30 ετών. Τον Αύγουστο υποχώρησε ελαφρά, στο 8,9% σε ετήσια βάση, από 9,1% τον Ιούλιο, σύμφωνα με το Εθνικό Ινστιτούτο Στατιστικής (Ine). Η κυβέρνηση υπολογίζει ότι σε ετήσια βάση ο πληθωρισμός θα κυμανθεί γύρω στο 7,4%, όπως είπε την Δευτέρα ο πρωθυπουργός, σε συνέντευξη που παραχώρησε στα τηλεοπτικά κανάλια TVI και CNN Portugal. Υπενθύμισε επίσης ότι ο στόχος είναι να πέσει ο πληθωρισμός στο 2%.\n\nΠΗΓΗ: ΑΜΠΕ",
    "Πορτογαλία: Τριήμερο εθνικό πένθος για τον θάνατο της βασίλισσας Ελισάβετ": "Η κυβέρνηση υπενθύμισε ότι η Βρετανία είναι «ο παλαιότερος σύμμαχος» της Πορτογαλίας. Υπέγραψαν την παλαιότερη συμμαχία μεταξύ κρατών που παραμένει ακόμη σε ισχύ, με βάση μια συνθήκη του 1386\n\nΗ Πορτογαλία κήρυξε τριήμερο εθνικό πένθος, από τις 18 μέχρι τις 20 Σεπτεμβρίου, προς τιμή της βασίλισσας Ελισάβετ που απεβίωσε την περασμένη εβδομάδα, ανακοίνωσε απόψε η κυβέρνηση.\n\nΑυτή η περίοδος πένθους αποφασίστηκε «προς τιμή της Μεγαλειότητάς της, της βασίλισσας Ελισάβετ Β΄», η οποία «σημάδεψε το δεύτερο μισό του 20ού αιώνα και το πρώτο τέταρτο του 21ου αιώνα», σύμφωνα με την ανακοίνωση που δόθηκε στη δημοσιότητα μετά τη συνεδρίαση του υπουργικού συμβουλίου.\n\nΗ κυβέρνηση υπενθύμισε εξάλλου ότι η Βρετανία είναι «ο παλαιότερος σύμμαχος» της Πορτογαλίας. Οι αρχές υπενθυμίζουν συχνά ότι οι δύο χώρες υπέγραψαν την παλαιότερη συμμαχία μεταξύ κρατών που παραμένει ακόμη σε ισχύ, με βάση μια συνθήκη του 1386.\n\nΧιλιάδες Βρετανοί συμμετέχουν από χθες στο λαϊκό προσκύνημα της Ελισάβετ, η κηδεία της οποίας θα τελεστεί στις 19 Σεπτεμβρίου στο Αβαείο του Γουεστμίνστερ παρουσία ηγετών απ’ όλον τον κόσμο. Ο πρόεδρος της Πορτογαλίας Μαρσέλο Ρεμπέλο ντε Σόουζα έχει ήδη επιβεβαιώσει ότι θα παραστεί στην κηδεία.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Οι πορτογαλικές αρχές ξεκίνησαν έρευνα για την υποκλοπή των απόρρητων εγγράφων του ΝΑΤΟ": "Η αντίδραση της πορτογαλικής δικαιοσύνης ήρθε μετά τις πληροφορίες που δημοσιεύθηκαν την Πέμπτη από την εφημερίδα Diario de Noticias, σύμφωνα με την οποία εκατοντάδες απόρρητα έγγραφα που είχε στείλει το ΝΑΤΟ στην Πορτογαλία εντοπίστηκαν προς πώληση στο dark web.\n\nΗ πορτογαλική δικαιοσύνη ξεκίνησε έρευνα για την υπόθεση των απόρρητων εγγράφων που είχε στείλει το ΝΑΤΟ στην Πορτογαλία και τα οποία εντοπίστηκαν προς πώληση στο διαδίκτυο έπειτα από μια κυβερνοεπίθεση που είχε στόχο το γενικό επιτελείο των ενόπλων δυνάμεων της χώρας, ανέφερε σήμερα η εισαγγελία.\n\n\"Επιβεβαιώνουμε την έναρξη έρευνας που θα καθοδηγείται από την εισαγγελία του Κεντρικού Τμήματος Έρευνας και Ποινικής Δράσης (DCIAP)\", δήλωσε στο AFP εκπρόσωπος της εισαγγελίας.\n\nΗ αντίδραση της πορτογαλικής δικαιοσύνης ήρθε μετά τις πληροφορίες που δημοσιεύθηκαν την Πέμπτη από την εφημερίδα Diario de Noticias, σύμφωνα με την οποία εκατοντάδες απόρρητα έγγραφα που είχε στείλει το ΝΑΤΟ στην Πορτογαλία εντοπίστηκαν προς πώληση στο dark web.\n\nΗ κλοπή των εγγράφων έλαβε χώρα έπειτα από κυβερνοπειρατεία \"που διενήργησαν bots προγραμματισμένα να εντοπίζουν αυτού του είδους τα έγγραφα\", με στόχο το γενικό επιτελείο ενόπλων δυνάμεων και τις υπηρεσίες Πληροφοριών του στρατού, σύμφωνα με την πορτογαλική εφημερίδα.\n\nΠάντα σύμφωνα με την Diario de Noticias, το περιστατικό έγινε αντιληπτό από τις αμερικανικές υπηρεσίες Πληροφοριών, οι οποίες ενημέρωσαν τις πορτογαλικές αρχές τον Αύγουστο μέσω της αμερικανικής πρεσβείας στη Λισαβόνα.\n\nΈρευνα των πορτογαλικών υπηρεσιών κυβερνοασφάλειας εντόπισε ως στόχους της επίθεσης το γενικό επιτελείο ενόπλων δυνάμεων, την υπηρεσία Πληροφοριών του στρατού και μια υπηρεσία του υπουργείου Άμυνας, διευκρίνισε η εφημερίδα.\n\nΑπαντώντας σε ερώτηση του AFP, το γραφείο του πρωθυπουργού Αντόνιο Κόστα επανέλαβε την απάντηση που είχε δώσει στην εφημερίδα, υπογραμμίζοντας πως η κυβέρνηση εργάζεται \"ώστε η αξιοπιστία της Πορτογαλίας, ως ιδρυτικού μέλους της Ατλαντικής Συμμαχίας, να παραμείνει άθικτη\".\n\n\"Κάθε φορά που υπάρχει υποψία παραβίασης (…) η κατάσταση αναλύεται σε βάθος\" και λαμβάνονται μέτρα προκειμένου \"να ενισχυθεί η ευαισθητοποίηση στην κυβερνοασφάλεια\", πρόσθεσε η πορτογαλική κυβέρνηση, χωρίς ωστόσο να επιβεβαιώνει ή να διαψεύδει την κλοπή των εγγράφων.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Ρεκόρ τουριστών στην Πορτογαλία τον Ιούλιο": "Ο αριθμός των διανυκτερεύσεων που καταγράφηκαν τον Ιούλιο στην Πορτογαλία, ανήλθε σε 8,6 εκατομμύρια, αύξηση κατά 4,8% σε σχέση με τον Ιούλιο του 2019, τελευταίο καλοκαίρι πριν από την πανδημία της Covid-19 που είχε σχεδόν παραλύσει τον παγκόσμιο τουρισμό.\n\nΤα πορτογαλικά ξενοδοχεία δέχθηκαν τον Ιούλιο αριθμό ρεκόρ τουριστών, με περισσότερα από 3 εκατομμύρια επισκέπτες, εκ των οποίων το 1,8 εκατομμύριο ήταν ξένοι, σημειώνοντας αύξηση 6,3% σε σχέση με τον Ιούλιο του 2019, ανακοίνωσε σήμερα η κυβέρνηση.\n\n\"Είναι ο καλύτερος μήνας που έχει καταγραφεί ποτέ\" σε αριθμό τουριστών διαμενόντων σε καταλύματα και διανυκτερεύσεων, ανέφερε το υπουργείο Οικονομίας σε ανακοίνωση αντιδρώντας στα στοιχεία που έδωσε στη δημοσιότητα το Εθνικό Ινστιτούτο Στατιστικής και η Τράπεζα της Πορτογαλίας.\n\nΣτους επτά πρώτους μήνες του έτους, ο αριθμός των τουριστών ξεπέρασε το όριο των 14,2 εκατομμυρίων. Το 2019, ο πορτογαλικός ξενοδοχειακός τομέας είχε δεχθεί αριθμό ρεκόρ 27 εκατομμυρίων επισκεπτών.\n\nΟ αριθμός των διανυκτερεύσεων που καταγράφηκαν τον Ιούλιο ανήλθε σε 8,6 εκατομμύρια, αύξηση κατά 4,8% σε σχέση με τον Ιούλιο του 2019, τελευταίο καλοκαίρι πριν από την πανδημία της Covid-19 που είχε σχεδόν παραλύσει τον παγκόσμιο τουρισμό.\n\nΟι ξένοι τουρίστες αντιπροσώπευαν πάνω από το 87% του συνόλου των διανυκτερεύσεων αυτών, με πρώτους τους Βρετανούς, και ακολουθούν οι Ισπανοί και οι Αμερικανοί.\n\nΤα έσοδα από τον τουρισμό, που αντιπροσώπευε σχεδόν το 15% του ΑΕΠ πριν από την πανδημία, αυξήθηκαν κατά 11% σε σχέση με τον Ιούλιο του 2019, διευκρίνισε η κυβέρνηση.\n\n\"Τα στοιχεία αυτά δείχνουν ότι ο τομέας του τουρισμού είναι, ακόμη μια φορά, βασική κινητήρια δύναμη για την οικονομία μας\", υπογράμμισε η υπουργός Τουρισμού Ρίτα Μάρκες. Η Πορτογαλία \"διακρίνεται εκ νέου ως ένας από τους πιο ανταγωνιστικούς προορισμούς σε διεθνές επίπεδο\", πρόσθεσε.\n\nΑΓ\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Πορτογαλία: Νέος υπουργός υγείας – Κριτική από την αντιπολίτευση": "Η υπουργός υγείας της Ποτογαλίας Μάρτα Τεμίδο υπέβαλε την παραίτηση της. Διάδοχος της ορίστηκε ο Μανουέλ Ριζάρο. **Η Τεμίδο έχει δεχθεί κριτική για τη διαχείριση της πανδημίας, αλλά και για τα προβλήματα που παρουσιάστηκαν σε μαιευτικές κλινικές λόγω της έλλεψης ιατρικού προσωπικού.**Ο νέος υπουργός εκτιμά πως μπορεί να αντιμετωπίσει τα προβλήματα.\n\n«Είμαι γιατρός. Ασκώ την ιατρική για περισσότερα από 30 χρόνια. Δεν μπορώ παρά να χαίρομαι που ο πρόεδρος της επαγγελματικής μου ένωσης χαιρέτισε την υποψηφιότητά μου. Όσο για τα υπόλοιπα, θα δούμε τι θα γίνει στο μέλλον. Αν δεν ένιωθα σιγουριά, δεν θα μπορούσα να αναλάβω αυτή την αποστολή» υποστηρίζει ο Μανουέλ Πιζάρο, νέος υπουργός υγείας της Πορτογαλίας.\n\nΟ Αντόνιo Κόστα παραβρέθηκε στην ορκωμοσία του νέου υπουργού. Ο Πορτογάλος πρωθυπουργός ευχαριστησε την Μάρτα Τεμίδο, ενώ αναγνώρισε πως βρέθηκε στο μάτι του κυκλώνα.\n\n«Με την ευκαιρία αυτή, θα ήθελα για ακόμη μια φορά να ευχαριστήσω την Δρ. Μάρτα Τεμίδο για την αφοσίωση της και την υπηρεσία της στη χώρα και τον πορτογαλικό λαό. Δεν ξεχνάμε πως διετέλεσε υπουργός υγείας σε μια εξαιρετικά δύσκολη περίοδο. Αντιμετώπισε με γενναιότητα την πιο οξεία περίοδο της πανδημίας. Εκτιμούμε ιδιαίτερα την προσφορά της» δήλωσε ο Αντόνιο Κόστα.\n\nΗ αντιπολίτευση σημειώνει πως ο νέος υπουργός δεν θα φέρει αποτελεσματα, όσο η κυβέρνηση αρνείται να προχωρήσει στην μεταρρύθμιση του Εθνικού Συστήματος Υγείας.",
    "Πορτογαλία: Πλημμύρες και καταστροφές στα καμένα του καλοκαιριού": "Οι ισχυρές βροχοπτώσεις που πλήττουν από χθες την Πορτογαλία έχουν προκαλέσει πλημμύρες, πτώσεις δένδρων και κατολισθήσεις κυρίως στις περιοχές που επλήγησαν από τις καταστροφικές πυρκαγιές του καλοκαιριού.\n\n«Πιο σοβαρή είναι η κατάσταση στο Sameiro» στις παρυφές της πόλης Manteigas στη Serra da Estrela που είχε υποστεί σοβαρές καταστροφές από τις πυρκαγιές, δήλωσε ο επικεφαλής της Εθνικής Αρχής Πολιτικής Προστασίας.\n\nΟι κατακλυσμιαίες βροχές έχουν προκαλέσει «κατολισθήσεις» στις περιοχές που είχαν καεί το περασμένο καλοκαίρι. Τα νερά παρέσυραν στο πέρασμά τους «κορμούς δένδρων, λάσπη, ακόμη και στάχτες», δήλωσε ο Φλάβιο Μασάνο, δήμαρχος της πόλης Manteigas.\n\nΟι πυρκαγιές του καλοκαιριού είχαν κάνει στάχτη 250.000 στρέμματα βλάστησης στη Serra da Estrela.\n\nΠηγή: ΑΠΕ-ΜΠΕ, AFP\n\n⇒ Ειδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Πορτογαλία: Αγωγή στην Πόρτο από τον Τικίνιο": "Ο Τικίνιο Σοάρες, ο οποίος αποχώρησε πρόσφατα από τον Ολυμπιακό για να φορέσει τη φανέλα της Μποταφόγκο, διεκδικεί χρήματα από την Πόρτο.\n\nΣύμφωνα με δημοσίευμα της πορτογαλικής εφημερίδας «A Bola», η οποία επικαλείται την ιστοσελίδα Citius, ο Τικίνιο Σοάρες κατέθεσε αγωγή κατά των «δράκων» στο Δικαστήριο της Περιφέρειας του Πόρτο, για χρέος 28.806,51 ευρώ, χωρίς να αποκαλύψει τους λόγους.\n\nΟ 31χρονος επιθετικός αγωνίστηκε στην Πόρτο από τον Ιανουάριο του 2017 έως τον Ιούνιο του 2020, μετρώντας 140 αγώνες και 64 γκολ.",
    "Πορτογαλία: Η ενεργειακή κρίση πλήττει την βιομηχανία": "Ο βιομηχανικός τομέας της Πορτογαλίας στενάζει από τις υπέρογκες αυξήσεις στην ενέργεια. Η κεραμοποιία CINCA στα βόρεια της χώρας πληρώνει σε μηνιαία βάση πενταπλάσιους λογαριασμούς φυσικού αερίου και διπλάσιους ρεύματος.\n\n«Το κόστος φυσικού αερίου και ηλεκτρισμού αποτελούσε το 30% των εξόδων μας και τώρα έφτασαν στο 55%. Έχει αντίκτυπο στα προϊόντα, στις τιμές τους και στα κέρδη μας», λέει ο Ζοάο Λίμα, γενικός διευθυντής της CINCA\n\nΜέσα στην τρέχουσα χρονιά η εταιρία χρειάστηκε να μείνει κλειστή για ενάμιση μήνα κι ίσως να χρειαστεί να το επαναλάβει σύντομα. Για να αποφευχθεί μία τέτοια εξέλιξη επεξεργάζονται σχέδια εναλλακτικής λειτουργίας.\n\n«Αναλύουμε τις επενδύσεις στο επίπεδο της χρήσης για παράδειγμα της θερμότητας από τους φούρνους. Αλλά μία τέτοια επένδυση δεν είναι εύκολη να γίνει επί του παρόντος. Ειδικά από την στιγμή που μέσα στην τέλεια καταιγίδα έχουμε και τον πληθωρισμό που μας υποχρεώνει να κάνουμε διαχείριση επενδύσεων λόγω της αύξησης των επιτοκίων, που ανεβαίνουν διαρκώς», τονίζει ο γενικός διευθυντής της CINCA.\n\nΕταιρίες αυτού του βεληνεκούς περιμένουν τα μέτρα στήριξης τόσο σε ευρωπαϊκό επίπεδο απ’ τις Βρυξέλλες, όσο και σ’ εθνικό από την πορτογαλική κυβέρνηση.\n\n«Αυτή η αργοπορία είναι εξαιρετικά επιζήμια. Προσπαθούμε να ισορροπήσουμε εδώ και πολλούς μήνες. Αλλά δεν είναι εύκολο χωρίς σαφή πολιτική και οικονομική συνδρομή», διευκρινίζει ο ίδιος.\n\n«Επικοινωνήσαμε με πολλές άλλες εταιρίες στην Πορτογαλία. Αλλά δεν ήθελαν να μιλήσουν γι’ αυτό το θέμα. Λένε ότι τώρα θα προτιμούσαν να περιμένουν για τα μέτρα που υποσχέθηκε η πορτογαλική κυβέρνηση για την στήριξη των επιχειρήσεων, με΄τα το τελευταίο Συμβούλιο Υπουργών Ενέργειας στις Βρυξέλλες», μεταδίδει από την Πορτογαλία η ανταποκρίτρια του euronews, Φιλίπα Σοάρες.",
    "Πορτογαλία: Η αστυνομία εξάρθρωσε παράνομη πλατφόρμα προσωπικών δεδομένων": "Οι πορτογαλικές αρχές, σε συνεργασία με το FBI, διέλυσαν πλατφόρμα εξειδικευμένη στην παράνομη αγορά και πώληση προσωπικών δεδομένων, ανακοίνωσε σήμερα η δικαστική αστυνομία.\n\nΟι ανακριτές «”ξήλωσαν” και κατέσχεσαν έναν διακομιστή υπολογιστών (server) που φιλοξενούσε έναν ιστότοπο», ο οποίος ασχολείτο «με την αγορά και την πώληση προσωπικών δεδομένων και πληροφοριών», αναφέρει η πορτογαλική δικαστική αστυνομία σε ανακοίνωσή της.\n\nΟι πληροφορίες αυτές λαμβάνονταν μέσω «παράνομης πρόσβασης» και «παγίδευσης πληροφοριών ταυτοποίησης εκατομμυρίων χρηστών του διαδικτύου», διευκρίνισε η αστυνομία.\n\nΟ ιστότοπος αυτός, ο οποίος ονομαζόταν «WT1SHOP», περιείχε περίπου 6 εκατομμύρια προσωπικά δεδομένα που συνδέονταν με διαβατήρια, άδειες οδήγησης, τραπεζικούς λογαριασμούς ή πιστωτικές κάρτες.\n\nΗ έρευνα αυτή διεξήχθη σε συνεργασία με το FBI, το οποίο κατέσχεσε επίσης τέσσερα ονόματα τομέα που συνδέονταν με τον WT1SHOP.\n\nΗ πλατφόρμα αυτή ήταν συνδεδεμένη με φόρουμ που συγκέντρωνε περισσότερους από 100.000 χρήστες, που πουλούσαν και αγόραζαν αυτά τα δεδομένα με τη χρήση εικονικών νομισμάτων. «Είχε έσοδα της τάξης των 4 εκατομμυρίων δολαρίων», σύμφωνα με την πορτογαλική αστυνομία.\n\nΠηγή: ΑΠΕ – ΜΠΕ, AFP\n\n\n\n⇒ Ειδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Πορτογαλία: Οι Σοσιαλιστές θέλουν συμφωνία της ΕΕ για τη φορολόγηση των υπερβολικών κερδών από την ενέργεια": "Ο κοινοβουλευτικός ηγέτης του Πορτογαλικού Σοσιαλιστικού Κόμματος (PS) δεν απέκλεισε την ενίσχυση των μέτρων για την καταπολέμηση των καταχρηστικών κερδών στον τομέα της φορολόγησης, αλλά θεώρησε απαραίτητο η λύση αυτή να συμφωνηθεί στην Ευρωπαϊκή Ένωση, ώστε να μην αφήσει την Πορτογαλία σε «μειονεκτική θέση».\n\nΤη θέση αυτή σχετικά με την ενδεχόμενη φορολόγηση των έκτακτων κερδών των εταιρειών σε συνθήκες υψηλού πληθωρισμού μετέφερε ο Eurico Brilhante Dias, μετά από επίσκεψη σε δύο εταιρείες στην περιοχή της Leiria, στο πλαίσιο της Κοινοβουλευτικής Διάσκεψης του PS.\n\n«Δεν έχουμε εξαλείψει καμία λύση», δήλωσε ο πρόεδρος της κοινοβουλευτικής ομάδας του PS, αφού υποστήριξε ότι η κυβέρνηση έχει ήδη λάβει μέτρα στον τομέα της ενέργειας για να προσπαθήσει να εξαλείψει τα καταχρηστικά κέρδη.\n\nΣε δηλώσεις του προς τους δημοσιογράφους, ο Eurico Brilhante Dias σημείωσε ότι η κυβέρνηση έχει δηλώσει ότι «θα εξετάσει την εφαρμογή από άλλες χώρες για να αναλύσει την αποτελεσματικότητά τους» και σημείωσε ότι η Ιταλία, από τις πρώτες που προχώρησαν, «έχει ήδη αναθεωρήσει τον μηχανισμό της για την καταπολέμηση των καταχρηστικών κερδών».\n\n«Πρέπει να παραμείνουμε σε επαγρύπνηση επιδιώκοντας πάντα η λύση να είναι όσο το δυνατόν πιο συντονισμένη στο πλαίσιο της Ευρωπαϊκής Ένωσης, ώστε να μην δημιουργηθεί για την Πορτογαλία ένα μειονέκτημα που δεν θέλουν να πάρουν άλλοι», προειδοποίησε.\n\nΟ επικεφαλής της ομάδας των Σοσιαλιστών τόνισε ότι «δεν υπάρχει κοινωνική δικαιοσύνη χωρίς φορολογική δικαιοσύνη».\n\n«Αλλά δεν μπορούμε να τιμωρήσουμε μόνο τους Πορτογάλους. Πρέπει να το κάνουμε αυτό με ισορροπημένο τρόπο, χωρίς να αποκλείσουμε εξαρχής οποιαδήποτε λύση, είτε στη δημοσιονομική διάσταση, είτε στη διάσταση της άμεσης παρέμβασης στις αγορές», τόνισε.\n\nΜπροστά στους δημοσιογράφους, ο επικεφαλής της σοσιαλιστικής τράπεζας υποστήριξε ότι υπάρχει συμφωνία γύρω από την ιδέα ότι «δεν υπάρχει κοινωνική δικαιοσύνη χωρίς δημοσιονομική δικαιοσύνη», τονίζοντας ότι «μπορεί να υπάρχουν διαφορετικές προσεγγίσεις» στον τρόπο επίτευξης αυτού του στόχου.\n\n«Υπάρχει μια προσέγγιση που έχουν υιοθετήσει ορισμένες χώρες – λίγες – με δημοσιονομική διάσταση, όχι ενός φόρου, ο οποίος συνήθως έχει μια σχετική υπηρεσία, αλλά ενός πρόσθετου φόρου. Και υπάρχουν εκείνοι που υποστηρίζουν ότι υπάρχουν άλλα μέσα για την εξάλειψη των καταχρηστικών κερδών – κέρδη που δημιουργούνται από αυτή την περίσταση [του υψηλού πληθωρισμού] και τα οποία είναι ανώμαλα, όταν η συντριπτική πλειοψηφία των Πορτογάλων υποφέρει από τον πληθωρισμό», είπε.\n\nΣτην περίπτωση της ενέργειας, σύμφωνα με τον πρώην υφυπουργό, η κυβέρνηση έχει ήδη δράσει σε δύο μέτωπα, στο φυσικό αέριο και την ηλεκτρική ενέργεια.\n\n«Στον ηλεκτρισμό, ενήργησε με τον μηχανισμό αποσύνδεσης της τιμής του φυσικού αερίου και της ηλεκτρικής ενέργειας. Όταν έκανε αυτόν τον διαχωρισμό, επέτρεψε μια μείωση μεταξύ 15 και 17% της τιμής του ηλεκτρικού ρεύματος, η οποία συνέτριψε και κατανάλωσε ένα ουσιαστικό μέρος των κερδών που δεν θα ήταν λογικό από την πλευρά αυτών που πωλούν ηλεκτρικό ρεύμα», είπε.\n\nΣτην περίπτωση του φυσικού αερίου, από τη σκοπιά του επικεφαλής του πάγκου του PS, διευκολύνθηκε η μετάβαση από την ελεύθερη αγορά στην κανονική αγορά.\n\n«Η Κυβέρνηση, με την κατάργηση του περιορισμού για τη μετάβαση των καταναλωτών από την ελεύθερη στη ρυθμιζόμενη αγορά, συνέτριψε και έθεσε τέλος στα καταχρηστικά κέρδη στον τομέα του φυσικού αερίου», είπε.\n\nΜε άλλα λόγια, σύμφωνα με τον Eurico Brilhante Dias, ακολούθησε «μια μη δημοσιονομική προσέγγιση, αλλά μια προσέγγιση που είναι ωστόσο ισχυρή για την εξάλειψη των καταχρηστικών κερδών».",
    "Στην «μπούκα» τον Σάντος στην Πορτογαλία • Η Άποψη": "Γνωστές έγιναν οι κλήσεις της εθνικής Πορτογαλίας για τα ερχόμενο παιχνίδια για το Nations League.\n\nΜέσα στα ονόματα δεν υπήρχε ούτε ένα ποδοσφαιριστή που να αγωνίζεται στη Σπόρτινγκ Λισαβόνας, κάτι που προκάλεσε απορίες αλλά και τη… μίνι έκρηξη του τεχνικού των «λιονταριών» Ρούμπεν Αμορίμ.\n\nΜεταξύ άλλων, ο νεαρός και ικανότατος τεχνικός εξαπολύει επίθεση προς τον Φερνάντο Σάντος, λέγοντας πως μάλλον οι ποδοσφαιριστές του δεν είναι τόσο καλοί για την εθνική Πορτογαλίας. Κάτι που… ανεβάζει επίπεδο τον ίδιο, αφού με αυτούς που ο Σάντος δεν θεωρεί ικανούς για να φορέσουν το εθνόσημο, ο Αμορίμ κατέκτησε το πρωτάθλημα!\n\n«Έχουμε μιλήσει αρκετά μέχρι τώρα για αυτό το θέμα, ο κάθε προπονητής κάνει τις επιλογές του, εγώ τις δικές κου και μερικές φορές και οι δικές μου δεν είναι κατανοητές από τον κόσμο. Καταλαβαίνω πως ο προπονητής έχει πολλούς ποδοσφαιριστές για να διαλέξει και υπάρχει μεγάλη ποιότητα. Αυτό σημαίνει ότι οι παίκτες της Σπόρτινγκ πρέπει να δουλέψουν σκληρότερα και καλύτερα για να κερδίσουν τη θέση. Έχουμε κερδίσει κάποιους τίτλους, οι παίκτες έχουν μεγαλώσει αλλά ακόμα και με όλα αυτά φαίνεται πως δεν είναι στο επίπεδο της εθνικής ομάδας. Μάλλον, όμως, αυτό αναδεικνύει και την καλή δουλειά του προπονητή της Σπόρτινγκ με παίκτες που δεν έχουν αγωνιστεί ακόμη στην εθνική», είπε αρχικά ο Αμορίμ.\n\n«Δεν είμαι νευριασμένος, αλλά νιώθω κολακευμένος. Τα πήρα όλα, για μένα όλα τα παιδιά τα έχουν πάει τέλεια αλλά είμαι προπονητής της Σπόρτινγκ. Ο προπονητής της Πορτογαλίας δεν παίρνει τον Τρινκάο αλλά παίρνει τον Ζότα, δεν παίρνει τον Πέδρο Γκονσάλβες αλλά τον Φέλιξ… Είναι δύσκολο να το διαχειριστείς αυτό», κατέληξε.",
    "Πορτογαλία, Κροατία για την προσπέραση στο Nations League και Ιταλία για την έκπληξη": "Οι αποδόσεις της Stoiximan για τα μακροχρόνια στοιχήματα του Nations League.\n\nΠρωταθλήματα δεν έχουμε αυτή την εβδομάδα, οπότε όλο το ενδιαφέρον συγκεντρώνεται στους αγώνες των εθνικών ομάδων για το Nations League, με τα μακροχρόνια στοιχήματα της Stoiximan να έχουν εξαιρετικές αποδόσεις. Ειδικά αυτά που αφορούν τους νικητές των ομίλων...\n\nΣτον πρώτο, η Κροατία φαίνεται να έχει το πιο ευνοϊκό πρόγραμμα, καθώς αν καταφέρει να νικήσει αύριο την Δανία στο Ζάγκρεμπ, θα περάσει εκείνη στην κορυφή και μετά θα πρέπει απλά να κερδίσει στην έδρα της Αυστρίας την τελευταία αγωνιστική για να... πληρώσει το 1.85 που δίνει η Stoiximan.\n\nΣτον δεύτερο όμιλο, η Πορτογαλία είναι δεύτερη με ένα βαθμό διαφορά από την Ισπανία, αλλά την έχει την τελευταία αγωνιστική στην Μπράγκα. Οπότε αν κερδίσει το Σάββατο στην Τσεχία, τότε με 2/2 μπορεί να τερματίσει εκείνη πρώτη και να... δώσει το 2.35 που προσφέρει η Stoiximan.\n\nΣτον τρίτο όμιλο τώρα, μπορεί η Ιταλία να είναι στην τρίτη θέση αυτή τη στιγμή, αλλά την χωρίζουν μόλις δύο βαθμοί από την κορυφή. Έχοντας την Αγγλία στην έδρα της, την Παρασκευή και την Ουγγαρία εκτός, την Δευτέρα, μπορεί να κάνει το απόλυτο και να βγει στην κορυφή με κάποιο στραβοπάτημα της Γερμανίας. Δεν είναι εύκολος συνδυασμός, αλλά με την απόδοση στο 4.50 στη Stoiximan αξίζει.\n\n*Iσχύουν όροι & προϋποθέσεις. Οι αποδόσεις ενδέχεται να υπόκεινται σε αλλαγές.",
    "Η Πορτογαλία γερνά ραγδαία": "Για κάθε 100 παιδιά (ηλικίας έως 14 ετών) αντιστοιχούν 182 ηλικιωμένοι (ηλικίας 65 ετών και άνω), σύμφωνα με μελέτη που δημοσιεύτηκε χθες Κυριακή από την πορτογαλική βάση δεδομένων Pordata.\n\n\n\nΗΠορτογαλία αντιμετωπίζει το μεγαλύτερο πρόβλημα δημογραφικής γήρανσης σε όλη την Ευρωπαϊκή Ένωση.\n\nΓια κάθε 100 παιδιά (ηλικίας έως 14 ετών) αντιστοιχούν 182 ηλικιωμένοι (ηλικίας 65 ετών και άνω), σύμφωνα με μελέτη που δημοσιεύτηκε χθες Κυριακή από την πορτογαλική βάση δεδομένων Pordata.\n\nΣύμφωνα με τη μελέτη, που άντλησε στοιχεία από το Εθνικό Ινστιτούτο Στατιστικής της Πορτογαλίας, τις τελευταίες τρεις δεκαετίες ο αριθμός των ηλικιωμένων στη χώρα της Ιβηρικής τριπλασιάστηκε. Το 1990, για κάθε 100 παιδιά αντιστοιχούσαν 66 ηλικιωμένοι.\n\nΣτην Πορτογαλία ο ετήσιος δείκτης γήρανσης του πληθυσμού ανήλθε στο 3,6% και είναι ο υψηλότερος μεταξύ των χωρών-μελών της Ευρωπαϊκής Ένωσης, υπογραμμίζεται στη μελέτη.\n\nΟ αναλυτής Ζόρζε Μαγέιρος από το πανεπιστήμιο της Λισαβόνας επισημαίνει ότι η επιταχυνόμενη αύξηση του ποσοστού γήρανσης στην Πορτογαλία είναι απόρροια της φυγής των νέων στο εξωτερικό και της εγκατάστασης στη χώρα αλλοδαπών που είναι ήδη συνταξιούχοι. Αν και υπογραμμίζει ότι τα στοιχεία δεν πρέπει να εκληφθούν ως κάποια δραματική εξέλιξη, δεν παραλείπει να σημειώσει ότι «οι κοινωνίες χρειάζονται την ενέργεια των νέων».\n\nΠηγή: ΑΠΕ-ΜΠΕ",
    "Η Πορτογαλία ελπίζει ακόμα στον αγωγό φυσικού αερίου MidCat προς τη Γαλλία": "Η κυβέρνηση της Πορτογαλίας εξακολουθεί να πιστεύει ότι «θα μπορέσει να πείσει τη Γαλλία» να επιτρέψει διασυνδέσεις από την Ιβηρική Χερσόνησο για την παροχή αερίου και αργότερα υδρογόνου στην Ευρώπη, αλλά εξετάζει επίσης μια εναλλακτική σύνδεση μέσω της Ιταλίας.\n\nΗ Ισπανία, η Πορτογαλία και η Γερμανία αναζωπύρωσαν τις συνομιλίες για το σχέδιο αγωγού φυσικού αερίου MidCat που θα συνδέει την Ισπανία και τη Γαλλία μέσω των Πυρηναίων, λέγοντας ότι θα μπορούσε να επιτρέψει την εξαγωγή 7,2 δισεκατομμυρίων κυβικών μέτρων φυσικού αερίου ετησίως στην κεντρική Ευρώπη, διπλασιάζοντας την τρέχουσα ικανότητα εξαγωγής φυσικού αερίου της Ισπανίας.\n\nΣύμφωνα με τους υποστηρικτές του, ο MidCat θα συμβάλει στη σύνδεση της Ευρώπης με το δίκτυο τερματικών σταθμών υγροποιημένου φυσικού αερίου (LNG) της Ισπανίας, μια κίνηση που θα ενισχύσει την ενεργειακή ανεξαρτησία της Ευρώπης στην τρέχουσα αντιπαράθεση με τη Μόσχα για τις προμήθειες φυσικού αερίου.\n\nΩστόσο, το Παρίσι παραμένει απρόθυμο, λέγοντας ότι οι υπάρχουσες διασυνδέσεις υπολειτουργούν σήμερα και ότι ένας νέος αγωγός ορυκτού φυσικού αερίου δεν είναι απαραίτητος ενόψει των στόχων της Ευρώπης για καθαρή ενέργεια. Ο πρόεδρος Εμανουέλ Μακρόν δήλωσε ωστόσο ότι είναι ανοιχτός στο να πεισθεί.\n\nΣε συνέντευξή του στη Lusa στις Βρυξέλλες, ο υφυπουργός Ευρωπαϊκών Υποθέσεων Τιάγκο Αντούνες επανέλαβε ότι, από την άποψη της Πορτογαλίας, «η λογική για την υλοποίηση αυτής της διασύνδεσης υπάρχει και είναι αρκετά προφανής και ενισχύθηκε μετά τον πόλεμο στην Ουκρανία», γι’ αυτό και πιστεύει ότι θα είναι δυνατόν να αρθούν τα εμπόδια που έχει θέσει η Γαλλία για τη διέλευση του αγωγού μέσω των Πυρηναίων.\n\n«Πιστεύουμε ότι υπάρχουν ισχυρά επιχειρήματα και πιστεύουμε ότι θα είναι δυνατόν να πείσουμε τη Γαλλία ότι είναι προς το συμφέρον όλων μας, προς το συμφέρον της Ευρώπης, προς το παγκόσμιο συμφέρον της Ευρώπης, να είναι οι χώρες μας περισσότερο διασυνδεδεμένες ενεργειακά, διότι μόνο τότε θα είμαστε πιο ασφαλείς όσον αφορά τον ενεργειακό εφοδιασμό», είπε.",
    "Η Πορτογαλία επικροτεί την πρόταση της Κομισιόν για την επένδυση σε έργα υδρογόνου": "Ο υπουργός Εξωτερικών της Πορτογαλίας, Ζοάο Γκόμεζ Κραβίνιο, θεώρησε την Τετάρτη τη δημιουργία μιας ευρωπαϊκής τράπεζας για έργα υδρογόνου που ανακοίνωσε η Ευρωπαϊκή Επιτροπή ως «εξαιρετική ιδέα» για την ενεργειακή αυτονομία, ενισχύοντας την ανάγκη για διασυνδέσεις.\n\nΑναφερόμενος στην ανακοίνωση που έγινε στο Ευρωπαϊκό Κοινοβούλιο από την Πρόεδρο της Ευρωπαϊκής Επιτροπής, Ούρσουλα φον ντερ Λάιεν, ο Κραβίνιο δήλωσε ότι «φαίνεται μια εξαιρετική ιδέα και δείχνει ξεκάθαρα την ευρωπαϊκή αυτονομία» στον τομέα της ενέργειας.\n\nΗ ανάπτυξη αυτών των έργων «με τη σειρά της συνεπάγεται διασυνδέσεις, ώστε να μπορούμε να μιλάμε για μια ενωμένη Ευρώπη όσον αφορά την ενέργεια και τη διανομή του υδρογόνου», υπενθύμισε ο επικεφαλής της πορτογαλικής διπλωματίας, ο οποίος μιλούσε στο τέλος της υπουργικής συνάντησης μεταξύ της Πορτογαλίας και της Ισπανίας στο πλαίσιο της μορφής 2+2, των υπουργών Εξωτερικών και Άμυνας.\n\nΗ πρόεδρος της Ευρωπαϊκής Επιτροπής, Ούρσουλα φον ντερ Λάιεν, ανακοίνωσε σήμερα τη δημιουργία μιας ευρωπαϊκής τράπεζας στην Ευρωπαϊκή Ένωση (ΕΕ) για την προώθηση επενδύσεων σε έργα υδρογόνου, προϋπολογισμού τριών δισεκατομμυρίων ευρώ.\n\nΜιλώντας στην τρίτη ομιλία της για την κατάσταση της Ένωσης στην ολομέλεια του Ευρωπαϊκού Κοινοβουλίου στη γαλλική πόλη του Στρασβούργου, η επικεφαλής του εκτελεστικού οργάνου της ΕΕ υποστήριξε ότι «το υδρογόνο μπορεί να αλλάξει εντελώς την καινοτομία στην Ευρώπη», γι’ αυτό και είναι απαραίτητο να «περάσουμε από μια εξειδικευμένη αγορά σε μια μαζική αγορά υδρογόνου».\n\nΟ Πορτογάλος υπουργός Εξωτερικών δήλωσε ότι «το ενεργειακό ζήτημα είναι θεμελιώδες ζήτημα και ως εκ τούτου αποτέλεσε μέρος της συζήτησης» των Πορτογάλων υπουργών με τους ομολόγους τους από την Ισπανία.\n\nΤο θέμα των ενεργειακών συνδέσεων της Ιβηρικής Χερσονήσου με τη Γαλλία και την υπόλοιπη Ευρώπη τέθηκε, με τον υπουργό Εξωτερικών της Ισπανίας, Χοσέ Μανουέλ Αλμπάρες, να επιμένει στην ανάγκη ολοκλήρωσης των συνδέσεων μεταξύ της Ισπανίας και της Γαλλίας και να τονίζει ότι με αυτό η Ιβηρική Χερσόνησος, η οποία έχει λιγότερα προβλήματα εφοδιασμού, «δείχνει αλληλεγγύη» με τις πιο εξαρτημένες χώρες.\n\n«Οι προτάσεις που υπερασπίζονται η Πορτογαλία και η Ισπανία κερδίζουν έδαφος», δήλωσε επίσης ο Πορτογάλος υπουργός, με τον Ισπανό ομόλογό του να προσθέτει ότι «πρόκειται για εποικοδομητικές προτάσεις» για να αντιμετωπιστεί ο εκβιασμός της Ρωσίας να αποκόψει τον ενεργειακό εφοδιασμό της Ευρώπης.",
    "Μαρτίνς: «Μου λείπει το ποδόσφαιρο - Στην Πορτογαλία μόνο για κάποια από τις μεγάλες ομάδες»": "Στο Συνέδριο Παγκόσμιου Σκάουτινγκ παραβρέθηκε ο Πέδρο Μαρτίνς την Πέμπτη, καθώς ήταν ένας από τους ομιλητές σχετικά με τον χρόνο συμμετοχής ποδοσφαιριστών και πώς αυτός καταμερίζεται και φυσικά ρωτήθηκε στη συνέχεια από τους δημοσιογράφους για το πώς βιώνει αυτούς τους λίγους μήνες που είναι μακριά από το ποδόσφαιρο.\n\n\n\n«Ήταν δύσκολο. Τη στιγμή που έφυγα ήταν σημαντικό να ανακάμψω, γιατί για πέντε ή έξι χρόνια δεν έκανα ουσιαστικά διακοπές. Ήταν σημαντικό να ανακτήσω δυνάμεις. Τώρα αρχίζει να μου λείπει, είμαι άνθρωπος του ποδοσφαίρου, ζω έντονα το ποδόσφαιρο. Ακόμα και για την καθημερινότητά μου, είναι απολύτως σημαντικό και ζωτικής σημασίας», ανέφερε αρχικά ο πρώην προπονητής του Ολυμπιακού και αναφέρθηκε στο μέλλον του και στην προοπτική να επιστρέψει στην Πορτογαλία:\n\n\n\n«Δεν το βλέπω από αυτή την οπτική γωνία. Θα ήθελα να έχω ένα καλό πλάνο που να ταιριάζει στις φιλοδοξίες μου.\n\n\n\nΕίμαι ένας προπονητής που πάει σύμφωνα με το πλάνο. Αυτή τη στιγμή έχω τεράστιες φιλοδοξίες και πιθανότατα στην Πορτογαλία αυτή τη στιγμή οι ομάδες δεν μπορούν να μου το προσφέρουν αυτό, εκτός των μεγάλων ομάδων».",
    "Πορτογαλία: Δραματική έλλειψη γιατρών και νοσοκόμων στις μαιευτικές κλινικές": "Σοβαρούς κινδύνους για τις εγκυμονούσες και τα παιδιά τους προκαλεί η έλλειψη γιατρών στα δημόσια μαιευτήρια της Πορτογαλίας.\n\nΟι διοικήσεις πολλών νοσοκομείων έχουν αναγκαστεί να κλείσουν προσωρινά τις μαιευτικές κλινικές και κάποιοι προειδοποιούν ότι ίσως οδηγηθούν σε οριστικό λουκέτο.\n\nΗ κυβέρνηση της Πορτογαλίας έχει συστήσει Ειδική Ομάδα για την αντιμετώπιση της Έκτακτης Ανάγκης στα Μαιευτήρια και τη Φροντίδα Νεογνών.\n\n«Δουλέψαμε κατά τους μήνες Ιούλιο και Αύγουστο σε ένα σχέδιο αναδιοργάνωσης των κλινικών μαιευτικής και γυναικολογικής και νεογνικής φροντίδας. Πιστεύουμε ότι αυτό θα συμβάλλει στην αναδιάταξη των πόρων, ώστε ορισμένα νοσοκομεία να μπορούν να κρατήσουν ανοιχτά τα επείγοντα και τις μαευτικές κλινικές.» δήλωσε στο euronews ο επικεφαλής της Ομάδας, Diogo Ayres de Campo.\n\nΑρκετά πορτογαλικά νοσοκομεία αναγκάστηκαν να κλείσουν τα επείγοντα περιστατικά μαιευτικής και γυναικολογίας αρκετές φορές αυτό το καλοκαίρι, λόγω έλλειψης γιατρών. Κατά τη διάρκεια αυτής της κρίσης, δύο μωρά και μια έγκυος έχασαν τη ζωή τους κατά τη μεταφορά σε άλλο νοσοκομείο, λόγω έλλειψης κενών θέσεων στο νεογνολογικό. Οι θάνατοι ερευνώνται, ενώ ο υπουργός Υγείας παραιτήθηκε.\n\nΣύμφωνα με τα στοιχεία που συγκέντρωσε η Ομάδα Εργασίας, το Εθνικό Σύστημα Υγείας της Πορτογαλίας χρειάζεται περίπου200-250 γιατρούς στις ειδικότητες της γυναικολογίας και μαιευτικής.\n\nΟι ελλείψεις γιατρών στην Πορτογαλία, όπως και στη γειτονική Ισπανία, οφείλονται εν πολλοίς στο γεγονός ότι χιλιάδες Πορτογάλοι γιατροί και νοσηλευτές έχουν εγκαταλείψει τη χώρα αναζητώντας καλύτερες αμοιβές και προοπτικές σε άλλες χώρες\n\nΤα τελευταία χρόνια, τα επίπεδα θνησιμότητας γυναικών και νεογνών στην Πορτογαλία έχουν αυξηθεί, φτάνοντας στο υψηλότερο επίπεδο των τελευτάιων 40 ετών.\n\nΩστόσο, δεν είναι η έλλειψη γιατρών που προκαλεί την αυξημένη θνησιμότητα, όπως φαίνεται από τα στοιχεία που συγκέντρωσε η Έκτακτη Ομάδα:\n\n«Το πρόβλημα δεν φαίνεται να είναι η ανταπόκριση στις κλινικές, τουλάχιστον δεν είναι προφανές ότι έχει να κάνει με την ανταπόκριση» διευκρινίζει ο Diogo Ayres de Campo «αλλά έχει να κάνει με την αύξηση των κυήσεων γυναικών που προέρχονται από άλλες χώρες, συχνά χώρες με λιγότερους οικονομικούς πόρους που αποφασίζουν να γεννήσουν στην Πορτογαλία.»",
    "Ανησυχία στην Πορτογαλία για τις εισαγωγές φυσικού αερίου από τη Νιγηρία": "Ο υπουργός Περιβάλλοντος της Πορτογαλίας δήλωσε ότι η κυβέρνηση «θέλει να πιστεύει» ότι η Νιγηρία, ο κύριος προμηθευτής φυσικού αερίου, θα εκπληρώσει τις συμβάσεις προμήθειας, αλλά αναγνώρισε ότι ο κίνδυνος μη συμμόρφωσης θα μπορούσε να οδηγήσει σε αλλαγές των τιμών στην Πορτογαλία.\n\n«Κάναμε μια επίσκεψη [στη Νιγηρία] και θέλουμε να πιστεύουμε τους προμηθευτές μας», δήλωσε ο Ντουάρτε Κορντέιρο σε συνέδριο που διοργάνωσε το CNN στη Λισαβόνα, αναφερόμενος σε μια επίσκεψη της πορτογαλικής κυβέρνησης στη Νιγηρία, τον κύριο εθνικό προμηθευτή φυσικού αερίου, κατά την οποία, σύμφωνα με τον υπουργό, η κυβέρνηση της Νιγηρίας δήλωσε ότι οι συμβάσεις θα εκπληρωθούν.\n\n«Υπάρχει όμως ο κίνδυνος να μην τηρηθούν», δήλωσε ο Ντουάρτε Κορντέιρο, προσθέτοντας ότι αν ο κίνδυνος υλοποιηθεί, θα μπορούσε να υπάρξει «ακριβότερο φυσικό αέριο» ή «αλλαγές στις τιμές στην εθνική αγορά».\n\nΟ Κορντέιρο σημείωσε, ωστόσο, ότι η χώρα διαθέτει περισσότερους προμηθευτές φυσικού αερίου, τους οποίους έχει επιδιώξει να διαφοροποιήσει.\n\nΥπό αυτή την έννοια, για την κυβέρνηση, είπε, «ήταν πολύ σημαντικό ότι η Ευρωπαϊκή Επιτροπή ενήργησε», για παράδειγμα, με πλατφόρμες κοινών αγορών.\n\nΜιλώντας στο ίδιο συνέδριο, ο διευθύνων σύμβουλος της Galp, Άντι Μπράουν, σημείωσε ότι η ενεργειακή εταιρεία έχασε 135 εκατ. ευρώ από τις εισαγωγές φυσικού αερίου στην Ιβηρική Χερσόνησο, κατά το πρώτο εξάμηνο του τρέχοντος έτους, λόγω των διακοπών του εφοδιασμού από τη Νιγηρία.\n\nΕπιπλέον, ο επικεφαλής της εταιρείας προειδοποίησε ότι οι τιμές του φυσικού αερίου ενδέχεται να αυξηθούν λόγω της αναθεώρησης των συμβάσεων με τους προμηθευτές της Νιγηρίας.\n\n(Euractiv.gr)",
    "Η Εθνική Κ20 με ανατροπή 3-2 την Πορτογαλία, αλλαγή ο Ν. Χριστόπουλος": "Με το… δεξί μπήκε η Ελλάδα στο ευρωπαϊκό πρωτάθλημα βόλεϊ Κ20 που διεξάγεται στην Ιταλία καθώς νίκησε με 3-2 την Πορτογαλία σ’ ένα περιπετειώδες ματς.\n\nΟ αγώνας στιγματίστηκε από την ωριαία διακοπή που προέκυψε μετά το τέλος του πρώτου σετ που οφείλονταν στην καταιγίδα που είχε ξεσπάσει στην περιοχή του Βάστο και προκάλεσε μικρά προβλήματα στην ηλεκτροδότηση του γηπέδου.\n\nΟι Πορτογάλοι δεν ήθελαν να συνεχιστεί ο αγώνας καθώς από τη δική τους πλευρά είχαν σβήσει κάποια φώτα. Ωστόσο με την παρέμβαση του κομισάριου του αγώνα και μετά από πολλές διαβουλεύσεις (καθώς πιθανή αναβολή της αναμέτρησης θα δημιουργούσε μεγάλο πρόβλημα στο πρόγραμμα) το ματς συνεχίστηκε και ολοκληρώθηκε κανονικά, αφού ο ελληνικός πάγκος αποδέχθηκε το αίτημα των Πορτογάλων να σβήσουν αντίστοιχα φώτα κι από την ελληνική πλευρά!\n\nΤο ματς\n\nΣτο πρώτο σετ είχαμε μεγάλη μάχη με την εθνική να φτάνει στο +2 (13-15 μπλοκ Μαρσέλου), αλλά στο 19-20 η Πορτογαλία έτρεξε το δικό της σερί για να προηγηθεί με 22-20. Ο Νίκος Μούχλιας πήρε τάιμ άουτ και απαντήσαμε άμεσα για το 22-24 για να κλείσει το σετ στο 23-25 με χαμένο σερβίς των αντιπάλων μας.\n\nΗ διακοπή που προαναφέραμε αποδείχθηκε ότι κόστισε στην ομάδα μας καθώς με την επανέναρξη βρέθηκε να χάνει με 8-4 και 11-5, καταφέρνοντας να μειώσει σε 15-13, αλλά εκεί η χαμένη κόντρα του Μάρκου έφερε ένα νέο σερί των Πορτογάλων που έκαναν εύκολα το 1-1.\n\nΤο τρίτο σετ ήταν πανομοιότυπο με το πρώτο, αλλά με διαφορετικό φινάλε. Οι δύο ομάδες έδιναν μάχη πόντο με πόντο. Το 22-21 έγινε 22-23 για να φτάσει η Πορτογαλία σε σετ μπολ (24-23) και να αρχίσει το θρίλερ. Στο 26-26 όμως χάσαμε την ευκαιρία (μπλοκ σε κόντρα επίθεση του Μάρκου) κι αμέσως μετά η Πορτογαλία τελείωσε τη δική της κόντρα για να πάρει το προβάδισμα στα σετ.\n\nΗ απάντηση της Ελλάδας ήρθε στο δ’ σετ όπου και πάλι είχαμε μεγάλη μάχη μέχρι το 15-15, το οποίο μετατράπηκε σε 15-19 με τα σερβίς του Πετσιά και τα λάθη των Πορτογάλων. Οι παίκτες του Μούχλια διαχειρίστηκαν σωστά το προβάδισμα και παρά τη μείωση του σκορ (20-22 με άσο) οι Πορτογάλοι έχασαν τα δύο επόμενα σερβίς τους και το σετ έκλεισε στο 22-25.\n\nΗ εθνική ξεκίνησε πολύ καλύτερα το τάι μπρέικ καταφέρνοντας να μετατρέψει το 1-1 σε 1-4 για να φτάσουμε στο 4-9. Εκεί όμως όχι απλά χάσαμε την ευκαιρία για το +6 (είχαμε κόντρα μπάλα), αλλά οι Πορτογάλοι μείωσαν σε 7-9 ωστόσο στο 8-10 χαμένο σερβίς, παράβαση στο φιλέ και άσσος του Νανόπουλου έφεραν την εθνική στο 8-13 για να πάρουμε το σετ με 10-15 και τη νίκη με 3-2 σετ.\n\nΟ πατρινός πασαδόρος, Νικόλας Χριστόπουλος, χρησιμοποιήθηκε ως αλλαγή,\n\nΔιακύμανση\n\n1ο σετ: 8-7, 14-16, 21-20, 23-25\n\n2ο σετ: 8-4, 16-13, 21-15, 25-19\n\n3ο σετ: 6-8, 15-16, 21-20, 28=26\n\n4ο σετ: 6-8, 15-16, 17-21, 22-25\n\n5ο σετ: 2-5, 7-10, 8-12, 10-15\n\nΤα σετ: 23-25, 25-19, 28-26, 22-25, 10-25\n\n*Οι πόντοι της Πορτογαλίας προήλθαν από 7 άσσους, 55 επιθέσεις, 15 μπλοκ και 31 λάθη αντιπάλων και της Ελλάδας προήλθαν από 8 άσσους, 54 επιθέσεις, 5 μπλοκ και 43 λάθη αντιπάλων.\n\nΠΟΡΤΟΓΑΛΙΑ (Νούνο Μιγκέλ Περέιρα): Μπρίτο 9 (8/15 επ., 1 μπλοκ), Μάρκες 21 (18/43 επ., 1 άσσος, 2 μπλοκ), Φιγκεϊρέδο 18 (11/20 επ., 2 άσσοι, 5 μπλοκ, 55% υπ.-35% άριστες), Ντίας 12 (6/9 επ., 4 άσσοι, 2 μπλοκ), Μάτος 1 (1/2 επ.), Πιμεντέλ 5 (3/6 επ., 2 μπλοκ) / Αζένια (λ, 34% υπ.-17% άριστες), Περέιρα 11 (8/21 επ., 3 μπλοκ, 28% υπ.-12% άριστες), Γκόμες).\n\nΕΛΛΑΔΑ (Νίκος Μούχλιας): Θεοδόσης 2 (0/4 επ., 2 μπλοκ), Νανόπουλος 13 (10/25 επ., 2 άσσοι, 1 μπλοκ, 63% υπ.-42% άριστες), Μάρκου 29 (27/47 επ., 2 άσσοι), Μπακοδήμος 11 (9/23 επ., 2 άσσοι, 41% υπ.-24% άριστες), Πετσιάς 2 (1/2 επ., 1 μπλοκ), Μαρσέλλος 10 (7/11 επ., 2 άσσοι, 1 μπλοκ) / Φώλιας (λ, 64% υπ.-27% άριστες), Σουσούνης (λ), Τζάρας, Κονίδης Χριστόπουλος, Σταθέλος.\n\nΑναλυτικά το πρόγραμμα του Ευρωπαϊκού Κ20:\n\n2ος όμιλος – Βάστο\n\n1η αγωνιστική – Σάββατο 17/9\n\nΠορτογαλία-Ελλάδα 2-3 (23-25, 25-19, 28-26, 22-25, 10-25)\n\n18:30, Τσεχία-Φινλανδία\n\n21:00, Βουλγαρία-Βέλγιο\n\n2η αγωνιστική – Κυριακή 18/9\n\n16:00, Πορτογαλία-Τσεχία\n\n18:30, Φινλανδία-Βουλγαρία\n\n21:00, Ελλάδα-Βέλγιο\n\n3η αγωνιστική – Δευτέρα 19/9\n\n16:00, Βουλγαρία-Πορτογαλία\n\n18:30, Τσεχία-Ελλάδα\n\n21:00, Βέλγιο-Φινλανδία\n\n4η αγωνιστική – Τετάρτη 21/9\n\n16:00, Τσεχία-Βουλγαρία\n\n18:30, Ελλάδα-Φινλανδία\n\n21:00, Πορτογαλία-Βέλγιο\n\n5η αγωνιστική – Πέμπτη 22/9\n\n16:00, Βουλγαρία-Ελλάδα\n\n18:30, Φινλανδία-Πορτογαλία\n\n21:00, Βέλγιο-Τσεχία\n\n1ος όμιλος – Μοντεσιλβάνο\n\n1η αγωνιστική – Σάββατο 17/9\n\n16:00, Σερβία-Γαλλία\n\n18:30, Πολωνία-Σλοβακία\n\n21:00, Σλοβενία-Ιταλία\n\n2η αγωνιστική – Κυριακή 18/9\n\n16:00, Σερβία-Πολωνία\n\n18:30, Σλοβακία-Σλοβενία\n\n21:00, Γαλλία-Ιταλία\n\n3η αγωνιστική – Δευτέρα 19/9\n\n16:00, Σλοβενία-Σερβία\n\n18:30, Πολωνία-Γαλλία\n\n21:00, Ιταλία-Σλοβακία\n\n4η αγωνιστική – Τετάρτη 21/9\n\n16:00, Πολωνία-Σλοβενία\n\n18:30, Γαλλία-Σλοβακία\n\n21:00, Σερβία-Ιταλία\n\n5η αγωνιστική – Πέμπτη 22/9\n\n16:00, Σλοβενία-Γαλλία\n\n18:30, Σλοβακία-Σερβία\n\n21:00, Ιταλία-Πολωνία\n\n*Οι δύο πρώτες ομάδες του κάθε ομίλου προκρίνονται στα ημιτελικά και παίζουν χιαστί (Α1-Β2, Β1-Α2), ενώ οι ομάδες που καταλάβουν την 3η και 4η θέση αγωνίζονται για τις θέσεις 5-8 (Α3-Β4, Β3-Α4).",
    "Πορτογαλία: «Βόμβα» της Ρίο Άβε, 3-1 την Πόρτο - Δείτε τα γκολ": "Glomex Player(40599w16ki4e70hs, v-cmhzej5ilxhd)\n\nΚλείσιμο\n\n\"Βόμβα\" μεγατόνων στηνPrimeira Liga έριξε η, κάνοντας... πάρτι κόντρα στην πρωταθλήτριαμε 3-1 στο πλαίσιο της 4ης αγωνιστικής.Οι γηπεδούχοι έκαναν ότι ήθελαν στο πρώτο ημίχρονο, όταν και σημείωσαν τρία γκολ με τους Αζίζ (22', 43') και Αμαράλ (33'). Στο 62' ο Ταρέμι έχασε πέναλτι για τους \"δράκους\" που το μόνο που κατάφεραν ήταν να μειώσουν στο τρίτο λεπτό των καθυστερήσεων με τον Μαρτίνες.Πάσος Φερέιρα-Εστορίλ 0-3Μαρίτιμο-Πορτιμονένσε 0-1Μποαβίστα-Μπενφίκα 0-3Σπόρτινγκ Λισ.-Τσάβες 0-2Φαμαλικάο-Σάντα Κλάρα 1-0Αρούκα-Μπράγκα 0-6Ρίο Αβε-Πόρτο 3-1",
    "Έπληξε για πρώτη φορά οπωρώνα εσπεριδοειδών στην Πορτογαλία η Xylella": "Οι αρμόδιες Φυτοϋγειονομικές Υπηρεσίες της Γαλλίας και της Πορτογαλίας γνωστοποίησαν στην Ε.Ε. και στα Κράτη – Μέλη την κατάσταση του επιβλαβούς οργανισμού καραντίνας Xylella fastidiosa, όπως έχει διαμορφωθεί στην επικράτειά τους.\n\nΠιο συγκεκριμένα, η Γαλλία ενημέρωσε για τη δημιουργία νέων ζωνών ασφαλείας στις προσβεβλημένες περιοχές που βρίσκονται στις διοικητικές περιφέρειες της Οξιτανίας και της Προβηγκίας – Άλπεων – Κυανής Ακτής.\n\nΕπίσης, η Πορτογαλία επιβεβαίωσε την εμφάνιση τού εν λόγω βακτηρίου σε φυτά τού είδους Eleagnus angustifolia, ενώ ενημέρωσε ότι για πρώτη φορά διαπιστώθηκε η εμφάνιση του σε φυτά πορτοκαλιάς καθώς και σε άλλα είδη εσπεριδοειδών.\n\nΜε ανακοίνωσή της, η ΔΑΟΚ Δράμας εφιστά την προσοχή όλων των εμπλεκομένων, φυσικών ή νομικών προσώπων, που δραστηριοποιούνται στη διακίνηση και την καλλιέργεια φυτών, ως προς τις απαιτήσεις της φυτοϋγειονομικής νομοθεσίας.\n\nΤο επικαιροποιημένο ενημερωτικό φυλλάδιο ερωταπαντήσεων για την Xylella διαθέσιμο εδώ",
    "Ευρωπαϊκό εφήβων: Πρεμιέρα για την Εθνική κόντρα στη Πορτογαλία (17/9, 16.00)": "Ευρωπαϊκό εφήβων: Πρεμιέρα για την Εθνική κόντρα στη Πορτογαλία (17/9, 16.00)\n\nΕΘΝΙΚΕΣ ΟΜΑΔΕΣ , 16 Σεπτεμβρίου 2022\n\nΣτο Βάστο της Ιταλίας βρίσκεται από το βράδυ της Πέμπτης η Εθνική εφήβων, η οποία ρίχνεται το Σάββατο 17 Σεπτεμβρίου στη μάχη του Ευρωπαϊκού πρωταθλήματος αγοριών Κ20 (17-25/9).\n\n\n\nΗ «γαλανόλευκη» το πρωί της Παρασκευής (16/9) προπονήθηκε για πρώτη φορά στην Pala BCC Arena, εκεί όπου θα διεξαχθούν οι αγώνες του 2ου ομίλου της τελικής φάσης που βρίσκεται η Ελλάδα μαζί με τις Πορτογαλία, Τσεχία, Φινλανδία, Βουλγαρία και Βέλγιο.\n\n\n\nΜάλιστα το πρόγραμμα των αγώνων θα ξεκινήσει με την Εθνική μας ομάδα κόντρα στη Πορτογαλία, με το πρώτο σερβίς να είναι προγραμματισμένο για το μεσημέρι του Σαββάτου (17/9, 16.00).\n\n\n\n*Θα υπάρξει νεότερη ενημέρωση αν ο αγώνας έχει live streaming μετάδοση.\n\n\n\nΟ ομοσπονδιακός προπονητής Νίκος Μούχλιας επέλεξε τους παρακάτω αθλητές για τη τελική φάση του Ευρωπαϊκού Κ20:\n\n\n\nΠασαδόροι: Απόστολος Πετσιάς, Νίκος Χριστόπουλος.\n\nΑκραίοι: Αλέξανδρος Νανόπουλος, Νίκος Καβαρινός, Σπύρος Μπακοδήμος, Βασίλης Κονίδης.\n\nΚεντρικοί: Κώστας Σωτηρίου, Δημήτρης Θεοδόσης, Γιώργος Μαρσέλλος, Άγγελος-Θοδωρής Σταθέλος.\n\nΔιαγώνιοι: Άγγελος Μάρκου, Γεράσιμος Τζάρας.\n\nΛίμπερο: Παναγιώτης Σουσούνης, Λευτέρης Φώλιας.\n\n\n\nΑρχηγός αποστολής είναι ο τεχνικός σύμβουλος Εθνικών ομάδων Τάκης Καβαλλιεράκης, άμεσοι συνεργάτες του Νίκου Μούχλια είναι ο Χρήστος Ντόζης και ο Απόστολος Ναλμπάντης, στατιστικολόγος ο Παναγιώτης Τσότρας και φυσιοθεραπευτής ο Θανάσης Ιωακειμίδης.\n\n\n\nΑναλυτικά το πρόγραμμα του Ευρωπαϊκού Κ20:\n\n\n\n2ος όμιλος - Βάστο\n\n1η αγωνιστική - Σάββατο 17/9\n\n16:00, Πορτογαλία-Ελλάδα\n\n18:30, Τσεχία-Φινλανδία\n\n21:00, Βουλγαρία-Βέλγιο\n\n\n\n2η αγωνιστική - Κυριακή 18/9\n\n16:00, Πορτογαλία-Τσεχία\n\n18:30, Φινλανδία-Βουλγαρία\n\n21:00, Ελλάδα-Βέλγιο\n\n\n\n3η αγωνιστική - Δευτέρα 19/9\n\n16:00, Βουλγαρία-Πορτογαλία\n\n18:30, Τσεχία-Ελλάδα\n\n21:00, Βέλγιο-Φινλανδία\n\n\n\n4η αγωνιστική - Τετάρτη 21/9\n\n16:00, Τσεχία-Βουλγαρία\n\n18:30, Ελλάδα-Φινλανδία\n\n21:00, Πορτογαλία-Βέλγιο\n\n\n\n5η αγωνιστική - Πέμπτη 22/9\n\n16:00, Βουλγαρία-Ελλάδα\n\n18:30, Φινλανδία-Πορτογαλία\n\n21:00, Βέλγιο-Τσεχία\n\n\n\n1ος όμιλος - Μοντεσιλβάνο\n\n1η αγωνιστική - Σάββατο 17/9\n\n16:00, Σερβία-Γαλλία\n\n18:30, Πολωνία-Σλοβακία\n\n21:00, Σλοβενία-Ιταλία\n\n\n\n2η αγωνιστική - Κυριακή 18/9\n\n16:00, Σερβία-Πολωνία\n\n18:30, Σλοβακία-Σλοβενία\n\n21:00, Γαλλία-Ιταλία\n\n\n\n3η αγωνιστική - Δευτέρα 19/9\n\n16:00, Σλοβενία-Σερβία\n\n18:30, Πολωνία-Γαλλία\n\n21:00, Ιταλία-Σλοβακία\n\n\n\n4η αγωνιστική - Τετάρτη 21/9\n\n16:00, Πολωνία-Σλοβενία\n\n18:30, Γαλλία-Σλοβακία\n\n21:00, Σερβία-Ιταλία\n\n\n\n5η αγωνιστική - Πέμπτη 22/9\n\n16:00, Σλοβενία-Γαλλία\n\n18:30, Σλοβακία-Σερβία\n\n21:00, Ιταλία-Πολωνία\n\n\n\n*Οι δύο πρώτες ομάδες του κάθε ομίλου προκρίνονται στα ημιτελικά και παίζουν χιαστί (Α1-Β2, Β1-Α2), ενώ οι ομάδες που καταλάβουν την 3η και 4η θέση αγωνίζονται για τις θέσεις 5-8 (Α3-Β4, Β3-Α4).",
    "Financial Times: Η Ελλάδα ένα από τα επτά «οικονομικά θαύματα» ενός απαισιόδοξου κόσμου": "Τη λίστα συμπληρώνουν το Βιετνάμ, η Ινδονησία, η Ινδία, η Πορτογαλία, η Σαουδική Αραβία και η Ιαπωνία.\n\nΈνα άρθρο του Ρούτσιρ Σάρμα, προέδρου του Rochefeller International, στους Financial Times δίνει τα εύσημα στην Ελλάδα, καθώς την τοποθετεί ανάμεσα στις επτά χώρες που ξεχωρίζουν σε παγκόσμιο επίπεδο για τα οικονομικά τους επιτεύγματα, σε μια περίοδο που επικρατεί η απόλυτη απαισιοδοξία, λόγω ύφεσης και πληθωρισμού.\n\nΜάλιστα τις χαρακτηρίζει «οικονομικά θαύματα» και μαζί με την Ελλάδα τον κατάλογο συμπληρώνουν το Βιετνάμ, η Ινδονησία, η Ινδία, η Πορτογαλία, η Σαουδική Αραβία και η Ιαπωνία.\n\nΌπως επισημαίνει ο αρθρογράφος των Financial Times, οι χώρες αυτές χαρακτηρίζονται από σχετικά ισχυρή ανάπτυξη, μέτρια επίπεδα πληθωρισμού και υψηλές αποδόσεις, σε αντίθεση με την παγκόσμια τάση.\n\nΤώρα όσον αφορά την Ελλάδα, ο Ρούτσιρ Σάρμα υπογραμμίζει πως η χώρα ανακάμπτει και έχει λάβει ιδιαίτερα μεγάλη ώθηση από τις ξένες επενδύσεις και τον τουρισμό, ο οποίος λόγω Covid είχε φτάσει στο 15% του ΑΕΠ, από 20%. Κατά τη διάρκεια της χρηματοπιστωτικής κρίσης, τα μη εξυπηρετούμενα δάνεια είχαν φτάσει στο 50%, ενώ πλέον το ποσοστό αυτό έχει καταγράψει απίστευτη μείωση και διαμορφώνεται σε λιγότερο από 10%. Η ανάπτυξη της χώρας ξεπερνά το 4%, ενώ ο πληθωρισμός υποχωρεί γρήγορα, κάτι που οδηγεί τη χώρα σε γρήγορη οικονομική ανάκαμψη.\n\nΟ Ρούτσιρ Σάρμα σημειώνει πως τόσο η Ελλάδα όσο και η Πορτογαλία βρίσκονται σε φάση ανάκαμψης έχοντας μειώσει τα ελλείμματά τους, ενώ είναι λιγότερο εκτεθειμένες στις αναταράξεις της εφοδιαστικής αλυσίδας που σχετίζονται με τη Ρωσία.\n\nΣτον επίλογο του άρθρου διαπιστώνεται ότι παρά τα σημαντικά επιτεύγματα, οι χώρες αυτές θα μπορούσαν να χάσουν τη δυναμική της αν υπάρξει κάποια αλλαγή στην ηγεσία, στην πολιτική που εφαρμόζεται ή αν επικρατούσε εφησυχασμός. Σε κάθε περίπτωση, χάρη στις υφιστάμενες συνθήκες, η Ελλάδα, το Βιετνάμ, η Ινδονησία, η Ινδία, η Πορτογαλία, η Σαουδική Αραβία και η Ιαπωνία έχουν αναδειχθεί νικητές εν μέσω μιας περιόδου διεθνούς ανησυχίας.",
    "Πορτογαλία -εξοργιστικό σκηνικό: Επιτέθηκαν σε πατέρα και κόρη επειδή φορούσαν φανέλα άλλης ομάδας [βίντεο]": "Ένα εξοργιστικό σκηνικό έγινε κατά τη διάρκεια του αγώνα για το πρωτάθλημα της Πορτογαλίας μεταξύ της Εστορίλ και της Πόρτο.\n\nΔείτε την επίθεση σε πατέρα με την κόρη του, επειδή έκαναν το... λάθος να φορούν φανέλα των «δράκων» μ' ένα κλικ εδώ.",
    "Δεν τα κατάφερε στην Πορτογαλία ο Κεραυνός": "Δεν τα κατάφερε ο Κεραυνός να περάσει στην επόμενη φάση των προκριματικών του Basketball Champions League χάνοντας στην Λισαβόνα από την Μπενφίκα με 73-65. Το παιχνίδι ήταν ανταγωνιστικό καθ' όλη τη διάρκειά του με το προβάδισμα να αλλάζει συνεχώς χέρια.\n\nΗ ομάδα του Στροβόλου είχε διαφορά τριών πόντων με το τέλος του πρώτου δεκαλέπτου (16-13), με τους Πορτογάλους να κλείνουν το πρώτο ημίχρονο προηγούμενοι αυτοί με τρεις πόντους (31-34).\n\nΣτη μεγαλύτερη διάρκεια του τρίτου δεκαλέπτου οι δύο ομάδες ήταν κοντά στο σκορ, με τους «ερυθροκίτρινους» να έχουν έναν πόντο προβάδισμα (52-51) στο τέλος της περιόδου.\n\nΗ Μπενφίκα στα μισά του τέταρτου δεκαλέπτου έφτιαξε διαφορά οκτώ πόντων (56-64), με τον Κεραυνό να συνεχίζει να παλεύει για το ροζ φύλλο, όμως εν τέλει το συγκρότημα της Πορτογαλίας πήρε τη νίκη με τελικό σκορ 73-65.\n\nΣτην επόμενη φάση, για μία θέση τους ομίλους της διοργάνωσης, η Μπενφίκα θα αντιμετωπίσει την γερμανική Μπροσέ Μπάμπεργκ, η οποία κέρδισε με 97-94 την Μπουντιβελνίκ (Ουκρανίας). Το παιχνίδι θα γίνει την ερχόμενη Κυριακή (25/09) στις 19:00.\n\nΤα δεκάλεπτα: 16-13, 31-34, 52-51, 65-73\n\nΚεραυνός (Μιχάλης Κακιούζης): Άμπελ 3, Μπερνς 16 (1), Κρουμπαλί 12, Μιχαήλ 4, Στυλιανού 18 (4), Μαραγκός, Μάρκου, Πασιαλή 3 (1), Ρόμπινσον 7 (1), Τίγκας 2\n\nΜπενφίκα (Norberto Almeida Monteiro Alves): Almeida 20 (1), Broussard 9 (1), Carter 7, Douglas 8 (1), Ellisor 5 (1), Barbosa, Barroso 9 (3), Romdhane 4, Gameiro 3 (1), Gomes 4, Zirbes 4",
    "Πορτογαλία: Παρουσίασε τις φανέλες του Παγκοσμίου Κυπέλλου (Photos)": "Onsports Team\n\nΠορτογαλία: Εντυπωσιακές οι νέες εμφανίσεις της ομάδας απ’ την Ιβηρική – Κλέβει τις εντυπώσεις η πρώτη που είναι μισή κόκκινη και μισή πράσινη.\n\nΤο Παγκόσμιο Κύπελλο του Κατάρ, πλησιάζει. Οι Εθνικές ομάδες παρουσιάζουν και τις εμφανίσεις που θα φορούν στο μεγάλο ποδοσφαιρικό ραντεβού, που θα γίνει για πρώτη φορά χειμώνα. Η Εθνική Πορτογαλίας εντυπωσίασε με τις επιλογές της, ειδικά αναφορικά με τη βασική της εμφάνιση.\n\nΟι Ίβηρες παρουσίασαν την πρώτη και τη δεύτερη εμφάνισή τους. Τα χρώματα προφανώς και δεν εξέπληξαν. Η έκπληξη έχει να κάνει κυρίως με το πως είναι η πρώτη φανέλα. Χωρισμένη στη μέση αλλά διαγώνια, με τη μισή να είναι κόκκινη και την άλλη μισή πράσινη. Τα βασικά χρώματα της σημαίας της χώρας.\n\nΗ δεύτερη φανέλα είναι άσπρη όπως συμβαίνει πάντα. Στο ύψος του στήθους υπάρχει ουσιαστικά μια χοντρή οριζόντια ρίγα που έχει μέσα της το κόκκινο και το πράσινο.\n\nΔείτε τις εμφανίσεις της Πορτογαλίας για το Μουντιάλ:",
    "Ηλίας Σουκιάζης στο Πρώτο: Στο 13% μείωσε η Πορτογαλία τον Ειδικό Φόρο στα καύσιμα, αλλά θα πρέπει να εγκριθεί από την Κομισιόν (audio)": "Στα μέτρα που υιοθετεί η Πορτογαλία για την ανακούφιση των πολιτών από τις αυξήσεις στην Ενέργεια αναφέρθηκε ο Ηλίας Σουκιάζης, καθηγητής Οικονομικών στο Πανεπιστήμιο Κουίμπρα της Πορτογαλίας, μιλώντας στο Πρώτο Πρόγραμμα 91,6 και 105,8 και στην εκπομπή «Καθρέφτης» με τον Χρήστο Μιχαηλίδη.\n\nΠιο αναλυτικά, ο Ειδικός Φόρος στα καύσιμα μειώθηκε από το 23% στο 13%, αλλά η μείωση αυτή θα πρέπει να εγκριθεί από την Κομισιόν όπως είπε, σημειώνοντας ότι συνολικά οι φόροι ανέρχονται στο 54% για τη βενζίνη και στο 50% της τιμής για το ντίζελ. «Δηλαδή σε κάθε 100 ευρώ που θα βάλεις , τα 54 ευρώ πάνε στα ταμεία», εξήγησε. Σύμφωνα με τον κ. Σουκιάζη, στην Πορτογαλία όποιος βάζει βενζίνη και πληρώνει με κάρτα, κάθε μήνα του επιστρέφουν 20 ευρώ. Επιπλέον, ορίστηκε πλαφόν έως 3% στις αυξήσεις στα ενοίκια. Επιπλέον, η Πορτογαλία υποφέρει και από μεγάλη ξηρασία, από έλλειψη νερού, οπότε, όπως είπε, θεωρείται αναπόφευκτη η αύξηση στα τιμολόγια ύδρευσης.\n\n«Η κυβέρνηση συμβουλεύει τον κόσμο να κάνει οικονομία, να αποφεύγει την υπερβολική κατανάλωση, όπως συμβαίνει και στην υπόλοιπη Ευρώπη. Να μην έχουμε ηλεκτροφωτισμούς το βράδυ, να κάνουμε οικονομία στην ενέργεια», τόνισε, επισημαίνοντας ότι οι αυξήσεις στις τιμές των καυσίμων οφείλονται και στην υποτίμηση του ευρώ.\n\nΕπιπλέον, ο ίδιος ανέφερε ότι η Πορτογαλία προμηθεύεται πολύ λίγο φυσικό αέριο από τη Ρωσία, μόλις 2%, και το υπόλοιπο το αγοράζει από την Αλγερία. «Δεν θα έχουμε έλλειψη, αλλά η αύξηση στις τιμές είναι παγκόσμια και θα πλήξει και την Πορτογαλία», πρόσθεσε ο κ. Σουκιάζης.",
    "Ευρωπαϊκό εφήβων, Πορτογαλία-Ελλάδα 2-3: Πρεμιέρα με σπουδαία νίκη για την εθνική": "ΕΘΝΙΚΕΣ ΟΜΑΔΕΣ , 17 Σεπτεμβρίου 2022\n\nΜε το... δεξί μπήκε η Ελλάδα στο ευρωπαϊκό πρωτάθλημα Κ20 που διεξάγεται στην Ιταλία καθώς νίκησε με 3-2 την Πορτογαλία σ' ένα περιπετειώδες ματς.\n\n\n\n\n\nΟ αγώνας στιγματίστηκε από την ωριαία διακοπή που προέκυψε μετά το τέλος του πρώτου σετ που οφείλονταν στην καταιγίδα που είχε ξεσπάσει στην περιοχή του Βάστο και προκάλεσε μικρά προβλήματα στην ηλεκτροδότηση του γηπέδου.\n\n\n\n\n\nΟι Πορτογάλοι δεν ήθελαν να συνεχιστεί ο αγώνας καθώς από τη δική τους πλευρά είχαν σβήσει κάποια φώτα. Ωστόσο με την παρέμβαση του κομισάριου του αγώνα και μετά από πολλές διαβουλεύσεις (καθώς πιθανή αναβολή της αναμέτρησης θα δημιουργούσε μεγάλο πρόβλημα στο πρόγραμμα) το ματς συνεχίστηκε και ολοκληρώθηκε κανονικά, αφού ο ελληνικός πάγκος αποδέχθηκε το αίτημα των Πορτογάλων να σβήσουν αντίστοιχα φώτα κι από την ελληνική πλευρά!\n\n\n\n\n\nΤο ματς\n\nΣτο πρώτο σετ είχαμε μεγάλη μάχη με την εθνική να φτάνει στο +2 (13-15 μπλοκ Μαρσέλου), αλλά στο 19-20 η Πορτογαλία έτρεξε το δικό της σερί για να προηγηθεί με 22-20. Ο Νίκος Μούχλιας πήρε τάιμ άουτ και απαντήσαμε άμεσα για το 22-24 για να κλείσει το σετ στο 23-25 με χαμένο σερβίς των αντιπάλων μας.\n\n\n\n\n\nΗ διακοπή που προαναφέραμε αποδείχθηκε ότι κόστισε στην ομάδα μας καθώς με την επανέναρξη βρέθηκε να χάνει με 8-4 και 11-5, καταφέρνοντας να μειώσει σε 15-13, αλλά εκεί η χαμένη κόντρα του Μάρκου έφερε ένα νέο σερί των Πορτογάλων που έκαναν εύκολα το 1-1.\n\n\n\n\n\nΤο τρίτο σετ ήταν πανομοιότυπο με το πρώτο, αλλά με διαφορετικό φινάλε. Οι δύο ομάδες έδιναν μάχη πόντο με πόντο. Το 22-21 έγινε 22-23 για να φτάσει η Πορτογαλία σε σετ μπολ (24-23) και να αρχίσει το θρίλερ. Στο 26-26 όμως χάσαμε την ευκαιρία (μπλοκ σε κόντρα επίθεση του Μάρκου) κι αμέσως μετά η Πορτογαλία τελείωσε τη δική της κόντρα για να πάρει το προβάδισμα στα σετ.\n\n\n\n\n\nΗ απάντηση της Ελλάδας ήρθε στο δ' σετ όπου και πάλι είχαμε μεγάλη μάχη μέχρι το 15-15, το οποίο μετατράπηκε σε 15-19 με τα σερβίς του Πετσιά και τα λάθη των Πορτογάλων. Οι παίκτες του Μούχλια διαχειρίστηκαν σωστά το προβάδισμα και παρά τη μείωση του σκορ (20-22 με άσο) οι Πορτογάλοι έχασαν τα δύο επόμενα σερβίς τους και το σετ έκλεισε στο 22-25.\n\n\n\n\n\nΗ εθνική ξεκίνησε πολύ καλύτερα το τάι μπρέικ καταφέρνοντας να μετατρέψει το 1-1 σε 1-4 για να φτάσουμε στο 4-9. Εκεί όμως όχι απλά χάσαμε την ευκαιρία για το +6 (είχαμε κόντρα μπάλα), αλλά οι Πορτογάλοι μείωσαν σε 7-9 ωστόσο στο 8-10 χαμένο σερβίς, παράβαση στο φιλέ και άσσος του Νανόπουλου έφεραν την εθνική στο 8-13 για να πάρουμε το σετ με 10-15 και τη νίκη με 3-2 σετ.\n\n\n\n\n\nΔιακύμανση\n\n1ο σετ: 8-7, 14-16, 21-20, 23-25\n\n2ο σετ: 8-4, 16-13, 21-15, 25-19\n\n3ο σετ: 6-8, 15-16, 21-20, 28=26\n\n4ο σετ: 6-8, 15-16, 17-21, 22-25\n\n5ο σετ: 2-5, 7-10, 8-12, 10-15\n\n\n\n\n\nΤα σετ: 23-25, 25-19, 28-26, 22-25, 10-25\n\n*Οι πόντοι της Πορτογαλίας προήλθαν από 7 άσσους, 55 επιθέσεις, 15 μπλοκ και 31 λάθη αντιπάλων και της Ελλάδας προήλθαν από 8 άσσους, 54 επιθέσεις, 5 μπλοκ και 43 λάθη αντιπάλων.\n\n\n\n\n\nΠΟΡΤΟΓΑΛΙΑ (Νούνο Μιγκέλ Περέιρα): Μπρίτο 9 (8/15 επ., 1 μπλοκ), Μάρκες 21 (18/43 επ., 1 άσσος, 2 μπλοκ), Φιγκεϊρέδο 18 (11/20 επ., 2 άσσοι, 5 μπλοκ, 55% υπ.-35% άριστες), Ντίας 12 (6/9 επ., 4 άσσοι, 2 μπλοκ), Μάτος 1 (1/2 επ.), Πιμεντέλ 5 (3/6 επ., 2 μπλοκ) / Αζένια (λ, 34% υπ.-17% άριστες), Περέιρα 11 (8/21 επ., 3 μπλοκ, 28% υπ.-12% άριστες), Γκόμες).\n\n\n\n\n\nΕΛΛΑΔΑ (Νίκος Μούχλιας): Θεοδόσης 2 (0/4 επ., 2 μπλοκ), Νανόπουλος 13 (10/25 επ., 2 άσσοι, 1 μπλοκ, 63% υπ.-42% άριστες), Μάρκου 29 (27/47 επ., 2 άσσοι), Μπακοδήμος 11 (9/23 επ., 2 άσσοι, 41% υπ.-24% άριστες), Πετσιάς 2 (1/2 επ., 1 μπλοκ), Μαρσέλλος 10 (7/11 επ., 2 άσσοι, 1 μπλοκ) / Φώλιας (λ, 64% υπ.-27% άριστες), Σουσούνης (λ), Τζάρας, Κονίδης Χριστόπουλος, Σταθέλος.\n\nΠορτογαλία-Ελλάδα 2-3 (23-25, 25-19, 28-26, 22-25, 10-25)Τσεχία-Φινλανδία 3-1 (25-19, 19-25, 25-19, 25-22)Βουλγαρία-Βέλγιο 0-3 (17-25, 19-25, 22-25)16:00, Πορτογαλία-Τσεχία18:30, Φινλανδία-Βουλγαρία21:00, Ελλάδα-Βέλγιο16:00, Βουλγαρία-Πορτογαλία18:30, Τσεχία-Ελλάδα21:00, Βέλγιο-Φινλανδία16:00, Τσεχία-Βουλγαρία18:30, Ελλάδα-Φινλανδία21:00, Πορτογαλία-Βέλγιο16:00, Βουλγαρία-Ελλάδα18:30, Φινλανδία-Πορτογαλία21:00, Βέλγιο-Τσεχία1.Βέλγιο, 1 νίκη-0 ήττες, 3-0 σετ, 75-58 πόντοι2.Τσεχία, 1 νίκη-0 ήττες, 3-1 σετ, 94-85 πόντοι3.Ελλάδα, 1 νίκη-0 ήττες, 3-2 σετ, 110-108 πόντοι4.Πορτογαλία, 0 νίκες-1 ήττα, 2-3 σετ,108-100 πόντοι5.Φινλανδία, 0 νίκες-1 ήττα, 1-3 σετ, 85-94 πόντοι6.Βουλγαρία, 0 νίκες-1 ήττα, 0-3 σετ, 58-75 πόντοι16:00, Σερβία-Γαλλία18:30, Πολωνία-Σλοβακία21:00, Σλοβενία-Ιταλία16:00, Σερβία-Πολωνία18:30, Σλοβακία-Σλοβενία21:00, Γαλλία-Ιταλία16:00, Σλοβενία-Σερβία18:30, Πολωνία-Γαλλία21:00, Ιταλία-Σλοβακία16:00, Πολωνία-Σλοβενία18:30, Γαλλία-Σλοβακία21:00, Σερβία-Ιταλία16:00, Σλοβενία-Γαλλία18:30, Σλοβακία-Σερβία21:00, Ιταλία-Πολωνία*Οι δύο πρώτες ομάδες του κάθε ομίλου προκρίνονται στα ημιτελικά και παίζουν χιαστί (Α1-Β2, Β1-Α2), ενώ οι ομάδες που καταλάβουν την 3η και 4η θέση αγωνίζονται για τις θέσεις 5-8 (Α3-Β4, Β3-Α4).",
    "Σιμόες: «Στην ΑΕΚ ένιωσα ότι ήμουν μέρος ενός μεγάλου συλλόγου»": "Μετά από μια επταετία με τη φανέλα της ΑΕΚ, ο Αντρές Σιμόες επέστρεψε το φετινό καλοκαίρι στην Πορτογαλία για λογαριασμό της Φαμαλικάο.\n\n\n\nΟ επί χρόνια αρχηγός της «Ένωσης», παραχώρησε συνέντευξη στην πορτογαλική εφημερίδα «Expresso», μιλώντας με τα καλύτερα λόγια για την επταετία που πέρασε στον «δικέφαλο» και τόνισε πως ήταν η πρώτη ομάδα, που τον έκανε να νιώσει μέλος ενός μεγάλου συλλόγου.\n\n\n\nΟ 32χρονος μέσος αρχικά αναφέρθηκε, στο πως έκανε την επιλογή να μετακομίσει στην Ελλάδα και να φορέσει τη φανέλα της ΑΕΚ: «Προφανώς και έφυγα τότε για το οικονομικό κομμάτι. Η Γκιμαράες που ενδιαφέρθηκε ήταν ένα ενδεχόμενο που σύντομα αποκλείστηκε γιατί η διαφορά αποδοχών ήταν τεράστια.\n\n\n\nΔεν συγκρίθηκε με τις ομάδες του εξωτερικού. Η Λεχ Πόζναν με πλήρωνε σχεδόν τα διπλάσια από την ΑΕΚ, αλλά είδα την ΑΕΚ να έχει μεγάλες δυνατότητες. Η ΑΕΚ εκείνη τη χρονιά που με ήθελε, τον Δεκέμβριο ήταν στη Β Εθνική, αλλά ήταν μια ομάδα με μεγάλη δύναμη που σίγουρα θα επέστρεφε στην πρώτη. Θα ανέβαινε εκείνη τη χρονιά. Είδα τον σύλλογο με δυνατότητες ανάπτυξης, πολύ μεγαλύτερες από τη Λεχ Πόζναν, που εκείνη την εποχή ήταν ο δεύτερος, τρίτος σύλλογος στην Πολωνία.\n\n\n\nΉξερα ότι στην Ελλάδα η ποιότητα ζωής ήταν μεγάλη. Η ΑΕΚ έστειλε έναν αθλητικό διευθυντή να μου μιλήσει, να μου δείξει τα έργα που είχαν και ένιωσα από την πρώτη στιγμή ότι αυτό ήθελα. Θα κέρδιζα λιγότερα, ο μισθός θα ήταν χαμηλότερος από αυτόν που μου έδιναν στην Πολωνία, αλλά ένιωσα αυτό το κλικ. Στην ΑΕΚ κέρδισα πάρα πολλά σε αυτά τα επτά χρόνια»\n\n\n\n\n\nΣτη συνέχεια πρόσθεσε: «Ήταν η πρώτη φορά που ένιωσα ότι ήμουν μέρος ενός μεγάλου συλλόγου. Η ΑΕΚ είχε το μέγεθος της Ελλάδας, όσο και οι μεγάλοι σύλλογοι στην Πορτογαλία. Η διαφορά είναι ότι ο κόσμος εκεί είναι φανατικοί με τον σύλλογο. Η ΑΕΚ Αθηνών ιδρύθηκε από πρόσφυγες από την Τουρκία.\n\n\n\nΟι Έλληνες όταν εκδιώχθηκαν από την Κωνσταντινούπολη, κατέφυγαν στην Ελλάδα και δημιούργησαν την ΑΕΚ, οπότε βλέπουν τον σύλλογο ως θρησκεία. Το αίσθημά τους είναι παθιασμένο. Σε εκείνη την περιοχή, Ελλάδα, είναι πολύ φανατικοί με το ποδόσφαιρο, δεν ζουν το ποδόσφαιρο όπως εμείς εδώ».\n\n"
}