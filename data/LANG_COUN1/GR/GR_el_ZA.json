{
    "Οικογενειακές διακοπές εξελίχθηκαν σε τραγωδία: Λευκός καρχαρίας κατασπάραξε 39χρονη στη Νότια Αφρική": "Σε τραγωδία εξελίχθηκαν οι οικογενειακές διακοπές ενός ζευγαριού από τη Νότια Αφρική με την πεντάχρονη κόρη τους. Η 39χρονη μητέρα της οικογένειας έπεσε θύμα λευκού καρχαρία ενώ έκανε μια πρωϊνή βουτιά. Το πιο σοκαριστικό είναι ότι το κήτος της επιτέθηκε πολύ κοντά στην ακτή, σε ρηχά νερά που της έφταναν μέχρι τη μέση.\n\nΌλα έγιναν λίγο πριν τις 8 το πρωί της Κυριακής, όταν η Κίμον πήγε στο νερό για μια βουτιά. Η οικογένεια της ήταν στην αμμουδιά.\n\nΑυτόπτες μάρτυρες είπαν ότι η θάλασσα γύρω από την 39χρονη γυναίκα \"έγινε κόκκινη\" ενώ άλλοι πρωϊνοί κολυμβητές τράπηκαν σε φυγή, ουρλιάζοντας και καλώντας απεγνωσμένα σε βοήθεια.\n\nΑκόμα και για τους ντόπιους όμως που γνωρίζουν τα νερά, ήταν πολύ επικίνδυνο να μπουν μέσα για να τη σώσουν.\n\nΤο ζευγάρι, η Κίμον Μπιζόνγκο και ο σύντροφός της Ντιέγκο Μιλέσι, 40 ετών, ιδιοκτήτες μιας πιτσαρίας στο Κέιπ Τάουν, είχαν αποφασίσει να περάσουν το σαββατοκύριακο με την 5χρονη κόρη τους, Λούνα, σε μια ηλιόλουστη παραλία στον κόλπο του Πλέτενμπεργκ.\n\nΕίχαν καταλύσει στο πολυτελές ξενοδοχειακό συγκρότημα Beacon Isle για ένα τριήμερο που προμηνυόταν χαλαρωτικό.\n\nΤο σκάφος που έφτασε πρώτο στο σημείο ήταν αυτό του Εθνικού Ινστιτούτο Θαλάσσιας Διάσωσης. Οι διασώστες εντόπισαν το σώμα της Κίμον να επιπλέει δίπλα στη σανίδα του σερφ της, περίπου 50 μέτρα πιο μακριά από το σημείο που δέχθηκε την επίθεση.\n\nΤο κήτος δάγκωσε τόσο βαθιά την 39χρονη μητέρα, που όπως αναφέρει σε δημοσίευμά της η Daily Mail, δεν υπήρχε τίποτα να γίνει για να σωθεί.\n\nΟι πιο πρόσφατες Ειδήσεις\n\n\n\nΔιαβάστε πρώτοι τις Ειδήσεις για ό,τι συμβαίνει τώρα στην Ελλάδα και τον Κόσμο στο thetoc.gr",
    "Νότια Αφρική: Βίντεο σοκ με την αρπαγή βρέφους από καρότσι σούπερ μάρκετ": "Την αρπαγή ενός βρέφους, κατέγραψε βίντεο σε σούπερ μάρκετ στη Νότια Αφρική.\n\nΠρόκειται για το δεύτερο περιστατικό που σημειώνεται μέσα σε λίγες εβδομάδες στην περιοχή.\n\nΠώς συνέβη\n\nΣτο βίντεο φαίνεται μια γυναίκα να περπατά ήρεμα στον διάδρομο του σούπερ μάρκετ στο Πορτ Ελίζαμπεθ και όταν φτάνει στο καρότσι της 23χρονης μητέρας και του 28χρονου πατέρα, ξαφνικά, παίρνει το μωρό στην αγκαλιά της. Οι γονείς είχαν γυρισμένο το κεφάλι τους και δεν το είδαν.\n\nΣτη συνέχεια, η γυναίκα απομακρύνεται από το σημείο.\n\nΕλάχιστες στιγμές αργότερα οι γονείς γύρισαν για να βάλουν κάποια τρόφιμα στο καρότσι και είδαν ότι η κόρη τους είχε εξαφανιστεί. Άρχισαν να ουρλιάζουν για βοήθεια.\n\nTerrifying moment baby is snatched from shopping trolley https://t.co/Zm7f2NXvrY — Daily Mail Online (@MailOnline) September 7, 2022\n\nΚάναμε πλάκα… είπαν οι γυναίκες που είχαν αρπάξει το παιδί\n\nΟ πατέρας γρήγορα έτρεξε στην πόρτα του καταστήματος και ενημέρωσε τον σεκιουριτά ότι είχαν αρπάξει το παιδί του. Τότε μια γυναίκα πλησίασε τον πατέρα σε απόγνωση και του έδειξε την κόρη του στην αγκαλιά της φίλης της, υποστηρίζοντας ότι «ήταν όλα ένα αστείο».\n\nΟι γονείς, οι οποίοι δεν γνωρίζουν τις δύο γυναίκες ηλικίας 51 και 56 ετών, άρπαξαν πίσω την κόρη τους και ζήτησαν να κληθεί η αστυνομία.\n\nΚαι οι δύο γυναίκες συνελήφθησαν ως ύποπτες για απόπειρα απαγωγής και μεταφέρθηκαν στο αστυνομικό τμήμα, όπου επέμειναν ότι «απλώς έκαναν πλάκα».\n\nΔείτε το βίντεο την στιγμή που η γυναίκα με απόλυτη ψυχραιμία αρπάζει το παιδί από το καρότσι του σούπερ μάρκετ:",
    "Νότια Αφρική: Οργή των οικογενειών των 21 νέων που πέθαναν σε μπαρ": "Οι υγειονομικές αρχές της Νότιας Αφρικής ενημέρωσαν σήμερα τις οικογένειες 21 νεαρών που πέθαναν τον Ιούνιο κάτω από μυστηριώδεις συνθήκες σε ένα μπαρ, ότι ο θάνατός τους αποδίδεται σε «ασφυξία».\n\n«Κάλεσαν τις 21 οικογένειες για να μας πουν τι συνέβη. Τώρα μας λένε ότι επρόκειτο για ασφυξία», είπε ο πατέρας ενός από τα θύματα, ο Ξολάνι Μαλανγκένι. «Προηγουμένως, μας έλεγαν ότι ήταν δηλητηρίαση. Είναι λάθος», πρόσθεσε, εμφανώς οργισμένος.\n\nΑπόρρητο\n\nΗ κόρη του, η Εσινάκο Σαναρχάνα, 17 ετών, πέθανε τη νύχτα της 25ης προς την 26η Ιουνίου στο δημοφιλές μπαρ Enyobeni στην υποβαθμισμένη συνοικία Ιστ Λάντον του Σένερι Παρκ. Τα θύματα ήταν όλα τους νέοι, ηλικίας από 14 μέχρι 20 ετών.\n\nΤο υπουργείο Υγείας της επαρχίας του Ανατολικού Ακρωτηρίου επιβεβαίωσε στο Γαλλικό Πρακτορείο ότι κάλεσε τις οικογένειες για να τις ενημερώσει για τις εξελίξεις. Δεν ανέφερε όμως την αιτία θανάτου, επικαλούμενο το «απόρρητο» των προσωπικών δεδομένων.\n\nΤα περισσότερα πτώματα βρέθηκαν το πρωί της 26ης Ιουνίου μέσα στο μπαρ και δεν έφεραν εμφανή τραύματα. Οι αρχές απέκλεισαν το ενδεχόμενο να ποδοπατήθηκαν από το πλήθος. Οι επιζώντες έλεγαν ότι αισθάνθηκαν μια «έντονη οσμή» και άνθρωποι κατέρρεαν στο πάτωμα. Συνολικά 31 άνθρωποι μεταφέρθηκαν σε νοσοκομεία και εμφάνιζαν συμπτώματα όπως εμετούς, πονοκεφάλους και πόνους στα οστά και το στήθος.\n\nΔεν δόθηκαν τα αποτελέσματα\n\nΚαι οι άλλες οικογένειες επιβεβαίωσαν ότι ενημερώθηκαν πως ο θάνατος των παιδιών τους αποδίδεται σε ασφυξία. Σε καμία οικογένεια δεν δόθηκαν τα αποτελέσματα των τοξικολογικών εξετάσεων. «Μας είπαν ότι, αν τα θέλουμε, να πάμε στο δικαστήριο για να τα ζητήσουμε», είπε ο Μαλανγκένι.\n\nΤα αποτελέσματα των πρώτων τοξικολογικών αναλύσεων, τον Ιούλιο, έδειξαν ότι τα επίπεδα αλκοόλ και μονοξειδίου του άνθρακα στο αίμα ήταν πολύ κάτω από τα θανατηφόρα επίπεδα. Ίχνη μεθανόλης βρέθηκαν επίσης στο αίμα ορισμένων.\n\nΤα περισσότερα από τα θύματα ήταν σπουδαστές που γιόρταζαν τη λήξη της εξεταστικής περιόδου.\n\nΟ ιδιοκτήτης του μπαρ συνελήφθη για πώληση αλκοόλ σε ανηλίκους. Στη Νότια Αφρική απαγορεύεται η κατανάλωση αλκοόλ από άτομα μικρότερα των 18 ετών.",
    "Πειραιάς: Κατασχέθηκαν 173 κιλά κοκαΐνης σε κοντέινερ από την Νότια Αφρική": "Η Δίωξη Ναρκωτικών της Ασφάλειας Αττικής, κατόπιν αξιολόγησης πληροφοριών και σε συνεργασία με το Γραφείο D.E.A. της Πρεσβείας των Η.Π.Α. στην Αθήνα, αναφορικά με επικείμενη δια θαλάσσης με εμπορευματοκιβώτιο, εισαγωγής μεγάλης ποσότητας κοκαΐνης από τη Νότια Αφρική στην Ελλάδα, κατόρθωσαν να εντοπίσουν το συγκεκριμένο εμπορευματοκιβώτιο-ψυγείο, εντός του λιμένα του Πειραιά και να το θέσουν σε επιτήρηση.\n\nΠρωινές ώρες χθες διενεργήθηκε καθολικός έλεγχος του εμπορευματοκιβωτίου-ψυγείου, με τη συμμετοχή και της Γ’ Τελωνειακής Διεύθυνσης Πειραιά, της Διεύθυνσης Δίωξης Ναρκωτικών και Λαθρεμπορίου του Λ.Σ. – ΕΛ.ΑΚΤ. και του Τμήματος Δίωξης Ναρκωτικών του Σ.Δ.Ο.Ε.\n\nADVERTISING\n\nΑποτέλεσμα του ελέγχου ήταν ο εντοπισμός, σε ειδικά διαμορφωμένη κρύπτη στα τοιχώματα του εμπορευματοκιβωτίου, 160 συσκευασιών με κοκαΐνη, συνολικού βάρους 173 κιλών και 450 γραμμαρίων. Το κοντέινερ ήταν άδειο και οι ποσότητες της κοκαΐνης βρέθηκαν κρυμμένες μέσα από τις λαμαρίνες του κοντέινερ στην πίσω πλευρά. Η προέλευση φαίνεται να είναι από Λατινική Αμερική και ενδεχομένως η Νότια Αφρική να χρησιμοποιήθηκε ως ενδιάμεσος σταθμός\n\nΤο προσδοκώμενο όφελος από την πώληση της ανωτέρω κατασχεθείσας ποσότητας κοκαΐνης, υπολογίζεται ότι θα ξεπερνούσε το χρηματικό ποσό των 6.000.000 ευρώ.\n\nΑπό την Υποδιεύθυνση Δίωξης Ναρκωτικών ενεργείται προανάκριση και έχει ήδη αναπτυχθεί συνεργασία με τις ομόλογες Αρχές του εξωτερικού, για την ταυτοποίηση και σύλληψη των δραστών.\n\nΑκολουθήστε το News247.gr στο Google News και μάθετε πρώτοι όλες τις ειδήσεις",
    "Εντοπίστηκαν κρούσματα γρίπης των πτηνών σε πιγκουίνους στη Νότια Αφρική": "Ξέσπασμα της γρίπης των πτηνών στην αποικία πιγκουίνων Boulders του Κέιπ Τάουν καταγράφηκε στη Νότια Αφρική, με τις περιβαλλοντικές αρχές να επιβεβαιώνουν τέσσερις μολύνσεις και ακόμη επτά ύποπτα κρούσματα, στο δημοφιλές τουριστικό αξιοθέατο.\n\nΤο στέλεχος της γρίπης των πτηνών ήταν παρόμοιο με εκείνο που εντοπίστηκε σε άγρια πτηνά, ανάμεσά τους κορμοράνοι και γλάροι, τον Μάιο του 2021, ενώ το ξέσπασμα της γρίπης το 2018 σκότωσε εκατοντάδες αφρικανικούς πιγκουίνους.\n\nΝα σημειωθεί ότι οι αφρικανικοί πιγκουίνοι είναι τα μόνα είδη που αναπαράγονται στην ήπειρο, με τον αριθμό τους να μειώνεται απότομα τα τελευταία χρόνια.\n\nΤο εθνικό Υπουργείο Δασών, Αλιείας και Περιβάλλοντος της Νοτίου Αφρικής δήλωσε ότι οι περιοχές γύρω από μεγάλες αποικίες πιγκουίνων θα είναι προσωρινά κλειστές για αλιεία γαύρου και σαρδέλας, προκειμένου να αντιμετωπιστεί η μείωση του πληθυσμού των αφρικανικών πιγκουίνων.",
    "Νότια Αφρική: Άνδρας επιχείρησε να κλέψει μωρό σε σουπερ μάρκετ": "Ανατριχίλα προκαλεί βίντεο που κάνει τον γύρο του διαδικτύου και δείχνει έναν άνδρα να επιχειρεί να κλέψει το μωρό μιας μητέρας μέσα σε σουπερμάρκετ.\n\nΗ Ντανιέλα Γουλφ, μια μητέρα δύο παιδιών, έκανε τα ψώνια της στο σουπερμάρκετ στην πόλη Άλμπερτον κοντά στο Γιοχάνεσμπουργκ στη Νότια Αφρική.\n\nΗ οκτώ μηνών κόρη της ήταν καθισμένη στο καρότσι. Για μια στιγμή, η μητέρα γύρισε την πλάτη της. Δεν χρειάστηκε περισσότερος χρόνος στον άνδρα που σήκωσε το μωρό από το κάθισμα και άρχισε να απομακρύνεται.\n\nΟ άνδρας ήταν εργαζόμενος στο σουπερμάρκετ και όπως φαίνεται στο βίντεο, με αργά βήματα πλησίασε το καρότσι και σήκωσε το μωρό από το κάθισμά του.\n\nΗ Γουλφ, σε κατάσταση πανικού, όρμησε προς τον άνδρα, πήρε στην αγκαλιά το μωρό.\n\nΤο περιστατικό έγινε γνωστό όταν η ίδια πόσταρε στον λογαριασμό της στο Facebook το βίντεο που καταγράφηκε από τις κάμερες ασφαλείας.\n\nΟ άνδρας ισχυρίστηκε ότι την στιγμή που περνούσε δίπλα από το καρότσι, το μωρό σήκωσε τα χεράκια του κι έτσι εκείνος το σήκωσε.\n\nΗ αστυνομία τον συνέλαβε.",
    "Τραγωδία στη Νότια Αφρική: Φορτηγό έπεσε σε σχολικό λεωφορείο - Νεκρά 19 παιδιά": "Ένα τροχαίο δυστύχημα που προκαλεί σοκ σημειώθηκε σε αυτοκινητόδρομο της Νότιας Αφρικής την Παρασκευή (16/09) όταν φορτηγό συγκρούστηκε μετωπικά με σχολικό λεωφορείο με αποτέλεσμα να χάσουν τη ζωή τους 21 άνθρωποι, ανάμεσά τους και 19 παιδιά.\n\nΚάμερα που βρισκόταν σε ταμπλό αυτοκινήτου κατέγραψε τον οδηγό του φορτηγού να προσπαθεί να προσπεράσει παράνομα ένα άλλο φορτηγό πάνω σε διπλή διαχωριστική γραμμή, σε έναν αυτοκινητόδρομο με δύο λωρίδες κυκλοφορίας, έξω από την Pongola πριν συγκρουστεί μετωπικά με το λεωφορείο, ανέφερε ο τοπικός σταθμός News 24.\n\nADVERTISING\n\nΟ οδηγός, σύμφωνα με το NY Post, φέρεται να αντιμετωπίζει κατηγορίες για ανθρωποκτονία από υπαιτιότητα και οδήγηση από αμέλεια. Ο ίδιος εμφανίστηκε στις αρχές αφού αρχικά διέφυγε από το σημείο της σύγκρουσης, σύμφωνα με το ρεπορτάζ.\n\nΌλα τα παιδιά που σκοτώθηκαν ήταν μεταξύ 5 και 12 ετών, ανέφερε ο σταθμός. Σύμφωνα με πληροφορίες, τα δύο ενήλικα θύματα ήταν ο οδηγός του λεωφορείου και ένας άλλος επιβάτης. Δεν ήταν σαφές εάν κάποιος στο λεωφορείο επέζησε.\n\nΑκολουθήστε το News247.gr στο Google News και μάθετε πρώτοι όλες τις ειδήσεις",
    "Σοκαριστικό βίντεο: Kροκόδειλος άρπαξε τον εκπαιδευτή του μπροστά σε θεατές στη Νότια Αφρική": "Κόβουν την ανάσα τα πλάνα με έναν κροκόδειλο να επιτίθεται σε εκπαιδευτή πάρκου.\n\nΚατέβασε το APP της CYPRUS TIMES! ΕΔΩ για Android και ΕΔΩ για iOS\n\nΣυγκλονιστικά πλάνα δείχνουν τη στιγμή που ένας μεγάλος κροκόδειλος με το παρατσούκλι «Hannibal» επιτέθηκε στον εκπαιδευτή του. Ο άτυχος εργαζόμενος στο πάρκο Crocodile Creek στο KwaZulu Natal της Νότιας Αφρικής, βίωσε μια τρομακτική εμπειρία την Κυριακή (10/9). Ευτυχώς δεν τραυματίστηκε σοβαρά από την επίθεση του κροκόδειλου.\n\nΟ εκπαιδευτής που ονομάζεται Σον ταϊζει τους δύο κροκόδειλους, την ώρα που οι επισκέπτες του πάρκου παρακολουθούσαν με κομμένη την ανάσα. Αφού άρπαξε ένα ολόκληρο κοτόπουλο και το έδωσε στον μικρότερο θηλυκό κροκόδειλο, στη συνέχεια κάθισε στην πλάτη του «Hannibal», ενός 78χρονου κροκόδειλου του Νείλου, με μέγεθος 4,8 μέτρα και βάρος 660 κιλά.\n\nΣε αυτό το σημείο ο Σον λέει στο πλήθος: «Αυτός είναι ο μόνος κροκόδειλος στη Νότια Αφρική που μπορώ να καθίσω πάνω του». Τότε ο μικρότερος κροκόδειλος τον πλησιάζει και όταν ο Σον γυρίζει, ο «Hannibal» το αντιλαμβάνεται, γυρίζει το κεφάλι του και επιτίθεται στον εκπαιδευτή.\n\nΟ Σον πέφτει ουρλιάζοντας στο έδαφος. Για καλή του τύχη γλιτώνει με μερικές… τρύπες από τα δόντια του κροκόδειλου και κάποιους μώλωπες. Λίγο αργότερα το πάρκο καθησύχασε τους θεατές, λέγοντας: «Ο Σον έραψε μόνος του τις τρύπες και επέστρεψε στη δουλειά του έπειτα από 20 λεπτά».\n\nΤο πάρκο πρόσθεσε: «Η επίθεση έγινε επειδή το θηλυκό κινούνταν πάνω του και ήταν πολύ στριμωγμένο. Έτσι, ενώ ο Σον παρακολουθούσε το θηλυκό, ο «Hannibal» απλώς του υπενθύμισε ότι ήταν εκεί. Αν ο «Hannibal» είχε κάνει σωστά το δάγκωμα, θα ήταν πολύ κακό. Όπως συμβαίνει σε κάθε δουλειά, υπάρχει πάντα πιθανότητα τραυματισμών».\n\nView this post on Instagram A post shared by Crocodile Creek Ballito (@crocodilecreekballito)\n\nΠηγή: gazzetta.gr",
    "Νότια Αφρική: Πώς μπορεί να δώσει μαθήματα για την εξοικονόμηση ενέργειας στην ΕΕ": "Στους ομολόγους τους στη Νότια Αφρική θα μπορούσαν να στραφούν οι λιανοπωλητές στην Ευρώπη για ιδέες σχετικά με το πώς να διαχειριστούν τη χειρότερη ενεργειακή κρίση των τελευταίων δεκαετιών, καθώς προετοιμάζονται για πιθανές διακοπές ρεύματος φέτος τον χειμώνα, σχολιάζει το Bloomberg.\n\nΟ διευθύνων σύμβουλος της Shoprite Holdings, της μεγαλύτερης αλυσίδας σούπερ μάρκετ της Αφρικής, συμβουλεύει τους Ευρωπαίους που δραστηριοποιούνται στον κλάδο το λιανεμπορίου να προετοιμαστούν προκειμένου να ενισχύσουν τις επενδύσεις ώστε να προγραμματίσουν το μέλλον και να διαχειριστούν τις διαταραχές από τη διακοπή του ενεργειακού εφοδιασμού.\n\nΟι λιανοπωλητές της Ευρώπης, οι οποίοι για χρόνια επωφελούνταν από τους συγκριτικά χαμηλούς λογαριασμούς ενέργειας, αντιμετωπίζουν δραματικές αυξήσεις των τιμών εν μέσω διακοπής της παροχής φυσικού αερίου από τη Ρωσία, και αυτό θα μπορούσε να ωθήσει ορισμένες μικρότερες εταιρείες εκτός λειτουργίας. Η πρωθυπουργός του Ηνωμένου Βασιλείου Λιζ Τρας ανακοίνωσε την Πέμπτη ένα σαρωτικό πακέτο για τα νοικοκυριά στο πλαίσιο των μέτρων για την καταπολέμηση της κρίσης.\n\nΗ πρόκληση για τις αλυσίδες σούπερ μάρκετ\n\nΗ πρόκληση είναι ήδη εμφανής. Η Associated British Foods, ιδιοκτήτρια της Primark, προειδοποίησε αυτή την εβδομάδα ότι τα κέρδη της θα μειωθούν το επόμενο έτος, καθώς παλεύει με το ευμετάβλητο, υψηλό ενεργειακό κόστος που δεν έχει αντιμετωπίσει ποτέ στο παρελθόν. Συνήθως το ενεργειακό κόστος των καταστημάτων κινείται κατά περίπου 10 εκατομμύρια λίρες (12 εκατομμύρια δολάρια) ετησίως, αν και φέτος η αύξηση ήταν 100 εκατομμύρια λίρες.\n\n«Ποτέ δεν πίστευα ότι θα έπρεπε να βιώσουν αυτό που για εμάς έχει γίνει κατά κάποιον τρόπο καθημερινότητα», δήλωσε σε συνέντευξή του ο διευθύνων σύμβουλος της Shoprite, Πιέτερ Ένγκελμπτρχτ. «Έχουμε εφεδρικό ηλεκτρικό ρεύμα και εφεδρικό νερό, γιατί αυτό είναι το επόμενο πράγμα που θα έρθει».\n\nΟι διακοπές ρεύματος είναι συνηθισμένο φαινόμενο στη Νότια Αφρική, όπου η κρατική εταιρεία παροχής ηλεκτρικής ενέργειας Eskom Holdings, η οποία έχει χρεωθεί, αδυνατεί να καλύψει τη ζήτηση από το στόλο των παλαιών και κακοσυντηρημένων εργοστασίων της που λειτουργούν με καύση άνθρακα. Εφάρμοσε διακοπές ρεύματος για περισσότερες από τις μισές ημέρες κατά το δεύτερο τρίμηνο και οι κυλιόμενες διακοπές ρεύματος συνεχίστηκαν αυτή την εβδομάδα, καθώς πέντε μονάδες άνθρακα παρουσίασαν βλάβες και ο μοναδικός πυρηνικός σταθμός της παρουσίασε δυσλειτουργία.\n\nΗ Morleys Group, μια περιφερειακή αλυσίδα πολυκαταστημάτων, δήλωσε ότι ο λογαριασμός ενέργειας αυξήθηκε κατά 50% πέρυσι και θα αυξηθεί κατά 70% τον επόμενο μήνα. Ο λιανοπωλητής επενδύει 1 εκατομμύριο λίρες σε μέτρα όπως η εγκατάσταση φώτων LED και χρονοδιακόπτες για να προσπαθήσει να μειώσει την αυξανόμενη πίεση του κόστους στα οκτώ καταστήματά του.\n\n«Η τιμή μας έδωσε μια ώθηση να επενδύσουμε σε χαμηλότερη κατανάλωση και αυτό βοήθησε να μετριάσουμε την τεράστια αύξηση του κόστους», δήλωσε ο πρόεδρος Μπέρναρντ Ντρίσμαν. «Πρόκειται για μια πραγματική πρόκληση».\n\nΌλα τα 2.700 καταστήματα της Shoprite σε όλη τη Νότια Αφρική διαθέτουν γεννήτριες που λειτουργούν με ντίζελ, παρόλο που αυτό ώθησε το κόστος των καυσίμων του λιανοπωλητή κατά 37% υψηλότερα πέρυσι. Ορισμένα από τα καταστήματά της είναι αυτάρκη με ηλιακή ενέργεια, αν και αυτό δεν αποτελεί πάντα επιλογή, καθώς δεν είναι όλα τα κτίρια κατασκευασμένα με τρόπο που να μπορούν να σηκώσουν το επιπλέον βάρος των ηλιακών συλλεκτών.\n\n«Πρόκειται για μια τεράστια κεφαλαιουχική δαπάνη», δήλωσε ο Ένγκελμπρεχτ της Shoprite. «Το πρόβλημα δεν λύνεται από τη μια μέρα στην άλλη».\n\nΗ Shoprite με έδρα το Κέιπ Τάουν έχει κάνει αλλαγές στις παραδόσεις τροφίμων με φορτηγά και έχει αλλάξει τον στόλο της με πιο αποδοτικά οχήματα.\n\nΣτο Ηνωμένο Βασίλειο, η J Sainsbury Plc έχει στραφεί σε 100% ανανεώσιμες πηγές ενέργειας, έχει τοποθετήσει ηλιακούς συλλέκτες σε περισσότερα από 200 καταστήματα και χρησιμοποιεί τεχνολογία aerofoil για να εμποδίζει την έξοδο του κρύου αέρα από τα ψυγεία. Η Morrisons χρησιμοποιεί επίσης τεχνολογία για να διατηρεί τον κρύο αέρα στα ανοιχτά ψυγεία και καταψύκτες της και σε άλλες περιπτώσεις έχει τοποθετήσει πόρτες. Η αλυσίδα έχει εγκαταστήσει ηλιακούς συλλέκτες σε 37 σημεία και σχεδιάζει περισσότερα.\n\nΈνας λιανοπωλητής που εξαρτάται ιδιαίτερα από την ενέργεια είναι η αλυσίδα κατεψυγμένων τροφίμων Iceland Foods. Η Moody’s Investors Service υποβάθμισε την αξιολόγηση του χρέους της λιανέμπορου τον περασμένο μήνα, λέγοντας ότι ο λογαριασμός ηλεκτρικής ενέργειας της εταιρείας θα υπερδιπλασιαστεί κατά το οικονομικό έτος έως τον Μάρτιο του 2023.\n\nΤα μέτρα εξοικονόμησης ενέργειας δεν είναι φθηνά. Τον περασμένο μήνα ο διευθύνων σύμβουλος της Carrefour SA Αλεξάντρ Μπομπάρντ δήλωσε ότι η γαλλική αλυσίδα σούπερ μάρκετ θα μειώσει τη χρήση ενέργειας κατά 20% έως το 2024, απαιτώντας επενδύσεις ύψους 320 εκατ. ευρώ (323 εκατ. δολάρια).\n\n«Εφόσον είναι προβλέψιμο, είναι διαχειρίσιμο», δήλωσε ο Ένγκελνπρεχτ. «Αν έχετε 240 φραντζόλες ψωμί στο φούρνο και μετά κόβεται το ρεύμα, πετέταε όλο αυτό το φαγητό», δήλωσε χαρακτηριστικά.\n\nΔιαβάστε ακόμα:\n\nΥΠΟΙΚ: Άμεσα οφέλη από τις φοροελαφρύνσεις – Παραδείγματα\n\nΤο γιοκ Μητσοτάκη για τον εκλογικό, τα μαλλιοτραβήγματα, η Byte, ο Νίκος, ο Χρήστος και οι εφτά θάλασσες\n\nMέχρι το τέλος της χρονιάς οι υπογραφές για το «Skyline»- Ο νέος ρόλος της Alpha Aστικά Ακίνητα",
    "Το διαμάντι στο στέμμα της Ελισάβετ «ανάβει φωτιές»: Βασιλικό δώρο ή «κλεμμένο» κόσμημα;": "Στη Νότια Αφρική αυξάνονται οι εκκλήσεις προς τη βασιλική οικογένεια της Βρετανίας να επιστρέψει το μεγαλύτερο καθαρό διαμάντι στον κόσμο μετά τον θάνατο της βασίλισσας Ελισάβετ Β '.\n\nΓνωστό ως το «μεγάλο αστέρι της Αφρικής» («Star of Africa I») ή «Cullinan I», το διαμάντι αποκόπηκε από μια μεγαλύτερη πολύτιμη πέτρα που εξορύχθηκε στη Νότια Αφρική το 1905 και παραδόθηκε στη βρετανική βασιλική οικογένεια από τις αποικιακές αρχές της Νότιας Αφρικής.\n\nΑυτή τη στιγμή είναι τοποθετημένο σε ένα βασιλικό σκήπτρο που ανήκει στη Βασίλισσα, ενώ ένα ακόμα, μικρότερο, βρίσκεται στο στέμμα. Οι απαιτήσεις για την επιστροφή του Μεγάλου Αστέρα της Αφρικής και άλλων διαμαντιών, έχουν ενταθεί μετά τον θάνατο της Βασίλισσας, καθώς πολλοί Νοτιοαφρικανοί θεωρούν την απόκτηση των κοσμημάτων από τη Βρετανία παράνομη.\n\nΖητείται η επιστροφή του διαμαντιού\n\nΟ θάνατος της βασίλισσας άνοιξε μια συζήτηση για την αποικιοκρατία και πώς σχετίζεται με την κληρονομιά της. Τα νοτιοαφρικανικά μέσα ενημέρωσης συζητούν την ιδιοκτησία του πετραδιού, μαζί με τα αιτήματα για την καταβολή των αποζημιώσεων.\n\n«Το διαμάντι Cullinan πρέπει να επιστραφεί άμεσα στη Νότια Αφρική», είπε ακτιβιστής στα τοπικά μέσα ενημέρωσης, προσθέτοντας ότι: «Τα ορυκτά της χώρας μας και άλλων χωρών συνεχίζουν να ωφελούν τη Βρετανία σε βάρος του λαού μας».\n\nΗ βασίλισσα Ελισάβετ Β' φορά το αυτοκρατορικό στέμμα και φέρει το σκήπτρο μετά τη στέψη της AP Photo/Pool via AP, File\n\nΠερισσότεροι από 6.000 άνθρωποι έχουν υπογράψει μια αναφορά ζητώντας να επιστραφεί το Μεγάλο Αστέρι της Αφρικής και να εκτεθεί σε μουσείο της Νότιας Αφρικής. Ένα μέλος του νοτιοαφρικανικού κοινοβουλίου, ο Vuyolwethu Zungula, προέτρεψε τη χώρα του «να απαιτήσει αποζημιώσεις για όλη τη ζημιά που έκανε η Βρετανία» και επίσης «να απαιτήσει την επιστροφή όλου του χρυσού, των διαμαντιών που έκλεψε η Βρετανία».\n\nΌταν ο Πρόεδρος της Νότιας Αφρικής Σίριλ Ραμαφόζα δημοσίευσε ένα tweet επαινώντας τη βασίλισσα, ορισμένοι Νοτιοαφρικανοί άρπαξαν την ευκαιρία για να διαμαρτυρηθούν για την επιστροφή του διαμαντιού. Ο ένας από αυτούς έγραψε: «Τη ρώτησες πότε θα έφερνε πίσω το διαμάντι της Νότιας Αφρικής;».\n\nH βασίλισσα της Βρετανίας Ελισάβετ Β' και ο πρίγκιπας Φίλιππος χαιρετούν τους υποστηρικτές τους από το μπαλκόνι στα Ανάκτορα του Μπάκιγχαμ AP Photo/Leslie Priest\n\nΈνα βασιλικό δώρο ή ένα «κλεμμένο» διαμάντι;\n\nΣύμφωνα με το Royal Collection Trust, το οποίο επιβλέπει τη βασιλική συλλογή της βρετανικής βασιλικής οικογένειας, το διαμάντι Cullinan παρουσιάστηκε στον βασιλιά Εδουάρδο Ζ' (τον Βρετανό μονάρχη τότε) το 1907, δύο χρόνια μετά την ανακάλυψή του σε ιδιωτικό ορυχείο στη Νότια Αφρική στην παλιά επαρχία Transvaal. Από εκεί, όπως προσθέτει «στάλθηκε στο Άσερ του Άμστερνταμ για να κοπεί το 1908».\n\nΖυγίζοντας περίπου 3.106 καράτια στη φυσική του μορφή, το αρχικό διαμάντι ήταν στο «μέγεθος μιας ανθρώπινης καρδιάς», λέει το Royal Asscher. Υποστηρίζοντας την αξίωση της βρετανικής μοναρχίας για τον πολύτιμο λίθο, το Royal Asscher εξηγεί ότι το στολίδι αγοράστηκε από την κυβέρνηση Transvaal της Νότιας Αφρικής (που διοικείται από τη βρετανική κυριαρχία) και παρουσιάστηκε στον βασιλιά Εδουάρδο Ζ' ως δώρο γενεθλίων.\n\nΈνας καθηγητής αφρικανικής πολιτικής στο Πανεπιστήμιο της Νότιας Αφρικής, ο Εβερίστο Μπενιγιέρα, απορρίπτει αυτό τον ισχυρισμό. Όπως είπε στο CNNi «οι αποικιακές συναλλαγές είναι παράνομες και ανήθικες».\n\n«Η αφήγησή μας είναι ότι όλες οι κυβερνήσεις του Transvaal και της Ένωσης της Νότιας Αφρικής και τα συνδικάτα εξόρυξης ήταν παράνομες», τόνισε, υποστηρίζοντας ότι: «Η παραλαβή ενός κλεμμένου διαμαντιού δεν αθωώνει τον παραλήπτη. Το Μεγάλο Αστέρι είναι ένα διαμάντι. Η ιδιωτική εταιρεία (εξόρυξης), η κυβέρνηση του Transvaal και η Βρετανική Αυτοκρατορία ήταν μέρος ενός ευρύτερου δικτύου αποικιοκρατίας».\n\nΣύμφωνα με το Royal Asscher, το διαμάντι Cullinan κόπηκε σε εννέα μεγάλες πέτρες και 96 μικρότερα κομμάτια. Η μεγαλύτερη από τις πέτρες ονομάστηκε το Μεγάλο Αστέρι της Αφρικής από τον βασιλιά Εδουάρδο Ζ', ο οποίος ονόμασε επίσης τη δεύτερη μεγαλύτερη πέτρα κοπής Μικρότερο Αστέρι της Αφρικής.\n\nΤο μεγαλύτερο διαμάντι τοποθετήθηκε στο Σκήπτρο της βασίλισσας και η δεύτερη κομμένη πέτρα τοποθετήθηκε στο Αυτοκρατορικό Στέμμα. Η βασίλισσα Ελισάβετ Β' εμφανίζεται σε πολλές εικόνες να φορά αυτά τα διαμάντια.\n\nΗ βασίλισσα Ελισάβετ II κάθεται στην καρέκλα του βασιλιά Εδουάρδου αφού έλαβε το στέμμα, το σκήπτρο και τη ράβδο AP\n\n«Η αείμνηστη βασίλισσα της Αγγλίας καμαρώνει αυτά (τα διαμάντια) για πάνω από μισό αιώνα», δήλωσε στο CNNi η Μέιν Αν Μάθις, εκπρόσωπος των Οικονομικών Ελευθεριών (EFF), ενός πολιτικού κόμματος της αντιπολίτευσης της Νότιας Αφρικής. Η Μάθις κατηγόρησε τις βρετανικές αποικιακές δυνάμεις για κλοπή εδαφών και ιδιοποίηση ορυχείων που ανήκαν σε ιθαγενείς.\n\n«Η έκκλησή μας είναι για επαναπατρισμούς για όλες τις αποικιακές κλοπές, μέρος της οποίας είναι η κλοπή του Μεγάλου Αστέρα της Αφρικής», είπε.\n\n«Δεν ζητάμε την επιστροφή του, καθώς αυτό σημαίνει ότι υπήρχε μια έγκυρη συμφωνία βάσει της οποίας δανείστηκε το διαμάντι στη βρετανική βασιλική οικογένεια. Είναι στην κατοχή τους καθαρά ως αποτέλεσμα αποικιοκρατικών επιθέσεων που έπνιξαν τους ιθαγενείς σε αυτή τη χώρα και αλλού», είπε ο Μάθις στο CNNi.\n\nΟι αφρικανικές χώρες μάχονται για να ανακτήσουν πολιτιστικά αντικείμενα που λεηλατήθηκαν από τα αποικιακά στρατεύματα. Τον περασμένο μήνα, ένα μουσείο του Λονδίνου συμφώνησε να επιστρέψει 72 αντικείμενα που λεηλατήθηκαν από το Βασίλειο του Μπενίν, στη νότια Νιγηρία, κατά τη διάρκεια μιας βρετανικής στρατιωτικής επιχείρησης το 1897.\n\nRoyal gift or 'stolen' gem? Calls for UK to return 500 carat Great Star of Africa diamond\n\nΕπιμέλεια: Λίνα Κυριακοπούλου",
    "Πέθανε στην Νότια Αφρική ο παλιός Τρικαλινός έμπορος αυτοκινήτων, Απόστολος Τσιανατέλης": "“Εφυγε” από τη ζωή σε ηλικία 59 ετών ο Απόστολος Τσιανατέλης,\n\nΟ 59χρονος ήταν γνωστός στους Τρικαλινούς από την επιχειρηματική του δραστηριότητα, πριν από αρκετά χρόνια, καθώς ήταν έμπορος αυτοκινήτων και αντιπρόσωπος της BMW στο νομό Τρικάλων.\n\nΟ Αποστόλης Τσιανατέλης ζούσε τα τελευταία χρόνια στη Νότια Αφρική όπου και άφησε την τελευταία του πνοή.\n\nΟ θανών αφήνει πίσω της σύζυγο του Θεανώ και τον γιο του Πέτρο.\n\nΟ ίδιος εξέφρασε την επιθυμία η σορός του να ταφεί στα Τρίκαλα όπου και θα γίνει η ταφή σύμφωνα με επιθυμία το.\n\ntrikaladay.gr",
    "Φλεγόμενο λεωφορείο κυλάει στην κατηφόρα": "Σε ένα δρόμο στη Νότια Αφρική, ένα λεωφορείο που καίγεται αρχίζει να κυλάει σε μια κατηφόρα τη στιγμή που φτάνουν οι πυροσβέστες. Το λεωφορείο χτύπησε αρκετά άλλα αυτοκίνητα πριν σταματήσει πάνω σε ένα από αυτά.\n\nΑκολουθήστε τη σελίδα μας στο Facebook, twitter, Instagram και στο Youtube. Επικοινωνήστε μαζί μας στο Viber ή στο messenger και στείλτε μας τα δικά σας video.\n\n\n\n",
    "Ebury: Οι κεντρικές τράπεζες κρούουν τον κώδωνα του κινδύνου για τον πληθωρισμό": "Του Enrique Diaz – Alvarez*\n\nΗ περασμένη εβδομάδα ήταν μια από τις πιο ταραχώδεις στις αγορές συναλλάγματος εδώ και αρκετό καιρό. Η ξεκάθαρη επιθετικότητα της Federal Reserve τράβηξε το μεγαλύτερο μέρος της προσοχής, αλλά και μια σειρά από άλλες κεντρικές τράπεζες αύξησαν επίσης τα επιτόκια και έκρουσαν τον κώδωνα του κινδύνου για τον πληθωρισμό, στην Ελβετία, τη Σουηδία, τη Νότια Αφρική και το Ηνωμένο Βασίλειο, μεταξύ άλλων. Η Τράπεζα της Ιαπωνίας ήταν η μόνη εξαίρεση, αλλά ακόμη και εκεί οι αρχές παρενέβησαν στις αγορές για να ανακόψουν την αδυσώπητη υποτίμηση του γεν.\n\nΗ Τράπεζα της Αγγλίας βρίσκεται τώρα στο επίκεντρο αφού οι αγορές αντέδρασαν βίαια στον ελλειμματικό προϋπολογισμό της Πρωθυπουργού Λιζ Τρας, εξανεμίζοντας την αγορά ομολόγων και τη στερλίνα. Τα επιτόκια αυξήθηκαν παγκοσμίως, τα περιουσιακά στοιχεία κινδύνου μειώθηκαν κατακόρυφα και οι επενδυτές στράφηκαν προς την ασφάλεια του δολαρίου ΗΠΑ, το οποίο έκανε ράλι έναντι κάθε άλλου σημαντικού νομίσματος (εκτός από το γεν).\n\nΣε ένα πληθωριστικό πλαίσιο, οι υποτιμήσεις των νομισμάτων είναι μια πολύ ανεπιθύμητη εξέλιξη και αναμένουμε από τις δημοσιονομικές και νομισματικές αρχές να ακολουθήσουν τα βήματα της Ιαπωνίας και να αρχίσουν να πιέζουν, είτε μέσω της ρητορικής με περαιτέρω αυξήσεις επιτοκίων ή μέσω άμεσης παρέμβασης. Οι αξιωματούχοι της Τράπεζας της Αγγλίας θα πρέπει να κινητοποιηθούν μετά το χτύπημα της περασμένης εβδομάδας στη στερλίνα.\n\nΗ Ευρωζώνη θα είναι επίσης στο επίκεντρο, ξεκινώντας με την αντίδραση της αγοράς στη νίκη της δεξιάς στις ιταλικές εκλογές, ακολουθούμενη από την έκθεση για τον πληθωρισμό του Σεπτεμβρίου που θα ανακοινωθεί την Παρασκευή. Εν πάση περιπτώσει, η καταστροφή στις αγορές ομολόγων και συναλλάγματος του Ηνωμένου Βασιλείου υποδηλώνει ότι η υπομονή των αγορών με τα τεράστια δημοσιονομικά ελλείμματα έχει τελικά εξαντληθεί.\n\nΣτερλίνα\n\nΜετά τη σχετικά ήσυχη συνεδρίαση της Τράπεζας της Αγγλίας την Πέμπτη, ακολούθησε μια δραματική ημέρα διαπραγμάτευσης την Παρασκευή. Η Πρωθυπουργός Λιζ Τρας παρουσίασε έναν προϋπολογισμό γεμάτο ακριβές φορολογικές περικοπές που συνεπάγεται μαζική επέκταση των ελλειμμάτων και την έκδοση ομολόγων, κάτι που οι αγορές δεν υποδέχτηκαν καλά. Τα ομόλογα του Ηνωμένου Βασιλείου είχαν ίσως τη χειρότερη ημέρα διαπραγμάτευσης στην ιστορία, με σουρεαλιστικές κινήσεις 50 μονάδων βάσης ή και περισσότερο, και τη συντριβή της στερλίνας έναντι κάθε άλλου σημαντικού νομίσματος, ιδιαίτερα του δολαρίου ΗΠΑ.\n\nΟι οικονομικές ειδήσεις θα είναι κάπως αδιάφορα για κάποιο χρονικό διάστημα, καθώς όλα τα βλέμματα είναι πλέον στραμμένα στην αντίδραση της Τράπεζας της Αγγλίας στον ανοιχτά πληθωριστικό προϋπολογισμό των Τόρις. Όλα τα στοιχήματα έχουν κλείσει τώρα, και δεν θα αποκλείαμε το ενδεχόμενο έκτακτης συνεδρίασης για την αύξηση των επιτοκίων και στόχο την στήριξη του νομίσματος. Εν πάση περιπτώσει, οι αγορές προεξοφλούν μια σθεναρή απάντηση, συμπεριλαμβανομένων των αυξήσεων 200 μονάδων βάσης μέχρι το τέλος του έτους με το επιτόκιο να καταλήξει να διαμορφωθεί κοντά στο 6% από το 5%.\n\nΕυρώ\n\nΟι δείκτες PMI της οικονομικής δραστηριότητας αποδυναμώθηκαν μέτρια, όπως αναμενόταν, σε επίπεδα συμβατά με μια οικονομία που πιθανώς οδηγείται σε στασιμότητα ή σε ρηχή ύφεση, με αξιοσημείωτη απόκλιση αυτή της Γερμανίας και της Γαλλίας, οι οποίες εξακολουθούν να αναπτύσσονται. Το ευρώ παρασύρθηκε από τη γενική φυγή προς το δολάριο, αλλά αξίζει να σημειωθεί ότι τα επιτόκια αυξήθηκαν περισσότερο στην Ευρωζώνη την περασμένη εβδομάδα από ό,τι στις ΗΠΑ, καθώς η Ευρωπαϊκή Κεντρική Τράπεζα ανταποκρίνεται στις συνθήκες και γίνεται ολοένα και πιο επιθετική.\n\nΟ πληθωρισμός τον Σεπτέμβριο αναμένεται να φθάσει σε ένα ακόμη υψηλό ρεκόρ τόσο ο ονομαστικός όσο και ο δομικός, και η υποτίμηση του ευρώ απλώς επιδεινώνει το πρόβλημα. Ακόμη και μετά τη μαζική αύξηση των επιτοκίων της περασμένης εβδομάδας, οι αγορές τιμολογούν μόνο 3% ως το μέγιστο επίπεδο στο οποίο η ΕΚΤ θα αυξήσει τα επιτόκια, κάτι που μας φαίνεται πολύ χαμηλό.\n\nΔολάριο ΗΠΑ\n\nΗ Ομοσπονδιακή Τράπεζα των ΗΠΑ προχώρησε σε αύξηση 75 μονάδων βάσης και έστειλε ένα αναμφισβήτητα επιθετικό μήνυμα μέσω του διαγράμματος \"dots plot\", όπου το μέσο μέλος της Τράπεζας αναμένει τώρα το επιτόκιο να κλείσει το 2021 πάνω από το 4,5%. Ο πρόεδρος της Τράπεζας Τζερόμ Πάουελ τόνισε ότι τα επιτόκια θα αυξάνονται όσο ο πληθωρισμός παραμένει απαράδεκτα υψηλός, ακόμη και με κόστος αυξημένης ανεργίας. Η μόνη μακροοικονομική είδηση ​​που σημειώνεται αυτή την εβδομάδα είναι η έκθεση PCE για τον πληθωρισμό την Παρασκευή, αλλά από την άλλη πλευρά θα έχουμε έναν ασυνήθιστα μεγάλο αριθμό ομιλιών από στελέχη της Ομοσπονδιακής Τράπεζας. Πάντως, δεν περιμένουμε στη συνάντηση της επόμενης εβδομάδας σημαντικές αποκλίσεις από τη γραμμή του προέδρου Τζερόμ Πάουελ.\n\n*Chief Risk Officer της εταιρείας διεθνών πληρωμών Ebury.",
    "Η... κρυμμένη «ναρκο-πολιτεία» στην καρδιά του Ολύμπου: Είχαν μέχρι και στεγνωτήριο – ξηραντήριο": "Συνολικά 5.052 δενδρύλλια κάνναβης. Πάνω από 40 στρέμματα δασικής έκτασης, γεμάτα με ναρκωτικά. Φυτείες σε πέντε διαζώματα. Οργανωμένο σύστημα άρδευσης, στεγνωτήριο – ξηραντήριο φυτών, ακόμα και πρόχειροι χώροι διαμονής.\n\nΓια σχεδόν δύο μήνες, αναζητούσαν οι αρχές τη χασισοφυτεία - «μαμούθ», που εντοπίστηκε τελικά την περασμένη Πέμπτη.\n\nΌπως εκτιμούν οι αξιωματικοί που χειρίστηκαν την υπόθεση, η συνολική συγκομιδή κάνναβης θα ανερχόταν σε τουλάχιστον 11 τόνους, με το προσδοκώμενο χρηματικό όφελος να αγγίζει τα 40.000.000 ευρώ. Πλέον οι έρευνες της ΕΛ.ΑΣ. στρέφονται στην ταυτοποίηση των «πρωταγωνιστών» της εγκληματικής οργάνωσης, καθώς στο σημείο εντοπίστηκαν μόνο δύο χαμηλόβαθμα μέλη της, που είχαν αναλάβει τη φροντίδα των δενδρυλλίων.\n\nΟμάδες αστυνομικών, «χτένιζαν» για μέρες τον ορεινό όγκο του Ανατολικού Ολύμπου, αξιοποιώντας πληροφορίες του Τμήματος Δίωξης Ναρκωτικών Λάρισας, για την δραστηριότητα εγκληματικής οργάνωσης στην περιοχή.\n\nΌταν τελικά εντόπισαν τις καλλιέργειες, χρειάστηκαν πάνω από 2,5 ώρες ορεινής πεζοπορίας για να φτάσουν στο σημείο. Μάλιστα επιστρατεύτηκε ελικόπτερο Super Puma της Πυροσβεστικής τόσο στις έρευνες εντοπισμού, όσο και για την εκρίζωση και μεταφορά των δενδρυλλίων.\n\nΣτην επιχείρηση που πραγματοποιήθηκε τις πρώτες πρωινές ώρες της περασμένης Πέμπτης, σε δυσπρόσιτη ορεινή περιοχή στην Άνω Σκοτίνα του Δήμου Δίου – Ολύμπου Πιερίας, συμμετείχαν πάνω από 120 αστυνομικοί από την Λάρισα, την Πιερία και τη Θεσσαλονίκη, ανάμεσα τους και στελέχη της ΕΚΑΜ και της ΟΠΚΕ.\n\nΌπως διαπιστώθηκε, στις φυτείες υπήρχε οργανωμένο δίκτυο άρδευσης, ενώ τα μέλη της εγκληματικής οργάνωσης είχαν διαμορφώσει κατάλληλο χώρο, τον οποίο χρησιμοποιούσαν ως στεγνωτήριο – ξηραντήριο των φυτών, προκειμένου να καθίσταται άμεσα δυνατή η περαιτέρω διάθεση της κάνναβης.\n\nΣτην έκταση με τα ναρκωτικά, βρέθηκαν κατασκευασμένα πρόχειρα παραπήγματα, στα οποία διέμεναν τα άτομα που φρόντιζαν τα δενδρύλλια και επιτηρούσαν την περιοχή, ώστε να αντιλαμβάνονται έγκαιρα τυχόν προσέγγιση των διωκτικών Αρχών.\n\nΕκεί εντοπίστηκαν και συνελήφθησαν δύο αλλοδαποί ηλικίας 31 και 47 ετών, σε βάρος των οποίων σχηματίσθηκε δικογραφία κακουργηματικού χαρακτήρα για παράβαση της νομοθεσίας περί ναρκωτικών και σύσταση εγκληματικής ομάδας, με σκοπό τον παράνομο πλουτισμό διά της καλλιέργειας και διακίνησης ναρκωτικών ουσιών.\n\n«Η Ελληνική Αστυνομία για ακόμη μία φορά έδειξε τις ικανότητές της στην καταπολέμηση των ναρκωτικών και δεν είναι μόνο αυτή η επιτυχία, καθημερινά διαπιστώνουμε και βλέπετε ότι η Ελληνική Αστυνομία και το προσωπικό της έχει μεγάλες επιτυχίες στην καταπολέμηση των ναρκωτικών», δήλωσε ο Αρχηγός της Ελληνικής Αστυνομίας, Αντιστράτηγος, Κωνσταντίνος Σκούμας, ευχαριστώντας το προσωπικό που συμμετείχε στην επιχείρηση. Τα ναρκωτικά συγκεντρώθηκαν με τα εναέρια μέσα της Πυροσβεστικής στο Λιτόχωρο, πριν την προβλεπόμενη διαδικασία καταστροφής τους. Ήταν τόσο μεγάλος ο όγκος από τα δενδρύλλια, που σχηματίστηκε ένα... μικρό βουνό.\n\nΈκρυβαν την κοκαΐνη σε κοντέινερ στον Πειραιά\n\nΜεγάλη ποσότητα ναρκωτικών εντοπίστηκε την Δευτέρα και στο λιμάνι του Πειραιά. Το κοντέινερ από τη Νότια Αφρική, με τα αυτοκόλλητα Mitsubishi και Audi, δεν είχε μέσα του αυτοκίνητα, αλλά... 160 συσκευασίες κοκαΐνης.\n\nΟι αστυνομικοί της Υποδιεύθυνσης Δίωξης Ναρκωτικών της Διεύθυνσης Ασφαλείας Αττικής, είχαν θέσει το εμπορευματοκιβώτιο υπό επιτήρηση, αξιοποιώντας πληροφορίες από το Γραφείο D.E.A. της Πρεσβείας των Η.Π.Α. στην Αθήνα.\n\nΤο πρωί της Δευτέρας, οι αστυνομικοί, πραγματοποίησαν έλεγχο στο κοντέινερ και εντόπισαν μέσα σε ειδικά διαμορφωμένες κρύπτες, κοκαΐνη, συνολικού βάρους 173 κιλών και 450 γραμμαρίων. Μάλιστα όπως διαπιστώθηκε, υπήρχαν 4-5 διαφορετικές ποιότητες, διαφορετικής περιεκτικότητας, παρασκευασμένες σε διαφορετικά εργαστήρια της Λατινικής Αμερικής.\n\nΟι ναρκέμποροι, χρησιμοποίησαν τη Νότια Αφρική ως αποθηκευτικό χώρο για την κοκαΐνη την οποία σκόπευαν να μοιράσουν σε πελάτες, διαφορετικών χωρών. Είναι χαρακτηριστικό ότι λίγο καιρό πριν 1.800 κιλά κοκαΐνης, που είχαν και πάλι ενδιάμεσο αποθηκευτικό-σταθμό τη Νότια Αφρική, είχαν εντοπιστεί στη Νιγηρία. Οι αστυνομικοί της Υποδιεύθυνσης Δίωξης Ναρκωτικών, επιχειρούν να διασταυρώσουν τη διαδρομή του κοντέινερ και βρίσκονται σε συνεργασία με αρχές του εξωτερικού για να ταυτοποιήσουν τους διακινητές.",
    "F1: Το προσωρινό καλεντάρι του 2023": "Κυκλοφόρησε το αρχικό προσχέδιο της ομοσπονδίας για το καλεντάρι στη F1 του 2023. Σύμφωνα με αυτό Βέλγιο και Μονακό παραμένουν, ενώ Γαλλία και Νότια Αφρική μένουν εκτός.\n\nΦυσικά, αυτό δεν είναι το τελικό πρόγραμμα του 2023. Πρόκειται για ένα draft το οποίο έχει αποσταλεί στις ομάδες προς διαπραγμάτευση. Όμως, οι όποιες αλλαγές γίνουν θα αφορούν μάλλον στη θέση κάποιου αγώνα στο ημερολόγιο και όχι στο αν θα διεξαχθεί ή όχι.\n\nΚαθώς φαίνεται θα έχουμε πρόγραμμα με 24 αγώνες. Αυτός είναι και ο μέγιστος αριθμός που προβλέπεται από την παρούσα συμφωνία ομόνοιας. Το Spa-Francorchamps και το Monte Carlo παραμένουν στο καλεντάρι, τουλάχιστον για το 2023. Το GP Βελγίου, όμως, θα μεταφερθεί κατά πάσα πιθανότητα πριν το καλοκαιρινό διάλειμμα. Όπως αναμενόταν εκτός μένουν η Γαλλία και η Νότια Αφρική.\n\nΣε ότι αφορά το GP του Μονακό η συμφωνία επετεύχθη την τελευταία στιγμή. Λεπτομέρειες αυτής δεν έχουν δημοσιοποιηθεί ακόμη. Ωστόσο, υπάρχουν πληροφορίες που κάνουν λόγο για αύξηση της τάξεως του 30% στα εισιτήρια του 2023. Πιθανώς, αυτό σημαίνει ότι το Μονακό θα πληρώνει μεγαλύτερο τίμημα στην Liberty από του χρόνου.\n\nΗ σεζόν ξεκινάει αρκετά πιο νωρίς το 2023, στις 5 Μαρτίου. Όπως και φέτος, οι δύο πρώτοι αγώνες θα γίνουν στην Μέση Ανατολή, με τα GP Μπαχρέιν και Σαουδικής Αραβίας. Η Σαγκάη επιστρέφει τον Απρίλιο, ενώ στις αρχές Οκτωβρίου θα έχουμε και πάλι αγώνα στο Κατάρ. Το GP στο Vegas θα είναι ο προτελευταίος αγώνας της σεζόν η οποία θα ολοκληρωθεί, παραδοσιακά, στο Άμπου Ντάμπι.\n\nΣτο πρόγραμμα υπάρχουν δύο triple-headers. Το πρώτο είναι από τις 21 Μαΐου μέχρι τις 4 Ιουνίου και περιλαμβάνει τα GP Εμίλια-Ρομάνια, Μονακό και Ισπανίας. Το δεύτερο είναι από τις 22 Οκτωβρίου μέχρι τις 5 Νοεμβρίου με τα GP ΗΠΑ, Μεξικού και Βραζιλίας. Αναλυτικά το προσχέδιο:\n\nΠροσχέδιο προγράμματος F1 2023\n\nΗμερομηνία Grand Prix Πίστα 5 Μαρτίου Μπαχρέιν Bahrain International Circuit 19 Μαρτίου Σαουδικής Αραβίας Jeddah Corniche Circuit 2 Απριλίου Αυστραλίας Albert Park Circuit 16 Απριλίου Κίνας Shanghai International Circuit 30 Απριλίου Αζερμπαϊτζάν Baku City Circuit 7 Μαΐου Μαϊάμι Miami International Autodrome 21Μαΐου Εμίλια-Ρομάνια Imola-Autodromo Internazionale Enzo e Dino Ferrari 28 Μαΐου Μονακό Circuit de Monaco 4 Ιουνίου Ισπανίας Circuit de Barcelona-Catalunya 18 Ιουνίου Καναδά Circuit Gilles Villeneuve 2 Ιουλίου Αυστρίας Red Bull Ring 9 Ιουλίου Μεγάλης Βρετανίας Silverstone Circuit 23 Ιουλίου Βελγίου Circuit de Spa-Francorchamps 30 Ιουλίου Ουγγαρίας Hungaroring 27 Αυγούστου Ολλανδίας Circuit Zandvoort 3 Σεπτεμβρίου Ιταλίας Autodromo Nazionale Monza 17 Σεπτεμβρίου Σιγκαπούρης Marina Bay Street Circuit 24 Σεπτεμβρίου Ιαπωνίας Suzuka International Racing Course 8 Οκτωβρίου Κατάρ Losail International Circuit 22 Οκτωβρίου ΗΠΑ Austin-Circuit of the Americas 29 Οκτωβρίου Μεξικού Autodromo Hermanos Rodriguez 5 Νοεμβρίου Βραζιλίας Interlagos -Autodromo Jose Carlos Pace 18 Νοεμβρίου Λας Βέγκας Las Vegas Street Circuit 26 Νοεμβρίου Άμπου Ντάμπι Yas Marina Circuit\n\nΔΙΑΒΑΣΤΕ ΕΠΙΣΗΣ:\n\nF1 GP Ιταλίας: Γνωρίζοντας και όχι υποθέτοντας (+video)\n\nDe Vries: Ένα φανταστικό ντεμπούτο (+video)\n\nPorsche: Υπάρχουν εναλλακτικές για είσοδο στην F1 το 2026;\n\nΔείτε ΟΛΕΣ τις τελευταίες ειδήσεις τη στιγμή που συμβαίνουν στο newsauto",
    "Black out φοβούνται οι τράπεζες – Ξεσκονίζουν τα σχέδια των lockdowns": "Το ενδεχόμενο να υπάρξουν διακοπές στην ηλεκτροδότηση έχει πυροδοτήσει ένα κύμα πανικού στις τράπεζες ανά την Ευρώπη, οι οποίες έχουν βγάλει από τα συρτάρια τους τα σχέδια που είχαν υιοθετήσει ή καταστρώσει προκειμένου να αντιμετωπίσουν την πανδημία.\n\nΌπως αναφέρει το Bloomberg, ήδη στη Βρετανία έχουν αρχίσει συζητήσεις με τη συμμετοχή τραπεζών για το πως θα κινηθούν τον ερχόμενο χειμώνα, με την τηλεργασία να βρίσκεται στην κορυφή των προτεινόμενων μέτρων. Σε ένα άλλο σημείο που στέκεται το δημοσίευμα είναι το γεγονός ότι οι τράπεζες έχουν στραφεί στη Νότια Αφρική και στα μέτρα που παίρνουν οι τοπικές επιχειρήσεις, σε μια χώρα που οι διακοπές ρεύματος είναι συχνό φαινόμενο.\n\nΗ μείωση της θερμοκρασίας στα υποκαταστήματα και στους χώρους γραφείων, η μετρημένη χρήση φώτων, σαφώς και είναι κάτι που θα εφαρμοσθεί σε ευρωπαϊκό επίπεδο, όμως μια ενδεχόμενη διακοπή στο ηλεκτρικό ρεύμα, ελλοχεύει έναν πολύ μεγάλο κίνδυνο. Να επιφέρει προβλήματα στα κέντρα δεδομένων των τραπεζών, ένα ενδεχόμενο το οποίο θα είναι καταστροφικό, καθώς από τα data centers εξαρτάται όλη η λειτουργία ενός τραπεζικού οργανισμού.\n\nΣύμφωνα με τον Άντριου Ρόγκαν, διευθυντή στο τμήμα επιχειρηματικής ανθεκτικότητας, στη ένωση UK Finance και η οποία είναι εκ των συντονιστών στις συζητήσεις στο Λονδίνο, όλες οι τράπεζες ανεξαρτήτως μεγέθους έχουν επικεντρωθεί στην αντιμετώπιση της ενεργειακής κρίσης.\n\nΕπί του παρόντος όπως τονίζει δεν υπάρχει κάποια αίσθηση πανικού, καθώς η κάθε τράπεζα προσπαθεί να διασφαλίσει την ομαλή της λειτουργία.\n\nΣτη Βρετανία η κυβέρνηση καταστρώνει σχέδια επί χάρτου για έναν χειμώνα στον οποίο η έλλειψη σε προμήθειες φυσικού αερίου θα οδηγήσει σε blackouts στη βιομηχανία και στα νοικοκυριά. Η Γαλλία από τη μεριά της, προκειμένου να αποφύγει τις διακοπές, θα απαιτήσει από επιχειρήσεις, νοικοκυριά και τις τοπικές αρχές να μειώσουν την κατανάλωσή τους. Την ίδια ώρα, η Γερμανία κρατικοποιεί τη Uniper ούτως ώστε να αποτρέψει την πτώχευση της και μαζί της την κατάρρευση του ενεργειακού της κλάδου.\n\nΓια τις μεγάλες πολυεθνικές τράπεζες το πρόβλημα είναι ακόμη μεγαλύτερο, από τη στιγμή που διατηρούν υποκαταστήματα και γραφεία σε διάφορες πόλεις της Γηραιάς Ηπείρου. Όπως ανέφερε ο επικεφαλής για τη Γερμανία της JP Morgan, Στέφαν Μπεχρ, τα μεγάλα γραφεία διαθέτουν εφεδρικές γεννήτριες, ωστόσο υπάρχει το ενδεχόμενο να γίνει μετακίνηση προσωπικού σε κάποια χώρα σε περίπτωση που υπάρξει επιδείνωση των προβλημάτων σε κάποια άλλη.\n\nΣτην Ελβετία η UBS έχει αποφασίσει να υπάρξει δραστική μείωση της θερμοκρασίας στα κτίριά της. Στη Δανία οι τράπεζες σκέφτονται να προμηθεύουν με κουβέρτες τους εργαζόμενους, ενώ η Deutsche Bank ανακοίνωσε μες στο καλοκαίρι ότι αναστέλλει τη λειτουργία των air conditions και κόβει το ζεστό νερό στα γραφεία της στη Γερμανία.\n\nΣύμφωνα με τη UK Finance, οι μεγάλες τράπεζες διαθέτουν γεννήτριες και άλλες πηγές ενέργειας, οι οποίες δύνανται να τις διατηρήσουν εν λειτουργία για 72 ώρες. Όπως υπογραμμίζει ο Ρόγκαν, υπό εξέταση βρίσκονται περιοχές με μικρότερο κίνδυνο διακοπών προκειμένου να στηθούν επιχειρησιακά κέντρα, ενώ όπως συμπληρώνει η πανδημία και η εμπειρία που αποκόμισαν τις έχει καταστήσει καλύτερα προετοιμασμένες.\n\nΤα μαθήματα του Γιοχάνεσμπουργκ\n\nΟι τράπεζες στη Νότια Αφρική διαθέτουν μεγάλη εμπειρία επί του θέματος, καθώς διακοπές ρεύματος συμβαίνουν κατά κόρον.\n\nΗ Investec, έχει εγκαταστήσει πολλαπλά συστήματα συνεχούς παροχής ρεύματος, ενώ διαθέτει και εφεδρικές γεννήτριες πετρελαίου πρωτίστως για να προστατέψει τα κέντρα δεδομένων, όπως αναφέρει ο διευθυντής λειτουργίας, Στούαρτ Σπένσερ. Η εταιρεία έχει σύμβαση με τρεις ηλεκτρολόγους μηχανικούς στο Γιοχάνεσμπουργκ και το πετρέλαιο που έχει φθάνει για να λειτουργήσουν οι γεννήτριες για πολλές ημέρες.\n\n«Το κέντρο δεδομένων είναι ο πυρήνας για την επιβίωση μιας τράπεζας», έχει δηλώσει σε συνέντευξή του. «Εάν ο κλιματισμός δεν λειτουργεί, οι servers μπορεί να υπερθερμανθούν, να κλείσουν ανεξέλεγκτα και η επαναλειτουργία τους είναι σωστός εφιάλτης», σύμφωνα με τον ίδιο.\n\nmoneyreview.gr με πληροφορίες από Bloomberg\n\nΔιαβάστε επίσης:\n\nΚεντρική Ευρώπη: Τι μέτρα παίρνουν οι κυβερνήσεις για την εξοικονόμηση ενέργειας\n\n«Έως και το τέλος του 2023 η ενεργειακή κρίση»\n\nΛίντντερ: H κρατικοποίηση της Uniper ήταν αναγκαία\n\nΑκολουθήστε το Money Review στο Google News",
    "Τρία ΣΚΟΡ και 6 δυνατές ελληνικές ιπποδρομίες σήμερα στις 17:00 στο Markopoulo Park": "Έξι ελληνικές ιπποδρομίες και δύο κούρσες από την Νότια Αφρική περιλαμβάνει η ιπποδρομιακή συγκέντρωση, της Δευτέρας 26 Σεπτεμβρίου, στο Markopoulo Park. Οι δύο κούρσες από την Ν. Αφρική αφορούν την 5η και την 6η ιπποδρομία από το Greyville, με ώρα έναρξης 15:50. Οι ελληνικές ιπποδρομίες ξεκινούν στις 17:00.\n\nΠροσφέρονται δύο ΣΚΟΡ 4 και ένα ΣΚΟΡ 6\n\nΤο στοιχηματικό ενδιαφέρον είναι πολύ υψηλό για την ιπποδρομιακή συγκέντρωση καθώς προσφέρονται δύο ΣΚΟΡ 4 από την 1η ως την 4η ιπποδρομία και από την 5η ως την 8η ιπποδρομία και ένα ΣΚΟΡ 6 από την 3η ως την 8η ιπποδρομία.\n\nΞεχωρίζουν τρεις ιπποδρομίες – Παρθενική εμφάνιση για 2 ίππους στην 4η κούρσα\n\nΣτην 4η ελληνική ιπποδρομία 7 καθαρόαιμοι θα αναζητήσουν την πρώτη τους νίκη στη διαδρομή των 1.300 μέτρων. Για δύο από τους συμμετέχοντες αυτή θα είναι και η παρθενική τους εμφάνιση.\n\nΣτην 5η ελληνική ιπποδρομία και πολυπληθέστερη του προγράμματος, 9 ίπποι θα διαγωνιστούν στη sprint απόσταση των 1.100 μέτρων. Το πρόγραμμα κλείνει με μια δυνατή αναμέτρηση 8 καθαρόαιμων στην απόσταση των 1.575 μέτρων.\n\nΔείτε το πρόγραμμα:\n\nhttps://www.markopoulopark.gr/documents/20143/0/IppodrProgramma_26092022_web.pdf/9187bf91-dfc8-43b4-8ead-0f1f75f07b67\n\nΟι φίλοι των ιπποδρομιών που θα επιλέξουν να μην επισκεφτούν το Markopoulo Park, θα μπορούν να παρακολουθήσουν ζωντανά τις ιπποδρομίες στα καταστήματα ΟΠΑΠ και διαδικτυακά.",
    "BMW Motorrad International GS Trophy 2022, Αλβανία – Μέρα 7η": "Η 8η διοργάνωση του GS Trophy ολοκληρώθηκε με μια εντυπωσιακή μέρα οδήγησης στην ακτή της Αδριατικής θάλασσας, αναδεικνύοντας τη Νότια Αφρική ως νικήτρια ομάδα τόσο στους άντρες όσο και στις γυναίκες.\n\nΗ τελευταία μέρα του του GS Trophy 2022 ήταν η συντομότερη σε διανυθείσα απόσταση, μα σίγουρα και η πιο γλυκιά, με μια διαδρομή με τεχνικές απαιτήσεις στην περιοχή γύρω από την κατασκήνωση βάσης.\n\nΠεριελάμβανε μια σειρά από αναβάσεις και καταβάσεις σε μονοπάτια και χωματόδρομους της περιοχής γύρω από την πόλη Kavaje, θέτοντας προκλήσεις τόσο στην οδήγηση όσο και στην πλοήγηση, καθώς οι συμμετέχοντες περνούσαν από έναν λαβύρινθο με μεγάλη ποικιλία εδαφών και αρκετές διασχίσεις ποταμιών.\n\nΜε τη θερμοκρασία να έχει πέσει 8 βαθμούς από την προηγούμενη μέρα και την υγρασία να έχει περιοριστεί αισθητά, η διαδρομή ήταν μια απόλαυση για όλους και ιδανική για να αναδείξει τις αρετές της BMW R 1250 GS ως μοτοσυκλέτας παντός εδάφους.\n\nΜε την επιστροφή στη βάση ακολούθησε το απογευματινό super test, η τελευταία ζαριά για τη νίκη στο φετινό GS Trophy. Ακολουθώντας την ακτογραμμή, η διαδρομή είχε ένα μέρος enduro κι ένα trial. Οι αναβάτες έπρεπε να διασχίσουν μια σειρά από ζιγκ-ζαγκ σε βαθειά άμμο ανάμεσα σε δέντρα, μετά ακολούθησε μια γρήγορη διαδρομή δίπλα στη θάλασσα, πρώτα σε άμμο και μετά σε βράχους και πέτρες που περιόριζαν το πλάτος της διαδρομής σε μέγεθος που ίσα που χωρούσε μια μοτοσυκλέτα.\n\nΚάθε λάθος εδώ σε έριχνε μέσα στο νερό, και δεν ήταν λίγοι αυτοί που έκαναν την ακούσια βουτιά. Το τεστ ολοκληρώθηκε με ένα πολύ σφικτό κομμάτι υπό τη σκιά μιας πέργκολας, όπου οι αναβάτες έπρεπε να εκτελέσουν μια σειρά από full-lock στροφές στην άμμο και τις υγρές πέτρες, πριν ξανακατέβουν στην παραλία για μια ακόμη γρήγορη διάσχιση της παραλίας πριν επιστρέψουν στη βάση.\n\nΟι γυναίκες μπήκαν στη δοκιμασία πρώτες, έχοντας την επιπλέον δυσκολία να “στρώσουν” αυτές τη διαδρομή για τους υπόλοιπους. Η ζέστη και η υγρασία ήταν ξανά ένας παράγοντας στην εξίσωση, σε μια δοκιμασία όπου όλοι εξεπλάγησαν ευχάριστα από τη μικρόσωμη Νοτιοαφρικάνα Christelle Van Der Meulen, η οποία έθαψε τον πίσω τροχό της R 1250 GS σε ένα βαθύ αμμώδες αυλάκι και κάπως κατάφερε να τον ξεκολλήσει χωρίς τη βοήθεια κανενός. Προφανώς στην ομάδα της Νότιας Αφρικής η υπεράνθρωπη δύναμη δεν αποτελεί αποκλειστικό προνόμιο των αντρών!\n\nΤην τελευταία αυτή μέρα έφτασαν και τα αποτελέσματα των διαγωνισμών φωτογραφίας και βίντεο. Σε όλη τη διάρκεια της εβδομάδας οι ομάδες έπρεπε να δημοσιεύσουν τις πιο δημιουργικές τους φωτογραφίες και βίντεο διάρκειας ενός λεπτού, κρινόμενες από τις θετικές ψήφους του κοινού αλλά και των ίδιων των ομάδων. Σε αυτή τη δημιουργική δοκιμασία πρώτευσε η αντρική ομάδα της Ιαπωνίας και η γυναικεία της Γερμανίας.\n\nΑθροίζοντας όλους τους βαθμούς στο τέλος η μεγάλη νικήτρια στους Άντρες ήταν η Νότια Αφρική, ακολούθησε με μικρή διαφορά η Αγγλία και τρίτη η Γερμανία.\n\nΣτις Γυναίκες η μάχη ήταν πολύ σφικτή, με τη Νότια Αφρική να κερδίζει και εδώ με μόλις έναν βαθμό διαφορά από τη Γερμανία.\n\n\n\nBMW Motorrad International GS Trophy 2022 – Τελική Κατάταξη\n\nΆντρες\n\nΝότια Αφρική 217 Αγγλία 204 Γερμανία 185 Κίνα 2020 169 ΗΠΑ 165 Ολλανδία 155 Ταϊλάνδη 146 Νότια Κορέα 142 Λατινική Αμερική 141 Μεξικό 139 Γαλλία 133 Ινδία 120 Κίνα 2022 113 Βραζιλία 100 Ιαπωνία 88\n\nΓυναίκες",
    "Κέιτι Πράις: Το πρώην μοντέλο που έπεσε θύμα βιασμού υπό την απειλή όπλου - \"Προσπάθησα να βάλω τέλος στη ζωή μου\"": "Μία συγκλονιστική συνέντευξη έδωσε στη Mail Online η Κέιτι Πράις, η οποία το 2018 έπεσε θύμα βιασμού κατά τη διάρκεια των γυρισμάτων για το ριάλιτί της, \"My Crazy Life\", στη Νότια Αφρική. Το πρώην μοντέλο αποκάλυψε πως είχε τάσεις αυτοκτονίας, ενώ περιέγραψε τα τραυματικά γεγονότα που βίωσε και τα οποία της άλλαξαν τη ζωή.\n\n\"Η εμπειρία όταν έκανα γυρίσματα με το ITV στη Νότια Αφρική ήταν άσχημη. Δεν είχαμε ασφάλεια, αν είχαμε ασφάλεια θα μπορούσαμε να αντιμετωπίσουμε τους έξι τύπους που μας επιτέθηκαν. Με κράτησαν υπό την απειλή του όπλου και με βίασαν\" εξομολογήθηκε.\n\nΕίχα τάσεις αυτοκτονίας\n\n\"Έπαθα σοβαρή κατάθλιψη, άγχος, είχα τάσεις αυτοκτονίας και δεν ήθελα να ζω. Στις προσπάθειές μου να δώσω τέλος στη ζωή μου, τα μάτια μου έγιναν μαύρα και είχα μελανιές γύρω από το λαιμό μου. Δεν ήθελα να ζω\" ανέφερε μεταξύ άλλων.\n\nΣτο ντοκιμαντέρ για τη ζωή της που προβάλλεται στο Channel 4 με τίτλο \"Trauma And Me\", η Πράις εξηγεί ότι η ίδια και οι συνεργάτες της επέβαιναν σε αυτοκίνητα όταν τους επιτέθηκαν κακοποιοί με σκοπό να τους ληστέψουν, αρπάζοντας φορητούς υπολογιστές, iPad, διαβατήρια, μετρητά και κοσμήματα.\n\nΠαρότι υπήρχε υλικό από τις κάμερες ασφαλείας, οι Αρχές δεν κατάφεραν να συλλάβουν τους δράστες μέχρι και σήμερα.\n\nΤο μετατραυματικό στρες και η θεραπεία\n\nΌπως ήταν αναμενόμενο το πρώην μοντέλο υπέστη μετατραυματικό στρες από την κακοποίηση και χρειάστηκε να μπει σε κλινική.\n\n\"Με επηρεάζει αυτό που σκέφτεται ο κόσμος. Υπάρχει ένα στίγμα ότι αν πας σε κλινική, είσαι προβληματικός για όλη σου τη ζωή, όμως αυτό δεν είναι αλήθεια. Νομίζω ότι οι άνθρωποι που μπαίνουν εκεί μέσα είναι γενναίοι, γιατί αντιμετωπίζουν τους δαίμονές τους και τα προβλήματά τους, για να γίνουν καλύτεροι άνθρωποι\" σχολίασε.\n\n\"Μπορεί να είμαι 44 τώρα και να κάνω θεραπεία κάθε εβδομάδα, αλλά θα ήθελα να το είχα κάνει πριν από χρόνια. Θα μπορούσα να είχα αποφύγει πολλά πράγματα. Πρέπει να προστατεύσω τον εαυτό μου. Δεν βάζω τίποτα πια στο Instagram. Δεν χρειάζεται πια να δικαιολογώ τον εαυτό μου. Δεν χρωστάω τίποτα σε κανέναν\" κατέληξε η Κέιτι Πράις.\n\nΟι πιο πρόσφατες Ειδήσεις\n\n\n\nΔιαβάστε πρώτοι τις Ειδήσεις για ό,τι συμβαίνει τώρα στην Ελλάδα και τον Κόσμο στο thetoc.gr",
    "Η Περιφερειακή Ενότητα Μαγνησίας στηρίζει το Παγκόσμιο Συνέδριο Μονοπατιών στη Σκιάθο": "Με πρωταρχικό στόχο την ενδυνάμωση του εισερχόμενου τουρισμού και την ενίσχυση των εναλλακτικών μορφών τουρισμού, ιδιαίτερα δε του περιπατητικού τουρισμού, το διάστημα 26-30 Σεπτεμβρίου 2022 πραγματοποιείται στη Σκιάθο το 8ο Παγκόσμιο Συνέδριο Μονοπατιών-Πεζοπορίας (WTN).\n\nΤο Παγκόσμιο Συνέδριο Μονοπατιών αποτελεί το μεγαλύτερο διεθνές συνέδριο μονοπατιών στον κόσμο. Περιλαμβάνει ένα εκτεταμένο πρόγραμμα πεζοπορικών διαδρομών και εισηγήσεων από τους ειδικούς διαφόρων χωρών. Στοχεύει δε στο να φέρει τα μονοπάτια στο μέλλον και στο να εδραιώσει το σημαντικό ρόλο που διαδραματίζουν στον βιωματικό τουρισμό, τον τουρισμό εμπειρίας. Μέχρι σήμερα έχουν δηλώσει συμμετοχή 230 περίπου άτομα από χώρες των πέντε ηπείρων (ΗΠΑ, Βραζιλία, Κόστα Ρίκα, Ισπανία, Νορβηγία, Γαλλία, Τουρκία, Γεωργία, Ταϊβάν, Αυστραλία, Κορέα, Κένυα, Νότια Αφρική, Καναδάς)\n\nΣτο συνέδριο έχουν εγγραφεί 36 περίπου ομιλητές και εκτός από τις διά ζώσης ομιλίες προβλέπονται και συνεδρίες με εξ αποστάσεως συμμετοχή. Επίσης το συνέδριο θα περιλαμβάνει διάφορες παράλληλες δράσεις, όπως ενδεικτικά αναφέρονται εργαστήρια, πεζοπορία σε μονοπάτι της περιοχής.\n\nH είσοδος είναι με ελεύθερη για κάθε ενδιαφερόμενο.\n\nΤο συνέδριο διοργανώνεται για πρώτη φορά στη χώρα μας και αποτελεί σημαντική ευκαιρία προβολής της ευρύτερης περιοχής. Πρόκειται για μία πρωτοβουλία του Δήμου Σκιάθου σε συνεργασία με το Παγκόσμιο Δίκτυο Μονοπατιών (World Trails Network), την Περιφέρεια Θεσσαλίας – Περιφερειακή Ενότητα Μαγνησίας και Σποράδων και άλλους φορείς.\n\nΗ Περιφέρεια Θεσσαλίας-Περιφερειακή Ενότητα Μαγνησίας και Σποράδων εκτιμώντας ότι η εν λόγω διοργάνωση θα έχει πολλαπλά οφέλη για την ευρύτερη περιοχή καθώς συμβάλλει ουσιαστικά τόσο στην ενίσχυση του πολυθεματικού τουριστικού προϊόντος του νομού, στη συγκεκριμένη περίπτωση του περιπατητικού τουρισμού, όσο και στην ανάδειξη και προβολή της τουριστικής φυσιογνωμίας της Σκιάθου, των νησιών των Β. Σποράδων και του νομού Μαγνησίας γενικότερα στην Ελλάδα και στο εξωτερικό ενισχύοντας παράλληλα ευρύτερες συνεργασίες στον τομέα του τουρισμού, πρόκειται να συνδράμει και να συμμετέχει στην εν λόγω διοργάνωση καλύπτοντας μέρος των δαπανών διαμονής των ομιλητών-συνέδρων, δημοσιογράφων, influencer κλπ στο πλαίσιο φιλοξενίας τους.",
    "Κωπηλασία: Πέμπτη στο σκιφ ελαφρών βαρών η Ζωή Φίτσιου στο Παγκόσμιο": "Εκτός βάθρου στο σκιφ ελαφρών βαρών έμεινε η Ζωή Φίτσιου, μετά την προσπάθειά της στον τελικό του αγωνίσματος, στο Παγκόσμιο Πρωτάθλημα κωπηλασίας, στο Ρατσίστε της Τσεχίας.\n\nΗ Ελληνίδα κωπηλάτρια τερμάτισε στην 5η και προτελευταία θέση με χρόνο 07:54.21.\n\nΠαγκόσμια Πρωταθλήτρια στο σκιφ ελαφρών βαρών αναδείχτηκε η Ιονέλα Κόζμιουτς από τη Ρουμανία (07:42.59), μετά από συγκλονιστική «μάχη» με την «ασημένια» Μαρτίνε Βελντχούις από την Ολλανδία (07:44.48) και τη «χάλκινη» Τζάκι Κιντλ από τη Νέα Ζηλανδία (07:44.98).\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΤα αποτελέσματα στον τελικό του σκιφ ελαφρών βαρών στο παγκόσμιο πρωτάθλημα κωπηλασίας έχουν ως εξής:\n\n\n\n\n\nΣΚΙΦ ΕΛΑΦΡΩΝ ΒΑΡΩΝ ΓΥΝΑΙΚΩΝ\n\n",
    "Εορτολόγιο: Ποιοι γιορτάζουν σήμερα, Πέμπτη 22 Σεπτεμβρίου": "Σήμερα, 22 Σεπτεμβρίου, σύμφωνα με το εορτολόγιο, είναι του Οσίου Κοσμά του Ζωγραφίτη, Ιερομάρτυρος Φωκά επισκόπου Σινώπης.\n\nΓιορτάζουν τα ονόματα: Ζωγραφιά, Λουίζα, Λοΐζος, Φωκάς, Φώκιος, Φώκης, Φωκία, Φωκίνα\n\nΣαν σήμερα, στις 22 Σεπτεμβρίου\n\n480 π.Χ. Ο ελληνικός στόλος με επιφαλής τον Ευρυβιάδη και τον Θεμιστοκλή νικά τον περσικό στόλο του Ξέρξη Α' στη Ναυμαχία της Σαλαμίνας.\n\n66 Δημιουργείται από το Νέρωνα η ιταλική Λεγεώνα.\n\n1236 Στη μάχη του Σιαουλιάι, οι Λιθουανοί και οι Σεμιγάλιοι κατανικούν τους Λιβονιανούς Αδερφούς του Ξίφους.\n\n1692 Τελευταίοι απαγχονισμοί για μαγεία στις Ηνωμένες Πολιτείες της Αμερικής.\n\n1822 Ναυμαχία μεταξύ ελληνικού στόλου και ενωμένων θαλασσίων δυνάμεων Τουρκίας, Αιγύπτου, Αλγερίας, Τύνιδας και Βαρβαρίας, ανατολικά των Σπετσών.\n\n1824 Πυρπολούνται από τον Κανάρη 2 τουρκικά πλοία στη Χίο.\n\n1869 Ο Χρυσός του Ρήνου, πρώτο μέρος της τετραλογίας Το Δαχτυλίδι των Νιμπελούνγκεν του Ρίχαρντ Βάγκνερ, παρουσιάζεται για πρώτη φορά, στο Μόναχο.\n\n1908 Αναγνωρίζεται η ανεξαρτησία της Βουλγαρίας.\n\n1914 Το γερμανικό υποβρύχιο U9 βυθίζει 3 βρετανικά καταδρομικά στις ολλανδικές ακτές, με 1.400 νεκρούς.\n\n1915 Ο Βασιλιάς Κωνσταντίνος προκαλεί και νέα παραίτηση του Βενιζέλου από την πρωθυπουργία.\n\n1942 Ανατινάζεται η φασιστική οργάνωση ΕΣΠΟ. Από την έκρηξη θα σκοτωθούν Έλληνες δοσίλογοι, ανάμεσά τους και ο αρχηγός της οργάνωσης, Ε. Στεροδήμος.\n\n1943 Το ελληνικό αντιτορπιλικό Ανδρίας Ι προσκρούει σε νάρκη. Από την έκρηξη αποκόπηκε η πλώρη του. Παρά τις ζημιές το πλοίο κατόρθωσε κα έφθασε στις τούρκικες ακτές με 21 νεκρούς και 30 τραυματίες.\n\n1955 Η τηλεόραση είναι γεγονός στη Βρετανία.Πρώτο εμπορικό κανάλι στη χώρα γίνεται το ITV (Independent Television).\n\n1960 Το Μάλι γίνεται ανεξάρτητο κράτος από τη Γαλλία (εθνική εορτή).\n\n1960 Σύμβαση για την έρευνα και εκμετάλλευση πετρελαίων στην περιοχή Θεσσαλονίκης\n\n1961 Υπογράφεται η σύμβαση για την κατασκευή σήραγγας εκτροπής των υδάτων του Αχελώου, μεταξύ της Δ.Ε.Η. και της αμερικανικής κατασκευαστικής εταιρίας Κάιζερ.\n\n1961 Αρχίζουν στο Ηράκλειο Κρήτης οι πανηγυρικοί εορτασμοί για τη συμπλήρωση 1.000 χρόνων από την απελευθέρωση της Κρήτης από τους Άραβες και τη νίκη του Νικηφόρου Β' Φωκά. Αρχίζουν και οι εργασίες του Κρητολογικού Συνεδρίου.\n\n1965 Τερματίζεται ο πόλεμος μεταξύ Ινδίας και Πακιστάν για το Κασμίρ, με την εκεχειρία που κηρύσσει ο ΟΗΕ.\n\n1968 Ιδρύεται η Κομμουνιστική Νεολαία Ελλάδας (ΚΝΕ) .\n\n1971 Αθήνα\n\n1975 Αποτυχημένη απόπειρα δολοφονίας κατά του Ρίτσαρντ Νίξον στην Καλιφόρνια, από τη Σάρα Τζέιν Μουρ.\n\n1976 Στην Ελλάδα, καθιερώνονται βιβλιάρια υγείας για τα μικρά παιδιά.\n\n1979 Πυρηνική δοκιμή στο νησί Μπουβέ του νοτίου Ατλαντικού, πιθανότατα από τη Νότια Αφρική.\n\n1980 Έναρξη του οκταετούς πολέμου Ιράν\n\n1981 Τουρκικό στρατιωτικό αεροσκάφος συντρίβεται στον Έβρο στη διάρκεια ασκήσεων, με 150 νεκρούς.\n\n1983 Ο Κινέζος Ζιανχούα Τσου καταρρίπτει το παγκόσμιο ρεκόρ στο ύψος με 2.38 σε μίτινγκ που γίνεται στη Σαγκάη. Τη χρονιά αυτή το αντίστοιχο ελληνικό είναι 12 πόντους πιο χαμηλά (2.26) και το έχει ο Π. Πανάγος από τις 4 Ιουνίου 1983 έχοντας καταρρίψει το 2.22 του Πατρώνη που κρατούσε από τις 30 Μαΐου 1975.\n\n1986 Υπογράφεται στη Στοκχόλμη από 35 χώρες, συμφωνία για αφοπλισμό.\n\n1988 67 λεπτά διαρκούν οι αψιμαχίες όταν Νοτιοκορεάτες προπονητές χτυπούν τον Νεοζηλανδό διαιτητή λόγω διαφωνίας με την απόφασή του σε αγώνα πυγμαχίας στους Ολυμπιακούς Αγώνες της Σεούλ .\n\n1990 Η Λίβερπουλ σημειώνει την 10η συνεχόμενη νίκη επί της Έβερτον στο 143o ντέρμπι του Μερσεϊσάιντ.\n\n1994 Συναντήσεις του υπουργού Εξωτερικών Καρόλου Παπούλια στη Ν. Υόρκη με τους Σάιρους Βανς και Μπ. Γκάλι σχετικά με το θέμα των σχέσεων της Ελλάδας με την πρώην Γιουγκοσλαβική Δημοκρατία της Μακεδονίας και την Αλβανία.\n\n1996 Στις βουλευτικές εκλογές στην Ελλάδα, το ΠΑΣΟΚ παραμένει στην εξουσία με 41,4% και 162 έδρες, έναντι 38,1% για τη ΝΔ και 108 έδρες. Επίσης, το ΚΚΕ λαμβάνει 5,6% και 11 έδρες, ο Συνασπισμός 5,1% και 10 έδρες, το ΔΗΚΚΙ 4,4% και 9 έδρες, ενώ η Πολιτική Άνοιξη λαμβάνει το 2,94% και δεν μπαίνει στη Βουλή. Παραιτείται ο πρόεδρος της ΝΔ, Μιλτιάδης Έβερτ. Στις 25 Σεπτεμβρίου ορκίστηκε νέα κυβέρνηση, με πρωθυπουργό τον Κώστα Σημίτη.\n\n1996 Πρώτες βουλευτικές εκλογές στην πορτογαλική αποικία του Μακάο (σήμερα ανήκει στην Κίνα).\n\n1997 Η UEFA τιμωρεί την ΡΣΚ Άντερλεχτ με αποκλεισμό ενός έτους από κάθε ευρωπαϊκή διοργάνωση, απόφαση που θα ισχύσει την ποδοσφαιρική περίοδο 1998\n\n1997 Υπογραφή από την Ελλάδα της συμφωνίας του Συμβουλίου της Ευρώπης για την προστασία των εθνικών μειονοτήτων στις χώρες της Ε.Ε.\n\n1997 Σφαγή περισσοτέρων από 200 χωρικών από ισλαμιστές στην Μπεντάλια της Αλγερίας.\n\n1998 Η Νότια Αφρική επεμβαίνει στρατιωτικά στο Λεσότο (τουλάχιστον 30 νεκροί και εκατοντάδες τραυματίες σε συγκρούσεις ανάμεσα σε κυβέρνηση και αντιπολίτευση στο Βασίλειο).\n\n1999 Κινέζοι αρχαιολόγοι ανακάλυψαν τα αρχαιότερα γνωστά μουσικά όργανα (αυλοί φτιαγμένοι από οστά πουλιών) ηλικίας 9.000 ετών.\n\n2000 Εκδηλώσεις στην Αθήνα (πόλη χωρίς αυτοκίνητα\n\n2000 Ένα ανεπανάληπτο ρεκόρ σημειώνει ο 38χρονος Βρετανός κωπηλάτης Στίβεν Ρεντγκρέιβ, ο οποίος πάσχει από διαβήτη, όταν κατακτά το πέμπτο του χρυσό μετάλλιο στην τετράκωπο άνευ πηδαλιούχου στο Σίδνεϊ.\n\n2000 Η Ολλανδέζα Ίνγκε ντε Μπρούιν κάνει το τρίτο της παγκόσμιο ρεκόρ στην κολύμβηση στους Ολυμπιακούς Αγώνες του Σίδνεϊ με 24.13 στα 50μ ελεύθερο.\n\n2000 Ο Βίκτωρας Μήτρου κατακτά το αργυρό μετάλλιο στους Ολυμπιακούς Αγώνες του Σίδνεϊ στην κατηγορία 77 κιλών της άρσης βαρών σηκώνοντας 165 κιλά στο αρασέ, 165 στο ζετέ και 367.5 στο σύνολο.\n\n2001 Ο Αντώνης Φώτσης υπογράφει στην ομάδα \"Μέμφις Γκρίζλις\" και γίνεται ο πρώτος Έλληνας καλαθοσφαιριστής που θα παίξει στο NBA.\n\n2001 Τις σχέσεις με τους Ταλιμπάν διακόπτουν τα Ηνωμένα Αραβικά Εμιράτα.\n\n2002 Αργά τα μεσάνυχτα, οριστικοποιείται η νίκη του καγκελάριου Σρέντερ στις βουλευτικές εκλογές που γίνονται στη Γερμανία. Ο συνασπισμός του SPD και των Πρασίνων κερδίζει νίκη με 38,5%, με διαφορά 8.864 ψήφων από τους Χριστιανοδημοκράτες (CDU/CSU 38,5%).\n\n2002 Στρατιωτικές ενισχύσεις στέλνει η Γαλλία στην Ακτή Ελεφαντοστού, όπου, έπειτα από πραξικόπημα. Ξέσπασαν συγκρούσεις, με περισσότερους από 270 νεκρούς.\n\n2002 Ολοκληρώνεται στο Μόναχο το διήμερο 1ο Παγκόσμιο Πρωτάθλημα Ακραίου Σιδερώματος.\n\n2002 Το χρυσό μετάλλιο στο τρίαθλο γυναικών στο ευρωπαϊκό πρωτάθλημα θαλάσσιου σκι που έγινε στο Ροκεμπρίν της Γαλλίας κατακτά η Αγγελική Ανδριοπούλου.\n\n2003 Νέα επίθεση αυτοκτονίας λαμβάνει χώρα κοντά στο αρχηγείο του ΟΗΕ στη Βαγδάτη. Βομβιστής και αστυνομικός σκοτώθηκαν επιτόπου, ενώ τραυματίστηκαν 18 ακόμα άτομα. Η επίθεση αποσοβήθηκε καθώς ο νεκρός πλέον Ιρακινός φρουρός σταμάτησε έγκαιρα τον ζωσμένο με εκρηκτικά άντρα.\n\n2003 Από σύγκρουση λεωφορείου με φορτηγό που ήταν φορτωμένο με ανθρωπιστική βοήθεια που είχε προορισμό το Μπουρούντι βρίσκουν το θάνατο 46 άνθρωποι και άλλοι 33 τραυματίζονται στην Ουγκάντα.\n\n2004 Ο πρωθυπουργός Κώστας Καραμανλής αποπέμπει για λόγους ηθικής τάξεως τον υπουργό Αγροτικής Ανάπτυξης και Τροφίμων κ. Σάββα Τσιτουρίδη, ο οποίος επί σειράν ετών υπήρξε εκ των θερμοτέρων υποστηρικτών του. Αιτία αποπομπής του υπουργού ήταν η μετεγγραφή του φοιτητή γιου του από Πανεπιστήμιο Κρήτης στο Πάντειο Πανεπιστήμιο.\n\n2004 Προσωρινή έγκριση για τη μερική άρση των κυρώσεων που έχουν επιβληθεί στη Λιβύη, δίνουν απεσταλμένοι της Eυρωπαϊκής Eνωσης.\n\n2004 Ο Ούγγρος Πολ Ζέκερες κατακτά χάλκινο μετάλλιο στη σπάθη στους Παραολυμπιακούς Αγώνες της Αθήνας την ημέρα των 40ών γενεθλίων του και γίνεται ο μοναδικός αθλητής με μετάλλιο τόσο στους Ολυμπιακούς (Σεούλ 1988, χάλκινο στο ομαδικό) και στους Παραολυμπιακούς Αγώνες. Αργυρό μετάλλιο στη σφαίρα (κατηγορία ΕS2) κατακτά ο Γιώργος Καραμηνάς.\n\n2004 H Μαλαισιανή \"Βασίλισσα των Σκορπιών\", Νουρ Μαλένα Χασάν πετυχαίνει νέο παγκόσμιο ρεκόρ ζώντας σε ένα δωμάτιο γεμάτο με σκορπιούς (επί 33 ημέρες, με 6.000 σκορπιούς).\n\n2005 To τηλεοπτικό δίκτυο ITV εορτάζει τα 50ά του γενέθλια.\n\n2006 Τραγωδία στη βορειοδυτική Γερμανία, όταν μαγνητικό τρένο υψηλής ταχύτητας συγκρούστηκε μετωπικά με βαγόνι συντήρησης στη διάρκεια διαδρομής σε δοκιμαστική σιδηροτροχιά. 25 άνθρωποι έχασαν τη ζωή τους και δέκα τραυματίστηκαν.",
    "Πετρέλαιο: Ολοταχώς προς τέταρτη εβδομάδα πτώσης οι τιμές": "Το πετρέλαιο οδηγείται προς πτώση για τέταρτη συνεχόμενη εβδομάδα, μετά από μία σειρά αύξησης των επιτοκίων σε όλο τον κόσμο, που επισκίασαν τις προοπτικές για τη ζήτηση ενέργειας.\n\nΤα συμβόλαια μελλοντικής εκπλήρωσης για το west texas intermediate κινήθηκαν προς τα 83 δολάρια το βαρέλι, με τις τιμές να σημειώνουν πτώση μεγαλύτερη του 2% για την εβδομάδα.\n\nΗ Federal Reserve έδωσε το πιο ξεκάθαρο σήμα μέχρι τώρα ότι είναι πρόθυμη να ανεχθεί μια ύφεση για τις ΗΠΑ προκειμένου να ανακτήσει τον έλεγχο του πληθωρισμού, ενώ το Ηνωμένο Βασίλειο, η Νορβηγία και η Νότια Αφρική αύξησαν επίσης τα επιτόκια.\n\nΤο αργό παραμένει σε τροχιά για την πρώτη τριμηνιαία πτώση σε διάστημα μεγαλύτερο των δύο ετών, καθώς οι ανησυχίες για επιβράδυνση της παγκόσμιας οικονομίας, επιβαρύνουν τις προοπτικές ζήτησης.\n\nΈνα ισχυρότερο δολάριο καθιστά επίσης πιο δύσκολη την πορεία του πετρελαίου, καθώς τα commodities που τιμολογούνται σε δολάρια, καθίστανται πιο ακριβά για επενδυτές.\n\nΤο ρεύμα αύξησης των επιτοκίων είναι απίθανο να σηματοδοτήσει το τέλος μιας εκστρατείας για τον περιορισμό του πληθωρισμού, παρά το ότι οι κεντρικές τράπεζες διατρέχουν τον κίνδυνο να οδηγήσουν τις οικονομίες τους σε ύφεση.\n\nΑυτό σηματοδοτεί μια δραματική αλλαγή σε σχέση με πριν από ένα έτος, όταν οι αξιωματούχοι προέβλεπαν δημοσίως ότι η αύξηση των τιμών λόγω της πανδημίας, σύντομα θα εξασθενίσει.\n\nΟ υπουργός Πετρελαίου της Νιγηρίας τόνισε ότι ο OPEC ίσως υποχρεωθεί να προχωρήσει σε περισσότερες περικοπές στην παραγωγή, εάν οι τιμές μειωθούν περαιτέρω από τα τρέχοντα επίπεδα.\n\nΤο καρτέλ και οι σύμμαχοί του νωρίτερα αυτόν τον μήνα, συμφώνησαν στην πρώτη μείωση της προσφοράς σε διάστημα μεγαλύτερο του ενός έτους.\n\n\"Πρόκειται να είναι ένα πολύ, πολύ ασταθές τελευταίο τρίμηνο. απλώς υπάρχουν πάρα πολλοί και διαφορετικοί παράγοντες που οδηγούν τις τιμές αυτή τη στιγμή\", αναφέρουν αναλυτές.\n\nΤο WTI παράδοσης Νοεμβρίου υποχωρεί 0,5% στα 83,04 δολάρια το βαρέλι, ενώ το brent παράδοσης Νοεμβρίου μειώθηκε 0,4% στα 90,06 δολάρια το βαρέλι.",
    "Δημοψηφίσματα στις κατεχόμενες ουκρανικές περιοχές: Ποιες χώρες έστειλαν παρατηρητές": "Οκτώ χώρες έστειλαν αξιωματούχους για να παρακολουθήσουν «δημοψηφίσματα» που διεξάγονται σε τέσσερις περιοχές της Ουκρανίας για την ένταξη στην Ρωσία, ανέφερε στον ιστότοπό του το υπουργείο της χώρας που είναι υπεύθυνο για τις «προσωρινά κατεχόμενες περιοχές».\n\nΣύμφωνα με την Ουκρανία, πρόκειται για τις εξής χώρες: Λευκορωσία, Συρία, Αίγυπτος, Βραζιλία, Βενεζουέλα, Ουρουγουάη, Νότια Αφρική και Τόγκο.\n\nΣτο μεταξύ το Συμβούλιο της Ομοσπονδίας (η Άνω Βουλή της Ρωσίας) ενδέχεται να ψηφίσει στις 29 Σεπτεμβρίου σχετικά με τη συμφωνία για τις κατεχόμενες ουκρανικές περιοχές να ενταχθούν στη Ρωσία, ανέφερε το πρακτορείο Ria Novosti.\n\nΟ Βλαντίμιρ Πούτιν σχεδιάζει να μιλήσει στην Ομοσπονδιακή Συνέλευση (κοινή συνεδρίαση και των δύο σωμάτων του κοινοβουλίου) την επόμενη μέρα, μετέδωσε το ίδιο πρακτορείο νωρίτερα το Σάββατο.\n\nΟ Ρώσος πρόεδρος απευθύνεται ετησίως στο σώμα για σημαντικά θέματα εσωτερικής και εξωτερικής πολιτικής, αλλά φέτος αναμένεται να συνδυάσει την ομιλία με την προσάρτηση των ουκρανικών περιοχών, επαναλαμβάνοντας ουσιαστικά την εμπειρία της Κριμαίας.\n\nnaftemporiki.gr",
    "Aλβέρτος και Σαρλίν στην κηδεία της βασίλισσας Ελισάβετ": "Ο Αλβέρτος διαβεβαίωσε ότι θα παραστεί στην κηδεία μαζί με τη Σαρλίν, η οποία γεννήθηκε και μεγάλωσε στη Νότια Αφρική, χώρα-μέλος της Κοινοπολιτείας.\n\nΟ πρίγκιπας Αλβέρτος του Μονακό απέτισε φόρο τιμής στη βασίλισσα Ελισάβετ, μια «μεγάλη κυρία», όπως την αποκάλεσε, ανακοινώνοντας ότι θα παραστεί στην κηδεία της μαζί με τη σύζυγό του, Σαρλίν.\n\nΟ θάνατος της βασίλισσας «είναι ένα σημαντικό γεγονός γιατί, μολονότι ήταν προχωρημένης ηλικίας, την θεωρούσαμε σχεδόν άφθαρτη», είπε ο Μονεγάσκος πρίγκιπας, σε τηλεφωνική συνέντευξη που παραχώρησε στο Γαλλικό Πρακτορείο. «Ήταν μια μεγάλη κυρία. Είχε ταυτόχρονα την εξυπνάδα των σημαντικών προσώπων αλλά και το πείσμα, την αποφασιστικότητα και την εξυπνάδα της καρδιάς, ήξερε πώς να δείχνει τη συμπαράστασή της στον κόσμο, είχε μεγάλη αβρότητα», πρόσθεσε.\n\nΟ Αλβέρτος διαβεβαίωσε ότι θα παραστεί στην κηδεία μαζί με τη Σαρλίν, η οποία γεννήθηκε και μεγάλωσε στη Νότια Αφρική, χώρα-μέλος της Κοινοπολιτείας.\n\nΟ Αλβέρτος, που διαδέχτηκε τον πατέρα του, Ρενιέ, το 2005, είχε συναντηθεί πολλές φορές με την Ελισάβετ αλλά και με τον διάδοχό της, τον βασιλιά Κάρολο Γ΄. «Έχουμε μιλήσει πολύ τα τελευταία χρόνια για την οικολογία και την αειφόρο ανάπτυξη, συμφωνούσαμε σε αυτά τα θέματα», πρόσθεσε.\n\nΤο πριγκιπάτο του Μονακό ανακοίνωσε ότι οι σημαίες θα κυματίζουν μεσίστιες από σήμερα μέχρι και την κηδεία της Ελισάβετ, σε ένδειξη τιμής προς το πρόσωπό της.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Το νέο στρατιωτικό όχημα για κάθε έδαφος": "Οι Νοτιοαφρικανοί συνεχίζουν να πρωταγωνιστούν στον χώρο της αμυντικής βιομηχανίας, παρουσιάζοντας ένα προηγμένο ελαφρύ στρατιωτικό όχημα.﻿\n\nΤα λιμνάζοντα νερά της αμυντικής αυτοκινητοβιομηχανίας ταράζει για ακόμα μία φορά η εταιρεία Paramount Group, με έδρα τη Νότια Αφρική, αποκαλύπτοντας ένα νέο 4x4 ελαφρύ τεθωρακισμένο όχημα που μπορεί να κινηθεί άκοπα σε κάθε είδους έδαφος, παρέχοντας υψηλή προστασία στο προσωπικό του.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΔιαβάστε περισσότερα εδώ",
    "Σε αγώνα κρίκετ ο νέος ύμνος της Αγγλίας (vid)": "O εθνικός ύμνος του Ηνωμένου Βασιλείου άλλαξε σε «God Save the King» και ακούστηκε για πρώτη φορά σε παιχνίδι της Εθνικής Αγγλίας , πριν από τον αγώνα κρίκετ κόντρα στη Νότια Αφρική.\n\nΟ θάνατος της Βασίλισσας Ελισάβετ έφερε αλυσιδωτές αλλαγές στο Ηνωμένο Βασίλειο σε όλα τα επίπεδα, με πιο άμεση την άνοδο του Καρόλου στον βασιλικό θρόνο.\n\nΗ συγκεκριμένη αλλαγή είχε με τη σειρά της ως αποτέλεσμα την αναδιαμόρφωση του εθνικού ύμνου για πρώτη φορά μετά από 70 χρόνια, όσα κράτησε και η βασιλεία της Ελισάβετ, ο οποίος πλέον θα ονομάζεται «God Save the King».\n\nΔιαβάστε Επίσης Ολυμπιακός: Η επιλογή του Μίτσελ με Βρουσάι\n\nΓια πρώτη φορά, λοιπόν, ο διαφοροποιημένος ως προς τον στίχο του ύμνος ακούστηκε σε αθλητικό γεγονός και συγκεκριμένα στον αγώνα κρίκετ της εθνικής Αγγλίας απέναντι στη Νότια Αφρική, στο «Oval».\n\nΆπαντες οι Άγγλοι διεθνείς φόρεσαν μαύρα περιβραχιόνια και στη διάρκεια της ανάκρουσης, η εικόνα της Ελισάβετ προβαλλόταν σε μαύρο φόντο στα μάτριξ του γηπέδου.\n\nΗ αναμέτρηση αυτή ήταν προγραμματισμένη να διεξαχθεί την Παρασκευή (9/9), ωστόσο, λόγω του πένθους που κηρύχθηκε στη χώρα και των συνεπακόλουθων αναβολών πολιτικών και αθλητικών εκδηλώσεων, μετατέθηκε για το απόγευμα του Σαββάτου (10/9).",
    "Βιώνουμε μια κρίση, έτοιμη να εκραγεί ανά πάσα στιγμή": "Του Μιχάλη Ψύλου\n\n[email protected]\n\nΤο 1941, βλέποντας την προέλαση του γερμανικού στρατού στη Μόσχα, ο μεγάλος Μπόρις Πάστερνακ έγραφε: «Νιώθουμε το φθινόπωρο να προχωρά με τον ρυθμό της καταστροφής».\n\nΠερίπου 81 χρόνια αργότερα, η Ευρώπη αλλά και όλος ο κόσμος, αντιμετωπίζει μια κατάσταση παρόμοια, αλλά από την ανάποδη: Ενα συναίσθημα επικείμενης καταστροφής επικρέμεται, ιδιαίτερα πάνω από την Ευρώπη, καθώς ο Τρίτος Παγκόσμιος Πόλεμος δεν φαντάζει πλέον και τόσο αδύνατος: Η παγκόσμια οικονομία βυθίζεται σε ένα περίπλοκο και επικίνδυνο βάθος. Από το Βορρά μέχρι το Νότο, η κρίση είναι παντού. Δεν υπάρχει γωνιά του κόσμου που να μην περνάει δυσκολίες και προβλήματα. Δυσκολίες που συνδέονται με τις υψηλές τιμές, μη διαθέσιμες πρώτες ύλες, ακριβή ενέργεια, ανεξέλεγκτη φτώχεια, αυξανόμενα κρατικά χρέη.\n\nΖούμε μια πολύ δύσκολη και επικίνδυνα ανησυχητική ιστορική στιγμή, στην οποία πολιτικοί, οικονομικοί και κοινωνικοί παράγοντες συμπλέκονται, δημιουργώντας ένα πολύ επικίνδυνο δίκτυο αστάθειας. Χωρίς υπερβολή, βιώνουμε μια κρίση που είναι έτοιμη να εκραγεί ανά πάσα στιγμή.\n\nΟι κεντρικές τράπεζες σε όλο τον κόσμο προχωρούν σε ισχυρές παρεμβάσεις στα επιτόκια .Από την αρχή του 2022, οι 23 μεγαλύτερες κεντρικές τράπεζες του κόσμου, αύξησαν το κόστος χρηματοδότησης πάνω από 90 φορές. Η Fed, η ΕΚΤ, η κεντρική τράπεζα της Νορβηγίας, της Ελβετίας (η οποία τελείωσε την εποχή των αρνητικών επιτοκίων), η Τράπεζα της Αγγλίας, αλλά και η Ινδονησία, η Ταϊβάν, οι Φιλιππίνες και η Νότια Αφρική έχουν επιλέξει μαζικές αυξήσεις επιτοκίων,για να αντιμετωπίσουν τις τάσεις του παγκόσμιου πληθωρισμού.\n\nΤα χρηματιστήρια υποχωρούν απότομα, οι αποδόσεις των ομολόγων αυξάνονται και το δολάριο ενισχύεται συνεχώς, καθώς το μήνυμα της Federal Reserve δονεί την παγκόσμια οικονομία: η μάχη με τον πληθωρισμό θα μπορούσε να οδηγήσει σε πολύ υψηλότερα βασικά επιτόκια -έως και 5% - και αναπότρεπτα, στην ύφεση.\n\nΜαύρα σύννεφα στις αγορές\n\nΤο sell-off την περασμένη Παρασκευή ήταν παγκόσμιο, σε μια εβδομάδα όπου η Fed αύξησε για τρίτη φορά τα επιτόκια κατά 75 μονάδες βάσης.\n\nΟι ευρωπαϊκές αγορές υποχώρησαν περισσότερο, με τον «Φούτσι» και τον γερμανικό DAX να κλείνουν με απώλειες περίπου 2%, και τον γαλλικό CAC-40 με πτώση 2,3%.\n\nΤην ίδια ώρα, η ενεργειακή κρίση γίνεται ολοένα και πιο ακριβή,ειδικά για την Ευρώπη: Οι τιμές του φυσικού αερίου ανέκαμψαν ξανά πάνω από τα 200 ευρώ ανά μεγαβατώρα όταν ο Πούτιν ανακοίνωσε μερική επιστράτευση. Ο πόλεμος δεν φαίνεται να έχει ορατό τέλος και το ενεργειακό πρόβλημα για τη Γηραιά ήπειρο βρίσκεται υπερβολικά στο έλεος των γεγονότων της σύγκρουσης.\n\nΩς αποτέλεσμα, τα κράτη πιθανότατα θα πρέπει να παρέμβουν για να βοηθήσουν νοικοκυριά και επιχειρήσεις για να αντέξουν τον χειμώνα που έρχεται. Αυτό σημαίνει οπμως αυξανόμενες κρατικές δαπάνες για τις κυβερνήσεις και πιθανώς δημοσιονομικούς εκτροχιασμούς.\n\n“Οι υψηλές τιμές της ενέργειας πνίγουν επί του παρόντος την οικονομία», δήλωσε ο Τόμας Γκίτζελ επικεφαλής οικονομολόγος της VP Bank. «Οι οικονομικές συνέπειες του πολέμου μόλις τώρα γίνονται πραγματικά εμφανείς και δύσκολα θα μπορούσαν να είναι πιο βάναυσες», προσθέτει.\n\nΗ ευρωζώνη υποφέρει πολύ περισσότερο από τις υψηλές τιμές ενέργειας από ό,τι οι ΗΠΑ, για παράδειγμα, καθώς μέχρι στιγμής εξαρτιόταν σε μεγάλο βαθμό από τη Ρωσία για τον ενεργειακό εφοδιασμό.\n\nΟι αδύναμοι δείκτες για την μεταποίηση (PMI)και τις υπηρεσίες στην Ευρώπη, μαζί με την προειδοποίηση της Τράπεζας της Αγγλίας την Πέμπτη ότι η χώρα είναι ήδη σε ύφεση, έκαναν ακόμη πιο μαύρα τα σύννεφα. Η νέα βρετανική κυβέρνηση της Λιζ Τρας ταρακούνησε επίσης τις αγορές την Παρασκευή με την ανακοίνωση του σχεδίου για σαρωτικές φορολογικές περικοπές και επενδυτικά κίνητρα για να βοηθήσει την οικονομία της. Ο φόβος μιας δυσανάλογης αύξησης του χρέους και μιας περαιτέρω ώθησης του πληθωρισμού, για παράδειγμα, οδήγησε τις αγορές του Ηνωμένου Βασιλείου σε ύφεση όταν η νέα κυβέρνηση Τρας παρουσίασε μέτρα κατά των υψηλών τιμών. Η ισορροπία μεταξύ οικονομικής στήριξης και ελέγχου του χρέους είναι πολύ δύσκολο να επιτευχθεί από τους ευρωπαϊκούς προϋπολογισμούς.\n\n«Ο πληθωρισμός δεν είναι αμερικανικό φαινόμενο, αλλά μια πρόκληση και για τις παγκόσμιες αγορές», δήλωσε ο Μαικλ Αρόουν,επικεφαλής στρατηγικός επενδύσεων στην State Street Global Advisors. «Είναι σαφές ότι η οικονομία επιβραδύνεται, αλλά ο πληθωρισμός αυξάνεται και η κεντρική τράπεζα είναι υποχρεωμένη να το αντιμετωπίσει».\n\nΜε άξονα την Ευρώπη, η ΕΚΤ αυξάνει επίσης τα επιτόκια, σε μια εποχή που η ΕΕ μαστίζεται από την ενεργειακή κρίση και απειλείται από τον πόλεμο στην αυλή της».\n\nΤο κλίμα στις αγορές επιδεινώθηκε καθώς η Fed προέβλεψε ότι θα μπορούσε να αυξήσει το βασικό επιτόκιό της στο υψηλό 4,6% μέχρι τις αρχές του 2023. Ωστόσο, οι αναλυτές στρατηγικής εξακολουθούν να θεωρούν ότι είναι ρευστό και αυτό το ποσοστό, μέχρι να ξεκαθαρίσει η πορεία του πληθωρισμού.\n\nΟ Μαρκ Τσάντλερ, επικεφαλής στρατηγικής αγοράς στην Bannockburn Global Forex, πιστεύει ότι οι αγορές αρχίζουν να προεξοφλούν ένα υψηλότερο βασικό επιτόκιο για τη Fed, έως και 5%. «Θα έλεγα ότι οι δυνάμεις απελευθερώθηκαν από τη Fed ενθαρρύνοντας την αγορά να ανατιμήσει το τερματικό επιτόκιο. Αυτός ήταν σίγουρα ένας από τους παράγοντες που ενισχύουν αυτήν την αστάθεια».\n\nΚέρδη για τις ΗΠΑ\n\nΑλλά η αύξηση των επιτοκίων σημαίνει ταυτόχρονα και προσπάθεια «εμψύχωσης» της οικονομίας, γιατί γενικά λαμβάνονται λιγότερα δάνεια για την αγορά πραγμάτων και ως εκ τούτου το σύστημα επιβραδύνεται και οι τιμές πέφτουν. Για τις Ηνωμένες Πολιτείες όμως, αυτό σημαίνει ότι οι χρηματοοικονομικές επενδύσεις γίνονται πιο κερδοφόρες κατά μέσο όρο, επειδή η επένδυση εκεί εγγυάται υψηλότερα επιτόκια. Οι αμερικανικοί τίτλοι αγοράζονται σε δολάρια και η εισροή ξένων κεφαλαίων αυξάνει την αξία τους.\n\nΑντίθετα, στην Ευρώπη, οι επενδυτές, φοβισμένοι από τις συνέπειες του πολέμου στην Ουκρανία και τους φόβους μιας επερχόμενης ύφεσης, εγκαταλείπουν την Ευρώπη και τείνουν να αποθεματοποιούν σε δολάρια, γνωρίζοντας ότι είναι το ασφαλέστερο νόμισμα στον κόσμο.\n\nΗ ενίσχυση του δολαρίου επηρέασε και τις αγορές ενέργειας. Το πετρέλαιο αγοράζεται μόνο σε δολάρια και όσο ισχυρότερο είναι το δολάριο, τόσο περισσότερα ευρώ θα χρειαστούν για να αγοράσει η ΕΕ ένα βαρέλι πετρέλαιο. Στο παρελθόν, οι διακυμάνσεις στην τιμή του αργού πετρελαίου μετριάζονταν από την ευνοϊκή συναλλαγματική ισοτιμία. Για παράδειγμα, όταν το 2008 η τιμή του βαρελιού είχε φτάσει τα 144 δολάρια, με την ευνοϊκή ισοτιμία για το ευρώ, η τελική τιμή στην Ευρώπη ήταν μόλις 97 ευρώ. Σήμερα οι αυξήσεις δεν μετριάζονται πλέον από ένα ισχυρό ευρώ και έχουν άμεσο και επώδυνο αντίκτυπο σε επιχειρήσεις και νοικοκυριά . Σε αυτό προστίθεται το γεγονός ότι, για να αντισταθμίσει τις χαμηλότερες προμήθειες ρωσικού φυσικού αερίου, η ΕΕ έχει προβλέψει μεγαλύτερες εισαγωγές υγροποιημένου αερίου από τις Ηνωμένες Πολιτείες, επομένως και σε αυτήν την περίπτωση θα πληρώσει σε δολάρια.\n\nΠερισσότερη αστάθεια\n\nΟ Αρόουν τονίζει ότι στην κρίση συμβάλουν και άλλοι παράγοντες,παγκοσμίως. «Η Κίνα μέσω της στρατηγικής της για τον μηδενικό Covid, έχει επιβραδύνει την οικονομική ανάπτυξη», προσθέτει.\n\nΣε όλο τον κόσμο, βλέπουμε να επιβραδύνονται οι οικονομίες, καθώς οι κεντρικές τράπεζες δεσμεύονται να περιορίσουν τις υψηλές τιμές. Την ίδια ώρα μάλιστα που αυξάνουν τα επιτόκια, τερματίζουν τα προγράμματα αγοράς ομολόγων. «Μέχρι να έχουμε μια εικόνα όπου τα επιτόκια μειώνονται και ο πληθωρισμός αρχίζει να υποχωρεί, πρέπει να περιμένουμε περισσότερη αστάθεια στο μέλλον», λέει ο Αρόουν. Το σημείο προβληματισμού, ωστόσο, είναι το εξής: θα μπορέσει αυτή η μαζική παρέμβαση των κεντρικών τραπεζών να σταματήσει τον εξίσου τεράστιο πληθωρισμό πριν ξεσπάσει μια ύφεση; Η απάντηση είναι αβέβαιη. Όπως υπογραμμίζουν οι εμπειρογνώμονες του ιταλικού Ινστιτούτου Διεθνούς Πολιτικής ISPI: « τα μέσα νομισματικής πολιτικής είναι από τη φύση τους αργά για να δώσουν γρήγορα αποτελέσματα». Εξετάζοντας τους ρυθμούς πληθωρισμού των ΗΠΑ τα τελευταία 100 χρόνια, χρειάζονταν κατά μέσο όρο 16 μήνες για μια αυστηρή νομισματική πολιτική για να επαναφέρει τα επίπεδα τιμών από το ανώτατο όριο στο 2%. Υπάρχει επομένως ο κίνδυνος οι επιπτώσεις αυτών των παρεμβάσεων να αποδειχθούν υπερβολικές εκ των υστέρων, όταν ήδη βρίσκεται σε εξέλιξη μια οικονομική επιβράδυνση.\n\nΌπως επισημαίνει το Ispi: «Οι κίνδυνοι είναι πολλοί: από την αστάθεια των χρηματοπιστωτικών αγορών μέχρι την επιδείνωση της αγοράς εργασίας και κυρίως την ύφεση» . Αυτός είναι ο λόγος για τον οποίο οι προβλέψεις ανάπτυξης για το επόμενο έτος πέφτουν με κάθε αύξηση των επιτοκίων…",
    "Δέκα πράγματα που (ίσως) δε γνωρίζατε για τον Φέντερερ": "Ο Ρότζερ Φέντερερ εκτός από «αρτίστας» στα κορτ, ήταν καλός και σε άλλα σπορ, αλλά και στην... μουσική. Για την καριέρα του Ρότζερ Φέντερερ έχουν γραφτεί τόσα κείμενα που δεν φτάνουν ούτε… δυο ζωές για να τα διαβάσει κανείς όλα.\n\nΟ Ελβετός εδώ και 20 περίπου χρόνια απασχολεί καθημερινά τα ΜΜΕ, ακόμη κι όταν δεν αγωνίζεται, καθώς μιλάμε για ένα θρύλο και ένα από τα μεγαλύτερα brand name του αιώνα που διανύουμε.\n\nΥπάρχουν όμως και πράγματα που δεν είναι και τόσο γνωστά για τον 41χρονο Ελβετό. Οπως ότι επέλεξε να κάνει κι άλλα σπορ για να απαπτύξει ιδιαίτερες δεξιότητες που θα τον βοηθούσαν στην καριέρα του στο τένις. Αλλά και το γεγονός ότι ασχολείται ερασιτεχνικά με τη μουσική, παίζοντας μάλιστα δύο όργανα.",
    "Αντάμωσαν οι Πιτσικάκηδες από Κρουσώνα μέχρι Ιταλία…": "Με ένα νέο μέλος τους αντάμωσε η οικογένεια των Πιτσικάκηδων στο Κρουσώνα και γιόρτασαν το γεγονός.\n\nΤης Μαρίας Καλλέργη\n\nΤιμώμενο πρόσωπο στο αντάμωμα που είχε το βράδυ της Δευτέρας, η οικογένεια σε τραπέζι σε κατάστημα της παραλιακής του Ηρακλείου, η Maria Tereza Piccikachi από την Καζέρτα, περιοχή κοντά στη Νάπολη της Ιταλίδας.\n\nΗ Ιταλίδα Αρχιτέκτονας και ξεναγός έφθασε ως την Κρήτη αφού πρώτα αναζήτησε τις ρίζες στο νησί μας μέσα από το διαδίκτυο. Εξηγώντας η ίδια στο neadrasis.gr πως ξεκίνησε αυτή η ιστορία η κ. Maria Tereza Piccikachi άνοιξε το κουτί των αναμνήσεων και γυρίζοντας στην παιδική της ηλικία θυμήθηκε τις οικογενειακές διηγήσεις για τον προπάππο της τον Πιτσικάκη από την Κρήτη.\n\nΟ προπάππος λοιπόν είχε πάει σε εργαστήρι γλυπτικής ως μαθητευόμενος δίπλα στον διάσημο γλύπτη Μάρκο Μποτιλιέρι σε ένα μοναστήρι στην Καζέρτα. Έργο του εργαστηρίου είναι διάσημα και κοσμούν σημαντικά μουσεία.\n\nΑυτό που προφανώς κράτησε στην τον προπάππου της Μαρίας Τερέζας ήταν … ο έρωτας. Κάπως έτσι φθάσαμε στο σήμερα με τον πατέρα της Μαρίας να είναι πλέον ηλικιωμένος και συνταξιούχος, αφού υπήρξε σχεδιαστής αυτοκινήτων στη Ferrari για πολλά χρόνια, και την Μαρία και τους αδερφούς τους τον Αντόνιο και τον Βιτσέντζο να ζουν και να εργάζονται στην περιοχή.\n\nΒρήκε διαδικτυακά την…. ξαδέρφη από τον Κρουσώνα\n\nΗ Μαρία άρχισε να ψάχνει το σόι της στην Κρήτη και έτσι βρήκε σε κοινωνικό δίκτυο τη συνονόματη της Μαρία Πιτσικάκη. Όταν η επίτιμη πρόεδρος του Αναπτυξιακού Συλλόγου Γυναικών Επιχειρηματιών Κρήτης έλαβε ένα μήνυμα από την συνονόματη της έμεινε έκπληκτη. Ωστόσο ξεκίνησε μια συνομιλία που πριν από τρία χρόνια που η Κρητικιά Μαρία Πιτσικάκη πήγε στην Ιταλία συνάντησε από κοντά την Ιταλίδα Μαρία Πιτσικάκη. Στο πρόσωπο δε του πατέρα και του αδερφού της είδε εκπληκτικές ομοιότητες με συγγενείς από τον Κρουσώνα, όπως και στο πρόσωπο της ίδιας της Μαρίας ομοιότητες με γυναίκες από το χωριό.\n\nΟμοιότητες που είχαν την ευκαιρία να διαπιστώσουν και οι υπόλοιποι … συγγενείς που συναντήθηκαν χθες. Με το νόστιμο φαγητό να ξεχωρίζει και το καλό κρασί να ευφραίνει την καρδιά και να κάνει έντονα τα συναισθήματα, η Μαρία χάθηκε σε αγκαλιές, χαμόγελα και κουβέντες ψυχής. Από την πλευρά τους οι Κρητικοί Πιτσικάκηδες άνοιξαν μια μεγάλη αγκαλιά για την εκλεκτή μουσαφίρισα δείχνοντας της με κάθε τρόπο πως την υπολογίζουν σαν μία από αυτούς!\n\nΤην επόμενη μέρα η Μαρία θα πήγαινε ξανά στον Κρουσώνα, όπου είχε βρεθεί και το πρωί της προηγούμενης μέρας αναφωνόντας χαμογελαστή και περήφανη: Εδώ είναι το χωριό μου!\n\nΗ Μαρία Τερέζα Πιτσικάκη ήρθε για πρώτη φορά στην Κρήτη δηλώνοντας ενθουσιασμένη για τον τόπο και τους ανθρώπους. Ιδιαιτέρως μάλιστα για τη μεγάλη δική της οικογένεια, για την οικογένεια των Πιτσικάκηδων.\n\nΑμέσως δήλωσε πως αυτή η συνάντηση θα έχει και συνέχεια και με την ιδιότητα της ως ξεναγού θα ήθελε να φέρει ανθρώπους από την πατρίδα της για να γνωρίσουν τον υπέροχο τόπο μας.\n\nΩς τη νότια Αφρική\n\nΠάντως η αναζήτηση των απανταχού Πιτσικάκηδων συνεχίζεται καθώς η Ιταλίδα Μαρία Πιτσικάκη έχει φτιάξει σελίδα στο facebook με τίτλο Famiglia Piccicachi συγκεντρώνοντας μέλη της οικογένειας από όλο τον κόσμο.\n\nΉδη η ανταπόκριση είναι μεγάλη από την Ελλάδα και πολλές χώρες του εξωτερικού ως και από τη νότια Αφρική.\n\nΈτσι το διαδίκτυο γίνεται αφορμή να ενώσει ανθρώπους με κοινές ρίζες και πόσο μάλλον στην συγκεκριμένη περίπτωση που αφορά μια γνωστή και δεμένη οικογένεια όπως τους Πιτσικάκηδες.\n\nΠάντως οι Πιτσικάκηδες που κατάφεραν να βρεθούν χθες διασκέδασαν και βεγγέρισαν ως αργά δίνοντας υπόσχεση για ανανέωση της συνάντησης στην Κρήτη αλλά και στην Ιταλία, στο … χωριό της ξαδέρφης τους!\n\nΠΗΓΗ",
    "Air France: 171 προορισμοί από Παρίσι αυτόν τον χειμώνα - 5 νέα δρομολόγια": "Έπειτα από ένα καλοκαίρι που χαρακτηρίστηκε από έντονη ζήτηση για ταξίδια, η Air France συνεχίζει να επεκτείνει το παγκόσμιο δίκτυό της. Κατά τη χειμερινή περίοδο 2022-2023 (Νοέμβριος 2022 - Μάρτιος 2023), η εταιρεία θα εξυπηρετεί 171 προορισμούς, συμπεριλαμβανομένων 86 μεγάλων αποστάσεων και 85 μεσαίων αποστάσεων.\n\nΣύμφωνα με σχετική ανακοίνωση, ο στόλος της εταιρείας θα είναι σε λειτουργία στο σύνολό του και τα επίπεδα χωρητικότητας σε όλο το δίκτυο θα είναι κοντά σε εκείνα του χειμώνα του 2019.\n\nΣτο τέλος του έτους θα λανσαριστούν οι νέες καμπίνες μεγάλων αποστάσεων της Air France. Η εταιρεία, σημειώνει ότι παραμένει σταθερή στην στρατηγική της να κινείται ανοδικά και πρόκειται σταδιακά να εγκαταστήσει τη νέα θέση Business η οποία θα μετατρέπεται σε κανονικό κρεβάτι μήκους σχεδόν 2 μέτρων στα δώδεκα αεροσκάφη τύπου Boeing 777-300 ER. Μια νέα συρόμενη πόρτα θα καθιστά δυνατή την απόλυτη απομόνωση του χώρου του καθίσματος, προσφέροντας ιδιωτικότητα από την υπόλοιπη καμπίνα. Η πρώτη πτήση θα πραγματοποιηθεί τις επόμενες εβδομάδες με προορισμό τη Νέα Υόρκη - JFK.\n\nΠτήσεις μεγάλων αποστάσεων: Έναρξη του δρομολογίου Παρίσι-Charles de Gaulle - Newark, επανέναρξη της πτήσης για Cape Town (Νότιος Αφρική) και Τόκιο-Haneda (Ιαπωνία)\n\nΣτη Βόρεια Αμερική και για δεύτερο συνεχόμενο χειμώνα η Air France θα εκτελεί το απευθείας δρομολόγιο μεταξύ Pointe-à-Pitre (Γουαδελούπη) και Μόντρεαλ (Καναδά) από τις 22 Οκτωβρίου 2022, με δύο πτήσεις την εβδομάδα που θα πραγματοποιούνται με Airbus A320.\n\nΕπίσης, θα ξεκινήσει στις 12 Δεκεμβρίου 2022 καθημερινά απευθείας δρομολόγια μεταξύ του κόμβου της στο Παρίσι (Charles de Gaulle) και της Νέας Υόρκης, αεροδρόμιο Newark Liberty Airport (EWR), του δεύτερου μεγαλύτερου διεθνούς αεροδρομίου που εξυπηρετεί τη Νέα Υόρκη και την ευρύτερη περιοχή. Η καθημερινή αυτή πτήση που θα εκτελείται με Boeing 777-200 ER σηματοδοτεί την επιστροφή της Air France στο Newark, τον ιστορικό προορισμό της εταιρείας που εξυπηρετούνταν απευθείας έως το 2012. Πρόκειται για μια πτήση που θα προσφέρεται επιπρόσθετα στα \"Shuttle\" δρομολόγια που είναι διαθέσιμα μεταξύ Παρισιού-Charles de Gaulle και Νέας Υόρκης-John F. Kennedy (JFK) με 6 καθημερινές πτήσεις να εκτελούνται από την Air France και 2 από το άλλο μέλος της Skyteam, την συνεργαζόμενη Delta Air Lines.\n\nΤέλος, το θερινό δρομολόγιο Παρίσι-Charles de Gaulle – Ντάλας θα συνεχιστεί και την χειμερινή περίοδο με τρεις πτήσεις την εβδομάδα που θα εκτελούνται με 777-200 ER.\n\nΣτην Αφρική η Air France θα επαναφέρει τις πτήσεις μεταξύ Παρισιού-Charles de Gaulle και Κέιπ Τάουν (Νότια Αφρική) στις 30 Οκτωβρίου 2022, οι οποίες είχαν ανασταλεί από την αρχή της κρίσης του Covid. Τρεις εβδομαδιαίες πτήσεις θα εκτελούνται με Boeing 787-9. Εκτός από το Κέιπ Τάουν η Air France πραγματοποιεί 7 εβδομαδιαίες πτήσεις προς το Γιοχάνεσμπουργκ στη Νότιο Αφρική.\n\nΣημείωση: στο πλαίσιο του σταδιακού ανοίγματος των συνόρων της Ιαπωνίας, η Air France έχει επαναφέρει τις πτήσεις μεταξύ Παρισιού-Charles de Gaulle και Τόκιο-Haneda (Ιαπωνία), με 5 εβδομαδιαίες πτήσεις που εκτελούνται με Boeing 787-9. Αυτόν τον χειμώνα, η Air France θα πετά από το Παρίσι προς τα δύο αεροδρόμια του Τόκιο, με έως 5 εβδομαδιαίες πτήσεις προς το αεροδρόμιο του Τόκιο Narita από το Παρίσι-Charles de Gaulle.\n\nΠτήσεις μικρών και μεσαίων αποστάσεων: Στο επίκεντρο οι χειμερινοί προορισμοί με 4 εποχικά δρομολόγια από το Παρίσι-Charles de Gaulle προς Αυστρία, Νορβηγία και Φινλανδία\n\nΑπό τις 30 Οκτωβρίου 2022, η Air France θα ξεκινήσει ένα νέο δρομολόγιο μεταξύ Παρισιού-Orly και της Casablanca, με μια καθημερινή πτήση που θα εξυπηρετείται από Airbus A320. Την ίδια ημερομηνία, το δρομολόγιο Νίκαια-Λονδίνο (Μεγ. Βρετανία), το οποίο έως τώρα πραγματοποιούταν μόνο κατά τη διάρκεια της υψηλής θερινής περιόδου, θα ενταχθεί στο ετήσιο πρόγραμμα, με μια καθημερινή πτήση που θα εκτελείται με Airbus A320.\n\nΤο εποχικό δρομολόγιο Παρίσι-Charles de Gaulle – Ροβανιέμι (Φινλανδία) το οποίο ξεκίνησε το 2021, θα επανέλθει στο πρόγραμμα από τις 27 Νοεμβρίου με έως και μία πτήση καθημερινά με Airbus A320 κατά τη διάρκεια της περιόδου των Χριστουγέννων.\n\nΣτις 10 Δεκεμβρίου 2022 τέσσερις νέοι προορισμοί θα ενταχθούν στο δίκτυο της Air France:",
    "Τομ Κρουζ: «Κόβει την ανάσα» το βίντεο με την πτήση στο γύρισμα του νέου «Mission: Impossible»": "Κλείσιμο\n\nΚλείσιμο\n\nΕίναι πλέον γνωστό για τον Τομ Κρουζ , πως επιλέγει να γυρίζει μόνος του όλες τις επικίνδυνες σκηνές των ταινιών που πρωταγωνιστεί, χωρίς καμία βοήθεια από κασκαντέρ.Για μία ακόμη φορά και με αφορμή τα γυρίσματα της νέας ταινίας « Mission: Impossible » ο Χολιγουντιανός ηθοποιός έδειξε την... παράτολμη συμπεριφορά του, καθώς βίντεο τον κατέγραψε να στέκεται σε ένα αεροπλάνο, ενώ πετούσε πάνω από το φαράγγι του ποταμού Blyde στη Νότια Αφρική.Ο ηθοποιός, ο οποίος βρίσκεται σε ηλικία 60 ετών, δείχνει να προετοιμάζει εντυπωσιακές σκηνές, για το επόμενο franchise του, που θα κυκλοφορήσει στις κινηματογραφικές αίθουσες στις 14 Ιουλίου 2023.Ο Τομ Κρουζ, ο οποίος δηλώνει «λάτρης της αδρεναλίνης», φορώντας ένα καφέ σακάκι με ασορτί παντελόνι, χωρίς κράνος, έκανε το ριψοκίνδυνο κόλπο και είπε στην κάμερα: «Γεια σε όλους, μακάρι να ήμουν εκεί μαζί σας, λυπάμαι για όλο τον επιπλέον θόρυβο. Όπως μπορείτε να δείτε, γυρίζω την τελευταία σκηνή του Mission: Impossible. Αυτή τη στιγμή βρισκόμαστε πάνω από το πανέμορφο φαράγγι του ποταμού Blyde στην εκπληκτική Νότια Αφρική και φτιάχνουμε αυτή την ταινία».Το μήνυμα το άφησε στους τηλεθεατές, λίγο πριν κάνει τη βουτιά, στεκούμενος όρθιος πάνω στο κόκκινο αεροσκάφος.Μόλις πριν από λίγους μήνες αποκαλύφθηκε, μέσα από το Empire ότι υπάρχει μία σκηνή στην επερχόμενη ταινία, κατά τη διάρκεια της οποίας ο ηθοποιός, κινδύνευσε να σκοτωθεί. Όπως εξηγεί, η συγκεκριμένη σκηνή ήθελε τον Ίθαν Χαντ, να πέφτει με τη μηχανή του στον γκρεμό στις νορβηγικές βουνοκορφές. Για να μαγνητοσκοπηθεί η σκηνή με φόντο την άβυσσο που υπήρχε κάτω, ένα ελικόπτερο πετούσε χαμηλά, όσο πραγματοποιούνταν το τετράωρο γύρισμα.Την ώρα που το ελικόπτερο πετούσε κάτω από το σημείο που βρισκόταν ο Τομ Κρουζ, εκείνος έπρεπε να μετρήσει εώς το 6 και έπειτα να ανοίξει το αλεξίπτωτο του για να σωθεί, γεγονός που καθιστούσε από μόνο του επικίνδυνο το γύρισμα, καθώς αν κάτι πήγαινε λάθος, ο ηθοποιός θα βρισκόταν πάνω στον έλικα.Ο ίδιος περιέγραψε με λεπτομέρειες την εμπειρία του από το γύρισμα και μάλιστα την χαρακτήρισε ως «την μεγαλύτερη τρέλα της καριέρας του». «Πρώτον: αν ο άνεμος φυσούσε πιο δυνατά από τις πρόβες, θα με έριχνε από τη ράμπα. Δεύτερον, το ελικόπτερο πετούσε χαμηλά και αυτό ήταν πρόβλημα. Έπρεπε κανείς να υπολογίσει πόσο ψηλό θα είναι το τελικό άλμα και να μην χτυπήσει το ελικόπτερο! Τρίτον, μία στραβή προσγείωση και δεν ξέραμε πώς θα μπλεκόταν το σώμα μου με τη μηχανή».Μάλιστα σε συνέχεια των δηλώσεών του μίλησε για μερικές ακόμα δυσκολίες, που υπήρξαν στο γύρισμα, αποδεικνύοντας πως η παραμικρή λεπτομέρεια θα μπορούσε να αποβεί μοιραία: «Είχα 6 δευτερόλεπτα να επιτρέψω στις κάμερες να πιάσουν το άλμα και την πτώση και μετά να ανοίξω το αλεξίπτωτο. Αν δεν μετρούσα σωστά, το αλεξίπτωτο θα μπλεκόταν με τη μηχανή και τότε...κανείς δεν ξέρει πώς θα καταλήγαμε».Στην ταινία, η οποία θα είναι η έβδομη του franchise, θα πρωταγωνιστήσουν ο Κρουζ μαζί με τη Χέιλι Άτγουελ, τον Σάιμον Πεγκ, τη Ρεμπέκα Φέργκιουσον και τον Κάρι Έλγουις.",
    "": "",
    "Bloomberg: Πόσο πιθανό είναι το ενεργειακό «μπλακ-άουτ» στην Ευρώπη - Ρόλο κλειδί θα παίξει ο καιρός": "Πολλά θα εξαρτηθούν από το πως θα είναι οι καιρικές συνθήκες το προσεχές χρονικό διάστημα\n\nΓια το δραματικό σενάριο ενόςστην Ευρώπη αναφέρεται σε δημοσίευμα του τοΗ θερμοκρασία βρίσκεται σε χαμηλά επίπεδα., τα μαγειρέψουν, τα πλύνουν τα ρούχα τους, να δουν τηλεόραση. Αλλά ο διαχειριστής του δικτύουαντιμετωπίζει προβλήματα και δυσκολεύεται να διατηρήσει «ανοιχτούς» τους διακόπτες.το οποίο δηλώνει ότι οι ενεργειακές προμήθειες βρίσκονται στα όριά τους. Έχει ήδη κοπεί η παροχή σε ορισμένους μεγάλους βιομηχανικούς χρήστες, ενώ τα νοικοκυριά έχουν λάβει επείγον αίτημα μείωσης της χρήσηςΟ πάροχος, ωστόσο, χρειάζεται να λάβει ακόμη πιο δραστικά μέτρα,σε ορισμένες περιοχές, προκειμένου να αποφευχθεί μια ολική κατάρρευση του συστήματος».«Η πραγματικότητα είναι ότι δεν υπάρχει αρκετό αέριο στην Ευρώπη», τονίζει ο, επικεφαλής ενέργειας στο βρετανικό, υπογραμμίζοντας πως εάν η ζήτηση δεν περιοριστείΤονίζει μάλιστα πως το ακραίο σενάριο είναι το ίδιο να γίνει και με τα νοικοκυριά».«Εάν έχουμε έναν πραγματικό δύσκολο χειμώνα, τότε αυτό θα έχει δραματικό αντίκτυπο στο δίκτυο» προειδοποιεί οσύμβουλος ο οποίος μέχρι πρότινος εργαζόταν στο υπουργείο Ενέργειας και Επιχειρήσεων του«Όσες περισσότερες μειώσεις δούμε -ιδίως το καλοκαίρι- στην κατανάλωση, τόσο λιγότερο πιθανό είναι η Ευρώπη να αντιμετωπίσει τον κίνδυνο των μπλακ-άουτ» εκτιμά η, σε σημείωμά της.Προηγούμενα περιστατικά υπάρχουν πολλά.τον περασμένο χρόνο με αποτέλεσμα εκατομμύρια καταναλωτές να μείνουν στο σκοτάδι επί μέρες, ενώ λίγο έλειψε να αντιμετωπίσει πρόβλημα εκτεταμένου μπλακ άουτ και η Καλιφόρνια αυτό το μήνα στη διάρκεια κύματος καύσωνα.έχει πείρα από κυλιόμενα μπλακ άουτ κυρίως λόγω της χρόνιας παραμέλησης της συντήρησης του δικτύου και των πενιχρών επενδύσεων σε αυτό με τους πολίτες να ταλαιπωρούνται από την παράλυση συσκευών (πλυντήρια, φούρνοι κτλ), του δικτύου wi-fi και των ερυθρών σηματοδοτών μεταξύ άλλων.",
    "Φυγάς συνελήφθη όταν μπήκε σε αστυνομικό τμήμα για να υποβάλει αίτηση για εργασία": ". SAPS\n\nΤο όνομα του Τόμας Νγκόκο έγινε πρωτοσέλιδο στη Νότια Αφρική καθώς αποκαλείται «ο πιο ανόητος εγκληματίας της Νότιας Αφρικής» και αυτό γιατί μπήκε σε ένα αστυνομικό τμήμα για να υποβάλει αίτηση για εργασίας, παρά το γεγονός ότι ήταν σε λίστα καταζητούμενων εγκληματιών.\n\nΟ 40χρονος ήταν φυγάς εδώ και επτά χρόνια καθώς είχε κλέψει προϊόντα υλικής αξίας άνω των 1.200 δολαρίων ενώ εργαζόταν ως ντελιβεράς σε μια εταιρεία το 2015.\n\nΔιαφήμιση\n\nΣύμφωνα με πληροφορίες, παρέδιδε τα προϊόντα σε άλλες διευθύνσεις χωρίς τη συγκατάθεση ή τη γνώση του ιδιοκτήτη της εταιρείας που εργαζόταν. Όταν ένας διευθυντής κατάλαβε τις κομπίνες τους ο εργοδότης του, του υπέβαλε μήνυση, αλλά αυτός είχε παραιτηθεί με αποτέλεσμα να αποφύγει τη σύλληψη εδώ και επτά χρόνια.\n\nΟ εκπρόσωπος της αστυνομίας της Μπουμαλάνγκα, ταξίαρχος Σέλβι Μοχλάλα, είπε στους δημοσιογράφους ότι στις 15 Αυγούστου, ο 40χρονος άνδρας φέρεται να μπήκε στο αστυνομικό τμήμα για να παραπονεθεί ότι δεν είχε λάβει απάντηση στην αίτησή του.\n\n«Ο ύποπτος συνελήφθη τη Δευτέρα, 15 Αυγούστου 2022, αφού επισκέφτηκε το αστυνομικό τμήμα», είπε ο Μοχλάλα στο iol.co.za.\n\nΣύμφωνα με πηγές της Νότιας Αφρικής, οι αρχές επιβολής του νόμου «διαφημίζουν» τη σύλληψη του Νγκόκο ως παράδειγμα της «προσπάθειας της αστυνομίας να βρεθούν και να οδηγηθούν στη δικαιοσύνη οι καταζητούμενοι».\n\nΔιαφήμιση\n\n«Εργαζόμαστε μέρα και νύχτα για τη δημιουργία ενός ασφαλούς περιβάλλοντος για όλους τους πολίτες», δήλωσε ο Αντιστράτηγος Σαμακαλέγκ Μαναμέλα.",
    "Από την Ουκρανία στην Ταϊβάν: Ένα τσιγάρο δρόμος…": "Σαφείς αιτίες, κατασκευασμένες αφορμές:\n\n· Οι ΗΠΑ έχουν ένα φωτοτυπικό μηχάνημα που παράγει δολάρια χωρίς κανένα αντίκρισμα. Το γουάν παίρνει σιγά–σιγά την πρωτοκαθεδρία κλονίζοντας σοβαρά την αμερικανική παγκόσμια οικονομική κυριαρχία. Επιπλέον οι κινέζοι κατέχουν τεράστιο τμήμα από το χρέος της Αμερικής.\n\n· Οι G7 (οι 7 πλουσιότερες χώρες του κόσμου: Γαλλία, Γερμανία, ΗΠΑ, ΜΒ, Ιαπωνία, Καναδάς, Ιταλία) αντιπροσωπεύουν λιγότερο από 0,7 δισεκατομμύρια ανθρώπους, ενώ οι BRICS (Βραζιλία, Ρωσία, Ινδία, Κίνα, Νότια Αφρική) περισσότερο από 3 δισεκατομμύρια. Φαίνεται ότι σύντομα το γουάν, οι BRICS, οι απεριόριστες πηγές τους και η τεράστια εσωτερική αγορά τους θα είναι το μέλλον και το δολάριο και οι G7 το παρελθόν...\n\n· ΠΡΕΠΕΙ (κατά τους αμερικανούς) η Κίνα να υποχωρήσει και ει δυνατόν να καταρρεύσει άμεσα. Πως;\n\n· Οικονομικά, δημιουργώντας οι δυτικοί καπιταλιστές στον Τρίτο Κόσμο και αλλού (π.χ. Τουρκία) “μικρές Κίνες” με φτηνό εργατικό δυναμικό. Με αυτόν τον τρόπο θα προσελκύσουν τους μεγαλοεπενδυτές να εγκαταλείψουν την Κίνα για πιο συμφέροντα σκλαβοπάζαρα (ήδη οι G7 δέσμευσαν σε πρώτη φάση 600 δις γι’ αυτόν τον σκοπό).\n\n· Πολιτικά/στρατιωτικά με τεχνητή όξυνση. Η Ταϊβάν ΕΙΝΑΙ κινεζικό έδαφος. Απλά ο Τσιανγκ Κάι-Σεκ, σφαγέας του κινεζικού λαού, κυνηγημένος από τον Μάο Τσε Τουνγκ, το 1949 κατέφυγε στην Ταϊβάν, μαζί με δύο εκατομμύρια Κινέζους εθνικιστές, κάτω από αμερικανική προστασία. Εκεί αυτοανακηρύχθηκε Πρόεδρος της Εθνικιστικής Κίνας. Η Ταϊβάν στον ΟΗΕ είναι αναγνωρισμένη ως τμήμα της Κίνας με ειδικό καθεστώς. Τα πρόσφατα μπες–βγες των αμερικανικών πλοίων στην κινεζική θάλασσα και η ταυτόχρονη επίσκεψη της προέδρου της Βουλής των Αντιπροσώπων, Νάνσυ Πελόζι στο νησί (χωρίς να ενημερωθεί η επίσημη Κίνα, επιδιώκοντας έτσι μια έμμεση αναγνώριση της Ταϊβάν ως ανεξάρτητη οντότητα) είχαν ακριβώς σκοπό να προκαλέσουν την Κίνα, να γίνει διεθνές διπλωματικό επεισόδιο ή καλύτερα θα ήταν θερμό επεισόδιο, καταδίκες στον ΟΗΕ, οικονομικό μποϋκοτάζ κ.λπ. Πρέπει, πάση θυσία, η Κίνα να γίνει η νέα Ρωσία και η Ταϊβάν η νέα Ουκρανία!\n\n· Για να φτάσουμε ως εδώ (αλλά και η περαιτέρω όξυνση στο άμεσο μέλλον που έχει προετοιμαστεί από τις ΗΠΑ) έπρεπε να αδυνατήσουν τα στηρίγματα της Κίνας και ιδίως η Ρωσία, τροφοδότης της πρώτης σε ενέργεια, μεταλλεύματα, τρόφιμα, αλλά και στρατιωτικός σύμμαχος. Πως; ΝΑΤΟ και Ουκρανία…\n\n· Παρά τις υποσχέσεις των δυτικών ιμπεριαλιστών για πάγωμα της επέκτασης του ΝΑΤΟ την δεκαετία του 90, δεκατέσσερις (14!) νέες χώρες μπήκαν στην Συμμαχία περικυκλώνοντας την Ρωσία. Η 15η η Ουκρανία, υποσχέθηκε να τοποθετήσει και πυρηνικά στο έδαφός της, μόλις 430 χιλιόμετρα μακριά από την Μόσχα.\n\n· Την Ουκρανία ετοίμασαν προσεκτικά οι Δυτικοί: Φασιστικό πραξικόπημα το 2014 κατά του εκλεγμένου προέδρου, σφαγή 14.000 ρωσόφωνων στο Ντονμπάς από τους Ναζί του Αζόφ (2014 – 2021), τρομοκρατία σε όλη την επικράτεια (αποκορύφωμα, οι ναζί έκαψαν ζωντανούς 110 εργάτες στο κτίριο των Συνδικάτων στο Κίεβο), τοποθέτηση στην εξουσία ενός ανδρείκελου ονόματι Ζελένσκι.\n\n· Αναμενόμενη επίθεση της Ρωσίας. Το επιτελείο των αμερικανών με θλιβερούς κομπάρσους τους ευρωπαίους ηγέτες ανταπαντά με στρατηγικό στόχο να καταρρεύσει σε όλα τα μέτωπα (οικονομικό, πολιτικό, κοινωνικό, πολιτιστικό) ο σύμμαχος της Κίνας για να ακολουθήσει το τελικό κτύπημα στην τελευταία.\n\n· Οικονομικό/Πολιτικό Μέτωπο. Η Δύση τροφοδοτεί την Ουκρανία με όπλα, συντηρώντας έναν διαρκή πόλεμο φθοράς για την Ρωσία, επιδιώκοντας την κατάρρευση της οικονομίας της και ευτελές ρούβλι. Οι αμερικανοί υλοποιούν το όνειρό τους να ξηλώσουν τους ρωσικούς αγωγούς αερίου και να πωλούν στην Ευρώπη το πέντε φορές πιο ακριβό δικό τους αέριο. Οι δυτικοί μποϋκοτάρουν τις εξαγωγές/εισαγωγές της Ρωσίας, παγώνουν τραπεζικούς λογαριασμούς, διώχνουν επιχειρήσεις, εργαζόμενους από όπου μπορούν. Στους διεθνείς οργανισμούς γίνεται προσπάθεια να αποβληθεί η Ρωσία ή τουλάχιστον να γίνει παρίας. Στο μέτωπο του πολέμου ο κύριος ηττημένος είναι η Αλήθεια. Ποιος θα ξεχάσει την Λουντμίλα Ντενισόβα (υπεύθυνη Επίτροπο της Ουκρανίας για την υπεράσπιση των Ανθρωπίνων Δικαιωμάτων) και τα τερατώδη ψέματά της για βιασμούς βρεφών και άλλες άρρωστες φαντασιώσεις της; Ποιος θα πεισθεί ότι οι Ρώσσοι ρίχνουν πυραύλους στον …εαυτό τους στο πυρηνικό εργοστάσιο της Ζαπορίζια;\n\n· Κοινωνικό/Πολιτιστικό Μέτωπο. Αναρωτιέται κανείς: Τι φταίει “η Λίμνη των Κύκνων” και ο Τολστόι και εξοβελίζονται στο πυρ το εξώτερον από τα θέατρα και τα βιβλιοπωλεία της Δύσης; Τι φταίει η ομάδα χόκεϋ του Βλαδιβοστόκ και δεν της δίνουν βίζα να παίξει στον Καναδά; Δεν είναι απλή ηλιθιότητα και λύσσα των Δυτικών ιμπεριαλιστών όπως ειπώθηκε. Είναι “αισχρά σοφό” το τσουβάλιασμα Πούτιν, σημερινή Ρωσία, Λένιν, κομμουνισμός, ΕΣΣΔ, τσαρική Ρωσία, Ντοστογιέφσκι, σλαβική ταυτότητα, Σιβηρία και ότι άλλο παραπέμπει αλλά και γιγαντώνει την εικόνα της “ρωσικής αρκούδας”. Πρέπει να ξεριζωθεί από την συνείδηση των πολιτών της Δύσης οποιαδήποτε σύνδεση τους με την κουλτούρα της Ρωσίας. Το μήνυμα των δυτικών κέντρων επηρεασμού της κοινής γνώμης προς τους πολίτες της Δύσης είναι: “Μην επικεντρώνεστε σε κάποια επιτεύγματά τους - συγγραφείς, μπαλέτα, αθλητικές επιδόσεις. Μην ασχολείστε εάν έριξαν τον Τσάρο, πήγαν στο Διάστημα, είχαν δωρεάν θέρμανση και σίγουρη δουλειά. Μην πονοκεφαλιάζετε να καταλάβετε που διαφέρει πολιτικά ο Πούτιν, ο Γκορμπατσώφ και ο Λένιν. Είναι εσωτερικά τους ιστορικά μπερδέματα. Η χώρα αυτή πάντα ήταν και είναι σε άλλον πλανήτη, όχι στον δικό μας. Προσοχή, μακριά από κάθε επαφή με αυτούς τους σλάβους, θέλουν να μολύνουν τον δυτικό πολιτισμό μας και ιδιαίτερα τον ευρωπαϊκό”. Θυμίζει αρκετά τις θεωρίες των ναζί για τους πρόσφυγες στα σύνορα της Ευρώπης και βολεύει στην πλύση των εγκεφάλων μας.\n\nΟ άνεμος της Ιστορίας λυσσομανά στις μέρες μας και το καινούργιο ξεπηδά με τις οδύνες της γέννας να είναι έντονες. Οι BRICS δεν είναι Ρομπέν των Δασών και οι G7 δεν θα παραδώσουν τα ηνία εύκολα. Στην οικονομική, στρατιωτική και κοινωνική λαίλαπα που έρχεται, οι λαοί είναι υποχρεωμένοι ιστορικά να γίνουν πρωταγωνιστές, για να μην συνθλιβούν στις νέες Συμπληγάδες.\n\n[Το σημείωμα αυτό είναι εμπνευσμένο από την εξαιρετική συνέντευξη του Γιώργου Παπασωτηρίου στο Militaire, “Πρόβα τζενεράλε η Ρωσία, στόχος των ΗΠΑ η Κίνα”, ARTI news / Κόσμος / 30.07.22 ]",
    "Tobacco Harm Reduction: Περισσότερη έρευνα και συνεχής ιατρική εκπαίδευση": "Από Health Daily Editorial Team\n\nΗ ομιλία του Prof. Lion Shahab, Professor of Health Psychology, University College London, με θέμα «Με ποιον τρόπο μπορούμε να ενθαρρύνουμε και να καθιερώσουμε τη Μείωση της Βλάβης, προστατεύοντας παράλληλα τους νέους από τη χρήση νικοτίνης; », κατά τη διάρκεια της 2ης και τελευταίας μέρα του 5ου Επιστημονικού Συνεδρίου για τη Μείωση της Βλάβης από τον Καπνό, συγκέντρωσε ιδιαίτερο ενδιαφέρον από τους συμμετέχοντες. Ανέλυσε τη διάχυτη ανησυχία μήπως τα διαθέσιμα νέα εναλλακτικά του τσιγάρου καπνικά προϊόντα γίνουν πολύ δημοφιλή μεταξύ των νέων και μη καπνιστών, αυξάνοντας τον εθισμό στη νικοτίνη. Ο ομιλητής αφού παρουσίασε στοιχεία σχετικά με τη χρήση ηλεκτρονικού τσιγάρου με νικοτίνη από τους νέους, κατέληξε λέγοντας πως υπάρχουν σαφή δεδομένα πως το ηλεκτρονικό τσιγάρο (αλλά και το snus και άλλα προϊόντα μειωμένου κινδύνου από τον καπνό) είναι ευεργετικά για τους ήδη καπνιστές, ενώ τα στοιχεία ύπαρξης φαινομένου «πύλης εισόδου» (στο κάπνισμα) είναι ελάχιστα. Φυσικά, για την υιοθέτηση των καταλληλότερων προϊόντων από τους καπνιστές και τους νέους, χρειάζεται ακριβής πληροφόρηση και νομοθεσία υπέρ του ηλεκτρονικού τσιγάρου (έναντι του συμβατικού), και παράλληλα μείωση της γοητείας που συνδέεται με μια μόδα «lifestyle». Το αποκορύφωμα του Συνεδρίου ήταν η ανοικτή συζήτηση panel «THR προκλήσεις & προοπτικές: Από τα επιστημονικά δεδομένα έως την ικανοποίηση των ανθρώπινων αναγκών» (“THR challenges & prospect: From scientific evidence to people’s needs satisfaction”), στην οποία συμμετείχαν εκπρόσωποι σημαντικών οργανισμών για τη Μείωση της Βλάβης από τον Καπνό. Κατά τη διάρκεια της συζήτησης, την οποία συντόνισαν η Λίνα Νικολοπούλου (SCOHRE Director, Ελλάδα) και ο Solomon T. Rataemane (THR Expert, Νότια Αφρική) ως εισηγητής, οι συμμετέχοντες μοιράστηκαν εμπειρίες, καλές πρακτικές και ιδέες και προσπάθησαν να διερευνήσουν με ποιον τρόπο μπορούν να δημιουργήσουν περισσότερες ευκαιρίες για την εκπαίδευση των ειδικών σε πολιτικές υγείας, των ρυθμιστικών αρχών και του κοινού, καθώς και να υποστηρίξουν την ανάγκη διεξαγωγής περαιτέρω έρευνας με σκοπό τη δημιουργία περισσότερων δεδομένων, αλλά και ανάπτυξης πολιτικών που να βασίζονται σε επιστημονικά στοιχεία.\n\nΤο πιο σημαντικό στοιχείο της φιλοσοφίας του European Medical Association – EMA συνοψίζεται στην ακόλουθη δήλωση: “οι καλύτερα ενημερωμένοι ιατροί οδηγούν σε καλύτερα θεραπευμένους ασθενείς”, ανέφερε ο Dr. Manuel Pais-Clemente (εκπρόσωπος του EMA, Πορτογαλία). Οι καταναλωτές, οι πολιτικοί και οι ρυθμιστικές αρχές θα πρέπει να ενημερώνονται συνεχώς σχετικά με τις εξελίξεις και τις τεχνολογικές καινοτομίες στο πεδίο του καπνίσματος, προκειμένου να λαμβάνουν τις πλέον ορθές αποφάσεις, νομοθετικά μέτρα και συστάσεις πολιτικής. Ο Tom Gleeson (European Tobacco Harm Reduction Advocates – ETHRA, Ιρλανδία) επισήμανε ότι είναι εξαιρετικά σημαντικό τα προϊόντα THR να αξιολογούνται σε σύγκριση με τα συμβατικά τσιγάρα. Μία σημαντική πρόκληση που αντιμετωπίζουμε σήμερα, πρόσθεσε, είναι η δημιουργία επαρκών και ισχυρών δεδομένων ώστε να μπορούμε να παρέχουμε έγκυρη πληροφόρηση σε καταναλωτές, ιατρούς, ρυθμιστικές αρχές και πολιτικούς σχετικά με όλα τα προϊόντα και τους συγκριτικούς κινδύνους τους.\n\nΠροκειμένου να είμαστε σε θέση να αναπτύξουμε καλές πρακτικές στο πεδίο της Μείωσης της Βλάβης, συμφώνησε ο Charles Gardner (INNCO, ΗΠΑ), χρειαζόμαστε περισσότερη έρευνα και συνεχή ενημερωμένη ιατρική εκπαίδευση. Σήμερα, υπάρχουν εναλλακτικές που είναι ασφαλέστερες από τον κλασικά τσιγάρα, τόνισε, και το να μην συνιστώνται σε άτομα που τις έχουν ανάγκη αποτελεί ουσιαστικά «ανθρωποκτονία εξ αμελείας».",
    "Κονγκό: Απαγωγείς άρπαξαν τρία μωρά χιμπατζήδες και ζητούν λύτρα - «Για πρώτη φορά στον κόσμο»": "Άγνωστοι απήγαγαν τρία μωρά χιμπατζήδες από καταφύγιο ζώων στη Λαϊκή Δημοκρατία του Κονγκό, αξιώνοντας λύτρα για να μην τα βλάψουν.\n\n«Είναι η πρώτη φορά στον κόσμο που μωρά πρωτεύοντα απάγονται για λύτρα» σημειώνει ο Φρανκ Σαντερό, ιδρυτής του καταφυγίου Young Animals Confiscated in Katanga (ή JACK στα γαλλικά) που βρίσκεται στο Λουμπουμπάσι, κοντά στα σύνορα της χώρας με τη Ζάμπια - βασική οδός λαθρεμπορίου προς τη Νότια Αφρική.\n\nΟι απαγωγείς εισέβαλαν στο καταφύγιο τα ξημερώματα της 9η Σεπτεμβρίου, άρπαξαν τα τρία από τα πέντε μωρά που είχαν διασωθεί φέτος, με τα άλλα δύο να τα βρίσκει αργότερα ο Σαντερό κρυμμένα στην κουζίνα.\n\nΜία ώρα μετά, η σύζυγος του ιδιοκτήτη έλαβε τρία μηνύματα και ένα βίντεο με τα μωρά από τους απαγωγείς, οι οποίοι απειλούν να τα βλάψουν αν ο Σαντερό δεν πληρώσει τα λύτρα.\n\nΔΕΙΤΕ ΑΚΟΜΑ ΠΕΡΙΒΑΛΛΟΝ Κάθε χιμπατζής χτυπά με μοναδικό τρόπο ρίζες δέντρων για να στείλει μήνυμα\n\n«Προφανώς, μας είναι αδύνατο να πληρώσουμε τα λύτρα. Όχι μόνο δεν έχουμε τα λεφτά, αλλά πρέπει να καταλάβετε πως, αν ακολουθήσουμε το δρόμο τους, θα το ξανακάνουν σε δύο μήνες και επιπλέον δεν έχουμε καμία εγγύηση πως θα μας επιστρέψουν τα μωρά μας» αναφέρει ο ίδιος.\n\nΟ Σαντερό εξέφρασε την ανησυχία του πως, στην περίπτωση απόδοσης των λύτρων, θα ανοίξει ο δρόμος και για άλλα καταφύγια. «Υπάρχουν 23 καταφύγια σε όλη την ήπειρο που κάνουν κάτι τέτοιο. Αν πληρώσουμε, δημιουργούμε προηγούμενο και θα δώσουμε ιδέες και σε άλλους να κάνουν το ίδιο, οπότε πρέπει να είμαστε εξαιρετικά προσεκτικοί» ανέφερε.\n\nΌπως παραδέχεται ο Σαντερό, η ανησυχία τους για τα μωρά εντείνεται καθώς οι απαγωγείς έχουν δύο εβδομάδες να δώσουν σημεία ζωής.\n\n«Δεν μπορούμε να επιστρέψουμε στη ζωή μας, είμαστε συντετριμμένοι» λέει ο ίδιος.\n\nΣημειώνεται πως πολλά από αυτά τα μωρά καταλήγουν σε πλούσιους αγοραστές που θέλουν εξωτικά κατοικίδια στα σπίτια τους, σύμφωνα με τον Σαντερό.\n\n«Δεν κατανοούν τις συνέπειες των πράξεών τους καθώς για ένα μωρό που φτάνει στα χέρια τους, έχουν σκοτωθεί προηγουμένως τουλάχιστον άλλοι δέκα» λέει ο ίδιος, εξηγώντας πως για να πιάσουν ένα μωρό στη ζούγκλα, πρέπει πρώτα να σκοτώσουν όλη την οικογένεια, των 8-10 μελών, που θα το υπερασπιστεί.\n\nΓια την «απάνθρωπη, αφύσικη, πρώτη στο είδος της στη χώρα» απαγωγή, ο σύμβουλος του υπουργού Περιβάλλοντος, Μισέλ Κογιακπά ανέφερε πως «δε θα ενδώσουμε», διατάσσοντας έρευνα σε μια προσπάθεια να αναγνωριστούν και να συλληφθούν οι απαγωγείς.\n\nΚαι δεν είναι η πρώτη φορά που το συγκεκριμένο καταφύγιο ζώων γίνεται στόχος. Λίγους μήνες μετά τη δημιουργία του, το 2006, άγνωστοι εισέβαλαν τη νύχτα, πυρπολώντας το ενδιαίτημα των χιμπατζήδων και σκοτώνοντας δύο από τους πέντε που βρίσκονταν εκεί.\n\nΤον Σεπτέμβριο του 2013, το κέντρο εκπαίδευσης του χώρου πυρπολήθηκε, χωρίς ωστόσο να υπάρξουν θύματα.\n\nΜε πληροφορίες από CNN",
    "The Lodge: Ένα αυθεντικό νοτιοαφρικάνικο εστιατόριο στην Πάφο": "Με τα χρόνια που πέρασαν στη Νότια Αφρική να έχουν καθορίσει την αισθητική και τον γευστικό προσανατολισμό των ιδιοκτητών του, το The Lodge στον παραλιακό της Κάτω Πάφου διαθέτει ατμοσφαιρικά φωτισμένη αυλή και έναν εσωτερικό χώρο με διακόσμηση σε αποικιακούς τόνους. Στο μενού κυριαρχούν τα dry aged κρεατικά, και το ψάρι φρέσκο (εισαγωγής) από τη Νότια Αφρική. Δοκίμασε το χειροποίητο Boerewors, το νοτιοαφρικάνικο λουκάνικο και συνδύασέ το με ένα κρασί από τη μεγάλη συλλογή από νοτιοαφρικάνικα κρασιά. Λεωφόρος Ποσειδώνος 52, Πάφος, 96677288.\n\nΝταϊάνα Αζά",
    "Όσο η Κάντις Σουάνπολ ποζάρει με μαγιό τότε είναι πάντα καλοκαίρι! Όταν όμως φοράει λευκό διάφανες φόρεμα τί είναι; Θα χάσετε το φως σας": "Η Κάντις Σουάνπολ το μοντέλο απο την Νότια Αφρική που μια απο τις πιο ακριβοπληρωμένες στον χώρο της μόδας απέδειξε ξανά το γιατί θεωρείται ίσως η κορυφαία που υπάρχει με μερικές φωτογραφίες της, που ανάρτησε η ίδια στον προσωπικό της λογαριασμό στο Instagram.\n\nΔεν είναι φυσικά η πρώτη φορά που οι φωτογραφίες της προκαλούν καύσωνα ξανά, αφού το 33χρονο μοντέλο το έχει κάνει πάρα πολλές φορές και μια ακόμα δεν θα ήταν είδηση για κανέναν.\n\nΕίδηση όμως είναι οι φωτογραφίες της χωρίς μαγιό και γενικά χωρίς ρούχα, αφού τα σωματικά της προσόντα διδάσκονται στα πανεπιστήμια και στις σχολές καλών τεχνών.\n\nΜιλάμε για μια γυναίκα με αγαλματένιο σώμα, το οποίο όπως είναι λογικό καθηλώνει όλα τα βλέμματα πάνω της και ακόμα περισσότερο μαγνητίζει όλα τα φώτα της δημοσιότητας.\n\nΌπως όλα τα super models έτσι και η πανέμορφη Κάντις Σουάνπολ ήταν αγγελάκι της Victoria’s Secret και έχει φωτογραφηθεί για πλήθος περιοδικών όπως τα Vogue, Elle, Harper’s Bazaar, GQ, Allure & W.\n\nΣτα social media έχουν φανατικούς θαυμαστές, αλλά και φανατικούς εχθρούς, αφού έχει δεχτεί ακόμα και απειλές για το σώμα της, ειδικά την περίοδο μετά την γέννα όπου και δέχτηκε body shaming.\n\nΗ ίδια φρόντισε να βάλει στη θέση τους άνδρες και γυναίκες που σχολίασαν το σώμα της μετά τον τοκετό γράφοντας ένα πραγματικά εντυπωσιακό μήνυμα:\n\n«Aυτή είμαι εγώ, 12 ημέρες μετά την γέννηση του γιου μου. Αν έχετε να πείτε κάτι κακό γι’αυτό, κοιτάξτε πρώτα τον εαυτό σας. Η κοινωνία μπορεί να γίνει πολύ κακιά.\n\nTα πρότυπα στη ομορφιά, μερικές φορές, είναι ανέφικτα για μια γυναίκα σήμερα. Δεν ντρέπομαι να δείξω την κοιλιά μου μετά τη γέννα. Είμαι πραγματικά υπερήφανη.\n\nΕίχα το γιο μου σε αυτή για 9 μήνες. Θεωρώ ότι έχω το δικαίωμα να έχω κοιλίτσα. Μήπως όλα αυτά λέγονται επειδή είμαι μοντέλο;\n\nΕίμαστε όλοι φυσιολογικοί άνθρωποι, οπότε αφήστε με να απολαύσω τα μπάνια μου με την ησυχία μου». (…)\n\n«Δεν έχω την υποχρέωση να κρύψω την κοιλιά μου επειδή οι άνθρωποι έχουν μη ρεαλιστικά πρότυπα για τις γυναίκες. Εμείς δημιουργούμε ζωή.\n\nΤι μπορείτε να κάνετε εσείς; Κυρίες μου, σε αυτό είμαστε όλες μαζί, όποτε ας δείξουμε ευγενικές μεταξύ μας…».\n\nΗ ίδια βέβαια μετά επανάφερε το σώμα της στην κανονική του κατάσταση και μάλιστα κατάφερε με δύο φωτογραφίες της όπου δεν φορούσε τίποτα δίπλα στην θάλασσα να κλείσει μια και καλή τα στόματα όλων (δείτε την εδώ)\n\nΈρχεται όμως η ώρα που η εκδίκηση της είναι ακόμα πιο εντυπωσιακή αφού η ίδια αποφάσισε να ζαλίσει τους πάντες φορώντας ένα εντυπωσιακό μακρύ λευκό φόρεμα όπου απο μέσα δεν φορούσε τίποτα και κυριολεκτικά τρέλανε τους πάντες.\n\nΘαυμάστε την άλλωστε μιλάμε για απο τις κορυφαίες, αν όχι την κορυφαία\n\nΗ εμφάνιση της αυτή είναι κλάσης ανώτερη και απο το εξώφυλλο που έκανε στην Vogue, μαζί με τις Irina Shayk, Joan Smalls. Δείτε το βίντεο φωτιά",
    "BDS: Πέντε δράσεις για τη διερεύνηση του ισραηλινού απαρτχάιντ από τον ΟΗΕ": "Πηγή: BDS Greece\n\nΚινητοποιηθείτε ΑΜΕΣΑ για την #UNGA77#77ηΓενικήΣυνέλευσηΟΗΕ.\n\nΚάντε αυτές τις 5 δράσεις και απαιτήστε #UNinvestigateApartheid – #ΕρευναΟΗΕ_Απαρτχάιντ\n\n8/9/2022 – Palestinian BDS National Committee (BNC)\n\nΧρειαζόμαστε την υποστήριξή σας για να διασφαλίσουμε ότι η ΓΣ του ΟΗΕ – UNGA θα ανταποκριθεί στο παλαιστινιακό αίτημα για Ελευθερία, Δικαιοσύνη και Ισότητα!\n\nΣτις 13 Σεπτεμβρίου, θα ξεκινήσει στη Νέα Υόρκη η 77η σύνοδος της Γενικής Συνέλευσης των Ηνωμένων Εθνών, με εκπροσώπους κυβερνήσεων από όλο τον κόσμο. Τώρα είναι η ευκαιρία μας να διασφαλίσουμε ότι θα ακούσουν την παγκόσμια έκκληση για έρευνα του ισραηλινού απαρτχάιντ υπό την ηγεσία του ΟΗΕ.\n\nΔεκαετίες αντίστασης στο πεδίο και διεθνούς αλληλεγγύης, σε συνδυασμό με τα μέτρα που έλαβε ο ΟΗΕ έστειλαν το απαρτχάιντ στη Νότια Αφρική στον κάδο σκουπιδιών της ιστορίας. Μεταξύ άλλων, ο ΟΗΕ επέβαλε στρατιωτικό εμπάργκο και κάλεσε όλα τα κράτη να τερματίσουν τις στρατιωτικές, οικονομικές, πολιτιστικές και διπλωματικές σχέσεις με το καθεστώς του απαρτχάιντ της Νότιας Αφρικής.\n\nΓια δεκαετίες η παλαιστινιακή κοινωνία των πολιτών και οι ομάδες αλληλεγγύης κατήγγειλαν ότι το καθεστώς της εποικιστικής αποικιοκρατίας του Ισραήλ περιλάμβανε απαρτχάιντ εναντίον ολόκληρου του ιθαγενούς παλαιστινιακού λαού.\n\nΣήμερα, η Διεθνής Αμνηστία, το Παρατηρητήριο Ανθρωπίνων Δικαιωμάτων, η B’Tselem, και εκατοντάδες θεσμοί και εξέχουσες προσωπικότητες αποτελούν μέρος της παγκόσμιας συναίνεσης ότι το Ισραήλ είναι ένοχο για το έγκλημα εναντίον της ανθρωπότητας του απαρτχάιντ.\n\nΟι Παλαιστίνιοι υπομένουν και αντιστέκονται σε μια συνεχιζόμενη Νάκμπα εθνοκάθαρσης, κλοπής γης και σφαγών. Πιο πρόσφατα, κατά τη διάρκεια του τριήμερου βομβαρδισμού της Γάζας, το απαρτχάιντ του Ισραήλ δολοφόνησε πάνω από 49 Παλαιστίνιους, συμπεριλαμβανομένων 18 παιδιών.\n\nΗ ουσιαστική αλληλεγγύη σας μπορεί να βοηθήσει το να σταματήσει το Απαρτχάιντ #EndIsraeliApartheid.\n\nΥπάρχει ανάγκη για αυτές τις πέντε δράσεις τώρα:\n\n1. Εγγραφείτε στο Twitterstorm μας τις ώρες πριν από την έναρξη της συνεδρίας #UNGA77 μεταξύ 20:00 και 22:00 ώρα Παλαιστίνης (και Ελλάδας) τη Δευτέρα 12 Σεπτεμβρίου. Βρείτε μια ποικιλία από προπαρασκευασμένα Tweet και εικόνες* ή μοιραστείτε το δικό σας μήνυμα καλώντας για #UNinvestigateApartheid και #MilitaryEmbargo.\n\n2. Λάβετε μέρος στην Παγκόσμια Ημέρα Δράσης τη Δευτέρα 19 Σεπτεμβρίου. Επικοινωνήστε με την τοπική σας ομάδα Palestine Solidarity για λεπτομέρειες σχετικά με τις άμεσες δράσεις στην περιοχή σας. Μπορείτε επίσης να λάβετε μέρος διαδικτυακά κοινοποιώντας έτοιμα μηνύματα και εικόνες* και να καλέσετε για #UNinvestigateApartheid.\n\n3. Υπογράψτε την E-Action μας* και στείλτε ένα email στον Πρόεδρο της UNGA και στον Γενικό Γραμματέα του ΟΗΕ, απαιτώντας #UNinvestigateApartheid.\n\n4. Χρησιμοποιήστε το πρότυπο επιστολής που βρίσκεται εδώ* για να γράψετε στους πολιτικούς σας εκπροσώπους απαιτώντας να ενεργήσουν για να διασφαλίσουν ότι η UNGA77 θα μιλήσει και θα αναλάβει δράση κατά του ισραηλινού απαρτχάιντ.\n\n5. Ως πολίτες συνείδησης που θέλουν έναν κόσμο χωρίς ρατσισμό, καταπίεση και απαρτχάιντ, βοηθήστε στη δημιουργία/υποστήριξη Ελεύθερων Ζωνών από το Απαρτχάιντ (AFZ) στις τοπικές επιχειρήσεις της περιοχής σας, σε πολιτιστικούς συλλόγους ή σε χώρους ακτιβιστών στους οποίους συμμετέχετε ή βοηθήστε στη δημιουργία Εκκλησιών Ελεύθερων από το Απαρτχάιντ όπου μπορεί να γίνει .\n\nΗ στιγμή μας όπως στη Νότια Αφρική πλησιάζει, σταθείτε μαζί μας καθώς γράφουμε ιστορία, η υποστήριξή σας μπορεί να βοηθήσει το #EndIsraeliApartheid.\n\n*Στην επίσημη σελίδα του διεθνούς BDS που παραθέτουμε δείτε και χρησιμοποιείστε τα λινκ που οδηγούν στα υλικά των πέντε δράσεων που προτείνουμε στο κείμενο.\n\nhttps://bdsmovement.net/5-Actions-To-Mobilize-For-UNGA77",
    "Παγκόσμιο Κύπελλο Ποδοσφαίρου 2022: «Τέλος» ο Τσιτσαρίτο από Μεξικό - Δεν πάει Κατάρ": "Onsports Team\n\nΟ επιθετικός των Λος Άντζελες Γκάλαξι δεν θα μπορέσει να βρεθεί σε τέταρτο συνεχόμενο Παγκόσμιο Κύπελλο Ποδοσφαίρου, μια και μετά τις διοργανώσεις του 2010 στη Νότια Αφρική, του 2014 στη Βραζιλία και του 2018 στην Ρωσία, δεν θα είναι στην αποστολή του Μεξικού γι’ αυτό του Κατάρ που θα διεξαχθεί στα μέσα του Νοεμβρίου του 2022.\n\n«Στο θέμα του Τσιτσαρίτο, θα προχωρήσουμε με άλλον παίκτη. Πρέπει να διαλέξουμε 26 παίκτες που ταιριάζουν στο στυλ παιχνιδιού μας. Με κάνει πολύ χαρούμενο το γεγονός ότι έχω πολλές επιλογές», ήταν τα λόγια του Τάτα Μαρτίνο, του Αργεντίνου προπονητή των «τρικολόρ» για τον Χαβιέρ Ερνάντες Μπαλκαζάρ, όπως είναι το πλήρες όνομα του διεθνή άσου, που μετράει 109 συμμετοχές και 52 τέρματα με την εθνική ομάδα της χώρας του.\n\nΠαράλληλα, ο «εκλέκτορας» του Μεξικού μίλησε και για την απουσία του Κάρλος Βέλα. Όπως τόνισε ο Τάτα Μαρτίνο, ο άσος των Los Angeles FC ζήτησε να μην είναι στην αποστολή για το Κατάρ και το Παγκόσμιο Κύπελλο Ποδοσφαίρου 2022.",
    "Επίσημο: Με 24 αγώνες το επόμενο πρωτάθλημα της Formula 1!": "Γνωστό έγινε το καλεντάρι του πρωταθλήματος της Formula 1 για το 2023, το οποίο, μετά την προσθήκη του αγώνα στο Λας Βέγκας των ΗΠΑ, θα περιλαμβάνει για πρώτη φορά στην ιστορία του 24 Grand Prix!\n\n\n\nΤο νέο πρόγραμμα εγκρίθηκε μέσω ηλεκτρονικής ψηφοφορίας των μελών του Παγκόσμιου Συμβουλίου Μηχανοκίνητου Αθλητισμού της FIA, ενώ ο... μαραθώνιος των πιλότων και των ομάδων θα ξεκινήσει το τριήμερο 3-5 Μαρτίου, από την πίστα του Μπαχρέιν.\n\n\n\nΗ νέα προσθήκη του Λας Βέγκας θα αποτελέσει τον προτελευταίο αγώνα της σεζόν, πριν το φινάλε στο Άμπου Ντάμπι, στις 26 Νοεμβρίου του 2023. Να τονίσουμε πως μετά από έναν χρόνο απουσίας θα επιστρέψει το Grand Prix του Κατάρ, ενώ τελικά δεν μπήκε στο πρόγραμμα η Νότια Αφρική.\n\n\n\n«Η παρουσία 24 αγώνων στο ημερολόγιο του Παγκοσμίου Πρωταθλήματος της FIA Formula 1 για το 2023 αποτελεί περαιτέρω απόδειξη της ανάπτυξης και της απήχησης του αθλήματος σε παγκόσμια κλίμακα. Η προσθήκη νέων πιστών και η διατήρηση των παραδοσιακών αγώνων υπογραμμίζει την καλή διαχείριση του αθλήματος από τη FIA. Χαίρομαι που θα μπορέσουμε να μεταφέρουμε τη νέα εποχή συναρπαστικών αγώνων της Formula 1, που δημιουργήθηκε από τους Κανονισμούς του 2022 της FIA, σε μια ευρύτερη βάση θεατών το 2023», ανέφερε σε δηλώσεις του ο πρόεδρος της FIA, Μοχάμεντ Μπεν Σουλαγέμ.\n\n\n\nΑναλυτικά το πρόγραμμα της Formula 1 για το 2023:\n\n\n\n\n\nIntroducing the 2023 F1 Calendar ??\n\n\n\nGet set for a record-breaking 24 races next season!#F1 pic.twitter.com/t6Jl521H1G — Formula 1 (@F1) September 20, 2022",
    "Οι χώρες που κάνουν ακόμα μεταγραφές": "Η 15η Σεπτεμβρίου έχει οριστεί ως τελευταία μέρα μεταγραφών στην Ελλάδα, ωστόσο μαζί με την χώρα μας υπάρχουν αρκετές ακόμα κάνουν μεταγραφές, με τελευταία ευρωπαϊκή να είναι το Ισραήλ που κλείνει το παράθυρο στις 28 Σεπτεμβρίου.\n\n\n\nΕκτός από την Ευρώπη, τις μεταγραφές συνεχίζουν και στην Αφρική και την Ασία. Συγκεκριμένα Μαρόκο, Τυνησία, Νότια Αφρική, Μπουρκίνα Φάσο, Σαουδική Αραβία και Κατάρ, είναι μερικές από τις χώρες που συνεχίζουν να κάνουν μεταγραφές.\n\n\n\n\n\nΑναλυτικά οι χώρες που κάνουν ακόμα μεταγραφές:\n\n",
    "Πόσο ακριβά θα πληρώσουμε τα μέτρα για την μείωση του πληθωρισμού": "Eric Gaillard via Reuters\n\nΤο μήνυμα που έστειλαν οι επικεφαλής των κεντρικών τραπεζών το Σαββατοκύριακο, στην ετήσια σύνοδο της Αμερικανική Κεντρικής Τράπεζας στο Τζάκσον Χολ του Κάνσας είναι ηχηρό και ξεκάθαρο.\n\nΟ αχαλίνωτος πληθωρισμός, που εκτροχιάζει την παγκόσμια οικονομία ήρθε για να μείνει ενώ θα οδηγήσει σε ύφεση και απώλεια θέσεων εργασίας και θα δώσει ένα γερό χαστούκι στην παγκοσμιοποίηση.\n\nΔιαφήμιση\n\nΑν και οι κεντρικές τράπεζες αναπροσαρμόζουν εδώ και δεκαετίες την πολιτική τους σε οικονικά σενάρια αντιμετώπισης πληθωρισμού, η απώλεια αυτής της μάχης σε έναν πραγματικό πόλεμο, θα είναι οδυνηρή και θα μπορούσε να κλονίσει τα θεμέλια της σύγχρονης νομισματικής πολιτικής.\n\n«Η ανάκτηση και η διατήρηση της εμπιστοσύνης, που αποτελεί το θεμέλιο για τις ισχυρές οικονομίες, απαιτεί να επαναφέρουμε τον πληθωρισμό στον στόχο γρήγορα», δήλωσε το μέλος της ΕΚΤ, Ισαμπέλ Σνάμπελ.\n\n«Όσο περισσότερο διάστημα παραμείνει υψηλός ο πληθωρισμός, τόσο μεγαλύτερος είναι ο κίνδυνος να χάσει το κοινό την εμπιστοσύνη του στην αποφασιστικότητά μας και στην ικανότητά μας να διατηρήσουμε την αγοραστική δύναμη» τόνισε η Σνάμπελ.\n\nΦόβοι για μεγάλες απώλειες θέσεων εργασίας\n\nΌπως αναφέρει το Reuters, οι τράπεζες πρέπει να συνεχίσουν την προσπάθεια να επαναφέρουν τις οικονομίες στις ράγες, ακόμη κι αν η ανάπτυξη επιβραδυνθεί και οι άνθρωποι αρχίσουν να χάνουν τις δουλειές τους.\n\nΔιαφήμιση\n\n«Ακόμα κι αν εισέλθουμε σε ύφεση, έχουμε ουσιαστικά λίγες επιλογές από το να συνεχίσουμε την πολιτική μας πορεία», είπε ο Σνάμπελ. «Εάν αποφύγουμε να λάβουμε, ακόμη και επίπονα μέτρα για την αντιμετώπιση του πληθωρισμού, η επίδραση στην οικονομία θα ήταν ακόμη χειρότερη».\n\nΝα σημειωθεί οτι ο πληθωρισμός, είναι σχεδόν διψήφιος σε πολλές από τις μεγαλύτερες οικονομίες του κόσμου, επίπεδο που δεν έχει παρατηρηθεί εδώ και μισό αιώνα.\n\nΌμως σήμερα οι κεντρικές τράπεζες αντιμετωπίζουν ένα σημαντικό παράγοντα δυσκολίας απέναντι στον πληθωρισμό.\n\nΈχουν περιορισμένο έλεγχο στις αιτίες που τον προκαλούν.\n\nΟι υψηλές τιμές της ενέργειας, ως αποτέλεσμα του πολέμου της Ρωσίας στην Ουκρανία, δημιουργούν τεράστιο πρόβλημα στον ανεφοδιασμό για το οποίο μια νομισματική πολιτική, όσο καλή και αποτελεσματική κι αν είναι, δεν μπορεί να κάνει πολλά.\n\nΟι υψηλές κυβερνητικές δαπάνες που δεν ελέγχονται από τις κεντρικές τράπεζες, επιδεινώνουν το πρόβλημα. Μελέτη που παρουσιάστηκε στο Τζάκσον Χόλ υποστηρίζει ότι ο μισός πληθωρισμός στις ΗΠΑ οφείλεται σε αυτές τις δημοσιονομικές παρεκκλίσεις και ότι η Αμερικανική κεντρική τράπεζα, θα αποτύχει να ελέγξει τις τιμές χωρίς κυβερνητική παρέμβαση.\n\nΔιαφήμιση\n\nΤέλος, μέσα σε αυτό το κλίμα μπορεί να δημιουργηθεί ένα νέο πληθωριστικό περιβάλλον που θα διατηρήσει την ανοδική πίεση στις τιμές, για μια μεγάλη περίοδο.\n\nΗ αποπαγκοσμιοποίηση, η μεταβολή των παγκόσμιων συμμαχιών λόγω του πολέμου στην Ουκρανία, οι δημογραφικές αλλαγές και η αύξηση του κόστους των πρώτων υλών στις αναδυόμενες αγορές, θα μπορούσαν να καταστήσουν μόνιμα τα προβλήματα εφοδιασμού.\n\nΣτο κατώφλι ιστορικών αλλαγών\n\n«Η παγκόσμια οικονομία φαίνεται να βρίσκεται στα πρόθυρα μιας ιστορικής αλλαγής, καθώς η κινητήριος δύναμη της εφοδιαστικής αλυσίδας, που συγκρατούσε τον πληθωρισμό, φαίνεται οτι βγαίνει εκτός ελέγχου», δήλωσε ο Αγκουστίν Κάρστεν, επικεφαλής της Bank of International Settlements, μιας ομάδας που συχνά αποκαλείται η κεντρική τράπεζα, των κεντρικών τραπεζών του κόσμου.\n\nΌλα αυτά δείχνουν γρήγορες αυξήσεις των επιτοκίων, με τους επικεφαλής της Fed με της ΕΚΤ να προσπαθούν να καλύψουν τη διαφορά και τα ιδιαίτερα αυξανόμενα επιτόκια, τα επόμενα χρόνια.\n\nΠοιές χώρες κινδυνεύουν περισσότερο\n\nΗ αύξηση των επιτοκίων στις ΗΠΑ, θα δημιουργήσει ένα ντόμινο επιπτώσεων και σε άλλες οικονομίες με τις αναδυόμενες αγορές να βρίσκονται στο μάτι του κυκλώνα, ειδικά εάν τα υψηλά επιτόκια διατηρηθούν για μεγάλο διάστημα, όπως εκτιμά ο επικεφαλής της Fed, Τζερόμ Πάουελ.\n\nΔιαφήμιση\n\n«Για τη Fed αυτή τη στιγμή – είναι ώρα κρίσης», δήλωσε ο Πίτερ ΜπράιανΜπλέρ Χένρρι, καθηγητής και ομότιμος κοσμήτορας του Stern School of Business του Πανεπιστημίου της Νέας Υόρκης.\n\n«Η αξιοπιστία των αγορών των τελευταίων 40 ετών είναι στο όριο, επομένως πρόκειται να μειώσουν τον πληθωρισμό ό,τι κι αν συμβεί, ακόμη και αν αυτό σημαίνει παράπλευρες ζημιές στον αναδυόμενο κόσμο».\n\nΠολλές χώρες αναδυόμενων αγορών δανείζονται σε δολάρια και τα υψηλότερα επιτόκια της Fed τις πλήττουν σε πολλαπλά μέτωπα.\n\nΑυτό αυξάνει το κόστος δανεισμού και εγείρει ζητήματα βιωσιμότητας του χρέους. Διοχετεύει επίσης ρευστότητα στις αγορές των ΗΠΑ, ωθώντας στα υψη τα ασφάλιστρα κινδύνου των αναδυόμενων αγορών και καθιστώντας τον δανεισμό ακόμη δυσκολότερο.\n\nΤέλος, το δολάριο θα συνεχίσει να ενισχύεται έναντι των περισσότερων νομισμάτων, ωθώντας τον εισαγόμενο πληθωρισμό στις αναδυόμενες αγορές.\n\nΔιαφήμιση\n\nΜεγαλύτερες χώρες όπως η Κίνα και η Ινδία αν και φαίνονται προστατευμένες θα αντιμετωπίσουν μεγάλο πιστωτικό κίνδυνο, ενώ χώρες από η Τουρκία, η Νότια Αφρική, η Ινδονησία και η Αργεντινή θα έχουν πολύ σοβαρότερα προβλήματα.\n\nΤο 60% των χωρών χαμηλού εισοδήματος και 20 αναδυόμενες οικονομίες βρίσκονται ήδη σε κατάσταση συναγερμού. Αν και έχουν ακόμη πρόσβαση στις αγορές, οι συνθήκες δανεισμού τους έχουν επιδεινωθεί πολύ.\n\nΗ S&P Global θεωρεί πλέον ότι το ρίσκο χρηματοδότησης σε χώρες όπως η Νότια Αφρική, η Αργεντινή και η Τουρκία είναι πολύ υψηλό ενώ ο πιστωτικός κίνδυνος, θα είναι πολύ υψηλός σε χώρες, όπως η Κίνα, η Ινδία και η Ινδονησία.\n\nΗ αισιόδοξη πλευρά\n\nΜέσα στη δίνη των δυσμενών προβλέψεων υπάρχουν και χαραμάδες αισιοδοξίας. Αναλυτές της JPMorgan Chase & Co. μιλώντας στο Bloomberg, εκτιμούν ότι ο πληθωρισμός θα μειωθεί στο 5,1% το δεύτερο εξάμηνο του τρέχοντος έτους — περίπου στο μισό από αυτό που ήταν τους πρώτους έξι μήνες έως τον Ιούνιο.\n\n«Ο πυρετός του πληθωρισμού σπάει», εκτιμά ο Μπρούς Κάσμαν, επικεφαλής οικονομολόγος της Jp Morgan.\n\nΌπως διευκρινίζει ωστόσο, αυτό δεν σημαίνει πρόωρη επιστροφή στον υποτονικό πληθωρισμό, στην πρό κορονοιού και πολέμου στην Ουκρανία εποχή, ή στο τέλος της σφιχτής νομισματικής πολιτικής.\n\nΔιαφήμιση\n\nΩστόσο, σύμφωνα με το Bloomberg, τις τελευταίες εβδομάδες παρατηρείται μείωση στις τιμές πετρελαίου, μετάλλων και προϊόντων, λόγω της χαμηλής ζήτησης γεγονός που συμβάλει στη μείωση των τιμών σε ολόκληρη την παγκόσμια οικονομία.\n\nΤα συμβόλαια μελλοντικής εκπλήρωσης του αργού πετρελαίου αναφοράς έχουν υποχωρήσει περίπου 20% από τις αρχές Ιουνίου ενώ οι τιμές για τα μέταλλα, την ξυλεία και τα τσιπ έχουν υποχωρήσει από τα υψηλά επίπεδά τους.\n\nΤέλος, ο δείκτης των Ηνωμένων Εθνών για το κόστος των τροφίμων υποχώρησε σχεδόν 9% τον Ιούλιο, τη μεγαλύτερη πτώση από το 2008.\n\nΠαρόλα αυτά η Ευρώπη δεν θα αποφύγει την ύφεση τους επόμενους μήνες λόγω της ενεργειακής κρίσης, ενώ η αύξηση των μισθών θα μπορούσε να διατηρήσει τον πληθωρισμό για μεγαλύτερο χρονικό διάστημα.\n\n«Ανησυχούμε αρκετά γι αυτόν τον φαύλο κύκλο μεταξύ της αύξησης μισθών και τιμών», λέει ο Ρόμπερτ Ντεντ, ανώτερος οικονομολόγος της Nomura υπογραμμίζοντας οτι «κάτι τέτοιο μπορεί να συμβαίνει ήδη σε έναν βαθμό».",
    "To εξάτροχο θωρακισμένο που κυνηγά τα εχθρικά drone (vid)": "Το ΜΑΧ 3 παρουσιάστηκε σε έκθεση αμυντικού υλικού στη Νότια Αφρική και βασίζεται στο Toyota Land Cruiser.\n\nΜία λύση για τα τουρκικά drone που πετούν πάνω από τον Έβρο θα μπορούσε να είναι το εξάτροχο MAX 3. Το ιδιαίτερο με το συγκεκριμένο θωρακισμένο όχημα που παρουσιάστηκε έκθεση αμυντικού υλικού στη Νότια Αφρική είναι το γεγονός ότι φέρει στο πίσω μέρος ραντάρ εντοπισμού εχθρικών drone αλλά και εκτοξευτή οβίδων για την κατάρριψή τους!\n\nΤο ΜΑΧ 3 είναι δημιουργία της SVI Engineering, μίας εταιρείας από τη Νότια Αφρική που ειδικεύεται στην κατασκευή θωρακισμένων οχημάτων. Το ΜΑΧ 3 με τους τρεις άξονες (η κίνηση μεταδίδεται στους δύο) βασίζεται στο Land Cruiser 79 της Toyota και εφοδιάζεται με τον V8 turbodiesel της ιαπωνικής εταιρείας, χωρητικότητας 4,5 λίτρων.\n\nΠέρα από τον… καταστροφέα drone, το ΜΑΧ 3 μεταφέρει και μοτοσικλέτα εκτός δρόμου, για τον εντοπισμό του drone που έχει καταρριφθεί.\n\nPhoto Credits: SVI Engineering"
}