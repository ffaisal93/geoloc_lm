{
    "Έξι νεκροί από συντριβή ελικοπτέρου στο Πακιστάν": "Έως στιγμής, δεν έχει γίνει γνωστή η αιτία του δυστυχήματος.\n\nΈξι άνθρωποι έχασαν τη ζωή τους μετά τη συντριβή ελικοπτέρου του πακιστανικού στρατού στη νοτιοδυτική επαρχία Μπαλουχιστάν, σύμφωνα με τοπικούς αξιωματούχους. Έως στιγμής, δεν έχει γίνει γνωστή η αιτία του δυστυχήματος.\n\nΠηγή: skai.gr\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "«Προκλητικές δηλώσεις του Προέδρου του Πακιστάν εις βάρος της Ελλάδας»": "Κύριοι, κύριοι Υπουργοί,\n\nΌπως πληροφορηθήκαμε από σχετική ανάρτηση σε ιστοσελίδατου Διαδικτύου, ο Πρόεδρος του Πακιστάν, κ. Alvi, έκανεπρόσφατα δηλώσεις στο πρακτορείο ειδήσεων\n\n«Anadolu Agency» για τις διμερείς σχέσεις Τουρκίας-Πακιστάν,τοποθετούμενος σε περιφερειακά και σε διεθνή ζητήματα. Μεταξύάλλων, ο ανωτέρω Πρόεδρος του Πακιστάν, ομολόγησε πως τοκράτος του βοήθησε την Τουρκία σε πολέμους, ένας εκ των οποίων ήταν η εισβολή στην Κύπρο, ενώ προέκυψαν καιπροειδοποιήσεις για το ότι κάτι ανάλογο μπορεί να γίνει και τώρα, σε περίπτωση που προκύψει πολεμικό επεισόδιο μεταξύ Τουρκίας και Ελλάδας! Όλα αυτά συμβαίνουν, ενώ στην χώρα μας ζουν χιλιάδες ισλαμιστές, ειδικά Πακιστανοί.\n\nΣυμβαίνει λοιπόν το παράδοξο, αφενός, να έχουμε ενώπιόν μας την ανωτέρω απειλητική δήλωση του Πακιστάν, που προαναγγέλλει κοινή επίθεση με την Τουρκία, την ώρα που ηΕλλάδα είναι, επισήμως, στρατιωτικός στόχος της Τουρκίας, και από την άλλη, να έχουν προκύψει κρούσματα ένοπλης βίας, με πιο πρόσφατο το περιστατικό όπου αλλοδαπός μετανάστης, αφού ισχυρίστηκε ότι έδωσε 20.000 ευρώ(!) σε μια γυναίκα, στην συνέχεια, την δολοφόνησε με πυροβόλο όπλο, το οποίο, άγνωστο πώς, είχε στην κατοχή του. Κατόπιν των παραπάνω, προκύπτουν εύλογα ερωτήματα, αφενός, σχετικά με τα μέτρα που έχουν λάβειοι ελληνικές Αρχές προς έλεγχο των πακιστανών που βρίσκονταινόμιμα η παράνομα στην Ελλάδα, αφετέρου, σχετικά με τις αντιδράσεις σε διεθνές επίπεδο, στις οποίες έχει ενδεχόμεναπροβεί η ελληνική κυβέρνηση, έπειτα από αυτή την παραπάνωτόσο προκλητική δήλωση, ενώ τέλος, ενδιαφέρον θα είχε μια επισκόπηση των στοιχείων που αφορούν στο σύνολο των εμβασμάτων που έχουν σταλεί από την Ελλάδα στο Πακιστάν,ανά αποστολέα, κατά τα τελευταία τρία χρόνια, σε αντιπαραβολή με τις φορολογικές δηλώσεις εισοδήματος που έχουν κάνει οιπακιστανοί αποστολείς των εν λόγω εμβασμάτων από την Ελλάδαπρος το Πακιστάν.\n\nΜε δεδομένα όλα τα παραπάνω,\n\nΕρωτώνται οι κ. κ. Υπουργοί:\n\n1. Ποιες πρωτοβουλίες και ποια μέτρα έχουν λάβει οι αρμόδιες Αρχές, έπειτα από την ανωτέρω προκλητικά εχθρική κατά της χώρας μας δήλωση του Προέδρου του Πακιστάν, σε συνδυασμό με το πρόσφατο δολοφονικό επεισόδιο, όσον αφορά στον έλεγχο οπλοκατοχής και κατοχής πυρομαχικών από πακιστανούς, που βρίσκονται νόμιμα η παράνομα στην Ελλάδα;\n\n2. Προτίθεσθε να προβείτε σε μια αντιπαραβολή των εμβασμάτων προς το Πακιστάν, κατ’ άτομο, σε σύγκριση με τις φορολογικές δηλώσεις εισοδήματος τις οποίες έχουν καταθέσει οι πακιστανοί αποστολείς των εν λόγω εμβασμάτων, που διαμένουν στην Ελλάδα;\n\nΠαρακαλώ, χορηγήστε μας λεπτομερή στοιχεία γιατο σύνολο των εμβασμάτων που έχουν σταλεί από την Ελλάδα στο Πακιστάν, τα τελευταία τρία χρόνια, ανά έτος και μέθοδο αποστολής (μέσωτραπεζικού ή άλλου ιδρύματος) και αντίστοιχα, τοσυνολικό ύψος εισοδήματος που έχουν δηλώσει στις αρμόδιες Φορολογικές Αρχές οι μέχρι πρότινος υπήκοοι του Πακιστάν, που διαμένουν στην Ελλάδα, κατά τα τελευταία τρία χρόνια, ανάέτος.\n\nΟ ερωτών βουλευτής\n\nΚΥΡΙΑΚΟΣ ΒΕΛΟΠΟΥΛΟΣ",
    "Πακιστάν: Την επίσημη παραίτησή του ετοιμάζεται να υποβάλει ο υπουργός Οικονομικών της χώρας": "Ο υπουργός Οικονομικών του Πακιστάν Μιφτάχ Ισμαήλ δήλωσε την Κυριακή ότι σχεδιάζει να παραιτηθεί και επίσημα από τη θέση του, μια αλλαγή που έρχεται την ώρα που η χώρα αντιμετωπίζει μια οικονομική κρίση η οποία επιδεινώνεται από τις καταστροφικές πλημμύρες.\n\n«Έχω παραιτηθεί προφορικά από υπουργός Οικονομικών», είπε ο Ισμαήλ σε ένα tweet, προσθέτοντας ότι είχε ενημερώσει για τα σχέδιά του τον πρωθυπουργό της χώρας Σεχμπάζ Σαρίφ κατά τη διάρκεια μιας συνάντησης. «Θα υποβάλω επίσημη παραίτηση μόλις φτάσω στο Πακιστάν», πρόσθεσε.\n\nΟ Ισμαήλ και ο Σαρίφ βρίσκονται αυτή τη στιγμή στο Λονδίνο και πρόκειται να επιστρέψουν στο Πακιστάν στις αρχές της επόμενης εβδομάδας, αναφέρει το Reuters.\n\nΟ Ισμαήλ είναι ο πέμπτος υπουργός Οικονομικών που αντικαθίσταται σε λιγότερο από τέσσερα χρόνια, καθώς η οικονομία του Πακιστάν γνώρισε επίμονες αναταράξεις, ενώ το έλλειμμα του ισοζυγίου τρεχουσών συναλλαγών του έχει διευρυνθεί δραστικά και ο αυξανόμενος πληθωρισμός έχει ασκήσει πίεση τόσο στις οικογένειες όσο και στις επιχειρήσεις.\n\nΕπιπρόσθετα στην κρίση, καταστροφικές πλημμύρες έπληξαν μεγάλες εκτάσεις του Πακιστάν αυτόν τον μήνα. Η καταστροφή σκότωσε περισσότερους από 1.500 ανθρώπους και προκάλεσε ζημιές που υπολογίζονται σε 30 δισεκατομμύρια δολάρια, ενισχύοντας τους φόβους ότι το Πακιστάν δεν θα εκπληρώσει τα χρέη του.\n\nΟ Ισμαήλ, υποστηριζόμενος από τον πρωθυπουργός της χώρας, καθησύχασε τους επενδυτές την Παρασκευή ότι το έθνος της Νότιας Ασίας επιδιώκει ελάφρυνση χρέους από διμερείς πιστωτές και τόνισε ότι η κυβέρνηση δεν θα ζητήσει ελάφρυνση από εμπορικές τράπεζες ή πιστωτές ευρωομολόγων.\n\nmoneyreview.gr\n\nΑκολουθήστε το Money Review στο Google News",
    "Χείρα βοήθειας Τουρκίας προς το Πακιστάν": "1884067\n\nΤο Τρένο Καλοσύνης το οποίο θα μεταφέρει υλικό ανθρωπιστικής βοήθειας που προετοιμάστηκε με την υποστήριξη μη κυβερνητικών οργανώσεων υπό τον συντονισμό της Διεύθυνσης Διαχείρισης Καταστροφών και Εκτάκτων Καταστάσεων (AFAD) αναχώρησε από το Κοτζαέλι προς το Πακιστάν, όπου σημειώθηκε η καταστροφή από τις πλημμύρες.\n\nΣύμφωνα με τη δήλωση της Νομαρχίας, η διαδικασία φόρτωσης των προετοιμασμένων 697 χιλιάδων κιλών υλικού ανθρωπιστικής βοήθειας στο Τρένο Καλοσύνης που αποτελείται από 28 βαγόνια ολοκληρώθηκε στη Διεύθυνση Εφοδιαστικής στο Κοσέκοι.\n\nΟ βοηθός Νομάρχης Αμπντούλ Ραούφ Ουλούσοι σημείωσε ότι τα δρομολόγια του Τρένου Καλοσύνης που ξεκίνησε η Τουρκία λόγω της καταστροφής από τις πλημμύρες στο Πακιστάν, τη φιλική και αδελφική χώρα, συνεχίζονται στο Κοτζάελι.\n\nΤονίζοντας ότι το κοινό σημείο των νομών στην περιοχή του Μαρμαρά είναι το Κοτζαέλι, ο Ουλουσόι είπε:\n\n“Ενώ συνολικά στοχεύτηκαν 55 χιλιάδες κουτιά, έχουμε ολοκληρώσει τον αριθμό των δεμάτων μας σε 62 χιλιάδες σήμερα. Ας ελπίσουμε ότι αυτός ο στόχος θα αναθεωρηθεί ως 72 χιλιάδες με το πρόγραμμα που ετοιμάζεται για την επόμενη εβδομάδα”.\n\nΤο Τρένο Καλοσύνης αργότερα ξεκίνησε το 12ο δρομολόγιο προς το Πακιστάν.",
    "Προειδοποιήση Σαρίφ στον ΟΗΕ: Οι «καταστροφικές» πλημμύρες στο Πακιστάν δεν είναι παρά το πρελούδιο": "«Το Πακιστάν δεν είχε βιώσει ποτέ πριν τέτοια απόλυτη και καταστροφική επίδειξη των επιπτώσεων της κλιματικής αλλαγής (...). Ένα πράγμα είναι σαφές: αυτό που έγινε στο Πακιστάν δεν θα περιοριστεί στο Πακιστάν», τόνισε ο πρωθυπουργός του Πακιστάν.\n\nΟι «καταστροφικές» πλημμύρες που χτύπησαν το Πακιστάν αυτό το καλοκαίρι δεν είναι παρά το πρελούδιο για τον υπόλοιπο πλανήτη που είναι αντιμέτωπος με τις συνέπειες της κλιματικής αλλαγής, προειδοποίησε χθες Παρασκευή από το βήμα των Ηνωμένων Εθνών ο πρωθυπουργός της ασιατικής χώρας Σαμπάζ Σαρίφ.\n\n«Το Πακιστάν δεν είχε βιώσει ποτέ πριν τέτοια απόλυτη και καταστροφική επίδειξη των επιπτώσεων της κλιματικής αλλαγής (...). Ένα πράγμα είναι σαφές: αυτό που έγινε στο Πακιστάν δεν θα περιοριστεί στο Πακιστάν», τόνισε ο κ. Σαρίφ.\n\nΓια τον πακιστανό πρωθυπουργό, «ο ίδιος ο ορισμός της εθνικής ασφάλειας έχει αλλάξει σήμερα και εάν οι ηγέτες του κόσμου δεν ενωθούν και δράσουν τώρα βάσει ενός ελάχιστου κοινού προγράμματος, δεν θα υπάρχει πια Γη για να διεξάγονται πόλεμοι».\n\n«Η φύση θα αντεπιτεθεί και η ανθρωπότητα δεν είναι αρκετά δυνατή για αυτό», τόνισε ο Σαμπάζ Σαρίφ στην εξαιρετικά βαριά ομιλία που απηύθυνε στη Γενική Συνέλευση.\n\nΑπό τον Ιούνιο, σχεδόν 1.600 άνθρωποι χάθηκαν στο Πακιστάν εξαιτίας των πλημμυρών που προκάλεσαν οι καταρρακτώδεις βροχές του μουσώνα, η ένταση των οποίων αυξήθηκε εξαιτίας της υπερθέρμανσης του πλανήτη, σύμφωνα με ειδικούς και πακιστανούς αξιωματούχους. Πλημμύρισε το ένα τρίτο του Πακιστάν, έκταση ίση με αυτή ολόκληρης της Βρετανίας, με αποτέλεσμα να καταστραφούν σπίτια, εμπορικά καταστήματα, δρόμοι, γέφυρες, αγροτικές καλλιέργειες.\n\nΟ Γενικός Γραμματέας του ΟΗΕ Αντόνιο Γκουτέρες, που επισκέφθηκε τη χώρα νωρίτερα αυτόν τον μήνα, είπε πως δεν έχει «ξαναδεί ποτέ κλιματική καταστροφή τέτοιου εύρους» και κάλεσε τις χώρες που ευθύνονται περισσότερο για τη ρύπανση να «σταματήσουν αυτή την τρέλα», αναφερόμενος στις επενδύσεις στα ορυκτά καύσιμα.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Πακιστάν: 1.136 νεκροί από τις πλημμύρες – Έκκληση του ΟΗΕ για βοήθεια 160 εκατ. δολαρίων": "Πακιστάν: 1.136 νεκροί από τις πλημμύρες – Έκκληση του ΟΗΕ για βοήθεια 160 εκατ. δολαρίων\n\nΤα Ηνωμένα Έθνη και η πακιστανική κυβέρνηση θα απευθύνουν επίσημα αύριο, Τρίτη, στον ΟΗΕ έκκληση για δωρεά ύψους 160 εκατομμυρίων δολαρίων για τη χρηματοδότηση έκτακτης βοήθειας στο Πακιστάν, το οποίο σάρωσαν πρωτοφανείς πλημμύρες, ανακοίνωσε σήμερα ο εκπρόσωπος του γενικού γραμματέα του ΟΗΕ.\n\nΔεκάδες εκατομμύρια Πακιστανοί δίνουν μάχη για να αντιμετωπίσουν τις χειρότερες βροχές του μουσώνα των τριών τελευταίων δεκαετιών, οι οποίες προκάλεσαν τον θάνατο 1.136 ανθρώπων, παρέσυραν αναρίθμητα σπίτια και κατέστρεψαν γεωργικές εκτάσεις ζωτικής σημασίας που επηρεάζουν 33 εκατομμύρια ανθρώπους.\n\nΚαι «η κατάσταση αναμένεται να επιδεινωθεί, με τις βροχές να συνεχίζονται» δήλωσε ο Στεφάν Ντουζαρίτς, εκπρόσωπος του Αντόνιο Γκουτέρες σε ενημέρωση του Τύπου.\n\nΣτην πλαίσιο αυτό «μαζί με την κυβέρνηση, προβλέπουμε μια επείγουσα έκκληση για 160 εκατομμύρια δολάρια για δραστηριότητες έκτακτης βοήθειας», δήλωσε διευκρινίζοντας ότι αυτό θα γίνει αύριο.\n\n«Ο ΟΗΕ έχει ήδη κινητοποιήσει 7 εκατομμύρια δολάρια, κυρίως ανακατευθύνοντας χρήματα από άλλα προγράμματα για να χρηματοδοτήσει τις πιο επείγουσες ανάγκες», «τρόφιμα, νερό, ιατρικό υλικό, μητρική υγεία, στέγη…», διευκρίνισε. Και 3 επιπλέον εκατομμύρια που αποδεσμεύτηκαν από το Κεντρικό Ταμείο Αντιμετώπισης Έκτακτης Ανάγκης του ΟΗΕ.\n\nΕξετάζεται το ενδεχόμενο εισαγωγής λαχανικών από Ινδία\n\nΠαράλληλα, ο Πακιστανός υπουργός Οικονομικών Μιφτάχ Ισμαήλ ανακοίνωσε ότι η χώρα του θα εξετάσει τον ενδεχόμενο να εισάγει λαχανικά από τον υπ’ αριθμόν ένα αντίπαλό της, την Ινδία, προκειμένου να μετριάσει τις συνέπειες από τις πλημμύρες, καθώς οι τιμές των τροφίμων έχουν αυξηθεί πολύ.\n\n«Μπορούμε να εξετάσουμε το ενδεχόμενο εισαγωγής λαχανικών από την Ινδία», δήλωσε ο υπουργός στο τοπικό δίκτυο Geo News TV\n\nΗ Τουρκία και το Ιράν μπορούν επίσης να είναι άλλες επιλογές, δήλωσε.\n\nΗ κινητοποίηση του ΟΗΕ ανακοινώθηκε την ώρα που το Διεθνές Νομισματικό Ταμείο ενέκρινε την επανεκκίνηση ενός δανείου διάσωσης για το Πακιστάν, καθώς το ένα τρίτο της χώρας αντιμετωπίζει τις χειρότερες βροχοπτώσεις του μουσώνα ενώ ήδη μαστίζεται από σοβαρή οικονομική κρίση, ανακοίνωσε ο υπουργός Οικονομικών.\n\n«Αναμένεται να λάβουμε την 7η δόση και την 8η δόση του 1,7 δισεκ. δολαρίων», δήλωσε ο Μιφτάχ Ισμαήλ σε μήνυμά του στο Twitter.\n\nΠολλά αντιλαϊκά μέτρα αποφασίστηκαν τους τελευταίους μήνες από την κυβέρνηση του Σαμπάζ Σαρίφ που ανήλθε στην εξουσία τον Απρίλιο. Μεταξύ αυτών, η αύξηση των τιμών της ενέργειας κατά περισσότερο από 50% και η θέσπιση υπερφόρου επί των κερδών των επιχειρήσεων.\n\nΤο Ισλαμαμπάντ έχει λάβει επί του παρόντος 3 δισεκ. δολάρια που προβλέπονται σε αυτό το πρόγραμμα δανείων και θέλει την επιμήκυνσή του έως τον Ιούνιο του 2023.\n\nΠηγή: ΑΠΕ – ΜΠΕ, AFP, Reuters\n\n⇒ Ειδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Πακιστάν: Ο νόμος-ορόσημο για τα δικαιώματα των τρανς δέχεται επίθεση – Γερουσιαστής προσπαθεί να τον ανατρέψει": "Ο γερουσιαστής Mushtaq Ahmed, του Jamaat-e-Islami (JI), του μεγαλύτερου θρησκευτικού κόμματος του Πακιστάν, κατέθεσε αίτηση στο Ομοσπονδιακό Δικαστήριο Σαρία στις 18 Σεπτεμβρίου, υποστηρίζοντας ότι το νομοσχέδιο του 2018 για τα δικαιώματα των τρανς έρχεται σε αντίθεση με τις ισλαμικές αρχές της χώρας.\n\nΤο νομοσχέδιο υπογράφηκε ως νόμος τον Μάιο του 2018 μετά από χρόνια πολιτικών προσπαθειών για την παροχή προστασίας από τις διακρίσεις για τα τρανς και non binary άτομα.\n\nΕπιτρέπει στα τρανς άτομα στη χώρα να αποκτήσουν διάφορα έγγραφα ταυτότητας, συμπεριλαμβανομένου του διαβατηρίου, από την Εθνική Αρχή Βάσεων Δεδομένων και Εγγραφής (NADRA) και επιτρέπει την επικαιροποίηση των ενδείξεων φύλου στα υπάρχοντα έγγραφα.\n\nΥπάρχει επίσης μια σειρά από μέτρα προστασίας από διακρίσεις που επιτρέπουν στους τρανς πολίτες να έχουν πρόσβαση σε εκπαιδευτικές και ιατρικές εγκαταστάσεις, δημιουργούν ασφαλείς χώρους, προστατεύουν τα φυλακισμένα τρανς άτομα και άλλα.\n\nΟμοφοβική προπαγάνδα\n\nΣύμφωνα με την πακιστανική εφημερίδα Minute Mirror, δεξιοί επικριτές έχουν επίσης υποστηρίξει ότι το νομοσχέδιο «προωθεί την ομοφυλοφιλία και τους γάμους ομοφυλοφίλων». Αυτό έχει χαρακτηριστεί ως «ψευδής προπαγάνδα».\n\nΣτην αναφορά του, ο γερουσιαστής υποστήριξε ότι το νομοσχέδιο προκαλεί επιπλοκές όσον αφορά την ισλαμική κληρονομικότητα, καθώς επιτρέπει σε ένα άτομο να αλλάξει την ταυτότητα φύλου του.\n\nΣύμφωνα με την ισλαμική δικαιοδοσία, οι γυναίκες λαμβάνουν το μισό κληρονομικό μερίδιο των ανδρών, εάν κληρονομούν από τον ίδιο γονέα. Ο Ahmed υποστήριξε ότι, επειδή τα τρανσέξουαλ άτομα μπορούν να «αλλάζουν φύλο κατά βούληση», αυτό ακυρώνει τη ρήτρα κληρονομικότητας και είναι «αντίθετο με τις ισλαμικές διατάξεις».\n\nΟ Ahmed πρότεινε στον εκτελούντα χρέη αρχιδικαστή Syed Muhammad Anwar ότι για να μπορέσει ένα άτομο να αλλάξει τον δείκτη φύλου του, θα πρέπει πρώτα να υποβληθεί σε ιατρική εξέταση, αν και δεν υπήρξε καμία διευκρίνιση ως προς αυτό.\n\nΑπειλή για την κοινωνία οι ΛΟΑΤΚΙ+\n\nΤο πολιτικό του κόμμα, το Jamaat-e-Islami, είναι απίστευτα κατά των ΛΟΑΤΚΙ+ και έχει πει πολλές φορές ότι η ομοφυλοφιλία αποτελεί «απειλή για την κοινωνία».\n\n«Η κοινωνική ισορροπία της κοινωνίας διαταράσσεται εξαιτίας αυτής της τάσης [της ομοφυλοφιλίας]. Ο άνδρας και η γυναίκα έχουν κάποιους σαφώς καθορισμένους ρόλους σε μια κοινωνία και μια οικογένεια. Οι ενώσεις ομοφυλοφίλων παραβιάζουν αυτούς τους κανόνες», ανέφερε το κόμμα σε δήλωσή του το 2013. «Η νομιμοποίηση των ομοφυλοφιλικών ενώσεων σήμερα θα άνοιγε τις πύλες για ευθανασία, αιμομιξία και ό,τι άλλο».\n\nΟι τρανς ακτιβιστές καλούν το δικαστήριο να προστατεύσει τα τρανς άτομα\n\nΚαταθέτοντας στο δικαστήριο, η τρανς ακτιβίστρια Bubbly Malik υποστήριξε ότι, εάν το νομοσχέδιο αναθεωρηθεί, θα πρέπει να υπάρξει βοήθεια από «ειδικούς σε θέματα φύλου», οι οποίοι θα μπορούσαν να διευκρινίσουν γιατί είναι τόσο σημαντικό να διατηρηθεί η προστασία της περιθωριοποιημένης κοινότητας.\n\nΜιλώντας κατά την ακρόαση, η ακτιβίστρια για τα ανθρώπινα δικαιώματα των τρανσέξουαλ Nayab Ali δήλωσε ότι η απειλή για την κοινότητα «έχει πολλαπλασιαστεί» τα τελευταία χρόνια, προσθέτοντας ότι «το δικαστήριο θα πρέπει να εκδώσει εντολή που να απαγορεύει οποιαδήποτε ενέργεια κατά οποιουδήποτε τρανς ατόμου μέχρι την απόφαση της υπόθεσης».\n\nΔολοφονίες και βιασμοί τρανς ατόμων\n\nΣύμφωνα με την ακτιβίστρια Farzana Riaz, σε συνέντευξή της στον Guardian τον Απρίλιο του 2022, τουλάχιστον 91 τρανσέξουαλ γυναίκες στο Πακιστάν έχουν δολοφονηθεί από το 2015. Επιπλέον, αναφέρθηκαν τουλάχιστον 2.000 περιπτώσεις βίας κατά της τρανσέξουαλ κοινότητας μόνο στην πακιστανική περιοχή Khyber Pakhtunkhwa.\n\nΗ πρόεδρος της Trans-Action, Farzana Ilyas, επέκρινε την πακιστανική κυβέρνηση για την αποτυχία της να προστατεύσει τον πληθυσμό, προσθέτοντας ότι «τα τελευταία τέσσερα ή πέντε χρόνια, 1500 τρανσέξουαλ άτομα έχουν βιαστεί».\n\nΕνώ το νομοσχέδιο για τα δικαιώματα των τρανς προσπάθησε να μετριάσει το αυξανόμενο ζήτημα της βίας κατά των τρανσέξουαλ ατόμων, η αποτελεσματικότητά του έχει αμφισβητηθεί σε πολλές περιπτώσεις.\n\nΠαρά το γεγονός ότι ένα σημαντικό μέρος του νόμου περιγράφει λεπτομερώς την εκπαιδευτική ισότητα, μια μελέτη που δημοσιεύθηκε το 2019 διαπίστωσε ότι σχεδόν το 40% των διαφυλικών ατόμων στη χώρα είναι αναλφάβητα.\n\nΜετά την υπογραφή του νομοσχεδίου σε νόμο, ο Πακιστανός LGBTQ+ ακτιβιστής Mehlab Jameel δήλωσε στο NPR: «Ήμουν σε κατάσταση σοκ, επειδή ποτέ δεν πίστευα ότι κάτι τέτοιο θα μπορούσε να συμβεί».",
    "Πακιστάν: Πατέρας έκαψε ζωντανό το γιο του επειδή δεν είχε διαβάσει για το σχολείο": "Το 12χρονο αγόρι μεταφέρθηκε με εκτεταμένα εγκαύματα στο νοσοκομείο, αλλά δυστυχώς υπέκυψε έπειτα από δύο ημέρες.\n\nΠατέρας έβαλε φωτιά και έκαψε τον γιο του, στο Πακιστάν, επειδή ο 12χρονος δεν μπορούσε να απαντήσει σε ερωτήσεις για τα μαθήματα του σχολείου, σύμφωνα με την Daily Mail.\n\nΟ άτυχος μικρός μεταφέρθηκε με εκτεταμένα εγκαύματα στο νοσοκομείο, αλλά δυστυχώς υπέκυψε έπειτα από δύο ημέρες.\n\nΟ πατέρας φέρεται να περιέλουσε το παιδί με κηροζίνη και άναψε σπίρτο, σε μια προσπάθεια να εκφοβίσει το παιδί και να το αναγκάσει να κάνει τις σχολικές εργασίες του. Δυστυχώς, η φλόγα έπεσε πάνω στο εύφλεκτο υλικό και το παιδί κάηκε.\n\nکراچی اورنگی میں باپ نے پڑھائی نہ کرنے پر 12 سالہ بیٹے کو آگ لگادی#GeoNews pic.twitter.com/FBztrb9O53 — Geo News Urdu (@geonews_urdu) September 19, 2022\n\nΑκούγοντας τις φωνές του παιδιού, η μητέρα του έτρεξε στο δωμάτιο και μαζί με τον πατέρα προσπάθησαν να σβήσουν τη φωτιά σκεπάζοντας το αγόρι με κουβέρτες.Δυστυχώς οι προσπάθειες ήταν μάταιες.\n\nΜετά τον θάνατο του αγοριού η μητέρα υπέβαλε μήνυση κατά του συζύγου της και η αστυνομία προχώρησε στη σύλληψή του.\n\nΠηγή: skai.gr\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "H Αντζελίνα Τζολί στο Πακιστάν για τα θύματα των πλημμυρών": "Η Αμερικανίδα σταρ του Χόλιγουντ και ειδική απεσταλμένη της Ύπατης Αρμοστείας του ΟΗΕ για τους Πρόσφυγες επισκέφθηκε τις πληγείσεςπεριοχές και ζήτησε επιπλέον βοήθεια για τα θύματα.\n\nΗ Αμερικανίδα σταρ του Χόλιγουντ Αντζελίνα Τζολί εκτίμησε ότι οι καταστροφικές πλημμύρες που έπληξαν το Πακιστάν θα πρέπει να αποτελέσουν σήμα κινδύνου για τον κόσμο σχετικά με τις επιπτώσεις της κλιματικής αλλαγής, ενώ ζήτησε να παρασχεθεί βοήθεια στη χώρα το συντομότερο δυνατό, αφού επισκέφθηκε θύματα της καταστροφής.\n\n«Δεν έχω δει ποτέ ξανά κάτι αντίστοιχο», δήλωσε χθες Τετάρτη η Τζολί, ειδική απεσταλμένη της Ύπατης Αρμοστείας του ΟΗΕ για τους Πρόσφυγες (UNHCR). Η Αμερικανίδα ηθοποιός είχε επισκεφθεί το Πακιστάν και έπειτα από δύο άλλες φυσικές καταστροφές: τον φονικό σεισμό του 2005 και τις μεγάλες πλημμύρες του 2010.\n\nΟι φετινές πλημμύρες προκλήθηκαν από τις καταρρακτώδεις βροχές της εποχής των μουσώνων και το λιώσιμο των παγετώνων στο Πακιστάν, δύο φαινόμενα τα οποία οι επιστήμονες εκτιμούν ότι επιδεινώθηκαν από την κλιματική αλλαγή. Πλέον το ένα τρίτο της χώρας βρίσκεται κάτω από το νερό, ενώ οι νεκροί από τον Ιούνιο πλησιάζουν τους 1.600, σύμφωνα με τον πιο πρόσφατο επίσημο απολογισμό.\n\nΠερισσότεροι από 7 εκατομμύρια άνθρωποι έχουν εκτοπιστεί, με πολλούς να ζουν πλέον σε αυτοσχέδιους καταυλισμούς χωρίς προστασία από τα κουνούπια, εγκαταστάσεις υγιεινής και πόσιμο νερό.\n\n«Βρίσκομαι σθεναρά στο πλευρό σας για να πιέσουμε τη διεθνή κοινότητα να κάνει περισσότερα (…). Είναι ένα πραγματικό σήμα κινδύνου για τον κόσμο σχετικά με το πού βρισκόμαστε» σε ό,τι αφορά την υπερθέρμανση του πλανήτη, πρόσθεσε η Τζολί στη διάρκεια συνάντησής της με πολιτικούς και στρατιωτικούς αξιωματούχους στο Ισλαμαμπάντ.\n\n«Η κλιματική αλλαγή δεν είναι απλώς πραγματική, δεν πλησιάζει, είναι ήδη εδώ», υπογράμμισε.\n\nΗ ηθοποιός επισκέφθηκε την επαρχία Σιντ, μία από τις πλέον πληγείσες, όπου συνομίλησε με εκτοπισμένους που ζουν σε καταυλισμούς.\n\nΟ ΟΗΕ προειδοποίησε ότι τώρα το Πακιστάν απειλείται από «μια δεύτερη καταστροφή» λόγω των ασθενειών, όπως ο δάγκειος πυρετός, η χολέρα, η ελονοσία, η διάρροια και ο υποσιτισμός.\n\n«Μίλησα με ανθρώπους που μου είπαν ότι δεν φτάνει αρκετή βοήθεια, ότι δεν θα είναι πια εκεί σε μερικές εβδομάδες, δεν θα επιβιώσουν. Υπάρχουν πάρα πολλά παιδιά σοβαρά υποσιτισμένα», κατήγγειλε η Αντζελίνα Τζολί.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Πακιστάν: Εκατομμύρια εκτοπισμένοι κινδυνεύουν από μολυσματικές ασθένειες (φωτογραφίες)": "Οι φωτογραφίες του Associated Press αποτυπώνουν την ανθρωπιστική κρίση και τις απάνθρωπες συνθήκες διαβίωσης των εκτοπισμένων στους καταυλισμούς\n\nΈως και 33 εκατ. άνθρωποι - από τα 220 εκατ. κατοίκων του Πακιστάν - έχουν επηρεαστεί από τις πρωτοφανείς, βιβλικλες πλημμύρες που έχουν πλήξει τη χώρα - μια καταστροφή που αποδόθηκε στην κλιματική αλλαγή και άφησε πίσω της εκατοντάδες χιλιάδες αστέγους ενώ προκάλεσε ζημίες ύψους τουλάχιστον 10 δισεκ. δολαρίων.\n\nΧιλιάδες εκτοπισμένες οικογένειες συρρέουν στους καταυλισμούς που έχουν στηθεί, αλλά ζουν σε άθλιες συνθήκες.\n\nΟι άνθρωποι είναι αντιμέτωποι με την πείνα, τις ανύπαρκτες συνθήκες υγιεινής και τις μολυσματικές ασθένειες – ανάμεσά τους και μικρά παιδιά.\n\nΟι φωτογραφίες του Associated Press αποτυπώνουν την ανθρωπιστική κρίση και τις απάνθρωπες συνθήκες διαβίωσης των εκτοπισμένων στους καταυλισμούς.\n\nΟ Παγκόσμιος Οργανισμός Υγείας έχει ανακοινώσει ότι πάνω από 6,4 εκατ. άνθρωποι χρειάζονται ανθρωπιστική στήριξη στις πλημμυρισμένες περιοχές.\n\nΠηγή: skai.gr\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Πακιστάν: Μετά τις πλημμύρες εμφανίστηκαν επιδημίες": "Τα νερά των φονικών πλημμυρών στο Πακιστάν, και ειδικότερα στη νότια επαρχία Σιντ, υποχωρούν όμως την ίδια στιγμή επικρατεί έξαρση ασθενειών. Τα λιμνάζοντα νερά έχουν αποδειχθεί ιδανικό περιβάλλον για την ανάπτυξη ελονοσίας, δάγκειου πυρετού, διάρροιας και δερματικών προβλημάτων. Οι υγειονομικές αρχές αναφέρουν πως με βάση την τελευταία ανάλυση, το 60 με 70% των δειγμάτων αίματος από την περιοχή είναι θετικά στην ελονοσία.\n\n«Υπάρχουν πολλά κουνούπια εδώ, που τσιμπάνε και μολύνουν τα παιδιά με ελονοσία και υψηλό πυρετό. Δεν έχουμε καθαρό νερό, είναι όλο μολυσμένο. Δεν έχουμε σκηνές, ζούμε στην ύπαιθρο και η θερμοκρασία είναι πολύ υψηλή. Τα παιδιά αρρωσταίνουν και από τη ζέστη» λέει μία εκτοπισμένη γυναίκα.\n\nΜόνο τις τελευταίες 48 ώρες, οι γιατροί έχουν φροντίσει πάνω από 37.000 ασθενείς από την περιοχή. Οι ασθένειες επεκτείνονται ταχύτατα μέσα στις πλημμυρισμένες περιοχές και στην ουσία προκαλούνται επιδημίες. Και τα νερά αναμένεται να υποχωρήσουν μετά από πολλούς μήνες.\n\n«Τις τελευταίες 10 ημέρες έχουμε πολλά κρούσματα ελονοσίας. Καθημερινά λαμβάνουμε σχεδόν 300 δείγματα προς εξέταση και από αυτά το 60 με 70% είναι θετκά. Οι περισσότεροι ασθενείς που έρχονται εδώ έχουν ελονοσία αλλά και άλλες ασθένειες όπως γαστρεντερίτιδα, διάρροια, τυφοειδή πυρετό και δερματικά προβλήματα» λέει ο Δρ. Ιμράν Μπαλόχ, Επίτροπος Υγείας.\n\nΟι πλημμύρες έχουν καταστρέψει σχεδόν δύο εκατομμύρια σπίτια, εκατοντάδες δρόμους και 400 γέφυρες. Εκατοντάδες χιλιάδες άνθρωποι ζουν σε σκηνές και πρόχειρους καταυλισμούς καθώς μέχρι πριν λίγο καιρό σχεδόν το 1/3 του Πακιστάν είχε πλημμυρίσει.",
    "Πακιστάν: Η Ελλάδα παρέχει ανθρωπιστική βοήθεια - Εξέπεμψαν SOS μετά τις καταστροφικές πλημμύρες": "Κλείσιμο\n\n«Η Ελλάδα ανταποκρίθηκε στις έκτακτες ανθρωπιστικές ανάγκες τουλόγω των καταστροφικών πλημμυρών που έπληξαν, προσφάτως, την εν λόγω χώρα», αναφέρει το υπουργείο Εξωτερικών, σε ανακοίνωσή του.«Στο πλαίσιο αυτό, η χώρα μας αποστέλλει, σήμερα Δευτέρα, 19 Σεπτεμβρίου στοτου Πακιστάν, με μεταγωγικό αεροσκάφος των Ενόπλων Δυνάμεων, ανθρωπιστική βοήθεια, η οποία συνίσταται σε φαρμακευτικό υλικό, σκηνές, χειρουργικά γάντια, κουβέρτες και υπνόσακους και παρέχεται σε συνεργασία με το, το Γενικό Επιτελείο Εθνικής Άμυνας και τον Ελληνικό Ερυθρό Σταυρό», προσθέτει το υπουργείο Εξωτερικών.",
    "Συναγερμός στο Πακιστάν από τις προβλέψεις για περαιτέρω βροχές": "efsyn.gr\n\nΔεν έχει τελειωμό η ανθρωπιστική τραγωδία στο Πακιστάν που δοκιμάζεται από τις χειρότερες βροχές του μουσώνα των τριών τελευταίων δεκαετιών, οι οποίες έχουν ως αποτέλεσμα να σκοτωθούν περίπου 1.300 άνθρωποι (1.290 σύμφωνα με τον τελευταίο επίσημο απολογισμό) και να επηρεαστούν από την καταστροφή σχεδόν 33 εκατ. άτομα.\n\nΜε τις επιχειρήσεις έρευνας και διάσωσης εγκλωβισμένων να βρίσκονται σε πλήρη εξέλιξη, όπως και αυτές της διεθνής ανθρωπιστικής συνδρομής με μεταφορά προμηθειών (τρόφιμα, φάρμακα και σκηνές) σε όσους έχουν πληγεί, τοπικοί αξιωματούχοι προειδοποίησαν ότι αναμένονται περισσότερες πλημμύρες καθώς θα υπάρξουν περαιτέρω βροχές στις επόμενες μέρες κι ενώ η λίμνη Manchar στα νότια της χώρας έχει διογκωθεί επικίνδυνα. Πρόκειται για τη μεγαλύτερη φυσική λίμνη γλυκού νερού στο Πακιστάν και μια από τις μεγαλύτερες της Ασίας.\n\nΜάλιστα, οι αρχές κάλεσαν τους κατοίκους των περιοχών που είναι κοντά στη λίμνη, να απομακρυνθούν από τα σπίτια τους. Όλα αυτά τη στιγμή που ήδη οι φονικές πλημμύρες έχουν αφήσει εκατομμύρια άστεγους σε όλη τη χώρα.\n\nΟι επιχειρήσεις παροχής βοήθειας και διάσωσης συνεχίζονται και σήμερα, με εθελοντές και στρατιώτες να χρησιμοποιούν ελικόπτερα και βάρκες για να μεταφέρουν τους ανθρώπους που έχουν αποκλειστεί από τις πλημμυρισμένες περιοχές σε καταυλισμούς, όπου τους παρέχεται καταφύγιο, τροφή και υγειονομική περίθαλψη. Καταυλισμοί έχουν δημιουργηθεί και σε κυβερνητικά κτίρια που εξυπηρετούν δεκάδες χιλιάδες ανθρώπους, ενώ χιλιάδες άλλοι άνθρωποι έχουν καταφύγει σε πλαγιές λόφων.\n\nΣύμφωνα με αρχικούς κυβερνητικούς υπολογισμούς, η καταστροφή έχει προκαλέσει ζημιές ύψους 10 δισ. δολαρίων.",
    "Αυξάνονται νεκροί και καταστροφές από τη θεομηνία στο Πακιστάν - Κραυγή βοηθείας από Unicef": "efsyn.gr\n\nΟι καταστροφικές πλημμύρες στην επαρχία Σιντ του Πακιστάν, που επλήγη περισσότερο από την έλευση της παρατεταμένης θεομηνίας, άφησαν πίσω τους ακόμη 10 νεκρούς την Τρίτη, μεταξύ των οποίων τέσσερα παιδιά, δήλωσαν σήμερα οι αρχές, τη στιγμή που η Unicef επανέλαβε την έκκλησή της για ανθρωπιστική στήριξη 39 εκατομμυρίων δολαρίων από τη διεθνή κοινότητα, ώστε να ενισχυθούν οι πιο ευάλωτοι.\n\n\n\nΩστόσο, μόνο το ένα τρίτο του ποσού έχει συγκεντρωθεί μέχρι στιγμής, ανέφερε η UNICEF σε δήλωσή της. Οι υγειονομικές αρχές της χώρας δίνουν τεράστια μάχη να περιορίσουν το ξέσπασμα των υδατογενών ασθενειών, της ελονοσίας και του δάγγειου πυρετού μεταξύ εκατοντάδων χιλιάδων επιζώντων που ζουν τώρα σε σκηνές στη νότια επαρχία Σιντ.\n\nAP PHOTO\n\nAP PHOTO\n\nΟι άνευ προηγουμένου βροχοπτώσεις των μουσώνων και οι πλημμύρες, τις οποίες πολλοί ειδικοί αποδίδουν στην κλιματική αλλαγή, έχουν επηρεάσει 33 εκατομμύρια ανθρώπους και έχουν σκοτώσει έως και 1.569 ανθρώπους σε ολόκληρη τη χώρα από τα μέσα Ιουνίου.\n\n\n\nΑπό αυτόν τον αριθμό, 701 άνθρωποι - συμπεριλαμβανομένων 293 παιδιών και 131 γυναικών - έχουν πεθάνει στη Σιντ, όπου πολλές περιοχές παραμένουν βυθισμένες.\n\n\n\nΗ UNICEF ανέφερε ότι περισσότερα από 3,4 εκατομμύρια παιδιά έχουν ξεριζωθεί από τα σπίτια τους και οι πλημμύρες έχουν στοιχίσει τη ζωή σε περισσότερα από 550 παιδιά σε όλο το Πακιστάν.\n\nAP PHOTO\n\nAP PHOTO\n\nAP PHOTO\n\nAP PHOTO\n\n«Χωρίς σημαντική αύξηση της υποστήριξης, φοβόμαστε ότι πολλά περισσότερα παιδιά θα χάσουν τη ζωή τους», ανέφερε σε ανακοίνωσή της η UNICEF.\n\n\n\nΣτη Σιντ, πολλοί από τους δρόμους και τις γέφυρες έχουν καλυφθεί εντελώς από τα νερά ή έχουν υποστεί σοβαρές ζημιές, και χιλιάδες οικογένειες παραμένουν αποκομμένες και χρειάζονται απεγνωσμένα υποστήριξη. «Οι οικογένειες δεν έχουν φαγητό, ασφαλές νερό ή φάρμακα», ανέφερε η υπηρεσία.\n\nΟι υποδομές και οι καλλιέργειες του Πακιστάν έχουν επίσης αποδεκατιστεί, εγείροντας ανησυχίες για μια επικείμενη επισιτιστική κρίση. Οι αρχές λένε ότι οι ζημιές που προκλήθηκαν από τις πλημμύρες ανέρχονται σε τουλάχιστον 30 δισεκατομμύρια δολάρια.\n\nAP PHOTO\n\nAP PHOTO\n\nΗ UNICEF έχει δημιουργήσει 71 κινητούς καταυλισμούς υγείας και προσωρινά σχολεία για παιδιά στις πληγείσες από τις πλημμύρες περιοχές. Ωστόσο, η έκκλησή της για 39 εκατομμύρια δολάρια εξακολουθεί να χρηματοδοτείται λιγότερο από το ένα τρίτο, πρόσθεσε η UNICEF. Αυτό το ποσό είναι μέρος της έκκλησης των Ηνωμένων Εθνών για 160 εκατομμύρια δολάρια για την υποστήριξη της αντίδρασης του Πακιστάν στις πλημμύρες.\n\nAP PHOTO\n\n\n\nΕν τω μεταξύ, ο Πρωθυπουργός του Πακιστάν Σαχμπάζ Σαρίφ συναντήθηκε με παγκόσμιους ηγέτες στο περιθώριο της Γενικής Συνέλευσης του ΟΗΕ, ζητώντας περισσότερη βοήθεια από τη διεθνή κοινότητα για την αντιμετώπιση των πλημμυρών που έσπασαν ρεκόρ.\n\nAP PHOTO\n\n\n\nΣε τηλεοπτικό μήνυμα από τη Νέα Υόρκη, ο Σαρίφ προέτρεψε την Τετάρτη τους φιλάνθρωπους να δωρίσουν επειγόντως και γενναιόδωρα βρεφικές τροφές για τα παιδιά που επλήγησαν από τις πλημμύρες. «Ο Θεός θα σας ανταμείψει για αυτό το ευγενές έργο», είπε.\n\n\n\n",
    "Πακιστάν: Γυναίκες αναγκάζονται να μένουν στα πλημμυρισμένα χωριά τους για λόγους τιμής": "Αν πάνε σε καταυλισμούς εκτοπισμένων, θα αναγκαστούν να έρθουν σε επαφή με άνδρες που δεν ανήκουν στην οικογένειά τους\n\nΣχεδόν το ένα τρίτο του Πακιστάν μοιάζουν πλέον «με θάλασσα» καθώς βρίσκεται κάτω από το νερό λόγω των βιβλικών πλημμυρών που έχουν πλήξει την χώρα. Οι νεκροί αυξάνονται καθημερινά ενώ ο Παγκόσμιος Οργανισμός Υγείας έχει ανακοινώσει ότι πάνω από 6,4 εκατ. άνθρωποι χρειάζονται ανθρωπιστική στήριξη στις πλημμυρισμένες περιοχές.\n\nΣυνολικά 1.355 άνθρωποι στη χώρα έχουν χάσει τη ζωή τους, σύμφωνα με τον πιο πρόσφατο απολογισμό, ενώ συνολικά 33 εκατομμύρια (από τα 220 εκ. κατοίκους) έχουν επηρεαστεί. Οι πλημμύρες άφησαν πίσω τους εκατοντάδες χιλιάδες αστέγους ενώ προκάλεσαν ζημίες ύψους τουλάχιστον 10 δισεκ. δολαρίων, σύμφωνα με τις εκτιμήσεις αξιωματούχων.\n\nΣτο μικρό χωριό Μπάστι Άμχαντ Ντιν οι περίπου 400 κάτοικοι είναι αντιμέτωποι με τη νέα πραγματικότητα, με κατεστραμμένα σπίτια και ζωές. Περισσότερα από τα μισά από τα 90 σπίτια του χωριού, που βρίσκεται στην επαρχία Πουντζάμπ, έχουν καταστραφεί.Το χωριό περιτριγυρισμένο από πλημμυρισμένους κάμπους είναι προσβάσιμο μόνο με βάρκα και απειλείται από λιμό και ασθένειες.\n\nΩστόσο οι κάτοικοι αρνήθηκαν να απομακρυνθούν.\n\nΑν φύγουν από τα σπίτια τους για να πάνε σε καταυλισμούς εκτοπισμένων, οι γυναίκες του χωριού θα αναγκαστούν να έρθουν σε επαφή με άνδρες που δεν ανήκουν στην οικογένειά τους, κάτι που θα αποτελούσε προσβολή για την «τιμή» τους, εξήγησαν οι κάτοικοι.\n\nΟι γυναίκες του Μπάστι Άχμαντ Ντιν δεν έχουν λόγο στην απόφαση.\n\n«Οι γηραιοί του χωριού αποφασίζουν», εξήγησε η 17χρονη Σιρίν Μπίμπι όταν τη ρώτησαν αν θα προτιμούσε να πάει σε έναν πιο ασφαλή καταυλισμό.\n\nΠολλά μέλη οργανώσεων αρωγής τους έχουν ζητήσει να φύγουν από το χωριό, αλλά μάταια. «Είμαστε Βαλούχοι. Οι Βαλούχοι δεν επιτρέπουν στις γυναίκες τους να βγουν από το σπίτι», τόνισε ο Μοχάμαντ Αμίρ. «Οι Βαλούχοι προτιμούν να πεθάνουν από την πείνα από το να αφήσουν τις οικογένειές τους να βγουν από το σπίτι», πρόσθεσε.\n\nΈνας από τους γηραιούς, ο Μουρίν Χουσάιν, διαβεβαίωσε ότι δεν έφυγαν από το χωριό ούτε στις προηγούμενες μεγάλες πλημμύρες, το 2010.\n\nΣτην επαρχία του Πακιστάν, όπου οι κάτοικοι είναι ιδιαίτερα συντηρητικοί, ο πατριαρχικός κώδικας που βασίζεται στην «τιμή» ορίζει τη ζωή των γυναικών.\n\nΒάσει αυτού περιορίζονται πολύ οι ελευθερίες τους και κυρίως οι επαφές τους με τους άνδρες που δεν ανήκουν στην οικογένειά τους. Επιτρέπεται εξάλλου μια γυναίκα να φονευθεί από συγγενή της αν έχει αμαυρώσει την οικογενειακή τιμή, απλώς και μόνο επειδή την είδαν μαζί με έναν άνδρα ή επειδή επέλεξε μόνη της τον σύζυγό της.\n\nΣε ακραίες καταστάσεις, όπως οι πλημμύρες τώρα, οι γυναίκες μπορεί να βρεθούν εντελώς χωρίς τρόφιμα ή ιατρική φροντίδα.\n\nΟι γηραιοί του χωριού εκτιμούν ότι είναι απαράδεκτο οι γυναίκες να βγουν από αυτό παρά μόνο σε «έκτακτες» καταστάσεις, όπως ένα σοβαρό πρόβλημα υγείας. Οι φυσικές καταστροφές δεν θεωρούνται έκτακτη ανάγκη.\n\nΠηγή: skai.gr\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Πακιστάν: Επιβάτης κλώτσησε εν ώρα πτήσης το παράθυρο για να… κατέβει": "Αμόκ έπαθε ένας επιβάτης εν ώρα πτήσης, ο οποίος μάλιστα δεν δίστασε να σπάσει το παράθυρο προκειμένου όπως είπε να… «κατέβει».\n\nΣε βίντεο που κυκλοφορεί στο διαδίκτυο, φαίνεται ένας επιβάτης να κλωτσάει το παράθυρο ενός αεροπλάνου που πετάει από το Πακιστάν στο Ντουμπάι. Το βίντεο έγινε αμέσως viral.\n\nΗ αστυνομία συνέλαβε και απέλασε τον επιβάτη κατά την άφιξη μετά την προσγείωση της πτήσης PK-283 της Pakistan International Airlines στο Ντουμπάι από την Πεσαβάρ την περασμένη Τετάρτη.\n\nΠροσπαθούσαν να τον ηρεμήσουν\n\nΣτο βίντεο, το προσωπικό προσπαθεί να ηρεμήσει τον επιβάτη που χτυπούσε και κλωτσούσε τα καθίσματα, προκαλώντας θόρυβο και αναστάτωση στους άλλους επιβάτες. Προσπάθησαν να τον ηρεμήσουν λέγοντας του να μην κάνει κάτι τέτοιο.\n\nΣύμφωνα με πληροφορίες, ο επιβάτης άρχισε να συμπεριφέρεται περίεργα μετά την απογείωση και επέμενε να επιστρέψει στο Πακιστάν. Αλλά το αεροπλάνο είχε ήδη απογειωθεί και γινόταν όλο και πιο ανήσυχος κατά τη διάρκεια του ταξιδιού.\n\nΑφού έγινε πιο επιθετικός, ο πιλότος επικοινώνησε με τους ελεγκτές εναέριας κυκλοφορίας του Ντουμπάι για να παραδώσει τον επιβάτη στις αρχές.\n\nΠηγή:abcnews.al",
    "Πακιστάν: Στο όριο υπερχείλισης η μεγαλύτερη λίμνη, απειλεί με νέο κατακλυσμό": "Με το ένα τρίτο του Πακιστάν να βρίσκεται ήδη καλυμμένο από πλημμύρα, οι Αρχές προσπαθούν την Τρίτη να παροχετεύσουν νερό από τη μεγαλύτερη λίμνη της χώρας, μια από τις μεγαλύτερες της Ασίας, η οποία απειλεί να υπερχειλίσει και να κατακλύσει τις γύρω πόλεις.\n\nΟ ασυνήθιστα ισχυρός μουσώνας, σε συνδυασμό με το λιώσιμο παγετώνων στη βόρεια οροσειρά του Πακιστάν λόγω του καύσωνα που είχε προηγηθεί, έφεραν πλημμύρες που έπνιξαν τουλάχιστον 1.325 ανθρώπους και επηρέασαν 33 εκατομμύρια, αναφέρει το Reuters.\n\nΔιαβάστε επίσης: Οι ασφαλιστικές εταιρείες πνίγονται στις πλημμύρες της κλιματικής αλλαγής\n\n«Έχουμε διευρύνει το ρήγμα που εμφανίστηκε νωρίτερα στη [λίμνη] Μαντσάρ για να περιορίσουμε την άνοδο της στάθμης» δήλωσε το βράδυ της Δευτέρας ο Τζαμ Καν Σόρο, υπουργός Άρδευσης της νότιας επαρχίας Σιντ.\n\nΕνδεχόμενη υπερχείλιση θα επηρέαζε εκατοντάδες χιλιάδες ανθρώπους στην ευρύτερη περιοχή, την οποία έχουν ήδη εκκενώσει 100.000 άτομα.\n\nΟι κάτοικοι προσπαθούν τώρα να δημιουργήσουν και να ενισχύσουν αναχώματα, τα οποία μέχρι στιγμής κρατούν πάνω από τη στάθμη του νερού την πόλη Τζόχι, η οποία έχει μετατραπεί σε νησί.\n\nΒυθισμένο βρίσκεται ήδη το κοντινό αεροδρόμιο του Σεχουάν.\n\nΤόσο η πακιστανική κυβέρνηση όσο και ο ΟΗΕ έχουν συνδέσει με την κλιματική αλλαγή τον πρωτοφανή καύσωνα που έπληξε τη χώρα πριν τον κατακλυσμιαίο φετινό μουσώνα.",
    "Χείρα βοήθειας της Τουρκικής Ερυθράς Ημισελήνου στο Πακιστάν": "1883408\n\nΗ Τουρκική Ερυθρά Ημισέληνος συνεχίζει να επουλώνει τις πληγές των πλημμυροπαθών στο Πακιστάν.\n\nΣυνεχίζοντας τις δραστηριότητές της σε διάφορες περιοχές του Πακιστάν, η Τουρκική Ερυθρά Ημισέληνος μοίρασε δέματα τροφίμων σε άπορους στην περιοχή Dasht της πόλης Kουέτα.\n\nΟ Διευθυντής Διεθνούς Αντιπροσωπείας και Επιχειρήσεων της Τουρκικής Ερυθράς Ημισελήνου Ανίλ Κοτζαμπάλ είπε ότι έχουν διανείμει εκατοντάδες σκηνές, περισσότερα από 1500 δέματα τροφίμων και πολλά υλικά μη επισιτιστικής βοήθειας στη χώρα που επλήγη από τις πλημμύρες που προκλήθηκαν από τις έντονες βροχοπτώσεις που συνεχίζονται από τον Ιούλιο.\n\nΕπισημαίνοντας τη σημασία της παροχής ασφαλούς νερού στα θύματα των πλημμυρών, ο Κοτζαμπάλ δήλωσε ότι θα διανείμει συστήματα επεξεργασίας νερού σε 5 χιλιάδες οικογένειες σε αυτό το πλαίσιο.\n\nΤονίζοντας ότι οι επιδημίες έχουν αυξηθεί μετά τις πλημμύρες, ο Κοτζαμπάλ σημείωσε ότι συνεχίζονται οι προετοιμασίες ώστε οι κινητές μονάδες υγείας να εξυπηρετούν 30 χιλιάδες ανθρώπους σε 3 περιοχές.",
    "ΒΊΝΤΕΟ : Πακιστάν: Με αργούς ρυθμούς φτάνει η διεθνής βοήθεια- Βιβλικές καταστροφές από τις πλημμύρες": "περισσότερα από Κόσμος",
    "Πακιστάν: Αυξάνεται ο αριθμός των νεκρών από τις πλημμύρες - 1.265 άτομα έχασαν τη ζωή τους": "Ακόμη 57 νεκροί προστέθηκαν στο σύνολο των ατόμων που έχασαν τη ζωή τους από τις φονικές πλημμύρες στο Πακιστάν , φτάνοντας τον αριθμό των 1.265, ανάμεσά τους και πολλά μικρά παιδιά.\n\nΜόλις το τελευταίο 24ωρο τα παιδιά που ανασύρθηκαν νεκρά είναι 25 σε αριθμό. Την ίδια ώρα, η χώρα προσπαθεί να διεξάγει μία άνευ προηγουμένου επιχείρηση εντοπισμού και διάσωσης αγνοουμένων.\n\nΜία επιτροπή υψηλού επιπέδου που έχει συσταθεί για το συντονισμό της επιχείρησης διάσωσης συνεδρίασε για πρώτη φορά σήμερα Σάββατο (3/9), στο Ισλαμαμπάντ υπό την προεδρία του πρωθυπουργού Σαχμπάζ Σαρίφ, προκειμένου να αξιολογήσει το μέγεθος της καταστροφής.\n\nΟι πρωτόγνωρες βροχοπτώσεις από τους μουσώνες, αλλά και το λιώσιμο των παγετώνων στις βόρειες οροσειρές, προκάλεσαν πλημμύρες που επηρέασαν την καθημερινή ζωή 33 εκατομμυρίων ανθρώπων, ενώ έχασαν τη ζωή τους, τουλάχιστον 1.265 άνθρωποι. Μεταξύ αυτών και 441 παιδιά.\n\nPHOTO 1 / 3 Photo 1/3 Πηγή: (AP Photo/Fareed Khan) Photo 2/3 Πηγή: (AP Photo/Fareed Khan) Photo 3/3 Πηγή: (AP Photo/Fareed Khan)\n\nΤην ίδια ώρα, οι ένοπλες δυνάμεις του Πακιστάν έχουν διασώσει άλλους 2.000 ανθρώπους που είχαν εγκλωβιστεί στα νερά των πλημμυρών, σύμφωνα με ανακοίνωσή τους, με την καταστροφή αυτή, η οποία αποδίδεται στην κλιματική αλλαγή, να έχει βυθίσει στα νερά περίπου το ένα τρίτο της χώρας και να αναμένεται να συνεχιστεί.\n\nΟι καταρρακτώδεις βροχές που έφτασαν σε επίπεδα ρεκόρ φέτος την περίοδο των μουσώνων και το λιώσιμο των παγετώνων στο βόρειο Πακιστάν προκάλεσαν πλημμύρες από τις οποίες έχουν χάσει τη ζωή τους τουλάχιστον 1.208 άνθρωποι, μεταξύ των οποίων 416 παιδιά, ανακοίνωσε η Εθνική Αρχή Διαχείρισης Καταστροφών (NDMA).\n\nΟ ΟΗΕ απηύθυνε έκκληση για τη συγκέντρωση 160 εκατομμυρίων δολαρίων σε βοήθεια για να αντιμετωπιστεί αυτή η, όπως την χαρακτήρισε, «άνευ προηγουμένου κλιματική καταστροφή», την ώρα που το πακιστανικό Πολεμικό Ναυτικό επιχειρεί σε περιοχές της ενδοχώρας διεξάγοντας επιχειρήσεις αρωγής σε περιοχές που μοιάζουν με θάλασσα.\n\nΣτην περιοχή Νταντού στη Σιντ, που είναι μια από τις χειρότερα πληγείσες επαρχίες, μερικά χωριά βρίσκονται βυθισμένα σε έως και 3,35 μέτρα νερού, σύμφωνα με τον Μπασίρ Χαν, κάτοικο της περιοχής που βρίσκεται σε επικοινωνία με ανθρώπους που εξακολουθούν να βρίσκονται στην περιοχή.\n\n«Το δικό μου σπίτι έχει βυθιστεί στο νερό, είχα αφήσει το σπίτι μου πριν από τέσσερις ημέρες μαζί με την οικογένειά μου», σημείωσε σε δηλώσεις που έκανε στο Reuters.\n\nΣτη γειτονική Μεχάρ, κάτοικοι κατασκευάζουν φράγμα σε μια προσπάθεια να εμποδίσουν τα νερά να φτάσουν στην πόλη, πρόσθεσε.\n\nΤο Πολεμικό Ναυτικό προέβη στην αεροδιακομιδή περισσότερων από 150 ανθρώπων από χωριά στην Νταντού χθες, Πέμπτη, σύμφωνα με ανακοίνωσή του.\n\nΣήμερα, ο στρατός ανακοίνωσε παράλληλα ότι έχει απομακρύνει από πληγείσες περιοχές περίπου 50.000 ανθρώπους, μεταξύ των οποίων 1.000 με εναέρια μέσα, από τότε που άρχισαν οι επιχειρήσεις διάσωσης.",
    "ΒΊΝΤΕΟ : Πακιστάν: Κάτω από το νερό το ένα τρίτο της χώρας": "περισσότερα από Κόσμος",
    "ΒΊΝΤΕΟ : Πακιστάν: Μετά τις πλημμύρες εμφανίστηκαν επιδημίες": "περισσότερα από Κόσμος",
    "ΒΊΝΤΕΟ : Πακιστάν: Κλιματική «σφαγή»": "περισσότερα από Κόσμος",
    "Πακιστάν: Έφτασαν τα πρώτα αεροπλάνα με ανθρωπιστική βοήθεια": "Στο Πακιστάν βρίσκονται τα πρώτα αεροπλάνα της διεθνούς κοινότητας προκειμένου να παραδώσουν κούτες με τρόφιμα και φάρμακα.\n\nΧιλιάδες απελπισμένοι πολίτες που είδαν τις περιουσίες τους να καταστρέφονται από την πρόσφατη πλημμύρα, έχουν συγκεντρωθεί σε διάφορα σημεία της χώρας για να παραλάβουν από τον στρατό ανθρωπιστική βοήθεια. Ωστόσο παντού επικρατεί το χάος ενώ δε λείπουν και οι εντάσεις ανάμεσά τους για μια μερίδα φαγητού.\n\nΟι Αρχές αναφέρουν ότι η πλημμύρα που χτύπησε το Πακιστάν ήταν η πιο καταστροφική στην ιστορία του. Τουλάχιστον 33 εκατομμύρια πολίτες χτυπήθηκαν από τις συνέπειες του ακραίου αυτού φαινομένου, 1200 έχασαν τη ζωή τους και χιλιάδες τραυματίστηκαν. Ο πρωθυπουργός της χώρας, αφού επισκέφθηκε νοσοκομεία και περιοχές όπου υπάρχουν πληγέντες, ανακοίνωσε ότι η κυβέρνησή του σκοπεύει να δώσει οικονομική βοήθεια έως 25.000 ρούπια σε κάθε πληγέντα.\n\nΟι εκκλήσεις του Πακιστάν στη διεθνή κοινότητα για παροχή επιπρόσθετης ανθρωπιστικής βοήθειας, συνεχίζονται. Επίσης, οι ένοπλες δυνάμεις της χώρας πραγματοποιούν ακατάπαυστες επιχειρήσεις για τον εντοπισμό αγνοουμένων.\n\nΤο 1/3 της χώρας βρέθηκε κυριολεκτικά κάτω από το νερό. Ποτάμια ξεχείλησαν, δρόμοι και σπίτια καταστράφηκαν και καλλιέργιες έγιναν λασπότοποι. Οι Αρχές τονίζουν ότι είναι εξαιρετικά νωρίς για να εκτιμηθεί το μέγεθος της ζημιάς σε ολόκληρο το Πακιστάν ενώ υπάρχουν φόβοι και για την εξάπλωση υδατογενών ασθενειών.",
    "ΥΠΕΞ: Αποστολή ανθρωπιστικής βοήθειας στο Πακιστάν μετά τις καταστροφικές πλημμύρες": "«Η Ελλάδα ανταποκρίθηκε στις έκτακτες ανθρωπιστικές ανάγκες του Πακιστάν, λόγω των καταστροφικών πλημμυρών που έπληξαν, προσφάτως, την εν λόγω χώρα», αναφέρει σε ανακοίνωσή του το υπουργείο Εξωτερικών.\n\n«Στο πλαίσιο αυτό, η χώρα μας αποστέλλει, σήμερα Δευτέρα, 19 Σεπτεμβρίου στο Καράτσι του Πακιστάν, με μεταγωγικό αεροσκάφος των Ενόπλων Δυνάμεων, ανθρωπιστική βοήθεια, η οποία συνίσταται σε φαρμακευτικό υλικό, σκηνές, χειρουργικά γάντια, κουβέρτες και υπνόσακους και παρέχεται σε συνεργασία με το υπουργείο Κλιματικής Κρίσης και Πολιτικής Προστασίας, το Γενικό Επιτελείο Εθνικής Άμυνας και τον Ελληνικό Ερυθρό Σταυρό», προσθέτει το υπουργείο Εξωτερικών.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΔείτε το tweet από το υπουργείο Εξωτερικών",
    "ΒΊΝΤΕΟ : Πακιστάν: Σκηνικό αποκάλυψης από τις σφοδρές πλημμύρες": "περισσότερα από Κόσμος",
    "Ταλιμπάν: Drones εισέρχονται μέσω Πακιστάν στο Αφγανιστάν": "«Ζητάμε από το Πακιστάν να μην χρησιμοποιεί τον εναέριο χώρο του εναντίον μας», δήλωσε ο μουλάς Μοχάμαντ Γιάκουμπ\n\nΟ ασκών χρέη υπουργού Άμυνας των Ταλιμπάν δήλωσε σήμερα πως το Πακιστάν επέτρεψε σε αμερικανικά μη επανδρωμένα αεροσκάφη (drones) να χρησιμοποιήσουν τον εναέριο χώρο του προκειμένου να εισέλθουν στο Αφγανιστάν, μια κατηγορία που αρνήθηκε πρόσφατα το Πακιστάν έπειτα από ένα αεροπορικό πλήγμα των ΗΠΑ στην Καμπούλ.\n\nΟ ασκών χρέη υπουργού Άμυνας, μουλάς Μοχάμαντ Γιάκουμπ, δήλωσε στους δημοσιογράφους σε συνέντευξη Τύπου στην Καμπούλ πως αμερικανικά drones εισέρχονται στο Αφγανιστάν μέσω του Πακιστάν.\n\n«Σύμφωνα με τις πληροφορίες μας τα drones εισέρχονται μέσω Πακιστάν στο Αφγανιστάν, χρησιμοποιούν τον εναέριο χώρο του Πακιστάν, ζητάμε από το Πακιστάν να μην χρησιμοποιεί τον εναέριο χώρο του εναντίον μας», είπε.\n\nΤο πακιστανικό υπουργείο Εξωτερικών δεν απάντησε προς το παρόν σε αίτημα για σχόλια.\n\nΟι πακιστανικές αρχές αρνήθηκαν ότι είχαν εμπλοκή ή γνώριζαν εκ των προτέρων για ένα πλήγμα με drone που είπαν οι Ηνωμένες Πολιτείες ότι εξαπέλυσαν εναντίον της Καμπούλ τον Ιούλιο με αποτέλεσμα να σκοτωθεί ο ηγέτης της αλ Κάιντα Αΐμάν αλ-Ζαουάχρι.\n\nΤα σχόλια του Γιάκουμπ θα μπορούσαν να επιδεινώσουν την ένταση ανάμεσα στις δύο γειτονικές χώρες σε μια περίοδο που οι Αφγανοί Ταλιμπάν μεσολαβούν στις συνομιλίες ανάμεσα στο Πακιστάν και μια πακιστανική οργάνωση μαχητών Ταλιμπάν. Το Αφγανιστάν εξαρτάται επίσης σε μεγάλο βαθμό από το εμπόριο με το Πακιστάν καθώς η χώρα διέρχεται οικονομική κρίση.\n\nΟι Ταλιμπάν είπαν πως διεξάγουν έρευνα για το αεροπορικό πλήγμα του Ιουλίου και πως δεν έχουν βρει το πτώμα του ηγέτη της αλ Κάιντα.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Γκρέτα Τούνμπεργκ: Απειλή ζωής ή θανάτου το κλίμα - Ξεκάθαρο παράδειγμα το Πακιστάν": "Η γνωστή ακτιβίστρια είπε ότι οι πολιτικοί και τα ΜΜΕ έχουν επιλέξει να μην μεταφέρουν ότι πολλές από τις κρίσεις που αντιμετωπίζει ο κόσμος είναι στενά συνδεδεμένες με την κλιματική κρίση.\n\nΟι πολιτικοί της Σουηδίας αγνοούν την κλιματική κρίση καθώς πλησιάζουν οι εκλογές της 11ης Σεπτεμβρίου στη χώρα και την αντιμετωπίζουν σαν να ήταν απλώς ένα πρόβλημα παρά μια απειλή ζωής ή θανάτου, κατήγγειλε η ακτιβίστρια για την καταπολέμηση των κλιματικών αλλαγών Γκρέτα Τούνμπεργκ.\n\nΟ πόλεμος στην Ουκρανία και η συνεχιζόμενη ενεργειακή κρίση, με την εκτίναξη των τιμών ενέργειας, κυριαρχούν στα πρωτοσέλιδα μόλις μια εβδομάδα πριν από τις εκλογές στη Σουηδία, ενώ και η κοινωνική πρόνοια, τα σχολεία και η εγκληματικότητα των συμμοριών βρίσκονται στις πρώτες θέσεις του καταλόγου με τις ανησυχίες των ψηφοφόρων.\n\n\"Εστιάζουμε εντελώς σε άλλα πράγματα\", δήλωσε η Τούνμπεργκ στο Reuters.\n\nΟι πολιτικοί και τα μέσα ενημέρωσης έχουν \"επιλέξει να μην μεταφέρουν ότι τόσο πολλές από τις κρίσεις που αντιμετωπίζουμε τώρα είναι πολύ στενά συνδεδεμένες με αυτήν\".\n\n\"Ως εκ τούτου οι άνθρωποι εστιάζουν φυσικά μόνον σε πράγματα που βρίσκονται ακριβώς μπροστά τους αντί να επικεντρώνονται πραγματικά στην ευρύτερη ολιστική εικόνα\", σημείωσε.\n\nΟι πολιτικοί αντιμετωπίζουν το κλίμα ως ένα μακρινό πρόβλημα, συνέχισε.\n\n\"Ας πάρουμε μόνον το Πακιστάν τώρα ως παράδειγμα, ένα πολύ ξεκάθαρο παράδειγμα\", συμπλήρωσε.\n\nΟι βροχοπτώσεις ρεκόρ την περίοδο των μουσώνων και το λιώσιμο των παγετώνων στο βόρειο Πακιστάν προκάλεσαν πλημμύρες που έπληξαν 33 εκατομμύρια ανθρώπους και στοίχισαν τη ζωή σε τουλάχιστον 1.290, ανάμεσα στους οποίους 453 παιδιά.\n\n\"Είναι σαν να εστιάζουμε στο κλίμα όταν έχουμε διαθέσιμο χρόνο\", τόνισε. Είναι σαν να το αντιμετωπίζουμε ως \"κάτι που - ναι, είναι ένα πρόβλημα, αλλά όχι μια υπαρξιακή έκτακτη ανάγκη που επηρεάζει όλα τα άλλα ζητήματα, όπως θα έπρεπε\" να κάνουμε, κατέληξε.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Ιστορική μέρα για Βενεζουέλα-Κολομβία: Άνοιξαν τα σύνορα μετά από 7 χρόνια - Δείτε βίντεο": "Σε πανηγυρικό κλίμα και παρουσία χιλιάδων ανθρώπων και από τις δύο πλευρές, ένα φορτηγάκι έγινε το πρώτο όχημα που διέσχισε τη γέφυρα Σιμόν Μπολιβάρ\n\nΙστορική χαρακτήρισε τη σημερινή ημέρα ο πρόεδρος της Κολομβίας Γκουστάβο Πέτρο, αναφερόμενος στο άνοιγμα των συνόρων με τη Βενεζουέλα ύστερα από πολυετή ένταση μεταξύ των δύο χωρών. «Είναι μια ιστορική ημέρα για τη χώρα, την ευρύτερη περιοχή και την αμερικανική ήπειρο γενικότερα», δήλωσε ο κολομβιανός πρόεδρος.\n\nΈνα φορτηγό μεταφοράς εμπορευμάτων διέσχισε τη συνοριακή γέφυρα Σιμόν Μπολίβαρ με προορισμό την πολιτεία Τάτσιρα της Βενεζουέλας, για πρώτη φορά ύστερα από σχεδόν επτά χρόνια. Σύντομα θα αποκατασταθεί η αεροπορική σύνδεση μεταξύ των δύο χωρών.\n\nThe passage of the truck over the Simon Bolivar international bridge consolidates the reopening of the border between Colombia and Venezuela, as well as the relations between both countries. pic.twitter.com/GyS5I7ijzp — teleSUR English (@telesurenglish) September 26, 2022\n\nΜόλις πρόσφατα αποκαταστάθηκαν οι διπλωματικές σχέσεις μεταξύ των δύο λατινοαμερικανικών χωρών, καθώς η εκλογή του Γκουστάβο Πέτρο στην προεδρία της Κολομβίας (του πρώτου αριστερού προέδρου της χώρας) άλλαξε τα δεδομένα και έφερε σταδιακή επαναπροσέγγιση των δύο κυβερνήσεων.\n\nΤα σύνορα των δύο χωρών έκλεισαν αρχικά το 2015 λόγω της έξαρσης του λαθρεμπορίου από τη Βενεζουέλα και των συγκρούσεων που ξέσπασαν στη μεθόριο μεταξύ κολομβιανών λαθρεμπόρων και βενεζουελάνων στρατιωτών. Η ένταση αναζωπυρώθηκε το 2019 όταν η κυβέρνηση της Κολομβίας, σε συνεργασία με τις ΗΠΑ, επιχείρησε να στείλει φορτηγά με βοήθεια στον ηγέτη της αντιπολίτευσης στη Βενεζουέλα Χουάν Γκουαϊδό.\n\nΕδώ και χρόνια, η Βενεζουέλα μαστίζεται από πολιτική και οικονομική κρίση. Περισσότεροι από έξι εκατομμύρια Βενεζουελάνοι έχουν εγκαταλείψει την πατρίδα τους και σχεδόν δύο εκατομμύρια εξ αυτών ζουν στην Κολομβία.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Πακιστάν: Μια κλιματική καταστροφή λόγω μουσώνων, καύσωνα και παγετώνων που λιώνουν": "του Ανδρέα Κοσιάρη\n\nΤο Πακιστάν είναι μια χώρα συνηθισμένη στις καταρρακτώδεις βροχές της περιόδου των μουσώνων. Όμως οι συνεχιζόμενες ιστορικές βροχές, έπειτα από μία περίοδο ακραίου καύσωνα την άνοιξη, έχουν προκαλέσει ανυπολόγιστη καταστροφή. Μια αλληλουχία γεγονότων που δείχνει ξανά πως η κλιματική κρίση χτυπά πρώτα στις περιοχές που έχουν μικρή ευθύνη για τη δημιουργία της.\n\nΤην άνοιξη, σε μία περίοδο σχεδόν τριών μηνών, το Πακιστάν έσπασε ρεκόρ διάρκειας και έντασης καύσωνα. Οι καύσωνες πριν την περίοδο των καλοκαιρινών μουσώνων, ειδικά τον Μάιο, δεν είναι σπάνιοι σε ολόκληρη την περιοχή της νότιας Ασίας. Όμως φέτος η χώρα κατέγραψε τον θερμότερο Μάρτιο τουλάχιστον για τα τελευταία 60 χρόνια που γίνονται συστηματικές καταγραφές, με μέση ανώτερη θερμοκρασία 33.1ºC. Και ο ξηρός καύσωνας συνεχίστηκε τους επόμενους μήνες, με τις θερμοκρασίες τον Μάιο να βρίσκονται συστηματικά πάνω από 45ºC και να φτάνουν συχνά και τους 50ºC. Όπως σημείωνε τότε η πακιστανική μετεωρολογική υπηρεσία, οι θερμοκρασίες βρίσκονταν σταθερά 5-8 βαθμούς πάνω από τα κανονικά για την εποχή επίπεδα.\n\nΤο πρώτο αποτέλεσμα εκείνης της περιόδου ακραίου καύσωνα, που σύμφωνα με επιστήμονες έγινε 30 φορές πιο πιθανός λόγω της κλιματικής κρίσης, ήταν η ζημιά στις καλλιέργειες — οι υπολογισμοί έκαναν λόγο για μειωμένη σοδειά κατά 10-35% στις επαρχίες Χαριάνα, Ουτάρ Πραντές και Πουντζάμπ.\n\nΤο δεύτερο αποτέλεσμα ήταν το μαζικό λιώσιμο παγετώνων στις βουνοκορφές των οροσειρών που διασταυρώνονται στο Πακιστάν, Ιμαλάια, Χίντου Κους και Καρακόραμ. Το Πακιστάν είναι το μέρος με τους περισσότερους παγετώνες στον πλανήτη εκτός του Αρκτικού και Ανταρκτικού κύκλου, με 7.000 από αυτούς να κοσμούν τα βουνά του και να τροφοδοτούν τα ποτάμια της περιοχής.\n\nΉδη από τα μέσα Ιουλίου, το λιώσιμο των παγετώνων αυτών είχε δημιουργήσει χιλιάδες λίμνες, το νερό των οποίων έφραζε ο εναπομείνας πάγος. Σύμφωνα με προειδοποιήσεις της κυβέρνησης του Πακιστάν, 33 από αυτές τις λίμνες κινδύνευαν να σπάσουν το φυσικό τους φράγμα, και να προκαλέσουν καταστροφή.\n\nΚι ύστερα ήρθε το τρίτο αποτέλεσμα του ανοιξιάτικου καύσωνα — η πιο έντονη εποχή βροχόπτωσης των τελευταίων 30 ετών. Οι μετεωρολόγοι επισημαίνουν τακτικά πως οι περίοδοι ακραίου καύσωνα δημιουργούν με τη σειρά τους περιόδους ακραίων βροχοπτώσεων, καθώς ο αυξημένος όγκος νερού που εξατμίζεται επιστρέφει με μεγαλύτερη βιαιότητα.\n\nΕπαρχίες του Πακιστάν έχουν δει το τελευταίο διάστημα έως και πάνω από 780% αυξημένη βροχόπτωση σε σχέση με τα κανονικά επίπεδα για την εποχή, που είναι ούτως ή άλλως υψηλά καθώς πρόκειται για εποχή μουσώνων.\n\nΟι συνεπακόλουθες πλημμύρες διαρκείας, έχουν πλήξει σύμφωνα με τον πρωθυπουργό του Πακιστάν Σεχμπάζ Σαρίφ 33 εκατομμύρια ανθρώπους. Περισσότερα από 300.000 σπίτια έχουν καταστραφεί, αφήνωντας γύρω στο 1.000.000 ανθρώπους ξεσπιτωμένους, ενώ από τα μέσα Ιουνίου έχουν πεθάνει λόγω των πλημμυρών περισσότεροι από 1.000 άνθρωποι. Οι αριθμοί αυτοί είναι σχεδόν δεδομένα υποκαταγραφές των πραγματικών, καθώς η καταστροφή είναι ακόμα εν εξελίξει.\n\nJust IN:— Flash floods wreak havoc in Pakistan; 4.6 million people affected: 300,000 homeless; over 1000 dead. 90% crops in sindh province ravaged. pic.twitter.com/Y56DAcy6JM — South Asia Index (@SouthAsiaIndex) August 26, 2022\n\nΦράγματα έχουν σπάσει, κοιλάδες έχουν πλημμυρίσει, ενώ η ζημιά στις καλλιέργειες, ειδικά στην επαρχία Σιντ στην οποία ο Ινδός ποταμός και άλλα ποτάμια ξεχύνονται στην Αραβική θάλασσα, είναι σε μεγάλο βαθμό ολική. Καλλιέργειες ρυζιού, βαμβακιού, πιπεριάς τσίλι, αλλά και χουρμάδων, είναι κάποιες από τις σημαντικότερες της περιοχής, και θα είναι μειωμένες κατά τουλάχιστον 80%.\n\nΟι ιθύνοντες περιγράφουν την κατάσταση ως μία «ανθρωπιστική καταστροφή επικών διαστάσεων», και πρόκειται για μία καταστροφή στην οποία οι ντόπιοι έχουν από τα μικρότερα μερίδια ευθύνης. Ο μέσος κάτοικος του Πακιστάν είναι υπεύθυνος για 15 φορές λιγότερα αέρια του θερμοκηπίου από τον μέσο Αμερικανό, και αυτός ο υπολογισμός αφορά μονάχα το πολύ πρόσφατο παρελθόν.\n\nΙστορικά, στην εποχή των ορυκτών καυσίμων ο Δυτικός κόσμος και δη οι ΗΠΑ έχουν εκπέμψει τη μερίδα του λέοντος των αερίων που είναι υπεύθυνα για την αύξηση της θερμοκρασίας του πλανήτη και συνεπώς για την καταστροφή που πλήττει το Πακιστάν σήμερα. Μόνη της η υπερδύναμη είναι υπεύθυνη για περίπου το 25% των συνολικών εκπομπών αερίων ρύπων. Το Πακιστάν είναι υπεύθυνο για λιγότερο από το 0,5%, όμως είναι η 6η χώρα στον κόσμο σε κίνδυνο καταστροφών που συνδέονται με την κλιματική κρίση.\n\nΗ κλιματική επίδραση, μάλιστα, δεν είναι ο μόνος τρόπος που οι ΗΠΑ έχουν συμβάλλει στην παρούσα καταστροφή. Το Πακιστάν βρίσκεται σε μία ιδιότυπη πολιτική κρίση, με τον πρωθυπουργό Ιμράν Κχαν να γίνεται τον Απρίλιο ο πρώτος στην ιστορία της χώρας που καθαιρείται από «ψήφο μη εμπιστοσύνης» στην Εθνική Συνέλευση. Η ψήφος αυτή ήταν αποτέλεσμα μιας δεκαήμερης συνταγματικής κρίσης, που ενέπλεκε τον Κχαν, τον πρόεδρο της χώρας Άριφ Άλβι, των Ανώτατο Δικαστή, την αντιπολίτευση και πιέσεις των ΗΠΑ.\n\nΟ ίδιος ο Κχαν κατήγγειλε πως η αντιπολίτευση πιέστηκε να διεξάγει ένα κοινοβουλευτικό πραξικόπημα εναντίον του από τις ΗΠΑ, καθώς ο ίδιος δεν συναινούσε να παραμείνει η χώρα ως βάση των πτήσεων αμερικανικών μη επανδρωμένων αεροσκαφών που θα διεξάγουν επιχειρήσεις στο Αφγανιστάν. Επιπλέον ο Κχαν διατηρούσε μια πολιτική φιλική προς τη Ρωσία και την Κίνα, ενώ διεξήγε ειρηνευτικές συνομιλίες με τους Ταλιμπάν του Αφγανιστάν αλλά και με το πακιστανικό παρακλάδι τους.\n\nΗ επακόλουθη πολιτική κρίση, με τον Κχαν να διοργανώνει συνεχώς από τον Απρίλιο μεγάλες λαοσυνάξεις ζητώντας τη διεξαγωγή εκλογών και τη νέα κυβέρνηση να έχει μειωμένη αναγνώριση από τον λαό, δεν έχει βοηθήσει το κράτος να αντιδράσει επαρκώς στα μετεωρολογικά γεγονότα.",
    "Αντζελίνα Τζολί: Έφτασε στο κατεστραμμένο από τις πλημμύρες Πακιστάν": "Αντζελίνα Τζολί, ταξίδεψε ως το πλημμύρες.\n\n\n\nΣτη σχετική ανακοίνωσή της, η Διεθνής Επιτροπή Διάσωσης (IRC), έκανε λόγο για ένα ταξίδι που αποσκοπεί να επιστήσει τη διεθνή προσοχή στην εξελισσόμενη ανθρωπιστική κρίση της χώρας. Η πρέσβειρα του ΟΗΕ,, ταξίδεψε ως το Πακιστάν μετά τις καταστροφικέςΣτη σχετική ανακοίνωσή της, η Διεθνής Επιτροπή Διάσωσης (IRC), έκανε λόγο για ένα ταξίδι που αποσκοπεί να επιστήσει τη διεθνή προσοχή στην εξελισσόμενη ανθρωπιστική κρίση της χώρας.\n\nΣημειωτέων οι καταρρακτώδεις βροχές την εποχή των μουσώνων και το λιώσιμο των παγετώνων στο βόρειο Πακιστάν προκάλεσαν σφοδρές πλημμύρες που έχουν βυθίσει το ένα τρίτο της χώρας κάτω από το νερό και έχουν προκαλέσει τον θάνατο σε περισσότερους από 1.500 ανθρώπους.\n\n\n\n\n\nHollywood Actress Angelina jolie Reached Pakistan Regarding Flood Issue pic.twitter.com/Ch7jCzMLzy — Muhammad Faizan Khan (@FaizanFayzi) September 20, 2022",
    "Χιλιάδες κρούσματα Covid-19 σε Πακιστάν και Βιετνάμ": "Πληθαίνουν καθημερινά τα κρούσματα\n\nτου SARS-CoV-2 σε Πακιστάν και Βιετνάμ.\n\nΤο υπουργείο Υγείας του Πακιστάν ανακοίνωσε χθες Κυριακή ότι τις προηγούμενες 24 ώρες επιβεβαιώθηκαν 228 κρούσματα του SARS-CoV-2 έπειτα από 19.041 τεστ, ενώ υπέκυψαν 3 ασθενείς εξαιτίας επιπλοκών της COVID-19.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΟ επίσημος απολογισμός των θυμάτων της πανδημίας του νέου κορωνοϊού στο κράτος της Ασίας έφθασε τους 30.591 νεκρούς επί συνόλου 1.570.016 μολύνσεων.\n\nΣτα νοσοκομεία βρίσκονται 114 ασθενείς σε κρίσιμη κατάσταση εξαιτίας της λοίμωξης.\n\nΤο υπουργείο Υγείας του Βιετνάμ ανακοίνωσε χθες Κυριακή ότι τις προηγούμενες 24 ώρες επιβεβαιώθηκαν 1.391 κρούσματα του SARS-CoV-2, με το σύνολο να φθάνει τα 11.418.894.\n\nΈνας θάνατος ασθενούς εξαιτίας επιπλοκών της COVID-19 αύξησε τον απολογισμό των θυμάτων της πανδημίας του νέου κορωνοϊού στους 43.120 νεκρούς.\n\nΣε μονάδες εντατικής θεραπείας νοσηλεύονται διασωληνωμένοι 89 ασθενείς σε κρίσιμη κατάσταση εξαιτίας της λοίμωξης που προκαλεί ο ιός.",
    "Πακιστάν: Από τις χειρότερες χρονιές στην παραγωγή βάμβακος": "Τι αναφέρει η έκθεση μηνός Μαΐου για το βαμβάκι, που εξέδωσε το υπουργείο Γεωργίας των ΗΠΑ (USDA).\n\nΜειωμένη κατά 1 εκατ. μπάλες προβλέπει την παγκόσμια χρήση σε βαμβάκι φέτος το υπουργείο Γεωργίας των ΗΠΑ, σε έκθεση που εξέδωσε το Μάιο. Ως εκ τούτου η χρήση προβλέπεται να ανέλθει σε 122,0 εκατομμύρια μπάλες, ούσα μειωμένη, σε σχέση με το προηγούμενο έτος. Οι υψηλότερες τιμές του βαμβακιού τα τελευταία 11 χρόνια και οι ανησυχίες σχετικά με το παγκόσμιο μακροοικονομικό περιβάλλον αναμένεται να περιορίσουν την ανάπτυξη της χρήσης, εκτιμά το USDA. Παρ' όλα αυτά, αν και η χρήση προβλέπεται να μειωθεί, θα παραμείνει σε υψηλά επίπεδα και συγκεκριμένα στο δεύτερο υψηλότερο επίπεδο της τελευταίας πενταετίας.\n\nΤο Διεθνές Νομισματικό Ταμείο προβλέπει επί του παρόντος πως το παγκόσμιο Ακαθάριστο Εγχώριο Προϊόν (ΑΕΠ) θα σημειώσει αύξηση 3,6% για τα έτη 2022 και 2023, αντί για 6,1% που εκτιμάται ότι ήταν το 2021. Σύμφωνα με το USDA, ανάλογα την χρονιά, οι αλλαγές στο παγκόσμιο ΑΕΠ και η χρήση βαμβακερών νημάτων συσχετίζονται, δηλαδή το ένα εξαρτάται από το άλλο.\n\nΤο υψηλότερο κόστος σίτισης, μεταφορικών και στέγασης θα περιορίσει τις δαπάνες των νοικοκυριών για βαμβακερά προϊόντα (π.χ. ένδυση, οικιακά υφάσματα όπως σεντόνια και πετσέτες κ.λπ.). Οι δαπάνες για οικιακά κλωστοϋφαντουργικά προϊόντα και βελτιώσεις παρουσίασαν σημαντικά κέρδη μετά την εφαρμογή των εκτεταμένων περιορισμών στις μετακινήσεις για λόγους προστασίας από τον COVID-19. Αυτές λοιπόν οι δαπάνες αναμένεται τώρα να επιβραδυνθούν, εκτιμά το USDA.\n\nΟι καταναλωτές αναμένεται να διαθέσουν μεγαλύτερο μερίδιο του διαθέσιμου εισοδήματός τους, σε υπηρεσίες, παρά σε άλλα αγαθά, όπως είναι τα ενδύματα, φέτος και το επόμενο έτος. Τέλος, τα υψηλότερα επιτόκια είναι πιθανό να αυξήσουν το κόστος χρηματοδότησης για τους χρήστες προϊόντων βαμβακιού και τα εργοστάσια που αγοράζουν βαμβακερά νήματα. Τα αυξανόμενα επίπεδα του παγκόσμιου Δείκτη Τιμών Παραγωγού αναμένεται, επίσης, να είναι ενδεικτικά της επιβράδυνσης της αύξησης της χρήσης βάμβακος, καθώς τα εργοστάσια προσπαθούν να αντιμετωπίσουν το αυξανόμενο κόστος, κυρίως για το βαμβάκι.\n\nΑπό τις δέκα κορυφαίες χώρες χρήσης, οι τέσσερις (Ινδία, Κίνα, Ηνωμένες Πολιτείες και Ουζμπεκιστάν) αναμένεται να εμφανίσουν κάμψη. Σε Τουρκία και Βραζιλία προβλέπει το USDA, η χρήση δεν θα πέσει σε σχέση με πέρσι. Το Πακιστάν, το Μπαγκλαντές και το Βιετνάμ αναμένεται να αυξήσουν ποσότητες. Η μεγαλύτερη δυναμικότητα επίσης των κλωστηρίων σε Νότια και Νοτιοανατολική Ασία αναμένεται να οδηγήσει σε μεγαλύτερη ζήτηση για βαμβακερά νήματα. Ωστόσο, η κατανάλωση στην Ινδία αναμένεται να μειωθεί, λόγω των χαμηλότερων προβλεπόμενων εγχώριων προμηθειών τα τελευταία 4 έτη.\n\nΤο παγκόσμιο εμπόριο προβλέπεται να ανέβει από το προηγούμενο έτος στο δεύτερο υψηλότερο επίπεδο ανέκαθεν. Η Κίνα προβλέπεται να είναι ο μεγαλύτερος εισαγωγέας για τρίτη συνεχή χρονιά με 10,5 εκατ. μπάλες, λόγω της έντονης ζήτησης για αναπλήρωση των κρατικών και εμπορικών αποθεμάτων.\n\nΠεσμένες οι εισαγωγές Τουρκίας\n\nΑπό τους πέντε κορυφαίους εισαγωγείς, μόνο η Τουρκία αναμένεται να πέσει, λόγω της υψηλότερης μεταφοράς και της εγχώριας παραγωγής. Οι εξαγωγές για τη Βραζιλία και την Αυστραλία προβλέπονται αυξημένες με μεγάλες εξαγώγιμες προμήθειες. Οι αποστολές στην Ινδία προβλέπονται χαμηλότερες με μικρότερες εγχώριες προμήθειες.\n\nΤα παγκόσμια τελικά αποθέματα για τις περισσότερες μεγάλες χώρες παραγωγής και χρήσης είναι ελαφρώς χαμηλότερα σε σύγκριση με το προηγούμενο έτος. Παρά την υψηλότερη παγκόσμια παραγωγή και τη χαμηλότερη χρήση, η δραστικά χαμηλότερη απόδοση σε σύγκριση με το προηγούμενο έτος προβλέπεται να περιορίσει κάθε σημαντική άνοδο στα επίπεδα αποθεμάτων. Αυτό ισχύει ιδιαίτερα για την Κίνα και την Ινδία.\n\nΜείωση παραγωγής\n\nΗ παγκόσμια παραγωγή μειώθηκε κατά 1,8 εκατ. μπάλες από τον περασμένο μήνα, σε μεγάλο βαθμό λόγω της πτώσης κατά 1 εκατ. δέματα από την Ινδία. Η παγκόσμια χρήση μειώθηκε κατά 1,1 εκατ. μπάλες και τα τελικά αποθέματα αυξήθηκαν κατά 271.000 μπάλες. Το παγκόσμιο εμπόριο υποχωρεί ελαφρά με πτώση 500.000 δεμάτων στις εξαγωγές της Ινδίας. Επιπλέον, οι εισαγωγές είναι χαμηλότερες για την Κίνα, το Πακιστάν και το Βιετνάμ. Η παραγωγή των ΗΠΑ μειώνεται ελαφρώς στα 17,5 εκατ. μπάλες, οι εξαγωγές παραμένουν αμετάβλητες στα 14,8 εκατομμύρια και τα τελικά αποθέματα μειώνονται στα 3,4 εκατομμύρια μπάλες.",
    "Ρωσία: Μεγαλώνει η «μαύρη» λίστα από το μακελειό στο σχολείο - 15 οι νεκροί ανάμεσά τους 11 παιδιά": "Η Επιτροπή έδωσε στη δημοσιότητα ένα βίντεο μικρής διάρκειας που δείχνει το πτώμα του δράστη πεσμένο στο πάτωμα μιας τάξης με αναποδογυρισμένα έπιπλα και χαρτιά πεταμένα στο πάτωμα\n\nΑνέβηκε ο τραγικός απολογισμός από το μακελειό που σημειώθηκε το πρωί της Δευτέρας σε σχολείο της πόλης Ιζέφσκ στη Ρωσία όταν ο 34χρονος Αρτέμ Καζαντσέφ άνοιξε πυρ. Συγκεκριμένα, οι νεκροί ανέρχονται πλέον στους 15 ανάμεσά τους και 11 παιδιά.\n\nЖуткая трагедия в Ижевске, неизвестный устроил стрельбу в школе, пишут что погибли дети. Не сомневаюсь, что все это — следствие той атмосферы ненависти, которую взрастила путинская власть и пропаганда. Когда по телевизору 24/7 рассказывают, что надо убивать, маньяки действуют pic.twitter.com/MV8jt7XLcX — IanMatveev (@ian_matveev) September 26, 2022\n\nΣύμφωνα με τις πληροφορίες που έχουν έρθει στη δημοσιότητα σχετικά με την ταυτότητα του δράστη ο 34χρονος Αρτέμ Καζαντσέφ ήταν πρώην τρόφιμος ψυχιατρείου, νεοναζιστής και θαυμαστής της σφαγής στο λύκειο του Κολουμπάιν το 1999. Μάλιστα ήταν και ο ίδιος απόφοιτος του συγκεκριμένου σχολείου στην πόλη Ιζέφσκ.\n\nAt least 6 killed and more than 20 wounded after a school shooting in Izhevsk, Russia moments ago.\n\n\n\nMobilization isn’t helping mental health in the country. pic.twitter.com/PzUzQO3mpO — Visegrád 24 (@visegrad24) September 26, 2022\n\nΗ Ρωσική Ανακριτική Επιτροπή, η οποία αναλαμβάνει την έρευνα σοβαρών εγκλημάτων, ανέφερε ότι ο δράστης και αυτόχειρας φορούσε μπαλακλάβα. Σύμφωνα με πληροφορίες ο δράστης είχε επιστρατευτεί.\n\nΗ Επιτροπή έδωσε στη δημοσιότητα ένα βίντεο μικρής διάρκειας που δείχνει το πτώμα του δράστη πεσμένο στο πάτωμα μιας τάξης με αναποδογυρισμένα έπιπλα και χαρτιά πεταμένα στο πάτωμα.\n\nΉταν ντυμένος στα μαύρα και στο μπλουζάκι του υπήρχε μια κόκκινη σβάστικα μέσα σε έναν κύκλο.\n\nΟ εκπρόσωπος του Κρεμλίνου Ντμίτρι Πεσκόφ δήλωσε ότι ο πρόεδρος Βλαντιμίρ Πούτιν «θρηνεί βαθύτατα» με τους θανάτους και περιέγραψε το περιστατικό ως «τρομοκρατική ενέργεια από άτομο που προφανώς ανήκει σε νεοφασιστική οργάνωση ή ομάδα».\n\nΠηγή: skai.gr\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "ΗΠΑ: Σε εξέλιξη αποστολή ανθρωπιστικής βοήθειας στο Πακιστάν": "Δύο ακόμη, αμερικανικά, στρατιωτικά αεροσκάφη με τόνους βοήθειας για τους Πακιστανούς, που επλήγησαν από τις πλημμύρες που προκλήθηκαν απο τους μουσώνες προσγειώθηκαν στη νότια επαρχία Σιντ, ανέφερε χτες το Associated Press.\n\nΟ εκπρόσωπος της Υπηρεσίας Πολιτικής Αεροπορίας Σαΐφ Ουλάχ είπε ότι κάθε αεροπλάνο ήταν φορτωμένο με περίπου 35 τόνους ανθρωπιστικής βοήθειας που θα διανεμηθεί στην επαρχία από το Παγκόσμιο Επισιτιστικό Πρόγραμμα.\n\nΟ Ουλάχ τονίζει ότι η αμερικανική επιχείρηση, που ξεκίνησε την Πέμπτη, θα συνεχιστεί μέχρι τις 16 Σεπτεμβρίου.\n\nΤο Πακιστάν επλήγη από ασυνήθιστα ισχυρές βροχοπτώσεις των μουσώνων.\n\nΟ Γενικός Γραμματέας των Ηνωμένων Εθνών Αντόνιο Γκουτέρες έχει επανειλημμένα καλέσει τη διεθνή κοινότητα να στείλει βοήθεια στο Πακιστάν.\n\nΣχεδόν 1.400 άνθρωποι σκοτώθηκαν, 13.000 τραυματίστηκαν και εκατομμύρια έμειναν άστεγοι στις μαζικές πλημμύρες από τα μέσα Ιουνίου.\n\nΟι φονικές βροχοπτώσεις κατάστρεψαν επίσης οδικές και επικοινωνιακές υποδομές, ενώ βυθίστηκαν στο νερό εκτάσεις βαμβακιού και ζαχαροκάλαμου, οπωρώνες μπανανών και χωράφια με καλλιέργειες.\n\nΠηγή: Euronews Albania\n\nΜετάφραση: Σταυρούλα Ευαγγέλου",
    "Πακιστάν: Ημέρα πένθους σε όλη τη χώρα για τον θάνατο της βασίλισσας Ελισάβετ": "Το Πακιστάν θα τηρήσει ημέρα πένθους για τη βασίλισσα Ελισάβετ Β' αύριο, Δευτέρα, ανακοίνωσε σήμερα ο πρωθυπουργός της χώρας, Σαχμπάζ Σαρίφ.\n\nΣε δήλωση που δόθηκε στη δημοσιότητα από το γραφείο του πρωθυπουργού, ανακοινώθηκε ότι η εθνική σημαία θα κυματίσει μεσίστια σε όλο το Πακιστάν τη Δευτέρα στη μνήμη της βασίλισσας Ελισάβετ Β'.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΤο Πακιστάν είναι μέλος της Κοινοπολιτείας, επικεφαλής της οποίας ήταν η Βασίλισσα κατά τη διάρκεια της 70χρονης βασιλείας της.\n\nΗ Κοινοπολιτεία είναι μια εθελοντική ένωση 56 ανεξάρτητων και ισότιμων χωρών που συνεργάζονται για την επιδίωξη κοινών στόχων που προάγουν την ανάπτυξη, τη δημοκρατία και την ειρήνη, σύμφωνα με την ένωση.\n\nΦωτοgραφία AP\n\nΟι ρίζες της ανάγονται στη Βρετανική Αυτοκρατορία, αλλά οποιαδήποτε χώρα μπορεί να ενταχθεί στην Κοινοπολιτεία.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΟ βασιλιάς Κάρολος Γ' θα γίνει τώρα επικεφαλής της Κοινοπολιτείας, αν και αυτό δεν αποτελεί κληρονομική θέση, αφού η διαδοχή του στο ρόλο συμφωνήθηκε από τους ηγέτες της Κοινοπολιτείας σε μια συνάντηση στο Λονδίνο το 2018.",
    "Πακιστάν: Μάχιμος ρεπόρτερ μεταδίδει βουτηγμένος στο νερό μέχρι το λαιμό": "Τη ζωή του σε κίνδυνο έβαλε ένας δημοσιογράφος στο Πακιστάν, βγάζοντας το ρεπορτάζ βουτηγμένος στο νερό κυριολεκτικά μέχρι το λαιμό.\n\nΟ ρεπόρτερ έπαιξε τη ζωή του κορώνα-γράμματα, καθώς για τις ανάγκες του ρεπορτάζ, βούτησε σε πλημμυρισμένη περιοχή του Πακιστάν, με τα ορμητικά νερά να τον καλύπτουν σχεδόν ολοκλήρο.\n\nΤο βίντεο με το μάχιμο ρεπορτάζ του δημοσιογράφου έγινε viral.\n\nΣύμφωνα με το indianexpress, ο ίδιος ακούγεται να λέει επανειλημμένα στα Ουρντού, «η ροή του νερού γίνεται έντονη. Πηγαίναμε να κάνουμε ρεπορτάζ από τις πληγείσες από τις πλημμύρες περιοχές, αλλά ξαφνικά κολλήσαμε στα νερά λόγω της πλημμύρας. Εδώ η κατάσταση χειροτερεύει. Δεν υπάρχει δρόμος μπροστά. Ξέρω κολύμπι, αλλά η κατάσταση είναι πολύ άσχημη εδώ».\n\n{https://www.facebook.com/watch/?v=461829142472889}\n\nΟ ΟΗΕ και η κυβέρνηση του Πακιστάν απηύθυναν έκτακτη έκκληση για τη συγκέντρωση 160 εκατομμυρίων δολαρίων προκειμένου να παρασχεθεί βοήθεια σε περισσότερους από 5 εκατομμύρια ανθρώπους που έχουν πληγεί από τις καταστροφικές πλημμύρες που πλήττουν τη χώρα της Ασίας.",
    "ΒΊΝΤΕΟ : Πακιστάν: Πάνω από 1.000 οι νεκροί από τους μουσώνες": "περισσότερα από Κόσμος",
    "Ο Πούτιν στέλνει στρατεύματα στα σύνορα με τη Γεωργία για τους λιποτάκτες": "Ενισχύονται τα σενάρια ότι ο Βλαντιμίρ Πούτιν πρόκειται να εισαγάγει στρατιωτικό νόμο με τον οποίο θα απαγορεύσει την έξοδο από τη χώρα σε όσους άνδρες προσπαθούν να αποφύγουν την επιστράτευση.\n\nΡωσικά στρατεύματα φαίνεται πως έχουν αναπτυχθεί κοντά στα σύνορα με τη Γεωργία, παρά το γεγονός πως το Κρεμλίνο προσπαθεί να εξαλείψει τις φήμες ότι ο Βλαντιμίρ Πούτιν πρόκειται να εισαγάγει στρατιωτικό νόμο προκειμένου να απαγορεύσει την έξοδο από τη χώρα σε όσους άνδρες προσπαθούν να αποφύγουν την επιστράτευση.\n\nΠλάνα από την μικρή πόλη Chmi, στον κεντρικό αυτοκινητόδρομο από τη Ρωσία προς την περιοχή της Νότιας Οσετίας της Γεωργίας, δείχνουν τουλάχιστον έξι στρατιώτες πάνω σε ενα τεθωρακισμένο όχημα να προσπερνούν την ουρά που έχει σχηματιστεί και να κατευθύνονται προς τα σύνορα, σύμφωνα με την Daily Mail.\n\nΠηγές ανέφεραν στο ρωσικό δίκτυο RBC ότι oι στρατιώτες μετέβησαν για να δημιουργήσουν ένα σημείο ελέγχου. Ωστόσο, το δίκτυο FSB αναφέρει ότι στάλθηκαν για να εμποδίσουν τους ανθρώπους να περάσουν τα σύνορα.\n\nΟι φήμες για το κλείσιμο των συνόρων από τον Ρώσο πρόεδρο έχουν προκαλέσει ένα τεράστιο κύμα φυγής προς άλλες χώρες. Υπολογίζεται ότι τουλάχιστον 260.000 άνθρωποι έχουν τραπεί σε φυγή σε μόλις πέντε ημέρες.\n\nΟ Ντμίτρι Πεσκόφ, ερωτηθείς για τις φήμες αυτές επέμεινε σε νέες του σημερινές δηλώσεις ότι δεν έχει ιδέα για τέτοιου είδους σχέδια.\n\n«Δεν έχουν ληφθεί αποφάσεις προς το παρόν», είπε χαρακτηριστκά σε δημοσιογράφους στη Μόσχα.\n\nRussian soldiers seen arriving at the border with Georgia amid fears the border could soon be closed pic.twitter.com/SRWBjiket8 — BNO News (@BNONews) September 26, 2022\n\nΥπολογίζεται ότι μόνο χθες, Κυριακή, η εκτιμώμενη αναμονή για την είσοδο στη Γεωργία έφτασε τις 48 ώρες, με περισσότερα από 3.000 οχήματα να έχουν σχηματίσει ουρά για να περάσουν τα σύνορα, ανέφεραν ρωσικά κρατικά μέσα ενημέρωσης, επικαλούμενα τοπικούς αξιωματούχους.\n\nΠηγή: skai.gr\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "ΒΊΝΤΕΟ : Πακιστάν: Αγώνα δρόμου κάνουν διεθνείς ΜΚΟ για να αρθούν εμπόδια και να φτάσει βοήθεια": "περισσότερα από Κόσμος",
    "Προϊόντα με σήμανση της «ΤΔΒΚ» στο Πακιστάν – Συμφωνία για επενδύσεις εκατομμυρίων": "Αναβαθμίζεται εκ των πραγμάτων το ψευδοκράτος, αφού μπορεί να μην αναγνωρίζεται επισήμως από άλλα κράτη πλην της Τουρκίας, ωστόσο σε εμπορικό και επενδυτικό επίπεδο εξαπλώνονται οι δραστηριότητές του.\n\nΣύμφωνα με τουρκοκυπριακά Μέσα, τα προϊόντα Mardo, παγωτοβιομηχανία που δραστηριοποιείται στα κατεχόμενα εδάφη της Κυπριακής Δημοκρατίας, διοχετεύονται πλέον στην πρωτεύουσα του Πακιστάν.\n\nΣτη φωτογραφία (που δημοσιεύθηκε στο Facebook από υπάλληλο της Mardo) διακρίνεται το κατάστημα που λειτούργησε στο Ισλαμαμπάντ, μετά τη συμφωνία που υπογράφηκε το 2021.\n\nΥπογρμμίζεται ότι τον περασμένο Μάρτιο, Τουρκοκύπριοι επιχειρηματίες ταξίδεψαν στο Πακιστάν και επέστρεψαν στα κατεχόμενα πετυχαίνοντας συμφωνία εμπορικών και τουριστικών επενδύσεων ύψους 200 εκατ. δολαρίων («Yenidüzen», 27 Μαρτίου 2022).\n\nΜε ενθουσιασμό, μάλιστα, ανακοινώθηκε ότι «αντιθέτως με την κοινή πεποίθηση, (σ.σ. οι Τουρκοκύπριοι επιχειρηματίες) προτίμησαν να επισκεφθούν (σ.σ.το Πακιστάν) με διαβατήριο της ΤΔΒΚ». Όπως σημειώνεται στο ίδιο άρθρο της «Yenidüzen», το διαβατήριο του ψευδοκράτους σφραγίστηκε από τις πακιστανικές αρχές, χωρίς να επιβληθεί καμία απαγόρευση στους ταξιδιώτες.\n\nΣτο Πακιστάν συναντήθηκαν με τον Liaqat Hussain Najmi, επιχειρηματία νυμφευμένο με Τουρκοκύπρια. Ο τελευταίος «εξέφρασε την ικανοποίησή του και σημείωσε ότι περίμενε αυτήν τη μέρα για περίπου 25 χρόνια. Τώρα, με αυτήν την επίσκεψη, άρχισαν να κτίζονται γέφυρες μεταξύ του αδελφικού πακιστανικού λαού και των Τουρκοκυπρίων».\n\nNajmi has extensive business interests in Pakistan , #NorthCyprus & the Middle East & is responsible for the deal that brought Türkish Cypriot ice cream & café brand #Mardo to Pakistan . — 1453 (@Conquest1453) April 12, 2022\n\nΣτο Ισλαμαμπάντ είχαν, επίσης, συνάντησαν και τον Shahid Zeb, Πρόεδρο του ΔΣ της εταιρείας πώλησης ακινήτων «Red Sun Associates». Ο τελευταίος δεσμεύτηκε για επενδύσεις 200 εκατ. δολαρίων στον εμπορικό και τουριστικό τομέα. Στο άρθρο της «Yenidüzen» σημειώνεται ότι ο Zeb επέδειξε έντονο ενδιαφέρον για τη «Βόρεια Κύπρο» και θέλει να διεξαγάγει επιτόπια έρευνα, αλλά και να συζητήσει επενδυτικές ευκαιρίες με διάφορα ιδρύματα και «κυβερνητικούς αξιωματούχους».\n\nΈνας εκ των δύο Τουρκοκύπριων επιχειρηματιών που επισκέφθηκαν το Πακιστάν, ο Mustafa Abitoğlu, δήλωσε πως η χώρα αποτελεί μια πολύ μεγάλη και ραγδαία αναπτυσσόμενη αγορά, με μουσουλμανικό πληθυσμό 230 εκατομμυρίων. Συνεπώς, εξήγησε ότι διαφαίνονται σοβαρές επενδυτικές ευκαιρίες για τους Τουρκοκύπριους επιχειρηματίες, ενώ εξέφρασε την πεποίθηση ότι οι σχέσεις μεταξύ «ΤΔΒΚ» και Πακιστάν θα δώσουν νέα πνοή στην οικονομία του ψευδοκράτους.",
    "Πακιστάν, μια χώρα βυθισμένη - Η ιστορία αυταπάρνησης της Akeela": "Η Akeela, εργαζόμενη στους Γιατρούς Χωρίς Σύνορα από το 2020, ζούσε σε ένα χωριό το οποίο απέχει περίπου 5 χιλιόμετρα από το Dera Murad Jamali στο Balochistan, μια από τις περιοχές που επλήγησαν περισσότερο από τις βροχές των μουσώνων και τις καταστροφικές πλημμύρες που άφησαν το ένα τρίτο του Πακιστάν κάτω από το νερό.\n\nΑφού έχασε το σπίτι της, τώρα βρίσκεται στην πρώτη γραμμή με τους Γιατρούς Χωρίς Σύνορα για την αντιμετώπιση της επείγουσας κρίσης.\n\nADVERTISING\n\n\"Τον Ιούνιο και τον Ιούλιο, είχαμε κανονικές βροχοπτώσεις και η καθημερινή ζωή κυλούσε ομαλά. Συνήθιζα να επισκέπτομαι την οικογένειά μου στο χωριό τα Σαββατοκύριακα. Με τους Γιατρούς Χωρίς Σύνορα επισκεπτόμασταν τις κοινότητες για να συμβάλλουμε στην ενημέρωση και ευαισθητοποίηση των ανθρώπων σχετικά με την υγεία της μητέρας και του παιδιού και διάφορες ασθένειες. Ήταν Αύγουστος και παραδόξως είχαμε περισσότερες συνεχόμενες βροχοπτώσεις σε σχέση με άλλες χρονιές. Στις 17 Αυγούστου, το νερό άρχισε να έρχεται προς το χωριό μας και μας ζητήθηκε να φύγουμε αμέσως.\n\nΒιαστικά, οι γονείς μου και τα μικρότερα αδέλφια μου έφυγαν από το χωριό και ευτυχώς είχαμε το σπίτι του θείου μας στο Dera Murad Jamali, οπότε μετακόμισαν εκεί. Δύο από τα αδέλφια μου έμειναν πίσω για να φροντίσουν τα ζώα μας. Μετέφεραν τα βοοειδή σε ένα ψηλότερο σημείο, αλλά όταν είδαν το νερό να αρχίζει να καλύπτει το χωριό, αναγκάστηκαν και εκείνοι να φύγουν. Τα αδέλφια μου βρήκαν καταφύγιο και ανέβηκαν στην ταράτσα ενός κοντινού σπιτιού. Παρακολουθούσαν συγκλονισμένοι τη στάθμη του νερού να αυξάνεται. Τα ζώα μας, το σπίτι και το αγρόκτημά μας, όλα παρασύρθηκαν. Ήταν τόσο σπαρακτικό να βλέπεις το σπίτι και το χωριό κάτω από το νερό.\n\nΗ Akeela παρά το ότι έχασε το σπίτι της εξαιτίας των πλημμυρών βρίσκεται στην πρώτη γραμμή με τους Γιατρούς Χωρίς Σύνορα για την αντιμετώπιση της επείγουσας κρίσης. MSF\n\nΑρχικά πήρα άδεια για μια εβδομάδα για να υποστηρίξω την οικογένειά μου, αλλά όταν είδα ότι τόσοι πολλοί άνθρωποι χρειάζονταν βοήθεια και έλαβα ένα τηλεφώνημα από τους Γιατρούς Χωρίς Σύνορα που ζητούσαν υποστήριξη για την αντιμετώπιση της επείγουσας κατάστασης, δεν μπορούσα να αρνηθώ. Μέσα σε δύο ημέρες, ξεκινήσαμε την αξιολόγηση της κατάστασης σε χωριά που επλήγησαν από πλημμύρες. Φτάσαμε σε μακρινά χωριά και βρήκαμε οικογένειες να ζουν στην ύπαιθρο χωρίς καταφύγιο. Είδα ανθρώπους να χρησιμοποιούν δύο ξύλινα κρεβάτια με πλαστικά καλύμματα ως σκιά στην άκρη του δρόμου επειδή τα σπίτια τους ήταν κάτω από το νερό και δεν είχαν στέγη, αρκετό φαγητό ή καθαρό πόσιμο νερό. Και η βροχή συνεχιζόταν ασταμάτητα.\n\nΜετά τις αξιολογήσεις, σχηματίστηκαν οι ομάδες επείγουσας κατάστασης και ήμουν μέλος της Ομάδας Β. Το πρώτο χωριό που επισκεφθήκαμε ήταν το Rabi Pull. Ξεκινήσαμε μια κινητή κλινική και παρείχαμε καθαρό πόσιμο νερό στους πληγέντες. Στις κινητές κλινικές μας, βλέπουμε ασθενείς με αναπνευστικές λοιμώξεις, διάρροια, κρούσματα ελονοσίας και δερματικές λοιμώξεις. Οι άνθρωποι εδώ πίνουν και χρησιμοποιούν το νερό των πλημμυρών, το οποίο είναι μολυσμένο με αποτέλεσμα να υπάρχει μεγάλος κίνδυνος εξάπλωσης διαφόρων ασθενειών. Οι γιατροί μας ολοκληρώνουν τις εξετάσεις, παρέχουν φάρμακα και παραπέμπουν έγκυες γυναίκες και ανθρώπους που χρειάζονται εξειδικευμένη φροντίδα σε μια δομή των Γιατρών Χωρίς Σύνορα στο Περιφερειακό Νοσοκομείο, Dera Murad Jamali.\n\nΈχουμε επίσης διανείμει 236 κιτ με είδη προσωπικής υγιεινής σε άτομα που βρίσκονται κοντά στο εργοστάσιο παραγωγής ηλεκτρικής ενέργειας, όπου βρίσκουν καταφύγιο εσωτερικά εκτοπισμένοι άνθρωποι. Μέχρι στιγμής έχουμε επίσης παράσχει 70.000 λίτρα καθαρού πόσιμου νερού σε εκτοπισμένες οικογένειες και έχουμε πραγματοποιήσει ιατρικές επισκέψεις σε περίπου 2.575 ασθενείς σε διαφορετικές τοποθεσίες όπως Naseerabad, Jaffarabad και Dera Murad Jamali, στην επαρχία Balochistan.\n\nΗ Akeela παρά το ότι έχασε το σπίτι της εξαιτίας των πλημμυρών βρίσκεται στην πρώτη γραμμή με τους Γιατρούς Χωρίς Σύνορα για την αντιμετώπιση της επείγουσας κρίσης. MSF\n\nΚατά τη διάρκεια της ανταπόκρισής μας, δημιουργήσαμε μια κινητή κλινική στο χωριό μου που επλήγη από τις πλημμύρες. Καθώς προχωρούσαμε προς το χωριό μου, ένιωσα μια αίσθηση ικανοποίησης. Οι άνθρωποι του χωριού μου γνωρίζουν καλά τη δουλειά μου με τους Γιατρούς Χωρίς Σύνορα, καθώς τους επισκέφτηκα πολλές φορές κατά τη διάρκεια των δράσεων προαγωγής υγείας. Ήμουν μέλος της ομάδας επειγουσών κρίσεων των Γιατρών Χωρίς Σύνορα που παρείχε υποστήριξη στις κοινότητες και η κοινότητά μου ήταν μία από αυτές. Όλα τα σπίτια στο χωριό μου, συμπεριλαμβανομένου του σπιτιού μου, είναι ακόμα κάτω από το νερό και θα χρειαστούν έως και ένα μήνα για να στεγνώσουν εντελώς.\n\nΣε έναν από τους ιατρικούς σταθμούς μας, είδα μια οικογένεια με τρία παιδιά, τα οποία είχαν όλα υψηλό πυρετό. Παρακολουθούσα τους γονείς που όταν μας είδαν άρχισαν να διασχίζουν τα νερά για να βοηθήσουν τα παιδιά τους. Αλλά πολλοί άνθρωποι σε άλλα πιο απομακρυσμένα χωριά εξακολουθούν να περιμένουν την άφιξη βοήθειας. Μπορώ να νιώσω τον πόνο τους καθώς πολλοί έχουν φύγει από τα σπίτια τους και ζουν σε καταυλισμούς χωρίς βοήθεια. Ορισμένα από τα χωριά είναι επίσης αποκομμένα από τις πόλεις και η πρόσβαση είναι δύσκολη.\n\nΌλα αυτά μας υπενθυμίζουν γιατί είναι σημαντικό να συνεχίζουμε καθημερινά με τις κινητές κλινικές μας και γιατί εκτός των ιατρικών μας υπηρεσιών παρέχουμε καθαρό πόσιμο νερό στις εκτοπισμένες οικογένειες\".\n\nΗ Akeela παρά το ότι έχασε το σπίτι της εξαιτίας των πλημμυρών βρίσκεται στην πρώτη γραμμή με τους Γιατρούς Χωρίς Σύνορα για την αντιμετώπιση της επείγουσας κρίσης. MSF\n\nΠάνω από το 70% της χώρας έχει πλημμυρίσει, περισσότεροι από 1.000 άνθρωποι έχουν χάσει τη ζωή τους, περισσότεροι από 1.500 έχουν τραυματιστεί και τουλάχιστον 33 εκατομμύρια άνθρωποι έχουν πληγεί. Τα σπίτια που έχουν καταστραφεί ή έχουν υποστεί ζημιές ξεπερνούν το ένα εκατομμύριο. Οι Γιατροί Χωρίς Σύνορα έχουν ξεκινήσει να λειτουργούν κινητές κλινικές στο Πακιστάν, παρέχοντας υπηρεσίες πρωτοβάθμιας υγειονομικής περίθαλψης και προαγωγής υγείας, καθώς και παραπομπές στο νοσοκομείο που υποστηρίζεται από τους Γιατρούς Χωρίς Σύνορα. Παρέχουν επίσης και πόσιμο νερό δημιουργώντας σημεία νερού και έχουν επίσης διανείμει είδη πρώτης ανάγκης. Οι περισσότεροι από τους ασθενείς που περιθάλπουν παρουσιάζουν αναπνευστικές λοιμώξεις, πυρετό, δερματικές παθήσεις και διάρροια. Εξετάζουν επίσης παιδιά για τον υποσιτισμό. Γίνε Υποστηρικτής Πρώτης Γραμμής και βοήθησε τους Γιατρούς Χωρίς σύνορα να βρίσκονται σε κάθε επείγον msf.gr/support/statheri\n\nΑκολουθήστε το News247.gr στο Google News και μάθετε πρώτοι όλες τις ειδήσεις",
    "Ρεκόρ χιλιομέτρων για κλεμμένη Bentley: Από τη Βρετανία βρέθηκε στο... Πακιστάν": "Η βρετανική αστυνομία προσπαθούσε να εντοπίσει -μέσω του GPS tracker- στο νησί μια κλεμμένη πολυτελή Bentley Mulsanne αξίας περίπου 200 χιλιάδων ευρώ, ώσπου διαπίστωσε ότι το αυτοκίνητο βρισκόταν στο Καράτσι του Πακιστάν.\n\nΗ πολυτελής λιμουζίνα, μήκους 5 μέτρων με κινητήρα V8 500 ίππων, εκλάπη από το Λονδίνο μέσω ενός διεθνούς κυκλώματος στο οποίο φέρεται να ενεπλάκη ο πρέσβης της Βουλγαρίας στο Πακιστάν. Όταν οι βρετανικές αρχές εντόπισαν το στίγμα του αυτοκινήτου, ενημέρωσαν τις τελειωνειακές αρχές του Πακιστάν - οι οποίες ανακάλυψαν το αυτοκίνητο μέσα στο κλειστό γκαράζ μιας αρκετά μετριοπαθούς οικίας.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΗ Bentley είχε ήδη καταχωρηθεί στο Πακιστάν, αλλά από τον αριθμό του πλαισίου οι αρχές κατάφεραν να εξακριβώσουν ότι πρόκειται για το αυτοκίνητο που είχε κλαπεί από τη Βρετανία. Ο νέος Πακιστανός ιδιοκτήτης αυτής της Bentley συνελήφθη και πέρασε από ανάκριση για να εντοπιστούν οι δράστες της κλοπής. Ο Πακιστανός δήλωσε ότι είχε όλα τα απαραίτητα έγγραφα, και ότι αγόρασε το αυτοκίνητο από έναν μεταπωλητή.\n\nΟ αντιπρόεδρος του βρετανο-πακιστανικού εμπορικού συμβουλίου, Usama Kuresi, δήλωσε ότι το αυτοκίνητο συνδέεται με μια διεθνή διπλωματική απάτη. Συγκεκριμένα, είπε πως «πρόκειται για μια απάτη διπλωματικού επιπέδου, ο Βούλγαρος πρέσβης που εμπλέκεται στην υπόθεση ανακλήθηκε τον Οκτώβριο του 2020 λόγω κατηγοριών διαφθοράς εις βάρος του. Το 2019, οι τελειωνειακές αρχές κατάσχεσαν τουλάχιστον 16 υπερπολυτελή αυτοκίνητα στο πλαίσιο αυτής της υπόθεσης, που εισήχθησαν για λογαριασμό διπλωματών αλλά κατέληξαν σε ιδιώτες».\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΔιαβάστε επίσης:﻿",
    "Το ΑΤΜ στο Πακιστάν που κατέχει το πιο παράξενο παγκόσμιο ρεκόρ": "Φαίνεται ότι υπάρχει ένα παγκόσμιο ρεκόρ για σχεδόν κάθε πιθανό επίτευγμα, μικρό ή μεγάλο, όπως η μεγαλύτερη ομαδική αγκαλιά και τα περισσότερα αυγά που σπάνε με ένα χέρι σε ένα λεπτό. Ωστόσο, δεν είναι όμως μόνο οι άνθρωποι που μπορούν να κατέχουν ρεκόρ, καθώς σύμφωνα με τα Παγκόσμια Ρεκόρ Γκίνες υπάρχουν ακόμη και ΑΤΜ που εντάσσονται στη λίστα τους.\n\nΟ λόγος για το ΑΤΜ της Εθνικής Τράπεζας του Πακιστάν στο πέρασμα Khunjerab στο Πακιστάν, στα σύνορα Πακιστάν-Κίνας, που κατέχει ένα από τα πιο παράξενα παγκόσμια ρεκόρ.\n\nΤο ψηλότερο ΑΤΜ του κόσμου είναι πραγματικό και βρίσκεται εδώ\n\nΣύμφωνα με όσα αναφέρει το grunge.com η Εθνική Τράπεζα του Πακιστάν ή NBP, εγκατέστησε το 2017 ένα ΑΤΜ σε ιλιγγιώδες ύψος 4.880 μέτρων πάνω από την επιφάνεια της θάλασσας, καθιστώντας το το υψηλότερο ΑΤΜ στη Γη -το Παγκόσμιο Ρεκόρ Γκίνες έχει καταγράψει το επίσημο ύψος ως 4.692 μέτρα.\n\nΟ πρόεδρος της τράπεζας Saeed Ahmed μίλησε στα αποκαλυπτήρια του ΑΤΜ, ανακοινώνοντας: «Είμαστε πολύ υπερήφανοι που κερδίσαμε αυτόν τον αναγνωρισμένο διεθνή τίτλο για την εγκατάσταση του ΑΤΜ με το μεγαλύτερο υψόμετρο στον κόσμο. Ο τίτλος αυτός επιβεβαιώνει τη δύναμη και τη μοναδικότητα των τεχνολογιών που έχουν καταστήσει την NBP ως τον αδιαμφισβήτητο ηγέτη στα ΑΤΜ σε όλη τη χώρα».\n\nΩστόσο, το ρεκόρ του ΑΤΜ στο μεγαλύτερο υψόμετρο δεν είναι το πρώτο που κατέχει η Εθνική Τράπεζα του Πακιστάν στο Βιβλίο των Παγκόσμιων Ρεκόρ. Το 2009, η NBP αναγνωρίστηκε για τη φύτευση πάνω από 500.000 δενδρυλλίων μαγκρόβιων φυτών σε μία ημέρα στο Keti Bandar, ένα λιμάνι στην περιοχή Thatta του Πακιστάν.\n\nΔυστυχώς, το ρεκόρ αυτό έχει έκτοτε καταρριφθεί από τον κυβερνήτη Lray Villafuerte και τους κατοίκους του San Rafael στις Φιλιππίνες, οι οποίοι φύτεψαν πάνω από 1 εκατομμύριο μαγκρόβια δέντρα σε μία ώρα τον Μάρτιο του 2012, σύμφωνα με τον ιστότοπο των Παγκόσμιων Ρεκόρ Γκίνες.\n\nΟ εντυπωσιακός δρόμος όπου συναντάται το ΑΤΜ\n\nΣύμφωνα με το Dangerous Roads, το πέρασμα Khunjerab, όπου συναντάται και το εν λόγω ΑΤΜ, είναι το υψηλότερο σημείο διέλευσης συνόρων στον κόσμο, στα 4.705 μέτρα πάνω από την επιφάνεια της θάλασσας, ενώ είναι γενικά κλειστό μεταξύ 30 Νοεμβρίου και 1 Μαΐου λόγω της ποσότητας χιονιού που πέφτει στην περιοχή κάθε χρόνο. Το Khunjerab αποτελεί μέρος της λεωφόρου Karakoram, η οποία ολοκληρώθηκε το 1979 και έχει μήκος 810 μίλια. Σύμφωνα με την Express Tribune, ο αυτοκινητόδρομος αναφέρεται, επίσης, ως αυτοκινητόδρομος «φιλίας», καθώς η κατασκευή του ήταν κοινό έργο μεταξύ του Πακιστάν και της Κίνας, με την κατασκευή του να ξεκινά το 1959 και να ολοκληρώνεται μέσα στα επόμενα 20 χρόνια.\n\nΗ Express Tribune σημειώνει ότι κατά τη διάρκεια της κατασκευής του τεράστιου έργου, 567 μέλη του στρατού και 246 πολίτες σκοτώθηκαν από ατυχήματα, συμπεριλαμβανομένων κατολισθήσεων και πτώσεων, ενώ άλλοι 980 άνθρωποι τραυματίστηκαν. Σύμφωνα με την πρωτοβουλία Belt and Road Initiative, 810 Πακιστανοί εργάτες και 200 Κινέζοι εργάτες έχασαν τη ζωή τους κατά τη διάρκεια της κατασκευής.\n\nΤο 2013, αξιωματούχοι στην Κίνα και το Πακιστάν δημιούργησαν μια κοινή επιτροπή για να επιβλέψει ένα τεράστιο έργο αναβάθμισης του αυτοκινητόδρομου. Το υψόμετρο και η στενότητα του δρόμου καθώς και οι πολλές στροφές του τον καθιστούν επικίνδυνο για τους ταξιδιώτες.",
    "Ομολογία του προέδρου του Πακιστάν: Βοηθήσαμε την Τουρκία σε αρκετούς πολέμους, θα το ξανακάνουμε": "Δηλώνοντας ότι θα καλωσορίσουν την επίσκεψη του Προέδρου Ρετζέπ Ταγίπ Ερντογάν στο Πακιστάν, ο Πρόεδρος του Πακιστάν Αρίφ Αλβί είπε: «Είναι σημαντικό να κατανοήσουμε τι συμβαίνει γύρω από την Τουρκία και το Πακιστάν από στρατηγική άποψη. Η ισλαμική Ούμμα θα είναι πάντα στην ατζέντα μας. Είναι σημαντικό για τους λαούς της Τουρκίας και του Πακιστάν να δείξουν ότι οι δεσμοί μας γίνονται πιο στενοί».\n\nΑπο το directus.gr\n\nΟ Πρόεδρος Alvi έκανε δηλώσεις στο Anadolu Agency για τις διμερείς σχέσεις Τουρκίας-Πακιστάν, περιφερειακά και διεθνή ζητήματα, για τις σχέσεις με την Ινδία, για τις πολιτικές εξελίξεις στο Πακιστάν και τις πλημμύρες στη χώρα.\n\nΕρώτηση: Πώς αξιολογείτε μια πιθανή επίσκεψη του Προέδρου Ρετζέπ Ταγίπ Ερντογάν στο Πακιστάν; Ποιοι είναι οι τομείς που πρέπει να αναπτυχθούν μεταξύ των δύο χωρών;\n\nAlvi: Θα χαιρετίσουμε την επίσκεψη του Προέδρου Ρετζέπ Ταγίπ Ερντογάν στο Πακιστάν. Το Πακιστάν και η Τουρκία έχουν βαθιές μακροχρόνιες σχέσεις. Όσον αφορά την Ισλαμική Ούμα, αυτή η σχέση χρονολογείται πριν από 14 αιώνες και από την άποψη ότι είναι κράτος, υπάρχει από την ίδρυση του Πακιστάν. Όσον αφορά τους λαούς, υπάρχει σχέση από τα μέσα του 19ου αιώνα.\n\nΟι μουσουλμάνοι στο Πακιστάν βοήθησαν στον πόλεμο της Τουρκίας με τη Ρωσία και στον σεισμό στην Τουρκία. Στείλαμε κόσμο να λάβει μέρος σε διάφορους πολέμους στο πλευρό της Τουρκίας. Για το λόγο αυτό, όποιος κι αν έρθει στην εξουσία, υπάρχει βαθιά κατανόηση και σχέση μεταξύ των δύο χωρών. Αυτή η δυναμική συνεχίζεται εδώ και πολύ καιρό. Πιστεύω ότι υπάρχει αμοιβαία αγάπη. Οι επισκέψεις μου στην Τουρκία όταν έγινα Πρόεδρος και πριν από αυτό το ραντεβού ήταν πολύ εντυπωσιακές για μένα.\n\nΑυτή η φιλία είναι εξαιρετικά βαθιά και για αυτό τονίζεται από τους προέδρους και τους πρωθυπουργούς και των δύο χωρών με εξαιρετικά γνήσιες εκφράσεις. Θα καλωσορίσουμε την επίσκεψη του κ. Ερντογάν. Οι χώρες συνεργάζονται περισσότερο. Αυτό γίνεται σημαντικό σήμερα γιατί ο κόσμος αλλάζει. Ο κόσμος βρίσκεται σε μια αλλαγή. Για το λόγο αυτό, οι φιλικές χώρες πρέπει να εδραιώσουν αυτούς τους δεσμούς στη νέα εποχή για να δουν τον κόσμο με έναν νέο τρόπο. Για παράδειγμα, ο πόλεμος στην Ουκρανία ήταν μια έκπληξη για όλους μας. Θέλουμε ειρήνη. Ο ρόλος του Ερντογάν όσον αφορά την ειρήνη, η αναζήτηση της ειρήνης από τον πρωθυπουργό του Πακιστάν, νομίζω ότι αυτά είναι σημαντικά. Περαιτέρω σύσφιξη των σχέσεων, αμοιβαίες επενδύσεις… Αυτό πρέπει να αναζητήσουμε. Είναι σημαντικό να έχουμε στρατηγική κατανόηση του τι συμβαίνει γύρω από την Τουρκία και το Πακιστάν.”\n\nΜε λίγα λόγια, οι πακιστανοί ομολογούν πως βοήθησαν την Τουρκία σε πολέμους, όπως για παράδειγμα στην εισβολή στην Κύπρο και μας προειδοποιούν πως κάτι τέτοιο μπορεί να γίνει και τώρα, κατά της Ελλάδας!\n\nΌλα αυτά, την στιγμή που στη χώρα μας ζουν χιλιάδες πακιστανοί ισλαμιστές!",
    "Αζμούν: «Δεν με νοιάζει αν με κόψουν από την εθνική - Ζήτω οι Ιρανές γυναίκες!»": "Ο κορυφαίος εν ενεργεία σκόρερ της εθνικής Ιράν, Σαρντάρ Αζμούν, παρά τις απαγορεύσεις της Ομοσπονδίας, αλλά και της κυβέρνησης, πήρε θέση υπέρ των γυναικών της πατρίδας του\n\nΣε μια κίνηση που αναμένεται να φέρει τριγμούς στο ιρανικό ποδόσφαιρο προχώρησε, ο κορυφαίος εν ενεργεία σκόρερ της εθνικής, Σαρντάρ Αζμούν, με σκοπό να ταχθεί στο πλευρό των γυναικών της πατρίδας του και τον ξεσηκωμό τους.\n\nΠαρά τις απαγορεύσεις της Ομοσπονδίας, αλλά και της κυβέρνησης, έστειλε μέσω Intsagram story μήνυμα υπέρ τις νίκης των γυναικών στον αγώνα που δίνουν, ενώ όπως είπε αδιαφορεί αν θα τον διώξουν από τη εθνική.\n\n«Λόγω των κανόνων της Εθνικής Ομάδας, δεν μας επιτρέπουν να πούμε τίποτα μέχρι την ολοκλήρωση του τρέχοντος προπονητικού μας καμπ, αλλά δεν μπορώ πλέον να ανεχτώ τη σιωπή.\n\nΑν θέλουν να με κόψουν από την ομάδα είναι απλά μια θυσία για μια τρίχα σε μια Ιρανή γυναίκα. Δεν υπάρχει περίπτωση να διαγραφεί αυτή η ανάρτηση. Ντροπή σε όλους πόσο εύκολα δολοφονείτε ανθρώπους. Ζήτω οι Ιρανές γυναίκες», έγραψε χαρακτηριστικά.\n\n\n\nSardar Azmoun has broken his silence on the recent protests in Iran. pic.twitter.com/bzG0r1uLYG — Ashkan🇺🇸 ❤️🦁🔆💚 (@pikappforlife10) September 25, 2022\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Ismail (Πακιστάν): Το ΔΝΤ ενέκρινε την αναβίωση του δανειακού προγράμματος της χώρας": "Με την επαναφορά του δανειακού προγράμματος του Πακιστάν σε τροχιά, η χώρα αποφεύγει τη χρεοκοπία\n\nΤην αναβίωση του προγράμματος βοήθειας προς το Πακιστάν ενέκρινε το Διεθνές Νομισματικό Ταμείο (ΔΝΤ), όπως προκύπτει από τις ανακοινώσεις στις οποιες προχώρησε ο υπουργός Οικονομικών της χώρας, Miftah Ismail.\n\nΧάρη στην αναβίωση του προγράμματος αυτού, το Πακιστάν που αντιμετωπίζει σοβαρά προβλήματα ρευστότητας, θα λάβει κεφάλαια ύψους 1,17 δισεκατομμυρίων δολαρίων.\n\nΤα κεφάλαια αυτά αναμένεται να αποτελέσουν σανίδα σωτηρίας για το Πακιστάν, που αυτή τη στιγμή υποφέρει από καταστροφικές πλημμύρες κι έχει συναλλαγματικά αποθέματα ικανά να καλύψουν μόνο έναν μήνα εξαγωγών καθώς η οικονομία του μαστίζεται από τεράστιο έλλειμμα τρεχουσών συναλλαγών και υψηλό πληθωρισμό.\n\n«Το Συμβούλιο του ΔΝΤ ενέκρινε την αναβίωση του προγράμματος EFF. Τώρα θα πρέπει να λάβουμε την 7η και 8η δόση των 1,17 δισεκατομμυρίων δολαρίων», ανέφερε ο Ismail στο Twitter.\n\nTo 36μηνο πρόγραμμα Extended Fund Facility του Πακιστάν, ύψους 6 δισεκατομμυρίων δολαρίων, στο οποίο η χώρα της Ασίας εντάχθηκε το 2019, έχει παγώσει από τις αρχές του 2022, καθώς η χώρα αγωνιζόταν να επιτύχει τους στόχους που είχε θέσει ο δανειστής.\n\nΟ Ismail είπε ότι οι προσπάθειες της κυβέρνησης να επαναφέρει το πρόγραμμα σε τροχιά μέσω επώδυνων διορθωτικών οικονομικών μέτρων έσωσαν το Πακιστάν από χρεοκοπία και πρόσθεσε ότι το διοικητικό συμβούλιο του ΔΝΤ συμφώνησε επίσης να αυξήσει το μέγεθος του προγράμματος κατά 1 δισεκατομμύριο δολάρια και να το παρατείνει κατά ένα χρόνο.\n\nΤο πράσινο φως από το διοικητικό συμβούλιο του ΔΝΤ στην αναβίωση του προγράμματος του Πακιστάν αναμένεται θα ανοίξει κι άλλες πολυμερείς και διμερείς οδούς χρηματοδότησης για τη χώρα, που περίμεναν έως τώρα μια καθαρή εκτίμηση της οικονομικής ευρωστίας της οικονομίας του Πακιστάν από τον βασικό δανειστή.\n\n\n\nwww.bankingnews.gr",
    "«Καλπάζει» ο κορωνοϊός σε Φιλιππίνες, Σιγκαπούρη και Πακιστάν": "Χιλιάδες κρούσματα κορωνοϊού καταγράφονται καθημερινά σε Φιλιππίνες, Σιγκαπούρη και Πακιστάν.\n\nΤο υπουργείο Υγείας των Φιλιππίνων ανακοίνωσε χθες Τετάρτη ότι τις προηγούμενες 24 ώρες επιβεβαιώθηκαν 1.558 κρούσματα του SARS-CoV-2, με τις μολύνσεις να φθάνουν συνολικά τις 3.880.229.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΤα λεγόμενα ενεργά κρούσματα μειώθηκαν στα 24.181.\n\nΆλλοι 41 θάνατοι ασθενών εξαιτίας επιπλοκών της COVID-19 αύξησαν στους 61.814 νεκρούς τον απολογισμό των θυμάτων της πανδημίας του νέου κορονοϊού στο ασιατικό κράτος 110 εκατομμυρίων κατοίκων από την εκδήλωσή της στην επικράτεια του αρχιπελάγους, τον Ιανουάριο του 2020.\n\nΣιγκαπούρη: 2.154 κρούσματα σε μία ημέρα\n\nΟι υγειονομικές αρχές της Σιγκαπούρης ανακοίνωσαν χθες Τετάρτη ότι τις προηγούμενες 24 ώρες επιβεβαιώθηκαν 2.154 κρούσματα του SARS-CoV-2, με το σύνολο των μολύνσεων στην πόλη-κράτος να φθάνει τις 1.839.244.\n\nΔεν διαπιστώθηκε κανένας θάνατος ασθενούς εξαιτίας επιπλοκών της COVID-19, με τον απολογισμό της πανδημίας του νέου κορονοϊού στο διεθνές χρηματοοικονομικό κέντρο της Ασίας να παραμένει στους 1.592 νεκρούς.\n\nΣτα νοσοκομεία νοσηλεύονται 250 ασθενείς με την COVID-19, εννέα σε μονάδες εντατικής θεραπείας (ΜΕΘ).\n\nΠακιστάν: 227 κρούσματα και ένας νεκρός σε 24 ώρες\n\nΤο υπουργείο Υγείας του Πακιστάν ανακοίνωσε χθες Τετάρτη ότι τις προηγούμενες 24 ώρες επιβεβαιώθηκαν 227 κρούσματα του SARS-CoV-2 έπειτα από 15.475 τεστ, ενώ υπέκυψαν 6 ασθενείς εξαιτίας επιπλοκών της COVID-19.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΟ επίσημος απολογισμός των θυμάτων της πανδημίας του νέου κορονοϊού στο κράτος της Ασίας έχει φθάσει τους 30.581 νεκρούς επί συνόλου 1.569.076 μολύνσεων.",
    "Αντζελίνα Τζολί στο Πακιστάν: Επισκέφθηκε τις πλημμυρισμένες περιοχές - «Δεν έχω δει ποτέ κάτι αντίστοιχο»": "«Μίλησα με ανθρώπους που μου είπαν ότι δεν φτάνει αρκετή βοήθεια, ότι δεν θα είναι πια εκεί σε μερικές εβδομάδες, δεν θα επιβιώσουν. Υπάρχουν πάρα πολλά παιδιά σοβαρά υποσιτισμένα», κατήγγειλε η χολυγουντιανή ηθοποιός\n\nΗ Αμερικανίδα σταρ του Χόλιγουντ Αντζελίνα Τζολί εκτίμησε ότι οι καταστροφικές πλημμύρες που έπληξαν το Πακιστάν θα πρέπει να αποτελέσουν σήμα κινδύνου για τον κόσμο σχετικά με τις επιπτώσεις της κλιματικής αλλαγής, ενώ ζήτησε να παρασχεθεί βοήθεια στη χώρα το συντομότερο δυνατό, αφού επισκέφθηκε θύματα της καταστροφής.\n\n«Δεν έχω δει ποτέ ξανά κάτι αντίστοιχο», δήλωσε την Τετάρτη 21 Σεπτεμβρίου, η Τζολί, ειδική απεσταλμένη της Ύπατης Αρμοστείας του ΟΗΕ για τους Πρόσφυγες (UNHCR). Η Αμερικανίδα ηθοποιός είχε επισκεφθεί το Πακιστάν και έπειτα από δύο άλλες φυσικές καταστροφές: τον φονικό σεισμό του 2005 και τις μεγάλες πλημμύρες του 2010.\n\nΟι φετινές πλημμύρες προκλήθηκαν από τις καταρρακτώδεις βροχές της εποχής των μουσώνων και το λιώσιμο των παγετώνων στο Πακιστάν, δύο φαινόμενα τα οποία οι επιστήμονες εκτιμούν ότι επιδεινώθηκαν από την κλιματική αλλαγή. Πλέον το ένα τρίτο της χώρας βρίσκεται κάτω από το νερό, ενώ οι νεκροί από τον Ιούνιο πλησιάζουν τους 1.600, σύμφωνα με τον πιο πρόσφατο επίσημο απολογισμό.\n\nΠερισσότεροι από 7 εκατομμύρια άνθρωποι έχουν εκτοπιστεί, με πολλούς να ζουν πλέον σε αυτοσχέδιους καταυλισμούς χωρίς προστασία από τα κουνούπια, εγκαταστάσεις υγιεινής και πόσιμο νερό.\n\n«Βρίσκομαι σθεναρά στο πλευρό σας για να πιέσουμε τη διεθνή κοινότητα να κάνει περισσότερα (…). Είναι ένα πραγματικό σήμα κινδύνου για τον κόσμο σχετικά με το πού βρισκόμαστε» σε ό,τι αφορά την υπερθέρμανση του πλανήτη, πρόσθεσε η Τζολί στη διάρκεια συνάντησής της με πολιτικούς και στρατιωτικούς αξιωματούχους στο Ισλαμαμπάντ.\n\n«Η κλιματική αλλαγή δεν είναι απλώς πραγματική, δεν πλησιάζει, είναι ήδη εδώ», υπογράμμισε.\n\nΗ ηθοποιός επισκέφθηκε την επαρχία Σιντ, μία από τις πλέον πληγείσες, όπου συνομίλησε με εκτοπισμένους που ζουν σε καταυλισμούς.\n\nΟ ΟΗΕ προειδοποίησε ότι τώρα το Πακιστάν απειλείται από «μια δεύτερη καταστροφή» λόγω των ασθενειών, όπως ο δάγκειος πυρετός, η χολέρα, η ελονοσία, η διάρροια και ο υποσιτισμός.\n\n«Μίλησα με ανθρώπους που μου είπαν ότι δεν φτάνει αρκετή βοήθεια, ότι δεν θα είναι πια εκεί σε μερικές εβδομάδες, δεν θα επιβιώσουν. Υπάρχουν πάρα πολλά παιδιά σοβαρά υποσιτισμένα», κατήγγειλε η Αντζελίνα Τζολί.\n\nΜε πληροφορίες από ΑΠΕ-ΜΠΕ",
    "Το Πακιστάν προωθεί τις σχέσεις του με τα κατεχόμενα κι εμείς στην Ελλαδα κοιμόμαστε όρθιοι…": "Κείμενο του ιστολόγιου 22/9/2022\n\nΔείτε τι έγραψε στο FACEBOOK το υποτιθέμενο ¨υπουργείο Εξωτειρκών¨ των κατεχομένων στην Κύπρο :\n\n¨Ο Υπουργός Εξωτερικών Ταχσίν Ερτουγρούλογλου πραγματοποίησε στη Νέα Υόρκη συνάντηση με τον υπουργό εξωτερικών του Πακιστάν Μπιλαβάλ Μπούτο Ζερνταρί. Ο Ερτουγρούλογλου ευχαρίστησε τον ομόλογο του για την στήριξη και αλληλεγγύη που επέδειξε το Πακιστάν προς την Τουρκική Δημοκρατία Βόρειας Κύπρου στο πλαίσιο του Οργανισμού Ισλαμικής Συνεργασίας. Στη συνάντηση συμφωνήθηκε να αναπτυχθούν και να προωθηθούν έτι περισσότερο οι σχέσεις μεταξύ των δύο χωρών¨\n\nΟ Ταχσίν είναι ένα θλιβερό ενεργούμενο της Άγκυρας και κάνει φυσικά ότι του πουν. Το δε Πακιστάν κοιτά τα συμφέροντα του και καλά κάνει.\n\nΕμείς όμως για ποιο λόγο θα πρέπει να επιτρέψουμε την ανάπτυξη των φύσει τουρκόφιλων πακιστανικών κοινοτήτων σε διάφορα μέρη της Ελλάδας ;"
}