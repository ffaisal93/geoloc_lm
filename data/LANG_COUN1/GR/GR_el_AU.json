{
    "Η Αυστραλία ετοιμάζει αλλαγές στην προστασία προσωπικών δεδομένων": "Η ομοσπονδιακή κυβέρνηση της Αυστραλίας, προγραμματίζει αλλαγές στους κανόνες προστασίας των προσωπικών δεδομένων.\n\nΣυγκεκριμένα, η Αυστραλία προγραμματίζει αλλαγές στους κανόνες προστασίας των προσωπικών δεδομένων ώστε οι τράπεζες να μπορούν να αναλαμβάνουν δράση ταχύτερα, έπειτα από κυβερνοεπιθέσεις κατά εταιριών, όπως ανακοίνωσε σήμερα, ο πρωθυπουργός Άντονι Αλαμπανέζε, καθώς χάκερς στοχοποίησαν τη δεύτερη μεγαλύτερη εταιρία τηλεπικοινωνιών της χώρας.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΗ εταιρία Optus, που ανήκει στην Singapore Telecommunications Ltd, ανακοίνωσε την προηγούμενη εβδομάδα ότι παραβιάστηκαν βάσεις δεδομένων της, που περιείχαν στοιχεία για τις διευθύνσεις, τις άδειες οδήγησης, αλλά και αριθμούς διαβατηρίων περισσότερων από 10 εκατομμυρίων πελατών της, περίπου ποσοστό 40% του πληθυσμού της Αυστραλίας. Η παραβίαση αυτή των προσωπικών δεδομένων αποτέλεσε μία από τις μεγαλύτερες κυβερνοεπιθέσεις στη χώρα.\n\nΗ εταιρία ανακοίνωσε ότι η ψηφιακή ηλεκτρονική διεύθυνση αυτών που έκαναν την κυβερνοεπίθεση, που αποτελεί μοναδικό στοιχείο αναγνώρισης των υπολογιστών τους, εμφανίστηκε να βρίσκεται μεταξύ χωρών στην Ευρώπη. Ωστόσο η εταιρία δεν γνωστοποίησε λεπτομέρειες για τη μέθοδο με την οποία οι χάκερ παραβίασαν το σύστημα της ασφάλειας της.\n\nΕγκληματικές οργανώσεις επιδιώκουν να έχουν πρόσβαση στα προσωπικά δεδομένα χρηστών\n\nΟ Αλαμπανέζε χαρακτήρισε την επίθεση «μαζική παραβίαση» αλλά και «ισχυρό κάλεσμα αφύπνισης» για τον τομέα των εταιριών, ενώ ο Αυστραλός πρωθυπουργός είπε πως υπάρχουν μερικοί κρατικοί φορείς (στο εξωτερικό) και εγκληματικές οργανώσεις που επιδιώκουν να έχουν πρόσβαση στα προσωπικά δεδομένα των ανθρώπων.\n\n«Θέλουμε να διασφαλίσουμε…, ότι θα αλλάξουμε μερικές από τις προβλέψεις προσωπικών δεδομένων, ώστε αν οι άνθρωποι εντοπιστούν σε μία τέτοια κατάσταση, οι τράπεζες θα πρέπει να το γνωρίζουν για να μπορούν να προστατεύουν τους πελάτες τους», δήλωσε ο Αλμπανέζε στον ραδιοφωνικό σταθμό 4BC.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΟι μεταρρυθμίσεις που απαιτεί η κυβέρνησης της Αυστραλίας\n\nΗ ομοσπονδιακή κυβέρνηση προγραμματίζει μεταρρυθμίσεις που θα απαιτούν από τις επιχειρήσεις να προειδοποιούν τις τράπεζες στην περίπτωση που προσωπικά στοιχεία πελατών τους έχουν παραβιαστεί, ώστε να είναι δυνατή η παρακολούθηση των λογαριασμών που παραβιάστηκαν αναφορικά με ύποπτες δραστηριότητες, όπως ανέφεραν τα ΜΜΕ στην Αυστραλία.\n\nΗ υπουργός Κυβερνοασφάλειας Κλερ Ο’ Νιλ δήλωσε στη διάρκεια του Σαββατοκύριακου ότι περισσότερες λεπτομέρειες θα ανακοινωθούν από την κυβέρνηση «μέσα στις επόμενες ημέρες».\n\nΗ Αυστραλία επιδιώκει την ενίσχυση της κυβερνοασφάλειας της, ενώ το 2020 ανακοίνωσε τη διάθεση 1,14 δισεκατομμυρίων ευρώ μέσα σε μία δεκαετία για την ενίσχυση των υποδομών του διαδικτύου για εταιρίες, αλλά και νοικοκυριά.",
    "Αυστραλία: Νεκρός μετά από καυγά σε παμπ ο θρύλος του σερφ Κρις Ντέιβιντσον": "Κλείσιμο\n\nThe World Surf League, and the surfing community at large, are saddened to learn that former CT surfer Chris Davidson, of Narrabeen, Australia tragically passed away on Saturday. Our thoughts are with his family and friends. pic.twitter.com/pBHPSD77nF — World Surf League (@wsl) September 25, 2022\n\nΚλείσιμο\n\nΈνας πρώην επαγγελματίαςέχασε τη ζωή του σε μια φερόμενη επίθεση που δέχθηκε σε καυγά έξω από μια παμπ στη Νέα Νότια Ουαλία στην. Ο 45χρονος θρύλος του σερφ Κρις Ντέιβιντσον δέχθηκε μια γροθιά στο πρόσωπο, έπεσε και χτύπησε το κεφάλι του στο πεζοδρόμιο με αποτέλεσμα να, σύμφωνα με την αστυνομία που κλήθηκε το Σάββατο το βράδυ στο Sportsmans Way στο South West Rocks.Οι αστυνομικοί βρήκαν τον 45χρονο Αυστραλό πρωην σερφερ αναίσθητο στο έδαφος. Του προσφέρθηκαν οι πρώτες βοήθειες στο σημείο από πλήρωμα ασθενοφόρου προτού μεταφερθεί στο νοσοκομείο Kempsey, όπου λίγη ώρα αργότερα διαπιστώθηκε ο θάνατός του.Ένας 42χρονος άνδρας συνελήφθη σε ένα σπίτι στο South West Rocks και οδηγήθηκε στο αστυνομικό τμήμα του Kempsey. Ο Γκραντ Κόουλμαν κατηγορήθηκε για επίθεση που προκάλεσε θάνατο και αρνήθηκε την εγγύηση πριν εμφανιστεί ενώπιον του Port Macquarie Bail Court την Κυριακή.Ο Κρις Ντέιβιντσον ήταν μέλος της ομάδας Rip Curl Search στις αρχές της δεκαετίας του 1990 και το περιοδικό Tracks τον περιέγραψε ως «έναν από τους πιο ταλαντούχους σέρφερ στον κόσμο» στο απόγειο της καριέρας του που ξεκίνησε το 1996 όταν σε ηλικία 19 ετών νίκησε σε δύο διαδοχικές αγώνες τον 11 φορές παγκόσμιο πρωταθλητή Ρόμπερτ Κέλι Σλέιτερ στο Rip Curl Pro στο Bells Beach.Ο 50χρονος Αμερικανός πρώην πρωταθλητής του World Surf League αποχαιρέτησε τον Αυστραλό με μια ανάρτηση στο Instagram.",
    "Αυστραλία: Διχασμός για τη βασίλισσα Ελισάβετ": "Διχασμό έχουν προκαλέσει στην κοινωνία της Αυστραλίας οι εκδηλώσεις για το θάνατο της βασίλισσας Ελισάβετ.\n\nΣτην Καμπέρα, σχεδόν 700 εκπρόσωποι της κοινωνίας πολιτικής και πολιτειακής ηγεσίες απέτισαν φόρο τιμής στη βασίλισσα σε ειδική συνεδρίαση στο αυστραλιανό κοινοβούλιο.\n\nΕξήραν την αφοσίωση της Ελισάβετ στο καθήκον και στην υπηρέτηση της κοινοπολιτείας\n\n«Ισως ο μεγαλύτερος φόρος τιμής που μπορούμε να προσφέρουμε στην οικογένειά της και στη μνήμη της δεν είναι ένα μαρμάρινο άγαλμα ή μια μεταλλική πλάκα, αλλά η ανανέωση της υπόσχεσης για την προσφοράς στην κοινότητα, μια πιο αληθινή κατανόηση του καθήκοντός μας προς τους άλλους, μια ισχυρότερη δέσμευση για σεβασμό σε όλους» ανέφερε στην ομιλία του ο πρωθυπουργός, Άντονι Αλμπανέζε\n\nΣτη Μελβούρνη, όμως, το κλίμα ήταν διαφορετικό. Εκατοντάδες πολίτες μετείχαν σε διαδήλωση καταγγέλλοντας το ρόλο της Ελισάβετ στο αποικιοκρατικό καθεστώς που επικράτησε στην Αυστραλία και οδήγησε στην εξόντωση και την περιθωριοποίηση μεγάλου μέρους του ιθαγενούς πληθυσμού.\n\nΣε όλα τα νομικά κείμενα και σε όλα τα έγγραφα που φυλάκισαν τους ανθρώπους μας, ήταν η υπογραφή της που ήταν πάνω τους, και επομένως δεν είναι αθώα σε καμία περίπτωση διαδηλωτής\n\nΠαρόλα αυτά, δύο δημοσκοπήσεις που δημοσιεύτηκαν μετά το θάνατο της βασίλισσας Ελισάβετ καταγράφουν ότι η πλειοψηφία των πολιτών προτιμά τη διατήρηση του πολιτεύματος της συνταγματικής μοναρχίας",
    "Καρχαρίας με… χαμόγελο που «σκοτώνει» – Το μυστηριώδες είδος στην Αυστραλία": "Έντονο προβληματισμό έχει προκαλέσει στους επιστήμονες ο καρχαρίας, καθώς δυσκολεύονται να βρουν σε ποιο είδος ανήκει.\n\nΈνας μυστηριώδης καρχαρίας με τεράστια μάτια και ένα ανατριχιαστικό χαμόγελο που βρέθηκε σε βάθος 650 μέτρων, ανασύρθηκε από ψαράδες στις ακτές της Αυστραλίας. Ένας από τους ψαράδες ανέβασε φωτογραφία του καρχαρία στο Facebook, στην οποία διακρίνεται το τραχύ δέρμα του, η μεγάλη μύτη του, τα τεράστια για το σώμα του μάτια και τα λευκά του δόντια.\n\nΟ καρχαρίας έχει προβληματίσει τους επιστήμονες καθώς δεν είναι σίγουροι σε ποιο είδος ανήκει. Κάποιοι εικάζουν ότι ανήκει στο είδος Isistius brasiliensis, ενώ άλλοι υποστηρίζουν ότι είναι Mitsukurina owstoni ή Etmoptedidae. Ο ίδιος ο ψαράς πιστεύει πως ανήκει στο είδος Centrophorus moluccensis. Οι ειδικοί διαφωνούν, αλλά είναι δύσκολο να είναι σίγουροι χωρίς να έχουν ολόκληρο το δείγμα στα χέρια τους.\n\n\n\nΜοιάζει με ένα Dalatias licha τα οποία εντοπίζονται στα βαθιά νερά της Αυστραλίας.\n\n«Μοιάζει με καρχαρία kitefin βαθέων υδάτων (Dalatias licha), που είναι γνωστοί στα νερά της Αυστραλίας», είπε στο Newsweek ο Christopher Lowe, διευθυντής του Shark Lab στο Πολιτειακό Πανεπιστήμιο της Καλιφόρνια, στο Long Beach. «Αν και, είναι δύσκολο να πει κανείς με βεβαιότητα χωρίς να μπορεί να δει ολόκληρο το δείγμα», πρόσθεσε.\n\nΕίναι επίσης πιθανό ο καρχαρίας να ανήκει σε ένα είδος που δεν έχει ξαναδεί, είπε ο Lowe. «Ανακαλύπτουμε συνεχώς νέα είδη καρχαριών βαθέων υδάτων και πολλοί μοιάζουν πολύ μεταξύ τους».\n\nΟ Charlie Huveneers, ένας επιστήμονας με ειδίκευση στους καρχαρίες στο Πανεπιστήμιο Flinders στην Αυστραλία, είπε στο Live Science ότι συμφωνούσε με την θεωρία, που εξέφρασε ένας άλλος επιστήμονας, ο Brit Finucci, να είναι ένας καρχαρίας του είδους gulper.\n\n«Στο παρελθόν, οι καρχαρίες gulper στοχοποιήθηκαν από την αλιεία για το ηπατικό τους λάδι στη Νέα Νότια Ουαλία», είπε ο Finucci. Οι περισσότεροι καρχαρίες gulper πέφτουν συχνά στα δίχτυα των ψαράδων με αποτέλεσμα, «ορισμένα είδη να απειλούνται πλέον και γι’ αυτό προστατεύονται σε μεγάλο βαθμό στην Αυστραλία», πρόσθεσε.",
    "Παγκόσμιο Κύπελλο Γυναικών: Η Αυστραλία λύγισε τον Καναδά στο ματς της ημέρας": "Η οικοδέσποινα Αυστραλία έδειξε τα δόντια της την 4η αγωνιστική του Παγκοσμίου Κυπέλλου Γυναικών και νίκησε με 75-72 τον Καναδά, με αποτέλεσμα να υπάρχει πλέον τριπλή ισοβαθμία στην κορυφή του Β' Ομίλου. Ακάθεκτες οι ΗΠΑ.\n\nΗ Αυστραλία ήταν η μεγάλη νικήτρια στο σπουδαίο παιχνίδι με τον Καναδά (75-72), το οποίο δέσποζε στο πρόγραμμα της 4ης αγωνιστικής των ομίλων του Παγκοσμίου Κυπέλλου Γυναικών στην Αυστραλία.\n\nΣε ένα ματς για γερά νεύρα, οι οικοδέσποινες επέστρεψαν από το -12 της δεύτερης περιόδου (16-28) και πήραν την νίκη, με αποτέλεσμα πλέον στην κορυφή του ομίλου να ισοβαθμούν η Αυστραλία, ο Καναδάς και η Γαλλία με ρεκόρ 3-1, έχοντας από μία νίκη στα μεταξύ τους παιχνίδια.\n\nΣτα υπόλοιπα παιχνίδια ξεχώρισαν ο περίπατος των ΗΠΑ κόντρα στην Κορέα (145-69), όπου οι Αμερικανίδες έκαναν ρεκόρ παραγωγικότητας στην ιστορία του θεσμού με τους 145 πόντους που σημείωσαν, με την είδηση της ημέρας πάντως να είναι οι μπουνιές που αντάλλαξαν παίκτριες από το Μάλι μετά το τέλος του αγώνα με την Σερβία.\n\nΤα αποτελέσματα της τέταρτης αγωνιστικής:\n\nΑ Όμιλος\n\nΒέλγιο - Βοσνία 85-55\n\nΚορέα - ΗΠΑ 69-145\n\nΚίνα - Πουέρτο Ρίκο 95-60\n\nΗ βαθμολογία\n\n1. ΗΠΑ (4-0)*\n\n2. Κίνα (3-1)*\n\n3. Βέλγιο (3-1)*\n\n4. Πουέρτο Ρίκο (1-3)\n\n5. Κορέα (1-3)\n\n6. Βοσνία (0-4)\n\nΒ' Όμιλος\n\nΣερβία - Μάλι 81-68\n\nΓαλλία - Ιαπωνία 67-53\n\nΚαναδάς - Αυστραλία 72-75\n\nΗ βαθμολογία\n\n1. Καναδάς (3-1)*\n\n2. Γαλλία (3-1)*\n\n3. Αυστραλία (3-1)\n\n4. Σερβία (2-2)\n\n5. Ιαπωνία (1-3)\n\n6. Μάλι (0-4)\n\n*Έχουν εξασφαλίσει την πρόκριση στα προημιτελικά της διοργάνωσης.",
    "ΟΗΕ: Η Αυστραλία παραβίασε ανθρώπινα δικαιώματα, επειδη αδράνησε απέναντι στην κλιματική αλλαγή": "Επιτροπή του ΟΗΕ κατέληξε στο συμπέρασμα ότι η Αυστραλία παραβίασε τα ανθρώπινα δικαιώματα μιας ομάδας αυτοχθόνων κατοίκων νησιών επειδή «αδράνησε απέναντι στην κλιματική αλλαγή».\n\nΤα νησιά βρίσκονται ανοικτά των βόρειων ακτών της χώρας και απειλούνται άμεσα από την άνοδο της στάθμης της θάλασσας.\n\nΗ προσφυγή, την οποία είχαν υποβάλει πριν τρία χρόνια οκτώ κάτοικοι των νησιών Torres Strait και τα παιδιά τους, είναι μία από τις πολλές που έχουν καταθέσει σε όλο τον κόσμο οργανώσεις προάσπισης των ανθρωπίνων δικαιωμάτων, με την απόφαση να αναμένεται να ωθήσει και άλλους να πράξουν το ίδιο.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΟι κάτοικοι του νησιού κατήγγειλαν ότι η αδράνεια της Αυστραλίας στο θέμα της κλιματικής αλλαγής ισοδυναμεί με παραβίαση των δικαιωμάτων τους στον πολιτισμό, τη ζωή και την οικογένεια που προστατεύονται από το Διεθνές Σύμφωνο για τα Ατομικά και Πολιτικά Δικαιώματα του ΟΗΕ (1996).\n\nΚαταστρεπτική η αύξηση της στάθμης της θάλασσας\n\nΤο αυξανόμενο επίπεδο της θάλασσας έχει ήδη βλάψει τις πηγές τροφίμων και τους αρχαίους χώρους ταφής, με αποτέλεσμα ανθρώπινα λείψανα να έχουν διασκορπιστεί στα νησιά, πρόσθεσαν.\n\nΗ Αυστραλία είχε ζητήσει να απορριφθεί η προσφυγή, εκτιμώντας ότι δεν υπάρχουν επαρκή στοιχεία ότι οι επιπτώσεις της κλιματικής αλλαγής θα επηρεάσουν τα δικαιώματα των κατοίκων των νησιών.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΟι κάτοικοι των νησιών Torres Strait αποτελούν μέρος των αυτοχθόνων της Αυστραλίας, μαζί με τους Αβορίγινες, και ζουν σε ένα σύμπλεγμα νησιών μεταξύ της Αυστραλίας και της Παπούας Νέας Γουινέας.",
    "Αυστραλία: «Μακρύς ο δρόμος» για την αποκατάσταση των σχέσεων με Κίνα": "«Σταδιακά» θα αποκατασταθούν οι τεταμένες σχέσεις ανάμεσα στην Αυστραλία και την Κίνα, προειδοποίησε σήμερα η Αυστραλή υπουργός Εξωτερικών, έπειτα από μια συνάντηση που είχε με τον Κινέζο ομόλογό της.\n\nΗ επικεφαλής της διπλωματίας της Αυστραλίας Πένι Γουόνγκ χαρακτήρισε επίσης την συνάντηση με τον Κινέζο ομόλογό της Ουάνγκ Γι “εποικοδομητική”. Ωστόσο προειδοποίησε να μην υπάρξει μεγάλη αισιοδοξία υπερβολικά γρήγορα όσον αφορά την εξομάλυνση των σχέσεων ανάμεσα στις δύο χώρες.\n\nΔιαβάστε επίσης: Στην Αυστραλία έφτασε η Βρετανία για να βρει LNG\n\n«Πιστεύω ότι πρόκειται για έναν μακρύ δρόμο με πολλά στάδια που πρέπει να περάσουν οι δύο πλευρές για να καταλήξουν σε μια πιο σταθερή σχέση», σημείωσε.\n\nA constructive conversation with China’s Foreign Minister Wang Yi tonight. The meeting reaffirmed the Australian Government’s view that it is in the interests of both sides to continue on the path of stabilising the relationship. Read my statement here: https://t.co/0Qk3GoWrFY pic.twitter.com/hi8cc10GYS — Senator Penny Wong (@SenatorWong) September 23, 2022\n\nΟ μεγαλύτερος εμπορικός εταίρος\n\nΗ Κίνα είναι ο μεγαλύτερος εμπορικός εταίρος της Αυστραλίας, αλλά οι σχέσεις τους επιδεινώθηκαν τα τελευταία πέντε χρόνια.\n\nΔιαβάστε επίσης: Νέα αύξηση επιτοκίων στην Αυστραλία\n\nΤα σημεία διαφωνίας αφορούν τις επιχειρήσεις άσκησης επιρροής της Κίνας στην περιοχή, όπως και στην καταστολή του Πεκίνου στην επαρχία Σιντζιάνγκ, στο Θιβέτ και στο Χονγκ Κονγκ.\n\nΟι διαφορές αυτές οξύνθηκαν το 2020, όταν η Καμπέρα αξίωσε τη διεξαγωγή έρευνας για την προέλευση του νέου κορωνοϊού, ο οποίος εντοπίστηκε για πρώτη φορά στην Κίνα.\n\nΤο Πεκίνο αντέδρασε κυρίως με ένα κύμα κυρώσεων σε αρκετά προϊόντα που εισάγει από την Αυστραλία.\n\nΤο θέμα των εμπορικών αποκλεισμών θίχτηκε “με πολύ σαφή τρόπο” κατά τη διάρκεια της συζήτησης που είχε με τον Γι, υπογράμμισε εξάλλου η Αυστραλή υπουργός Εξωτερικών, η οποία σημείωσε επίσης ότι έθεσε το θέμα της κράτησης της Αυστραλής δημοσιογράφου Τσενγκ Λέι και “αριθμό άλλων προξενικών υποθέσεων”.\n\nΟ νέος πρωθυπουργός της Αυστραλίας Άντονι Αλμπανέζι έχει αφήσει να εννοηθεί ότι είναι ανοιχτός σε μια συνάντηση με τον Κινέζο πρόεδρο Σι Τζινπίνγκ κατά τη διάρκεια της συνόδου κορυφής της G20 στο Μπαλί τον Νοέμβριο.\n\nΠηγή ΑΠΕ-ΜΠΕ",
    "Στην Αυστραλία ξανά οι Εύζωνες, για την 28η Οκτωβρίου": "Στην Αυστραλία, και συγκεκριμένα στην Αδελαΐδα, θα ταξιδέψει για μια ακόμα φορά άγημα της Προεδρικής Φρουράς, τόσο για να λάβει μέρος στις εκδηλώσεις για την 28η Οκτωβρίου όσο και για να τιμήσει τους Αυστραλούς που πολέμησαν στη Μάχη της Κρήτης το 1941.\n\nΤους Εύζωνες θα συνοδεύει ο υφυπουργός Εθνικής Άμυνας Νίκος Χαρδαλιάς.\n\nΤο πρόγραμμά τους μεταξύ άλλων περιλαμβάνει την τελετή αποκαλυπτηρίων μνημείου στο προαύλιο του Αγίου Γεωργίου στο Θέμπαρτον, αλλά και την κατάθεση στεφάνων στο μνημείο του άγνωστου στρατιώτη στο κέντρο της Αδελαΐδας το Σάββατο 29 Οκτωβρίου.\n\nΗ πρόσκληση προς την Προεδρική Φρουρά προέρχεται από το Ίδρυμα Ελληνικών Σπουδών (Foundation for Hellenic Studies)· μετά την Αδελαΐδα επόμενος σταθμός θα είναι το Περθ.",
    "Αυστραλία: Το μυστηριώδες γράμμα της Ελισάβετ που θα διαβαστεί το... 2085 και η συζήτηση για τη διατήρηση ή όχι της μοναρχίας": "Το θέμα της μοναρχίας είχε τεθεί αρκετές φορές στην Αυστραλία, η παρουσία, ωστόσο, της Ελισάβετ δεν επέτρεπε αλλαγή του καθεστώτος\n\nΜε την κηδεία της βασίλισσας Ελισάβετ ολοκληρώνεται ένας κύκλος 70 χρόνων, κατά τον οποίο συνέβησαν πολλά και άλλαξαν πολλά περισσότερα.\n\nΣτην Αυστραλία, αμέσως μετά το σοκ του θανάτου της βασίλισσας, άνοιξε η μεγάλη συζήτηση για τη διατήρηση ή όχι της μοναρχίας στη μεγάλη χώρα της Ωκεανίας.\n\nΜία συζήτηση που δεν ξεκίνησε τώρα, αλλά είχε πάρει αναβολή πριν πολύ καιρό, καθώς η παρουσία της Ελισάβετ δεν επέτρεπε την οποιαδήποτε αλλαγή στο καθεστώς.\n\nΜετά τον θάνατό της, ωστόσο και την ανάδειξη ως βασιλιά του Καρόλου, τα πράγματα δείχνουν να αλλάζουν στην Αυστραλία. Αμέσως επανατέθηκε το θέμα, η συζήτηση επί της ουσίας, ωστόσο, θα ανάψει μετά την ολοκλήρωση του πρωτοκόλλου, για λόγους σεβασμού στη βασίλισσα.\n\nΌμως δεν είναι το μοναδικό «βασιλικό» θέμα που απασχολεί τη μακρινή χώρα τη συγεκριμένη περίοδο.\n\nΗ «Λίλιμπετ» είχε επισκεφθεί 16 φορές την Αυστραλία στη διάρκεια των 70 ετών της βασιλείας της. Στη μία από τις 16 επισκέψεις της, η βασίλισσα Ελισάβετ άφησε ένα γράμμα στο Σίδνεϊ. Ένα γράμμα, το οποίο δέσμευσε τις αρχές της Νέας Νότιας Ουαλίας, να μην το ανοίξουν πριν το... 2085! Το γράμμα δόθηκε τον Νοέμβριο του 1986 και κανείς δεν γνωρίζει περί τίνος πρόκειται.\n\nΟ θάνατος της Ελισάβετ επανέφερε τη συζήτηση και για το μυστηριώδες γράμμα, το οποίο βέβαια, θα ανοίξει σε... 63 χρόνια.\n\nΠηγή: skai.gr\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Αυστραλία: 230 φάλαινες ξεβράστηκαν σε ακτή με τις περισσότερες να είναι νεκρές": "Περίπου 230 φάλαινες πιλότοι εντοπίστηκαν να έχουν εξοκείλει στις δυτικές ακτές της Τασμανίας, στην Αυστραλία, με αξιωματούχους να δηλώνουν ότι μόνο οι μισές φαίνεται να είναι ακόμη ζωντανές.\n\n\"Μια ομάδα περίπου 230” κητών \"εξόκειλε κοντά στο λιμάνι Μάκαρι”, δήλωσε ο υπουργός Φυσικών Πόρων και Περιβάλλοντος της πολιτείας της Τασμανίας. \"Φαίνεται ότι περίπου τα μισά ζώα είναι ζωντανά”, πρόσθεσε.\n\nΜόνο 35 από τις περίπου 230 φάλαινες που εντοπίστηκαν στην παραλία εξακολουθούν να είναι ζωντανές, ανακοίνωσε ο Μπράντον Κλαρκ διευθυντής επιχειρήσεων της υπηρεσίας άγριας φύσης της πολιτείας.«Δυστυχώς το ποσοστό θνησιμότητας σε τέτοιου είδους περιστατικά είναι αυξημένο. Οφείλεται κυρίως στις συνθήκες που επικρατούν στην Ocean beach», υπογράμμισε.\n\nΟι κάτοικοι είχαν καλύψει τα κήτη με κουβέρτες και τα έβρεχαν με νερό για να τα διατηρήσουν στη ζωή.\n\nΕικόνες που τραβήχθηκαν από αέρος δείχνουν δεκάδες φάλαινες διάσπαρτες κατά μήκος μιας τεράστιας παραλίας.Πριν σχεδόν δύο χρόνια στην ίδια περιοχή είχε σημειωθεί αντίστοιχο συμβάν, όταν είχαν εξοκείλει σχεδόν 500 φάλαινες πιλότοι, από τις οποίες είχαν επιβιώσει μόλις περίπου 100.",
    "Αυστραλία: Ψάχνει ευκαιρίες να επιβραδύνει τις αυξήσεις των επιτοκίων": "Η υποδιοικητής της κεντρικής τράπεζας της Αυστραλίας, ανακοίνωσε ότι η νομισματική πολιτική της τράπεζας δεν είναι ακόμη περιοριστική, παρά τις πέντε αυξήσεις επιτοκίων σε ισάριθμους μήνες, ενώ πρόσθεσε ότι η τράπεζα αναζητά ευκαιρίες να επιβραδύνει τον ρυθμό των αυξήσεων κάποια στιγμή.\n\nΗ Μισέλ Μπούλοκ τόνισε επίσης ότι τα νέα μηνιαία στοιχεία για τον πληθωρισμό θα ανακοινωθούν την επόμενη εβδομάδα, αλλά θα έχουν πολύ μεγάλο στατιστικό \"θόρυβο\" και ότι είναι απίθανο να έχουν μεγάλη επίδραση στις αποφάσεις της κεντρικής τράπεζας της Αυστραλίας, στη συνεδρίαση της 4ης Οκτωβρίου.\n\nΗ Μπούλοκ πρόσθεσε ότι οι προοπτικές για την παγκόσμια οικονομία ήταν \"ανησυχητικές\".",
    "Αυστραλία: Εορτή της Παναγίας Μυρτιδιωτίσσης στη Βικτώρια": "Στην πόλη Wangaratta της περιφερειακής Βικτώριας, σε απόσταση περίπου τριών ωρών από την πρωτεύουσα της Πολιτείας, βρίσκεται το ιερό Παρεκκλήσιο της Παναγίας Μυρτιδιωτίσσης.\n\nΜε αφορμή τη φετινή εορτή της Συνάξεως της Παναγίας Μυρτιδιωτίσσης, στη Wangaratta μετέβη ο Θεοφιλέστατος Επίσκοπος Κερασούντος κ. Ευμένιος, Αρχιεπισκοπικός Επίτροπος Νορθ-Κόουτ, ο οποίος προέστη των πανηγυρικών λατρευτικών εκδηλώσεων, εκπροσωπώντας τον Σεβασμιώτατο Αρχιεπίσκοπο Αυστραλίας κ. Μακάριο.\n\nΤον Θεοφιλέστατο συνόδευαν ιερείς της Αρχιεπισκοπικής Περιφέρειας Νορθ-Κόουτ, ενώ οι Ενορίες της Περιφέρειας είχαν μεριμνήσει για τη δυνατότητα μεταφοράς πιστών με λεωφορεία, όπως κάθε χρόνο.\n\nΟ Επίσκοπος Κερασούντος, απευθυνόμενος στο εκκλησίασμα μετά τη Θεία Λειτουργία, εξέφρασε τη χαρά του για το γεγονός ότι το ιερό Παρεκκλήσιο άνοιξε και πάλι τις θύρες του, ύστερα από δύο δύσκολα χρόνια της πανδημίας.\n\nΕπιπλέον, ο Θεοφιλέστατος αναφέρθηκε στο θαύμα της ευρέσεως της ιεράς Εικόνος της Παναγίας Μυρτιδιωτίσσης στα Κύθηρα, ενώ μίλησε και γενικότερα για τις πολλές εμφανίσεις της Παναγίας και την επιτέλεση θαυμάτων, επισημαίνοντας την ανάγκη και οι άνθρωποι να τελούν θαύματα με τον δικό τους τρόπο, εμφανιζόμενη δηλαδή στο πλευρό των ανθρώπων που έχουν ανάγκη, των ανθρώπων που δοκιμάζονται από θλίψεις, των ανθρώπων που χρειάζονται λίγη αγάπη και συμπαράσταση.\n\nΤέλος, ο Θεοφιλέστατος κ. Ευμένιος διαβίβασε σε όλους τους προσκυνητές την αγάπη και τις ευχές του Σεβασμιωτάτου Αρχιεπισκόπου κ. Μακαρίου.\n\nΜετά το πέρας της Θείας Λειτουργίας, πραγματοποιήθηκε παραδοσιακό ελληνικό πανηγύρι.\n\nΠερισσότερες φωτογραφίες:\n\n(Πηγή: Το Βήμα της Εκκλησίας)",
    "Πρώτη η Ελλάδα σε θανάτους από ναρκωτικά σε Ευρώπη- Αμερική-Αυστραλία": "Την υψηλότερη θνησιμότητα στους χρήστες ουσιών κατέχει η Ελλάδα, όπως αποκαλύπτει νέα έρευνα που επικαλείται σε ρεπορτάζ της η ΕΡΤ.\n\nΈρευνα των καθηγητών ιατρικής, Άγγελου Χατζάκη και Βάνας Σύψα, αποκαλύπτει ότι το διάστημα 2018-2022 η χώρα μας είχε την υψηλότερη θνησιμότητα στους χρήστες ενδοφλέβιων ναρκωτικών ουσιών σε Ευρώπη, Αμερική και Αυστραλία.\n\n«Μία ιδιομορφία της Αθήνας και της Θεσσαλονίκης που εξηγεί αυτούς τους πολλούς θανάτους είναι ότι έχουμε πολύ συχνά στις ομάδες αυτές HIV λοίμωξη, και μάλιστα λοίμωξη αθεράπευτη», επισημαίνει ο καθηγητής επιδημιολογίας & προληπτικής ιατρικής του ΕΚΠΑ, Άγγελος Χατζάκης.\n\nΗ θνησιμότητα σε χρήστες ναρκωτικών είναι 17 φορές μεγαλύτερη από τη θνησιμότητα του γενικού πληθυσμού, ενώ όσον αφορά στους ελεγχόμενους χώρους χρήσης καταγράφονται 3,5 θάνατοι ανά 100 χρήστες ετησίως.\n\nΗ πρόεδρος των κέντρων πρόληψης του Δήμου Αθηναίων, Φωτεινή Λεομπίλλα, επισημαίνει: «Όσον αφορά την υπερδοσολογία έχουμε φροντίσει να πιέσουμε όσο μπορούμε προκειμένου να υπάρχει ένα πλαίσιο για το αντίδοτο της υπερδοσολογίας που είναι η ναλοξόνη».\n\nΗ θνησιμότητα είναι κατά 35 φορές μεγαλύτερη στους νέους χρήστες ναρκωτικών ουσιών.\n\n«Τι μας λέει η διεθνής βιβλιογραφία; Μας λέει ότι ένα μεγάλο μέρος αυτών των θανάτων οφείλεται σε υπερδοσολογία», αναφέρει ο καθηγητής επιδημιολογίας & προληπτικής ιατρικής του ΕΚΠΑ, Άγγελος Χατζάκης.\n\nΟ Δήμος Αθηναίων βρίσκεται σε συνεργασία με την ομάδα που διενήργησε την έρευνα για να ληφθούν μέτρα αντιμετώπισης του φαινομένου.",
    "Αυστραλία: Ο Κάρολος Γ΄ ανακηρύχθηκε βασιλιάς της Αυστραλίας και της Νέας Ζηλανδίας": "Ο βασιλιάς Κάρολος Γ΄ ανακηρύχθηκε σήμερα και επισήμως μονάρχης της Αυστραλίας και της Νέας Ζηλανδίας, σε τελετές που έγιναν σε αυτές τις δύο χώρες για να γιορταστεί η ανάρρησή του στον θρόνο.\n\nΣτην Καμπέρα, ο γενικός κυβερνήτης Ντέιβιντ Χάρλεϊ ανακοίνωσε ότι \"ο πρίγκιπας Κάρολος Φίλιππος Αρθούρος Γεώργιος είναι ο βασιλιάς Κάρολος Γ΄, με τη χάρη του Θεού, βασιλιάς της Αυστραλίας\".\n\nΣε μια παρόμοια τελετή στο Ουέλινγκτον, η πρωθυπουργός Τζασίντα Άρντερν χαιρέτισε τον Κάρολο, τονίζοντας ότι εκείνος \"δείχνει σταθερά τη στοργή του για τη Νέα Ζηλανδία και το βαθύτατο ενδιαφέρον του για το έθνος μας\".\n\nΟι δύο τελετές ήταν απλώς μια τυπική διαδικασία. Οι δύο πρώην βρετανικές αποικίες είναι ανεξάρτητες εδώ και δεκαετίες αλλά ο μονάρχης παραμένει αρχηγός του κράτους.\n\nΟ πρωθυπουργός της Αυστραλίας Άντονι Αλμπανέζι, που θα αναχωρήσει αυτήν την εβδομάδα για το Λονδίνο, ώστε να παραστεί στην κηδεία της Ελισάβετ, ανακοίνωσε ότι η 22α Σεπτεμβρίου θα είναι αργία στη χώρα προς τιμή της εκλιπούσης βασίλισσας.",
    "Αυστραλία: Μια ασυνήθιστη ανακάλυψη": "Αυστραλοί επιστήμονες ανακοίνωσαν ότι ανακάλυψαν στην περιοχή Κίμπερλι της Δυτικής Αυστραλίας το απολίθωμα μιας καρδιάς ηλικίας 380 εκατομμυρίων ετών, της αρχαιότερης που έχει ποτέ βρεθεί στη Γη.\n\nΗ καρδιά βρέθηκε μαζί με ένα ξεχωριστό απολιθωμένο στομάχι, έντερο και ήπαρ σε ένα αρχαίο «πάνοπλο» ψάρι, με την ονομασία Gogo, ρίχνοντας νέο φως στην εξέλιξη των σωμάτων των σπονδυλωτών ζώων και των ίδιων των ανθρώπων. Το απολίθωμα είναι 250 εκατομμύρια χρόνια παλαιότερο από οποιαδήποτε έως τώρα γνωστή καρδιά ψαριού.\n\nΟι ερευνητές, με επικεφαλής την καθηγήτρια παλαιοντολογίας Κέιτ Τρινάστικ της Σχολής Μοριακών και Επιστημών της Ζωής του Πανεπιστημίου Curtin και του Δυτικού Αυστραλιανού Μουσείου στο Περθ, οι οποίοι έκαναν τη σχετική δημοσίευση στο επιστημονικό περιοδικό «Science», βρήκαν τα απολιθωμένα όργανα στο σώμα μιας κατηγορίας ψαριών (arthrodires) που ανήκαν στα πλακόδερμα, τα πρώτα ψάρια με σαγόνια και δόντια.\n\n\n\n\n\nΖούσαν κατά τη Δεβόνια περίοδο πριν 420 έως 359 εκατομμύρια χρόνια και ανατομικά έμοιαζαν με τους σημερινούς καρχαρίες. Πριν τα πλακόδερμα τα ψάρια δεν ξεπερνούσαν σε μήκος τα 30 εκατοστά, αλλά μετά έφθασαν πια τα εννέα μέτρα, γι' αυτό έγιναν η κυρίαρχη μορφή ζωής στη Γη επί περίπου 60 εκατομμύρια χρόνια, τουλάχιστον 100 εκατομμύρια χρόνια πριν τους δεινόσαυρους.\n\nΗ ανακάλυψη θεωρείται άκρως ασυνήθιστη, επειδή ο μαλακός ιστός, όπως αυτός της καρδιάς, σπανιότατα διατηρείται ως απολίθωμα, σε αντίθεση με τα σκληρά οστά, και ακόμη σπανιότερα σε τρισδιάστατη μορφή. Η μελέτη των απολιθωμάτων έγινε με τη βοήθεια ακτίνων νετρονίων και Χ του Ευρωπαϊκού Συγχρότρου στη Γαλλία.\n\nΗ καρδιά του Gogo ήταν πιο πολύπλοκη του αναμενομένου, καθώς είχε δύο θαλάμους, ένα μικρότερο πάνω από έναν μεγαλύτερο, οι οποίοι τελικά εξελίχθηκαν στην ανθρώπινη καρδιά. Η δομή της καρδιάς του Gogo του επέτρεψε να μεταμορφωθεί από ένα αργά κινούμενο ψάρι σε ένα ταχύτατο θηρευτή.\n\n«Ως παλαιοντολόγος που έχω μελετήσει απολιθώματα για πάνω από 20 χρόνια, πραγματικά εξεπλάγην που βρήκα μια τρισδιάστατη και καλοδιατηρημένη καρδιά σε έναν πρόγονο μας ηλικίας 380 εκατομμυρίων ετών», δήλωσε η επικεφαλής ερευνήτρια. Όπως είπε η Τρινάστικ, τα αρχαία εκείνα ψάρια είχαν την καρδιά σχήματος S σχεδόν στο στόμα τους. Από την άλλη, δεν βρέθηκαν καθόλου ενδείξεις πνευμόνων, τα οποία εξελίχθηκαν αργότερα.\n\nΣύνδεσμος για την επιστημονική δημοσίευση: https://www.science.org/doi/10.1126/science.abf3289\n\nΠηγή: ΑΠΕ-ΜΠΕ",
    "Global Wealth Report 2022: Είναι η Αυστραλία η χώρα με τους πλουσιότερους κατοίκους;": "Σύμφωνα με την έρευνα Global Wealth Report 2022 που διεξήχθη από την Credit Suisse, 390.000 Αυστραλοί θεωρούνται πλέον εκατομμυριούχοι, μετά την εκτίναξη των περιουσιακών στοιχείων το 2021. Ο αριθμός των Αυστραλών εκατομμυριούχων είναι πλέον σχεδόν 2,2 εκατομμύρια. Ομοίως, το πλουσιότερο 1% των Αυστραλών λέγεται ότι κατέχει το 21,8% του πλούτου της χώρας το 2021, από 19,6% το 2007.\n\nΔΙΑΒΑΣΤΕ ΑΚΟΜΑ Ο κόσμος σοκάρεται από την φωτογραφία βρετανικού δρόμου που δεν είναι αληθινός\n\nΣτην έκθεση σημειώνεται: «Η ισχυρή άνοδος των χρηματοοικονομικών περιουσιακών στοιχείων οδήγησε σε αύξηση της ανισότητας το 2021. Η αύξηση της ανισότητας οφείλεται πιθανώς στην αύξηση της αξίας των χρηματοοικονομικών περιουσιακών στοιχείων κατά τη διάρκεια της πανδημίας Covid-19».\n\nΔΙΑΒΑΣΤΕ ΑΚΟΜΑ Πόσο κοστίζει το μεγαλύτερο ρουμπίνι στον κόσμο;\n\nΠαρατηρώντας παρομοίως, η Nannette Hechler-Fayd’herbe, επικεφαλής επενδύσεων για την περιοχή EMEA και παγκόσμια επικεφαλής οικονομικών και έρευνας στην Credit Suisse, πρόσθεσε: «Ενώ κάποια αντιστροφή των εξαιρετικών κερδών πλούτου του 2021 είναι πιθανή το 2022/2023 καθώς πολλές χώρες αντιμετωπίζουν βραδύτερη ανάπτυξη ή ακόμα και ύφεση, η πενταετής προοπτική δείχνει ότι ο πλούτος θα συνεχίσει να αυξάνεται».",
    "Αυστραλία: Ζευγάρι έκανε σεξ σε λεωφορείο - Έξαλλοι οι επιβάτες (βίντεο)": "Κλείσιμο\n\nΚλείσιμο\n\nΔεν πίστευαν στα μάτια τους επιβάτεςστη Μελβούρνη της Αυστραλίας όταν αντιλήφθηκαν ότι στα πίσω καθίσματα ένα ζευγάρι έκανεΈνας από τους επιβάτες του λεωφορείου κατέγραψε, μάλιστα, σετο ζευγάρι να επιδίδεται δημόσια σε ερωτικές πράξεις.Αν και ορισμένοι από τους επιβάτες, σύμφωνα με την Daily Mail , προσποιήθηκαν τους αδιάφορους, υπήρξαν και ορισμένοι που «εξερράγησαν» με όσα έβλεπαν να εκτυλίσσονται μπροστά στα μάτια τους.«Άκου φίλε μου δεν μπορείς να κάνεις σεξ στο λεωφορείο» ακούγεται να φωνάζει ένας εξ αυτών στο ζευγάρι το οποίο από την πλευρά του υποστήριξε - για να δικαιολογήσει την πράξη του - ότι ο άνδρας ίναι άστεγος και αυτιστικός.«Δεν με νοιάζει αν είσαι άστεγος. Δεν επιτρέπεται να κάνεις σεξ στο λεωφορείο. Δεν με νοιάζει αν είσαι αυτιστικός. Κατέβα από το λεωφορείο και κάνε σεξ κάπου αλλού» απάντησε ο οργισμένος επιβάτης.Σημειώνεται ότι σύμφωνα με το δίκαιο τηςη προσβολή της δημοσίας αιδούς τιμωρείται με ποινή φυλάκισης έως και δύο ετών.",
    "Τέσσερα F-35 έφθασαν στην Αυστραλία, 52 σε υπηρεσία": "Με ανακοίνωση στις 23 Σεπτεμβρίου το υπουργείο Άμυνας της Αυστραλίας ενημερώνει ότι έφθασαν στη χώρα τέσσερα ακόμα μαχητικά F-35A Lightning II.\n\nΤα αεροσκάφη παραδόθηκαν στην Αεροπορική Βάση Williamtown μεταξύ 30 Αυγούστου και 2 Σεπτεμβρίου και αυξάνουν τον συνολικό αριθμό των μαχητικών του τύπου σε αυστραλιανή υπηρεσία σε 52. Η Αυστραλία σχεδιάζει να προμηθευτεί 72 F-35A Lightning II.\n\nΤα τέσσερα F-35A έφθασαν στην Αυστραλία από την αμερικανική Αεροπορική Βάση Luke, που βρίσκεται στην Αριζόνα, με ενδιάμεσους σταθμούς στη Χαβάη και το Γκουάμ. Τα F-35A συνόδεψαν αυστραλιανό αεροσκάφος εναέριου ανεφοδιασμού KC-30A και αυστραλιανό αεροσκάφος μεταφορών C-17A.",
    "Αυστραλία: «Η θλίψη είναι το τίμημα που πληρώνουμε για την αγάπη» τονίζει ο πρωθυπουργός Α. Αλμπανίζι, για τον θάνατο της Ελισάβετ": "Αυστραλία, Ανταπόκριση Έμμα Παπαεμμανουήλ\n\nΕκ μέρους της Αυστραλίας, που αποτελεί μέρος της Βρετανικής Κοινοπολιτείας, ο Αυστραλός πρωθυπουργός Άντονυ Αλμπανίζι εξέφρασε θερμά συλλυπητήρια, τονίζοντας ότι η Βασίλισσα Ελισάβετ πάντα είχε μια ξεχωριστή θέση στην καρδιά των Αυστραλών:\n\n“Με το θάνατο της Βασίλισσας Ελισάβετ της Β’, μια ιστορική βασιλεία και μια μακρά ζωή αφιερωμένη στο καθήκον, την οικογένεια, την πίστη και την υπηρεσία έφτασε στο τέλος της.\n\nΗ κυβέρνηση και ο λαός της Αυστραλίας εκφράζουν τα θερμά μας συλλυπητήρια στη Βασιλική Οικογένεια, η οποία θρηνεί για μια αγαπημένη μητέρα, γιαγιά και προγιαγιά – το πρόσωπο που για τόσο καιρό ήταν η μεγαλύτερη εσωτερική τους δύναμη.\n\nΟι αυστραλιανές καρδιές πάνε στο λαό του Ηνωμένου Βασιλείου που θρηνεί σήμερα, γνωρίζοντας ότι θα νιώσουν ότι έχουν χάσει μέρος αυτού που κάνει το έθνος τους ολόκληρο.\n\nΥπάρχει παρηγοριά στα λόγια της ίδιας της Αυτού Μεγαλειότητας: «Η θλίψη είναι το τίμημα που πληρώνουμε για την αγάπη».\n\nΑυτή είναι μια απώλεια που όλοι νιώθουμε, γιατί λίγοι έχουν γνωρίσει έναν κόσμο χωρίς τη βασίλισσα Ελισάβετ Β’. Στις επτά αξιόλογες δεκαετίες της στον θρόνο, η Αυτή Μεγαλειότης ήταν μια σπάνια και καθησυχαστική σταθερά εν μέσω ραγδαίων αλλαγών. Μέσα από το θόρυβο και την ταραχή των χρόνων, ενσάρκωσε και επέδειξε μια διαχρονική ευπρέπεια και μια διαρκή ηρεμία.\n\nΑπό τη στιγμή που η νεαρή πριγκίπισσα έγινε Βασίλισσα, επωμιζόμενη το ισχυρό βάρος του ιδρύματος στο οποίο γεννήθηκε, η Αυτού Μεγαλειότητα έκανε την αφοσίωση στο καθήκον και την υπηρεσία πάνω από τον εαυτό της το χαρακτηριστικό της βασιλείας της.\n\nΓιόρτασε τις καλές μας στιγμές, στάθηκε μαζί μας στα άσχημα. Χαρούμενη και ένδοξη αλλά και σταθερή. Ειδικότερα, υπενθυμίζουμε τη συμπάθεια και την προσωπική καλοσύνη που εξέφρασε στους Αυστραλούς που επλήγησαν από τραγωδία και καταστροφή.\n\nΣε όλα αυτά, ήταν μια μονάρχης που άφησε την ανθρωπιά της να φανεί, εκτελώντας το καθήκον της με πιστότητα, ακεραιότητα και χιούμορ. Σε αυτό, την υποστήριξε τόσο πολύ και με τόση αγάπη ο αείμνηστος πρίγκιπας Φίλιππος, η «δύναμη» της για 73 χρόνια.\n\nΑπό το διάσημο πρώτο της ταξίδι στην Αυστραλία, η μοναδική εν ενεργεία μονάρχης που μας επισκέφτηκε ποτέ, ήταν ξεκάθαρο ότι η Αυτή Μεγαλειότητα κατείχε μια ιδιαίτερη θέση στην καρδιά της για την Αυστραλία.\n\nΔεκαπέντε ακόμη περιοδείες με επευφημίες από τα πλήθη σε κάθε μέρος της χώρας μας επιβεβαίωσαν την ιδιαίτερη θέση που κατείχε στη δική μας.\n\nΩς μονάρχης για περισσότερο από το ήμισυ της ζωής της Ομοσπονδίας μας, η σχέση μεταξύ Αυστραλίας και Βρετανίας ωρίμασε και εξελίχθηκε σε όλη τη διάρκεια της βασιλείας της Αυτής Μεγαλειότητας.\n\nΗ βασίλισσα χαιρέτισε κάθε αλλαγή με κατανόηση, καλή χάρη και διαρκή πίστη στην καλή κρίση του αυστραλιανού λαού.\n\nΑυτός ήταν ο επιδέξιος και διπλωματικός τρόπος που έδεσε την ποικιλομορφία της σύγχρονης Κοινοπολιτείας, τα έθνη σε όλο τον κόσμο που θα θρηνήσουν το θάνατό της.\n\nΣήμερα σηματοδοτεί το τέλος μιας εποχής, το κλείσιμο της δεύτερης ελισαβετιανής εποχής. Αυτή η περίοδος πένθους θα περάσει, αλλά ο βαθύς και θερμός σεβασμόςπου είχαν πάντα οι Αυστραλοί για την Αυτή Μεγαλειότητα δεν θα σβήσει ποτέ.\n\nΑς αναπαυθεί σε αιώνια ειρήνη.”",
    "Οι πρώτοι Έλληνες που μετανάστευσαν στην Αυστραλία": "Σύμφωνα με τα επίσημα αρχεία του αυστραλιανού κράτους, ήταν 27 Αυγούστου 1829 όταν έφτασαν στο Σίδνεϊ ως βαρυποινίτες, 7 Έλληνες ναυτικοί που εξορίστηκαν μόνιμα εδώ από τις βρετανικές Αρχές. Γλίτωσαν έτσι τα χειρότερα, την εκτέλεση, καθώς είχαν καταδικασθεί για πειρατεία από τους Άγγλους. Σύμφωνα όμως με τον ιστορικό Μιχάλη Τσούνη οι 7 Έλληνες ναυτικοί που εξορίστηκαν στην Αυστραλία το 1829, δεν ήταν «πειρατές», αλλά «πατριώτες» που εμπόδιζαν τους Βρετανούς να προμηθεύουν τους Οθωμανούς με όπλα. Το 1827, όταν συνελήφθησαν οι 7 αυτοί ναυτικοί στη Μεσόγειο συνεχιζόταν ο αγώνας των Ελλήνων κατά του Οθωμανικού ζυγού.\n\n\n\nΤα ονόματά τους: Γεώργιος Βασιλάκης, Γκίκας Βούλγαρης, Γεώργιος Λαρίτσος, Αντώνης Μανώλης, Δαμιανός Νίνης, Νικόλαος Παπανδρέας και Κωνσταντίνος Στρομπόλης.\n\n\n\nΕίχαν «κουρσέψει» το βρετανικό εμπορικό μπρίκι «Άλκηστη», χωρίς να πειράξουν τους Βρετανούς ναυτικούς, στις 29 Ιουλίου 1827 έξω από τη Μάλτα. Δύο μέρες αργότερα, τους έπιασε το βρετανικό πλοίο «Gannet», το οποίο εκτελούσε περιπολίες στα νότια της Κρήτης, οδηγώντας τους στη Μάλτα όπου και καταδικάστηκαν.\n\nΠάντως όπως επεσήμανε ο κ. Κώστας Μάρκος πέρυσι στην ομογενειακή εφημερίδα της Μελβούρνης «Νέος Κόσμος», επικαλούμενος ιστορικά ντοκουμέντα από εφημερίδες της εποχής, ο πρώτος Έλληνας πάτησε το πόδι του στην Αυστραλία το 1811. Λεγόταν Γεώργιος Μανουήλ ή Εμμανουήλ. Απεβίωσε το 1878 σε ηλικία 101 ετών. Ο ίδιος έλεγε πως πολέμησε υπό τις διαταγές του Λόρδου Νέλσον στη ναυμαχία του Νείλου το 1798.\n\n\n\nΣύμφωνα με την προφορική παράδοση, ο πρώτος Έλληνας που έφθασε στην Αυστραλία, ήταν ο Υδραίος Καπετάνιος Δαμιανός Γκίκας, που συνελήφθη άδικα για πειρατεία και καταδικάστηκε σε εξορία στο Σίδνεϊ (1802). Η ιστορία όμως αυτή δεν μπορεί να επιβεβαιωθεί με σιγουριά, αφού δεν έχει βρεθεί -ακόμη τουλάχιστον- τίποτε σχετικό στα αρχεία της Αυστραλίας ή της Ελλάδας\n\nΑναφέρεται επίσης, ότι το 1814, ο Έλληνας Γιώργος Παππάς, βρέθηκε στην Αυστραλία ως μέλος βρετανικού πληρώματος εποικισμού. Παντρεύτηκε μια ιθαγενή (Αβορίγινα), εγκατέλειψε το πλοίο του και εγκαταστάθηκε μόνιμα στο Σίδνεϋ.\n\nΑυστραλιανές εφημερίδες του 1900, αναφέρουν ότι υπήρχαν και άλλοι Έλληνες που φέρεται ότι έφτασαν στην Αυστραλία μεταξύ των ετών 1803 και του 1820. Όλες οι άλλες πηγές, συγκλίνουν στο ότι οι πρώτοι Έλληνες που πάτησαν το πόδι τους στην Αυστραλία, ήταν 7 ναυτικοί, που είχαν καταδικαστεί σε εξορία.\n\nΠηγή: neos kosmos",
    "Αυστραλία: Δεκάδες μαθητές τραυματίστηκαν σε σύγκρουση σχολικού λεωφορείου με φορτηγό στη Μελβούρνη - Δείτε βίντεο": "Από τη σύγκρουση 32 άτομα μεταφέρθηκαν στο νοσοκομείο με ένα έφηβο κορίτσι να βρίσκεται σε σοβαρή κατάσταση.\n\nΜια σχολική εκδρομή, παραλίγο να καταλήξει σε τραγωδία όταν το σχολικό που μετέφερε 27 μαθήτριες και 4 καθηγητές συγκρούστηκε με φορτηγό και έπεσε μέσα σε ένα χαντάκι 50 μέτρων στο Bacchus Marsh, στα βορειοδυτικά της Μελβούρνης, τα ξημερώματα της Τετάρτης.\n\nStudents from Loreto College in Ballarat were heading to a Space Camp in the U.S when their bus collided with a truck. All students were taken to hospital including one teenage girl who was airlifted in a serious condition. More next on @TheTodayShow @9NewsMelb https://t.co/ig4riAiPUs — Gillian Lantouris (@gillianlant) September 20, 2022\n\nΑπό τη σύγκρουση 32 άτομα μεταφέρθηκαν στο νοσοκομείο με ένα έφηβο κορίτσι να βρίσκεται σε σοβαρή κατάσταση.\n\nΟι μαθήτριες από το σχολείο θηλέων «Loreto College Ballarat» πήγαιναν στο αεροδρόμιο της Μελβούρνης για να πετάξουν στις ΗΠΑ και να επισκεφθούν τη διαστημική κατασκήνωση της NASA στο Διαστημικό Κέντρο Κένεντι στη Φλόριντα.\n\nΕκτός από την έφηβη, στο νοσοκομείο με σοβαρά τραύματα μεταφέρθηκε και ο οδηγός του λεωφορείου, ενώ οι υπόλοιποι 26 μαθητές και οι τέσσερις ενήλικες έχουν τραυματιστεί ελαφρά.\n\nΈνας έφηβος και ο άνδρας οδηγός φορτηγού μεταφέρθηκαν εσπευσμένα σε νοσοκομείο της Μελβούρνης με σοβαρά τραύματα.\n\n«Όλοι είναι μια χαρά. Είχαμε τραυματισμούς, αλλά δεν υπάρχουν θύματα», είπε η εκπρόσωπος του σχολείου.\n\nΤο συναρπαστικό ταξίδι στις ΗΠΑ στο οποίο πήγαιναν οι μαθητές περιλάμβανε έξι διανυκτερεύσεις στη διαστημική κατασκήνωση της NASA, δύο νύχτες στην Ουάσιγκτον, μια περιήγηση στο κτίριο του Καπιτωλίου των ΗΠΑ, μεσημεριανό γεύμα με έναν αστροναύτη και μια περιήγηση με αεροσκάφος στο Florida Everglades.\n\nΗ εκδρομή, η οποία κόστιζε 7.700 δολάρια ανά μαθητή, ακυρώθηκε προηγουμένως λόγω περιορισμών για τον Covid.\n\nΗ αστυνομία προέτρεψε τους γονείς να μείνουν μακριά από το σημείο του τροχαίου ατυχήματος.\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "ΒΊΝΤΕΟ : Αυστραλία: Επιχείρηση διάσωσης φαλαινών": "περισσότερα από Κόσμος",
    "Αυστραλία: Πέντε έφηβοι νεκροί σε τροχαίο δυστύχημα": "Τραγικό θάνατο βρήκαν πέντε μαθητές γυμνασίου, όταν το όχημα στο οποίο επέβαιναν εξετράπη της πορείας του και έπεσε σε δέντρο. Τα θύματα είναι τρία κορίτσια και δύο αγόρια ηλικίας από 14 έως 16 ετών.\n\nΌπως μετέδωσε η ΕΡΤ, ο 18χρονος εκπαιδευόμενος οδηγός του αυτοκινήτου είναι ο μοναδικός που επέζησε από το δυστύχημα. Συνελήφθη και μεταφέρθηκε στο νοσοκομείο με τραύματα, χωρίς να διατρέχει κίνδυνο η ζωή του. Ο 18χρονος βρέθηκε αρνητικός στην επήρεια αλκοόλ, ωστόσο έχει υποβληθεί σε περαιτέρω εξετάσεις.\n\nΑξιωματικοί της τροχαίας εξετάζουν κατά πόσο η ταχύτητα έπαιξε ρόλο, αλλά και γιατί επέβαιναν συνολικά έξι άτομα σε αυτοκίνητο ενώ θα έπρεπε κανονικά να μεταφέρει μόνο τέσσερα.\n\nΤο δυστύχημα συνέβη νύχτα, σε σκοτεινό επαρχιακό δρόμο στην πόλη Buxton της Νέας Νότιας Ουαλίας, ενώ όλα τα θύματα ήταν μαθητές του γυμνασίου Picton.\n\nΣοκαρισμένη είναι η μικρή τοπική κοινωνία, των περίπου 1.000 κατοίκων, ενώ οι διασώστες που μετέβησαν στο σημείο του τροχαίου γνώριζαν προσωπικά τα θύματα.\n\nΟ αστυνομικός επιθεωρητής Φούλερ δεν μπορούσε να κρατήσει τους λυγμούς του κατά τη διάρκεια των σχετικών ανακοινώσεων. Τόνισε ότι πρόκειται για το χειρότερο τροχαίο δυστύχημα που έχει βιώσει στην 38χρονη καριέρα του, ενώ κάλεσε τους γονείς να προσέχουν και να ελέγχουν σε ποιό αυτοκίνητο μπαίνουν τα παιδιά τους.\n\nΜε πληροφορίες από ΕΡΤ\n\n⇒ Ειδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "ΕΕ-Αυστραλία: Το Συμβούλιο εκδίδει απόφαση για τη σύναψη συμφωνίας-πλαισίου": "Το Συμβούλιο εξέδωσε σήμερα απόφαση για τη σύναψη της συμφωνίας-πλαισίου μεταξύ της Ευρωπαϊκής Ένωσης και των κρατών μελών της, αφενός, και της Αυστραλίας, αφετέρου. Η απόφαση αυτή ανοίγει τον δρόμο, από πλευράς ΕΕ, για την έναρξη ισχύος της συμφωνίας έως τα τέλη Οκτωβρίου 2022.\n\nΗ φιλόδοξη αυτή συμφωνία συμβάλλει σημαντικά στη βελτίωση της εταιρικής σχέσης μεταξύ της ΕΕ και της Αυστραλίας, μιας εταιρικής σχέσης που βασίζεται σε κοινές αξίες και αρχές, μεταξύ των οποίων ο σεβασμός των δημοκρατικών αρχών, των ανθρωπίνων δικαιωμάτων και των θεμελιωδών ελευθεριών, το κράτος δικαίου, η διεθνής ειρήνη και ασφάλεια. Θα κατευθύνει τη μελλοντική συνεργασία μεταξύ των δύο μερών και θα τους δώσει τη δυνατότητα να αντιμετωπίσουν προκλήσεις όσον αφορά την εξωτερική πολιτική και την πολιτική ασφάλειας, τη βιώσιμη ανάπτυξη, την κλιματική αλλαγή και οικονομικά και εμπορικά θέματα.\n\nΗ συμφωνία προβλέπει επίσης συνεργασία σε ευρύ φάσμα τομέων πολιτικής όπως η υγεία, το περιβάλλον, η ενέργεια, η εκπαίδευση, ο πολιτισμός, η εργασία, η διαχείριση καταστροφών, η αλιεία και οι θαλάσσιες υποθέσεις, οι μεταφορές, η νομική συνεργασία, το ξέπλυμα χρήματος και η χρηματοδότηση της τρομοκρατίας, το οργανωμένο έγκλημα και η διαφθορά. Επιπλέον, θα ενθαρρύνει τη δημιουργία στενότερων δεσμών μεταξύ ηγετών σε επίπεδο κυβερνήσεων, επιχειρήσεων και κοινωνίας των πολιτών.\n\nΙστορικό και επόμενα βήματα\n\nΣτις 15 Απριλίου 2016, η Ύπατη Εκπρόσωπος και η Επιτροπή υπέβαλαν στο Συμβούλιο κοινή πρόταση απόφασης του Συμβουλίου σχετικά με την υπογραφή και την προσωρινή εφαρμογή της συμφωνίας-πλαισίου μεταξύ της Ευρωπαϊκής Ένωσης και των κρατών μελών της, αφενός, και της Αυστραλίας, αφετέρου. Η συμφωνία υπογράφηκε στη Μανίλα (Φιλιππίνες) στις 7 Αυγούστου 2017, μετά από απόφαση του Συμβουλίου που ενέκρινε την υπογραφή.\n\nΣτις 28 Νοεμβρίου 2016, η Ύπατη Εκπρόσωπος και η Επιτροπή υπέβαλαν στο Συμβούλιο κοινή πρόταση απόφασης του Συμβουλίου για τη σύναψη της συμφωνίας πλαισίου και, στις 18 Απριλίου 2018, το Ευρωπαϊκό Κοινοβούλιο έδωσε την έγκρισή του. Η διαδικασία κύρωσης από τα κράτη μέλη ολοκληρώθηκε στις 27 Ιουλίου 2022.\n\nΗ απόφαση για τη σύναψη της συμφωνίας πλαισίου τίθεται σε ισχύ σήμερα, δηλαδή την ημερομηνία της έκδοσής της, ενώ η ίδια η συμφωνία πλαίσιο θα τεθεί σε ισχύ την τριακοστή ημέρα από την ημερομηνία κατά την οποία τα μέρη θα κοινοποιήσουν αμοιβαία την ολοκλήρωση των αντίστοιχων νομικών διαδικασιών τους.",
    "Αυστραλία: Το πρόγραμμα αγοράς στα κρατικά ομόλογα έφερε τεράστιες λογιστικές ζημίες": "Η κεντρική τράπεζα της Αυστραλίας έχει υποστεί τεράστιες λογιστικές ζημιές ως αποτέλεσμα του προγράμματος αγοράς κρατικών ομολόγων που ανέλαβε μεσούσης της πανδημίας, αφήνοντάς την προσωρινά με αρνητικά ίδια κεφάλαια.\n\nΗ υποδιοικητής της κεντρικής τράπεζας, Μισέλ Μπούλοκ, τόνισε στην ομιλία της ότι στη χρήση μέχρι τις 30 Ιουνίου, η κεντρική τράπεζα κατέγραψε λογιστικές ζημιές 36,7 δισ. δολαρίων Αυστραλίας (24,55 δισ. δολάρια ΗΠΑ).\n\nΤα υποκείμενα κέρδη διαμορφώθηκαν στα 8,2 δισ. δολάρια Αυστραλίας αλλά οι απώλειες από την αποτίμηση ανήλθαν σε 44,9 δισ. δολάρια Αυστραλίας.\n\nΜετά την εφαρμογή πλήρους λογιστικής, η καθαρή θέση στα ίδια κεφάλαια ανέρχεται σε 12,4 δισ. δολάρια Αυστραλίας.\n\nΗ κεντρική τράπεζα της χώρας εισήγαγε την αγορά ομολόγων τον Νοέμβριο του 2020 στο πλαίσιο ενός δεύτερου πακέτου μέτρων νομισματικής πολιτικής ως απάντηση στην πανδημία.\n\nΉταν ένα συμπλήρωμα άλλων μέτρων, όπως ο στόχος για την τριετή απόδοση, όταν το επίσημο επιτόκιο για τα μετρητά είχε μειωθεί στο χαμηλό του 0,10%.\n\nΣυνολικά, η RBA αγόρασε κρατικά ομόλογα ύψους 281 δισ. δολαρίων Αυστραλίας.\n\nΔιαβάστε ακόμη:\n\nΟικογένεια Λούβαρη: Άλλαξε χέρια η βίλα της Εκάλης\n\nDeutsche Bank: Νέες εκτιμήσεις για βαθιά ύφεση στην Ευρώπη και πιο ισχυρό πληθωρισμό (πίνακας)\n\nL’ Echo: Ελλάδα και Ισπανία οι καλοκαιρινές επιτυχίες για τους Γάλλους ταξιδιωτικούς πράκτορες",
    "WSJ: Οι ΗΠΑ βρίσκονται σε συνομιλίες για την κατασκευή πυρηνικών υποβρυχίων για την Αυστραλία": "Η κυβέρνηση Μπάιντεν βρίσκεται σε συζητήσεις με την Αυστραλία για την κατασκευή των πρώτων λίγων πυρηνικών υποβρυχίων για το νησιωτικό κράτος στις ΗΠΑ, σύμφωνα με δημοσίευμα της Wall Street Journal, η οποία επικαλείται δυτικούς αξιωματούχους.\n\nΗ Αυστραλία έχει αυξήσει τις αμυντικές της δαπάνες τα τελευταία χρόνια, καθώς η Κίνα ενισχύει την παρουσία της στην περιοχή του Ινδο-Ειρηνικού.\n\nΟ σχεδιασμός περιλαμβάνει τον εφοδιασμό της Αυστραλίας με έναν αρχικό πυρηνοκίνητο στόλο, ο οποίος θα μπορεί να περνάει περισσότερο χρόνο κάτω από το νερό, μέχρι τα μέσα της δεκαετίας του 2030, ανέφερε η WSJ.",
    "Αυστραλία: Θύελλα αντιδράσεων για τοιχογραφία που δείχνει Ρώσο και Ουκρανό στρατιώτη να αγκαλιάζονται": "It must be removed promptly. It’s utterly offensive https://t.co/mnEtYoYmPW — Vasyl Myroshnychenko (@AmbVasyl) September 3, 2022\n\n1. Here, I fix the disgraceful and offensive mural in Melbourne with the true face of Russia’s brutality and war crimes from its invasion in Ukraine.@olgarithmic @AmbVasyl pic.twitter.com/5Y899ermIy — 巴丢草 Badiucao (@badiucao) September 4, 2022\n\nΚλείσιμο\n\nΚλείσιμο\n\nΤην άμεση αφαίρεση μιας τοιχογραφίας που βρίσκεται κοντά στο επιχειρηματικό κέντρο τουζήτησε ο Ουκρανός πρέσβης στην, ο οποίος επέκρινε τον δημιουργό της ότι «δεν έχει ιδέα για τη ρωσική εισβολή στη χώρα του» και χαρακτήρισε το έργο ως «απολύτως προσβλητικό» απέναντι σε όλους τους Ουκρανούς.Η μεγάλη τοιχογραφία που φιλοτέχνησε ο Πίτερ Σίτον (ο οποίος χρησιμοποιεί το καλλιτεχνικό όνομα CTO) απεικονίζει έναν Ρώσο και έναν Ουκρανό στρατιώτη να αγκαλιάζονται.Σύμφωνα με τον Ουκρανό διπλωμάτητο συγκεκριμένο έργο «δημιουργεί μια αίσθηση εσφαλμένης εξίσωσης ανάμεσα στο θύμα και τον». «Πρέπει να αφαιρεθεί χωρίς καθυστέρηση» έγραψε ο πρέσβης στην Αυστραλία στο Twitter.H κοινωνιολόγος, λέκτορας στους ψηφιακούς πολιτισμούς στο Πανεπιστήμιο του Σίδνεϊ χαρακτήρισε επικίνδυνη αυτήν την εξίσωση, αφού «υπονοεί ότι μπορεί να επιτευχθεί ειρήνη εάν και οι δύο πλευρές συμφωνήσουν να κατεβάσουν τα όπλα».«Πλέον έχουν όλοι μια ξεκάθαρη εικόνα του τι θα συνέβαινε εάν η Ουκρανία σταματούσε να, επομένως αυτή η \"τέχνη\" απονομιμοποιεί τα βιώματα της αντίστασης» σημείωσε σε ανάρτησή της. Σύμφωνα με την ίδια, ανάλογο αφήγημα εκφράζουν και αντίστοιχες τοιχογραφίες στη Ρωσία, εντάσσοντας το θύμα και τον επιτιθέμενο επί ίσοις όροις σε μια εικόνα. «Εάν είσαι καλλιτέχνης και ενδιαφέρεσαι να συνεισφέρεις στο όραμα της ειρήνης, μια καλή αφετηρία είναι να διαβάσεις για τη μετα-αποικιοκρατική ιστορία της Ουκρανίας».Ο καλλιτέχνης ζήτησε συγγνώμη για το έργο του εχθές, Κυριακή, διευκρινίζοντας ότι δεν συνδέεται με κανέναν τρόπο με ρωσικούς οργανισμούς, όπως τον κατηγόρησαν οι επικριτές του.«Συγγνώμη από τα βάθη της καρδιάς μου στους Ουκρανούς τους οποίους προσέβαλα. Δεν ήταν αυτή η πρόθεσή μου. Ο στόχος μου ήταν να προωθήσω την ειρήνη» επισήμανε σε ανάρτησή του στο Instagram o Σίτον, εξηγώντας ότι ο ίδιος πιστεύει ακράδαντα ότι όλοι οι άνθρωποι στον πλανήτη είναι ένα και πρέπει να είναι ενωμένοι.«Εάν θέλετε να με μισήσετε γι' αυτό, ελεύθερα, αλλά μέχρι να φτάσω στον τάφο θα συνεχίσω να υποστηρίζω αυτό το ιδανικό, ότι υπάρχουν περισσότερα πράγματα που μας ενώνουν από εκείνα που μας χωρίζουν», πρόσθεσε ο καλλιτέχνης.Αν και δεν το ανέφερε στην ανάρτησή του, ο Σίτον αποκάλυψε στο SBS ότι αποφάσισε να καλύψει την τοιχογραφία (που έχει τίτλο) με ένα άλλο έργο.",
    "Αυστραλία: Πορτιέρης βγάζει νοκ άουτ πεζοναύτη με μία γροθιά (Βίντεο)": "Ένας Αμερικανός πεζοναύτης χρειάστηκε να αφαιρέσει μέρος του κρανίου του λόγω του τραυματισμού που υπέστη από τη γροθιά που δέχτηκε από έναν Αυστραλό πορτιέρη στην Αυστραλία, με αποτέλεσμα να πέσει αναίσθητος στο έδαφος.\n\nΟ 34χρονος δράστης, Χέιντεν Ρόμπερτ Μπρους Σάμερς, κρίθηκε ένοχος για παράνομη πρόκληση σοβαρής βλάβης στον Αμερικανό πεζοναύτη Γκλεν Τόμασον.\n\nΟ Σάμερς υποστήριξε ότι ήταν αυτοάμυνα, επειδή ο Τόμασον φέρεται να του είπε: «Θα μπορούσα να σε σκοτώσω, είμαι εκπαιδευμένος δολοφόνος».\n\nΥποστήριξε επίσης ότι η γροθιά του δεν ήταν δυνατή («6 στα 10», είπε χαρακτηριστικά), αλλά ο δικαστής έκρινε ότι ο Τόμασον «δεν άξιζε ενός τέτοιου χτυπήματος».\n\nΟι δικαστές εξέτασαν πλάνα του CCTV με την αντιπαράθεση μεταξύ των δύο ανδρών έξω από το νυχτερινό κέντρο διασκέδασης Monsoons στο Ντάργουιν τα ξημερώματα της 11ης Απριλίου του 2021.\n\nΣτο βίντεο, που δεν έχει ήχο, ο Τόμασον φαίνεται να φωνάζει στον φύλακα.\n\nΣτη συνέχεια κάνει μια κίνηση με τα χέρια του και δύο δευτερόλεπτα αργότερα ο Σάμερς χτυπά στο πρόσωπο τον Τόμασον, ο οποίος πέφτει λιπόθυμος και χτυπάει το κεφάλι του στο έδαφος.\n\nΟ Σάμερς υποστήριξε ακόμη ότι φοβήθηκε πως ο πεζοναύτης θα τον γρονθοκοπούσε λόγω ενός «φονικού βλέμματος» που του έριξε αλλά και των «απειλητικών» χειρονομιών του.\n\nΔείτε το συμβάν στην Αυστραλία:\n\nΟ Σάμερς θα βρεθεί αντιμέτωπος με τις δικαστικές Αρχές της Αυστραλίας και σε μεταγενέστερη ημερομηνία, οπότε και θα μάθει την ποινή που θα το επιβληθεί.",
    "Αυστραλία: 4χρονος κάλεσε το ασθενοφόρο και έσωσε τη ζωή της μητέρας του": "Ένα τετράχρονο αγόρι από την Αυστραλία κατάφερε να σώσει τη ζωή της μητέρας του, καλώντας τον αριθμό έκτακτης ανάγκης.\n\n«Η μαμά έπεσε», ήταν τα λόγια του μικρού Μόντι Κόκερ όταν κάλεσε το 000, τον εθνικό αριθμό έκτακτης ανάγκης, στις 27 Αυγούστου. Όταν οι διασώστες έφτασαν στο σπίτι, είδαν το μικρό αγόρι να τους γνέφει από το παράθυρο. Με ψυχραιμία ο Μόντι βοήθησε το πλήρωμα του ασθενοφόρου να διαπιστώσει ότι η μητέρα του, Γουέντι, είχε υποστεί κρίση επιληψίας.\n\nΔιαβάστε επίσης: ΗΠΑ: Παρουσιάστρια έπαθε εγκεφαλικό στον «αέρα» – Ζήτησε συγγνώμη καθώς έχανε τα λόγια και την όρασή της\n\nΕκείνο που προκαλεί εντύπωση είναι ότι το απόγευμα πριν το συμβάν η μητέρα του τετράχρονου Μόντι του είχε εξηγήσει πως να καλέσει ένα ασθενοφόρο, ωστόσο κανένας δεν περίμενε ότι θα έπρεπε να αξιοποιήσει τόσο γρήγορα αυτή τη γνώση…\n\nΛίγες ημέρες αργότερα οι διασώστες επέστρεψαν στο σπίτι της οικογένειας και έδωσαν στον μικρό ήρωα έναν έπαινο για τη γενναιότητα που επέδειξε. Η μητέρα του μιλώντας σε δημοσιογράφους ανέφερε ότι ο Monty ήξερε ότι είχε κάνει κάτι καλό, αλλά υποβάθμισε τον ρόλο του, λέγοντας στους φίλους του ότι αυτό που έκανε ήταν «εύκολο».\n\nΗ γρήγορη σκέψη και το νεαρό της ηλικίας του μικρού ήρωα δεν πέρασαν απαρατήρητα από τους διασώστες. «Είχα δει μεγαλύτερα παιδιά να καλούν ασθενοφόρο, αλλά ποτέ ένα τετράχρονο», είπε ο Mark Small, ο οποίος εργάζεται ως διασώστης εδώ και 13 χρόνια.",
    "Αυστραλία: Νεκρός άντρας από επίθεση καγκουρό – Το κρατούσε ως κατοικίδιο": "Το περιστατικό έλαβε χώρα στην Αυστραλία και κάτι παρόμοιο είχε να συμβεί από το 1936. Ο άνδρας 77 ετών που κρατούσε το καγκουρό ως κατοικίδιο πιθανότητα δέχτηκε επίθεση από ζώο.\n\nΌπως αναφέρει το ertnews.gr, τον άτυχο άνδρα εντόπισαν αστυνομικοί, τραυματισμένο βαριά στην αυλή του σπιτιού του στην πόλη Ρέντμοντ η οποία βρίσκεται 400 χλμ από την πόλη Πέρθ, την πρωτεύουσα της Δυτικής Αυστραλίας.\n\nΗ αστυνομία αναγκάστηκε να πυροβολήσει και σκοτώσει το καγκουρό καθώς εμπόδιζε τους διασώστες να προσεγγίσουν τον βαριά τραυματισμένο άντρα.\n\nΌταν τελικά τον προσέγγισαν διαπίστωσαν τον θάνατο του.\n\nΤα χαρακτηριστικά των καγκουρό\n\nΣτην Αυστραλία υπάρχουν πολλά είδη καγκουρό με διαφορετικά μεγέθη και χαρακτηριστικά. Το είδος των Western gray καγκουρό είναι ενδημικό στα νοτιοδυτικά της Αυστραλίας, μπορούν να φτάσουν σε βάρος τα 54 κιλά και ύψος έως 1,3 μέτρα.\n\nΓια να τα διατηρήσει κάποιος ως κατοικίδιο ή σε αιχμαλωσία υπάρχουν ειδικοί -και αυστηροί- νόμοι και κανονισμοί.\n\nΕιδικά τα αρσενικά μπορούν να εμπλακούν σε σωματικό καβγά με άνθρωπο όπως κάνουν και μεταξύ τους, χρησιμοποιώντας τα μπροστινά πόδια και τις οπλές ως γροθιές.",
    "Αυστραλία: Ανοιχτά σύνορα για τους Ρώσους τουρίστες": "Η Αυστραλία δεν θα απαγορεύσει την είσοδο σε Ρώσους τουρίστες, δήλωσε ο Αυστραλός υπουργός Άμυνας Ρίτσαρντ Μάρλες στο ABC News.\n\nΔεν εξετάζουμε τέτοια απαγόρευση αυτή τη στιγμή, τόνισε ο Αυστραλός υπουργός, υπογραμμίζοντας ότι η αυστραλιανή κυβέρνηση έχει επιβάλει κυρώσεις κατά της ρωσικής κυβέρνησης και δεν σκοπεύει να λάβει μέτρα που στρέφονται κατά του ρωσικού λαού.\n\nΗ απόφαση της Αυστραλίας επικρίθηκε από τον Ουκρανό πρεσβευτή Vasyl Myroshnychenko, ο οποίος ισχυρίστηκε ότι οι περισσότεροι Ρώσοι υποστήριξαν την εισβολή στην Ουκρανία.\n\n«Ο Ρωσικός λαός είναι υπεύθυνος γι αυτόν τον πόλεμο… Άρα φέρει την ευθύνη», τόνισε, υποστηρίζοντας μάλιστα ότι οι Ρώσοι μισούν την Αυστραλία, όπως διαπιστώνει ο ίδιος από όσα λένε ρωσόφωνες ομάδες πολιτών.",
    "Αυστραλία: Γιατί θεωρείται ταυτόχρονα χώρα και ήπειρος": "Η Αυστραλία είναι μοναδική από πολλές απόψεις. Φιλοξενεί ένα ευρύ φάσμα τοπίων και μερικά από τα πιο ασυνήθιστα ζώα στη Γη. Πρόκειται, επίσης, για το μοναδικό μέρος στη Γη που χαρακτηρίζεται και ως χώρα και ως ήπειρος. Ο ορισμός της ηπείρου δεν είναι τόσο συγκεκριμένος όσο θα περίμενε κανείς, αλλά μερικές ιδιότητες βοηθούν την Αυστραλία να κερδίσει αυτή τη διάκριση.\n\nΣύμφωνα με το mentalfloss.com, η ιδιότητα της χερσαίας μάζας ως χώρας είναι αδιαμφισβήτητη. Μια χώρα ορίζεται ως «ένα έθνος με δική του κυβέρνηση, που κατέχει μια συγκεκριμένη περιοχή» και από το 1901, η Κοινοπολιτεία της Αυστραλίας -όπως είναι επίσημα γνωστή- ταιριάζει σε αυτή την περιγραφή.\n\nΗ διεκδίκηση της Αυστραλίας ως ηπειρωτικής χώρας είναι λίγο πιο επισφαλής. Δεν υπάρχει επιστημονικός ορισμός που να χρησιμοποιείται για την κατηγοριοποίηση αυτών των γεωγραφικών γιγάντων. Τείνουν να είναι μεγάλες χερσαίες μάζες με τις δικές τους τεκτονικές πλάκες και αρκετά απομονωμένες ώστε να καλλιεργούν μοναδικούς πολιτισμούς και πληθυσμούς φυτών και ζώων. Ωστόσο, αυτοί δεν είναι σκληροί και σταθεροί κανόνες.\n\nΗ Ευρώπη και η Ασία μοιράζονται μια κοινή τεκτονική πλάκα, αλλά οι πολιτισμικές τους διαφορές δικαιολογούν το διαχωρισμό τους σε δύο ηπείρους (αν και το όριο που χωρίζει τη μία από την άλλη αλλάζει συνεχώς).\n\nΓιατί η Αυστραλία είναι ήπειρος αλλά όχι νησί;\n\nΤο μέγεθος είναι ο πιο ασταθής παράγοντας στην περίπτωση της Αυστραλίας. Είναι η μικρότερη ήπειρος με 2,9 εκατομμύρια τετραγωνικά μίλια, και στην πραγματικότητα είναι πιο κοντά σε μέγεθος στη Γροιλανδία παρά στη Νότια Αμερική. Τι κάνει λοιπόν την Αυστραλία ήπειρο και τη Γροιλανδία νησί;\n\nΗ ιδιαιτερότητα της Αυστραλίας έχει μεγάλη βαρύτητα εδώ. Η απομονωμένη θέση της επέτρεψε να υποστηρίξει ομάδες ιθαγενών με ξεχωριστούς πολιτισμούς, καθώς και άγρια ζωή που δεν μπορεί να βρεθεί αλλού στον πλανήτη. Οι αυτόχθονες πολιτισμοί και τα ζώα της Γροιλανδίας, ωστόσο, μπορούν επίσης να βρεθούν σε ολόκληρη την Αρκτική.\n\nΑν το γεγονός ότι η Αυστραλία είναι ταυτόχρονα χώρα και ήπειρος σας προκαλεί έκπληξη, υπάρχουν και πιο εντυπωσιακές αλήθειες όπως το γεγονός ότι η Αλάσκα είναι ταυτόχρονα η δυτικότερη και η ανατολικότερη πολιτεία των ΗΠΑ!",
    "Αυστραλία: Παπαγάλοι και άνθρωποι σε πόλεμο για τους σκουπιδοτενεκέδες": "Οι κάτοικοι του νότιου Σίδνεϊ στην Αυστραλία θέλουν τα σκουπίδια να παραμένουν μέσα στους κάδους.\n\nΜόνο που οι παπαγάλοι έχουν άλλη γνώμη: επιμένουν να ανοίγουν τους κλειστούς κάδους για να βρουν πεταμένες λιχουδιές.\n\nΚαι όσο οι άνθρωποι βρίσκουν όλο και πιο ευρηματικούς τρόπους να κρατούν τους σκουπιδοτενεκέδες κλειστούς, τόσο τα πανούργα πτηνά τελειοποιούν τις τεχνικές τους, δείχνει μελέτη που δημοσιεύεται στην επιθεώρηση Current Biology.\n\n«Όταν πρωτοείδα τα βίντεο των κακατούα να ανοίγουν τους κάδους, σκέφτηκα πως πρόκειται για μια ενδιαφέρουσα και μοναδική συμπεριφορά που έπρεπε να μελετήσουμε» λέει η Μπάρμπαρα Κλαμπ του Ινστιτούτου Συμπεριφοράς Ζώων «Μαξ Πλανκ» στη Γερμανία, επικεφαλής των ερευνητών.\n\nΟι κακατούα (Cacatua galerita) της Αυστραλίας είναι γνωστοί όχι μόνο για τα λοφία και τα κρωξίματά τους αλλά και για την ευφυία τους. Μπορούν για παράδειγμα να χρησιμοποιούν εργαλεία και προσαρμόζονται άνετα σε μια ζωή στην πόλη.\n\nΓια τον ιπτάμενο πληθυσμό του Σίδνεϊ, οι σκουπιδοτενεκέδες είναι συχνά χρυσωρυχείο. «Τους αρέσει πολύ το ψωμί» λέει η Κλαμπ. «Όταν κάποιος καταφέρει να ανοίξει τον κάδο όλοι συγκεντρώνονται και προσπαθούν να βρουν κάτι καλό να φάνε».\n\nΌταν ο κάδος είναι κλειστός, τα πτηνά τραβούν με το ράμφος την άκρη του καπακιού και στη συνέχεια μετακινούνται προς τα πίσω, περπατώντας στο χείλος του κάδου, μέχρι το καπάκι να αναποδογυρίσει.\n\n«Οι κακατούα μαθαίνουν αυτή τη συμπεριφορά παρατηρώντας άλλα κακατούα, και κάθε ομάδα έχει τη δική της ιδιαίτερη τεχνική» επισημαίνει η Κλαμπ.\n\nΚάτοικοι που συμπλήρωσαν τα ερωτηματολόγια των ερευνητών ανέφεραν ότι προσπαθούν με διάφορους τρόπους να κρατήσουν κλειστά τα καπάκια, για παράδειγμα τοποθετώντας πάνω τους τούβλα ή μπουκάλια με νερό ή σφηνώνοντας αντικείμενα στους μεντεσέδες του καπακιού.\n\nΤα πουλιά μπορεί να δυσκολεύονται στην αρχή αλλά τελικά βρίσκουν τη λύση, διαπίστωσε η ερευνητική ομάδα. Και όταν οι παπαγάλοι βρουν το κόλπο οι άνθρωποι αναγκάζονται να αλλάξουν τακτική.\n\n«Δεν είναι μόνο οι παπαγάλοι που βελτιώνονται με κοινωνική μάθηση, είναι και οι άνθρωποι που κάνουν το ίδιο» επισημαίνει η Κλαμπ.\n\n«Πολύς κόσμος μαθαίνει νέες τεχνικές από τους γείτονες, οπότε η έμπνευση έρχεται από άλλους» εξηγεί.\n\nΟ εξελικτικός πόλεμος αυτού του είδους, καταλήγει η ερευνήτρια, δεν μπορεί παρά να ενταθεί καθώς όλο και περισσότερα είδη ζώων προσαρμόζονται στην αστική ζωή.\n\n«Καθώς οι πόλεις επεκτείνονται θα έχουμε περισσότερες αλληλεπιδράσεις με την άγρια ζωή. Ελπίζω ότι θα υπάρχει περισσότερη κατανόηση και ανοχή για τα ζώα με τα οποία μοιραζόμαστε τις ζωές μας».",
    "Ν. ΖΗΛΑΝΔΙΑ ΕΝΑΝΤΙΟΝ ΑΥΣΤΡΑΛΙΑ": "Ανάλυση - Προγνωστικά\n\n*Φιλική αναμέτρηση στο Όκλαντ της Νέας Ζηλανδίας.\n\n*Οι δύο ομάδες αναμετρήθηκαν την περασμένη Πέμπτη (22/09), πάλι σε φιλικό παιχνίδι, με την Αυστραλία να κερδίζει 1-0 στο Μπρισμπέιν. Έχουν συναντηθεί ακόμη έξι φορές στο παρελθόν σε φιλικό & επίσημο επίπεδο, σε όλα τα παιχνίδια η Αυστραλία αναδείχθηκε νικήτρια.\n\nΝΕΑ ΖΗΛΑΝΔΙΑ ΑΝΑΛΥΣΗ\n\nΠροηγούμενο ματς: Φιλική ήττα 1-0 από την Αυστραλία. Δέχθηκε το γκολ στο 32’.\n\nΠάλεψε με όλες τις δυνάμεις της να πάρει το εισιτήριο για την τελική φάση του Παγκοσμίου Κυπέλλου, αλλά ηττήθηκε 1-0 απ’ την Κόστα Ρίκα, σε παιχνίδι που διεξήχθη στο Κατάρ. Πλήρωσε το άσχημο ξεκίνημα στο παιχνίδι (1-0 στο 3’), το γρήγορο προβάδισμα όμως της αντιπάλου δεν της χάλασε τη ψυχολογία. Βγήκε μπροστά, κυνήγησε την ισοφάριση και παρότι έμεινε με παίκτη λιγότερο (αποβολή) σε κρίσιμο σημείο δεν το έβαλε κάτω και έψαξε να φέρει το ματς στα ίσα, χωρίς όμως επιτυχία.\n\nΣτο φιλικό της Πέμπτης ήταν ανταγωνιστική, κοίταξε στα μάτια την ανώτερη αντίπαλο της και είχε ευκαιρίες να βρει δίχτυα. Στο τιμόνι της ομάδας βρίσκεται ο 47χρονος Ντάνι Χέι. Σε σχέση με το φιλικό της Πέμπτης, είναι διαθέσιμος ο χαφ Μπαρμπαρούσης, παραμένει εκτός ο χαφ Ρόχας.\n\nΝΕΑ ΖΗΛΑΝΔΙΑ ΣΤΑΤΙΣΤΙΚΑ\n\n*Under 2.5 τα 4/5 τελευταία ματς.\n\n*Έμεινε άσφαιρη στα τρία πρόσφατα παιχνίδια.\n\n21+ | Ρυθμιστής ΕΕΕΠ | Γραμμή βοήθειας ΚΕΘΕΑ: 210 9237777 | Παίξε Υπεύθυνα |\n\nΑΥΣΤΡΑΛΙΑ ΑΝΑΛΥΣΗ\n\nΠροηγούμενο ματς: Φιλική νίκη 1-0 επί της Νέας Ζηλανδίας. Πήρε τη νίκη με γκολ του Μαμπίλ στο 32’.\n\nΘα δώσει δεύτερο φιλικό μέσα σε διάστημα λίγων ημερών με την ίδια αντίπαλο η Αυστραλία. Την περασμένη Πέμπτη, στο Μπρισμπέιν, συνάντησε δυσκολίες απέναντι στη Νέα Ζηλανδία, δεν έθελξε με την εμφάνισή της, κέρδισε χάρη στην εμπειρία και την ποιότητα κάποιων ποδοσφαιριστών της.\n\nΑυτό ήταν και το πρώτο φιλικό παιχνίδι για την ομάδα του Γκράχαμ Άρνολντ, μετά την τεράστια επιτυχία της και την πρόκριση στην τελική φάση του Παγκοσμίου Κυπέλλου, όπου πήρε το εισιτήριο χάρη στη νίκη της στα πέναλτι επί του Περού (0-0 κ.α & παράταση, 5-4 στα πέναλτι). Βρίσκεται σε όμιλο με Γαλλία, Δανία και Τυνησία.\n\nΌπως είναι λογικό, προετοιμάζεται για τις υποχρεώσεις της στο Μουντιάλ, θα δώσει νέο φιλικό με τη Νέα Ζηλανδία, αυτή τη φορά εκτός έδρας, στο Όκλαντ. Κλήθηκαν συνολικά 31 ποδοσφαιριστές. Τραυματίες ο στόπερ Ρόουλες, ο χαφ Στένσνες και ο εξτρέμ Γκούντγουιν, δεν βρίσκεται στην αποστολή ο χαφ Ρόγκιτς.\n\nΑΥΣΤΡΑΛΙΑ ΣΤΑΤΙΣΤΙΚΑ\n\n*2-3 γκολ τα 3/5 τελευταία παιχνίδια.\n\n*Τα πέντε πρόσφατα παιχνίδια της ήρθαν “Χ” ημίχρονο.\n\nΗ κορυφαία εταιρία στοιχημάτων στον πλανήτη ΕΓΓΡΑΦΗ\n\n21+ Αρμόδιος Ρυθμιστής ΕΕΕΠ, Κίνδυνος εθισμού και απώλειας περιουσίας, Γραμμή βοήθειας ΚΕΘΕΑ: 210‍9237777, Παίξτε Υπεύθυνα",
    "Πυρκαγές: Πώς το παρανάλωμα στην Αυστραλία επηρέασε ολόκληρο τον πλανήτη": "Τεράστιες ποσότητες καπνού από πρωτοφανείς πυρκαγιές που σάρωσαν την Αυστραλία τη σεζόν 2019-2020 ανέβασαν τη θερμοκρασία στη στρατόσφαιρα και διόγκωσαν δραματικά την τρύπα του όζοντος, υποδεικνύει μελέτη.\n\nΠερισσότερα από 58 εκατομμύρια στρέμματα κάηκαν στις χειρότερες φωτιές που έχει ζήσει η Αυστραλία στην πρόσφατη ιστορία. «Υπήρχαν τμήματα των ακτών που παρέμειναν κάτω από ένα πέπλο καπνού για ολόκληρους μήνες» λέει η Νερίλι Άμπραμ του Αυστραλιανού Εθνικού Πανεπιστημίου στην Καμπέρα, επικεφαλής της δημοσίευσης στο Scientific Reports, επιθεώρηση του ομίλου Nature.\n\nΟ καπνός από πυρκαγιές σπάνια ανεβαίνει μέχρι τη στρατόσφαιρα, η οποία βρίσκεται σε ύψος 10 έως 50 χιλιομέτρων, ωστόσο οι φωτιές στην Αυστραλία είχαν τέτοια έκταση και ένταση ώστε δημιούργησαν συνθήκες που ευνόησαν τη μεταφορά σωματιδίων αιθάλης σε ύψος άνω των 35 χιλιομέτρων.\n\nΤα σωματίδια αιθάλης είναι μαύρα και απορροφούν την ηλιακή ακτινοβολία, οπότε θερμαίνουν και τον γύρω αέρα. Ως αποτέλεσμα, η θερμοκρασία της κατώτερης στρατόσφαιρας αυξήθηκαν κατά 3 βαθμούς Κελσίου πάνω από την Αυστραλία και κατά 0,7 βαθμούς σε παγκόσμιο επίπεδο.\n\nΜια τέτοια άνοδος δεν έχει καταγραφεί από τη δραματική έκρηξη του ηφαιστείου Πινατούμπο στις Φιλιππίνες το 1991, έκρηξη που έστειλε στη στρατόσφαιρα μεγάλες ποσότητες τέφρας.\n\nΗ επίδραση των πυρκαγιών «ήταν ισοδύναμη με τις συνέπειες που θα βλέπαμε σε μια μέτρια ηφαιστειακή έκρηξη» σχολιάζει στον δικτυακό τόπο του Nature η δρ Άμπραμ. «Αυτό που ανακαλύπτουμε για την κλίμακα αυτών των πυρκαγιών είναι αξιοσημείωτο.\n\nΗ μελέτη βασίστηκε σε δορυφορικά δεδομένα για να παρακολουθήσει την κατανομή των σωματιδίων καπνού στη στρατόσφαιρα. Τα δεδομένα τροφοδοτήθηκαν σε μαθηματικά κλιματικά μοντέλα που συνεκτιμούν την επίδραση των σωματιδίων στο παγκόσμιο κλίμα.\n\nΒλάβη στο στρώμα όζοντος\n\nΣύμφωνα με το κλιματικό μοντέλο, ο καπνός επηρέασε και το στρώμα του όζοντος στη στρατόσφαιρα λόγω χημικών αντιδράσεων.\n\nΩς αποτέλεσμα, η τρύπα του όζοντος που εμφανίζεται κάθε χρόνο την άνοιξη πάνω από την Ανταρκτική διογκώθηκε θεαματικά: «Τη χρονιά πριν από τις πυρκαγιές, είχαμε μια μικροσκοπική τρύπα του όζοντος» λέει ο Τζιμ Χέιγουντ του Πανεπιστημίου του Έξετερ, μέλος της ερευνητικής ομάδας. «Το 2020, μείναμε έκπληκτοι με την πολύ, πολύ βαθιά τρύπα του όζοντος» που παρέμεινε πάνω από την Ανταρκτική για περίπου πέντε μήνες.\n\nΟ ακριβής μηχανισμός αλληλεπίδρασης ανάμεσα στον καπνό και την τρύπα του όζοντος παραμένει ασαφής, θα πρέπει όμως να διαλευκανθεί δεδομένου ότι η κλιματική αλλαγή αυξάνει τη συχνότητα και την ένταση των ακραίων πυρκαγιών.\n\nΤο σίγουρο είναι ότι η μείωση του όζοντος στη στρατόσφαιρα απειλεί τη Γη, δεδομένου ότι προστατεύει τον πλανήτη από την επικίνδυνη υπεριώδη ακτινοβολία του Ήλιου.",
    "Αυστραλία: Μικρή άνοδος της ανεργίας παρά την αύξηση της απασχόλησης": "Η ανεργία στην Αυστραλία κινήθηκε υψηλότερα τον Αύγουστο παρά την αύξηση της απασχόλησης, καθώς περισσότεροι άνθρωποι συμμετείχαν στο εργατικό δυναμικό.\n\nΤο ποσοστό της ανεργίας αυξήθηκε στο 3,5% από το χαμηλό 48 ετών του 3,4% τον Ιούλιο.\n\nΗ άνοδος της ανεργίας ήρθε παρά τις 33.500 θέσεις εργασίας που δημιουργήθηκαν τον Αύγουστο, ενώ προστέθηκαν σχεδόν 60.000 θέσεις εργασίας κατά τη διάρκεια του μήνα.\n\nΤο ποσοστό συμμετοχής στο εργατικό δυναμικό αυξήθηκε στο 66,6%, 0,2% χαμηλότερα από το υψηλό ρεκόρ που επιτεύχθηκε τον Ιούνιο και 0,7% υψηλότερα από ό,τι ήταν πριν από την πανδημία.\n\nΤα στοιχεία επιβεβαιώνουν το πόσο σφιχτή είναι η αγορά εργασίας, κάτι που είναι πιθανό να οδηγήσει σε περαιτέρω αυξήσεις των επιτοκίων τους επόμενους μήνες.\n\nΗ έντονη έλλειψη εργατικού δυναμικού αναφέρεται από πολλές εταιρείες ως βασική επιχειρηματική πρόκληση, με ελλείψεις που επισημαίνονται σε πολλαπλούς κλάδους.\n\nΕπίσης, οι συνθήκες στην αγορά εργασίας αναμένεται να υποστηρίξουν την ισχυρότερη αύξηση των μισθών, κάτι που λείπει εδώ και περισσότερο από μια δεκαετία.\n\nΓια την ώρα, οι μισθοί αυξάνονται μέτρια, και ενώ αυτό συμβαίνει, η κεντρική τράπεζα έχει σηματοδοτήσει ότι θα μπορούσε να επιβραδύνει τον ρυθμό των αυξήσεων των επιτοκίων στις επόμενες συναντήσεις πολιτικής.",
    "Αυστραλία: Ένας «τσιμεντόλιθος» εμποδίζει την καριέρα των γυναικών": "«Δεν νομίζω ότι υπάρχουν απλώς στεγανά, στην πραγματικότητα παραμένει ένας ‘τσιμεντόλιθος’ που έχει περιβληθεί με έναν μανδύα προηγμένης τεχνολογίας και δεν το έβλεπα μέχρι που μεγάλωσα αρκετά ώστε να μπορώ να τον φθάσω και να τον αγγίξω», ανέφερε η πρώτη γυναίκα επικεφαλής αυστραλιανής υπηρεσίας πληροφοριών, επισημαίνοντας ότι μόλις πρόσφατα έγινε φεμινίστρια.\n\nΗ επικεφαλής αυστραλιανής υπηρεσίας πληροφοριών δήλωσε σήμερα ότι τα στεγανά που αντιμετωπίζουν οι γυναίκες στην εξέλιξη της καριέρας τους μοιάζουν περισσότερο με «τσιμεντόλιθο’, αποκαλύπτοντας ότι ακόμη και με την ιδιότητά της αυτή της ζητήθηκε να πάει καφέ σε άνδρα.\n\nΣε ομιλία της στο Ινστιτούτο Lowy του Σίδνεϊ, η γενική διευθύντρια των αυστραλιανών μυστικών υπηρεσιών (Australian Signals Directorate) Ρέιτσελ Νομπλ, αναφέρθηκε στην ιστορία των γυναικών που απασχολήθηκαν σε μυστικές υπηρεσίες, από την εποχή που κρυπταναλύτριες υπέκλεπταν τα σχέδια πτήσεων των Ιαπώνων στην διάρκεια του Β' Παγκοσμίου Πολέμου δουλεύοντας σε μηχανές αποκρυπτογράφησης μέσα σε ένα γκαράζ εκτός του κεντρικού κτιρίου.\n\nΗ Νομπλ περιέγραψε στο ακροατήριο ότι αρνήθηκε να πάει τον καφέ σε έναν άνδρα που βρισκόταν σε μια συνάντηση εξηγώντας ότι οι γυναίκες θα πρέπει να κάθονται στο τραπέζι με την αξία τους, «όχι για να κρατούν σημειώσεις ή να φέρνουν τους καφέδες».\n\nΗ αντιμετώπιση των γυναικών στον εργασιακό χώρο ήταν ένα από τα ζητήματα που κυριάρχησαν στην πολιτική ατζέντα των βουλευτικών εκλογών στη χώρα τον Μάιο, κατά τις οποίες εξελέγησαν αρκετές επαγγελματίες που είχαν συμμετάσχει ως ανεξάρτητες υποψήφιες.\n\nΗ Νομπλ αναφέρθηκε στην πρώην πρωθυπουργό Τζούλια Γκίλαρντ, η ομιλία της οποίας για τον μισογυνισμό στο κοινοβούλιο πριν από μια δεκαετία είχε συγκεντρώσει παγκόσμιο ενδιαφέρον.\n\nΌπως είπε η ίδια, έχει δεχτεί μικροταπεινώσεις σε έναν κόσμο όπου κυριαρχούν οι άνδρες σημειώνοντας ότι οι γυναίκες που επιδεικνύουν ισχύ χαρακτηρίζονται με λέξεις και φράσεις όπως \"είναι μάγισσα (ή κάτι χειρότερο), είναι αυταρχική, είναι τρομακτική\".\n\nΚαταλήγοντας η Νομπλ επισήμανε ότι η υπηρεσία της προγραμματίζει τις πρωινές συναντήσεις στις 9:30 ώστε οι γονείς να έχουν ήδη αφήσει τα παιδιά τους στο σχολείο.\n\nΠηγές: ΑΠΕ-ΜΠΕ, Reuters",
    "Αυστραλία: Αρχαίος κοραλλιογενής ύφαλος ανακαλύφθηκε στην έρημο της πεδιάδας Nullarbor": "Μια διεθνής ομάδα ερευνητών εντόπισε μέσω “δορυφορικών εικόνων υψηλής ανάλυσης” ότι η πεδιάδα Nullarbor της Αυστραλίας, μια καυτή, επίπεδη έκταση χωρίς ευδιάκριτα γεωλογικά χαρακτηριστικά, είναι στην πραγματικότητα “το καθαρό υπόλειμμα ενός αρχικού θαλάσσιου πυθμένα, που διατηρείται για εκατομμύρια έτη“, όπως εξηγείται σε δελτίο Τύπου.\n\nΣτο επίκεντρο της συναρπαστικής μελέτης ήταν η θέση ενός «λόφου» σε σχήμα δακτυλίου, που ήταν κρυμμένος και αποκαλύφθηκε από δορυφορικές εικόνες. Οι επιτόπιες μελέτες έδειξαν στη συνέχεια ότι τα μικροβιακά υπολείμματα που βρέθηκαν στην τοποθεσία είναι παρόμοια με αυτά των μικροβιακών δομών που βρέθηκαν όχι στη στεριά αλλά κάτω από τη θάλασσα, μια αποκάλυψη που υποδηλώνει ότι η πεδιάδα Nullarbor κάποτε καλυπτόταν από έναν τροπικό ωκεανό, περίπου 14 εκατομμύρια χρόνια πριν.\n\nΗ μελέτη δημοσιεύτηκε στο περιοδικό Earth Surface Processes and Landforms. Η πεδιάδα Nullarbor, σύμφωνα με τους ερευνητές, είναι ένα ιδιαίτερα γόνιμο μέρος για γεωλογικές μελέτες, επειδή έχει παραμείνει σχετικά ανέγγιχτη από τη διάβρωση. Έτσι, κατά κάποιο τρόπο, ολόκληρη η περιοχή είναι ένα είδος γιγάντιου απολιθώματος.\n\n“Σε αντίθεση με πολλά μέρη του κόσμου, μεγάλες περιοχές της πεδιάδας Nullarbor έχουν παραμείνει σε μεγάλο βαθμό αμετάβλητες από τις καιρικές συνθήκες και τη διάβρωση για εκατομμύρια χρόνια, καθιστώντας τον έναν μοναδικό γεωλογικό καμβά που καταγράφει την αρχαία ιστορία με αξιοσημείωτους τρόπους” τόνισε ένας επιστήμονας.\n\nΑυτός ο κοραλλιογενής ύφαλος στην έρημο της πεδιάδας Nullarbor καταδεικνύει ότι η σημερινή έρημος της Αυστραλίας ήταν κάποτε το σπίτι ενός τεράστιου υποβρύχιου οικοσυστήματος, μια ισχυρή υπενθύμιση των αλλαγών που έχει υποστεί η Γη για πολλές χιλιετίες.\n\nΕπιμέλεια/μετάφραση: Μιχαέλα Λαμπρινίδου",
    "Αυστραλία: Η κυβέρνηση διπλασιάζει τον αριθμό των νοσηλευτών που εντάσσονται στην SA Health": "Ο αριθμός των πτυχιούχων νοσηλευτών που θα ενταχθούν στα νοσοκομεία της Νότιας Αυστραλίας θα διπλασιαστεί το επόμενο έτος στο πλαίσιο ενός σχεδίου 25 εκατομμυρίων δολαρίων που ανακοίνωσε η πολιτειακή κυβέρνηση. Ο κ. Picton είπε ότι η πρωτοβουλία θα μειώσει την εξάντληση που βιώνουν οι νοσηλευτές υπό σημαντική πίεση. «Γι’ αυτό, η είσοδος επιπλέον νοσοκόμων σημαίνει ότι μπορούμε να καλύψουμε κατάλληλα αυτές τις βάρδιες, να μειώσουμε τη χρήση περιστασιακών νοσοκόμων και νοσοκόμων, να μειώσουμε τον αριθμό των ατόμων που πρέπει να κάνουν διπλές βάρδιες και να μειώσουμε την πίεση στις νοσοκόμες μας, που σημαίνει ότι έχει περισσότερες πιθανότητες να μείνει και να θέλει να είναι μέρος της SA Health μακροπρόθεσμα», είπε.\n\nΗ Διευθύντρια Νοσηλεύτριας και Μαιευτικής της SA Health, Καθηγήτρια Jenny Hurley, είπε ότι βασικό συστατικό της πρωτοβουλίας ήταν η υποστήριξη και η επίβλεψη των νοσηλευτών που εισέρχονται στο επάγγελμα. «Πρόκειται για το να παρέχουμε ένα βιώσιμο εργατικό δυναμικό για το μέλλον και είναι κρίσιμο να κάνουμε αυτή την επένδυση και να φροντίσουμε και να διατηρήσουμε τις νοσοκόμες και τις μαίες μας», είπε. Η πτυχιούχος νοσοκόμα Ashleigh Lee, η οποία εργάζεται στο Port Augusta, είπε ότι η ανακοίνωση ήταν «ενθαρρυντική». «Χρειάζεσαι πολλή υποστήριξη όταν είσαι απόφοιτος νοσοκόμας», είπε.\n\n«Είναι πολύ συγκρουσιακό κατά καιρούς, ιδιαίτερα όταν εργάζεστε σε αυτές τις περιοχές υψηλής οξύτητας, όπως η ED ή η ΜΕΘ. Έτσι, το να έχεις κάποιον να σε καθοδηγεί και να σε βοηθάει ενώ ακόμα αναπτύσσεις και εδραιώνεις τις κλινικές σου δεξιότητες [είναι] σίγουρα ενθαρρυντικό». Η εκπρόσωπος της αντιπολίτευσης για την υγεία, Άστον Χερν, είπε ότι η προσέλκυση και η διατήρηση νοσηλευτών ήταν «μία από τις πιο σημαντικές προκλήσεις» στην υγειονομική περίθαλψη. Είπε ότι η πολιτεία πρέπει να «κάνει ό,τι είναι δυνατόν για να κρατήσει τη Νότια Αυστραλία στον αγώνα», με πολιτείες όπως η Βικτώρια και η Νέα Νότια Ουαλία να προσφέρουν οικονομικά κίνητρα για φοιτητές νοσηλευτικής.\n\nΠΗΓΗ\n\n",
    "Αυστραλία: Εκτίμηση για κέρδη ρεκόρ από τις εξαγωγές αγροτικών προϊόντων": "Oι Αυστραλοί αγρότες αναμένεται να καταγράψουν αυξήσεις ρεκόρ στις εξαγωγές αγροτικών προϊόντων για το οικονομικό έτος που διανύουμε, όπως ανακοίνωσε πρόσφατα το αρμόδιο γραφείο στατιστικών δεδομένων, καθώς αναθεώρησε την πρόβλεψή του, ωθούμενο από τις καλές καιρικές συνθήκες, αλλά και τις υψηλές τιμές παγκοσμίως.\n\nΤο ίδιο γραφείο (ABARES) ανέφερε ότι τα κέρδη από τις εξαγωγές μπορούν συνολικά να φτάσουν στο ύψος ρεκόρ των 48,16 δισεκατομμυρίων ευρώ για την περίοδο 2022-2023.\n\nΠρόκειται για μία αύξηση περίπου κατά 8% σε σύγκριση με την προηγούμενη πρόβλεψη που δημοσιοποιήθηκε τον Ιούνιο.\n\nΣτην Ανατολική Ακτή της Αυστραλίας κυριαρχεί το ωκεάνιο φαινόμενο Λα Νίνια, το οποίο συνοδεύεται τυπικά από μεγάλες βροχοπτώσεις κατά την τελευταία διετία. Παρά το γεγονός ότι προκαλεί πλημμύρες σε αρκετές περιοχές, το αναφερόμενο καιρικό φαινόμενο προκάλεσε βροχοπτώσεις που βοήθησαν την πορεία την φετινής σοδειάς στην ανατολική ζώνη καλλιέργειας σιταριού της Αυστραλίας.\n\nΣύμφωνα με την εκτίμηση του ABARES, αναμένεται παραγωγή 32,2 εκατομμυρίων τόνων σιταριού και 6,6 εκατομμυρίων τόνων ελαιοκράμβης, με την παραγωγή αυτή, να είναι λίγο μικρότερη από την περσινή παραγωγή ρεκόρ. Η παραγωγή κριθαριού αναμένεται να φτάσει συνολικά στους 12,3 εκατομμύρια τόνους, ως η τέταρτη μεγαλύτερη που έχει καταγραφεί στα σχετικά αρχεία.\n\n“Η προοπτική της χειμερινής σοδειάς στην Αυστραλία είναι πολλά υποσχόμενη στις αρχές της άνοιξης. Οι εκτιμήσεις αναφέρουν μία σοδειά 55,5 εκατομμυρίων τόνων,” ανέφερε σε μία ανακοίνωσή του ο Τζάρεντ Γκρίνβιλ εκτελεστικός διευθυντής του ABARES.\n\nΗ θετική εκτίμηση για την πορεία της φετινής σοδειάς των σιτηρών στην Αυστραλία μπορεί να χαλαρώσει την ένταση μετά τη μείωση της εξαγωγής σιτηρών από την Ουκρανία ως συνέπεια της ρωσικής στρατιωτικής εισβολής. Η Ουκρανία έχει παραδοσιακά ηγετική θέση στις εξαγωγές σιτηρών σε παγκόσμιο επίπεδο.\n\nΟ πόλεμος στην Ουκρανία μείωσε τις εξαγωγές σε παγκόσμιο επίπεδο, προκαλώντας αύξηση των τιμών και ανησυχίες για μία επισιτιστική κρίση.\n\nΠαρά το γεγονός ότι αναμένεται να επικρατήσουν συνθήκες καιρού που ευνοούν την περίοδο της καλλιέργειας, η ανοδική πορεία του πληθωρισμού σε παγκόσμιο επίπεδο, η νωθρή κινεζική οικονομία, αλλά και οι αυξανόμενες τιμές των λιπασμάτων και του αγροτικού εξοπλισμού είναι ενδεχόμενο να περιορίσουν σε κάποιο βαθμό τη θετική προοπτική της μεγάλης σοδειάς, σύμφωνα με τον Γκρίνβιλ.\n\nΣύμφωνα με τον ίδιο, στις τελευταίες προβλέψεις για την πορεία της παραγωγής σιτηρών στην Αυστραλία έχουν συνυπολογιστεί η μείωση της παγκόσμιας οικονομικής ανάπτυξης, αλλά και η πιθανότητα ενός τρίτου κύματος του Λα Νίνια, ενδεχόμενο που καταγράφεται μία φορά κάθε 30 χρόνια.\n\nΣύμφωνα με την Μετεωρολογική Υπηρεσία της Αυστραλίας, η χώρα βρίσκεται αντιμέτωπη σε ποσοστό 70% με το ενδεχόμενο επιστροφής του Λα Νίνια την άνοιξη.\n\nΠηγή: ΑΠΕ-ΜΠΕ",
    "ΒΊΝΤΕΟ : Αυστραλία: Διχασμός για τη βασίλισσα Ελισάβετ": "περισσότερα από Κόσμος",
    "Στην Αυστραλία διεξάγεται το πιο ανατριχιαστικό και χρήσιμο πείραμα": "Το ρητό dead men tell no stories είναι αυτό που οδηγεί σε πολλές περιπτώσεις τους εγκληματίες στην αφαίρεση μιας ζωής. Δυστυχώς γι’αυτούς ένα πτώμα έχει πολλά να πει και σε πολλές περιπτώσεις είναι αυτό που οδηγεί στην εξιχνίαση του εγκλήματος πριν καν αποσπαστεί η ομολογία του δράστη.\n\nΗ εξέταση ενός πτώματος μπορεί να δείξει πολύ αναλυτικά όλο το χρονολόγιο του εγκλήματος, όμως το πρόβλημα που έχουν να αντιμετωπίσουν οι αρχές είναι η έλλειψη δεδομένων γύρω από τους νέους τρόπους που εφαρμόζουν οι εγκληματίες στην απόρριψη ενός πτώματος. Τα διαθέσιμα δεδομένα που υπάρχουν είναι για την πορεία της αποσύνθεσης ενός πτώματος στον αέρα ή θαμμένο στο χώμα. Πλέον τα περισσότερα πτώματα κρύβονται μέσα σε βαλίτσες ή πετιούνται μέσα σε κάδους και αυτό επηρεάζει τον ρυθμό της αποσύνθεσης.\n\nΟ ρυθμός της αποσύνθεσης επίσης εξαρτάται από τη θερμοκρασία και την υγρασία και ανάλογα με την βαλίτσα και το μέρος που αυτή βρίσκεται, μπορεί να μπερδέψει τις αρχές στην προσπάθειά τους να φτιάξουν ένα χρονολόγιο του εγκλήματος. Αυτή ήταν η αιτία που οδήγησε σε αυτό το, μάλλον μακάβριο στην όψη, πείραμα.\n\nΤο τμήμα εγκληματολογίας του Murdoch University στην Αυστραλία, τοποθέτησε 70 γουρουνάκια που είχαν την ατυχία να γεννηθούν νεκρά, άρα δεν θανατώθηκε κάποιο επίτηδες για το πείραμα, μέσα σε βαλίτσες και κάδους σκουπιδιών σε διάφορες πιθανές παραλλαγές περιβάλλοντος που έχουν παρατηρηθεί σε σημεία που έχουν βρεθεί πραγματικά πτώματα.\n\nΗ μελέτη της αποσύνθεσης αυτών των ζώων θα δώσει απαντήσεις ακόμα και σε ανεξιχνίαστα εγκλήματα που δεν είναι σαφές το πότε έχουν γίνει ώστε να αποκλειστούν ύποπτοι και ελεγχθούν άλλοθι.",
    "«Εκτοξεύτηκαν» οι αξίες των σπιτιών τα τελευταία 30 χρόνια στην Αυστραλία": "Οι αξίες των σπιτιών στη Μελβούρνη, το Σίδνεϊ και το Χόμπαρτ, σχεδόν πενταπλασιάστηκαν τα τελευταία 30 χρόνια, με πολλούς ομογενείς μας να νιώθουν δικαιωμένοι για την επιλογή τους να επενδύσουν τους κόπους μίας ζωής, με προτεραιότητα να βάλουν ένα… κεραμίδι επάνω από το κεφάλι τους.\n\nΣύμφωνα με τα στοιχεία της εξειδικευμένης στα ακίνητα, CoreLogic, τα οποία δημοσίευσε η The Age, αυτές τις τρεις δεκαετίες, καταγράφηκαν και πτώσεις στην αγορά. Αλλά σε γενικές γραμμές ήταν βραχείες, ενώ στη συνέχεια ακολούθησε σταθεροποίηση και μετά ανάπτυξη.\n\nΕπί της παρούσης, υπενθυμίζεται, σημειώνεται υποχώρηση της αξίας των σπιτιών, μετά από τις αυξήσεις σε επίπεδα ρεκόρ εν μέσω της πανδημίας, καθώς το χρήματα καθίσταται πιο «ακριβό», λόγω της ανόδου των επιτοκίων της Αποθεματικής Τράπεζας (RBA), που έχει ως συνέπεια και τη μείωση της ζήτησης για στεγαστικά δάνεια.\n\nΟι οικονομολόγοι των μεγαλύτερων τραπεζών της Αυστραλίας εκτιμούν ότι η πτώση θα είναι, κατά μέσο όρο 15%-20% εντός διετίας.\n\nΑξιοσημείωτο είναι ακόμη ότι τα στοιχεία της CoreLogic δεν επιβεβαιώνουν την αντίληψη ότι η αξία ενός σπιτιού «σώνει και καλά», διπλασιάζεται κάθε δεκαετία. Δεν είναι ο κανόνας, αλλά μπορεί να συμβεί, σημειώνουν οι ειδικοί.\n\nΣε κάθε περίπτωση, οι ιδιοκτήτες μπορούν να χαμογελούν. Σε 30 χρόνια η μέση αξία ενός σπιτιού στην Αυστραλία αυξήθηκε κατά 382%, ενώ σε μία 10ετία, έως τον Ιούλιο φέτος, η αύξηση ήταν 72%.\n\nΗ Μελβούρνη κατέχει το ρεκόρ, με μέση -πάντα- άνοδο 459% σε τρεις δεκαετίες, ή 5,9% ετησίως. Σε ορισμένα προάστια μάλιστα η αύξηση ξεπέρασε και το 700%.\n\nΣτο Yarra, όπως εντάσσονται, στατιστικά για τη συλλογή στοιχείων, Fitzroy, Carlton North και Richmond η άνοδος ήταν 779%. Στο Δήμο Μελβούρνης ήταν 760%, στο Boroondara 734% και στο Maribyrnong 710%.\n\nΣτο Σίδνεϊ, κατά μέσο όρο, η άνοδος ήταν 449% και στο Χόμπαρτ 399%. Οι τιμές διπλασιάστηκαν στις δύο αυτές πόλεις σε μία 10ετία, ξεπερνώντας τη Μελβούρνη (69% στο αντίστοιχο διάστημα).\n\nΗ επαρχία της Τασμάνια ήταν η μόνη αγορά όπου οι τιμές αυξήθηκαν περισσότερο από το διπλάσιο τα τελευταία 10 χρόνια (+104%).\n\nΠερθ και Ντάργουιν, είχαν αντίστοιχες αυξήσεις, αλλά την προηγούμενη 10ετία.\n\nΟ διευθυντής έρευνας της CoreLogic, Tim Lawless, εξήγησε ότι η Μελβούρνη ωφελήθηκε από πιο «συνεπή» άνοδο των αξιών σε σχέση με το Σίδνεϊ, εδώ και 30 χρόνια, λόγω της πιο ισχυρής αύξησης του πληθυσμού και σχετικά πιο «ήπιες» προκλήσεις ως προς τις τιμές ακινήτων.\n\nΑκόμη, σύμφωνα με τα στοιχεία, οι αυξήσεις στις τιμές των σπιτιών ήταν αρκετά μεγαλύτερες, σε σχέση με αυτές των διαμερισμάτων, στις περισσότερες περιοχές.\n\nΣε αυτές τις τρεις δεκαετίες καταγράφηκαν 6 «κύκλοι» ανόδου και πτώσης των αξιών σε όλη τη χώρα, ανέφερε ο κ. Lawless, σε εξάρτηση από τη φορολογική πολιτική, τις αποφάσεις νομισματικής πολιτικής (RBA), οικονομικές κρίσεις, «πακέτα» ενίσχυσης και ευρύτερες οικονομικές συνθήκες. Κάθε Πολιτεία -και περιοχή- είχε διακυμάνσεις, αντίστοιχα.",
    "Στην Αυστραλία ο Μπούγλας για το Π.Π. Δρόμου": "Περισσότεροι από 1.000 ποδηλάτες προερχόμενοι από 70 έθνη θα λάβουν μέρος στο Παγκόσμιο Πρωτάθλημα Ποδηλασίας Δρόμου, διεκδικώντας ένα χρυσό μετάλλιο και την πολυπόθητη «rainbow jersey». Μεταξύ αυτών και ο Έλληνας Πρωταθλητής, Γιώργος Μπούγλας. Ο έμπειρος ποδηλάτης αναχώρησε μαζί με τον Ομοσπονδιακό προπονητή Φώτη Ζέγκλη για το Wollongong της Αυστραλίας, προκειμένου να αγωνιστεί την επομένη Κυριακή (25/9) στον αγώνα αντοχής με απόσταση 266,9 χλμ, διεκδικώντας το καλύτερο δυνατό αποτέλεσμα!\n\nΟ Γιώργος Μπούγλας διανύει περίοδο εξαιρετικής φόρμα το τρέχον έτος και παρά τις όποιες ατυχίες είχε σε αυτό, κατάφερε να διατηρηθεί σε πολύ καλή κατάσταση. Ο πρωταθλητής Ελλάδας στην αντοχή για το 2022 κατά την διάρκεια της αναχώρησής τους δήλωσε: «Είμαι πολύ χαρούμενος που θα εκπροσωπήσω την Ελλάδα σε μία διοργάνωση της οποίας το βεληνεκές αγγίζει όλα τα μήκη και πλάτη της υφηλίου. Οι διαδρομές είναι απαιτητικές, θα προσπαθήσω για το καλύτερο δυνατό αποτέλεσμα».\n\nΑξίζει να σημειωθεί ότι η διοργάνωση του Παγκοσμίου Πρωταθλήματος αποτελεί ένα από τα πέντε κορυφαία αθλητικά γεγονότα και το παρακολουθούν περισσότεροι από 300 εκατομμύρια θεατές σε όλο τον κόσμο! Θα είναι ένα γεγονός διαφορετικό από οτιδήποτε έχει βιώσει ποτέ η πόλη Wollongong. Ξεχωριστό θέαμα αναμένεται ν’ απολαύσουν οι οπαδοί της ποδηλασίας που θα βρεθούν στην Αυστραλία. Ιδιαίτερα την τελευταία ημέρα του Παγκοσμίου Πρωταθλήματος, όπου τα τελευταία χιλιόμετρα του αγώνα θα εξελιχθούν εντός των δρόμων της πόλης, σε μία τεχνική διαδρομή, που οποία οδηγεί από το Mount Ousley Road προς το Mount Pleasant και είναι ιδιαίτερα σκληροτράχηλη. Η μέση κλίση εκεί είναι στο 7,7% και η μέγιστη στο 14%!\n\nΕκκίνηση τα ξημερώματα της Κυριακής\n\nΤο πρόγραμμα αγώνων του Παγκόσμιου Πρωταθλήματος Δρόμου περιλαμβάνει 11 αγώνες οι οποίοι θα ολοκληρωθούν σε διάστημα οκτώ ημερών. Αρχής γενόμενης από τα ξημερώματα της Κυριακής με την ατομική χρονομέτρηση των γυναικών (02:30 ώρα Ελλάδας). Σύσσωμη η οικογένεια της ελληνικής ποδηλασίας εύχεται καλή επιτυχία στον Έλληνα Πρωταθλητή του Κρόνου Νίκαιας, Γιώργο Μπούγλα.\n\nΠοιο είναι το Wollongong\n\nΤο Γούλονγκονγκ, ανεπισήμως αναφερόμενο και ως «Γκονγκ», είναι παραθαλάσσια πόλη στη Νέα Νότια Ουαλία της Αυστραλίας. Βρίσκεται στην περιοχή Ιλαγουάρα, 68 χιλιόμετρα νότια από το κέντρο του Σίδνεϊ. Το όνομα «Γούλονγκονγκ» σημαίνει «θάλασσες του Νότου» στην τοπική γλώσσα των Αβορίγινων, τη θαραγουάλ. Ωστόσο έχουν προταθεί και άλλες ετυμολογήσεις, όπως «μεγάλη γιορτή των ψαριών», «σκληρό έδαφος κοντά στο νερό», «τραγούδι της θάλασσας», «ήχος των κυμάτων» και «πέντε νησιά».",
    "Σπείρα Μολδαβών παρασκεύαζε αναβολικά στην Ελλάδα και τα έστελνε και στην Αυστραλία": "Σπείρα Μολδαβών που παρασκεύαζε και διακινούσε παράνομα αναβολικά και άλλα φαρμακευτικά σκευάσματα, στην Ελλάδα και το εξωτερικό, εξαρθρώθηκε από τη διεύθυνση Οικονομικής Αστυνομίας κατά την διάρκεια μεγάλης αστυνομικής επιχείρησης, που πραγματοποιήθηκε με τη συμμετοχή και στελέχους της Europol, σε Μαρούσι και Γλυφάδα. Σημειώνεται ότι, όπως εκτιμά η ΕΛΑΣ, τα έσοδα από την παράνομη δραστηριότητα της εγκληματικής οργάνωσης, καθώς και η συνολική αξία των κατασχεθέντων σκευασμάτων, ανέρχονται σε δεκάδες εκατομμύρια ευρώ.\n\nΚατά την αστυνομική επιχείρηση συνελήφθη 35χρονος Μολδαβός, σε βάρος του οποίου σχηματίστηκε δικογραφία για τα αδικήματα της εγκληματικής οργάνωσης, της πλαστογραφίας, καθώς και για παραβάσεις των νομοθεσιών για τη νομιμοποίηση εσόδων από εγκληματικές δραστηριότητες και για τον ερασιτεχνικό και επαγγελματικό αθλητισμό. Στη δικογραφία που σχηματίστηκε, περιλαμβάνονται ακόμα πέντε ομοεθνείς του, μέλη της εγκληματικής οργάνωσης.\n\nΣύμφωνα με την διεύθυνση Οικονομικής Αστυνομίας, η σπείρα δρούσε από το 2015, ενώ η μεθοδολογία της ήταν η εξής: Τα μέλη της είχαν σχηματίσει δύο τριμελείς πυρήνες, σε Αττική και Θεσσαλονίκη, ενώ είχαν και άλλους συνεργάτες σε Ευρώπη, Η.Π.Α και Ασία. Παρασκεύαζαν τα αναβολικά σε τρεις αποθηκευτικούς χώρους σε Αττική και Θεσσαλονίκη, ενώ προμηθεύονταν τις πρώτες ύλες από τη Μολδαβία και τη Βουλγαρία, μέσω ταξιδιωτικού γραφείου και εταιρειών ταχυμεταφορών.\n\nΤα σκευάσματα τα εμπορεύονταν μέσω ιστοσελίδων που διαχειρίζονταν τα μέλη της οργάνωσης, καθώς και μέσω κρυπτογραφημένων διευθύνσεων ηλεκτρονικής αλληλογραφίας. Οι κατηγορούμενοι τοποθετούσαν τα παράνομα σκευάσματα σε δέματα, με στοιχεία αποστολέων ανύπαρκτα πρόσωπα και εταιρείες, ενώ μετέφεραν τα δέματα με οχήματα της οργάνωσης και πραγματοποιούσαν την αποστολή τους μέσω ελληνικών εταιρειών ταχυμεταφορών, δηλώνοντας ψευδή στοιχεία αποστολέα.\n\nΠαράλληλα, χρησιμοποιούσαν για τις πληρωμές, εταιρείες μεταφορών χρημάτων, ενώ για την περαιτέρω διακίνηση των εγκληματικών εσόδων, τη μέθοδο πληρωμών «Hawala».\n\nΣημειώνεται ότι η δράση της σπείρας επεκτεινόταν και στο εξωτερικό. Συγκεκριμένα, σε ΗΠΑ, Βρετανία, Βέλγιο Γερμανία, Καναδά, Γαλλία, Ιταλία, Ισπανία, Ολλανδία, Ρουμανία, Χιλή, Μολδαβία, Κίνα, Ισραήλ, Λίβανο, Κολομβία, Σιγκαπούρη, Ιρλανδία και Αυστραλία.\n\nΣε αστυνομικές έρευνες που πραγματοποιήθηκαν στους δύο αποθηκευτικούς χώρους – παρασκευαστήρια, βρέθηκαν και κατασχέθηκαν, σύμφωνα με την ΕΛΑΣ: 2.473.000 τεμάχια παράνομων αναβολικών και άλλων φαρμακευτικών σκευασμάτων (αμπούλες – δισκία – φιαλίδια) εξοπλισμός παρασκευής και είδη συσκευασίας, 3 κινητά τηλέφωνα, 2 φορητοί υπολογιστές και πλήθος φορητών ψηφιακών μέσων αποθήκευσης, αυτοκίνητο, δέματα έτοιμα προς αποστολή, πλήθος εγγράφων τραπεζικών συναλλαγών, αποδεικτικών αποστολής και χειρόγραφων σημειώσεων.\n\nΟ συλληφθείς, με τη δικογραφία που σχηματίστηκε σε βάρος του, οδηγήθηκε στην αρμόδια εισαγγελική Αρχή και παραπέμφθηκε σε κύρια ανάκριση.",
    "Υψηλότερες των εκτιμήσεων οι πωλήσεις λιανικής στην Αυστραλία": "Οι πωλήσεις λιανικής στην Αυστραλία τον Ιούλιο ήταν πολύ ισχυρότερες από ό,τι αναμενόταν, υπογραμμίζοντας την ανθεκτικότητα των καταναλωτών εν όψει των κατακόρυφα αυξημένων επιτοκίων και μιας μεγάλης αύξησης στο κόστος διαβίωσης φέτος.\n\nΟ τζίρος λιανικής αυξήθηκε 1,3% τον Ιούλιο, στη μεγαλύτερη αύξηση του τετραμήνου, σύμφωνα με τη στατιστική υπηρεσία της Αυστραλίας.\n\nΟι εκτιμήσεις έκαναν λόγο για αύξηση 0,3%.\n\nΗ άνοδος του Ιουλίου έρχεται μετά από μια αύξηση 0,2% τον Ιούνιο και 0,7% τον Μάιο.\n\nΤα πολυκαταστήματα σημείωσαν τη μεγαλύτερη άνοδο των πωλήσεων τον Ιούλιο, υψηλότερα 3,8%, και ακολουθούν τα είδη ρουχισμού, υπόδησης και προσωπικών αξεσουάρ, οι πωλήσεις των οποίων αυξήθηκαν 3,3%.\n\nΟι πωλήσεις σε καφέ, εστιατόρια και takeaway υπηρεσίες, αυξήθηκαν 1,8%.\n\nΗ αύξηση στις πωλήσεις λιανικής έρχεται παρά την αύξηση των επιτοκίων από την κεντρική τράπεζα της Αυστραλίας με υψηλή ταχύτητα για να περιορίσει τη μεγαλύτερη άνοδο του πληθωρισμού των τιμών καταναλωτή εδώ και μια γενιά.",
    "Αυστραλία: 14χρονος έσπασε μυστικό κωδικό τεσσάρων επιπέδων σε συλλεκτικό νόμισμα σε 1 ώρα": ". Royal Australian Mint\n\nΈνα αγόρι,14 ετών, έσπασε τον μυστικό κωδικό τεσσάρων επιπέδων που ήταν αποτυπωμένος σε ένα αναμνηστικό νόμισμα των 50 λεπτών που κυκλοφόρησε από την υπηρεσία κυβερνοασφάλειας και των ξένων πληροφοριών της Αυσραλίας η οποία γιορτάζει την 75η επέτειό της.\n\nΤο περιορισμένης έκδοσης αναμνηστικό νόμισμα κυκλοφόρησε την περασμένη Πέμπτη (1/9 ) σε 50.000 κομμάτια. Το νόμισμα αυτό η υπηρεσία κυβερνοασφάλειας και ξένων πληροφοριών της Αυστραλίας συνεργάστηκε με το Αυστραλιανό νομισματοκοπείο και σχεδίασαν ένα νόμισμα με μυστικό κωδικό τεσσάρων επιπέδων, αναφέρει το Abc.net.au.\n\nΔιαφήμιση\n\nΗ διευθύντρια του νομισματοκοπείου είπε μάλιστα ότι αν κάποιος σπάσει και τα τέσσερα επίπεδα του κώδικα, «να κάνει αίτηση για δουλειά».\n\nΈνας 14χρονος από την Τασμανία κατάφερε όμως και έσπασε τον κωδικό του νομίσματος «σε λίγο περισσότερο από μία ώρα».\n\n. Royal Australian Mint\n\nΟ εθνικός ραδιοτηλεοπτικός σταθμός της Αυστραλίας αναφέρει: «Η ASD ανέφερε ότι τα τέσσερα διαφορετικά επίπεδα κρυπτογράφησης του νομίσματος ήταν σταδιακά όλο και πιο δύσκολο να λυθούν και ότι θα μπορούσαν να βρεθούν ενδείξεις και στις δύο πλευρές, αλλά η γενική διευθύντρια της ASD Ράσελ Νόμπλε ανέφερε σε μια ομιλία στο Ινστιτούτο Lowy την Παρασκευή ότι ένας 14χρονος τα κατάφερε μέσα σε λίγο περισσότερο από μία ώρα.\n\nΔιαφήμιση\n\n«Απλά απίστευτο. Μπορείτε να φανταστείτε να είστε η μαμά του»;\n\n«Ελπίζουμε λοιπόν να τον συναντήσουμε σύντομα… για να τον στρατολογήσουμε…».\n\nTo commemorate our #75YearsOfASDHistory, today we are excited to unveil a limited edition 50c commemorative coin. The coin, designed in collaboration with @RoyalAustMint will be a keepsake for years to come. Learn more about our anniversary coin at https://t.co/zdWpcQP8IG pic.twitter.com/DiHIaOi5c1 — Australian Signals Directorate (@ASDGovAu) September 1, 2022\n\nΤην Παρασκευή αποκάλυψε επίσης ότι υπήρχε και ένα πέμπτο επίπεδο κρυπτογράφησης στο νόμισμα το οποίο δεν είχε σπάσει κανείς ακόμα.",
    "Αυστραλία: Πρόσφυγες διαδηλώνουν για μόνιμη βίζα": "Η κυβέρνηση έχει υποσχεθεί να καταργήσει τις προσωρινές βίζες, αλλά δεν έχει δώσει χρονοδιάγραμμα.\n\nThe Press Project\n\n\n\n\n\nΟι πρόσφυγες στην Αυστραλία εντείνουν την πίεση στην κυβέρνηση του Πρωθυπουργού Άντονι Αλμπανέζε να εκπληρώσει την υπόσχεσή του να τους δώσει μόνιμες βίζες που θα τους επέτρεπε να εργαστούν, να σπουδάσουν και να ζήσουν μια πιο φυσιολογική ζωή.\n\nΌπως μεταδίδει το Al Jazeera, περισσότεροι από 1.000 πρόσφυγες, συνήγοροι και ακτιβιστές συγκεντρώθηκαν στο Κοινοβούλιο την Τρίτη για να πιέσουν για την υπόθεσή τους.\n\nΑυτή τη στιγμή, υπάρχουν 31.000 πρόσφυγες που ζουν στην Αυστραλία με διάφορες προσωρινές βίζες που θέτουν όρια στη ζωή τους – είτε πρόκειται για εργασία, σπουδές είτε για οικογενειακές σχέσεις. Πολλοί εργοδότες δεν δέχονται τις προσωρινές βίζες, ενώ μια σειρά κοινωνικών παροχών και δικαιωμάτων απαιτούν μόνιμη βίζα.\n\nΚατά τη διάρκεια της διαμαρτυρίας, ο υπουργός Μετανάστευσης, Ιθαγένειας, Υπηρεσιών Μεταναστών και Πολυπολιτισμικών Υποθέσεων της Αυστραλίας Andrew Giles, δημοσίευσε μια δήλωση στα μέσα κοινωνικής δικτύωσης, επαναλαμβάνοντας την υπόσχεση της κυβέρνησης για αντικατάσταση των προσωρινών από μόνιμες βίζες, και λέγοντας ότι θα εκπληρωθεί «το συντομότερο δυνατό»."
}