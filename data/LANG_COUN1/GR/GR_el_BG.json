{
    "Βουλγαρία: Επιχορήγηση για καινοτομία και πράσινη μετάβαση στις ΜμΕ": "Σε ομιλία του σε συνέδριο για τις μικρομεσαίες επιχειρήσεις και την πράσινη μετάβαση σήμερα, στη Σόφια, ο υπουργός Καινοτομίας και Ανάπτυξης Αλεξάντερ Πούλεφ δήλωσε ότι υπάρχουν χρήματα για την καινοτομία και την πράσινη μετάβαση στις μικρές και μεσαίες επιχειρήσεις. Οι πόροι θα προέλθουν από τρείς διαύλους.\n\nΟ πρώτος δίαυλος είναι το Εθνικό Σχέδιο Ανάκαμψης και Ανθεκτικότητας, που είναι ήδη ανοιχτό για αιτήσεις. Οι επιχειρήσεις μπορούν να λάβουν 520 εκατομμύρια λέβα για πράσινα έργα, από τα οποία τα 200 εκατομμύρια θα φτάσουν στα ταμεία τους έως το τέλος του έτους. Το επίκεντρο είναι στα προγράμματα για ανανεώσιμες πηγές ενέργειας στις μικρομεσαίες επιχειρήσεις, συγκεκριμένα φωτοβολταϊκές εγκαταστάσεις με μπαταρίες αποθήκευσης ενέργειας. Τα άλλα 320 εκατομμύρια λέβα προορίζονται για μέσα χρηματοοικονομικής εγγύησης και προγράμματα κυκλικής οικονομίας.\n\nΟ δεύτερος δίαυλος είναι το πρόγραμμα Ανταγωνιστικότητας και Καινοτομίας με συνολικό προϋπολογισμό 3 δισεκατομμυρίων λέβα. Αυτό περιλαμβάνει πόρους για την επίλυση των προκλήσεων όπως η ενεργειακή απόδοση και η εισαγωγή των ανανεώσιμων πηγών ενεργείας και της κυκλικής οικονομίας.\n\nΟ τρίτος δίαυλος είναι η Έρευνα, η Καινοτομία και η Ψηφιοποίηση για το Πρόγραμμα Έξυπνος Μετασχηματισμός, με έναν προϋπολογισμό 2 δισεκατομμυρίων λέβα. “Μαζί με αυτό, θα ζητήσουμε τη συνεργασία των επιχειρήσεων με την επιστημονική και την ερευνητική κοινότητα”, διευκρίνισε ο υπουργός.\n\nΤο θέμα του σημερινού συνεδρίου είναι “Μικρομεσαίες επιχειρήσεις, Επιχειρήσεις Κοινωνικής Οικονομίας, Βιοτεχνίες, Ελεύθερα Επαγγέλματα: Ευκαιρίες και Προκλήσεις της Πράσινης Μετάβασης”. Η υψηλού επιπέδου εκδήλωση διοργανώνεται από την Ευρωπαϊκή Οικονομική και Κοινωνική Επιτροπή και την Βουλγαρική Ένωση Βιομηχανικού Κεφαλαίου.",
    "Βουλγαρία: Ρωσόφιλοι έδειξαν την υποστήριξή τους στον Πούτιν": "Στη Βουλγαρία, οι ρωσόφιλοι τιμούν τον Βλαντιμίρ Πούτιν φορώντας μπλουζάκια που δείχνουν ρωσικές αρκούδες, κυματίζουν σημαίες με το «Ζ», το σύμβολο της ρωσικής νίκης και κρατούν φωτογραφίες του Πούτιν ψηλά. Ο πόλεμος της Ουκρανίας δεν πτόησε τους Βούλγαρους ρωσόφιλους, οι οποίοι συγκεντρώθηκαν το Σαββατοκύριακο για να δείξουν την υποστήριξή τους\n\n«Αν είναι το τίμημα για την απελευθέρωση όλων των ανθρώπων που κρατούνται γενικά στη Βουλγαρία... τώρα είμαστε σαν τα πειραματόζωα των Αμερικανών και είναι γεγονός, έχετε δει ότι έχουν εργαστήρια σε όλο τον κόσμο. Και αν το τίμημα είναι πυρηνικός πόλεμος, τότε είμαι υπέρ αυτού», δήλωσε ένας 60χρονος.\n\n«Έχω επαφή με πολλούς ανθρώπους και όταν τους ρωτάω λένε ότι είμαστε όλοι υπέρ της Ρωσίας, μόνο που οι ηγέτες δεν είναι. Και πώς αφήνουμε αυτούς τους πέντε ανθρώπους να μας διατάζουν έτσι;», λέει μια από τις συγκεντρωμένες.\n\n«Αυτή είναι η μόνη εγγύηση ότι η Δύση δεν θα επιτεθεί. Γιατί είναι πολύ καλύτερο να έχουμε πυρηνικά όπλα και να μην επιτίθεται ο ένας στον άλλο από φόβο για αυτά, παρά να μην τα έχουμε και να έχουμε το ένα τρίτο του κόσμου χωρίς αυτά και να έχουμε δεκάδες, ακόμη και εκατοντάδες εκατομμύρια θύματα», υποστήριξε ένας 17χρονος.\n\nΡωσόφιλοι συγκεντρώθηκαν για την ετήσια συνάντησή τους στο φράγμα Κοπρίνκα κοντά στο Καζανλάκ\n\nΤο βαλκανικό κράτος, μέλος της Ε.Ε. και του ΝΑΤΟ αλλά και με ιστορικά στενούς δεσμούς με τη Ρωσία εξακολουθεί να έχει πολλούς πολίτες νοσταλγούς του πρώην κομμουνιστικού καθεστώτος.\n\nΟι περισσότεροι μεσήλικες Βούλγαροι έμαθαν ρωσικά στο σχολείο, κατανοούν τη γλώσσα και κάποιοι παρακολουθούν τακτικά ρωσικά νέα. Οι δύο χώρες μοιράζονται στενούς πολιτισμικούς δεσμούς, το κυριλλικό αλφάβητο και τον ορθόδοξο χριστιανισμό. Στα κομμουνιστικά χρόνια, η Σόφια θεωρούνταν ο πιο ένθερμος σύμμαχος της Μόσχας.",
    "Nations League: Πήρε το βαλκανικό ντέρμπι η Βουλγαρία, το... χαβά του ο Κβαρατσχέλια και η Γεωργία!": "Στην αυλαία του 4ου ομίλου της Γ' κατηγορίας του Nations League, η Βουλγαρία νίκησε τη Βόρεια Μακεδονία στα Σκόπια (1-0 με σκόρερ τον Ντεσπότοφ), παίζοντας με πάικτη παραπάνω για 80' λεπτά σε μία αναμέτρηση με μεγάλη ένταση και σκληρά μαρκαρίσματα. Έκλεισε με νίκη η πρωτοπόρος Γεωργία (2-1 το Γιβραλτάρ), με τον «δαιμόνιο» Κβαρατσχέλια να βρίσκει ξανά δίχτυα.\n\nΩς είθισται. Όπερ και εγένετο το βράδυ της Δευτέρας (26/9) στα Σκόπια. Ένταση, σκληρά μαρκαλίσματα, αποβολές, τεταμένη ατμόσφαιρα, πολλές κάρτες και γκολ. Κάπως έτσι ήταν και η εικόνα του αγώνα ανέμεσα στηγια την 6και τελευταία αγωνιστική του τέταρτου ομίλου της Γ’ Κατηγορίας του, με τους Βούλγαρους να επικρατούν στο… νήμα μεκαι να καταλαμβάνουν εν τέλει τη δεύτερη θέση.\n\nΣτο πρώτο ημίχρονο, μόνο ποδόσφαιρο δεν παίχτηκε, με το ματς να «μυρίζει μπαρούτι» από τα πρώτα λεπτά. Τα αντιαθλητικά μαρκαρισματα διαδέχονταν εκατέρωθεν το ένα το άλλο, μέχρι που στο 13’, ο Τοντορόσκι ξέφυγε ακόμα περισσότερο, χτυπώντας με τι τάπες προτεταμένες τον Πέτκοφ στο γόνατο. Το μαρκάρισμα αυτό ήταν που ανάγκασε τον Βάινμπέργκερ να τον αποβάλει με απευθείας κόκκινη κάρτα και να αλλάξει την αρριθμητική ισορροπία στον αγώνα. Οι δυο ομάδες συνέχισαν νωθρά, δεν βρήκαν ποτέ ρυθμό και έτσι οδηγήθηκαν χωρίς σκορ στην ανάπαυλα.\n\nΤα πάντα άλλαξαν πέντε λεπτά μετά την έναρξη του δευτέρου ημιχρόνου. Οι γηπεδούχοι είχαν ανέβει στην αντίπαλη περιοχή για μια στημένη φάση, οι Βούλγαροι χτύπησαν στην κόντρα και με τον Ντεσπότοφ «άνοιξαν» το σκορ, τιμωρώντας το κακό αμυντικό τρανζίσιον των Βορειομακεδόνων (50').\n\nΑπό εκεί και πέρα οι δυο ομάδες έχασαν πολλές ευκαιρίες για να δώσουν μεγαλύτερη έκταση στο σκορ, όμως καμία δεν τα κατάφερε και έτσι το τελικό 1-0 για την ομάδα του Κρίσταγιτς, σήμανε και την κατάληψη της δεύτερης θέσης. Κάτι που ίσως αποβεί άκρως σημαντικό μελλοντικά και αφού ολοκληρωθούν τα προκριματικά.\n\nΣτο άλλο ματς του ομίλου, νικηφόρα συνέχισε η πρωτοπόρος και προβιβασμένη Γεωργία κερδίζοντας με 2-1 το Γιβραλτάρ εκτός έδρας, σε ένα αδιάφορο ματς. Ο «καυτός» άσος της Νάπολι, Κβίτσα Κβαρατσχέλια χρίστηκε και πάλι σκόρερ, αυτή τη φορά από την άσπρη βούλα (19’). Αυτό ήταν το 5ο γκολ του ταλαντούχου εξτρέμ σε έξι ματς σε αυτόν τον όμιλο, βοηθώντας τα μέγιστα τη Γεωργία να ανέβει κατηγορία. Σκόρερ χρίστηκαν και οι Τσιταισβίλι (48’), με τον Ανεσλέι (75'). Όπως αναμενόταν, το Γιβραλτάρ είναι εκείνο που έπεσε στην 4η κατηγορία.\n\nΓεωργία 16 (16-3)Βουλγαρία 9 (10-8)Βόρεια Μακεδονία 7 (7-7)Γιβραλτάρ 1 (3-18)",
    "«Θησαυροί από τη Βουλγαρία», μεγάλο μέρος της έκθεσης περιοδεύει στη Βόρεια Αμερική": "Θησαυροί από τη Βουλγαρία» αποτελούν μέρος μιας περιοδεύουσας έκθεσης που εγκαινιάστηκε στο Ινστιτούτο Μελέτης του Αρχαίου Κόσμου της Νέας Υόρκης με τίτλο «Τελετουργία και Μνήμη: Τα Αρχαία Βαλκάνια και Πέρα από αυτά». Αυτός είναι ο πρώτος σταθμός της περιοδεύουσας έκθεσης, μέρος του έργου Field Museum of Natural History's First Kings of Europe ανακοίνωσε την Τετάρτη το Εθνικό Ιστορικό Μουσείο (NHM) της Βουλγαρίας.\n\nΗ έκθεση θα παραμείνει στη Νέα Υόρκη μέχρι τις 19 Φεβρουαρίου 2023 και μετά θα αναχωρήσει για το Σικάγο όπου θα εκτίθεται στο Μουσείο Field από τον Μάρτιο του 2023.\n\nΤο πρότζεκτ «Πρώτοι Βασιλείς της Ευρώπης» (\"First Kings of Europe\") είναι το πρώτο μεγάλης κλίμακας παράδειγμα συνεργασίας αυτού του είδους μεταξύ της Βόρειας Αμερικής και της Νοτιοανατολικής Ευρώπης, με τρία βουλγαρικά μουσεία να διαδραματίζουν κεντρικό ρόλο, ανέφερε το NHM. Οι συμμετέχοντες στο πρότζεκτ από τη βουλγαρική πλευρά περιλαμβάνουν επίσης το Περιφερειακό Ιστορικό Μουσείο της Βάρνας και το Περιφερειακό Ιστορικό Μουσείο Ruse.\n\nΞεκινώντας το ταξίδι τους πριν από 8.000 χρόνια κατά τη Νεολιθική Περίοδο και τελειώνοντας πριν από 2.500 χρόνια στον κόσμο των βασιλιάδων της Εποχής του Σιδήρου, οι επισκέπτες θα έχουν την ευκαιρία να δουν αρχαιολογικά ευρήματα που δεν έχουν εκτεθεί ποτέ στη Βόρεια Αμερική. Όπλα, κοσμήματα και εργαλεία λένε την ιστορία του πώς άνθρωποι απέκτησαν δύναμη και επιρροή συγκεντρώνοντας πλούτο και ελέγχοντας το εμπόριο, την τεχνολογία, τις τελετουργίες και τον πόλεμο, λένε οι διοργανωτές.\n\nΗ Βουλγαρία στέλνει ένα μεγάλο μέρος του θησαυρού Malomirovo - Zlatinitsa, συμπεριλαμβανομένου ενός χρυσού στέμματος, ενός χρυσού δαχτυλιδιού, και δύο ασημένιων ρυτών, ανέφερε το NHM στο βουλγαρικό πρακτορείο ειδήσεων (BTA). Αυτό αποτελεί σχεδόν το σύνολο των τάφων που ανακαλύφθηκαν στον τάφο ενός που ήταν πιθανώς Θρακιώτη αριστοκράτη. Ο θησαυρός Μπορόβο, που ανήκει στο Μουσείο Ruse, θα είναι επίσης μέρος της έκθεσης.",
    "Άρης: Με στόχο το «διπλό» στην Βουλγαρία – Οι επιλογές Καστρίτη": "Οι κίτρινοι θα αντιμετωπίσουν αύριο στις 18:00 τη Λιθουανική BC Wolves, με στόχο την πρόκριση στο FIBA EUROPE CUP.\n\nΟ Άρης ολοκλήρωσε την εν Ελλάδι προετοιμασία του για τον αγώνα με τους BC Wolves, ο οποίος θα διεξαχθεί στο Σαμόκοβ της Βουλγαρίας την Τρίτη 27/09 στις 18:00, για τα προκριματικά του FIBA Europe Cup.\n\nΣύμφωνα με το pressaris, το πρόγραμμα της Δευτέρας 26/09 περιλάμβανε μία μεσημεριανή προπόνηση, της οποίας προηγήθηκε η ανάλυση της λιθουανικής ομάδας, μέσω βίντεο.\n\nΗ αποστολή του Αρη αναχωρεί για τη Βουλγαρία και την απαρτίζουν οι:\n\nΝοά Χόρκλερ, Σεβέζ Γκούντγουιν, Ίσμαελ Σανόγκο, Βασίλης Τολιόπουλος, Σταύρος Σχίζας, Βασίλης Καββαδάς, Γιώργος Φίλλιος, JD Νότε, Γιάννης Σιδηροηλίας, Όμηρος Νετζήπογλου, Τζος Χάγκινς.",
    "Βουλγαρία: Το προσεχές Σάββατο η έναρξη της ροής φυσικού αερίου από την Ελλάδα μέσω του αγωγού IGB": "Το ερχόμενο Σάββατο, 1η Οκτωβρίου, μια νέα εποχή για τον ενεργειακό χάρτη της ΝΑ Ευρώπης ανατέλλει, με την έναρξη της ροής φυσικού αερίου από την Ελλάδα προς τη Βουλγαρία και από εκεί (αργότερα) στην υπόλοιπη Βαλκανική έως και την Ουκρανία, μέσω του ελληνοβουλγαρικού διασυνδετήριου αγωγού IGB.\n\nΣε πανηγυρική τελετή στη Σόφια θα «υποδεχθούν» τις πρώτες ποσότητες αερίου, προερχόμενου από το νότο, ηγέτες της Βαλκανικής αλλά και η πρόεδρος της Κομισιόν Ούρσουλα φον ντερ Λάιεν.\n\nΟ Βούλγαρος πρόεδρος Ρούμεν Ραντεφ έχει προσκαλέσει τον πρωθυπουργό της Ελλάδας Κυριάκο Μητσοτάκη, ο οποίος θα μεταβεί συνοδευόμενος από τον υπουργό Ενέργειας Κώστα Σκρέκα, τους προέδρους της Σερβίας και της Βόρειας Μακεδονίας Αλεξάντερ Βούτσιτς και Στέβο Πεντάροφσκι, τον πρωθυπουργό της Ρουμανίας Νικόλαε Τσιούκα και τον πρόεδρο του Αζερμπαϊτζάν Ιλχάμ Αλίγιεφ.\n\nΚαθώς πλησιάζει ένας δύσκολος ενεργειακά χειμώνας, η Βουλγαρία ενισχύει τις «δεξαμενές» της με αζέρικο φυσικό αέριο που θα καταφθάνει από την Ελλάδα. Ο αγωγός IGB, μήκους 182 χιλιόμετρων, ξεκινάει από την Κομοτηνή και εισέρχεται στο βουλγαρικό δίκτυο στην πόλη Στάρα Ζαγόρα. Σε πρώτη φάση θα μεταφέρει ετησίως 3 δισ. κ.μ. φυσικού αερίου, αλλά η συνολική δυναμικότητα μεταφοράς θα είναι 5 δισ. κυβικά μέτρα.\n\nΗ εμπορική λειτουργία του εγκαινιάζεται μεν με ροή αερίου από το Αζερμπαϊτζάν, που θα «πέφτει» στον IGB, στη διασταύρωσή του με τον διερχόμενο ΤΑΡ στην Κομοτηνή, για να συνεχίσει το «ταξίδι» προς τη Βουλγαρία και από εκεί, μέσω άλλων διασυνδετήριων αγωγών, στη Σερβία, τη Βόρεια Μακεδονία, τη Ρουμανία, τη Μολδαβία και την Ουκρανία-αργότερα, ίσως και παραπάνω.\n\nΩστόσο, από τα τέλη του 2023, στον ελληνοβουλγαρικό «σωλήνα» θα πέφτουν και σημαντικές ποσότητες από το υγροποιημένο LNG της Αλεξανδρούπολης, όπου θα φτάνει σε παγοκολώνες με δεξαμενόπλοια και θα επαναεριοποιείται στις υπό κατασκευή πλωτές εγκαταστάσεις FSRU.\n\nΑπό τη θαλάσσια εξέδρα, με ποντισμένους αγωγούς θα διοχετεύεται στον ΤΑΡ στη στεριά και λίγο παρακάτω, στο ύψος της Κομοτηνής, μέσω του IGB θα φεύγει για τις αγορές της ΝΑ Ευρώπης.\n\nΤον περασμένο Μάιο, στην Αλεξανδρούπολη συναντήθηκαν στα εγκαίνια της έναρξης κατασκευής του FSRU οι ηγέτες των άμεσα ενδιαφερόμενων χωρών της Βαλκανικής και εκεί ανακοινώθηκε η δέσμευση του κατασκευαστικού ομίλου ότι το έργο θα έχει ολοκληρωθεί έως τα τέλη του άλλου χρόνου, ενώ εξαγγέλθηκε και σχέδιο κατασκευής και δεύτερης εξέδρας επαναεριοποίησης LNG δυτικά της Αλεξανδρούπολης.\n\nΓίνεται σαφές, κατόπιν όλων αυτών, ότι η Ελλάδα καθίσταται πύλη εισόδου ενέργειας στη Νοτιοανατολική Ευρώπη, την οποία ταυτόχρονα βοηθάει στην επιχείρηση απεξάρτησής της από τις ρωσικές ενεργειακές πηγές.\n\nΟι χώρες της Βαλκανικής, έως τώρα, εξαρτώνται τα μέγιστα από το ρωσικό φυσικό αέριο και πετρέλαιο, με τη Βουλγαρία να καλύπτει το 90% των αναγκών της από την Ρωσία. Μάλιστα, η Μόσχα, λόγω της στάσης της Σόφιας στο Ουκρανικό, διέκοψε ήδη την παροχή φυσικού αερίου. Με την έναρξη της λειτουργίας του IGB, όμως, το ενεργειακό τοπίο αλλάζει και το ρωσικό μονοπώλιο «σπάει», με πρώτο βήμα τη λειτουργία του ελληνοβουλγαρικού άξονα. Ένας άλλος αγωγός που θα «δέσει» ακόμα πιο γερά την Ελλάδα με τα ευρωπαϊκά ενεργειακά δίκτυα, έχει συμφωνηθεί να γίνει στον άξονα Θεσσαλονίκη - Σκόπια, για να μεταφέρει αέριο προς τη Βόρεια Μακεδονία και από εκεί βορειότερα στη Σερβία, το Κόσοβο, κ.λπ.\n\nΚατά τους αναλυτές, με τους ενεργειακούς αγωγούς αλλά και τους οδικούς άξονες, χερσαίους και θαλάσσιους (λιμάνια), αναβαθμίζεται γενικότερα η γεωπολιτική θέση της Ελλάδας στην περιοχή της ΝΑ Ευρώπης.",
    "Βουλγαρία: Σε κατάσταση εκτάκτου ανάγκης τα σύνορα": "Σε κατάσταση μερικής έκτακτης ανάγκης κήρυξε η Βουλγαρία τη μεθόριο στην περιοχή του Χάσκοβο, εξαιτίας των αυξημένων μεταναστευτικών ροών στα σύνορά της με την Τουρκία.\n\nΣύμφωνα με τη περιφερειάρχη της περιοχής η απόφαση ελήφθη λόγω της μεγάλης πίεσης που δέχεται η συνοριακή μεθόριος από πρόσφυγες και μετανάστες που κατευθύνονται από την Τουρκία προς την Βουλγαρία.\n\n«Τις περισσότερες φορές περνούν τα σύνορά μας με σκάλες, συνηθίζουν να πηδούν από τον φράχτη. Προς το παρόν έχουμε ότι είναι δυνατό και απαραίτητο και όχι μόνο εμείς. Έχουμε ενεργή βοήθεια από την Τουρκική πλευρά, έτσι μετά τις συναντήσεις που είχα με τον Τούρκο υπουργό Εσωτερικών και τον Έλληνα υπουργό Εσωτερικών, ο συντονισμός είναι πολύ καλύτερος τώρα, η αμοιβαία βοήθεια μεταξύ των υπηρεσιών των διαφόρων χωρών είναι πολύ καλύτερη, ώστε ένας μεγαλύτερος αριθμός των μεταναστών που θέλουν να περάσουν τα σύνορα τους αποτρέπουμε ήδη πριν φτάσουν» δήλωσε ο υπουργός Εσωτερικών της Βουλγαρίας.\n\nΜετά την κήρυξη μερικής έκτακτης ανάγκης μπορούν να ξεκινήσουν άμεσα οι επισκευές στους δασικούς δρόμους που οδηγούν στη συνοριακή διάβαση. Με αυτόν τον τρόπο η συνοριακή αστυνομία και ο στρατός θα μπορούν να εισέλθουν στην περιοχή χωρίς πρόβλημα.\n\nΟ Βούλγαρος υπουργός Εσωτερικών πρόσθεσε ότι όταν οι μετανάστες επιχειρούν να περάσουν με βάρκα τα θαλάσσια σύνορα θα παρακολουθούν και οι έλεγχοι στη θάλασσα θα ενταθούν.",
    "Βουλγαρία: Διασώσαμε 38 μετανάστες στη Μαύρη Θάλασσα": "Είναι η πρώτη φορά από το 2014 που εντοπίζονται παράτυποι μετανάστες στα βουλγαρικά χωρικά ύδατα, σημείωσε ο επικεφαλής της περιφερειακής συνοριοφυλακής Άντον Μίρκοφ.\n\nΤο υπουργείο Εσωτερικών της Βουλγαρίας ανακοίνωσε πως 38 μετανάστες, που προσπαθούσαν να φθάσουν με σκάφος στη Ρουμανία, διασώθηκαν σήμερα από την ακτοφυλακή στη Μαύρη Θάλασσα.\n\nΕίναι η πρώτη φορά από το 2014 που εντοπίζονται παράτυποι μετανάστες στα βουλγαρικά χωρικά ύδατα, σημείωσε ο επικεφαλής της περιφερειακής συνοριοφυλακής Άντον Μίρκοφ.\n\nΠρόκειται για 22 άνδρες, οκτώ γυναίκες και οκτώ παιδιά (από τη Συρία και το Αφγανιστάν) που είχαν αναχωρήσει από την Τουρκία. Το σκάφος, μήκους 7-8 μέτρων εντοπίστηκε ακυβέρνητο εν μέσω καταιγίδας στη Μαύρη Θάλασσα, αφού «είχαν τελειώσει τα καύσιμά του», όπως ανέφερε ο Μίρκοφ.\n\nΟι βουλγαρικές αρχές αναφέρουν το τελευταίο διάστημα αυξημένη πίεση από τις μεταναστευτικές ροές στα σύνορα της χώρας με την Τουρκία, μήκους 259 χιλιομέτρων. Περίπου 300 στρατιώτες έχουν σταλεί στα σύνορα για ενισχύσουν τον φράχτη από συρματόπλεγμα, ενώ οι έλεγχοι έχουν εντατικοποιηθεί μετά τον θάνατο δύο αστυνομικών στις 25 Αυγούστου στο Μπουργκάς (ανατολικά). Οι δύο αστυνομικοί παρασύρθηκαν από λεωφορείο που μετέφερε μετανάστες.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Συλλείτουργο Ηγούμενων από Βουλγαρία, Ελλάδα (Άγιο Όρος) και Σερβία στο Πέρνικ Βουλγαρίας": "Στις 24 Σεπτεμβρίου 2022 ομάδα Αγιορειτών πατέρων με επικεφαλής τον Καθηγούμενο της Ι. Μονής Εσφιγμένου Αρχ. Βαρθολομαίο, συμμετείχαν στην πανήγυρη του Αγίου Σιλουανού του Αθωνίτου, στην Ι. Μονή Αγίων Αναργύρων, Τσερνογκόρσκι Βουλγαρίας.\n\nΣτην πανηγυρική λειτουργία συλλειτούργησαν μαζί με Βούλγαρους και Σέρβους, Ηγουμένους και ιερείς.\n\nΣτους δύο χορούς έψαλαν χορωδίες από Ελλάδα, Βουλγαρία και Σερβία.",
    "Nations League: Η Βουλγαρία εξασφάλισε την παραμονή με «πεντάρα», υποβιβάζοντας το Γιβραλτάρ!": "Η Βουλγαρία επιβεβαίωσε τον τίτλο του φαβορί και με πέντε διαφορετικούς σκόρερ έφτασε σε ευρεία νίκη με σκορ 5-1 κόντρα στο Γιβραλτάρ , το οποίο υποβιβάστηκε στην Δ’ κατηγορία του Nations League .\n\nΜπορεί για 25 λεπτά να έδωσε δικαιώματα στο Γιβραλτάρ, αλλά από εκείνο το σημείο κι έπειτα η Βουλγαρία ήταν καταιγιστική και έφτασε σε μια άνετη νίκη με 5-1 σκορ για την 5η αγωνιστική του 4ου ομίλου της Γ’ κατηγορίας του Nations League. Μάλιστα, η γείτονα χώρα, που σημείωσε την πρώτη της νίκη στο θεσμό, εξασφάλισε την παραμονή της στην κατηγορία και για την επόμενη διοργάνωση, με το Γιβραλτάρ να υποβιβάζεται.\n\nΟι γηπεδούχοι, που είχαν καθόλη τη διάρκεια του ματς την πρωτοβουλία των κινήσεων, έφτασαν στο πρώτο γκολ του αγώνα στο 23’ με κεφαλιά του Άντοφ μετά από κόρνερ. Το Γιβραλτάρ ωστόσο απάντησε άμεσα και με το… ίδιο νόμισμα. Η άμυνα των Βούλγαρων αδράνησε μετά από εκτέλεση κόρνερ και ο Τσιπολίνα ισοφάρισε σε 1-1 επίσης με κεφαλιά.\n\nΤο γκολ αυτό «αφύπνισε» την Βουλγαρία, που πήρε και πάλι προβάδισμα πριν βγει το ημίχρονο. Η ωραία κυκλοφορία της μπάλας από τους παίκτες του Κρίσταγιτς, έφερε τον Ντεσπόντοφ σε «θέση βολής» και εκείνος δεν αστόχησε, κάνοντας το 2-1 στο 36’.\n\nΤο ματς ουσιαστικά κρίθηκε στο πρώτο δεκάλεπτο του δευτέρου μέρους, όπου η Βουλγαρία σκόραρε δις και… καθάρισε. Ο Κιρίλοφ στο 52’ μετά από φάση διαρκείας στα καρέ του Κόλεϊνγκ έστειλε την μπάλα στα δίχτυα με δυνατό σουτ από το ύψος του πέναλτι. Τρία λεπτά αργότερα, ήταν σειρά του Στεφάνοφ να χριστεί σκόρερ. Ο μέσος της Βουλγαρίας νικήθηκε σε «πρώτο χρόνο» από τον τερματοφύλακα των φιλοξενούμενων, όμως δεν παράτησε την φάση, πήρε το «ριμπάουντ» και πέτυχε το 4-1 στο 55’.\n\nΤο «κερασάκι στην τούρτα» σημείωσε ο Πετκόφ στο 81’ με διαγώνιο σουτ μέσα από την περιοχή, μετά από ωραία πάσα του Κιρίλοφ. Πρόκειται για το πρώτο γκολ του Βούλγαρου με την εθνική του, ο οποίος μάλιστα έχει γεννηθεί το 2003.\n\nΈτσι, η Βουλγαρία κατόρθωσε να πάρει την πρώτη της νίκη στον όμιλο, φτάνοντας τους έξι βαθμούς μετά από πέντε αγώνες και να εξασφαλίσει την παραμονή. Αντιθέτως, το Γιβραλτάρ επιστρέφει στην Δ’ κατηγορία του Nations League, καθώς δεν μπορεί να καλύψει τη διαφορά των πέντε πόντων από τη σωτηρία, με έναν αγώνα να απομένει.\n\nΟι συνθέσεις των δύο ομάδων:\n\nΒουλγαρία: Νάουμοφ, Τουρίτσοφ (60’ Στογιάνοφ), Χριστόφ, Αντόφ, Νεντιάλκοφ, Πετκόφ, Κράστεφ, Στεφάνοφ (71’ Ίλιεφ), Γκρουέφ (71’ Καραμπέλιοφ), Ντεσπόντοφ (60’ Ρούσεφ), Κιρίλοφ (83’ Μίντσεφ).\n\nΓιβραλτάρ: Κόλεϊνγκ, Τσιπολίνα Ρ., Τορίγια (63’ Σέρτζεντ), Μπρίτο (83’ Τσιπολίνα Τζ.), Άνεσλι (Τζόλεϊ), Γουόκερ (72’ Πότσο), Ολιβέρο, Κασκιάρο (63’ Στάιτς), Ρόναν, Λόπες, Βάισμαν.\n\nΒασίλης Βασιλείου\n\nwww.bnsports.gr",
    "Βουλγαρία: Αύξηση κατά 19,4% των ταξιδιών στο εξωτερικό τον φετινό Ιούλιο σε σχέση με πέρυσι": "Τον Ιούλιο του 2022, κάτοικοι της Βουλγαρίας πραγματοποίησαν 731.700 ταξίδια στο εξωτερικό ή 19,4% περισσότερα από τον αριθμό που είχε καταγραφεί τον Ιούλιο του 2021, ανάφερε τη Δευτέρα, 29 Αυγούστου, το Εθνικό Στατιστικό Ινστιτούτο.\n\nΗ Τουρκία ήταν ο πρώτος στον κατάλογο προορισμός Βούλγαρων πολιτών τον Ιούλιο του 2022, με 182.900 ταξίδια και ακολουθούν η Ελλάδα (179.800), η Γερμανία (60.200), η Ρουμανία (58.800), η Σερβία (38.300), η Ιταλία (26.400), η Βόρεια Μακεδονία (23.300), το Ηνωμένο Βασίλειο (21.800), η Αυστρία (20.800) και η Ισπανία (17.700).\n\nΤο μεγαλύτερο ποσοστό των ταξιδιών που έκαναν κάτοικοι της Βουλγαρίας στο εξωτερικό τον Ιούλιο του 2022 ήταν για διακοπές και αναψυχή: 44,5%, και ακολουθούν ταξίδια για άλλους λόγους (ως φιλοξενούμενοι, για εκπαιδευτικούς λόγους και παρακολούθηση πολιτιστικών και αθλητικών εκδηλώσεων), 37,7% και για επαγγελματικούς λόγους, 17,8%.\n\nΟι 1.533,500 αφίξεις επισκεπτών από το εξωτερικό στη Βουλγαρία τον Ιούλιο του 2022 ήταν κατά 24,2% περισσότερες σε σχέση με τον Ιούλιο του 2021. Οι 816.400 επισκέψεις πολιτών της ΕΕ ισοδυναμούσαν με το 53,2% του συνολικού αριθμού επισκέψεων ξένων στη Βουλγαρία τον Ιούλιο του 2022. Στον αριθμό αυτό, οι επισκέπτες από τη Ρουμανία έχουν το μεγαλύτερο μερίδιο, 25,5% και ακολουθούν από τη Γερμανία, 19,1%, και την Πολωνία, 11,0%. Οι επισκέπτες από άλλες ευρωπαϊκές χώρες εκτός ΕΕ ανήλθαν σε 540.300 ή ποσοστό 35,2% όλων των επισκέψεων στη Βουλγαρία. Οι περισσότερες από αυτές τις επισκέψεις, 200.100 ή 37,0% σε αυτή την ομάδα, είχαν προέλευση την Τουρκία.\n\nΠηγή; ΑΜΠΕ",
    "Μακεδονικό πρακτορείο ειδήσεων": "",
    "Βουλγαρία: Κοντά σε συμφωνία για την απόκτηση άλλων οκτώ F-16 από τις ΗΠΑ": "Βουλγαρία: Κοντά σε συμφωνία για την απόκτηση άλλων οκτώ F-16 από τις ΗΠΑ\n\nΗ Βουλγαρία είναι πιο κοντά σε μια συμφωνία για την αγορά μιας δεύτερης παρτίδας οκτώ μαχητικών αεροσκαφών F-16 από τις Ηνωμένες Πολιτείες έναντι 1,3 δισεκατομμυρίων δολαρίων, όπως δήλωσε ο υπηρεσιακός υπουργός Άμυνας της χώρας, Ντίμιταρ Στογιάνοφ.\n\nΗ Βουλγαρία, χώρα της ΕΕ αλλά και του ΝΑΤΟ, υπενθυμίζεται πως είχε παραγγείλει μια πρώτη παρτίδα συνολικά οκτώ F-16 το 2019, με σκοπό να αντικαταστήσει τα παλαιά σοβιετικά μαχητικά MiG-29 που διαθέτει και να έρθει έτσι πιο κοντά στα πρότυπα διαλειτουργικότητας του ΝΑΤΟ.\n\n«Η απόκτηση νέων αεροσκαφών είναι εξαιρετικά σημαντική για τη βουλγαρική αεροπορία. Έχουμε παλιά σοβιετικά αεροσκάφη τα οποία δεν μπορούμε να συντηρήσουμε λόγω των προβλημάτων που προέκυψαν μετά τη σύγκρουση στην Ουκρανία», είπε ο Στογιάνοφ μιλώντας σε δημοσιογράφους.\n\nΣε αυτό το πλαίσιο, η τρέχουσα υπηρεσιακή κυβέρνηση ενέκρινε την απόκτηση οκτώ νέων F-16. Το εν λόγω ντιλ θα πρέπει ωστόσο να εγκριθεί από το κοινοβούλιο που θα προκύψει μέσα από τις επερχόμενες εκλογές που είναι προγραμματισμένο να διεξαχθούν στη Βουλγαρία στις 2 Οκτωβρίου.\n\nΣημειώνεται πως τα πρώτα F-16 αναμένεται να παραδοθούν στη χώρα το 2025, ενώ ο στόλος των παλαιών MiG αναμένεται να «βγει εκτός» προς τα τέλη του 2023, πράγμα το οποίο αφήνει χρονικά ένα κενό το οποίο η Βουλγαρία θα προσπαθήσει να καλύψει με μισθώσεις άλλων αεροσκαφών από το εξωτερικό.\n\nΜε πληροφορίες από Reuters\n\n⇒ Ειδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Βουλγαρία: Τεράστιες ζημιές προκάλεσαν οι πλημμύρες στο Πλόβντιβ": "«Βιβλική» ήταν η καταστροφή που προκάλεσαν οι πλημμύρες στην περιοχή Πλόβντιβ της Βουλγαρίας.\n\nΑπό τα ακραία καιρικά φαινόμενα που έπληξαν το σημείο, εκατοντάδες σπίτια διαλύθηκαν εντελώς ενώ τα νερά, τα οποία πλέον υποχωρόυν, μετέτρεψαν σε λασπότους αρκετές αγροτικές εκτάσεις.\n\nΣύμφωνα με τις πρώτες εκτιμήσεις των Αρχών, οι πλημμύρες κατέστρεψαν τουλάχιστον 300 τόνους σιταριού και 500 τόνους ηλίανθου. Ωστόσο, μέχρι στιγμής, δεν μπορεί να εκτιμηθεί στο εκατό τοις εκατό το μέγεθος των ζημιών στην βουλγαρική επαρχία.\n\nΣημειώνεται ότι οι κάτοικοι του Πλόβντιβ δεν έχουν πόσιμο νερό και αντιμετωπίζουν σοβαρά προβλήματα με την ηλεκτροδότηση.",
    "Εκλογές στην Βουλγαρία: Ο Μπορίσοφ θα κερδίσει στις κάλπες, αλλά όχι την εξουσία": "Δεν υπάρχει καμία πολιτική δύναμη στη Βουλγαρία που θα κερδίσει την εξουσία στις επερχόμενες βουλευτικές εκλογές της χώρας, δήλωσε ο πολιτικός επιστήμονας Γκεόργκι Κιριάκοφ στη EURACTIV, καθώς οι Βούλγαροι οδεύουν στις 2 Οκτωβρίου προς τις τέταρτες βουλευτικές εκλογές τον τελευταίο ενάμιση χρόνο, μια από τις βαθύτερες πολιτικές κρίσεις στη χώρα μετά την πτώση του ολοκληρωτικού φιλοσοβιετικού καθεστώτος το 1989.\n\nΟι σοβαρές συγκρούσεις μεταξύ των κύριων πολιτικών παραγόντων καθιστούν σχεδόν αδύνατο να σχηματιστούν ευρείς συνασπισμοί που να μπορούν να συγκεντρώσουν αρκετή υποστήριξη για να σχεδιάσουν μια σταθερή κυβέρνηση. Όταν ρωτήθηκε αν είναι δυνατή η πολιτική φόρμουλα για μια «κυβέρνηση εθνικής σωτηρίας», ο Κιριάκοφ απάντησε ότι «η Βουλγαρία δεν χρειάζεται εθνική σωτηρία».\n\n«Αυτό είναι ένα προπαγανδιστικό κλισέ. Η Βουλγαρία δεν βρίσκεται σε τόσο δεινή οικονομική, χρηματοπιστωτική και κοινωνική κατάσταση ώστε να χρειάζεται εθνική σωτηρία. Ναι, υπάρχει πρόβλημα με τον πληθωρισμό. Ναι, υπάρχει πρόβλημα με ορισμένους τομείς της οικονομίας λόγω των τιμών του φυσικού αερίου, αλλά η Βουλγαρία δεν βρίσκεται σε τόσο δεινή κατάσταση. Υπάρχει ανάγκη για μια σταθερή κυβέρνηση, συμπεριλαμβανομένης μιας κυβέρνησης συνασπισμού, η οποία, ωστόσο, δεν διαφαίνεται σε αυτό το στάδιο», σχολίασε ο Κιριάκοφ.\n\nΣύμφωνα με την τελευταία δημοσκόπηση του πρακτορείου Exakta, το GERB έχει την υποστήριξη του 26,2% των Βουλγάρων και το κόμμα «Συνεχίζουμε την αλλαγή» είναι δεύτερο με 18,1%. Αμφίρροπη είναι η μάχη για την τρίτη θέση μεταξύ του φιλορωσικού Βουλγαρικού Σοσιαλιστικού Κόμματος (12,5%) και του αντιευρωπαϊκού φιλορωσικού κόμματος Vazrazhdane (9,5%).\n\nΤη μάχη για την τρίτη θέση δίνει παραδοσιακά το κόμμα της τουρκικής μειονότητας DPS (10,3%), το οποίο στηρίζεται σε μεγάλη υποστήριξη από Βούλγαρους πολίτες τουρκικής καταγωγής που ζουν στην Τουρκία. Η φιλοευρωπαϊκή «Δημοκρατική Βουλγαρία» έχει την υποστήριξη του 7,5%, το λαϊκιστικό «Υπάρχει τέτοιος λαός», που προκάλεσε την πτώση της τελευταίας κυβέρνησης, με 5,4% και το συντηρητικό φιλορωσικό «Βουλγαρική Άνοδος» (4%).\n\nΤο GERB συνεχίζει να βρίσκεται σε πολιτική απομόνωση, καθώς κατηγορείται για τη διαφθορά στη χώρα από όλους σχεδόν τους αντιπάλους του. Ωστόσο, η εναλλακτική λύση του GERB – «Συνεχίζουμε την αλλαγή» δεν μπόρεσε να συγκεντρώσει αρκετή υποστήριξη για να σχηματίσει κυβέρνηση. Οι πολιτικοί αναλυτές υποθέτουν ότι στις αρχές του επόμενου έτους οι Βούλγαροι θα αναγκαστούν να ψηφίσουν για πέμπτη φορά και ότι ο πρόεδρος Ράντεφ θα συνεχίσει να κυβερνά τη Βουλγαρία ως προεδρική, αντί για κοινοβουλευτική, δημοκρατία.\n\nΕάν δεν σχηματιστεί κανονική κυβέρνηση, η Βουλγαρία θα συνεχίσει να κυβερνάται από μια υπηρεσιακή κυβέρνηση που θα διοριστεί από τον πρόεδρο Ρούμεν Ράντεφ. Το σύνταγμα της χώρας δίνει τεράστια εξουσία στον πρόεδρο σε μια κατάσταση με μια ανατραπείσα κυβέρνηση και ένα διαλυμένο κοινοβούλιο. Σε αυτές τις περιπτώσεις, μπορεί να κυβερνήσει τη χώρα με σχεδόν απεριόριστες εξουσίες.\n\n«Αυτές οι υπηρεσιακές κυβερνήσεις έχουν ασαφείς στόχους και ασαφείς προτεραιότητες, και το σημαντικότερο – είναι ανεξέλεγκτες. Δεν υπάρχει άμεσος έλεγχος από το κοινοβούλιο και τα κόμματα, τα οποία είναι οι εκπρόσωποι των πολιτών», υπενθυμίζει ο Κιριάκοφ. Υποπτεύεται ότι ο Ράντεφ έχει έναν αδήλωτο στόχο να αφήσει τη Βουλγαρία στη γκρίζα ακαθόριστη γεωπολιτική ζώνη μεταξύ Δύσης και Ρωσίας, κάτι που ωφελεί το καθεστώς στο Κρεμλίνο.\n\nΗ υπηρεσιακή κυβέρνηση του προέδρου Ράντεφ επικρίθηκε έντονα από τα φιλοδυτικά κόμματα της χώρας για την απόφασή της να επανεξετάσει τη στάση της έναντι της Gazprom και να προσπαθήσει να εισέλθει σε διαπραγματεύσεις για την επανάληψη των ανασταλμένων προμηθειών φυσικού αερίου.\n\n«Η απογοήτευση από τη δημοκρατία και μια μόνιμη πολιτική αποτυχία, στην οποία ο λαός δεν θέλει να ψηφίσει και τα κόμματα θέλουν να κυβερνήσουν, είναι τα χειρότερα σενάρια για τη Βουλγαρία μετά τις εκλογές», δήλωσε ο Πάρβαν Σιμεόνοφ, πολιτικός αναλυτής της Gallup International Balkan, σε συνέντευξή του στη EURACTIV.\n\n«Ελπίζω να μην αποδειχθεί κάποια στιγμή ότι κανείς δεν θέλει να κυβερνήσει και όλοι περιμένουν από τον πρόεδρο να βγάλει τα κάστανα από τη φωτιά», διερωτάται ο κοινωνιολόγος. Επισημαίνει ότι πρόσφατα έχει υποστηριχθεί ότι ορισμένα κόμματα δίνουν το μπαλάκι στον πρόεδρο για αποκλειστική εξουσία, και μπορεί να αποδειχθεί το αντίθετο.\n\n«Δεν είναι μπάλα, είναι καυτή πατάτα, ψάχνουν κάποιον να αναλάβει την ευθύνη», σχολίασε. «Θα ήταν καλό να μην αποφασίσει ο κόσμος ότι τα βουλγαρικά κόμματα είναι ανίκανα και αποφασίσει να μην ψηφίσει. Ειδικά τον χειμώνα, όταν η ποιότητα ζωής είναι το κύριο πράγμα που τους ενθουσιάζει. Τα κόμματα μπορούν να το συνειδητοποιήσουν αυτό και να αναζητήσουν συμβιβαστικές επιλογές», σχολίασε ο πολιτικός επιστήμονας.\n\n«Υπάρχει πόλωση στην κοινωνία λόγω του πολέμου, αν και δεν είναι τόσο μεγάλη, διότι οι Βούλγαροι απέχουν πολύ από τα άκρα. Αλλά επηρεάζει όλους όσοι είναι επιχειρησιακά υπεύθυνοι για την εξουσία», δήλωσε ο Σιμεόνοφ.",
    "Βαλκάνια: Ξέσπασε «πόλεμος» ανάμεσα στον Ράμα και τη Βουλγαρία": "Ο πρωθυπουργός της Αλβανίας Εντι Ράμα (φωτογραφία, από dnes.dir.bg) συνέστησε στο υπουργείο Εξωτερικών της Βουλγαρίας να βρει έναν καλό διερμηνέα, αφού νωρίτερα χθες Τετάρτη το υπουργείο επέκρινε τη δήλωσή του στο φόρουμ του Μπλεντ, στις 29-30 Αυγούστου, ότι η Βουλγαρία έχει εμποδίσει επί 8 χρόνια την έναρξη των ενταξιακών διαπραγματεύσεων της Αλβανίας με την ΕΕ.\n\nΑπαράδεκτες\n\nΤο βουλγαρικό υπουργείο Εξωτερικών απορρίπτει κατηγορηματικά τις εισηγήσεις του ως απαράδεκτες και τον ίδιο για «απρεπή συμπεριφορά πρωθυπουργού υποψήφιας χώρας προς ένταξη στην ΕΕ», αναφέρει σε ανακοίνωσή του ο αναπληρωτής υπουργός Εξωτερικών Κονσταντίν Κογιαμπάσεφ.\n\nΔείτε ακόμα – Ράμα: Χωρίς τον Ερντογάν δεν θα είχαμε εμβόλια – Κίνα, Ρωσία και Τουρκία σώζουν ζωές\n\nΤο υπουργείο Εξωτερικών της Βουλγαρίας έχει ήδη εκφράσει τη θέση του για την αντιβουλγαρική ρητορική του Eντι Ράμα, η οποία έχει γίνει μόνιμο ρεφρέν του πολιτικού του λόγου, επισημαίνει η βουλγαρική διπλωματία.\n\nΤώρα, συνδυάζεται με αντιευρωπαϊκή εστίαση και προσπάθεια ευτελισμού των μηχανισμών της ευρωπαϊκής διαδικασίας.\n\nΟι δηλώσεις αποκαλύπτουν παρανοήσεις για το πολιτικό νόημα των σχέσεων στην περιοχή και της ευρωπαϊκής ενταξιακής πορείας.\n\nΠρόκειται ξεκάθαρα είτε για έλλειψη ευρωπαϊκών επικοινωνιακών δεξιοτήτων είτε για σκόπιμη υποκίνηση αντιευρωπαϊκών συναισθημάτων, τονίζεται στην ανακοίνωση.\n\nΗ Βουλγαρία διατηρεί το δικαίωμα να αντιδράσει με τον κατάλληλο τρόπο στη συμπεριφορά του αλβανού πρωθυπουργού, ακολουθώντας τις αρχές του διεθνούς και ευρωπαϊκού δικαίου, προστίθεται.\n\nΑπάντηση Ράμα\n\nΟ Εντι Ράμα δεν άργησε να αντιδράσει και σε ανάρτησή του στα μέσα κοινωνικής δικτύωσης ανέφερε ότι κάποιος θα πρέπει να μεταφράσει ήρεμα τη δήλωσή του, η οποία περιέχει τα ίδια σχόλια όπως τον Ιούνιο.\n\n«Αν το υπουργείο Εξωτερικών της Βουλγαρίας δεν είχε τίποτα πιο σημαντικό σήμερα από μια δημόσια δήλωση για κάτι που είπα σε ένα πάνελ του Φόρουμ Στρατηγικής του Bled, δεν μπορώ παρά να το εκλάβω ως μεγάλο κομπλιμέντο για το φόρουμ και την επιτροπή, συμπεριλαμβανομένου και του εαυτού μου! Αλλά σοβαρά, αυτό δεν αξίζει» έγραψε ο Ράμα σε ανάρτησή του στο Twitter.\n\nΚαι πρόσθεσε: «Ισως κάποιος θα έπρεπε να βοηθήσει τους φίλους μας στο υπουργείο Εξωτερικών της Βουλγαρίας με μια ήρεμη μετάφραση της δήλωσής μου στο Μπλεντ σχετικά με το πώς η Βουλγαρία εμποδίζει την έναρξη των ενταξιακών διαπραγματεύσεων για την Αλβανία και τη Βόρεια Μακεδονία, όταν όλοι οι άλλοι συμφώνησαν τελικά μετά από 8 χρόνια! Μόλις επανέλαβα τα ίδια πράγματα που είπα τον Ιούνιο».\n\nIf the Foreign Ministry of Bulgaria had nothing more important today then a public statement about something I said in a panel of the Bled Strategic Forum, I cannot but take it as a great compliment for the forum and the panel, including myself! But seriously, this is undeserved. — Edi Rama (@ediramaal) August 31, 2022\n\nΜήνυμα στην ΕΕ\n\nΚατά τη συμμετοχή του στο «Strategic Forum Bled», στη Σλοβενία, σχολιάζοντας τις συνέπειες του πολέμου στην Ουκρανία, ο Εντι Ράμα κάλεσε την ΕΕ να μην εγκαταλείψει τις βαλκανικές χώρες σε περιόδους κρίσης, όπως έκανε με τα εμβόλια κατά τη διάρκεια της πανδημίας COVID-19 όταν ξέχασε εντελώς την περιοχή.\n\nΣύμφωνα με τα λόγια του Ράμα, που επικαλούνται τα αλβανικά ΜΜΕ, αν δεν υπήρχε η βοήθεια του τούρκου προέδρου Ρετζέπ Ταγίπ Ερντογάν, θα είχαν χαθεί περισσότερες ζωές.\n\nΠηγή: dnes.dir.bg, echedoros-a.gr",
    "Σε σημαντική αύξηση του δημόσιου χρέους στοχεύει η Βουλγαρία": "Η Βουλγαρία σκοπεύει να αναλάβει δημόσιο χρέος ύψους τουλάχιστον 3 δισεκατομμυρίων ευρώ μέχρι το τέλος του έτους. Το Υπουργείο Οικονομικών δημοσίευσε ένα ημερολόγιο πιστώσεων, το οποίο δείχνει ότι μέχρι το τέλος Δεκεμβρίου θα αναληφθεί από την εγχώρια αγορά κρατικό χρέος ύψους 1,03 δισ. ευρώ. Η εβδομαδιαία οικονομική εφημερίδα «Capital» αναφέρει ότι το κράτος θα δανειστεί από τις διεθνείς αγορές τουλάχιστον άλλα 2 δισ. ευρώ.\n\nΗ βουλγαρική κυβέρνηση μπορεί να δανειστεί μέχρι 5,2 δισεκατομμύρια ευρώ. Εάν συμβεί αυτό, το δημοσιονομικό έλλειμμα της χώρας που προσπαθεί να υιοθετήσει το ευρώ έως το 2024 θα φτάσει σχεδόν το 7% του ακαθάριστου εγχώριου προϊόντος της χώρας, δηλαδή το διπλάσιο του ποσού που επιτρέπεται για την υιοθέτηση στην ευρωζώνη.\n\nΕπί του παρόντος, το δημοσιονομικό απόθεμα της χώρας βρίσκεται σε χαμηλό επίπεδο και η κυβέρνηση πρέπει να χρηματοδοτήσει δημοσιονομικό έλλειμμα τουλάχιστον 3,1 δισεκατομμυρίων ευρώ φέτος. Η αύξηση του πληθωρισμού στη Βουλγαρία συνεχίζει να επιταχύνεται και τον Αύγουστο έφθασε το 17,7% σε ετήσια βάση, σύμφωνα με τα στοιχεία του Εθνικού Στατιστικού Ινστιτούτου (NSI).\n\nΠρόκειται για τον υψηλότερο πληθωρισμό από τον Μάιο του 1998, όταν ήταν 18%. Το κόστος της ύδρευσης, της ηλεκτρικής ενέργειας και του φυσικού αερίου αυξήθηκε περισσότερο – κατά 26,8%. Τα τρόφιμα έχουν επίσης αυξηθεί δραστικά στην τιμή τους κατά 24,1%, δεδομένου ότι αποτελούν σημαντικό μερίδιο του καταναλωτικού καλαθιού των Βουλγάρων.\n\nΗ τιμή των μεταφορών αυξήθηκε κατά 22,8%. Η Βουλγαρία σημειώνει μια αύξηση-σοκ στην τιμή των καυσίμων για το τελευταίο έτος – κατά 198%. Οι τιμές των στερεών καυσίμων (69,1%), του ηλιέλαιου και του αγελαδινού βουτύρου (44,5%), καθώς και των καυσίμων αυτοκινήτων (31,5%) αυξήθηκαν επίσης πιο σοβαρά.",
    "Έβρος: Η Άγκυρα πίσω από το νέο καραβάνι μεταναστών - «Κερκόπορτα» η Βουλγαρία": "Σε συναγερμό βρίσκονται οι Αρχές στον Έβρο καθώς, παρακολουθώντας τι συμβαίνει στα ελληνοτουρκικά σύνορα, καταλήγουν στο ότι υπάρχει ξεκάθαρα υποκινούμενη διαδικασία από την Τουρκία, εισόδου ενός καραβανιού προσφύγων στη χώρα μας. Σύμφωνα με το ρεπορτάζ της Μίνας Καραμήτρου στο κεντρικό δελτίο ειδήσεων του OPEN, οι ελληνικές Αρχές από την πρώτη στιγμή παρακολουθούν αυτό που γίνεται στην Ανδριανούπολη και λένε ότι δεν πρόκειται για μία αυθόρμητη πρωτοβουλία ανθρώπων οι οποίοι θέλουν να φύγουν από την Τουρκία και να ταξιδέψουν, χωρίς να είναι υποκινούμενοι, προς την Ευρώπη, με πρώτο σταθμό την Ελλάδα.\n\nΜάλιστα, δίνουν πολύ μεγάλη σημασία στις αναφορές και στις επικλήσεις που υπάρχουν μέσα στη συγκεκριμένη ιστοσελίδα ότι «έχουμε τη βοήθεια», λένε, «των τουρκικών αρχών και ό,τι είναι να κάνουμε θα το κάνουμε με τη βοήθειά τους». Μάλιστα, αυτή την ανάρτηση του διοργανωτή σήμερα, να σταματήσουν οι μετανάστες να έρχονται και να γυρίσουν πάλι πίσω, έχει γίνει επειδή δεν τούς έχει δοθεί ακόμη το «πράσινο φως» από τις τουρκικές Αρχές.\n\nΑνακάλυψε την φθηνότερη ασφάλεια για το αυτοκινητό σου εύκολα και γρήγορα!σύγκριση ανάμεσα σε 27 ασφαλιστικές εταιρίες\n\nΣύμφωνα με τις ελληνικές Αρχές, φαίνεται ξεκάθαρα ότι έχουμε να κάνουμε με μία διαδικασία που θέλει να κρατήσει ομήρους κάποιους ανθρώπους και να τους χρησιμοποιήσει το επίσημο κράτος, την ώρα που θα το αποφασίσει.\n\n«Κερκόπορτα» η Βουλγαρία για παράνομες εισόδους μεταναστών\n\nΤο τελευταίο διάστημα έχει, επίσης, παρατηρηθεί, ότι ακριβώς επειδή τα ελληνικά σύνορα έχουν θωρακιστεί, οι διακινητές αλλάζουν δρομολόγια. Το τελευταίο διάστημα ο «αδύναμος κρίκος» φαίνεται να είναι η Βουλγαρία καθώς, αρκετές φορές, μπαίνουν στη χώρα, και από εκεί ακολουθούν, είτε τη διαδρομή για την Ευρώπη, είτε κατεβαίνουν και πάλι στην Ελλάδα.\n\nΓι’ αυτό η χώρα μας από αύριο αναλαμβάνει μία πρωτοβουλία, να κλείσουν και τα σύνορα της Βουλγαρίας. Στη χώρα θα είναι και θα συναντηθεί με τον Τάκη Θεοδωρικάκο, ο Βούλγαρος ομόλογός του, και η απόφαση η οποία θα παρθεί θα είναι το κλείσιμο των ελληνοβουλγαρικών συνόρων.\n\nΟΛΕΣ ΟΙ ΕΙΔΗΣΕΙΣ",
    "Κρούει τον κώδωνα του κινδύνου για τα πυρηνικά του Πούτιν, πρώην ΥΠΕΞ της Βουλγαρίας": "Πρέπει να είμαστε προετοιμασμένοι ότι ο Βλαντιμίρ Πούτιν μπορεί να χρησιμοποιήσει πυρηνικά όπλα, δήλωσε ο Βούλγαρος πρώην υπουργός Εξωτερικών Ιβάιλο Κάλφιν στο βουλγαρικό εθνικό ραδιόφωνο. Ο Κάλφιν είναι τώρα εκτελεστικός διευθυντής του Ευρωπαϊκού Ιδρύματος για τη Βελτίωση των Συνθηκών Διαβίωσης και Εργασίας (Eurofound).\n\n«Κανείς που σκέφτεται λογικά δεν θα πρότεινε ότι η Ρωσία θα μπορούσε να χρησιμοποιήσει πυρηνικά όπλα, αλλά βλέπουμε ότι ο πόλεμος περνάει σε μια φάση όπου ο Πούτιν δεν έχει τίποτα να χάσει και θα χρησιμοποιήσει ό,τι έχει στη διάθεσή του. Δεν ξέρω αν θα προχωρήσει σε αυτό ως έσχατο μέτρο, αλλά θα είναι πολύ κακό αν η διεθνής κοινότητα εκπλαγεί στη συνέχεια από το γεγονός ότι αυτό συνέβη. Επομένως, πρέπει να υπάρχει ετοιμότητα και για μια τέτοια επιλογή», επισήμανε ο Κάλφιν.\n\n«Δεν είμαστε μέρος της σύγκρουσης Ρωσίας-Ουκρανίας. Ο Πούτιν, βλέποντας ότι δεν μπορεί να αντιμετωπίσει εύκολα την Ουκρανία, έχει ήδη πει ότι βρίσκεται σε πόλεμο με το ΝΑΤΟ, με τη Δύση. Η Ρωσία έχει θέσει το ΝΑΤΟ ως έναν φανταστικό εχθρό στην Ουκρανία, κάτι που δεν ισχύει. Η διεθνής κοινότητα βοηθά την Ουκρανία να υπερασπιστεί το έδαφός της. Δεν υπάρχει πόλεμος μεταξύ Ρωσίας και ΝΑΤΟ, η Βουλγαρία δεν συμμετέχει στον πόλεμο», τόνισε ο Κάλφιν, εξηγώντας γιατί δεν είναι σοβαρό να μιλάμε για ουδετερότητα της Βουλγαρίας.\n\nΕπισήμανε ότι υπάρχει μια διάθεση στη Βουλγαρία και σε άλλες χώρες – να σταματήσει η βοήθεια προς την Ουκρανία προκειμένου να τερματιστεί γρήγορα ο πόλεμος, αλλά «αυτό σημαίνει ότι η Ρωσία θα επιτύχει γρήγορα τους στόχους της».\n\n«Προφανώς, οι ιδέες του Πούτιν είναι να επεκτείνει την επικράτεια της Ρωσίας. Δεν νομίζω ότι υπάρχει επιλογή στην οποία αυτό μπορεί να γίνει αποδεκτό. Και εδώ η Βουλγαρία δεν θα πρέπει πλέον να είναι ουδέτερη. Όταν μιλάμε για τη διατήρηση της εδαφικής ακεραιότητας, δεν πρέπει να αμφισβητούμε καθόλου αν η Βουλγαρία αποδέχεται αυτή την αρχή των διεθνών σχέσεων», δήλωσε ο Κάλφιν. Πρόσθεσε ότι η Ρωσία έχει χάσει ένα τεράστιο μέρος της επιρροής της στις διεθνείς σχέσεις.\n\n«Ένα από τα προβλήματα είναι ότι η Ρωσία είναι μόνιμο μέλος του Συμβουλίου Ασφαλείας του ΟΗΕ. Είναι ο πιο έγκυρος οργανισμός που θα έπρεπε να μιλάει για τέτοια θέματα, συμπεριλαμβανομένης της διατήρησης της εδαφικής ακεραιότητας. Με τη συμπεριφορά της, η Ρωσία ρευστοποιεί αυτή τη λειτουργία του Συμβουλίου για την ασφάλεια, δεν μπορεί πλέον να λειτουργήσει αποτελεσματικά», πρόσθεσε ο πρώην υπουργός Εξωτερικών.\n\nΣύμφωνα με τον ίδιο, δεν υπάρχει καμία αμφιβολία ότι η διεθνής κοινότητα δεν θα αποδεχθεί τα αποτελέσματα των δημοψηφισμάτων που διεξήχθησαν στο Λουγκάνσκ, το Ντονέτσκ, τη Χερσώνα και τη Ζαπορίζια. «Γίνονται όχι για να τα αναγνωρίσει κάποιος, αλλά για να έχει ο Ρώσος πρόεδρος μια δικαιολογία όταν αυτά τα μέρη της Ουκρανίας ανακηρυχθούν ρωσικό έδαφος», πρόσθεσε.\n\nΟ Κάλφιν πιστεύει ότι το ρωσικό φυσικό αέριο δεν μπορεί να αντικατασταθεί πλήρως στην Ευρώπη, διότι δεν υπάρχει παγκόσμια παραγωγή που να μπορεί να αντισταθμίσει το φυσικό αέριο από τη Ρωσία. «Ωστόσο, η Ρωσία δεν μπορεί να ανακατευθύνει τις προμήθειές της από την Ευρώπη προς την Κίνα και την Ινδία, για παράδειγμα. Για υλικοτεχνικούς λόγους, η Ρωσία δεν μπορεί να το πουλήσει εκεί σε τέτοιες ποσότητες», πρόσθεσε.\n\n«Η Βουλγαρία χωρίς την ΕΕ θα ήταν μια πολύ φτωχότερη και καθυστερημένη χώρα. Αν κάποιος φαντάζεται ότι η Ρωσία είναι μια εναλλακτική λύση και έχει στενούς δεσμούς μαζί της, θα πρέπει να τον απογοητεύσω – δεν υπάρχει παράδειγμα τέτοιας χώρας, εκτός αν θέλουμε να ζήσουμε όπως η Λευκορωσία», επισήμανε ο Κάλφιν.",
    "Η Βουλγαρία μεταξύ των πρώτων εξαγωγέων ηλίανθου, ηλιέλαιου και βιοντίζελ": "Η Βουλγαρία είναι μεταξύ των παγκόσμιων ηγετών στις εξαγωγές ηλίανθου και καταλαμβάνει τη δεύτερη θέση, για το 2021, με πωλήσεις άνω των 730 εκατομμυρίων δολαρίων ΗΠΑ, σύμφωνα με ανάλυση του Βουλγαρικού Εμπορικού Επιμελητηρίου. Κύριες αγορές των βουλγαρικών προϊόντων είναι η Γερμανία και η Τουρκία. Η Βουλγαρία είναι επίσης τρίτη στον κόσμο όσον αφορά τις εξαγωγές ηλιέλαιου. Τα έσοδα από το προϊόν αυτό ανέρχονται σε 700 εκατομμύρια δολάρια και εξάγονται στην Ισπανία, την Ιταλία, την Τουρκία και την Ελλάδα. Λόγω της ελεύθερης εισαγωγής σιτηρών από την Ουκρανία, αυτές οι βουλγαρικές θέσεις απειλούνται, υποστηρίζει το επιμελητήριο.\n\nΗ ανάλυση δείχνει ότι μια καλή εξαγωγική επιχείρηση είναι το βιοντίζελ από την ελαιοκράμβη. Μέχρι πριν από λίγα χρόνια οι Βούλγαροι παραγωγοί το εξήγαγαν απευθείας το προϊόν, τώρα όμως το επεξεργάζονται σε μικρά διυλιστήρια. Το 2021, 542.000 τόνοι βιοντίζελ εξήχθησαν στην Ευρωπαϊκή Ένωση αποφέροντας κέρδη ύψους 926 εκατομμυρίων δολαρίων.\n\n(Βουλγαρική Ραδιοφωνία)",
    "EuroBasket 2022, Βουλγαρία - Τουρκία 87-101: Οσμάν και Σενγκούν \"καθάρισαν\" κόντρα στον εκπληκτικό Βεζένκοβ για το 2/2": "Σε ένα ματς κλειστό και ανταγωνιστικό η Τουρκία χρειάστηκε μερικά μικρά ξεσπάσματα και ένα μεγάλο ματς του Τσεντί Οσμάν για να κερδίσει την Βουλγαρία (101-87) του σπουδαίου Σάσα Βεζένκοβ και να κάνει το 2/2 στον Α' όμιλο του EuroBasket στην Τιφλίδα.\n\nΗ Τουρκία χρειάστηκε μερικά ποιοτικά λεπτά στην τέταρτη περίοδο για να επικρατήσει της Βουλγαρίας του εκπληκτικού και \"διπλού\" Σάσα Βεζένκοβ με 101-87, κάνοντας παράλληλα και το 2/2 στον Α' όμιλο της Τιφλίδας στο EuroBasket.\n\nΟι διαφορές ανάμεσα στις δύο ομάδες στο ξεκίνημα ήταν μικρές και το σκορ δεν πήγε πάνω από τους 2-3 πόντους ως το ημίχρονο. Ο Οσμάν έκανε τα πάντα για την ομάδα του Εργκίν Αταμάν όμως οι Βούλγαροι, με τους Βεζένκοβ και Μποστ να ηγούνται έκλεισαν το πρώτο μισό στο +2.\n\nΣτο δεύτερο μισό οι Τούρκοι είχαν ορισμένα ξεσπάσματα, μπήκαν σε θέση οδηγού στο ματς και με τον Οσμάν να κάνει μεγάλο ματς έκλεισαν την τρίτη περίοδο στο +4, χωρίς ωστόσο να μπορούν να εφησυχάσουν. Σταδιακά η διαφορά άνοιξε, οι Τούρκοι βρήκαν ρυθμό και έκαναν το 2/2 στον όμιλο.\n\nΚορυφαίος ήταν ο Τσεντί Οσμάν με 25 πόντους και 8 ριμπάουντ, ενώ ο Σενγκούν πρόσφερε πολύτιμες βοήθειες με 20 πόντους και 9 ριμπάουντ στο ματς. Ο Σάσα Βεζένκοβ ηγήθηκε των Βούλγαρων για ακόμα ένα ματς και σταμάτησε στους 28 πόντους με 15 ριμπάουντ και 4 ασίστ κάνοντας ακόμα ένα double-double.\n\nΤΑ ΔΕΚΑΛΕΠΤΑ: 29-31, 52-50, 71-75, 87-101\n\nΒΟΥΛΓΑΡΙΑ (Μπαρκόφσκι): Αλίπιεβ 4, Μποστ 12 (2/12 τρίποντα, 13 ασίστ), Ντιμιτρόβ 7 (1), Ιβάνοβ Π 2, Ιβάνοβ Α, Καραμφίλοβ, Κοστόβ 15 (4/8 τρίποντα), Μαρίνοβ 4, Στοϊλοβ 8 (4/5 δίποντα), Βεζένκοβ 28 (9/16 δίποντα, 1/7 τρίποντα, 7/7 βολές, 15 ριμπάουντ, 4 ασίστ), Γιάνεβ 7 (1)\n\nΤΟΥΡΚΙΑ (Αταμάν): Μπιτίμ, Χαζέρ 10 (2), Κάμπατσα 4, Λάρκιν 13 (8/8 βολές, 9 ασίστ), Μαχμούτογλου 9 (3), Οσμάν 25 (8/11 δίποντα, 8 ριμπάουντ), Οσμάνι 2, Σναλί 6, Σαϊμπίρ 2, Σενγκούν 20 (9/20 δίποντα, 9 ριμπάουντ), Τουντσέρ 10 (2 τρίποντα, 7 ασίστ).\n\nΟμαδικά στατιστικά - Βουλγαρία: 22/35 δίποντα, 10/38 τρίποντα, 13/16 βολές, 35 ριμπάουντ (20+15), 23 ασίστ, 8 λάθη, 2 κλεψίματα, 1 τάπα\n\nΟμαδικά στατιστικά - Τουρκία: 27/37 δίποντα, 11/30 τρίποντα, 14/17 βολές, 37 ριμπάουντ (28+9), 30 ασίστ, 7 λάθη, 5 κλεψίματα, 1 τάπα.",
    "Ευρωμπάσκετ: Κατατρόπωσε με «κατοστάρα» τη Βουλγαρία του Βεζένκοφ στην πρεμιέρα η επιβλητική Ισπανία": "Με χαρακτηριστική ευκολία η Ισπανία συνέτριψε 114-87 τη Βουλγαρία του Σάσα Βεζένκοφ και ξεκίνησε ιδανικά το Ευρωμπάσκετ.\n\nΣε παράσταση για έναν ρόλο μετατράπηκε το ματς της πρεμιέρας του Ευρωμπάσκετ, με την Ισπανία να συνθλίβει τη Βουλγαρία με «κατοστάρα» (114-87).\n\nΕπτά παίκτες της «φούρια ρόχα» είχαν διψήφιο αριθμό πόντων, με τα αδέρφια Ερνάνγκομεθ (16 πόντους, 6 ριμπάουντ ο Γουίλι και 13 πόντοι, 7 ριμπάουντ ο Χουάντσο) και τον Μπράουν (17 πόντοι, 5 ασίστ) να ξεχωρίζουν.\n\nΑπό την άλλη, για το αντιπροσωπευτικό συγκρότημα του Μπαρτσόφσκι διασώθηκε ο φόργουορντ του Ολυμπιακού, Σάσα Βεζένκοφ, που έκανε νταμπλ-νταμπλ (26 πόντοι, 11 ριμπάουντ). Πάλεψαν και οι Ιβάνοφ (16 πόντοι) και Στοΐλοφ (12 πόντοι).\n\nΤο ματς\n\nΟι Βούλγαροι ήταν ανταγωνιστικοί στα πρώτα λεπτά και εκμεταλλεύτηκαν τη… χαλαρότητα στην άμυνα των Ισπανών για να αποκτήσουν βραχεία κεφαλή (8-9 στο 4’). Κάπου εκεί όμως οι παίκτες του Σκαριόλο σοβαρεύτηκαν και πάτησαν το γκάζι: με τους Ερνάνγκομεθ και τον Μπράουν να ανεβάζουν στροφές, έτρεξαν σερί 12-0 και απομακρύνθηκαν (20-9 στο 7’), ενώ έκλεισαν το δεκάλεπτο με «αέρα» 11 πόντων (28-17).\n\nΗ «φούρια ρόχα» μπήκε με… φόρα στη δεύτερη περίοδο και με διάθεση να καθαρίσει την υπόθεση-νίκη. Με πλουραλισμό στο σκοράρισμα και πολλές επιλογές, εκτοξεύτηκε στο +19 (41-22 στο 14’), την ώρα που οι Βαλκάνιοι υπέπεσαν σε αρκετά λάθη και ήταν άστοχοι. Το πρώτο ημίχρονο ολοκληρώθηκε με τους Ίβηρες να έχουν +22 (57-35), με την ειδοποιό διαφορά να εντοπίζεται στα τρίποντα (8/15 έναντι 3/16).\n\nΣτην τρίτη περίοδο δεν άλλαξαν πολλά πράγματα, από τη στιγμή που οι Ισπανοί συνέχισαν στους ίδιους ρυθμούς. Με τα αδέρφια Ερνάνγκομεθ και τον Μπράουν να εκτελούν, απομακρύνθηκαν με +26 (74-48 στο 25’). Παρά το ροτέισον που επιχείρησε ο Σκαριόλο, η ομάδα του διατήρησε τη διαφορά πάνω από τους 20 πόντους κι έκλεισε το δεκάλεπτο με +23 (89-66).\n\nΑπό ‘κει και πέρα, το ματς μετατράπηκε σε τυπική διαδικασία, με τους Ίβηρες να κάνουν συντήρηση δυνάμεων και να δοκιμάζουν σχήματα και πρόσωπα. Ο Βεζένκοφ προσπαθούσε να κρατήσει όρθια τη Βουλγαρία, αλλά το παιχνίδι είχε κριθεί. Η «φούρια ρόχα» ξεπέρασε τους 100 πόντους κι έφτασε τη διαφορά μέχρι το +29 (104-75 στο 35’), ενώ ολοκλήρωσε τον αγώνα με +27 (114-87).\n\nΤα δεκάλεπτα: 28-17, 57-35, 89-66, 114-87.\n\n\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Αποικία της Μόσχας αισθάνεται ακόμη η Βουλγαρία: Έδωσαν στη Lukoil λιμάνι με τίμημα μαγαζιού για 35 χρόνια": "File photo Μια γενική άποψη των εγκαταστάσεων του νέου εργοστασίου που εγκαινιάστηκε από τον Υπουργό Οικονομίας της Βουλγαρίας Bozidar Lukarski σε μια τελετή για τα εγκαίνια της «Lukoil Neftochim» στο Μπουργκάς της Βουλγαρίας, 29 Ιανουαρίου 2015.EPA/TODOR STAVREV BULGARIA OUT\n\n30/08/2022\n\nΤο μοναδικό λιμάνι πετρελαίου στη Βουλγαρία παραχωρήθηκε στη ρωσική εταιρεία «Lukoil Neftochim» για 35 χρόνια έναντι 1 εκατ. λέβα (0,5 εκατ. ευρώ) ετησίως.\n\nΑυτό ανακοίνωσε ο συμπρόεδρος του κόμματος «Συνεχίζουμε την Αλλαγή» Άσεν Βασίλεφ. Ο Βασίλεφ ήταν αναπληρωτής πρωθυπουργός στο υπουργικό συμβούλιο που απομακρύνθηκε με ψήφο μη εμπιστοσύνης τον Ιούνιο.\n\nΟ πρώην πρωθυπουργός Κίριλ Πετκόφ πρόσθεσε ότι η συμφωνία σφραγίστηκε ενώ το GERB ήταν στην εξουσία. Έδωσε ένα παράδειγμα για το τίμημα που πληρώνει η Lukoil – ίσο με το ενοίκιο τριών καταστημάτων σε εμπορικό κέντρο.\n\nΟι χώρες που θα μπορούν να χρησιμοποιούν ρωσικό πετρέλαιο το επόμενο έτος είναι η Βουλγαρία, η Ουγγαρία, η Τσεχική Δημοκρατία και η Ρουμανία. Σύμφωνα με τα τελευταία στοιχεία, το διυλιστήριο της Lukoil στην πόλη Μπουργκάς λειτουργεί με μείγμα ρωσικού και ιρακινού πετρελαίου. Αν και το διεθνές εμπόριο ρωσικού πετρελαίου βρίσκεται σε σημαντική έκπτωση λόγω των δυτικών κυρώσεων, αυτό δεν επηρεάζει καθόλου τη βουλγαρική αγορά καυσίμων.\n\nΣτη Βουλγαρία, τα καύσιμα βρίσκονται σε μία από τις χαμηλότερες τιμές στην ΕΕ. Αυτό δεν οφείλεται στις χαμηλές τιμές των διυλιστηρίων, αλλά στον ελάχιστο φόρο κρατικών εσόδων.\n\nΟ Άσεν Βασίλεφ δήλωσε ότι ως υπηρεσιακός υπουργός Οικονομικών το περασμένο καλοκαίρι διαπίστωσε ότι υπάρχει μόνο ένας τελωνειακός υπάλληλος ανά βάρδια στην επικράτεια ολόκληρου του λιμανιού. «Συνολικά επτά τελωνειακοί υπάλληλοι στο σημείο, σε βάρδιες, ένας τελωνειακός υπάλληλος για ολόκληρη την επικράτεια, χωρίς έλεγχο των συνόρων. Έχουμε αρχίσει να το διορθώνουμε αυτό – υπάρχει τώρα ένα πραγματικό τελωνειακό σημείο, υπάρχει έλεγχος των συνόρων, υπάρχει επιτήρηση», δήλωσε ο Βασίλεφ, όπως αναφέρει η BTA.\n\nΠρόσθεσε ότι ως αποτέλεσμα των μέτρων που έλαβε η κυβέρνηση Πετκόφ, μετά από 15 χρόνια ζημιών, φέτος η «Lukoil» έχει κέρδη.\n\nΤο GERB απάντησε ότι ορισμένοι Βούλγαροι πολιτικοί, μη έχοντας τίποτα να σκεφτούν, αρχίζουν να ασχολούνται με το λιμάνι της «Lukoil» κοντά στο Μπουργκάς.\n\nΠριν από μια εβδομάδα, η υπηρεσιακή κυβέρνηση ανακοίνωσε ότι θα δημιουργήσει μια ομάδα εργασίας μαζί με τη «Lukoil» για να εξετάσει πώς θα μειωθούν οι τιμές των καυσίμων.\n\nΣτο τέλος της θητείας της προηγούμενης Εθνοσυνέλευσης, συστάθηκε κοινοβουλευτική επιτροπή για να διερευνήσει την προμήθεια αργού πετρελαίου στο διυλιστήριο του Μπουργκάς «Lukoil Neftochim Burgas». Η επιτροπή σχεδίαζε να ακούσει τον εκπρόσωπο του κράτους στο διυλιστήριο του Μπουργκάς «Lukoil Neftochim Burgas», αλλά αυτό δεν μπόρεσε να συμβεί λόγω της αποπομπής του κοινοβουλίου. Η Βουλγαρία θα έχει πρόωρες βουλευτικές εκλογές στις 2 Οκτωβρίου.\n\nΜε πληροφορίες από euractiv.gr\n\nΕλλάδα Αθήνα\n\nShare this: Twitter\n\nFacebook\n\n",
    "Βουλγαρία: Ο υπουργός Ενέργειας δεν προβλέπει καθεστώς για το ρεύμα τον χειμώνα": "«Το σύστημα ενέργειας της Βουλγαρίας είναι εξασφαλισμένο, είπε ο υπ. υπουργός Ενέργειας, Ρόσεν Χρίστοβ. Έχουν γίνει οι απαραίτητες επισκευές και δεν αναμένονται διαταραχές τον χειμώνα. Καθεστώς για το ρεύμα δεν θα χρειαστεί. Από την άλλη ο διασυνδετικός αγωγός με την Ελλάδα θα λειτουργήσει από την 1η Οκτωβρίου και από εκεί η χώρα μας θα λαμβάνει 1 δις κυβικά μέτρα φυσικού αερίου ετησίως από το Αζερμπαϊτζάν το οποίο μάλιστα θα διανέμεται ρυθμικά ανά κάθε μήνα. Αυτήν την στιγμή γίνονται δοκιμές και όλα βαίνουν βάση σχεδίου».\n\nΤαυτόχρονα η υπηρεσιακή κυβέρνηση αποφάσισε ότι η Μπουλγκάργκαζ θα υποβάλλει αίτηση για να κάνει κράτηση για επιπλέον χωρητικότητα στον σταθμό υγραερίου στην Αλεξανδρούπολη. Κατ’ αυτόν τον τρόπο η Βουλγαρία θα εξασφαλίσει 500 εκ. κυβικά μέτρα καυσίμου ετησίως για περίοδο 10 ετών. Η κυβέρνηση δικαιολόγησε την απόφαση με την πολιτική για διαφοροποίηση των πηγών φυσικού αερίου.\n\n(Βουλγαρική Ραδιοφωνία)",
    "Η Βουλγαρία συζητά την εισαγωγή φυσικού αερίου και πετρελαίου από τα ΗΑΕ": "Οι δυνατότητες ενεργειακής διαφοροποίησης, εισαγωγής φυσικού αερίου και πετρελαίου από τα Ηνωμένα Αραβικά Εμιράτα συζητούνται στο πλαίσιο της επίσημης επίσκεψης του Προέδρου της Βουλγαρίας Ρούμεν Ράντεφ στο Άμπου Ντάμπι, μετά από πρόσκληση του Προέδρου της χώρας, Σεΐχη Μοχάμεντ μπιν Ζαγιέντ Αλ Ναχαιάν. Ο Βούλγαρος πρόεδρος άνοιξε επιχειρηματικό φόρουμ στην πρωτεύουσα των ΗΑΕ, στο οποίο συμμετέχουν εκπρόσωποι εταιρειών και από τις δύο χώρες. Στη βουλγαρική αντιπροσωπεία που συνοδεύει τον πρόεδρο υπάρχουν και εκπρόσωποι επιχειρήσεων στον τομέα της παραγωγής πράσινου υδρογόνου. Ο Ράντεφ σημείωσε ότι η Βουλγαρία έχει την τεχνολογία, το επιστημονικό δυναμικό και τους φυσικούς πόρους για να παράγει τεράστιες ποσότητες καυσίμου του μέλλοντος – πράσινο υδρογόνο, και να το εξάγει.\n\nΣύμφωνα με τον Ράντεφ, η Βουλγαρία μπορεί να συμβάλει στη βιώσιμη συνεργασία μεταξύ της Ευρώπης και των αραβικών χωρών, χάρη όχι μόνο στη στρατηγική γεωγραφική της θέση, αλλά και λόγω του πολιτικού, οικονομικού και επιστημονικού δυναμικού που διαθέτει.\n\n(Βουλγαρική Ραδιοφωνία)",
    "Βουλγαρία: Ο υπουργός Παιδείας και οι διευθυντές σχολείων συζητούν τις προκλήσεις της νέας σχολικής χρονιάς": "Ο υπηρεσιακός υπουργός Παιδείας και Επιστημών Σάσο Πένοφ συναντήθηκε χθες με την Ένωση Εργαζομένων στο Δημόσιο Εκπαιδευτικό Σύστημα (SRSNPB) για να συζητήσουν τις προκλήσεις της νέας σχολικής χρονιάς στη Βουλγαρία, συμπεριλαμβανομένων των υψηλών τιμών της ενέργειας.\n\nΟ Πένοφ διαβεβαίωσε τους διευθυντές των σχολείων ότι τα θεσμικά όργανα κάνουν ό,τι μπορούν για να εξασφαλιστεί η απαραίτητη θέρμανση, καθώς και η μέγιστη προσέλευση στο σχολείο με τον ελάχιστο κίνδυνο για την υγεία μαθητών και δασκάλων, δήλωσε σήμερα στο Βουλγαρικό Πρακτορείο Ειδήσεων ο επικεφαλής του SRSNPB Ντιγιάν Σταμάτοφ.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\n\"Ζητήσαμε να έχουμε στις τάξεις τους μαθητές σε όλη τη διάρκεια της σχολικής χρονιάς, ανεξάρτητα από τα δύο θέματα: την Covid-19 και την κάλυψη των λογαριασμών ενέργειας των σχολείων και των νηπιαγωγείων\", είπε ο Σταμάτοφ στο ΒΤA.\n\nΥπάρχουν 2.700 σχολεία και 2.500 παιδικοί σταθμοί στη Βουλγαρία. Σύμφωνα με τον Σταμάτοφ, ήδη όλα τα εκπαιδευτικά κτίρια στην περιοχή Ντόμπριτς εξαρτώνται από το φυσικό αέριο. Από την άλλη πλευρά, υπάρχουν κτίρια στη Σόφια που χρησιμοποιούν φυσικό αέριο, κεντρική θέρμανση, ηλεκτρική ενέργεια και καύσιμα pellet.\n\nΌσον αφορά τα θέματα που έχουν σχέση με ένα πιθανό κύμα της Covid-19, o Σταμάτοφ δήλωσε ότι το υπουργείο Παιδείας είναι σε επαφή με το υπουργείο Υγείας και θα συμμορφωθεί με τα μέτρα που προτείνουν οι υγειονομικές αρχές.\n\nΟ Πένοφ διαβεβαίωσε το SRSNPB ότι το διάταγμα για την αύξηση των μισθών των εκπαιδευτικών θα εκδοθεί το συντομότερο δυνατό μετά το τέλος της δημόσιας διαβούλευσης για να εξασφαλιστεί ότι οι καθηγητές θα μπορούν να λάβουν υψηλότερους μισθούς ήδη από τον Σεπτέμβριο.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΑπό την 1η Σεπτεμβρίου οι μισθοί των δασκάλων θα αυξηθούν κατά 5% και του μη εκπαιδευτικού προσωπικού κατά 4%.",
    "Η Βουλγαρία κήρυξε τα σύνορά της με Τουρκία σε κατάσταση έκτακτης ανάγκης": "Σε κατάσταση «μερικής έκτακτης ανάγκης» λόγω της αυξημένης προσφυγικής/μεταναστευτικής κίνησης πίεσης στα σύνορα της με την Τουρκία, κήρυξε η Βουλγαρία, την μεθόριο στην περιοχή του Χάσκοβο.\n\nΌπως ανακοίνωσε την Παρασκευή ο περιφερειάρχης της περιοχής του Χάσκοβο, η απόφαση ελήφθη λόγω της μεγάλης πίεσης που δέχεται η συνοριακή μεθόριος από πρόσφυγες και μετανάστες που κατευθύνονται από την Τουρκία προς τη Βουλγαρία.\n\nΗ Βουλγαρία έχει ορθώσει αγκαθωτό φράχτη σε μήκος 200 χιλιομέτρων στα σύνορα της με την Τουρκία.\n\nΩστόσο, οι ροές δεν έχουν αναχαιτιστεί και καθώς αυξάνονται, καταγράφονται έντονες διαμαρτυρίες κάτοικων της μεθορίου για κλοπές, επιθέσεις, εμπρησμούς κ.α παραπτώματα που αποδίδουν στους αλλοδαπούς που εισέρχονται παράνομα.\n\nΤο θέμα των μεταναστευτικών ροών από την Τουρκία προς τα σύνορα των δυο χωρών συζήτησαν την Τετάρτη στον Έβρο οι υπουργοί Προστασίας του Πολίτη κ. Τάκης Θεοδωρικάκος και Δημόσιας Τάξης της Βουλγαρίας κ. Ιβάν Δεμερτζίεφ.\n\nΠηγή: ΑΠΕ-ΜΠΕ",
    "Τα Εκπαιδευτήρια Αναγέννηση σήμερα με Βουλγαρία": "Την πρωταθλήτρια Βουλγαρίας, θα αντιμετωπίσει σήμερα (11.30π.μ.) η ομάδα μπάσκετ των Εκπαιδευτηρίων Αναγέννηση στο Παγκόσμιο Σχολικό πρωτάθλημα στο Βελιγράδι.\n\nΧθες στην πρεμιέρα των αγώνων τα Εκπαιδευτήρια Αναγέννηση ηττήθηκαν από την πρωταθλήτρια Σερβίας με 49-76.",
    "Βουλγαρία: Αύξηση της βιομηχανικής παραγωγής κατά 17,6% τον Ιούλιο": "Ενώ η βιομηχανική παραγωγή τον Ιούλιο συρρικνώθηκε κατά 0,8% σε ετήσια βάση στην Ευρωπαϊκή Ένωση (ΕΕ) και κατά 2,4% στην ευρωζώνη, η Βουλγαρία κατέγραψε αύξηση κατά 17,6%, η οποία είναι η μεγαλύτερη στην ΕΕ, σύμφωνα με τα εποχικά προσαρμοσμένα στατιστικά στοιχεία που δημοσιοποίησε σήμερα η Eurostat.\n\nΈτσι η Βουλγαρία επιστρέφει στην πρώτη θέση σε όρους βιομηχανικής παραγωγής στην ΕΕ αφού την έχασε τον Ιούνιο πέφτοντας στην τρίτη θέση.\n\nΗ βιομηχανική παραγωγή μειώθηκε σε μηνιαία βάση κατά 1,6% στην ΕΕ και κατά 2,3% στην ευρωζώνη.",
    "Η Ρωσίδα πρέσβης στη Βουλγαρία εμφανίστηκε και πάλι στην πρώτη γραμμή": "Η πρέσβειρα της Ρωσίας στη Βουλγαρία Ελεονόρα Μιτροφάνοβα εμφανίστηκε ακριβώς πίσω από τον πρόεδρο Ρούμεν Ράντεφ στην κορύφωση των εορτασμών για την ενοποίηση στην πόλη Πλόβντιφ στις 6 Σεπτεμβρίου.\n\nΗ Ενοποίηση είναι εθνική εορτή της Βουλγαρίας, όπου εορτάζεται η πράξη ενοποίησης του Πριγκιπάτου της Βουλγαρίας και της επαρχίας της Ανατολικής Ρωμυλίας το φθινόπωρο του 1885 και ανακοινώθηκε στο Πλόβντιφ.\n\nΗ Ρωσική Αυτοκρατορία αντιτάχθηκε επιθετικά στην ενοποίηση. Αυτός είναι ο λόγος για τον οποίο η παρουσία της Μιτροφάνοβα στο Πλόβντιφ αποτέλεσε μεγάλη έκπληξη, δεδομένης της στάσης της απέναντι στις βουλγαρικές αρχές και της απέλασης 70 ατόμων από τη ρωσική πρεσβεία τον Ιούνιο και του γεγονότος ότι η Ρωσία κήρυξε τη Βουλγαρία ως εχθρική χώρα κατά την έναρξη του πολέμου με την Ουκρανία. Όμως μετά την καταψήφιση της κυβέρνησης στην ψηφοφορία της πρότασης μομφής και αφού τώρα βρίσκεται στην εξουσία μια υπηρεσιακή κυβέρνηση που έχει διοριστεί από τον πρόεδρο, οι σχέσεις με τη Μιτροφάνοβα αναθερμάνθηκαν.\n\nΤο βράδυ της γιορτής βρισκόταν ανάμεσα στους τιμώμενους καλεσμένους, πολύ κοντά στον πρόεδρο Ράντεφ. Δεν είναι σαφές με ποιανού πρόσκληση κατέληξε εκεί – του προέδρου Ράντεφ ή του δημάρχου της Φιλιππούπολης Ζντράβκο Ντιμιτρόφ.\n\nΝωρίτερα την Τρίτη η ρωσική πρεσβεία στη Βουλγαρία, σε αντίθεση με άλλες διπλωματικές αντιπροσωπείες, προτίμησε αντί να συγχαρεί τη χώρα να δημοσιεύσει μια οργισμένη ανάρτηση στο Facebook σχετικά με μια επίθεση στο μνημείο του σοβιετικού στρατού στο κέντρο της Σόφιας. Το μήνυμα, όπως και άλλα μέχρι τώρα, ήταν γραμμένο σε κακή βουλγαρική γλώσσα.\n\nΤο μνημείο καλύφθηκε με κόκκινη μπογιά τη νύχτα πριν από τις 6 Σεπτεμβρίου. Η ενέργεια έγινε δύο ημέρες μετά την 5η Σεπτεμβρίου – την ημερομηνία κατά την οποία το 1944 η Σοβιετική Ένωση κήρυξε τον πόλεμο στο Βασίλειο της Βουλγαρίας και λίγες ημέρες αργότερα έστειλε στρατεύματα κατοχής στη χώρα. Τους τελευταίους μήνες, το μνημείο έχει καλυφθεί αρκετές φορές με κόκκινη μπογιά ως σύμβολο του αίματος που χύνεται στην Ουκρανία λόγω της ρωσικής επιθετικότητας.",
    "Βουλγαρία: Σε ιστορικό χαμηλό η ανεργία Αυγούστου": "Στο κατώτερο επίπεδο που έχει ποτέ καταγραφεί για τον μήνα Αύγουστο, δηλαδή στο 4,3%, έπεσε η ανεργία στη Βουλγαρία, όπως ανακοίνωσε σήμερα η Υπηρεσία Απασχόλησης. Ο αριθμός των καταγεγραμμένων ανέργων ήταν 139.782. Το ποσοστό ανεργίας μειώθηκε κατά 0,6% σε ετήσια βάση. Σε σύγκριση με τον Ιούλιο, σημειώθηκε μια ελάχιστη αύξηση 0,1%, ανέφερε η υπηρεσία.\n\nΤα πιο περιζήτητα επαγγέλματα από τις επιχειρήσεις τον περασμένο μήνα ήταν αυτά του δασκάλου, των εργαζομένων στη μεταλλευτική βιομηχανία και στη μεταποίηση, στις κατασκευές και στις μεταφορές, των πωλητών, των χειριστών στατικών μηχανών και εξοπλισμού, του προσωπικού που απασχολείται σε προσωπικές υπηρεσίες, του προσωπικού φροντίδας, των εργαζομένων στην αποκομιδή απορριμμάτων και σχετικών εργασιών.\n\nΔιαβάστε επίσης: Eurostat: Πρωταθλήτρια η Ελλάδα στην ανεργία των νέων\n\nΤον Αύγουστο, 19.030 νέοι άνεργοι καταγράφηκαν στα κέντρα εξεύρεσης εργασίας. Ήταν κατά 1.332 λιγότεροι απ΄ό,τι τον Ιούλιο. Ο αριθμός των ανέργων μειώθηκε κατά 492 σε ετήσια βάση, Άλλοι 940 άνθρωποι από ομάδες απασχολουμένων που αναζητούν εργασία, φοιτητών και συνταξιούχων καταγράφηκαν επίσης στα γραφεία απασχόλησης στη διάρκεια του μήνα.\n\nΟι άνεργοι που ξεκίνησαν να εργάζονται τον Αύγουστο ήταν 10.313, περιλαμβανομένων 253 από τις ομάδες των συνταξιούχων, των φοιτητών και των απασχολουμένων.\n\nΔιαβάστε επίσης: ΗΠΑ: Μόνο με αύξηση της ανεργίας θα υποχωρήσει ο πληθωρισμός\n\nΣτη βιομηχανία οι πιο πολλοί νέοι εργαζόμενοι\n\nΤο μεγαλύτερο ποσοστό ανθρώπων που άρχισαν να εργάζονται περιελάμβανε εκείνους στη βιομηχανία (20,6%), στο εμπόριο (13,7%), στη ξενοδοχειακή βιομηχανία και την εστίαση (12,1%) και στη δημόσια διοίκηση (7,6%).\n\nΠερίπου 1.797 άνεργοι από ομάδες σε κίνδυνο διορίστηκαν σε επιδοτούμενες θέσεις εργασίας στη διάρκεια του μήνα.\n\nΣτο τέλος της θερινής σεζόν, υπήρχαν 12.808 καταγεγραμμένες θέσεις εργασίας στην κύρια αγορά εργασίας. Ο μεγαλύτερος αριθμός κενών θέσεων καταγράφηκε στη βιομηχανία (25,0%) και την εκπαίδευση (24,4%) και ακολουθούν το εμπόριο, η επιδιόρθωση αυτοκινήτων και μοτοσικλετών (11,3%), διοικητικές και δραστηριότητες υποστήριξης (8,9%), ξενοδοχεία και κέτερινγκ (6,3%) και δημόσια διοίκηση (6,1%)",
    "Zωή στις ΗΠΑ: Χειρότερη από Κούβα, ελαφρώς καλύτερη από Βουλγαρία": "Μπορεί οι ΗΠΑ στους δείκτες της Άμυνας, του ΑΕΠ, της οικονομικής και πολιτικής ισχύος να θεωρούνται, μέχρι σήμερα τουλάχιστον, η πρώτη δύναμη στον πλανήτη, ωστόσο τα στοιχεία των πλέον ευυπόληπτων δυτικών οργανισμών μαρτυράνε την άλλη εικόνα της χώρας: Η οικονομική ανισότητα, το δημοκρατικό έλλειμμα, η ευημερία των απλών ανθρώπων και η φτώχεια βρίσκονται σε τέτοια επίπεδα που το αμερικανικό όνειρο υπολείπεται ακόμα και της «μισητής» στον Λευκό Οίκο Κούβας.\n\nΕίναι γεγονός ότι πρόσφατα ο ΟΗΕ υποβάθμισε τις ΗΠΑ στην 41η, από την 32η, στην παγκόσμια κατάταξη της βιώσιμης ανάπτυξης που μετράει περισσότερο την ποιότητα ζωής των πολιτών παρά την παραγωγή πλούτου. Οι πανίσχυρες ΗΠΑ βρίσκονται έτσι ανάμεσα στις φτωχές και μικροσκοπικές, συγκριτικά, Κούβα και Βουλγαρία και χειρότερες και από την Ελλάδα. Τα στοιχεία και τα δεδομένα δικαιολογούν απόλυτα τέτοια βαθμολόγηση.",
    "Η Hitachi Energy επεκτείνει τη δυναμικότητά της στη Βουλγαρία": "Σήμερα, ο Πρόεδρος της Βουλγαρίας, Ρούμεν Ράντεφ θα επισκεφθεί την πόλη Σεβλίεβο, όπου θα συμμετάσχει σε τελετή επέκτασης της παραγωγικής ικανότητας του εργοστασίου της διεθνούς εταιρείας τεχνολογίας \"Hitachi Energy\" για σύγχρονο εξοπλισμό υψηλής τάσης, αναφέρει η προεδρία.\n\nΗ διεθνής εταιρεία δραστηριοποιείται στη Βουλγαρία για περισσότερα από 40 χρόνια και αυτή τη στιγμή απασχολεί πάνω από 800 εργαζόμενους στη χώρα μας. Η επέκταση θα δώσει 180 νέες θέσεις εργασίας.",
    "Βουλγαρία: Αύξηση στις προκρατήσεις στο χιονοδρομικό του Παμπόροβο": "Αύξηση στις προκρατήσεις, τόσο από ντόπιους όσο και από ξένους τουρίστες, παρατηρείται στο χιονοδρομικό κέντρο του Παμπόροβο, στη νότια Βουλγαρία, όπως ανέφερε στο Βουλγαρικό Πρακτορείο (BTA) ο διευθύνων σύμβουλος Μαριάν Μπελιάκοφ. Το αυξημένο ενδιαφέρον μεταξύ των ταξιδιωτικών πρακτορείων και των μεμονωμένων προσώπων διαψεύδει εκείνους που πίστευαν ότι, με φόντο τον πληθωρισμό, όλοι θα περίμεναν μέχρι την τελευταία στιγμή για να οργανώσουν τις διακοπές τους, σχολίασε.\n\nΤο Παμπόροβο ανέφερε επίσης έντονη αύξηση του ενδιαφέροντος των ταξιδιωτικών πρακτορείων για κρατήσεις κατά τη χειμερινή περίοδο. Οι ιδιοκτήτες ξενοδοχείων πιστεύουν ότι η αύξηση των προκρατήσεων οφείλεται στην απόφασή τους να μην αυξήσουν τις τιμές και να τις διατηρήσουν κοντά στο επίπεδο της περασμένης χρονιάς.\n\nΟι τιμές κυμαίνονται στα περσινά επίπεδα\n\nΣτις 22 Σεπτεμβρίου το χιονοδρομικό κέντρο αρχίζει τη διάθεση χιονοδρομικών καρτών (ski pass) για τη νέα σεζόν. Οι τιμές θα κυμαίνονται στα περσινά επίπεδα και θα διατίθενται μέχρι τις 20 Νοεμβρίου στην επίσημη σελίδα του κέντρου στο διαδίκτυο. Η διεύθυνση του κέντρου πιστεύει ότι η προπώληση είναι μια ευκαιρία για οικονομική προβλεψιμότητα εν μέσω των δύσκολων οικονομικών συνθηκών και του υψηλού πληθωρισμού.\n\nΟι περισσότεροι από τους πελάτες είναι Βούλγαροι αλλά και επισκέπτες από τις γειτονικές χώρες, το Ηνωμένο Βασίλειο και την Ιρλανδία.",
    "Ο Καπιταλισμός τσακίζει τη Βουλγαρία": "Στην Ευρώπη της άλυτης από το 2008 καπιταλιστικής κρίσης, η Βουλγαρία μετράει τις πληγές της από την βάρβαρη καπιταλιστική παλινόρθωση. Στη διάρκεια των τελευταίων 30 χρόνων έχει εξελιχθεί σε ένα ιδανικό παράδειγμα κράτους-αποικίας της Δύσης στο έδαφος του πρώην ανατολικού μπλοκ.\n\nΑνταπόκριση από τη Σόφια Fanis P. – Lev P.\n\nΟ καπιταλισμός, εκδηλώνοντας το βάρβαρο πρόσωπό του και σε συνοχή με την διάλυση των λαϊκών επαναστατικών παραδόσεων από τον σταλινισμό, έχει οδηγήσει τον νεοφιλελευθερισμό στο έπακρό του. Με την ποινικοποίηση της αριστεράς, την βίαιη καταστολή των εργατικών συνδικάτων, την ιδιωτικοποίηση όλων των υπηρεσιών του κράτους και την πλήρη κατάκτηση της αγοράς από ξένα προϊόντα, η Βουλγαρία κατέληξε σε ένα γρανάζι (πελάτης) του ΝΑΤΟ και της ΕΕ.\n\nΤώρα, η Βουλγαρία, ύστερα από την πολιτική κρίση που σημάδεψε την χώρα με το κύμα διαδηλώσεων του περασμένου χρόνου, οδεύει στις τρίτες βουλευτικές εκλογές από τον Απρίλιο του 2021, αφού η (τετρακομματική) κυβέρνηση του Κίριλ Πετκόφ (η οποία θεωρείται μια από τις πιο φιλονατοϊκες κυβερνήσεις που είχε ποτέ η χώρα μετά το 1989) έχασε την ψηφοφορία για την παροχή ψήφου εμπιστοσύνης (την πρόταση μομφής σε βάρος της κυβέρνησής του ψήφισαν 123 βουλευτές, ενώ 116 καταψήφισαν, σε σύνολο 240, ανακοίνωσε ο αντιπρόεδρος του Κοινοβουλίου Μίροσλαβ Ιβάνοβ). Σε κάθε ψηφοφορία μέχρι σήμερα δεν έχει γίνει δυνατός ο σχηματισμός βιώσιμης κυβέρνησης και διαμορφώνεται μια πολιτική εκλογική κρίση που φαίνεται να μην έχει τέλος, ένα φαινόμενο βέβαια που δεν παρατηρείται μόνο στη Βουλγαρία αλλά και σε μεγάλο μέρος του δυτικού κόσμου. Οι νέες κοινοβουλευτικές εκλογές έχουν οριστεί για τις 2 Οκτωβρίου.\n\nΤο γεγονός της αύξηση της τιμής του ρεύματος είναι μόνο η σταγόνα που ξεχειλίζει το ποτήρι αφού η Βουλγαρία παραμένει η πιο φτωχή χώρα της Ε.Ε. και το βιοτικό επίπεδο των μαζών συνεχίζει να συμπιέζεται, καταλαμβάνοντας την τελευταία θέση στη λίστα της ΕΕ στον κατώτατο μισθό με 332 ευρώ, πίσω από την Ουγγαρία (442 ευρώ) και τη Ρουμανία (458 ευρώ), παρόλο που ο μέσος μισθός στο 1ο τρίμηνο του 2022 βρίσκεται στα 816 ευρώ (capital.gr), ενώ σε κράτη όπως η Λετονία ο μέσος μισθός φτάνει τα 881 ευρώ.\n\nΈνα βιοτικό χάος φαίνεται να κυριαρχεί στη γειτονική χώρα. «Για μια τριμελή οικογένεια απαιτούνται τουλάχιστον 1150 ευρώ για την κάλυψη των αναγκών της» και μάλιστα υποστηρίζεται πως «το 69,5% του βουλγάρικου πληθυσμού δεν αποκτούν έσοδα τα οποία να επαρκούν για την επιβίωση τους», δηλώνει η οικονομολόγος Βιολέτα Ιβάνοβα. Είναι καταφανές ότι η καπιταλιστική παλινόρθωση στη Βουλγαρία έχει καταδικάσει τον βουλγάρικο λαό στην πείνα, την μαύρη εργασία και την φυγή στο εξωτερικό.\n\n27% απώλεια πληθυσμού\n\nΌσον αφορά το υγειονομικό της σύστημα, η Βουλγαρία είχε την τρίτη υψηλότερη θνησιμότητα στην Ευρώπη για το 2015, με ποσοστό 708 ανά 100.000 κατοίκους. Και οι τέσσερις ευρωπαϊκές περιφέρειες με τα υψηλότερα ποσοστά θνησιμότητας από ασθένειες του κυκλοφορικού συστήματος ήταν όλες τους στη Βουλγαρία. (Βικιπέδια). Αυτή η κατάσταση στο υγειονομικό της σύστημα εγγυήθηκε την κατάκτηση της δεύτερης θέσης στη θνησιμότητα από Covid-19, παγκοσμίως! Την πρώτη θέση κατέχει το Περού. Συνολικά από κορονοϊό έχουν αποβιώσει περισσότερα από 30.359 άτομα, αριθμός μεγαλύτερος από τα θύματα της χώρας στον Β΄ Παγκόσμιο πόλεμο και κατά τις καταδιώξεις μετά τις 9 Σεπτεμβρίου 1944. (BNR-bulgaria).\n\nΕίναι προφανές πως η καπιταλιστική παλινόρθωση, η βίαιη κυριαρχία της νομενκλατούρας και συνεπώς η κατοχική της υποταγή στα συμφέροντα της Δύσης, οδήγησαν το κράτος σε μια κατιούσα πορεία χωρίς αντίστοιχό της στο παρελθόν. Αυτό είχε σαν επιπτώσεις από το 1990 έως τώρα να έχει σημειωθεί απώλεια πληθυσμού 27% καθώς από 9,2 εκ. πλέον μετρούνται μόνο 6,7 εκατομμύρια. Στη συνέχεια, όπως είναι αναμενόμενο από την οικονομική κρίση, η αστυφιλία αφαιμάσσει τα χωρία. O πληθυσμός της Σόφιας έχει αυξηθεί τα τελευταία 18 χρόνια, ενώ μαρτυρίες κατοίκων χωριών λένε τα ακόλουθα : (propaganda)\n\n«Την τελευταία φορά που γεννήθηκε μωρό στο χωριό», λέει η Στέφκα, «ήταν πριν από δέκα χρόνια. Τώρα αυτό το μωρό ζει με τη μαμά του στην Κύπρο».\n\n«Αυτό το χωριό είχε πάνω από 600 κατοίκους, Τώρα είμαστε μόνο 13. Οι μισοί είναι στο νεκροταφείο και οι άλλοι μισοί στις πόλεις», εξομολογείται ο 70χρονος Μπόγιαν.\n\nΕπίσης, αξίζει να σημειωθεί ότι το βουλγάρικο κράτος είχε δεχτεί μόλις 50 πρόσφυγες μεταξύ της περιόδου 2015 – 2017, όπως σημειώνεται στα επίσημα έγγραφα.\n\nΕπίσης, ας σημειωθεί ότι η Βουλγάρικη κυβέρνηση έχει καταστήσει τη χώρα βασικό χώρο διέλευσης στρατιωτικής βοήθειας του ΝΑΤΟ προς την Ουκρανία (με αφετηρία το λιμάνι της Αλεξανδρούπολης από την πλευρά της Ελλάδας – άλλου φιλονατοϊκού αντιρωσικού προπύργιου). Μόλις το περασμένο καλοκαίρι οι σχέσεις Βουλγαρίας – Ρωσίας έφθασαν στο ναδίρ, μετά την ανακοίνωση της κυβέρνησης της πρώτης για απέλαση 70 Ρώσων διπλωματών.\n\nneaprooptiki.gr",
    "Εβρος: Οι μετανάστες πλέον μπαίνουν στη χώρα κυρίως από Βουλγαρία": "Κάτοικοι των χωριών του Έβρου λένε στη Voria.gr ότι οι ροές αυξήθηκαν στα σύνορα με Βουλγαρία – Τεράστια πίεση εξαιτίας των μεταναστευτικών ροών\n\nΚάτοικοι των χωριών του Έβρου λένε στη Voria.gr ότι οι ροές αυξήθηκαν στα σύνορα με Βουλγαρία – Τεράστια πίεση εξαιτίας των μεταναστευτικών ροών\n\nΚάτοικοι των χωριών του Έβρου λένε στη Voria.gr ότι οι ροές αυξήθηκαν στα σύνορα με Βουλγαρία – Τεράστια πίεση εξαιτίας των μεταναστευτικών ροών\n\nO ορεινός όγκος της Ροδόπης έχει μετατραπεί σε πέρασμα\n\n«Η πίεση των μεταναστευτικών ροών είναι μεγάλη και συνεχίζεται. Φέτος ήταν από τα πιο δύσκολα καλοκαίρια». Με αυτά τα λόγια περιγράφει στη Voria.gr ο πρόεδρος των Συνοριακών Φυλάκων Έβρου, Βαλάντης Γιαλαμάς, τα όσα συμβαίνουν με τους παράτυπους μετανάστες στην ελληνοτουρκική οριογραμμή.\n\nΧιλιάδες άτομα, παράτυποι μετανάστες και πρόσφυγες από τον περασμένο Μάιο προσπάθησαν -και προσπαθούν- να περάσουν από την Τουρκία εντός της ελληνικής επικράτειας με τα σώματα ασφαλείας να προσπαθούν να φυλάξουν τα σύνορά μας.\n\nΠαρ’ όλα αυτά χιλιάδες είναι αυτοί που έχουν καταφέρει να εισέλθουν και στη συνέχεια προωθούνται από τα κυκλώματα των διακινητών είτε στην ενδοχώρα είτε στο εξωτερικό.\n\nΣτον Έβρο σήμερα βρίσκεται ο υπουργός Προστασίας του Πολίτη, Τάκης Θεοδωρικάκος, που έχει ανακοινώσει ήδη το σχέδιο «ΑΚΡΙΤΑΣ» μέσα από το οποίο προβλέπεται η επέκταση του φράχτη κατά 140 χιλιόμετρα, η ενίσχυση των συνοριακών φυλάκων με 250 άτομα και η αναβάθμιση και επέκταση του συστήματος επιτήρησης με πυλώνες και θερμικές κάμερες.\n\nΤα μέτρα αυτά όμως, όπως λένε στη Voria.gr φορείς και κάτοικοι της περιοχής, είναι μεσοπρόθεσμα και δεν επιλύουν άμεσα το πρόβλημα αφού οι νέοι συνοριοφύλακες στην καλύτερη των περιπτώσεων θα αναλάβουν καθήκοντα μέσα στον χειμώνα ενώ η κατασκευή νέου φράχτη και η επέκταση του συστήματος επιτήρησης χρειάζονται χρόνο.\n\nΤην ίδια ώρα κάτοικοι χωριών που βρίσκονται μια ανάσα από τα ελληνοτουρκικά σύνορα ανέφεραν ότι εδώ και καιρό η πλειονότητα των παράτυπων μεταναστών δεν εισέρχεται από τις περιοχές που βρίσκονται κατα μήκος του ποταμού Έβρου δηλαδή από τα ελληνοτουρκικά σύνορα αλλά από τα ελληνοβουλγαρικά σύνορα.\n\n«Σε μια μέρα μπορεί από τα ελληνοτουρκικά σύνορα να περάσουν για παράδειγμα 100 άτομα και από τα σύνορα με τη Βουλγαρία να περάσουν 300 άτομα. Περνούν από τη Βουλγαρία και συνεχίζουν για Ροδόπη, Κομοτηνή. Πολλοί από αυτούς ανεβάζουν και βίντεο πώς κατάφεραν και πέρασαν» ανέφερε στη Voria.gr κάτοικος της Καβύλης προσθέτοντας ότι ο ορεινός όγκος της Ροδόπης έχει μετατραπεί σε πέρασμα για τους παράτυπους μετανάστες.\n\n«Από τα σύνορα με τη Βουλγαρία μπαίνουν πλέον οι περισσότεροι. Καλοί οι φράχτες και η αύξηση των μέτρων στα σύνορά μας με Τουρκία και το σχέδιο Ακρίτας του υπουργείου. Όμως εδώ έχουμε και συνοριοφύλακες και αστυνομικούς και στρατό. Από την άλλη πλευρά, στα σύνορα με τη Βουλγαρία, δεν έχουμε τίποτα και από εκεί πλέον μπαίνουν οι περισσότεροι» ανέφερε ο κάτοικος της Καβύλης.\n\nΝα σημειωθεί πάντως ότι σήμερα ο υπουργός Προστασίας του Πολίτη θα συναντηθεί στην Αλεξανδρούπολη με τον Βούλγαρο ομόλογό του, Ιβάν Ντεμερντζίεφ, ενώ στη συνέχεια θα μεταβούν στον νότιο Έβρο και συγκεκριμένα στις Φέρες.\n\nvoria.gr",
    "Βουλγαρία: Σχεδόν 50 εταιρίες μετέχουν στη Διεθνή Έκθεση Γεωργίας στο Ντόμπριτς": "Σχεδόν 50 εταιρίες από τη Βουλγαρία, την Ελλάδα, την Ουκρανία και τη Σερβία λαμβάνουν μέρος στην 30η διοργάνωση της Διεθνούς Έκθεσης “Γεωργία και όλα σχετικά με αυτήν” που εγκαινιάστηκε σήμερα στο Ντόμπριτς της βορειοανατολικής Βουλγαρίας.\n\nΗ γεωργία στη Βουλγαρία και παγκοσμίως αντιμετωπίζει σοβαρές προκλήσεις, δήλωσε ο υπηρεσιακός αναπληρωτής υπουργός Γεωργίας Γκεόργκι Σαμπέφ κατά την έναρξη του αγροτικού φόρουμ. Πρόσθεσε ότι τέτοιου είδους εκδηλώσεις με την παρουσία αγροτών, ερευνητών και εμπόρων, είναι εξαιρετικά σημαντικές για την έρευνα και την εξεύρεση λύσεων στα προβλήματα του αγροτικού τομέα. Ο Σαμπέφ επισήμανε ότι το υπουργείο Γεωργίας υποστηρίζει τις αγροτικές και γεωργικές επιχειρήσεις για την αντιμετώπιση των προκλήσεων.\n\nΗ εκδήλωση, που διοργανώνεται από την εταιρία “Dobrich Fair”, προσφέρει στους επισκέπτες μεγάλου και μικρού μεγέθους γεωργικά μηχανήματα, εξοπλισμό και κτηνοτροφικά μηχανήματα, οχήματα, γεωργικά drones, βιολογικά λιπάσματα, φυτοπροστατευτικά προϊόντα και άλλα. Το Αγροτικό Ινστιτούτο Ντόμπρουτζα (DAI) παρουσιάζει τις πιο πρόσφατες ποικιλίες του και υβρίδιά του. Ο διευθυντής του DAI ‘Ιλια ‘Ιλιεφ δήλωσε ότι την ερχόμενη χρονιά το ινστιτούτο θα καταθέσει αίτηση για την καταχώριση εμπορικού σήματος γεωγραφικής προέλευσης για τα φασόλια της Ντόμπρουτζα και ο υπουργός Σαμπέφ υποσχέθηκε ότι η πρωτοβουλία θα υποστηριχθεί από το υπουργείο Γεωργίας.\n\nΤο διεθνές αγροτικό φόρουμ συνοδεύει πρόγραμμα που περιλαμβάνει μια έκθεση με τίτλο “The Way of Bread”, η οποία παρουσιάζει περισσότερα από 100 αντικείμενα από την καθημερινή ζωή στην περιοχή της Ντόμπρουτζα, τον αποκαλούμενο “σιτοβολώνα της Βουλγαρίας”, από τη σπορά των σιτηρών μέχρι το ζύμωμα του ψωμιού. Το πρόγραμμα της διεθνούς έκθεσης περιλαμβάνει επίσης συνέδριο για τις γεωργικές πρακτικές που είναι επωφελείς για το κλίμα και το περιβάλλον.\n\nΗ Διεθνής ‘Εκθεση Γεωργίας θα διαρκέσει έως τις 3 Σεπτεμβρίου.\n\nΠηγή: ΑΠΕ-ΜΠΕ",
    "Γιατί το deal στη Βουλγαρία είναι win-win για ΔΕΛΤΑ και Ελληνικά Γαλακτοκομεία": "Win-win θεωρείται το deal στη Βουλγαρία μεταξύ των εταιρειών Ελληνικά Γαλακτοκομεία και ΔΕΛΤΑ, όπως επισημαίνεται από τις δύο πλευρές. Ειδικότερα, η πλήρης εξαγορά της United Milk Company (UMC), θυγατρικής της Vivartia στη Βουλγαρία, θα ενδυναμώσει την παρουσία της Ελληνικά Γαλακτοκομεία στα Βαλκάνια.\n\nΠρόκειται για τη δεύτερη εξαγορά που ανακοινώνει το τελευταίο διάστημα ο Όμιλος της οικογένειας Σαράντη, μετά την απόκτηση του 49% της κυπριακής γαλακτοβιομηχανίας Κουρούσιης την προηγούμενη εβδομάδα.\n\nΑγορά με μεγάλα περιθώρια κέρδους\n\nΗ Ελληνικά Γαλακτοκομεία, στο πλαίσιο της στρατηγικής για περαιτέρω ενίσχυση της παρουσίας της στα Βαλκάνια, έκρινε ότι η εξαγορά της UMC θα ωφελήσει τον Όμιλο, που επιθυμεί να αυξήσει το μερίδιό του στη Βουλγαρία.\n\n«Η αγορά της Βουλγαρίας παρουσιάζει μεγάλα περιθώρια κέρδους και στόχος της Ελληνικά Γαλακτοκομεία είναι να αυξηθεί η παραγωγική δυναμική της UMC», σύμφωνα με πηγές με γνώση.\n\nΗ συναλλαγή τελεί υπό την αίρεση ολοκλήρωσης των απαραίτητων εγκρίσεων από την Επιτροπή Ανταγωνισμού της Δημοκρατίας της Βουλγαρίας και μετά και την τυπική ολοκλήρωσή της ο όμιλος θα εκτιμήσει τις ανάγκες της νεοαποκτηθείσας εταιρείας και της αγοράς και θα εξεταστεί το ενδεχόμενο της από κοινού παραγωγής νέων προϊόντων.\n\nΣυναλλαγή σε πολύ καλό τίμημα\n\nΑπό την πλευρά του πωλητή, η κίνηση είναι ουσιαστικής σημασίας για τη ΔΕΛΤΑ -η οποία εκτιμά ότι έγινε και σε πολύ καλό τίμημα για αυτήν- και «έρχεται να κεφαλαιοποιήσει την ήδη σημαντική και επιτυχημένη πορεία μιας ώριμης εταιρείας, σε μια δευτερεύουσας σημασίας αγορά, αυτήν της Βουλγαρίας, αποτελεί δε το επόμενο βήμα στην υλοποίηση μίας ισχυρής και ανταγωνιστικής ανάπτυξης με κύριους στόχους την περαιτέρω εστίαση και ενίσχυση της ηγετικής της θέσης στην εγχώρια αγορά γαλακτοκομικών προϊόντων και τροφίμων με την είσοδο σε νέες κατηγορίες προϊόντων και την παράλληλη ενδυνάμωση των υπαρχόντων brands».\n\nΕστίαση στην ελληνική αγορά\n\nΕπισημαίνεται δε από πηγές προσκείμενες στον όμιλο της Vivartia ότι «σε συνδυασμό με τις πρόσφατες κινήσεις αξιοποίησης ανενεργών παγίων (εργοστάσια Ταύρου και Πλατέως Ημαθίας), με την πώληση της UMC, η ΔΕΛΤΑ προχωρά σε νέες επιχειρηματικές δραστηριότητες και σε νέες αναπτυσσόμενες αγορές στον κλάδο γαλακτοκομικών και τροφίμων με έμφαση στην ελληνική αγορά και με στόχο τη δημιουργία ενός ισχυρού επιχειρηματικού ομίλου».\n\nΣτο σημείο αυτό αξίζει να αναφέρουμε ότι στα τέλη της περασμένης χρονιάς η ΔΕΛΤΑ είχε προχωρήσει στην εξαγορά της Δανιήλ Σ. Γκατένιο & Υιός ΑΕ, η οποία δραστηριοποιείται στην εισαγωγή, εξαγωγή και εμπορία γαλακτοκομικών και τυροκομικών προϊόντων.\n\nΕπόμενες κινήσεις\n\nΣτις επόμενες κινήσεις της ΔΕΛΤΑ περιλαμβάνονται μεταξύ άλλων:\n\nΗ συνεχής βελτιστοποίηση της παραγωγικής και εμπορικής της λειτουργίας.\n\nΗ ενδυνάμωση του χαρτοφυλακίου των brands.\n\nΗ συνεχιζόμενη επένδυση στην καινοτομία και τις νέες τεχνολογίες και στους ανθρώπους της.\n\nΗ ενίσχυση των συνεργασιών και συνεργειών στον πρωτογενή τομέα.\n\nΤο προφίλ της UMC\n\nΗ UMC, που ιδρύθηκε το 1959 και από το 2006 αποτελεί θυγατρική της Vivartia Holding στην Βουλγαρία, εδρεύει στο Plovdiv και αποτελεί ηγέτιδα δύναμη στον κλάδο των γαλακτοκομικών στην αγορά της γείτονας χώρας, έχοντας κύρια παρουσία στο γάλα, τα λευκά τυριά, σε φυτικά προϊόντα, αλλά και στο παραδοσιακό πρόβειο γιαούρτι, το οποίο αποτελεί ιδιαίτερα δημοφιλές προϊόν για την αγορά των Βαλκανίων.\n\nΤο portfolio της United Milk Company (UMC), που εξάγει κυρίως σε ΗΠΑ, Αυστραλία, Λίβανο, Καναδά και Ρωσία, περιλαμβάνει διάφορα brands, τα οποία, σύμφωνα με πληροφορίες μας, θα ενισχυθούν, καθώς θα αυξηθεί το capacity του εργοστασίου στη Βουλγαρία.\n\n\n\nINFO UMC\n\nΜεγέθη\n\nΚύκλος εργασιών (2021): €52,5 εκατ.\n\nΚέρδη EBITDA (2021): €5,15 εκατ.\n\nΚέρδη προ φόρων (2021): €1,65 εκατ.\n\nΕργαζόμενοι: 500\n\nBrands\n\nΒΕΡΕΙΑ: Φρέσκο γάλα και γιαούρτι.\n\nFIBELLA: Γάλα και γιαούρτι με γεύση φρούτων, γάλα και κρέμα UHT, όπως επίσης και τις σειρές Vitalact, Khansko και Russalka.\n\nΑκολούθησε την Ημερησία στο Google News!",
    "Φόβοι στη Βουλγαρία για διακοπή λειτουργίας των ηλεκτροπαραγωγικών σταθμών με άνθρακα": "Εάν η Βουλγαρία επιτρέψει άλλες δύο υπερβάσεις των προτύπων ατμοσφαιρικής ρύπανσης, η χώρα ενδέχεται να αναγκαστεί να κλείσει τους σταθμούς ηλεκτροπαραγωγής με καύση άνθρακα, προειδοποίησε την Τρίτη 13 Σεπτεμβρίου ο Βούλγαρος υπουργός Ενέργειας Ρόζεν Χρίστοφ.\n\nΑυτό αποτελεί σοβαρό κίνδυνο για ολόκληρη την περιοχή, επειδή η Βουλγαρία είναι ο μεγαλύτερος εξαγωγέας ηλεκτρικής ενέργειας στα Βαλκάνια και ο τρίτος μεγαλύτερος στην Ευρώπη. Οι βουλγαρικές αρχές ανησυχούν για τη λειτουργία του σχετικά μικρού σταθμού ηλεκτροπαραγωγής με καύση άνθρακα «Maritsa 3», ο οποίος φέρεται να προκαλεί σοβαρή ατμοσφαιρική ρύπανση.\n\n«Εξαιτίας αυτού, η Βουλγαρία μπορεί να χάσει το 30% της ενεργειακής της ικανότητας. Η μη συμμόρφωση με τα περιβαλλοντικά πρότυπα μπορεί να οδηγήσει ακόμη και στο κλείσιμο όλων των μεγάλων μονάδων άνθρακα στη λεκάνη απορροής του ποταμού Maritsa», προειδοποίησε ο Ρόζεν Χριστόφ.\n\nΕάν συμβεί αυτό, η Βουλγαρία μπορεί να μετατραπεί από καθαρός εξαγωγέας ηλεκτρικής ενέργειας σε καθαρό εισαγωγέα, αλλά δεν υπάρχει πουθενά στην περιοχή να εισαγάγει ηλεκτρική ενέργεια.\n\nΤα στοιχεία από την ενεργειακή δεξαμενή σκέψης Enappsys έδειξαν ότι η Βουλγαρία εξήγαγε καθαρά 6,6 tWh ηλεκτρικής ενέργειας σε άλλες χώρες το πρώτο εξάμηνο του 2022. Τις περισσότερες φορές στη γειτονική Ρουμανία, την Ελλάδα, την Τουρκία, τη Βόρεια Μακεδονία και τη Σερβία. Το κέρδος για τη Βουλγαρία είναι σχεδόν 1,3 δισ. ευρώ για την περίοδο αυτή και η βιομηχανία άνθρακα της χώρας είναι ζωτικής σημασίας για ολόκληρη την περιοχή.\n\nΩστόσο, όλα αυτά μπορεί να τελειώσουν, φοβούνται οι βουλγαρικές αρχές. Στα τέλη της περασμένης εβδομάδας διαπιστώθηκαν 8 περιπτώσεις ατμοσφαιρικής ρύπανσης με διοξείδιο του θείου στην περιοχή του Ντιμιτρόβγκραντ, γεγονός που αποτελεί την αιτία για το κλείσιμο της «Maritsa 3».\n\nΗ Βουλγαρία μπορεί να επιτρέψει 24 τέτοιες περιπτώσεις ατμοσφαιρικής ρύπανσης ανά έτος και μέχρι στιγμής έχουν ήδη αναφερθεί 23. Εάν υπάρξουν άλλες δύο μέχρι το τέλος του 2022, η παρέκκλιση της Επιτροπής θα μπορούσε να ανακληθεί και αυτό θα ανάγκαζε το κλείσιμο όλων των ανθρακικών μονάδων στην περιοχή.\n\nΗ υπουργός Περιβάλλοντος της Βουλγαρίας, Ροσίτσα Καραμφίλοβα, δήλωσε ότι η Βουλγαρία έχει επί του παρόντος δύο διαδικασίες παράβασης για την ποιότητα του αέρα – μία για την παραβίαση των κανόνων για το διοξείδιο του θείου και μία για τη ρύπανση από τη σκόνη.\n\nΤο Υπουργείο Περιβάλλοντος προετοιμάζει και παρέχει τις απαραίτητες πληροφορίες στην Ευρωπαϊκή Επιτροπή.\n\n«Οι αναμενόμενες οικονομικές κυρώσεις είναι εξαιρετικά μεγάλες. Υπάρχει πιθανότητα το δικαστήριο της ΕΕ να εκδώσει την ανάκληση των παρεκκλίσεων που αφορούν τις προδιαγραφές διοξειδίου του θείου των μεγάλων εγκαταστάσεων στη λεκάνη της Μαρίτσας[Έβρου]», δήλωσε ο υπουργός Περιβάλλοντος.\n\nΤον Ιούνιο, το Ανώτατο Διοικητικό Δικαστήριο (ΑΔΔ) επέτρεψε τη λειτουργία του σταθμού ηλεκτροπαραγωγής «Μαρίτσα 3», παρά τις παραβιάσεις που είχαν διαπιστωθεί προηγουμένως. Το επιχείρημα είναι ότι πρέπει να προστατευθεί το δικαίωμα στην εργασία περισσότερων από 200 εργαζομένων.",
    "Η Βουλγαρία θα στηρίξει τη Βόρεια Μακεδονία με ρεύμα για τον χειμώνα": "Η ενεργειακή κρίση ήταν το κύριο θέμα των συνομιλιών μεταξύ των πρωθυπουργών της Βουλγαρίας και της Δημοκρατίας της Βόρειας Μακεδονίας, Γκάλαμπ Ντόνεφ και Ντιμίταρ Κοβάτσεφσκι στη Σόφια. «Θα ενωθούμε με τη Βουλγαρία για να βρούμε λύση για την προμήθεια ηλεκτρικής ενέργειας.\n\nΣυμφωνήσαμε να σχηματίσουμε ομάδα εργασίας έως την Τετάρτη με τη συμμετοχή των υπουργείων Οικονομίας και Ενέργειας της Δημοκρατίας της Μακεδονίας και της Βουλγαρίας, η οποία θα συζητήσει τις τεχνικές δυνατότητες για την παροχή ηλεκτρικού ρεύματος», δήλωσε ο πρωθυπουργός της ΔΒΜ Κοβάτσεφσκι σε ενημέρωση μετά τη συνάντηση. Συζητήθηκαν οι δυνατότητες εξαγωγής από τη Βουλγαρία επιπλέον δυναμικότητας ηλεκτρικής ενέργειας για τις ανάγκες της οικονομίας και των οικιακών καταναλωτών στη Βόρεια Μακεδονία. Πρόκειται για περίπου 200 MWh βασικής ενιαίας ηλεκτρικής ενέργειας για την περίοδο έως τις 31.03.2023, είπε ο Ντόνεφ.\n\nΣυζητήθηκε επίσης η εμβάθυνση της συνεργασίας μέσω μεταφοράς και αποθήκευσης φυσικού αερίου. Τα δύο μέρη θα συμφωνήσουν να δεσμεύσουν ορισμένους όγκους αποθήκευσης φυσικού αερίου στις εγκαταστάσεις αποθήκευσης φυσικού αερίου της Βουλγαρίας στο Τσίρεν, έτσι ώστε η ΔΒΜ να μπορεί να επωφεληθεί πλήρως από τη συμμετοχή της στον τερματικό σταθμό διασύνδεσης και υγροποιημένου αερίου που κατασκευάζεται στην Αλεξανδρούπολη, Ελλάδα.\n\n(Βουλγαρική Ραδιοφωνία)",
    "«Balkan Spirit-22»: Εντυπωσιακές εικόνες από άσκηση ειδικών δυνάμεων Ελλάδας, Βουλγαρίας, Ρουμανίας": "Κλείσιμο\n\nΚλείσιμο\n\nΗ τριμερής άσκηση δυνάμεων Ειδικών Επιχειρήσεων με την επωνυμίακαι στην οποία συμμετείχαν η Βουλγαρία, η Ελλάδα και η Ρουμανία ολοκληρώθηκε, σήμερα, Παρασκευή 2 Σεπτεμβρίου.Όπως ανακοινώθηκε, η άσκηση πραγματοποιήθηκε στην στρατιωτική βάσηστηΟισυμμετείχαν με εννέα αξιωματικούς και υπαξιωματικούς της νεότευκτης Διοίκησης Ειδικού Πολέμου του ΓΕΕΘΑ.Η «Balkan Spirit-22» αποσκοπούσε, προστίθεται στην ανακοίνωση, στην επαύξηση της μαχητικής ικανότητας και της συνεργασίας των συμμετεχόντων για την αντιμετώπιση των προκλήσεων του σύγχρονου επιχειρησιακού περιβάλλοντος.Kατά τη διάρκεια της άσκησης εκτελέστηκαν αντικείμενα όπως παρακάτω:Χθες, Πέμπτη 1η Σεπτεμβρίου, έλαβε χώρα η Ημέρα Διακεκριμένων Επισκεπτών στην οποία συμμετείχε ο διοικητής της ΔΕΠ του ΓΕΕΘΑ αντιστράτηγος Γεώργιος Τσιτσικώστας ως εκπρόσωπος του αρχηγού ΓΕΕΘΑ στρατηγού Κωνσταντίνου Φλώρου , καθώς και εκπρόσωποι των συμμετεχουσών χωρών.Η «Balkan Spirit-22» αποτελεί συνέχεια της «Salamis Storm-18», που πραγματοποιήθηκε στην Ελλάδα, και της «Neptune Strike-19», στη Ρουμανία, και εντάσσεται στον ευρύτερο σχεδιασμό του ΓΕΕΘΑ ως προς τις διεθνείς συνεργασίες των Ενόπλων Δυνάμεων, για την ενίσχυση της διαλειτουργικότητας και της συνέργειας με φίλες και σύμμαχες χώρες.Δείτε εικόνες από την άσκηση",
    "Επίσκεψη στη Βουλγαρία για καθηγήτριες του 4ου Γυμνασίου Κομοτηνής μέσω Erasmus+": "ΣΤΗ ΠΟΛΗ VELIGRAD\n\n15/09 αντιπροσωπευτική ομάδα του 4ου Γυμνασίου Κομοτηνής, αποτελούμενη από δύο καθηγήτριες, έφτασε στην πόλη Veligrad της Βουλγαρίας προκειμένου να συμμετέχει στην προπαρασκευαστική συνάντηση του προγράμματος Erasmus+ KΑ2, Project «Break 4 all. Break 2 U. Join us. Break time, Inclusion time, Let's join us».\n\n\n\nΣτις 16/09 πραγματοποιήθηκε η εναρκτήρια συνάντηση του προγράμματος Erasmus+ στο σχολείο «Κύριλλος και Μεθόδιος», στην οποία συμμετείχαν αντιπροσωπείες καθηγητών και από τις τρεις χώρες-μέλη της συγκεκριμένης σύμπραξης, Ισπανία, Βουλγαρία, Ελλάδα. Στις 17/09 πραγματοποιήθηκε ολοήμερη επίσκεψη στην πρωτεύουσα της Βουλγαρίας όπου έγινε ξενάγηση στα σημαντικότερα αξιοθέατα της πόλης. Οι εκπαιδευτικοί του 4ου Γυμνασίου Κομοτηνής μεταξύ άλλων περιηγήθηκαν στον Καθεδρικό ναό του Αλεξάνδρου Νιέφσκι που χτίστηκε στα τέλη του 19ου αιώνα και στην βασιλική της Αγίας Σοφίας.\n\n\n\nΣτις 18/09 οι αντιπροσωπείες αναχώρησαν για να ολοκληρώσουν την προπαρασκευαστική συνάντησή τους στην Ελλάδα. Το απόγευμα της ίδιας μέρας έφτασαν στην πόλη της Αλεξανδρούπολης για να γνωρίσουν την ιστορία της, έχοντας ως τελικό προορισμό τον Φάρο της πόλης. Το ίδιο βράδυ οι αντιπροσωπείες της Ισπανίας και Βουλγαρίας βρέθηκαν στην Κομοτηνή. Στις 19 του μηνός επισκέφτηκαν το 4ο Γυμνάσιο της πόλης μας. Εκεί τους υποδέχτηκε η Διεύθυνση του σχολείου. Έγινε σύντομη παρουσίαση των χώρων του καθώς και μία τελετή υποδοχής με μουσικό πρόγραμμα που επιμελήθηκαν η καθηγήτρια μουσικής με τη συνοδεία καθηγητών και μαθητών της χορωδίας του σχολείου. Η επίσκεψη ολοκληρώθηκε με ξενάγηση της πόλης, από εκπαιδευτικούς του σχολείου, στο ιστορικό κέντρο της Κομοτηνής.\n\n",
    "Τα Ηνωμένα Αραβικά Εμιράτα «επεκτείνονται» στη Βουλγαρία": "Μνημόνιο στρατηγικής συνεργασίας μεταξύ Βουλγαρίας και Ηνωμένων Αραβικών Εμιράτων υπεγράφη στο πλαίσιο της επίσημης επίσκεψης του Ρούμεν Ράντεφ στο Άμπου Ντάμπι.\n\nΌπως αναμεταδίδει το Βαλκανικό Περισκόπιο, στόχος της συμφωνίας είναι να προωθήσει την πραγματοποίηση επενδύσεων μεταξύ των δύο χωρών, να τονώσει την ανάπτυξη συνεργασίας σε ένα ευρύ φάσμα τομέων, διακυβερνητική συνεργασία, τον ακαδημαϊκό και τον ιδιωτικό τομέα.\n\nΣτο Άμπου Ντάμπι υπογράφηκαν επίσης διμερή έγγραφα συνεννόησης στους τομείς του τουρισμού, της γεωργίας, της εκπαίδευσης, του πολιτισμού, καθώς και της ανταλλαγής δημοσιογραφικού περιεχομένου μεταξύ του Βουλγαρικού Τηλεγραφικού Πρακτορείου και του Οργανισμού Πληροφοριών (WAM) των ΗΑΕ.\n\nΤο μνημόνιο για τη συνεργασία στη γεωργία στοχεύει στην αύξηση της συνεργασίας στον τομέα αυτό και στην ενίσχυση της επισιτιστικής ασφάλειας.\n\nΜε το μνημόνιο στον τουριστικό τομέα, δίνεται έμφαση στη δημιουργία των ευνοϊκότερων συνθηκών για μια αμοιβαία επωφελή συνεργασία στον τομέα αυτό και στην τόνωση πρωτοβουλιών εκλαΐκευσης πολιτιστικών και ιστορικών μνημείων με στόχο τη διμερή ανάπτυξη του πολιτιστικού τουρισμού.\n\nΗ συνεργασία στην εκπαίδευση θα περιλαμβάνει ανταλλαγή πληροφοριών, κατάρτιση εκπαιδευτικών, δημιουργία και ανάπτυξη προγραμμάτων σπουδών, συμπεριλαμβανομένης της γλωσσικής κατάρτισης.\n\nΤο έγγραφο κατανόησης στον τομέα του πολιτισμού σκιαγραφεί τις δυνατότητες επέκτασης των πολιτιστικών δεσμών μεταξύ της Βουλγαρίας και των ΗΑΕ.",
    "Βουλγαρία: Χαμηλοί μισθοί, κακές συνθήκες εργασίας και άγχος πλήττουν τους εργαζόμενους": "Δυσαρέσκεια με τις συνθήκες εργασίας, χαμηλή αμοιβή και πολύ άγχος στον χώρο εργασίας είναι τα βασικά παράπονα που διατυπώθηκαν σε έρευνα για τον βαθμό ικανοποίησης στην εργασία που διεξήχθη σε όλη τη Βουλγαρία από την πλατφόρμα στελέχωσης προσωπικού Career Show και δόθηκε στη δημοσιότητα από τη Βουλγαρική Εθνική Ραδιοφωνία και άλλα μέσα ενημέρωσης την 1η Σεπτεμβρίου .\n\nΗ έρευνα πραγματοποιήθηκε σε δείγμα 1.000 και πλέον ερωτηθέντων, που εργάζονται σε διάφορους οικονομικούς τομείς και μέρη στη χώρα, οι οποίοι απάντησαν ανώνυμα στις ερωτήσεις.\n\nΤο 82,64% των ερωτηθέντων δηλώνουν ότι κακοπληρώνονται, δεδομένης της εμπειρίας τους και των προσόντων τους. Ακόμη και στον υψηλά αμειβόμενο τομέα της τεχνολογίας της πληροφορίας, ένα 65,3% των εργαζομένων αισθάνεται ότι οι αποδοχές του είναι αδικαιολόγητα χαμηλές.\n\nΟι υπάλληλοι στη δημόσια διοίκηση και στη διοίκηση επιχειρήσεων είναι λιγότερο ευχαριστημένοι από τις αποδοχές τους, με σχεδόν το 90% να διαμαρτύρεται για άδικους μισθούς.\n\nΌπως αναμενόταν, η μηνιαία αμοιβή των ειδικών στην πληροφορική είναι υψηλότερη από την αμοιβή σε οποιονδήποτε άλλο τομέα. Οι μισθοί στον τομέα της πληροφορικής αυξάνονται καθώς οι εργαζόμενοι συγκεντρώνουν επαγγελματική εμπειρία. Το ποσοστό της αύξησης είναι πολύ υψηλότερο από το αντίστοιχο στους άλλους τομείς της οικονομίας, σύμφωνα με την έρευνα.\n\nΟ δεύτερος υψηλότερος μέσος μισθός καταγράφεται στον τομέα της εξωτερικής ανάθεσης δραστηριοτήτων. Η δημόσια διοίκηση και η διοίκηση επιχειρήσεων είναι αρκετά χαμηλά στον πίνακα. Όχι μόνο τα απόλυτα εισοδήματα είναι χαμηλά σε αυτόν τον τομέα, αλλά και ο ρυθμός αύξησης των μισθών είναι πολύ πιο αργός συγκριτικά με τον τομέα της πληροφορικής και της εξωτερικής ανάθεσης δραστηριοτήτων.",
    "Θανάσης Βισκαδουράκης: Έκλεψαν το αυτοκίνητό του - «Το αμάξι πάει για Βουλγαρία»": "Glomex Player(40599v1wl82wi2dg, v-cn3rzpqoj601)\n\nΚλείσιμο\n\nΘύμα κλοπής έπεσε οΟ ηθοποιός αποκάλυψε πως κάποιοι επιτήδειοι έκλεψαν το αυτοκίνητό του κάτω από το σπίτι του στον Περισσό.Όπως αποκάλυψε στο T-Live, έμαθε πως ο δράστης έχει ταξιδέψει μέχρι τη βόρεια Ελλάδα.«Το αμάξι πάει για Βουλγαρία, είναι απίστευτο», είπε χαρακτηριστικά και πρόσθεσε: «Η ζωή σε κάνει και γελάς και μέσα από δύσκολες καταστάσεις, αλλά τι να κάνουμε, έγινε. Δεν το πίστευα».«Το άκουγα από φίλους που τους είχε συμβεί, αλλά ήταν διακαής πόθος να μη συμβεί σε εμένα. Έλα όμως, που συμβαίνει και σε εμάς. Και σε εμένα και στον γείτονα», συμπλήρωσε στη συνέχεια.Όσο για τα συναισθήματά του, όταν συνειδητοποίησε πως το αυτοκίνητό του έλειπε, ο Θανάσης Βισκαδουράκης δήλωσε: «Το συναίσθημα είναι τραγικό, μου κόπηκαν τα πόδια».Όπως είπε παρακάτω, αρχικά δεν μπορούσε να πιστέψει ότι του συνέβη πραγματικά, νόμιζε πως βλέπει όνειρο. «Ήταν η πρώτη φορά που το άφησα εδώ. Πήγα στην πρόβα για τον \"Μπακαλόγατο\", κατέβηκα κάτω στις 16:30 και βλέπω ότι λείπει το αυτοκίνητο. Νόμιζα ότι έβλεπα όνειρο, πήγα να το διασκεδάσω λίγο. Λέω, δεν μπορεί να έχει χαθεί ένα τόσο μεγάλο αμάξι», τόνισε ο ηθοποιός.",
    "Ελλάδα και Βουλγαρία ενισχύουν τα σύνορά τους με Τουρκία": "ΜΕΤΑΝΑΣΤΕΥΤΙΚΟ\n\nΜε τουλάχιστον 300 στρατιωτικούς, 100 υπαλλήλους του Υπουργείου Άμυνας, ειδικά οχήματα, drones κι αρκετά στρατιωτικά μέσα έχει ενισχύσει τα σύνορά της με την Τουρκία η Βουλγαρία τα τελευταία 24ωρα, με μερίδα Βούλγαρων πολιτικών να φοβούνται ακόμη και για επεισόδιο τύπου «Ελληνικών Καστανεών» στα σύνορα των δύο χωρών.\n\nΟι μεταναστευτικές ροές στη Βουλγαρία τις τελευταίες ημέρες είναι στο «κόκκινο», ενώ η χώρα θρηνεί για τον θάνατο δύο αστυνομικών που άφησαν την τελευταία τους πνοή στις 25/08 σε τροχαίο με λεωφορείο διακινητή. Συγκεκριμένα, κοντά στο Μπουργκάς σκοτώθηκαν οι δύο αστυνομικοί στην προσπάθειά τους να σταματήσουν λεωφορείο με τουρκικές πινακίδες που μετέφερε μη νόμιμους μετανάστες. Ο οδηγός-διακινητής δεν σταμάτησε σε δύο σήματα στάση της Συνοριοφυλακής και τότε ξεκίνησε η επεισοδιακή κι εν τέλει θανατηφόρα καταδίωξη. Από τον επιτόπιο έλεγχο διαπιστώθηκε πως το όχημα ήταν «φορτωμένο» με 48 ανθρώπους, μεταξύ των οποίων γυναίκες και παιδιά.\n\n«Στην περιοχή του Μπουργκάς το λεωφορείο μπήκε σε ζώνη για ποδηλάτες και προσέκρουσε σε περιπολικό και σε στάση λεωφορείων», δήλωσε ο Στανιμίρ Στάνεβ, αναπληρωτής Γενικός Γραμματέας του Υπουργείου Εσωτερικών. Αυτόπτης μάρτυρας διηγήθηκε ότι από το λεωφορείο πήδηξαν δύο άντρες από τους οποίους ο ένας συνελήφθη από αστυνομικούς ενώ ο άλλος κατάφερε να δραπετεύσει.\n\n\n\n«Φουντώνουν» οι ροές στη Βουλγαρία\n\nΤην επομένη του δυστυχήματος, Παρασκευή 26/08, άλλοι 141 μη νόμιμοι μετανάστες συνελήφθησαν στην ευρύτερη περιοχή του Μπουργκάς σε μόλις δύο περιπτώσεις διακινήσεων, κοντά στη Μαύρη Θάλασσα. Στην πρώτη περίπτωση, ένα φορτηγό με 88 μετανάστες -άντρες από το Αφγανιστάν- «κρατήθηκε» σε λεωφόρο στο Μπουργκάς. Ο οδηγός του φορτηγού ήταν ένας 60χρονος Σκοπιανός. Οι μετανάστες φορτώθηκαν στο φορτηγό με πινακίδες Βόρειας Μακεδονίας στην περιοχή του χωριού Ντέμπελτ, που βρίσκεται περίπου 20 χιλιόμετρα από το Μπουργκάς. Άλλοι 53 παράνομοι μετανάστες -επίσης άντρες από το Αφγανιστάν- συνελήφθησαν μεταξύ των χωριών Γκάμπαρ και Ντέμπελτ. Για τις υποθέσεις έχει κινηθεί προδικαστική διαδικασία.\n\nΠερίπου 1.000 μη νόμιμοι μετανάστες ή πρόσφυγες πιάνονται καθημερινά στη Βουλγαρία, κυρίως από το Αφγανιστάν και τη Συρία, δήλωσε ο αναπληρωτής Γενικός Γραμματέας του Υπουργείου Εσωτερικών Στάνιμιρ Στάνεβ μιλώντας στην ιδιωτική τηλεόραση Nova TV. Σύμφωνα με τον πολιτικό, οι διακινητές είναι καλά οργανωμένοι και οι οδηγοί τους γνωρίζουν καλά την περιοχή, καθώς ολοένα και περισσότεροι διακινητές επιλέγουν να περάσουν τους μετανάστες από Τουρκία σε Βουλγαρία κι έπειτα στην Ελλάδα μέσω του ορεινού όγκου της Θράκης κι όχι κατευθείαν από Τουρκία στην Ελλάδα λόγω ενίσχυσης του Έβρου.\n\n«Οι παράτυποι μετανάστες είναι πολύ εφευρετικοί, δεν μπαίνουν στη Βουλγαρία μόνο από τις πύλες ή κόβοντας το συρματόπλεγμα, αλλά χρησιμοποιούν βοηθήματα όπως αλουμινένιες σκάλες και πεσμένα δέντρα, για να περάσουν πάνω από τα συρματοπλέγματα» δήλωσε. Αναφερόμενος στις πληροφορίες ότι υπάλληλοι του Υπουργείου Εσωτερικών διευκολύνουν τους παράτυπους μετανάστες, ο Στάνιμιρ Στάνεφ απάντησε: «Υπάρχουν παρόμοιες καταγγελίες. Συνεργαζόμαστε με όλους τους θεσμούς και τις υπηρεσίες και σύντομα θα ενημερωθείτε για τα αποτελέσματα». Ο Γ.Γ. είπε επίσης ότι γίνονται σοβαροί έλεγχοι στα προσφυγικά κέντρα και ότι έχουν τεθεί υπό κράτηση τρία άτομα.\n\n«Τα σύνορα μεταξύ της Βουλγαρίας και της Τουρκίας είναι εξαιρετικά εύκολο να διασχιστούν. Είδα με τα μάτια μου να τα πηδούν χρησιμοποιώντας μια σκάλα». Τη δήλωση αυτή έκανε ο υπηρεσιακός υπουργός Εσωτερικών Ιβάν Ντεμερτζίεφ, μιλώντας στην ιδιωτική τηλεόραση BTV για το θάνατο των δύο αστυνομικών που προσπάθησαν να σταματήσουν πούλμαν με τους διακινητής στο Μπουργκάς. Μάλιστα, ο υπουργός αποκάλυψε πως υπάρχουν αναφορές ότι αστυνομικοί συμμετέχουν στη διακίνηση των μεταναστών κατά μήκος των συνόρων. Η τιμή εισόδου στη Βουλγαρία είναι περίπου 1000 ευρώ, σύμφωνα με πληροφορίες του Υπουργείου Εσωτερικών.\n\nΣε άλλο σημείο του λόγου του υποστήριξε πως η φιλοσοφία της ασφάλειας των συνόρων είναι ελαττωματική, επειδή βασίζεται περισσότερο στο ανθρώπινο δυναμικό των αρμόδιων υπηρεσιών φύλαξης. Σύμφωνα με τον ίδιο, η μεταναστευτική πίεση έχει αυξηθεί περισσότερο από έξι φορές σε σύγκριση με το προηγούμενο έτος. Και κάθε μέρα, οι αρμόδιες υπηρεσίες σταματούν σχεδόν χίλιους μετανάστες στα σύνορα, επιβεβαίωσε. «Σήμερα, οι αποκαλούμενοι διακινητές ανθρώπων κήρυξαν τον πόλεμο στο βουλγαρικό κράτος και το βουλγαρικό κράτος θα απαντήσει σε αυτήν την πρόκληση με όλη του τη δύναμη», δήλωσε την προηγούμενη Πέμπτη.\n\n\n\nΕλλάδα: Επεκτείνεται ο φράχτης\n\nΥπενθυμίζεται πως την προηγούμενη εβδομάδα συνεδρίασε στη χώρα μας το Κυβερνητικό Συμβούλιο Εθνικής Ασφάλειας (ΚΥΣΕΑ), αποφασίζοντας επέκταση του φράχτη στον Έβρο.\n\nΣτη συνεδρίαση, μεταξύ άλλων θεμάτων συζητήθηκε το πρόβλημα της αυξανόμενης πίεσης για παράνομη είσοδο στη χώρα μας τόσο από τα χερσαία όσο και από τα θαλάσσια σύνορά μας. Συγκεκριμένα, αποφασίστηκε η σταδιακή επέκταση του φράχτη σε όλο το μήκος του Έβρου, κατά προτεραιότητα σε επίμαχα σημεία όπως αυτά προσδιορίζονται από τα συναρμόδια Υπουργεία και το ΓΕΕΘΑ. Η διαδικασία που θα ακολουθηθεί είναι ο διαγωνισμός για συμφωνία - πλαίσιο. Αποφασίστηκε επίσης η αναβάθμιση και η ενίσχυση των μέσων επιτήρησης.\n\nΣτα σημεία που ήδη υπάρχει φράχτης, οι μεταναστευτικές ροές είναι εμφανώς μειωμένες, ενώ στα σημεία που δεν υπάρχει και το ποτάμι είναι ρηχό το καλοκαίρι επικεντρώνονται οι διακινητές. Εκεί είναι ενισχυμένη η παρουσία συνοριοφυλάκων, ωστόσο όπως δηλώνουν συνδικαλιστές του χώρου αν δεν γίνουν νέες προσλήψεις δεν μπορεί να επιτηρούνται με ανθρώπινο δυναμικό όλα τα σύνορα συνεχώς. Γι’ αυτό σε προτεραιότητα της κυβέρνησης είναι η επέκταση του φράχτη στο ύψος Σουφλίου, Μάνδρας, Τυχερού και Πόρου, σημεία από τα οποία είναι τα συχνότερα περάσματα μεταναστών εκτός από το Τρίγωνο Έβρου.\n\nΜε πληροφορίες από το Βουλγαρικό Πρακτορείο Ειδήσεων.",
    "Μετά την Βουλγαρία και η Σερβία στρέφεται προς το Αζερμπαϊτζάν": "Newsroom / 16 Σεπτεμβρίου, 2022 09:28 / Ενέργεια, Επιλεγμένα 16 Σεπτεμβρίου, 2022 09:28 /\n\nΜετά την Βουλγαρία και η Σερβία στρέφεται προς το Αζερμπαϊτζάν για ηλεκτρισμό και φυσικό αέριο\n\nΜε την εντεινόμενη ενεργειακή κρίση στη Δύση που πυροδοτήθηκε από την επέμβαση της Ρωσίας στην Ουκρανία, περισσότερες ευρωπαϊκές χώρες, κυρίως χώρες της Ανατολικής Ευρώπης και των Βαλκανίων, συμπεριλαμβανομένης της Βουλγαρίας και της Σερβίας, αναζητούν εναλλακτικούς προμηθευτές για επιπλέον όγκους φυσικού αερίου. Το πρόβλημα Ενεργειακής ασφαλείας στην Ευρώπη υπό το φως του πολέμου ώθησαν τις ευρωπαϊκές χώρες να αναζητήσουν εταίρους όπως το Αζερμπαϊτζάν.\n\nΑπό το 2022, το Αζερμπαϊτζάν έχει πραγματοποιήσει αρκετές συναντήσεις υψηλού επιπέδου με αξιωματούχους της ΕΕ σχετικά με την εξαγωγή πρόσθετων όγκων φυσικού αερίου στην Ευρώπη. Αξίζει να σημειωθεί ότι χώρες εκτός ΕΕ, όπως η Σερβία, επιθυμούν επίσης να εμβαθύνουν τις ενεργειακές εταιρικές σχέσεις με το Αζερμπαϊτζάν. Η προθυμία της Σερβίας να αποκτήσει περισσότερο αζερικό αέριο εξαρτάται από την πρόοδο κατασκευής της υποστηριζόμενης από την ΕΕ διασύνδεσης φυσικού αερίου Σερβίας-Βουλγαρίας – μιας διασύνδεσης φυσικού αερίου μήκους 171 km που θα συνδέει τη Νις (Σερβία) και τη Σόφια (Βουλγαρία), υποστηρίζοντας έτσι την περιφερειακή ενεργειακή ασφάλεια. Σύμφωνα με αναφορές, η διασύνδεση μπορεί να τεθεί σε λειτουργία στις αρχές του 2023, δίνοντας στη Σερβία και τη Βουλγαρία μια επιλογή προμήθειας φυσικού αερίου εκτός Ρωσίας. Προφανώς, η Σερβία εξαρτάται σε μεγάλο βαθμό για το ρωσικό πετρέλαιο και φυσικό αέριο, τα οποία έχουν διαταραχθεί μετά τον πόλεμο στην Ουκρανία και την επιβολή κυρώσεων στη Μόσχα από την Ευρωπαϊκή Ένωση, στην οποία επιδιώκει να ενταχθεί η Σερβία.\n\nΜε τα εγκαίνια της νέας γραμμής διασύνδεσης, η Σερβία θα μπορεί να ενταχθεί στο δίκτυο του Νότιου Διαδρόμου Φυσικού Αερίου και να εισάγει αέριο από το Αζερμπαϊτζάν και από τερματικούς σταθμούς LNG στην Ελλάδα. Στις αρχές Σεπτεμβρίου 2022, η αντιπρόεδρος της κυβέρνησης της Σερβίας Zorana Mihajlovic, σε συνέντευξή της σε αζερικά μέσα ενημέρωσης, τόνισε ότι το υπουργείο Ενέργειας της Σερβίας βρίσκεται σε επίσημες συνομιλίες με το Αζερμπαϊτζάν για την έγκαιρη υπογραφή σύμβασης προμήθειας φυσικού αερίου. Τόνισε ότι «το Υπουργείο Εξόρυξης και Ενέργειας διεξάγει ήδη συνομιλίες με το αρμόδιο υπουργείο του Αζερμπαϊτζάν, ώστε η Σερβία να μπορέσει να συνάψει σύμβαση για την προμήθεια αυτού του προϊόντος παραγωγής ενέργειας πολύ πριν από την ολοκλήρωση του αγωγού».\n\nΔεδομένης της στρατηγικής σημασίας της μείωσης του ρωσικού ενεργειακού μονοπωλίου στις ευρωπαϊκές χώρες, η Ευρωπαϊκή Τράπεζα Επενδύσεων (ΕΤΕπ) χορήγησε 25 εκατ. ευρώ για την κατασκευή της γραμμής διασύνδεσης Σερβίας-Βουλγαρίας επιπλέον της επιχορήγησης 49 εκατ. ευρώ που παρασχέθηκε νωρίτερα από το μέσο της ΕΕ για προ Βοήθεια για την Προσχώρηση.\n\nΗ Σερβία βλέπει τον ηλεκτρισμό του Αζερμπαϊτζάν\n\nΩστόσο, εν μέσω της αυξανόμενης ενεργειακής κρίσης, η Σερβία κοιτάζει όχι μόνο τις εισαγωγές αζερικού φυσικού αερίου αλλά και ηλεκτρικής ενέργειας από το Αζερμπαϊτζάν. Στα τέλη Αυγούστου 2022, στην 25η επέτειο από τη σύναψη διπλωματικών σχέσεων μεταξύ Σερβίας και Αζερμπαϊτζάν, ο Πρόεδρος Αλεξάντερ Βούτσιτς είχε τηλεφωνική συνομιλία με τον Πρόεδρο Ιλχάμ Αλίεφ, ζητώντας του βοήθεια για την παροχή ασφαλών και επαρκών ποσοτήτων ηλεκτρικής ενέργειας. Μετά από σύντομες διαπραγματεύσεις, το Αζερμπαϊτζάν ενέκρινε διακρατική συμφωνία με τη Σερβία για την αγορά ηλεκτρικής ενέργειας από το Αζερμπαϊτζάν με ευνοϊκούς όρους.\n\nΣύμφωνα με πληροφορίες, η ροή φυσικού αερίου και ηλεκτρικής ενέργειας προς τη Σερβία θα ξεκινήσει το 2023, καθώς απαιτεί τη μετατόπιση των απαραίτητων υποδομών και των δύο χωρών. Η εισαγωγή πρόσθετων όγκων φυσικού αερίου και ηλεκτρικής ενέργειας από το Αζερμπαϊτζάν θα μπορούσε να βοηθήσει τη Σερβία να σταθεροποιήσει την εγχώρια ενεργειακή κρίση που προέκυψε λόγω του πολέμου και της κακής διαχείρισης της Elektroprivreda Srbije, EPS, της κρατικής εταιρείας ηλεκτρικής ενέργειας που είχε μεγάλα προβλήματα με πολλές από τις εγκαταστάσεις της. το έτος. Στα τέλη του 2021, σημειώθηκε μεγάλη βλάβη στα δύο μεγαλύτερα εργοστάσια άνθρακα της Σερβίας που προκάλεσε εκτεταμένες διακοπές λειτουργίας, ωθώντας την EPS να αρχίσει να εισάγει άνευ προηγουμένου ποσότητες ηλεκτρικής ενέργειας μέσω του διαχειριστή συστήματος μεταφοράς Elektromreza Srbije (EMS). Το μερίδιο της ηλεκτρικής ενέργειας από το εξωτερικό στην εγχώρια κατανάλωση έφτασε το 45%.\n\nΗ Βουλγαρία αξιοποιεί νέες πηγές ενέργειας\n\nΠροφανώς, η Σερβία δεν είναι το μόνο περιφερειακό κράτος που ενδιαφέρεται για την ενεργειακή της ασφάλεια υπό το πρίσμα της μεταβαλλόμενης αρχιτεκτονικής ασφάλειας της Ευρώπης. Η Βουλγαρία, της οποίας διακόπηκαν οι προμήθειες από τη Ρωσία τον Απρίλιο, είναι μια άλλη χώρα που έχει στενή επαφή με το Αζερμπαϊτζάν για να εξασφαλίσει την πρόσθετη ροή φυσικού αερίου. Νωρίτερα αυτό το έτος, Βούλγαροι και Αζερμπαϊτζάν ανώτεροι αξιωματούχοι πραγματοποίησαν αρκετές συναντήσεις για να συζητήσουν τις δυνατότητες εξαγωγών φυσικού αερίου. Η επιπλέον εξαγωγή φυσικού αερίου προς τη Βουλγαρία αναμένεται να παραδοθεί μέσω του Διασυνδεόμενου Αερίου Ελλάδας-Βουλγαρίας (IGB), μήκους 182 χιλιομέτρων, ο οποίος βρίσκεται ακόμη υπό κατασκευή και θα μπορούσε να τεθεί σε λειτουργία στις αρχές Οκτωβρίου 2022.\n\nΩστόσο, σύμφωνα με τον υπουργό Ενέργειας του Αζερμπαϊτζάν, Parviz Shahbazov, «το Αζερμπαϊτζάν έχει προμηθεύσει 555 εκατομμύρια κυβικά μέτρα φυσικού αερίου στη Βουλγαρία από πέρυσι. Από τον Ιούλιο του τρέχοντος έτους, η ημερήσια μεταφορά φυσικού αερίου στη Βουλγαρία έχει αυξηθεί στα 2,6 εκατομμύρια κυβικά μέτρα.” Προκειμένου να παγιωθούν οι συνεχιζόμενες διαπραγματεύσεις με το Αζερμπαϊτζάν, ο πρώην πρωθυπουργός της Βουλγαρίας Kiril Petkov πραγματοποίησε επίσημη επίσκεψη στο Μπακού για να συναντηθεί με τον Πρόεδρο Aliyev και άλλους ανώτερους αξιωματούχους νωρίτερα φέτος.\n\nΗ συνεργασία του Αζερμπαϊτζάν με τη Βουλγαρία στον ενεργειακό τομέα φαίνεται να είναι πιο κερδοφόρα, καθώς τα δύο κράτη συμφώνησαν να ανταλλάξουν φυσικό αέριο με ηλεκτρική ενέργεια. Η Βουλγαρία είναι σημαντικός παραγωγός ηλεκτρικής ενέργειας και είναι έτοιμη να προμηθεύσει το Αζερμπαϊτζάν. Σε αντίθεση με τη Βουλγαρία, το Αζερμπαϊτζάν παράγει ηλεκτρική ενέργεια χρησιμοποιώντας φυσικό αέριο, το οποίο επηρεάζει τον όγκο του εξαγόμενου φυσικού αερίου. Ωστόσο, με τη συμφωνία ανταλλαγής της Βουλγαρίας, το Μπακού θα μπορούσε να εξοικονομήσει περισσότερο φυσικό αέριο για εξαγωγή και να το μεταφέρει στη Βουλγαρία. Πράγματι, ο όγκος του φυσικού αερίου που εξάγεται στη Βουλγαρία θα αυξηθεί σε 1 δισεκατομμύριο κυβικά μέτρα όταν το IGB καταστεί πλήρως λειτουργικό φέτος.\n\nΥπό το πρίσμα της επιδείνωσης των σχέσεων μεταξύ Δύσης και Ρωσίας και της αυξανόμενης διπλωματικής αντιπαράθεσης, η παγκόσμια ενεργειακή κρίση θα πλήξει άσχημα τις μεγάλες ευρωπαϊκές χώρες και θα προκαλέσει μια πιο βαθιά κρίση. Ως εκ τούτου, η σημασία εναλλακτικών προμηθευτών όπως το Αζερμπαϊτζάν θα αυξηθεί πάρα πολύ. Η χώρα της Κασπίας μπορεί να παραδώσει επιπλέον φυσικό αέριο στη Νότια Ευρώπη και σε χώρες των Βαλκανίων όπως η Σερβία και η Βουλγαρία, οι οποίες ενδέχεται να βρεθούν σύντομα σε μεγάλα προβλήματα.\n\nΟ Fuad Shahbazov είναι ανεξάρτητος αναλυτής πολιτικής που επικεντρώνεται σε θέματα περιφερειακής ασφάλειας στον Νότιο Καύκασο και υπότροφος του Chevening FCDO στη Σχολή Διακυβέρνησης και Διεθνών Υποθέσεων του Πανεπιστημίου του Durham (SGIA)",
    "Convert Group: Συμφωνία με τη Framar, τη μεγαλύτερη αλυσίδα φαρμακείων στη Βουλγαρία": "Η Convert Group έχει συνεργασίες σε 16 χώρες με την Βουλγαρική Framar να αποτελεί την πιο πρόσφατη προσθήκη.\n\nΤο No1 φαρμακείο στη Βουλγαρία, Framar, που ανήκει στην ομώνυμη Φαρμακευτική Αλυσίδα και που έχει φαρμακεία στις μεγαλύτερες πόλεις της Βουλγαρίας, καθώς και το δημοφιλές online φαρμακείο apteka.framar.bg, αποφάσισαν να ενώσουν τις δυνάμεις τους με την Convert Group, την ηγέτιδα εταιρεία στον τομέα των Data & Analytics για το Ηλεκτρονικό και το Omnichannel Εμπόριο, με στόχο να φέρει επανάσταση στη συνεργασία μεταξύ φαρμακείων και προμηθευτών, αναφέρεται σε σχετική ανακοίνωση.\n\nΗ Convert Group έχει συνεργασίες σε 16 χώρες με την Βουλγαρική Framar να αποτελεί την πιο πρόσφατη προσθήκη, σχηματίζοντας μια από τις πιο σημαντικές συνεργασίες στη χώρα. Παρ’όλο που στη Βουλγαρία η δημιουργία εσόδων από την κοινή χρήση δεδομένων δεν συνηθίζεται, οι δύο εταιρείες έχουν επενδύσει σε αυτό το κοινό μονοπάτι, συνειδητοποιώντας τη σημασία της επιχειρηματικής δραστηριότητας με βάση τα δεδομένα, που είναι το κλειδί για την αμοιβαία ανάπτυξη και επιτυχία.\n\nΗ Framar προσκαλεί ανοιχτά τους συνεργάτες της σε ένα σχήμα συνεργασίας, μέσω της πλατφόρμας SaaS της Convert Group που παρέχει ένα εξαιρετικά προσαρμοσμένο πρόγραμμα διαμοιρασμού δεδομένων. Αυτό το πρόγραμμα ανάλυσης δεδομένων συγκεντρώνει και αναλύει δεδομένα συναλλαγών αγοραστών, καλαθιού, πωλήσεων, μάρκετινγκ, με σκοπό τη διαχείριση και τη βελτιστοποίηση του κοινού επιχειρηματικού σχεδιασμού, μεταξύ λιανοπωλητών, όπως η Framar, και των προμηθευτών της (brand partners).\n\nΑυτή η πρωτοποριακή πλατφόρμα έχει πολλαπλά οφέλη, κάποια εκ των οποίων είναι:\n\nΕνημερώνει τους προμηθευτές που βρίσκονται στην αγορά παρέχοντας ουσιαστικές πληροφορίες\n\nΑποκρυπτογραφεί τη συμπεριφορά των αγοραστών και την πορεία μέχρι την τελική πώληση\n\nΕπιτρέπει την παρακολούθηση και τη μέτρηση της απόδοσης των προωθητικών ενεργειών σε πραγματικό χρόνο\n\nΔίνει τη δύναμη της γνώσης και της καλύτερης λήψης αποφάσεων\n\nΕπιτρέπει τη βραχυπρόθεσμη και μακροπρόθεσμη ανάπτυξη πωλήσεων\n\n«Στην Convert Group βρήκαμε τον συνεργάτη που πάντα αναζητούσαμε. Ένας συνεργάτης που μας έδωσε το εισιτήριο για ένα συναρπαστικό ταξίδι διαμοιρασμού δεδομένων και για μια καλύτερη συνεργασία με τους συνεργάτες μας. Παρέχοντας την καινοτόμο τεχνολογία τους και την έμπειρη ομάδα τους, μπορέσαμε να δημιουργήσουμε μαζί ένα βιώσιμο πρόγραμμα ανταλλαγής δεδομένων, χωρίς προσπάθεια και σε κλίμακα για όλα τα φαρμακεία της Framar» δήλωσε ο Ivaylo Tonchev, Marketing Director της Framar.\n\n«Η Convert Group είναι περήφανη που συνεργάζεται με την Framar, και φιλοδοξεί να φέρουν την επανάσταση στον τρόπο με τον οποίο συνεργάζονται οι Έμποροι και οι Προμηθευτές τους βασιζόμενοι σε δεδομένα, προσβλέποντας σε μία εποικοδομητική συνεργασία και στην αντιμετώπιση των μελλοντικών επιχειρηματικών προκλήσεων», δήλωσε ο Παναγιώτης Γκεζερλής, Ιδρυτής και Πρόεδρος της Convert Group.",
    "9 η σχολική χρονιά με αξιολόγηση για την επάρκεια θέρμανσης των κτηρίων": "Το σχολικό έτος 2022/2023 στη Βουλγαρία θα ξεκινήσει στις 15 Σεπτεμβρίου, σε 2.347 σχολεία και 1.799 νηπιαγωγεία, δήλωσε η Διευθύντρια Προσχολικής και Σχολικής Εκπαίδευσης του Υπουργείου Παιδείας και Επιστημών Εβγκένια Κοσταντίνοβα, όπως ανακοίνωσε το υπουργείο την Τετάρτη.\n\nΠαράλληλα όμως, το Υπουργείο αυτή τη στιγμή συλλέγει πληροφορίες για τη διαθεσιμότητα καυσίμων για την θέρμανση των εκπαιδευτικών ιδρυμάτων και, μετά από την αξιολόγηση, θα παρέμβει για να αποφευχθεί η διακοπή των μαθημάτων ή η στροφή σε εξ αποστάσεως διδασκαλία.\n\nΩστόσο, η σχολική χρονιά θα ξεκινήσει με φυσική παρουσία στις σχολικές τάξεις, σύμφωνα με τις οδηγίες των υγειονομικών αρχών, ανακοίνωσε το υπουργείο.\n\nΣημειώνεται ότι σχεδόν 900 σχολεία ανακαινίστηκαν το καλοκαίρι και οι εργασίες στα περισσότερα από αυτά έχουν ήδη ολοκληρωθεί. Οι εργασίες σε περίπου 60 σχολεία θα συνεχιστούν, αλλά και σε αυτά έχουν προβλεφθεί κανονικές συνθήκες διδασκαλίας και φοίτησης.\n\nΤα δωρεάν σχολικά βιβλία και τα πακέτα μελέτης για μαθητές έως την 7η τάξη έχουν ήδη παραδοθεί, ενώ υπάρχουν σχολικά βιβλία για παιδιά με προβλήματα όρασης, καθώς και για όσους σπουδάζουν σε ευρωπαϊκά σχολεία.\n\nΕπίσης, το ατομικό δελτίο ταυτότητας κάθε μαθητή θα είναι το μοναδικό έγγραφο σε έντυπη μορφή, ενώ τα δελτία ελέγχου φοίτησης μπορούν προαιρετικά να είναι ψηφιακά ή σε έντυπη μορφή σύμφωνα με την απόφαση κάθε σχολείου.\n\nΠηγές: ΑΠΕ-ΜΠΕ, BTA"
}