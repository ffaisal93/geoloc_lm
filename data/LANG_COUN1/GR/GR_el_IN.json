{
    "Ινδία: 12χρονο αγόρι σε κρίσιμη κατάσταση μετά από ομαδικό βιασμό στο Νέο Δελχί": "Φωτογραφία αρχείου. ridvan_celik via Getty Images\n\nΈνα δωδεκάχρονο αγόρι βρίσκεται σε «κρίσιμη κατάσταση» αφού φέρεται να βιάστηκε ομαδικά και να ξυλοκοπήθηκε στην πρωτεύουσα της Ινδίας Νέο Δελχί, σύμφωνα με δήλωση της αστυνομίας της πόλης και καταγγελία που κατέθεσε η οικογένεια του αγοριού στην Επιτροπή Γυναικών του Δελχί. (DCW).\n\nΟ αναπληρωτής επίτροπος της αστυνομίας του Δελχί, Σαντζάι Σάιν, είπε σε δήλωση του ότι η φερόμενη επίθεση έγινε από τρεις άνδρες -όλοι ανήλικοι και γνωστοί στο θύμα- συμπεριλαμβανομένου ενός συγγενή της οικογένειας.\n\nΔιαφήμιση\n\nΗ φερόμενη επίθεση λέγεται ότι έλαβε χώρα στη βορειοανατολική γειτονιά του Seelampur στις 18 Σεπτεμβρίου, αλλά δεν αναφέρθηκε μέχρι τις 22 Σεπτεμβρίου.\n\nΗ υπόθεση βρίσκεται υπό διερεύνηση και δύο από τους κατηγορούμενους συνελήφθησαν, δήλωσαν οι αρχές. Δεν τους έχουν ακόμη απαγγελθεί κατηγορίες.\n\nΣύμφωνα με δήλωση του DCW την Κυριακή, οι γονείς του αγοριού είπαν ότι ο γιος τους ήταν σε «κρίσιμη κατάσταση» αφού φέρεται να δέχτηκε επίθεση με ράβδο και «βάναυσο» ξυλοδαρμό με τούβλα.\n\n«Το αγόρι δεν είναι σε καλή κατάσταση και μπορεί να μην τα καταφέρει», είπε τηλεφωνικά στο CNN ο πρόεδρος του DCW, Σουάτι Μαλιβάλ, όταν ρωτήθηκε για την τρέχουσα κατάστασή του.\n\nΔιαφήμιση\n\nΟι διαμαρτυρίες στην Ινδία κατά της υψηλής συχνότητας σεξουαλικής επίθεσης, συνήθως κατά γυναικών και κοριτσιών, έχουν γίνει συνηθισμένες τα τελευταία χρόνια.\n\nΤο 2012, ο ομαδικός βιασμός και η δολοφονία της φοιτήτριας ιατρικής Nirbhaya έριξε τα φώτα της δημοσιότητας στις σεξουαλικές επιθέσεις στην Ινδία και σηματοδότησε ένα σημείο καμπής στη χώρα, με την εισαγωγή νέων νόμων, συμπεριλαμβανομένης της ταχείας παρακολούθησης περιπτώσεων βιασμού μέσω του συστήματος δικαιοσύνης και έναν τροποποιημένο ορισμό του βιασμού για να συμπεριλάβει την πρωκτική και στοματική διείσδυση.",
    "Η Ινδία ανεβαίνει κατηγορία, όχι όμως και οι Ινδοί": "Γιώργος Μιχαηλίδης\n\nΗ τύχη τα έφερε έτσι και ο θάνατος της βασίλισσας Ελισάβετ, της τελευταίας της βρετανικής αποικιοκρατίας, συνδυάστηκε με το γεγονός της υποσκέλισης του Ηνωμένου Βασιλείου από μια πρώην αποικία του στην παγκόσμια κατάταξη των χωρών με τα μεγαλύτερα ΑΕΠ. Πρόκειται για την Ινδία, η οποία ανεξαρτητοποιήθηκε το 1948 και πλέον είναι η πέμπτη μεγαλύτερη οικονομία στον πλανήτη και συνάμα το πολυπληθέστερο κράτος, αφού υπολογίζεται πως έχει πλέον ξεπεράσει σε αριθμό κατοίκων την Κίνα.\n\n\n\nΌντως, οι ρυθμοί ανάπτυξης της Ινδίας είναι από τους υψηλότερους σε σύγκριση με τις άλλες μεγάλες οικονομίες και μάλιστα οι προβλέψεις την φέρνουν στην τρίτη θέση έως το τέλος της δεκαετίας. Πίσω, βεβαίως, από την Κίνα και τις ΗΠΑ, με τις οποίες ακόμα δεν μπορεί να υπάρξει σύγκριση, καθώς το ΑΕΠ της Ινδίας ισούται με το 3,5% του παγκόσμιου, ενώ τα αντίστοιχα των ΗΠΑ και της Κίνας πλησιάζουν αθροιστικά το 45%. H δυναμική της ινδικής οικονομίας αποτυπώνεται και στους δείκτες των δισεκατομμυριούχων του πλανήτη. Οι 124 Ινδοί που ανήκουν σε αυτή την κατηγορία κατέχουν μαζί περιουσία ίση με 384 δισ. δολάρια, γεγονός που τους φέρνει στην τέταρτη θέση παγκοσμίως.\n\n\n\nΑς δούμε όμως και την άλλη πλευρά. Αν και η άρχουσα τάξη της Ινδίας πανηγύρισε αυτή τη συμβολική επικράτηση επί του Ηνωμένου Βασιλείου, το επίπεδο ζωής των Ινδών όχι μόνο υπολείπεται αλλά δεν αντέχει σε καμία σύγκριση με αυτό των «προηγμένων κρατών». Το ΑΕΠ διαιρεμένο ανά κάτοικο –κατά κεφαλήν όπως λένε οι οικονομολόγοι– την κατατάσσει στα ίδια επίπεδα με φτωχές αφρικανικές χώρες, ενώ αν ληφθούν υπόψη και οι δείκτες που μετρούν την οικονομική ανισότητα, τότε μιλάμε για μια τεράστια οικονομία τα οφέλη της οποίας δεν φτάνουν ποτέ στα κατώτερα στρώματα.\n\n\n\nΔεν είναι τυχαίοι, άλλωστε, οι μεγάλοι αγώνες των καταχρεωμένων Ινδών αγροτών, που υπερασπίζονται λυσσαλέα τη γη τους από την εκχώρησή στις μεγάλες πολυεθνικές εταιρείες. Η ακροδεξιά νεοφιλελεύθερη και εθνικιστική κυβέρνηση της Ινδίας τα τελευταία χρόνια έχει πετύχει να τονώσει τους δείκτες και να εντείνει την οικονομική εκμετάλλευση, ενώ παράλληλα οχυρώνει το κράτος απέναντι σε εσωτερικούς και εξωτερικούς εχθρούς. Έτσι, πέραν των οικονομικών δεικτών, η Ινδία φιγουράρει πλέον ως η τέταρτη μεγαλύτερη στρατιωτική μηχανή του κόσμου.\n\n\n\nΟ συνδυασμός των παραπάνω στοιχείων εξηγεί την αυξημένη αυτοπεποίθησή της, αλλά και τις φιλοδοξίες της σε παγκόσμιο επίπδο. Ο διεθνής της ρόλος αλλά και οι εξελίξεις στο εσωτερικό της σίγουρα θα μας απασχολήσουν στο σύντομο μέλλον.",
    "Η Ινδία επανεξετάζει τη συμμαχία της με τη Ρωσία;": "Οι σχέσεις της Ινδίας με τη Ρωσία έχουν βάθος μεν, ωστόσο «τώρα που η εισβολή στην Ουκρανία καρκινοβατεί και που ο Βλαντίμιρ Πούτιν κινδυνεύει να γίνει υποτελής στον Σι Τζινπίνγκ», μήπως ήρθε ή ώρα για αναθεώρηση αυτής της «φιλίας»; Το παραπάνω ερώτημα απασχόλησε τον συντάκτη της Corriere della Sera Λούκα Αντζελίνι.\n\n«Γιατί με τη Ρωσία;» συνέχισε τον προβληματισμό του ο Ιταλός. «Σε τελική ανάλυση, αν ο κόσμος οδεύει πραγματικά προς μία νέα διαίρεση σε δύο μπλοκ, απολυταρχίες εναντίον δημοκρατιών, τι κέρδος θα έχει η Ινδία να συμπαραταχθεί με τη Ρωσία και με την Κίνα, αντί να σταθεί στο πλευρό των ΗΠΑ;»\n\nΟ Αντζελίνι κατέκρινε τον ινδό πρωθυπουργό για «ινδουιστικό εθνικισμό που διαιρεί την πολυεθνική, πολυθρησκευτική και πολυπολιτισμική χώρα» του και επέμεινε: «Ωστόσο, ακόμα και αν η καρδιά του τον οδηγεί στους αυταρχικούς, δεν θα έπρεπε η λογική να τον οδηγήσει στην επανασύνδεση με τις ΗΠΑ και με τη Δύση;»\n\nΟμως θυμήθηκε τη συμμετοχή του Μόντι στο Οικονομικό Φόρουμ του Βλαδιβοστόκ και τα γυμνάσια στη Ρωσία όπου έλαβαν μέρος και ινδοί φαντάροι, έτσι έγραψε: «Προς το παρόν, δεν υπάρχουν πολλά σημάδια ότι αυτό συμβαίνει». Κάτι διαφορετικό έγινε όμως στη Σαμαρκάνδη, όπου ο Μόντι συνάντησε τον Πούτιν.\n\n«Παρά τα deals στην άμυνα και στο φυσικό αέριο (στο πρώτο επτάμηνο του 2022 οι ινδικές εισαγωγές από τη Ρωσία σημείωσαν ρεκόρ 13 δισ. δολαρίων), ο Μόντι είπε στον Πούτιν ότι η εποχή μας δεν είναι κατάλληλη για πολέμους, ότι πρέπει να προχωρήσουμε στο μονοπάτι της ειρήνης, και ότι ο ίδιος ανησυχεί ιδιαίτερα για τις παγκόσμιες προμήθειες τροφίμων, λιπασμάτων και καυσίμων. Κάτι αλλάζει στο μυαλό του Μόντι, λοιπόν».\n\nΟ Αντζελίνι ανέφερε τις ανησυχίες των Αμερικανών για τις ινδορωσικές σχέσεις και παρέθεσε γνώμες Δυτικών ειδικών που εξέφρασαν την άποψη ότι η Ινδία δεν έχει λόγους να προσεγγίσει γεωπολιτικά τη Ρωσία και την Κίνα. Μάλιστα μνημόνευσε τον ινδό πολιτικό αντίπαλο του Μόντι, τον Σάσι Θαρούρ, ο οποίος μέσω του γνωστού σάιτ Project Syndicate κάλεσε την ινδική κυβέρνηση «να επανεξετάσει επειγόντως τις γεωπολιτικές επιλογές της και να αναγνωρίσει ότι ποτέ δεν χρειάστηκε λιγότερο τη Ρωσία απ’ ό,τι σήμερα».\n\nΟ Θαρούρ προεξόφλησε ότι «η υποστήριξη των ΗΠΑ [προς την Ινδία] σημαίνει ότι η Ινδία δεν θα χρειάζεται το δικαίωμα βέτο της Ρωσίας ώστε να κρατήσει το Κασμίρ εκτός της ατζέντας του Συμβουλίου Ασφαλείας του ΟΗΕ». Και για την Κίνα ο Θαρούρ απεφάνθη ότι «κάνει δορυφόρο της το Πακιστάν, τον παραδοσιακό εχθρό της Ινδίας». Το συμπέρασμα του Θαρούρ, σαφές: «Η Ρωσία του εγγύς μέλλοντος, σοβαρά αποδυναμωμένη από την αποτυχία στην Ουκρανία, δεν είναι κράτος στο οποίο μπορεί να βασιστεί η Ινδία».\n\nΟι σχολιαστές που επικαλέστηκε ο Αντζελίνι κατέληξαν στο συμπέρασμα ότι «ο Μόντι τώρα προσπαθεί να πείσει τη Δύση ότι δεν είναι με τον Πούτιν, αλλά το κάνει χωρίς να λέει κάτι σαφές για την κυριαρχία και την εδαφική ακεραιότητα της Ουκρανίας», ωστόσο ευελπιστούν ότι «αργά ή γρήγορα, θα αλλάξουν πολλά πράγματα και στην Ασία ύστερα από τις στρατιωτικές αποτυχίες της Ρωσίας».\n\nΑκολουθήστε το Protagon στο Google News",
    "Τρομακτικό βίντεο: Κόμπρα στην Ινδία κατάπιε ολόκληρο φίδι, αλλά αναγκάστηκε να το φτύσει": "Οι βασιλικές κόμπρες είναι γνωστές για το γεγονός ότι τρώνε άλλα φίδια.\n\nΈνα τρομακτικό βίντεο από την Ινδία αποκάλυψε τι συνέβη σε μια κόμπρα η οποία κατάπιε ένα ολόκληρο φίδι. Το βίντεο τραβήχτηκε στην περιοχή Madhya Pradesh στο Narmadapuram στις 22 Σεπτεμβρίου.\n\nΜια κόμπρα αποφάσισε ότι θα ήταν καλή ιδέα να μην μασήσει καλά την τροφή της προτού την καταπιεί. Μόνο που η τροφή αυτή δεν ήταν ένα ποντίκι ή μια σαύρα, αλλά ένα μακρύ φίδι. Σύντομα η κόμπρα κατάλαβε το λάθος της και με την βοήθεια ενός Ινδού, κατάφερε να βγάλει από μέσα της το φίδι.\n\nΗ ινδική κόμπρα τείνει να τρώει κυρίως «τρωκτικά, σαύρες και βατράχους». Αντίθετα, η βασιλική κόμπρα έχει και άλλα φίδια ως μέρος της διατροφής της.\n\nΣτην Ινδία υπάρχουν τέσσερα διαφορετικά είδη κόμπρας.\n\nΝάγια: Πρόκειται για επικίνδυνο φίδι των θερμών χωρών της Ανατολικής Αφρικής και της Ασίας.\n\nΜονόκλινη: Είναι ένα δηλητηριώδες είδος κόμπρας ευρέως διαδεδομένο σε όλη τη Νότια και Νοτιοανατολική Ασία και καταγράφεται ως το λιγότερο ανησυχητικό στην Κόκκινη Λίστα της IUCN.\n\nΑνταμάν: Πρόκειται για ένα φίδι μήκους ενός μέτρου που συνήθως το συναντάς στα νησιά Ανταμάν μεταξύ Ινδίας και Μιανμάρ\n\nΚασπίας: Η κόμπρα της Κασπίας είναι το πιο δηλητηριώδες είδος κόμπρας στον κόσμο και εμφανίζεται στην περιοχή της Υπερκασπίας.",
    "Ινδία: 20 θάνατοι και 4.129 κρούσματα κορονοϊού σε 24 ώρες": "Το ομοσπονδιακό υπουργείο Υγείας της Ινδίας ανακοίνωσε ότι τις προηγούμενες 24 ώρες επιβεβαιώθηκαν 4.129 κρούσματα του SARS-CoV-2, με το σύνολο να φθάνει τα 44.572.243.\n\nΤα λεγόμενα ενεργά κρούσματα μειώθηκαν στα 43.415.\n\nΟι θάνατοι ακόμη 20 ασθενών εξαιτίας επιπλοκών της COVID-19 αύξησαν στους 528.530 νεκρούς τον επίσημο απολογισμό θυμάτων της πανδημίας του νέου κορονοϊού στο γιγαντιαίο ασιατικό κράτος των 1,35 δισεκ. κατοίκων.\n\nπηγή: ΑΠΕ",
    "Η Apple ξεκινά την παραγωγή του iPhone 14 στην Ινδία - Απομακρύνεται από την Κίνα": "Η Apple ανακοίνωσε τη Δευτέρα ότι ξεκινά να παράγει τη ναυαρχίδα των κινητών συσκευών της, του iPhone 14, στην Ινδία, σε μια κίνηση που εντάσσεται στη στρατηγική του αμερικανικού κολοσσού να μεταφέρει μέρος της παραγωγή του εκτός Κίνας.\n\n\"Η νέα σειρά του iPhone 14 εισάγει πρωτοποριακές νέες τεχνολογίες και σημαντικές προδιαγραφές ασφαλείας. Είμαστε ενθουσιασμένοι που ξεκινάμε την κατασκευή του iPhone 14 στην Ινδία”, ανέφερε σε σχετική ανακοίνωσή της η αμερικανική εταιρεία, σύμφωνα με το CNBC.\n\nΗ κύρια εταιρεία συναρμολόγησης του iPhone της Apple στην Ινδία είναι Foxconn, η οποία κατασκευάζει τη νέα σειρά του εμβληματικού κινητού στο εργοστάσιό της στο Σριπερουμπουντούρ, στα περίχωρα του Τσενάι.\n\nΟ αμερικανικός κολοσσός παράγει μοντέλα του iPhone στην Ινδία από το 2017, αλλά συνήθως παλαιότερα. Αυτή είναι η πρώτη φορά που η Apple ξεκινά την παραγωγή του τελευταίου μοντέλου του iPhone στην Ινδία, και δη μόλις λίγες ημέρες μετά την παρουσίασή του.\n\nΤα iPhone που θα παράγει η Apple στην Ινδία θα κατευθύνονται τόσο στην εγχώρια αγορά όσο και σε άλλες αγορές του πλανήτη. Οι πελάτες στην Ινδία θα αρχίσουν να λαμβάνουν τις πρώτες συσκευές τις επόμενες ημέρες.\n\nΣημειώνεται ότι οι αναλυτές της JPMorgan ανέφεραν σε σημείωμά τους νωρίτερα τον Σεπτέμβριο ότι η Apple θα μεταφέρει το 5% της παγκόσμιας παραγωγής του iPhone 14 στην Ινδία μέχρι τα τέλη του 2022, εκτιμώντας ότι έως το 2025 η αμερικανική εταιρεία θα μπορούσε να παράγει το 25% όλων των iPhone στη χώρα.\n\nΗ έμφαση που δίνει η Apple στην παραγωγή των συσκευών της στην Ινδία σηματοδοτεί την επιδίωξη του αμερικανικού κολοσσού να διαφοροποιήσει την παραγωγή του, απομακρυνόμενος από την κίνα, αλλά και να ενισχύσει το πελατολόγιό του στην Ινδία, η οποία προς το παρόν αποτελεί γι’ αυτόν μια μικρή αγορά.\n\nΗ Apple επί του παρόντος εξαρτάται σε μεγάλο βαθμό από την Κίνα σε ό,τι αφορά την παραγωγή των συσκευών iPhone. Ωστόσο, η επιμονή του Πεκίνου στην πολιτική των μηδενικών κρουσμάτων κορονοϊού, στην προσπάθειά του να αποφύγει εξάρσεις της πανδημίας, έχει διαταράξει την παραγωγή στα κινεζικά εργοστάσια, αναδεικνύοντας τις ευπάθειες στην εφοδιαστική αλυσίδα της Apple.\n\nΆλλωστε, η Apple επιδιώκει να αυξήσει και τις πωλήσεις της στην Ινδία, που αποτελεί τη δεύτερη μεγαλύτερη αγορά κινητών τηλεφώνων στον πλανήτη. Το μερίδιο αγοράς του αμερικανικού κολοσσού ήταν μόλις 3,8% πέρυσι, καθώς ανταγωνίστριες εταιρείες χαμηλότερου κόστους όπως η Samsung και η κινεζική Xiaomi συνεχίζουν να κυριαρχούν στην ινδική αγορά, σύμφωνα με την Counterpoint Research.\n\nΩστόσο, η Apple ανεδείχθη η κορυφαία μάρκα στην κατηγορία των πολυτελών κινητών, με τιμή άνω των 45.000 ρουπιών (552 δολαρίων), στο δεύτερο τρίμηνο του έτους, χάρη στη δυναμική της προηγούμενης σειράς iPhone 13.\n\nΗ τιμή πώλησης του iPhone 14 στην ινδική αγορά θα ξεκινά από τις 79.900 ρουπίες.",
    "Να αποκτήσει στρατηγικό χαρακτήρα η συνεργασία τους επιθυμούν Ελλάδα - Ινδία": "Συνάντηση του υπουργού Εξωτερικών Νίκου Δένδια με τον Ινδό ομόλογό του στην Ινδία\n\nΕγκάρδια συνάντηση είχαν οι υπουργοί Εξωτερικών της Ελλάδας Νίκος Δένδιας και της Ινδίας δρ Σουμπραχμανιάμ Τζαϊσχανκάρ στη Νέα Υόρκη, στο περιθώριο της Γενικής Συνέλευσης του ΟΗΕ. Με στόχο οι διμερείς σχέσεις να αποκτήσουν στρατηγικό χαρακτήρα, οι δύο υπουργοί Εξωτερικών συζήτησαν τα επόμενα βήματα για την επέκταση της διμερούς και πολυμερούς συνεργασίας μεταξύ Ελλάδας και Ινδίας. Ενδεικτικό πως η συνάντηση αυτή ήταν η 5η σε διάστημα ενός χρόνου και τριών μηνών. Επίσης, ο Νίκος Δένδιας και ο Σουμπραχμανιάμ Τζαϊσχανκάρ αντάλλαξαν απόψεις για την Ουκρανία, την Ανατολική Μεσόγειο, την περιοχή Ασίας-Ειρηνικού και το Κυπριακό, όπως αναφέρει σε ανάρτησή του στο Twitter ο Ν. Δένδιας.\n\nΥπενθυμίζεται πως η τελευταία συνάντησή τους είχε πραγματοποιηθεί στις 3 Αυγούστου στην Καμπότζη, στο περιθώριο των εργασιών της 55ης Συνόδου του Οργανισμού «ASEAN» (Association of South - East Asian Nations), σε συνέχεια της επίσημης επίσκεψης του Νίκου Δένδια στο Νέο Δελχί, τον Μάρτιο.\n\nΙδιαίτερη σημασία για την ελληνική πλευρά είναι το γεγονός ότι η Ινδία έχει επίσης υπογράψει τη Σύμβαση για το Δίκαιο της Θάλασσας. «Η σχέση μεταξύ των δύο χωρών μας, μια σχέση που προσβλέπουμε να μετατραπεί σε στρατηγική σχέση, βασίζεται σε κοινές αρχές και αξίες όπως ο σεβασμός στο διεθνές δίκαιο, στη σύμβαση των Ηνωμένων Εθνών για το Δίκαιο της Θάλασσας, δηλαδή στην UNCLOS, και στην ειρηνική επίλυση των διαφορών» είχε δηλώσει χαρακτηριστικά ο Νίκος Δένδιας κατά την επίσημη επίσκεψη του Ινδού ομολόγου του στην Αθήνα, τον Ιούνιο του 2021.\n\nΠηγή: skai.gr\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Ινδία: 36 νεκροί σε μια ημέρα από κεραυνούς και βροχοπτώσεις": "Κλείσιμο\n\nΗ σφοδρή κακοκαιρία και οι κεραυνοί σκότωσαν μέσα σε μία ημέρα 36 ανθρώπους στη βόρεια, στο κρατίδιο Ουτάρ Πραντές, ανέφεραν οι Αρχές.Τουλάχιστον 24 από αυτούς έχασαν τη ζωή τους όταν οι κατοικίες τους κατέρρευσαν εξαιτίας των συνεχών βροχοπτώσεων.Σε άλλα περιστατικά,, μεταξύ τους ένα αγόρι 15 ετών, μόλις ανέβηκε στην οροφή κατοικίας. Μόνο το τελευταίο πενθήμερο, οι νεκροί από τους κεραυνούς φτάνουν τους 39.Οι κεραυνοί είναι συχνό φαινόμενο στην Ινδία την περίοδο των μουσώνων, η οποία διαρκεί από τον Ιούνιο στον Σεπτέμβριο.Ινδοί επιστήμονες, αναφέρει το Associated Press, υποστηρίζουν μάλιστα ότι η κλιματική αλλαγή έχει αυξήσει τον αριθμό των κεραυνών εκ των οποίων πολλοί είναι θανατηφόροι. Πέρυσι μάλιστα καταγράφηκαναπό κεραυνούς σε σχέση με το 2016, από 1.489 σε 2.869 τη χρονιά που πέρασε.",
    "Κίνα και Ινδία ζητούν διαπραγματεύσεις και τερματισμό του πολέμου": "Τη διεξαγωγή διαπραγματεύσεων που θα οδηγήσουν στον τερματισμό του πολέμου στην Ουκρανία, ζήτησαν Πεκίνο και Νέο Δελχί, διατηρώντας σαφείς αποστάσεις από τους χειρισμούς του Κρεμλίνου, σύμφωνα με δημοσίευμα του βρετανικού Guardian.\n\nΕπειτα από μια δύσκολη για τη Μόσχα εβδομάδα, γεμάτη πιέσεις και κατηγορίες, ο υπουργός Εξωτερικών Σεργκέι Λαβρόφ αντέδρασε κατηγορώντας τις χώρες της Δύσης για εκστρατεία εναντίον των Ρώσων. Παρόλα αυτά, ουδείς, έσπευσε να στηρίξει τις απόψεις του. Ούτε καν η Κίνα, που λίγες ημέρες πριν από την εισβολή στην Ουκρανία τον Φεβρουάριο ορκιζόταν στο όνομα της «άρρηκτης σχέσης» του ρωσικού και του κινεζικού έθνους. Το αντίθετο, μάλιστα…\n\nΤο «κινέζικο μαρτύριο»\n\nΟ ομόλογός του, Γουάνγκ Γι, κάλεσε τη Ρωσία και την Ουκρανία «να μην επιτρέψουν στο ποτάμι της οργής να ξεχειλίσει» κάτι που θα επηρεάσει καθοριστικά τις αναπτυσσόμενες χώρες και πρόσθεσε πως «η Κίνα υποστηρίζει όλες τις προσπάθειες που συμβάλλουν στην ειρηνική επίλυση της κρίσης στην Ουκρανία. Η επείγουσα προτεραιότητα είναι να διευκολυνθούν οι συνομιλίες για την ειρήνη».\n\nΚατά τη διάρκεια της παρουσίας του στη Νέα Υόρκη, ο Γουάνγκ συναντήθηκε με τον υπουργό Εξωτερικών της Ουκρανίας, Ντμίτρο Κουλέμπα. Ηταν η πρώτη τους συνάντηση από την έναρξη του πολέμου, κι αυτό έχει τη δική του σημασία.\n\nΑντίστοιχα, και ο Πούτιν, μόλις προ ημερών, είχε την ευκαιρία να διαπιστώσει από πρώτο χέρι τις κινεζικές «ανησυχίες» για την Ουκρανία κατά τη διάρκεια συνάντησης με τον ομόλογό του, Σι Τζινπίνγκ.\n\nΑμερικανοί αξιωματούχοι ενθαρρυμένοι από την έλλειψη σαφής υποστήριξης της Κίνας για τον πόλεμο, υποστήριξαν ότι το Πεκίνο έχει απορρίψει τα αιτήματα της Μόσχας για αποστολή στρατιωτικού εξοπλισμού, αναγκάζοντας τη Ρωσία να βασίζεται αποκλειστικά στη βοήθεια της Βόρειας Κορέας και του Ιράν.\n\n«Με την ειρήνη»\n\nΗ Ινδία, σε αντίθεση με την Κίνα, διατηρεί θερμές σχέσεις με τις Ηνωμένες Πολιτείες, αλλά έχει ιστορικούς δεσμούς και με τη Ρωσία, παραδοσιακό προμηθευτή της στον τομέα της άμυνας.\n\n«Συχνά μας ρωτούν με ποιανού το μέρος είμαστε», δήλωσε ο υπουργός Εξωτερικών της Ινδίας, Σουμπραχμανιάν Τζαϊσανκάρ. «Η απάντησή μας, κάθε φορά, είναι ευθεία και ειλικρινής. Η Ινδία είναι στην πλευρά της ειρήνης και θα παραμείνει σταθερά εκεί. Είμαστε στην πλευρά που επιζητά τον διάλογο και θεωρεί τη διπλωματία ως τη μόνη διέξοδο», πρόσθεσε.\n\nΠρέπει να θεωρείται βέβαιο ότι οι τοποθετήσεις των δύο υπουργών Εξωτερικών δεν προκάλεσαν ενθουσιασμό στη ρωσική πλευρά, γεγονός που κατέστη σαφές από την τοποθέτηση του Σεργκέι Λαβρόφ όταν κατά τη διάρκεια συνέντευξης Τύπου εξαπέλυσε επίθεση εναντίον της… Δύσης, την οποία κατηγόρησε για «ρωσοφοβία».\n\n«Η “ρωσοφοβία” στη Δύση είναι πρωτοφανής. Οι διαστάσεις που έχει πάρει είναι αλλόκοτη, γελοία», είπε ο ο Λαβρόφ και επεσήμανε ότι δυτικοί ηγέτες έχουν ομολογήσει ότι στόχος τους δεν είναι μονάχα η στρατιωτική ήττα της Ρωσίας αλλά η ολοκληρωτική της καταστροφή! «Οι Ηνωμένες Πολιτείες», είπε ο ρώσος ΥΠΕΞ, «από το τέλος του Ψυχρού Πολέμου συμπεριφέρονται σαν να είναι “απεσταλμένος του Θεού στη Γη”, με το ιερό δικαίωμα να ενεργούν ατιμώρητα όπου και όποτε θέλουν».\n\nΟ Λαβρόφ κατηγόρησε επίσης την Ευρωπαϊκή Ενωση ως «αυταρχική, σκληρή, δικτατορική οντότητα» (!) και υποστήριξε ότι η ηγεσία του μπλοκ ανάγκασε τον ηγέτη ενός κράτους μέλους – τον κύπριο πρόεδρο Νίκο Αναστασιάδη – να ακυρώσει μια προγραμματισμένη συνάντηση μαζί του.\n\nΣύμμαχος το… Μάλι\n\nΤην ώρα, πάντως, που η Δύση φέρεται να ετοιμάζει ένα νέο πακέτο κυρώσεων για το Κρεμλίνο, έπειτα από την επιστράτευση εφέδρων και την απειλή του Πούτιν για χρήση πυρηνικών όπλων, ήρθε και ένα… καλό νέο για τον Λαβρόφ. Ο προσωρινός πρωθυπουργός του Μάλι, ο συνταγματάρχης Αμπντουλαγιέ Μαϊγκά, που διορίστηκε από τους πραξικοπηματίες, χαιρέτισε την «υποδειγματική και καρποφόρα συνεργασία» της κυβέρνησής του με τη Μόσχα.\n\nΗ συγκεκριμένη Χούντα καλωσόρισε, επίσης, τους μισθοφόρους της Βάγκνερ, καθώς έπειτα από τις καταγγελίες για καταπάτηση των ανθρωπίνων δικαιωμάτων, η Γαλλία απέσυρε από τη χώρα τα στρατεύματά της που μάχονταν εναντίον των τζιχαντιστών.\n\nΑκολουθήστε το Protagon στο Google News",
    "Το MotoGP «φλερτάρει» με την Ινδία για το 2024": "Η Dorna ξεκίνησε συζητήσεις με ανθρώπους στην Ινδία για διεξαγωγή αγώνα στην τεράστια χώρα της Ασίας.\n\nΗ Ινδία είναι μια από τις σημαντικότερες αγορές στον κόσμο των δύο τροχών έχοντας πωλήσεις δικύκλων που ξεπερνούν τα 10 εκατομμύρια κάθε χρόνο. Αυτό το στοιχείο δεν θα μπορούσε να περάσει απαρατήρητο από τους κατασκευαστές οι οποίοι θέλουν να έχουν παρουσία στην Ινδία για ευνόητους λόγους.\n\nΤο Παγκόσμιο Πρωτάθλημα MotoGP, εκτός από μοναδικό θέαμα, είναι και μια διεθνής πλατφόρμα προβολής των εργοστασίων που παίρνουν μέρος. Αυτός είναι άλλωστε και ο λόγος που η Dorna (διοργανωτής του MotoGP) προσπαθεί να μεταφέρει τον θεσμό σε όλα τα σημεία του πλανήτη και κυρίως εκεί που η μοτοσικλέτα παίζει σημαντικό ρόλο.\n\nΗ Ινδία λοιπόν είναι, όπως όλα δείχνουν, ο επόμενος σταθμός του MotoGP. Ο Καρμέλο Εθπελέτα, CEO της Dorna, επισκέφτηκε τους ανθρώπους της πίστας Buddh International Circuit στο Δελχί και μαζί με τους τοπικούς παράγοντες της περιοχής συζήτησαν το ενδεχόμενο διοργάνωσης αγώνα MotoGP στην εντυπωσιακή πίστα Buddh. Η εταιρεία που θα αναλάβει να σχεδιάσει το αγωνιστικό τριήμερο ονομάζεται Fairstreet Sports και όλοι έδωσαν υπόσχεση ότι μέσα στους επόμενους μήνες θα ανακοινωθεί επίσημα ο χρονικός ορίζοντας διεξαγωγής του Grand Prix της Ινδίας.\n\nΟ Καρμέλο Εθπελέτα, έμεινε πολύ ικανοποιημένος από την επίσκεψή του στην Ινδία. «Η Ινδία είναι μια τεράστια χώρα και αγορά και ιδιαίτερα σημαντική για τις επιχειρήσεις των δύο τροχών και του MotoGP. Το πρωτάθλημα έχει τεράστια βάση θαυμαστών εκεί και το να σχεδιάσουμε έναν αγώνα MotoGP στην Ινδία θα είναι ταυτόχρονα ένα εξαιρετικό θέαμα για τους θαυμαστές και θα επιτρέψει την ανάπτυξη του αθλήματος σε αυτήν την περιοχή, η οποία είναι πολύ σημαντική για τους συνεργάτες μας και τους κατασκευαστές. Στην περιοχή άλλωστε κυκλοφορούν πολλά εκατομμύρια δίκυκλα στους δρόμους. Θα θέλαμε να δούμε αυτό το σχέδιο να ολοκληρώνεται και να φέρουμε αυτές τις υπέροχες μοτοσικλέτες MotoGP μπροστά στους Ινδούς θαυμαστές».",
    "Ινδία: 4.129 τα κρούσματα του νέου κορωνοϊού": "Τα λεγόμενα ενεργά κρούσματα μειώθηκαν στα 43.415\n\nΤο ομοσπονδιακό υπουργείο Υγείας της Ινδίας ανακοίνωσε ότι τις προηγούμενες 24 ώρες επιβεβαιώθηκαν 4.129 κρούσματα του κορωνοϊού, με το σύνολο να φθάνει τα 44.572.243.\n\nΤα λεγόμενα ενεργά κρούσματα μειώθηκαν στα 43.415.\n\nΟι θάνατοι ακόμη 20 ασθενών εξαιτίας επιπλοκών του κορωνοϊού αύξησαν στους 528.530 νεκρούς τον επίσημο απολογισμό θυμάτων της πανδημίας του νέου κορονοϊού στο γιγαντιαίο ασιατικό κράτος των 1,35 δισεκ. κατοίκων.\n\nΜε πληροφορίες από ΑΠΕ-ΜΠΕ\n\n(Φωτογραφία αρχείου Shutterstock)",
    "Ινδία – Ιαπωνία: Ενισχύουν τους αμυντικούς τους δεσμούς με το βλέμμα στην Κίνα": "Ινδία – Ιαπωνία: Ενισχύουν τους αμυντικούς τους δεσμούς με το βλέμμα στην Κίνα\n\nΟι υπουργοί Εξωτερικών και Άμυνας Ινδίας και Ιαπωνίας στις 8 Σεπτεμβρίου στο Τόκιο Rodrigo Reyes Marin/Pool via REUTERS\n\nΙνδία και Ιαπωνία δηλώνουν αποφασισμένες να ενισχύσουν την αμυντική τους συνεργασία, με το Νέο Δελχί από την πλευρά του να προσκαλεί ιαπωνικές επενδύσεις και τις δύο χώρες να σχεδιάζουν κοινά στρατιωτικά γυμνάσια με τη συμμετοχή και των πολεμικών τους αεροποριών.\n\nΟι υπουργοί Άμυνας και Εξωτερικών της Ινδίας βρέθηκαν στις 8 Σεπτεμβρίου στο ιαπωνική πρωτεύουσα για συνομιλίες τύπου «δύο συν δύο» με τους ομολόγους τους από τη Χώρα του Ανατέλλοντος Ηλίου.\n\nΗ Ινδία, όπως και η Ιαπωνία, ενισχύει τον στρατό της, σε μια προσπάθεια να αντιμετωπίσει όσα εκλαμβάνει ως αυξανόμενες εξωτερικές απειλές για την ασφάλειά της, με το βλέμμα στραμμένο μεταξύ άλλων και στην Κίνα.\n\nΥπενθυμίζεται ότι το πρώτο στα χρονικά εγχώριας κατασκευής ινδικό αεροπλανοφόρο, ονόματι Vikrant, παρουσιάστηκε επισήμως προ ημερών στην ινδική πολιτεία Κεράλα.\n\nΠίσω στην Ιαπωνία, ο πρωθυπουργός Φούμιο Κισίντα έχει υποσχεθεί «σημαντική» αύξηση των αμυντικών δαπανών. Η ιαπωνική κυβέρνηση έχει διαμηνύσει πως θέλει να διπλασιάσει τον στρατιωτικό προϋπολογισμό στο 2% του ΑΕΠ τα επόμενα πέντε χρόνια, στην σκιά ανησυχιών που θέλουν την εισβολή της Ρωσίας στην Ουκρανία να ενθαρρύνει ενδεχόμενη επίθεση της Κίνας εναντίον της Ταϊβάν.\n\nΗ Ιαπωνία και η Ινδία, μαζί με την Αυστραλία και τις Ηνωμένες Πολιτείες, συναποτελούν το τετραμερές σχήμα Quad στο πλαίσιο του οποίου πραγματοποιούν εκτός των άλλων και ναυτικά γυμνάσια στον Ινδο-Ειρηνικό.\n\n«Αν ρίξετε μια ματιά στη διεθνή κοινότητα, οι μονομερείς προσπάθειες αλλαγής του status quo με την χρήση ισχύος συνεχίζονται στην Ανατολική και Νότια Σινική Θάλασσα, πέρα από την εισβολή της Ρωσίας στην Ουκρανία», δήλωσε ο Ιάπωνας υπουργός Εξωτερικών Γιοσιμάσα Χαγιάσι από το Τόκιο.\n\nΜε πληροφορίες από Al Jazeera\n\n⇒ Ειδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Ινδία: Περιορίζει τις εξαγωγές ρυζιού": "Η Ινδία επέβαλε περιορισμούς στις εξαγωγές πολλών ποικιλιών ρυζιού σήμερα, σε μια κίνηση που ενδέχεται να επηρεάσει την παγκόσμια αγορά, καθώς οι τιμές των βασικών προϊόντων αυξάνονται μετά την εισβολή της Ρωσίας στην Ουκρανία.\n\nΗ Ινδία, που ξεχωρίζει ως ο κορυφαίος εξαγωγέας ρυζιού στον κόσμο καθώς ελέγχει περίπου το 40% του παγκόσμιου εμπορίου, επέβαλε πρόσθετους δασμούς σε μια σειρά από είδη ρυζιού, αφήνοντας ωστόσο εκτός αυτών το ρύζι μπασμάτι.\n\nΤο υπουργείο Οικονομικών της Ινδίας ανακοίνωσε την εν λόγω κίνηση αργά την Πέμπτη, λέγοντας ότι «υπάρχουν περιστάσεις που καθιστούν αναγκαία την άμεση λήψη μέτρων».\n\nΗ κυβέρνηση του πρωθυπουργού Ναρέντρα Μόντι έχει λάβει μέτρα με το βλέμμα στραμμένο στην επισιτιστική ασφάλεια και στον πληθωρισμό.\n\nΟι βροχοπτώσεις στην Ινδία δεν ήταν οι ομαλές φέτος, εγείροντας ανησυχίες για μείωση της παραγωγής ρυζιού και υψηλότερες τιμές των τροφίμων σε μια εποχή που το κόστος των εισαγόμενων τροφίμων αυξάνεται.\n\nΟ πληθωρισμός κινείται περίπου στο 7%, πάνω από τον στόχο του 4% με 6% που έχει θέσει η Reserve Bank of India η οποία αύξησε τα επιτόκια δανεισμού τρεις φορές φέτος σε μια προσπάθεια να συγκρατήσει τις τιμές.\n\nΗ Ινδία επέβαλε περιορισμούς στις εξαγωγές σιταριού και ζάχαρης φέτος αλλά δεν είχε κάνει το ίδιο και για το ρύζι.\n\nΗ Ινδία εξήγαγε ρύζι αξίας 8,8 δισεκατομμυρίων δολαρίων το οικονομικό έτος 2020 – 2021.\n\nΤο Βιετνάμ και η Ταϊλάνδη είναι οι αμέσως επόμενοι μεγαλύτεροι εξαγωγείς ρυζιού διεθνώς και αυτοί αναμένεται να αυξήσουν τις δικές τους εξαγωγές.\n\nΠηγή: Financial Times\n\n⇒ Ειδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Ινδία: Βίασαν και κρέμασαν σε δέντρο δύο κορίτσια 15 και 17 ετών": "UP: Two Minor Sisters Found Hanging from Tree in Lakhimpur Kheri; FIR Filed, Family Stages Protest#लखीमपुर_खीरी #LakhimpurKhiri @ pic.twitter.com/xAH26vczME — Satya Tiwari (@SatyatTiwari) September 14, 2022\n\nΚλείσιμο\n\nΗ αστυνομία στη βόρεια Ινδία συνέλαβεμε την κατηγορία ότι σχετίζονται με τον καταγγελλόμενο βιασμό και τη δολοφονίααπό κοινότητα χαμηλότερης κάστας, που βρέθηκαν κρεμασμένα από ένα δέντρο, όπως ανακοίνωσαν σήμερα τοπικοί αξιωματούχοι.Οι σοροί των δύο κοριτσιών, ηλικίας, βρέθηκαν σήμερα στην περιοχή Λαχιμπούρ Χέρι στην πολυπληθέστερη πολιτεία της Ινδίας, την Ουτάρ Πραντές, σύμφωνα με την τοπική αστυνομία.«Τέσσερις από τους κατηγορούμενους παρέσυραν τα κορίτσια σε ένα χωράφι και», δήλωσε σε δημοσιογράφους οαξιωματούχος της τοπικής αστυνομίας.Εκκρεμεί εις βάθος έρευνα για το περιστατικό, δήλωσε ο Σουμάν, προσθέτοντας ότι από τις αρχικές έρευνες φάνηκε ότι τα κορίτσια τα στραγγάλισαν με μαντήλι και τα κρέμασαν από ένα δέντρο μετά τον βιασμό τους.Η βία σε βάρος γυναικών, ιδιαιτέρως αυτών από χαμηλότερες κάστες, είναι ενδημική στην Ινδία.Οι οικογένειες των θυμάτων δήλωσαν στην αστυνομία ότι τα δύο κορίτσια απήχθησαν από τους άνδρες που οδηγούσαν μοτοσικλέτες, βιάστηκαν και στη συνέχεια δολοφονήθηκαν, σύμφωνα με τοπικά μέσα ενημέρωσης. Τοδεν ήταν σε θέση να επικοινωνήσει με τις οικογένειες.",
    "Τόνοι ρυζιού «εγκλωβίστηκαν» σε λιμάνια της Ινδίας": "Μετά την απαγόρευση της Ινδίας στις εξαγωγές διαφόρων ποικιλιών ρυζιού νωρίτερα αυτόν τον μήνα, σχεδόν 20 πλοία έχουν κολλήσει σε μεγάλα ινδικά λιμάνια αναμένοντας να φορτώσουν πάνω από 600.000 τόνους, αναγκάζοντας τους πωλητές να πληρώσουν χρεώσεις για αποζημίωση.\n\nΣτις 8 Σεπτεμβρίου, το Νέο Δελχί έκανε μια αιφνιδιαστική ανακοίνωση περιορίζοντας τις εξαγωγές σπασμένου ρυζιού. Επιπλέον, επιβλήθηκε δασμός 20 τοις εκατό στο μη αλεσμένο λευκό ρύζι, στο αποφλοιωμένο καστανό ρύζι και στο ημιλευκασμένο ή πλήρως λευκασμένο ρύζι. Μόνο το ρύζι μπασμάτι, η πιο γνωστή ποικιλία ρυζιού της Ινδίας, εξαιρούνταν από αυτούς τους περιορισμούς. Αυτή είναι μια σημαντική απόφαση καθώς η Ινδία είναι ένας από τους μεγαλύτερους εξαγωγείς ρυζιού στον κόσμο, αντιπροσωπεύοντας πάνω από το 40 τοις εκατό του παγκόσμιου εμπορίου.\n\nΤο υπουργείο Οικονομικών είπε ότι η Ινδία πρέπει να λάβει μέτρα για να στηρίξει την επισιτιστική ασφάλεια και να περιορίσει τον πληθωρισμό, καθώς οι αλυσίδες εφοδιασμού πλήττονται από την πανδημία COVID-19 και τον συνεχιζόμενο πόλεμο στην Ουκρανία.\n\nΚατά τη διάρκεια της απαγόρευσης του σίτου που εφαρμόστηκε τον Μάιο, η ινδική κυβέρνηση παρείχε εξαιρέσεις για ορισμένες συμβάσεις. Για τη συγκεκριμένη απαγόρευση, τέτοιου είδους ελαφρύνσεις δεν ισχύουν, γεγονός που θέτει σε μειονεκτική θέση τους πωλητές που έχουν ήδη εγγυήσεις πληρωμής από τους αγοραστές.\n\nΕν μέρει, ορισμένες αποστολές ρυζιού έχουν κολλήσει λόγω της απαγόρευσης. Για άλλους οφείλεται στο ότι οι έμποροι αρνούνται να πληρώσουν το δασμό 20 τοις εκατό πάνω από τη συμφωνηθείσα τιμή. Το μεγαλύτερο μέρος του καθυστερημένου φορτίου προοριζόταν για την Κίνα, τη Σενεγάλη, τη Σρι Λάνκα και τα Ηνωμένα Αραβικά Εμιράτα.",
    "Ινδία – Απίστευτο ρεκόρ: Κατασκεύασαν δρόμο 75 χιλιομέτρων σε λιγότερο από 5 μέρες": "O σχεδιασμός και η κατασκευή οποιουδήποτε δρόμου αποτελεί ένα δύσκολο εγχείρημα, μιας και πρέπει να προηγηθούν πολύπλοκες μελέτες και να αξιολογηθεί μια πληθώρα παραγόντων, όπως είναι η οδική ασφάλεια.\n\nΕπιπροσθέτως, αποτελεί μια χρονοβόρα διαδικασία, δεδομένου ότι απαιτεί συστράτευση δυνάμεων και προσεκτικά βήματα που θα διασφαλίσουν την ομαλή διεξαγωγή της κυκλοφορίας.\n\nΥπάρχουν, ωστόσο, και κάποιες περιπτώσεις όπου η κατασκευή ενός δρόμου αποδεικνύεται… παιχνιδάκι. Κάτι που επιβεβαιώνει Ινδία, η οποία κατάφερε να συμπεριλάβει το όνομά της στο βιβλίο των Ρεκόρ Γκίνες, κατασκευάζοντας έναν μεγάλου μήκους δρόμο ταχείας κυκλοφορίας μέσα σε μόλις λίγες ημέρες.\n\nΕιδικότερα, στις αρχές του καλοκαιριού η Εθνική Ένωση Αυτοκινητοδρόμων της Ινδίας (NHAI) δημιούργησε έναν δρόμο μήκους 75 χλμ. σε λιγότερο από πέντε ημέρες και συγκεκριμένα σε μόλις 105 ώρες και 33 λεπτά.\n\nΠρόκειται για έναν δρόμο ταχείας κυκλοφορίας, ασφαλτικού σκυροδέματος μίας λωρίδας, ο οποίος ενώνει τις πόλεις Αμβράβατι και Ακόλα στην ομοσπονδιακή πολιτεία Μαχαράστρα. Οι εργασίες ξεκίνησαν στις 3 Ιουνίου του 2022 στις 7:27 π.μ. και ολοκληρώθηκαν στις 7 Ιουνίου 2022 στις 5 μ.μ.\n\nΤο κατασκευαστικό επίτευγμα των Ινδών και τη συμπερίληψή του στο βιβλίο των Ρεκόρ Γκίνες ανακοινώθηκε από τον υπουργό Nitin Gadkari, o oποίος επισήμανε ότι χρησιμοποιήθηκε ασφαλτικό μείγμα 36,634 μετρικών τόνων, αποτελούμενο από 2,070 μετρικούς τόνους πίσσας.\n\nΠρόσθεσε, δε, ότι το έργο υλοποιήθηκε από 720 εργαζόμενους, συμπεριλαμβανομένης μιας ομάδας ανεξάρτητων συμβούλων που εργάζονταν ολημερίς και ολονυχτίς για την ολοκλήρωση αυτού του έργου.\n\nΣημειώνεται ότι το οδικό τμήμα Αμβράβατι-Ακόλα είναι μέρος του οδικού άξονα NH 53 (1.949 χλμ), ενός στρατηγικής σημασίας διαδρόμου που συνδέει μεγάλες πόλεις όπως η Καλκούτα, η Ρέιπουρ, η Ναγκπούρ και το Σουράτ.\n\nΤο προηγούμενο παγκόσμιο Ρεκόρ Γκίνες είχε καταγραφεί το 2019 στην Ντόχα του Κατάρ, όταν κατασκευάστηκε δρόμος 25,275 χλμ. σε 10 ημέρες.\n\nΠηγή: carandmotor.gr\n\nΝα σημειώσουμε εδώ ότι ο δρόμος της Μεσαράς (Ηράκλειο – Μοίρες) μήνους 40 χλμ. έκανε μισό αιώνα για να κατασκευαστεί και η καθίζηση στην Αγία Βαρβάρα μήκους 800 περίπου μέτρων έκανε 7 μήνες για να επισκευαστεί…",
    "Οι τρείς λόγοι για τους οποίους Τουρκία επιχειρεί επαναπροσέγγιση με την Ινδία-Συνέπειες στα ελληνοτουρκικά": "Ευελπιστεί ο Τούρκος Πρόεδρος ενόψει των τουρκικών εκλογών του 2023, σε οικονομικά αλλά και γεωπολιτικά οφέλη από την προσέγγιση του με την Ινδία, η οποία σημειωτέον θα είναι η Προεδρεύουσα χώρα του SCO, αλλά και του G-20- Ανάλυση\n\n\"Τρείς βασικοί λόγοι για τους οποίους η Τουρκία επιθυμεί να επαναφέρει τους δεσμούς της με την Ινδία και να διατηρήσει τις θέσεις της υπέρ του Πακιστάν και του Κασμίρ\", είναι ο τίτλος άρθρου έγκριτου Διεθνούς ΜΜΕ του οποίου τα κυριότερα σημεία είναι τα ακόλουθα:\n\nΔΙΑΒΑΣΤΕ ΕΠΙΣΗΣ Πολεμικό κλίμα στην Τουρκία με ασκήσεις επιστράτευσης και διαρροές για προετοιμασίες των Ελλήνων στα νησιά\n\n\"Ο υπουργός Εξωτερικών της Ινδίας S Jaishankar συναντήθηκε με τον Τούρκο ομόλογό του Μεβλούτ Τσαβούσογλου στη Νέα Υόρκη στις 21 Σεπτεμβρίου, λίγες μόνο ώρες αφότου ο Τούρκος πρόεδρος Ρετζέπ Ταγίπ Ερντογάν δήλωσε στη Γενική Συνέλευση των Ηνωμένων Εθνών ότι είναι «ατυχές» που η Ινδία και το Πακιστάν δεν έχουν μπορέσει να εδραιώσoυν την ειρήνη 75 χρόνια μετά την ανεξαρτησία και να ελπίζει για «δίκαιη και μόνιμη ειρήνη» στο Κασμίρ, κάτι το οποίο ήταν αδιανόητο μερικούς μήνες πρίν.\n\nΑκολουθώντας τις προηγούμενες πρακτικές τα τελευταία τρία χρόνια, κάθε φορά που ο Ερντογάν μιλά για το Κασμίρ, οι Ινδοί αξιωματούχοι συναντούν αμέσως κορυφαίους ηγέτες της Ελλάδας ή της Κύπρου ή της Αρμενίας, με τους οποίους η Τουρκία έχει εδαφικές διαφορές και ανησυχίες για τα ανθρώπινα δικαιώματα.\n\nΑλλά αυτή τη φορά, οι δύο υπουργοί Εξωτερικών που συναντήθηκαν την ίδια ημέρα της ομιλίας του Ερντογάν στον ΟΗΕ υποδηλώνουν ότι «ο παράγοντας του Πακιστάν» στις σχέσεις Ινδίας-Τουρκίας μειώνεται και τόσο το Νέο Δελχί όσο και η Άγκυρα αναβαθμίζουν τις πολιτικές τους το ένα απέναντι στο άλλο.\n\nΟι συνεχιζόμενες γεωπολιτικές αλλαγές.\n\nΦαίνεται επίσης ότι η Τουρκία απογοητεύεται όλο και περισσότερο με τον στρατηγικό της σύμμαχο το Πακιστάν.\n\nΜπορεί να σημειωθεί ότι αμέσως μετά την κατάργηση του άρθρου 370, το οποίο παρείχε ειδικό καθεστώς σύμφωνα με το ινδικό σύνταγμα στο άλλο κράτος του Τζαμού και Κασμίρ, από την ινδική κυβέρνηση υπό τον πρωθυπουργό Ναρέντρα Μόντι τον Αύγουστο του 2019, η Άγκυρα έθεσε το ζήτημα του Κασμίρ, σε διάφορα φόρουμ.\n\nΟ Πρόεδρος Ερντογάν έθιξε για πρώτη φορά το θέμα στη Γενική Συνέλευση των Ηνωμένων Εθνών (UNGA) τον Σεπτέμβριο του 2019. Έκτοτε, έχει μιλήσει επανειλημμένα για το θέμα του Κασμίρ στη Γενική Συνέλευση του ΟΗΕ, κάθε χρόνο.\n\nΤο 2020, ο Τούρκος Πρόεδρος είπε: «Η σύγκρουση στο Κασμίρ, η οποία είναι επίσης κλειδί για τη σταθερότητα και την ειρήνη της Νότιας Ασίας, εξακολουθεί να είναι ένα φλέγον ζήτημα… Είμαστε υπέρ της επίλυσης αυτού του ζητήματος μέσω διαλόγου στο πλαίσιο των ψηφισμάτων των Ηνωμένων Εθνών , ειδικά σύμφωνα με τις προσδοκίες του λαού του Κασμίρ».\n\nΑυτό έκανε, γνωρίζοντας πολύ καλά ότι τα μόνιμα πέντε μέλη του Συμβουλίου Ασφαλείας του ΟΗΕ και ο κόσμος γενικότερα δεν επιθυμούν να παρέμβουν σε ένα θέμα που πιστεύουν ότι εμπίπτει ακριβώς στις εσωτερικές υποθέσεις της Ινδίας.\n\nΤο 2021, επανέλαβε το ίδιο στη Γενική Συνέλευση των Ηνωμένων Εθνών λέγοντας: «Διατηρούμε τη στάση μας υπέρ της επίλυσης του συνεχιζόμενου προβλήματος στο Κασμίρ εδώ και 74 χρόνια, μέσω του διαλόγου μεταξύ των μερών και στο πλαίσιο των σχετικών ψηφισμάτων των Ηνωμένων Εθνών».\n\nΜάλιστα, έξω από τα Ηνωμένα Έθνη, ο Τούρκος Πρόεδρος δεν δίστασε να πει ότι η Ινδία αυτή τη στιγμή έχει γίνει μια χώρα όπου οι σφαγές είναι ευρέως διαδεδομένες.\n\nΤι σφαγές; Σφαγές μουσουλμάνων. Από ποιον; Από Ινδουιστές;\n\nΣτην ομιλία του στις 14 Φεβρουαρίου 2020 ενώπιον κοινής συνόδου του πακιστανικού κοινοβουλίου, ο Ερντογάν δήλωσε:\n\n\"Ποτέ δεν ξεχάσαμε και δεν θα ξεχάσουμε ποτέ τη βοήθεια που παρείχε ο πακιστανικός λαός, μοιράζοντας το δικό του ψωμί κατά τη διάρκεια του Πολέμου της Ανεξαρτησίας μας. Και τώρα, το Κασμίρ είναι και θα είναι το ίδιο για εμάς. Ήταν το Τσανάκαλε χθες, και είναι το Κασμίρ σήμερα, δεν υπάρχει] διαφορά».\n\nΟι ενέργειες του Ερντογάν προκάλεσαν τις έντονες αντιδράσεις της Ινδίας.\n\nΟ Πρωθυπουργός Μόντι αντέδρασε πραγματοποιώντας συναντήσεις με τον πρόεδρο της Κύπρου και τους πρωθυπουργούς της Αρμενίας και της Ελλάδας στο περιθώριο των ετήσιων συνεδριάσεων του παγκόσμιου οργανισμού.\n\nΗ Ινδία υπενθύμισε στην Τουρκία ότι σε αντίθεση με την Άγκυρα, η οποία εισέβαλε και κατέλαβε μέρος του κυρίαρχου έθνους της Κύπρου το 1974, το Νέο Δελχί δεν είχε λάβει τέτοια μέτρα σχετικά με το Κασμίρ.\n\nΣημειωτέον ότι ο Μόντι ακύρωσε την προγραμματισμένη επίσκεψή του στην Τουρκία τον Οκτώβριο του 2019, ενώ τερματίστηκε μια προσοδοφόρα ναυτική συμφωνία 2,3 δισεκατομμυρίων δολαρίων με μια τουρκική αμυντική εταιρεία.\n\nΗ Ινδία μείωσε επίσης τις άλλες αμυντικές εξαγωγές της προς την Τουρκία, οι οποίες περιελάμβαναν εκρηκτικά και πυροκροτητές.\n\nΈκτοτε, η Ινδία μείωσε επίσης σημαντικά τις εισαγωγές της από την Τουρκία και επιπλέον, η Ινδία συνήψε αμυντική συμφωνία αξίας 40 εκατομμυρίων δολαρίων με την Αρμενία, τον παραδοσιακό αντίπαλο της Τουρκίας στην περιοχή, η οποία περιλάμβανε τέσσερα ραντάρ εντοπισμού που αναπτύχθηκαν από τον Οργανισμό Αμυντικής Έρευνας και Ανάπτυξης (DRDO).\n\nΕπαναφορά των δεσμών Ινδίας-Τουρκίας\n\nΣε αυτό το πλαίσιο, η φετινή ομιλία στη Γενική Συνέλευση των Ηνωμένων Εθνών του Προέδρου Ερντογάν για το Κασμίρ ήταν πολύ ήπια και ουδέτερη, λένε οι ειδικοί.\n\n«Η Ινδία και το Πακιστάν, αφού καθιέρωσαν την κυριαρχία και την ανεξαρτησία τους πριν από 75 χρόνια, δεν έχουν ακόμη δημιουργήσει ειρήνη και αλληλεγγύη μεταξύ τους. Αυτό είναι πολύ ατυχές. Ελπίζουμε και προσευχόμαστε να εδραιωθεί μια δίκαιη και μόνιμη ειρήνη και ευημερία στο Κασμίρ», είπε ο Ερντογάν.\n\nΣε αντίθεση με το παρελθόν, δεν υποστήριξε τη θέση του Πακιστάν ότι το ζήτημα του Κασμίρ πρέπει να επιλυθεί σύμφωνα με το χρονολογημένο ψήφισμα του Συμβουλίου Ασφαλείας του ΟΗΕ της δεκαετίας του 1950.\n\nΔιπλωματικές πηγές επισημαίνουν ότι η ωριμότητα του Ερντογάν στο Κασμίρ οφείλεται στις «πολύ εποικοδομητικές συζητήσεις» μεταξύ του ίδιου και του πρωθυπουργού Μόντι στη Σαμαρκάνδη (Ουζμπεκιστάν) κατά τη σύνοδο κορυφής του Οργανισμού Συνεργασίας της Σαγκάης (SCO) μια εβδομάδα νωρίτερα.\n\nΜίλησαν για τους τομείς που ενδιαφέρουν τόσο την Ινδία όσο και την Τουρκία ως προς το τι κάνουν διμερώς, ως προς τον τρόπο σύγκλισης περιφερειακά, αλλά και ως προς το πώς οι προοπτικές των νσχέσεών τους μπορούν να συναντηθούν πιο έντονα σε σχέση με τις εξελίξεις σε όλο τον κόσμο.\n\nΤρεις είναι οι λόγοι για τους οποίους η Άγκυρα επιχειρεί να επαναφέρει τους δεσμούς της με την Ινδία\n\nΠρώτον, η Ινδία ανέλαβε την Προεδρία του SCO, αναμφισβήτητα βάσει του μοντέλου της Ευρωπαϊκής Ένωσης, για το επόμενο έτος. Και η Ινδία θα αναλάβει την Προεδρία της G-20 με μεγάλη επιρροή, αυτόν τον Δεκέμβριο.\n\nΗ Τουρκία, η οποία διέρχεται μια μεγάλη οικονομική κρίση με ιστορικά υψηλό πληθωρισμό 80%, πρέπει να είναι ρεαλιστική, όχι ιδεολογική, ώστε να κερδίσει περισσότερους φίλους παρά εχθρούς.\n\nΟ Ερντογάν είπε ότι η Τουρκία θέλει να γίνει μέλος της SCO,τώρα είναι μόνο εταίρος διαλόγου, και ότι θα συνεχίσει να επιδιώκει αυτή την ιδέα στη συνάντηση της SCO το 2023 στην Ινδία.\n\nΠροφανώς, μια αντι-ινδική στάση δεν θα βοηθήσει το θέμα της Τουρκίας στις μεταβαλλόμενες συνθήκες, ιδιαίτερα όταν παρά τις μέχρι τώρα τεταμένες σχέσεις μεταξύ τους, το διμερές εμπόριο Ινδίας-Τουρκίας ήταν αρκετά εκτεταμένο, αγγίζοντας περίπου τα 10 δισεκατομμύρια δολάρια.\n\nΗ Ινδία ανέθεσε σε μια κοινοπραξία των πέντε κορυφαίων ναυπηγείων της Τουρκίας, την TAIS, τη σύμβαση ναυπηγικής ναυπηγικής αξίας 2,3 δισεκατομμυρίων δολαρίων. Μια τουρκική εταιρεία, η Savronik, ολοκλήρωσε επίσης ένα έργο που σχετίζεται με το υπουργείο Άμυνας για την κατασκευή μιας σήραγγας στον αυτοκινητόδρομο Leh-Manali της Ινδίας.\n\nΟι Ινδοί είναι πλέον οι τρίτοι μεγαλύτεροι Ασιάτες τουρίστες στην Τουρκία μετά την Κίνα και την Ινδονησία.\n\nΟι ινδικές επιχειρήσεις, από τα τρόφιμα μέχρι την τεχνολογία, επεκτείνουν σταδιακά την παρουσία τους στην Τουρκία.\n\nΔεύτερον, η Τουρκία ίσως συνειδητοποιεί τώρα την αποτυχία της να αναδειχθεί ως ηγέτης της «ισλαμικής ομάδας», που αποτελείται από το Πακιστάν, τη Μαλαισία, το Ιράν και το Κατάρ, σε μια προσπάθεια να σπάσει την πρωτοκαθεδρία της Σαουδικής Αραβίας και την ιδεολογική υπεροχή των ΗΑΕ στον ισλαμικό κόσμο.\n\nΟ πρώην πρωθυπουργός του Πακιστάν Ιμράν Χαν ήταν ο μεγαλύτερος υποστηρικτής του Ερντογάν.\n\nΗ αποπομπή του από την εξουσία, ακολουθούμενη από την οξεία οικονομική εξάρτηση του Πακιστάν από τη Σαουδική Αραβία, ουσιαστικά σκότωσε αυτή την ιδέα.\n\nΑπό την άλλη πλευρά, μια «ρεαλιστική» Τουρκία επιχειρεί να ομαλοποιήσει τώρα τις σχέσεις με χώρες όπως το Ισραήλ, η Σαουδική Αραβία και τα ΗΑΕ.\n\nΤον Φεβρουάριο, ο Ερντογάν επισκέφθηκε τα Ηνωμένα Αραβικά Εμιράτα για να επαναφέρει τις σχέσεις σε καλό δρόμο μετά τις εκτροπές για τη Λιβύη και τον οικονομικό αποκλεισμό κατά του Κατάρ που ενορχηστρώθηκε από τα ΗΑΕ και τη Σαουδική Αραβία.\n\nΠιο πρόσφατα, η Τουρκία αποκατέστησε διπλωματικές σχέσεις με το Ισραήλ μετά από μια δεκαετία εντάσεων που ξέσπασαν το 2010 όταν Ισραηλινοί κομάντος σκότωσαν 10 Τούρκους ακτιβιστές σε ένα τουρκικό πλοίο βοήθειας, το Mavi Marmara, προσπαθώντας να σπάσουν τον ισραηλινό θαλάσσιο αποκλεισμό της Γάζας.\n\nΑποφάσισαν να διορίσουν τους αντίστοιχους πρεσβευτές τους για πρώτη φορά μετά από τέσσερα χρόνια.\n\nΟι δύο χώρες απέλασαν η μία τους πρεσβευτές της άλλης το 2018 για τη δολοφονία πολλών διαδηλωτών στη Γάζα από Ισραηλινούς στρατιώτες στην επέτειο της δημιουργίας του ισραηλινού κράτους. Ο Πρόεδρος της Τουρκίας κατά τα άλλα είχε από καιρό επικρίνει τη συμπεριφορά του Ισραήλ προς τους Παλαιστινίους.\n\nΚαι το πιο σημαντικό, τον Ιούνιο, ο διάδοχος της Σαουδικής Αραβίας Μοχάμεντ μπιν Σαλμάν ταξίδεψε στην Τουρκία για να εξομαλύνει τους δεσμούς που είχαν διαραγεί μετά τη δολοφονία του δημοσιογράφου Τζαμάλ Κασόγκι στο προξενείο της Σαουδικής Αραβίας στην Κωνσταντινούπολη το 2018 στο Ριάντ.\n\nΜετά τα Ηνωμένα Αραβικά Εμιράτα, η Σαουδική Αραβία έχει πλέον υποσχεθεί στην Τουρκία δισεκατομμύρια δολάρια που θα τονώσουν την τουρκική οικονομία ενόψει των εκλογών του επόμενου έτους. Ο Ερντογάν έχει επίσης προσεγγίσει άλλους εχθρούς, συμπεριλαμβανομένης της Αιγύπτου και της Αρμενίας, για να βελτιώσει τις σχέσεις.\n\nΠαρεμπιπτόντως, η Ινδία έχει τώρα άριστες σχέσεις με όλες αυτές τις χώρες, τα ΗΑΕ, τη Σαουδική Αραβία, το Ισραήλ και την Αίγυπτο.\n\nΗ Τουρκία φαίνεται ότι το σημείωσε κατά την προσπάθεια ανοικοδόμησης των δεσμών της με την Ινδία.\n\nΤρίτον, γίνεται ολοένα και πιο προφανές ότι η Τουρκία απογοητεύεται με το Πακιστάν κατά καιρούς, τον πιο σημαντικό παράγοντα πίσω από την εχθρότητά της προς την Ινδία.\n\nΟ αριθμός των παράνομων Πακιστανών.\n\nΟ αριθμός των παράνομων Πακιστανών μεταναστών στην Τουρκία αποδεικνύεται ότι είναι τεράστιος ερεθιστικός στους δεσμούς της Άγκυρας με το Ισλαμαμπάντ.\n\nΣύμφωνα με τις τουρκικές αρχές, υπάρχουν από 3.000 έως 6.000 παράνομοι Πακιστανοί υπό κράτηση, ενώ πολλοί άλλοι παραμένουν στην Τουρκία μέχρι να βρουν τρόπο να πάνε στην Ευρώπη.\n\nΑλλά αυτό που ενοχλεί τις τουρκικές αρχές είναι ότι οι Πακιστανοί μετανάστες δεν σέβονται τον πολιτισμό της χώρας, ιδιαίτερα τις γυναίκες.\n\nΤον Απρίλιο του τρέχοντος έτους, ένας Πακιστανός μετανάστης συνελήφθη να μοιράζεται φωτογραφίες και βίντεο Τουρκάλων που καταγράφηκαν στα μέσα κοινωνικής δικτύωσης. Παρόμοια βίντεο άλλων Πακιστανών μεταναστών εμφανίστηκαν επίσης στα μέσα κοινωνικής δικτύωσης, προκαλώντας οργή στον τουρκικό πληθυσμό.\n\nΤο \"Pakistan Get Out\" είναι, επομένως, μια μεγάλη τάση στα τουρκικά μέσα κοινωνικής δικτύωσης.\n\nΟι αναφορές πληροφοριών υποστηρίζουν ότι παράνομοι μετανάστες από το Πακιστάν βρέθηκαν επίσης να επιδίδονται σε πολέμους συμμοριών και άλλα παράνομα εγκλήματα, συμπεριλαμβανομένης της εμπορίας ανθρώπων και των ναρκωτικών και της απαγωγής τουριστών με λύτρα που επισκέπτονται την Τουρκία.\n\nΑυτή είναι μια μεγάλη πρόκληση, καθώς η Τουρκία είναι ένας αγαπημένος προορισμός και ο τουρισμός είναι μια σημαντική πηγή εσόδων για την οικονομία. Ένα πρόσφατο περιστατικό στα τέλη Απριλίου, ήταν η απαγωγή μιας μικρής ομάδας Νεπαλέζων τουριστών στην Κωνσταντινούπολη.\n\nΕυτυχώς, διασώθηκαν από την Αστυνομία και συνελήφθησαν έξι Πακιστανοί που είχαν διαπράξει το έγκλημα και ζήτησαν λύτρα 10.000 ευρώ.\n\nΛαμβάνοντας υπόψη όλα αυτά, οι ειδικοί λένε ότι παρά τις προηγούμενες αποτυχίες, οι δεσμοί Ινδίας-Τουρκίας έχουν πραγματικές πιθανότητες για καλύτερες μέρες μπροστά.\n\nΟ Kabir Taneja, μέλος του Προγράμματος Στρατηγικών Σπουδών του Ιδρύματος Ερευνών Observer με έδρα το Δελχί λέει:\n\n«Χρησιμοποιώντας μηχανισμούς όπως η προσέγγιση μεταξύ Ινδίας, ΗΑΕ, Ισραήλ και ΗΠΑ, που στοχεύει σε περιφερειακούς οικονομικούς διαλόγους ως εφαλτήριο, θα μπορούσε να προσφέρει νέες ιδέες και ευκαιρίες για διάλογο με την Άγκυρα σχετικά με το εμπόριο και άλλες οικονομικές ευκαιρίες μέσω του Κόλπου, προσφέροντας δυνητικά μικρά βήματα για δοκιμαστικό έδαφος πριν από τη διεξαγωγή πιο επακόλουθων διαλόγων για την αντιμετώπιση πιο θεμελιωδών προκλήσεων\".\n\nΔιαπιστώσεις-Συμπεράσματα\n\nΑπό τα παραπάνω διαφαίνεται ότι ο Ερντογάν επιχειρεί για τους τρείς βασικούς λόγους που αναφέρθηκαν νωρίτερα, επαναπροσέγγιση με την Ινδία, παραμερίζοντας τη διαφωνία Πακιστάν-Ινδίας για το Κασμίρ.\n\nΕυελπιστεί ο Τούρκος Πρόεδρος ενόψει των τουρκικών εκλογών σε οικονομικά αλλά και γεωπολιτικά οφέλη από αυτήν την προσέγγιση με την Ινδία, η οποία σημειωτέον θα είναι η Προεδρεύουσα χώρα του SCO, αλλά και του G-20.\n\nΗ τυχόν επιτυχής προσέγγιση Τουρκίας-Ινδίας θα έχει αρνητικές συνέπειες για τη χώρα μας, η οποία βλέπει την Ινδία ως το αντίπαλο δέος σε Αιγαίο και ΝΑ Μεσόγειο, απέναντι στη σύμπραξη Τουρκίας-Πακιστάν\n\nΣε προγενέστερο άρθρο μας με τίτλο,\" Γεωπολιτική κίνηση-ματ! Συνεργασία Ελλάδας-Ινδίας απέναντι σε Τουρκία- Πακιστάν- Αλλάζει το ''παιχνίδι'', είχαμε επισημάνει τους λόγους αλλά και τα κέρδη που θα έχει η χώρα μας από την εμβάθυνση της συνεργασίας μας με την Ινδία, σε όλους τους τομείς και κυρίως στον τομέα της άμυνας.\n\nDrones\n\nΗ Ελλάδα και η Ινδία μπορούν να συνεργαστούν σε τεχνολογίες άμυνας κατά των μη επανδρωμένων αεροσκαφών για την αντιμετώπιση της απειλής των μη επανδρωμένων αεροσκαφών από την Τουρκία και το Πακιστάν.\n\nΑρχικά, η Ελλάδα θα μπορούσε να μοιραστεί τα δεδομένα για τα χαρακτηριστικά πτήσης και την υπογραφή ραντάρ τουρκικής κατασκευής drones με την Ινδία, καθώς ο ελληνικός στρατός πρέπει να έχει συγκεντρώσει σημαντικές πληροφορίες για τουρκικά drones που πετούν τακτικά πάνω από ελληνικά νησιά.\n\nΛαμβάνοντας υπόψη ότι τα drones είναι μικρού μεγέθους και είναι δύσκολο να εντοπιστούν στα ραντάρ, τέτοιες πληροφορίες θα μπορούσαν να αποδειχθούν πολύτιμες για την Ινδία σε περίπτωση πιθανής σύγκρουσης με το Πακιστάν στην οποία θα μπορούσαν να χρησιμοποιηθούν τουρκικής κατασκευής drones.\n\nΚοινές στρατιωτικές ασκήσεις\n\nΕπιπλέον, οι στρατοί και των δύο χωρών θα μπορούσαν να ξεκινήσουν κοινές στρατιωτικές ασκήσεις, οι οποίες θα μπορούσαν να περιλαμβάνουν εικονικά σενάρια μάχης μεταξύ ινδικών Rafales και ελληνικών F-16 ή ασκήσεις προσομοίωσης απειλών από drone και χρησιμοποίησης λύσεων αντιμετώπισης drones.\n\nOι κοινές ασκήσεις με την Ελλάδα θα μπορούσαν να δώσουν στην Ινδία «μεγαλύτερη εικόνα για τις μαχητικές ικανότητες των F-16 και τις βέλτιστες πρακτικές που υιοθετεί η Ελληνική Πολεμική Αεροπορία για την αντιμετώπιση της απειλής από Τουρκία.\"\n\nΙδιαίτερη σημασία θα έχει αν οι κοινές αυτές στρατιωτικές ασκήσεις Ελλάδας-Ινδίας λάβουν χώρα στο Αιγαίο και τη ΝΑ Μεσόγειο, γεγονός που θα διευκολυνθεί από την περαιτέρω ανάπτυξη των εμπορικών σχέσεων των δύο χωρών, που όπως είδαμε επιχειρεί ήδη στην Αλεξανδρούπολη η Ινδία\n\nS-400 και πύραυλος κρουζ BrahMos\n\nH Ινδία χρησιμοποιεί το ρωσικής κατασκευής σύστημα αεράμυνας S-400, που χρησιμοποιείται επίσης από την Τουρκία. Οι στρατιωτικές ασκήσεις με την Ινδία θα μπορούσαν να επιτρέψουν στο HAF να δοκιμάσει το αεροσκάφος του ενάντια στην εκπαιδευτική μοίρα του συστήματος S-400.\n\nΕπιπλέον, η Ελλάδα μπορεί επίσης να αγοράσει τον ινδικό πύραυλο κρουζ BrahMos που θα μπορούσε να ενσωματωθεί με το αεροσκάφος της Rafale.\n\nΟ πύραυλος BrahMos θα μπορούσε να είναι ένα τρομερό όπλο όταν ενσωματωθεί με γαλλικά Rafales, το οποίο, σε συνδυασμό με την ικανότητα των Ελλήνων πιλότων, θα προκαλούσε πανικό στην Άγκυρα.\n\nΣημειωτέον ότι μια μικρότερη και ελαφρύτερη έκδοση του BrahMos, το BrahMos-NG, βρίσκεται υπό ανάπτυξη και θα είναι συμβατή με το γαλλικής κατασκευής Rafale.\"\n\nΕκτίμησή μας είναι πως η νέα τουρκική κίνηση προσέγγισης, αυτή τη φορά με την Ινδία, δεν θα έχει χρονικό βάθος και αποτελέσματα, αλλά θα είναι ένα από τα πολλά ανοίγματα- γεωοπολιτικά ανεπιτυχή πυροτεχνήματα του Ερντογάν, όπως στις περιπτώσεις της Αιγύπτου, της Σαουδικής Αραβίας και του Ισραήλ",
    "FT: Ρωγμές στο αντιδυτικό μέτωπο του Πούτιν – Γιατί Κίνα και Ινδία αλλάζουν τη στάση τους": "Η δημόσια κριτική σε βάρος του προέδρου της Ρωσίας Βλαντίμιρ Πούτιν στη σύνοδο κορυφής του Ουζμπεκιστάν για τον πόλεμο στην Ουκρανία, αποκαλύπτει την ανησυχία των μεγάλων χωρών της Ασίας και σηματοδοτεί μια αλλαγή στην παγκόσμια αντίληψη για τον πόλεμο, σύμφωνα με αξιωματούχους χωρών της Δύσης, με φόντο τις προσπάθειες της Ευρώπης και των ΗΠΑ να διαβρωθεί το μέτωπο στήριξης που φαινόταν να έχει σχηματιστεί υπέρ του Κρεμλίνου.\n\nΟι επικρίσεις του Ινδού πρωθυπουργού Ναρέντρα Μόντι για τον πόλεμο και η αναγνώριση από τον Βλαντίμιρ Πούτιν των ανησυχιών που εξέφρασε ο Κινέζος πρόεδρος Σι Τζινπίνγκ την περασμένη εβδομάδα, αποτελούν σημάδια δυσφορίας απέναντι στη Μόσχα, δήλωσαν τρεις δυτικοί αξιωματούχοι, τους οποίους επικαλούνται οι Financial Times.\n\nΤα σχόλια των ηγετών της Ινδίας και της Κίνας ήταν «ένα σαφές μήνυμα» ενόχλησης, ανέφερε ανώτερος Ευρωπαίος αξιωματούχος, προσθέτοντας ότι το Νέο Δελχί και το Πεκίνο θα μπορούσαν να προσαρμόσουν τις ενέργειές τους τόσο προς τη Μόσχα, όσο και προς τη Δύση. Ευρωπαίος υπουργός είπε στους Financial Times ότι τα σχόλια ερμηνεύονται ως «πραγματική κριτική». «Ειδικά από τον Μόντι. Δεν νομίζω ότι του αρέσει αυτό», πρόσθεσε.\n\nΟ Ινδός πρωθυπουργός είπε στον Πούτιν ότι «η σημερινή εποχή, δεν είναι εποχή πολέμου». Ο Ρώσος πρόεδρος απάντησε ότι «θα κάνουμε ό,τι μπορούμε για να το σταματήσουμε αυτό το συντομότερο δυνατό», επικαλούμενος τις «ανησυχίες που εκφράζετε συνεχώς». Νωρίτερα, ο Πούτιν είχε αναγνωρίσει τις «ανησυχίες» του προέδρου της Κίνας για τον πόλεμο.\n\nΌσα διημείφθησαν στη σύνοδο του Οργανισμού Συνεργασίας της Σαγκάης στο Ουζμπεκιστάν, σηματοδοτούν τη μεγαλύτερη δημόσια αναγνώριση της ανησυχίας για τον πόλεμο από τις δύο μεγαλύτερες οικονομίες που δεν έχουν επιβάλει κυρώσεις στη Μόσχα. Οι δηλώσεις των Μόντι και Σι καταδεικνύουν ότι ο Πούτιν «απομονώνεται περαιτέρω από τη διεθνή κοινότητα», δήλωσε την Παρασκευή ο εκπρόσωπος του Συμβουλίου Εθνικής Ασφαλείας των ΗΠΑ, Τζον Κίρμπι. «Ακόμη και χώρες που δεν ήταν δυναμικές και έντονες στην αντίθεσή τους απέναντι στον Πούτιν, αρχίζουν να αμφισβητούν τι κάνει στην Ουκρανία», πρόσθεσε.\n\nΗ προφανής αποδοκιμασία της Κίνας και της Ινδίας αποτελεί πιθανό εμπόδιο στον στόχο του Πούτιν να εμβαθύνει τους δεσμούς με μη δυτικές χώρες. Μια εβδομάδα πριν από τη συνάντηση στο Ουζμπεκιστάν, ο Πούτιν σε ομιλία του στο Βλαδιβοστόκ είπε ότι χώρες όπως η Κίνα ήταν σε θέση να αναπληρώσουν τις εμπορικές απώλειες μετά τις ευρωπαϊκές κυρώσεις.\n\nΑν και η Κίνα επωφελήθηκε από τις χαμηλότερες τιμές για να αυξήσει τις αγορές ρωσικών αγαθών, ο κίνδυνος δευτερογενών κυρώσεων από τις ΗΠΑ σημαίνει ότι οι εταιρείες της παραμένουν επιφυλακτικές στο να καλύψουν το κενό που άφησαν οι κυρώσεις στον αμυντικό και τεχνολογικό τομέα της Ρωσίας. «Περίμεναν περισσότερα από την Κίνα», είπε δυτικός αξιωματούχος στη Μόσχα και πρόσθεσε ότι οι κινεζικές εταιρείες έχουν λάβει οδηγίες είτε να παραμένουν αδρανείς, είτε να ζητούν άδεια σε ανώτατο επίπεδο.\n\nΤο Κρεμλίνο ανέφερε από την πλευρά του ότι η σχέση της Ρωσίας με την Κίνα παραμένει ισχυρή. Την Κυριακή, ο εκπρόσωπος του Πούτιν, Ντμίτρι Πεσκόφ, είπε στη ρωσική κρατική τηλεόραση ότι η Μόσχα και το Πεκίνο έχουν «απόλυτη συγγένεια στην προσέγγισή μας σε κάθε είδους προκλητικές ενέργειες που προέρχονται από τις Ηνωμένες Πολιτείες». Ο Πεσκόφ αναγνώρισε ότι οι πιθανές δευτερεύουσες δυτικές κυρώσεις είναι «περίπλοκοι παράγοντες» που έχουν «αρνητική επίδραση» στην εμβάθυνση των εμπορικών σχέσεων της Κίνας με τη Ρωσία, αλλά είπε ότι «δεν είναι σε θέση να έχουν σημαντικό αποτέλεσμα».\n\nΑναλυτές επεσήμαναν ότι ενώ το μήνυμα μπορεί να ήταν σαφές, ούτε ο Σι ούτε ο Μόντι αναφέρθηκαν απευθείας στην Ουκρανία, ούτε εξέφρασαν την υποστήριξή τους στο Κίεβο. Και οι δύο έχουν αυξήσει τις αγορές ρωσικής ενέργειας και συνέχισαν τις συναλλαγές με τη Μόσχα από τότε που ξεκίνησε η εισβολή, πριν από σχεδόν επτά μήνες. «Η δήλωση του Μόντι πέτυχε αυτό που ήθελε να πετύχει: Να σταλεί ένα μήνυμα στη Δύση ότι ο ίδιος δεν στέκεται στο πλευρό του Πούτιν», δήλωσε ο Σουσάντ Σινγκ, ανώτερος συνεργάτης του Κέντρου Ερευνών Πολιτικής στο Νέο Δελχί, προσθέτοντας ότι οι δηλώσεις του Μόντι δεν αναφέρθηκαν σε κανένα «επίμαχο ζήτημα» σχετικά με την κυριαρχία ή την εδαφική ακεραιότητα της Ουκρανίας, αλλά επικεντρώθηκαν σε ζητήματα σχετικά με τις επιπτώσεις του πολέμου σε τομείς όπως η επισιτιστική ασφάλεια, τα καύσιμα και η προμήθεια λιπασμάτων.\n\nΠαρόλα αυτά, δυτικοί αξιωματούχοι ερμηνεύουν τις ανησυχίες του Μόντι και του Σι ως δοκιμασία στο αφήγημα του Πούτιν ότι οι κυρώσεις της Δύσης στη Ρωσία είναι αυτές που ευθύνονται για τις οικονομικές επιπτώσεις από τον πόλεμο. Ο επικεφαλής της ευρωπαϊκής διπλωματίας, Ζοζέπ Μπορέλ, έγραψε στη γαλλική εφημερίδα Journal du Dimanche ότι οι πρόσφατες νίκες της Ουκρανίας στο πεδίο των μαχών εξέθεσαν τις αδυναμίες και την έλλειψη κινήτρου των ρωσικών στρατευμάτων. Αυτά τα γεγονότα «δείχνουν ότι ακόμα κι αν η Ουκρανία δεν έχει κερδίσει ακόμη τον πόλεμο, η Ρωσία χωρίς αμφιβολία τον χάνει», πρόσθεσε. Αν και ο κ. Μπορέλ προειδοποίησε ότι ο πόλεμος απέχει πολύ από το να τελειώσει, σημείωσε ότι είναι καιρός να αρχίσουμε να σκεφτόμαστε μια ειρηνευτική διαδικασία.\n\nΜε πληροφορίες από FINANCIAL TIMES\n\n⇒ Ειδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Ινδία: Η ανάκαμψη των καταναλωτικών δαπανών στηρίζει την οικονομική ανάπτυξη": "Η απότομη ανάκαμψη των καταναλωτικών δαπανών και η αύξηση της απασχόλησης θα στηρίξουν την οικονομική ανάπτυξη στην Ινδία τους επόμενους μήνες, ανέφερε η κυβέρνηση στη μηνιαία οικονομική επισκόπηση για τον Αύγουστο που δημοσιεύθηκε το Σάββατο.\n\nΣύμφωνα με την έκθεση η αύξηση της ιδιωτικής κατανάλωσης και τα υψηλότερα ποσοστά απασχόλησης βοήθησαν τις κεφαλαιουχικές δαπάνες του ιδιωτικού τομέα της χώρας να φθάσουν σε ένα από τα υψηλότερα επίπεδα της τελευταίας δεκαετίας.\n\nΔιαβάστε επίσης: Ινδία: Ιδιωτική εταιρεία μπαίνει στην «κούρσα» του Διαστήματος\n\nΟι επιχειρηματικές επενδύσεις ενθαρρύνθηκαν από τις κυβερνητικές δαπάνες, οι οποίες αυξήθηκαν κατά 35% την περίοδο Απριλίου-Αυγούστου σε σύγκριση με την ίδια περίοδο πριν από ένα χρόνο, ανέφερε η έκθεση, προσθέτοντας ότι η αύξηση των φορολογικών εσόδων για την κυβέρνηση ήταν σημαντική.\n\nΥψηλά συναλλαγματικά αποθέματα\n\nΗ έκθεση αναφέρει επίσης ότι τα υψηλά επίπεδα συναλλαγματικών αποθεμάτων, οι συνεχείς άμεσες ξένες επενδύσεις και τα ισχυρά έσοδα από εξαγωγές έχουν παράσχει ένα εύλογο απόθεμα έναντι της εξομάλυνσης της νομισματικής πολιτικής στις προηγμένες οικονομίες και της διεύρυνσης του ελλείμματος του ισοζυγίου τρεχουσών συναλλαγών που προκύπτει από τις γεωπολιτικές συγκρούσεις.\n\nΗ Κεντρική Τράπεζα της Ινδίας προέβλεψε την Παρασκευή ότι το έλλειμμα του ισοζυγίου τρεχουσών συναλλαγών της χώρας θα παραμείνει εντός του 3% του ακαθάριστου εγχώριου προϊόντος κατά το τρέχον οικονομικό έτος έως τον Μάρτιο του 2023 και δήλωσε ότι είναι «εξαιρετικά χρηματοδοτήσιμο»\n\nΗ Ινδία είναι σε καλύτερη θέση να ρυθμίσει τα επίπεδα ρευστότητάς της χωρίς να ανακόψει απότομα την ανάπτυξη, αναφέρει η έκθεση, προσθέτοντας ότι οι πληθωριστικές πιέσεις στη χώρα φαίνεται να μειώνονται.\n\nΑλλά ανέφερε επίσης ότι τους χειμερινούς μήνες, οι γεωπολιτικές εντάσεις θα μπορούσαν να ανέβουν εν μέσω μιας αυξημένης διεθνούς εστίασης στην ενεργειακή ασφάλεια και αυτό θα μπορούσε να δοκιμάσει «τον έξυπνο χειρισμό των ενεργειακών αναγκών της Ινδίας μέχρι στιγμής».\n\n“Σε αυτούς τους αβέβαιους καιρούς, μπορεί να μην είναι δυνατόν να παραμείνουμε ικανοποιημένοι και να καθίσουμε με σταυρωμένα χέρια για μεγάλα χρονικά διαστήματα. Η αιώνια μακροοικονομική επαγρύπνηση είναι το τίμημα για τη σταθερότητα και τη βιώσιμη ανάπτυξη”, προστίθεται.",
    "Συγκλονιστικό άνοιγμα της Ινδίας: Ινδοελληνική Αυτοκρατορία ως απάντηση στον Παντουρκισμό!": "Μια εξαιρετική ανάλυση των σχέσεων Ελλάδας και Ινδίας σε όλα τα επίπεδα και την επιτακτική ανάγκη να δημιουργήσουν μια «κοινή αυτοκρατορία», καθώς οι δυο χώρες συνδέονται ιστορικά από αιώνες, αλλά και σήμερα τους ενώνει ο κοινός τουρκικός κίνδυνος (με την Ινδία να αντιμετωπίζει προβλήματα με την Άγκυρα στο Κασμίρ), δημοσίευσε η εφημερίδα New Delhi Times, την οποία θα πρέπει να μελετήσουν πολύ σοβαρά οι αρμόδιοι.\n\nΤο άρθρο ξεκινάει με ιστορική αναδρομή στις σχέσεις των δυο χωρών, αναφέροντας:\n\n«Οι αρχαίοι Έλληνες κατανοούσαν την «Ινδία» ως την πολιτεία που βρισκόταν ανατολικά της Περσίας και νότια των Ιμαλαΐων που ήταν πολύ ευρύτερη. Ο Ηρόδοτος αναφέρθηκε στην «ινδική γη». Από τον 2ο αιώνα π.Χ. έως τον πρώτο αιώνα μ.Χ., πάνω από 30 ελληνιστές (Έλληνες) βασιλιάδες κυβέρνησαν το ινδοελληνικό βασίλειο στη βορειοδυτική και βόρεια Ινδία. Η ιστορική παρουσία και οι αλληλεπιδράσεις τους με τον ινδικό πολιτισμό εμπλούτισαν πολύ τον ινδικό πολιτισμό. Οι Έλληνες επηρέασαν την Ινδία, πρόσθεσαν αξία στην ινδική διανόηση και πολιτιστική κληρονομιά και βοήθησαν στην ανάπτυξη της αστρονομίας. Κατασκεύασαν τη μεγάλη σχολή της γλυπτικής Gandhara που επηρέασε τις μακρινές γωνιές της Ασίας. Το εμπόριο με την ινδική υποήπειρο άνθισε σε μετάξι, μπαχαρικά και χρυσό».\n\nΚαι φτάνοντας στο σήμερα γράφει: «Η Ινδία και η Ελλάδα είναι δύο κομβικές χώρες γεωπολιτικής εισαγωγής στην Ευρασία. Η Ινδία ως το βασικό κράτος της Ασίας και μια παγκόσμια δύναμη, και η Ελλάδα ως βασικός εταίρος στη Μεσόγειο Θάλασσα και μέλος τόσο του ΝΑΤΟ όσο και της ΕΕ, οικοδομούν στρατηγικές συνέργειες στο νέο γεωπολιτικό περιβάλλον.\n\nΗ Ινδία, στρατηγικά τοποθετημένη στη Νότια Ασία, κυριαρχεί στην ηπειρωτική ξηρά της Ινδικής Χερσονήσου και του Ινδικού Ωκεανού. Τα στρατηγικά της συμφέροντα εκτείνονται από την περιοχή του Ινδικού Ωκεανού έως την Ανατολική Μεσόγειο όπου βρίσκεται η Ελλάδα, ένα παραδοσιακά θαλάσσιο κράτος. Η Ινδία επιδιώκει τον έλεγχο των θαλάσσιων οδών προς την Ευρώπη για οικονομική ασφάλεια.\n\nΗ Ελλάδα θέλει μια ζωτικής σημασίας γέφυρα μεταξύ της Ευρώπης, των κρατών της Ανατολικής Μεσογείου και του Κόλπου, με την Ινδία ως τον ανατολικότερο πυρήνα της. Ως δυναμική ανεξάρτητη θαλάσσια δύναμη στη Μεσόγειο, η Ελλάδα αναβαθμίζει το στρατιωτικό και διπλωματικό της δίκτυο με συμμάχους την Αμερική, τη Γαλλία, το Ισραήλ και τα αραβικά κράτη. Οι διπλωματικές πρωτοβουλίες αυτού του ανεξάρτητου παράγοντα και μέλους της ΕΕ είναι εξωστρεφείς. Η στρατηγική συνεργασία με την Ελλάδα – μέλος του ΝΑΤΟ και της ΕΕ – ενισχύει περαιτέρω την Ινδία ως πολύτιμο εταίρο της Ευρώπης στην Ασία.\n\nΗ Ινδία και η Ελλάδα αλληλοϋποστηρίζονται σε θέματα αμοιβαίου ενδιαφέροντος. Η Ελλάδα υποστηρίζει την πρωτοβουλία Free and Open Indo-Pacific (FOIP) για την προώθηση της ειρήνης, της σταθερότητας και της ελευθερίας της ναυσιπλοΐας στον Ειρηνικό Ωκεανό».\n\nΕκτενής αναφορά και στη στρατιωτική σύγκλιση των δυο χωρών\n\nΑναφορά γίνεται και στη στρατιωτική συνεργασία των δυο χωρών αναφέροντας:\n\n«Η Ελλάδα είναι ένα ναυτικό έθνος με έναν από τους μεγαλύτερους εμπορικούς στόλους παγκοσμίως. Διαθέτει τη 16η ισχυρότερη αεροπορική δύναμη στον κόσμο, την τρίτη στην ΕΕ, σημαντικό ναυτικό στόλο και επί του παρόντος αναβαθμίζει το στρατιωτικό της οπλοστάσιο και επενδύει 10 δισεκατομμύρια ευρώ για την προμήθεια εξελιγμένων αεροσκαφών και οπλισμού. Η Ελλάδα απέκτησε πρόσφατα 24 αεροσκάφη Dassault Rafale 4,5 γενιάς και τέσσερις φρεγάτες και επιδιώκει να συμπεριληφθεί στο αμερικανικό πρόγραμμα F-35. Τα ζωτικά της συμφέροντα είναι δομικά συνυφασμένα με την ελευθερία κινήσεων στις θάλασσες. Ο Ινδικός στρατός είναι ένας από τους ισχυρότερους στην περιοχή του Ινδο-Ειρηνικού και στον κόσμο και αναβαθμίζει συνεχώς τις εγκαταστάσεις και τις δυνατότητές του.\n\nΚαι οι δύο υπέγραψαν μνημόνια στρατιωτικής συνεργασίας το 2020 για κοινές ασκήσεις, τεχνολογία και πληροφορίες. Οι δύο στρατιωτικοί έχουν κοινά προγράμματα. Ινδικά πολεμικά πλοία επισκέπτονται περιοδικά τον κόλπο της Σούδας στην Κρήτη — τη σημαντικότερη ναυτική βάση στη Μεσόγειο Θάλασσα. Η παρουσία ινδικών ναυτικών δυνάμεων στη Μεσόγειο για κοινές ινδοελληνικές αεροναυτικές ασκήσεις είναι μια συμβολική προβολή ισχύος σε όλη την ευρασιατική ξηρά.\n\nΟι ινδοελληνικές οικονομικές και εμπορικές σχέσεις έχουν αποκτήσει νέο δυναμισμό. Η Ινδία και η Ελλάδα μπορούν να δημιουργήσουν χρηματοοικονομικές ροές πάνω από την Ευρασία, καθώς η Ινδία γίνεται σταδιακά μια εστιακή βάση για την παγκόσμια παραγωγή και ένα νέο αναδυόμενο κέντρο για παγκόσμιες αλυσίδες εφοδιασμού. Η Ελλάδα μπορεί να λειτουργήσει ως ενδιάμεσος μεταξύ της Ινδίας και της των θεσμών λήψης αποφάσεων της ΕΕ. Και οι δύο χώρες διαθέτουν υψηλά εκπαιδευμένο εργατικό δυναμικό, ακαδημαϊκό κόσμο, επιστήμονες, γιατρούς και τεχνικό προσωπικό. Να σημειωθεί ότι η Ινδία αναλαμβάνει την προεδρία της Ομάδας των Είκοσι (G20) τον Δεκέμβριο του 2022.\n\nΗ Ελλάδα είναι η αρχαιότερη δημοκρατία και η Ινδία η μεγαλύτερη και πολυπληθέστερη. Και οι δύο έριξαν τον αποικιακό ζυγό και αναδείχθηκαν ως σύγχρονες δημοκρατίες και δημιούργησαν διπλωματικές σχέσεις τον Μάιο του 1950. Η Ελλάδα ίδρυσε Πρεσβεία στην Ινδία το 1950 και έχει τρία προξενεία στην Καλκούτα, το Τσενάι και τη Βομβάη. Η Ινδία ίδρυσε την πρεσβεία της στην Αθήνα το 1978 και έχει προξενείο στη Θεσσαλονίκη.\n\nΚαι οι δύο μοιράζονται κοινές προσεγγίσεις σε πολλά διεθνή ζητήματα όπως οι μεταρρυθμίσεις του ΟΗΕ και η Κύπρος. Η Ελλάδα συμμετείχε με την Ινδία στη Διακήρυξη των Έξι Εθνών του Δελχί για τον Πυρηνικό Αφοπλισμό το 1985.\n\nΤο διμερές εμπόριο κατά το 2018 ήταν 642,5 εκατ. Ευρώ. Οι ινδικές εξαγωγές ήταν 466,9 εκατ. ευρώ και οι εισαγωγές σε 175,6 εκατ. ευρώ. Το εμπορικό ισοζύγιο είναι υπέρ της Ινδίας. Ο Σύνδεσμος Ελληνικών Ινδικών Επιχειρήσεων ιδρύθηκε στην Αθήνα τον Ιούνιο του 2019. Η Ινδία ήταν «Τιμώμενη χώρα» το 2019 στην Διεθνή Έκθεση Θεσσαλονίκης (ΔΕΘ), τη μεγαλύτερη ετήσια εμπορική έκθεση της Ελλάδας και επίσης τη μεγαλύτερη στη Νοτιοανατολική Ευρώπη και τα Βαλκάνια. Η ινδική εταιρεία υποδομών GMR Airports Ltd ανέλαβε ένα έργο κατασκευής 850 εκατομμυρίων ευρώ ενός νέου αεροδρομίου στο Καστέλι της Κρήτης. Τρεις ινδικές εταιρείες έχουν Έλληνες συνεργάτες και 15 ελληνικές εταιρείες δραστηριοποιούνται στην Ινδία.\n\nΟι σχέσεις Ινδίας-Ελλάδας και οι πολιτιστικοί δεσμοί χρονολογούνται από τον 4ο αιώνα π.Χ. Ο Μεγασθένης —Έλληνας πρεσβευτής στην αυλή του αυτοκράτορα Μαυρία Chandragupta—ιστορικός και διπλωμάτης, έγραψε το Indika που έγινε η πρώτη αυθεντική πηγή των σχέσεων Ινδίας-Ελλάδος. Ο Δημήτριος Γαλανός (1760-1833), Έλληνας Ινδολόγος με φήμη, πέρασε 47 χρόνια στην Ινδία, σπούδασε σανσκριτικά στο Benares, μετέφρασε σανσκριτικά κείμενα στα ελληνικά, συνέταξε ένα σανσκριτικό-αγγλο-ελληνικό λεξικό και διέδωσε τις φιλοσοφικές και θρησκευτικές ιδέες της Ινδίας σε Ευρώπη. Το JNU, Νέο Δελχί έχει τον Δημήτριο Γαλανό ως Έδρα Ελληνικών Σπουδών. Η ανάλυση DNA 14 σκελετών από τη λίμνη Roopkund αποκάλυψε την ελληνική γενετική καταγωγή!\n\nΗ Ινδία έχει δύο ελληνικά κέντρα στην Καλκούτα και το Βαρανάσι, ενώ η Αθήνα φιλοξενεί το ινστιτούτο Yoga, το ινδικό κέντρο χορού, το Bollywood Dance & Academy, το Brahma Kumaris Centre, το Sahaja Yoga Center και το Art of Living. Το ICCR προσφέρει υποτροφίες στους Έλληνες φοιτητές για σπουδές στην Ινδία. Στην Ελλάδα βρίσκονται περίπου 13.000-15.000 Ινδοί, ενώ και οι Έλληνες εκτιμούν βαθιά τον ινδικό πολιτισμό.\n\nΠολιτιστική Συμφωνία καθοδηγεί τις πολιτιστικές και εκπαιδευτικές σχέσεις τους. Στα πανεπιστήμια της Ινδίας διδάσκονται ελληνική γλώσσα, ιστορία και φιλοσοφία. Η ελληνική κουλτούρα και η ινδική κουλτούρα με την πλούσια κληρονομιά τους μπορούν να προσφέρουν ένα ισχυρότερο πολιτιστικό πλαίσιο στη σχέση που αναδύεται».\n\nΓια να καταλήξει στο πόσο επιτακτική είναι η απόλυτη σύγκλιση των δυο χωρών: «Η Ινδία και η Ελλάδα έχουν συμφωνίες για πολιτιστικές ανταλλαγές, διπλή φορολογία, οικονομική, επιστημονική, εμπορική, τεχνική, τουριστική, άμυνα, γεωργία και επενδύσεις. Η Τουρκία βασανίζει την Ελλάδα στη Μεσόγειο και την Ινδία στο Κασμίρ. Η σύγκλιση μεταξύ τους έχει καταστεί στρατηγική επιταγή».",
    "Ινδία: Σοκαριστικό τροχαίο με Mini-bus που μετέφερε γυναίκες και παιδιά- Δείτε βίντεο": "Βίντεο από το τραγικό δυστύχημα δείχνει το μικρό λεωφορείο να έχει κατασταφεί ολοσχερώς καθώς άνθρωποι προσπαθούν απεγνωσμένα να σώσουν όποιον μπορούν.\n\nΤουλάχιστον 11 άνθρωποι σκοτώθηκαν και αρκετοί άλλοι τραυματίστηκαν όταν μίνι-μπας που μετέφερε γυναίκες και παιδιά έπεσε σε χαράδρα στην Ινδία νωρίτερα σήμερα.\n\nΤο φρικτό δυστύχημα σημειώθηκε στην περιοχή Sawjian προκαλώντας σοκ στην κοινή γνώμη της χώρας.\n\nΒίντεο από το τραγικό δυστύχημα δείχνει το μικρό λεωφορείο να έχει κατασταφεί ολοσχερώς καθώς άνθρωποι προσπαθούν απεγνωσμένα να σώσουν όποιον μπορούν.\n\nΟ Πρόεδρος της Ινδίας έγραψε: «Η απώλεια ζωών σε ένα τραγικό τροχαίο δυστύχημα στο Sawjian, Poonch είναι βαθιά οδυνηρή. Οι σκέψεις και οι προσευχές μου είναι με τις οικογένειες των πενθούντων. Εύχομαι ταχεία ανάρρωση στους τραυματίες».\n\nΟ πρωθυπουργός της Ινδίας, Ναρέντρα Μόντι, και ο πρόεδρος, Ντρουπάντι Μούρμου, εξέφρασαν αμφότεροι τα συλλυπητήριά τους στο Twitter.\n\n«Η απώλεια ζωών στο τραγικό τροχαίο δυστύχημα στο Sawjian, ήταν βαθιά οδυνηρή. Οι σκέψεις και οι προσευχές μου είναι για τις οικογένειες των πενθούντων. Εύχομαι ταχεία ανάρρωση στους τραυματίες», έγραψε χαρακτηριστικά ο πρόεδρος της χώρας.\n\nΠηγή: skai.gr\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Άνδρας έκοψε τη γλώσσα του για να την προσφέρει σε μια θεά στην Ινδία": "Ο αυτοακρωτηριασμός του 40χρονου άνδρα, ο οποίος χρησιμοποίησε έναν σουγιά, προκάλεσε πανικό στο πλήθος των πιστών που είχαν συρρεύσει στον ναό, στο κρατίδιο Ούταρ Πραντές.\n\nΈνας Ινδός χωρικός νοσηλεύεται σε κρίσιμη κατάσταση αφού έκοψε τη γλώσσα του για να την προσφέρει ως «θυσία» σε μια θεά, σε ινδουιστικό ναό.\n\nΟ αυτοακρωτηριασμός του 40χρονου άνδρα, ο οποίος χρησιμοποίησε έναν σουγιά, προκάλεσε πανικό στο πλήθος των πιστών που είχαν συρρεύσει στον ναό, στο κρατίδιο Ούταρ Πραντές.\n\nΟ άνδρας και η σύζυγός του έκαναν πρώτα ένα τελετουργικό και στη συνέχεια εκείνος έκοψε τη γλώσσα του και την ακούμπησε στην πύλη του ναού, ανέφερε ένας επιθεωρητής της αστυνομίας, ο Αμπιλάς Τιουάρι. «Οι αστυνομικοί που βρίσκονταν στον ναό έτρεξαν κοντά του και τον μετέφεραν σε νοσοκομείο, με τη βοήθεια άλλων πιστών», πρόσθεσε.\n\nΗ σύζυγος εξήγησε στους αστυνομικούς ότι ο άνδρας της «θυσίασε» τη γλώσσα του για να κατευνάσει μια θεά, χωρίς να δώσει άλλες διευκρινίσεις.\n\nΤέτοιοι αυτοακρωτηριασμοί σημειώνονται ακόμη και σήμερα σε ορισμένες περιοχές της Ινδίας, όπου μεγάλο μέρος του πληθυσμού εξακολουθεί να πιστεύει σε προλήψεις και προβαίνει σε παράξενες ενέργειες για να κατευνάσει τους θεούς. Τουλάχιστον δύο παρόμοια επεισόδια αναφέρθηκαν πέρσι. Και στις δύο περιπτώσεις, επρόκειτο για νεαρούς άνδρες, γύρω στα 20, που έκοψαν τις γλώσσες τους.\n\nΤο 2020 ένας ινδουιστής ιερέας αποκεφάλισε έναν χωρικό, υποστηρίζοντας ότι ένας θεός ήρθε στο όνειρό του και του έδωσε την εντολή να τον θυσιάσει.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Εντυπωσιακό βίντεο από την Ινδία: Η στιγμή που κατεδαφίζονται δύο ουρανοξύστες 103 μέτρων": "Τη στιγμή που κατεδαφίζονται δύο ουρανοξύστες ύψους 103 μέτρων στο Νέο Δελχί της Ινδίας καταγράφηκε σε ένα εντυπωσιακό βίντεο.\n\nΧιλιάδες άνθρωποι είχαν λάβει εντολή να απομακρυνθούν την Κυριακή (28/8), για περίπου 10 ώρες, από τα διαμερίσματά τους, τα οποία βρίσκονται κοντά σε δύο ουρανοξύστες στα προάστια της ινδικής πρωτεύουσας, για την κατεδάφιση τους με ελεγχόμενη έκρηξη, καθώς η κατασκευή τους κρίθηκε παράνομη.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΙσχυρές αστυνομικές δυνάμεις και σωστικά συνεργεία είχαν αναπτυχθεί περιμετρικά της περιοχής, ώστε να πραγματοποιηθεί χωρίς κάποιο «παρατράγουδο» η επιχείρηση κατεδάφισης των δύο μεγάλων κτιρίων ύψους 103 μέτρων, στα οποία βρίσκονταν 850 ακατοίκητα διαμερίσματα.\n\nΟι Αρχές εξέτρεψαν την κυκλοφορία των οχημάτων γύρω από τους ουρανοξύστες Apex και Ceyane, οι οποίοι βρίσκονταν σε πολυσύχναστο αυτοκινητόδρομο που ενώνει το πολυπληθέστερο κρατίδιο της Ινδίας, το Ουτάρ Πραντές, με την πρωτεύουσα.\n\nΠερισσότερα από 3.700 κιλά εκρηκτικών χρησιμοποιήθηκαν για την κατεδάφιση των ουρανοξυστών στην Ινδία\n\nΤο Ανώτατο Δικαστήριο έδωσε πέρυσι εντολή να γκρεμιστούν οι δύο ουρανοξύστες που βρίσκονται στην περιοχή Νόιντα έπειτα από μακρά δικαστική μάχη, αποφαινόμενο ότι παραβιάζουν πολλούς κανόνες δόμησης και πυρασφάλειας.\n\nΠερισσότερα από 3.700 κιλά εκρηκτικών χρησιμοποιήθηκαν για να γκρεμιστούν τα δύο συγκροτήματα κατοικιών, δήλωσαν αξιωματούχοι σε τοπικά ειδησεογραφικά δίκτυα.\n\nΗ εντολή για την απομάκρυνση των κατοίκων κοντινών διαμερισμάτων από τα σπίτια τους είχε ισχύ για περίπου δέκα ώρες. Ωστόσο, μερικές οικογένειες απομακρύνθηκαν σε ασφαλή μέρη όπου θα παραμείνουν και το βράδυ, φοβούμενες μια αυξημένη ρύπανση και τους κινδύνους που μπορεί να εγκυμονούν για την υγεία τους τα πολλά συντρίμμια από τα δύο κτίρια.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΗ έκρηξη άφησε πίσω της περισσότερους από 80.000 τόνους συντριμμιών, τα περισσότερα από τα οποία θα χρησιμοποιηθούν για να γεμίσουν το κενό και τα υπόλοιπα θα ανακυκλωθούν.\n\nΟρισμένα κοντινά κτίρια καλύφθηκαν με λευκά πλαστικά φύλα για να προστατευθούν από τα συντρίμμια που θα εκτοξευτούν λόγω της έκρηξης. Κάποιοι κάτοικοι της ευρύτερης περιοχής δήλωσαν ότι φοβούνται την πρόκληση ζημιών στις ιδιοκτησίες τους από το ωστικό κύμα των εκρήξεων.",
    "Ινδία: Μητέρα πάλεψε με τίγρη για να σώσει το 15 μηνών παιδί της": "Συγκινεί η πράξη αυτοθυσίας μίας μητέρας στην Ινδία, η οποία για να προστατεύσει το 15 μηνών μωρό της δεν δίστασε να τα βάλει με μία τίγρη.\n\nΌλα ξεκίνησαν όταν η Archana Choudhary και το μικρό παιδί της βρίσκονταν σε ένα χωράφι στα περίχωρα του καταφυγίου τίγρεων Bandhavgarh. Ξαφνικά μία τίγρης ξεπρόβαλε από τους θάμνους και επιτέθηκε στο 15 μηνών μωρό.\n\nΔιαβάστε επίσης: Έβαλε το χέρι του στο κλουβί για να χαϊδέψει την τίγρη και εκείνη του το δάγκωσε – Πέθανε από ανακοπή\n\nΌπως αναφέρουν οι Times of India, η τίγρης είχε βυθίσει τα δόντια της στο κεφάλι του μωρού και προσπαθούσε να το αρπάξει μακριά, όμως η μητέρα ήταν αποφασισμένη να κάνει τα αδύνατα δυνατά για να σώσει το παιδί της.\n\nΜε μεγάλο θάρρος η Archana Choudhary ρίχτηκε στην τίγρη και πάλεψε με τα γυμνά της χέρια για μερικά λεπτά. Οι κραυγές της για βοήθεια ακούστηκαν από τους χωρικούς, οι οποίοι έσπευσαν για βοήθεια και απομάκρυναν με ξύλα την τίγρη.\n\nΗ μητέρα και το μωρό της νοσηλεύονται στο νοσοκομείο. Σύμφωνα με πληροφορίες, το παιδί έχει τραύματα στο κεφάλι, ωστόσο η υγεία του δεν διατρέχει κίνδυνο. Πιο ανησυχητική είναι η κατάσταση για τη μητέρα του, η οποία φέρεται να έχει τραυματιστεί στον πνεύμονα, ενώ το σώμα της έχει υποστεί βαθιές πληγές.\n\nΗ επίθεση της τίγρης έχει σπείρει τον πανικό στους κατοίκους του χωριού, ωστόσο δεν είναι η πρώτη φορά που έρχονται αντιμέτωποι με αυτό. Στο παρελθόν έχουν σημειωθεί κι άλλες επιθέσεις από τίγρεις, ενώ πολλοί είναι οι χωρικοί που έχουν δει τις καλλιέργειές τους να καταστρέφονται από ελέφαντες.\n\nΣύμφωνα με τους ειδικούς, οι επιθέσεις των ζώων συμβαίνουν επειδή η ταχεία αστικοποίηση καταστρέφει τους φυσικούς οικοτόπους, αναγκάζοντας τα ζώα να εισέρχονται σε χωριά και πόλεις προς αναζήτηση θηραμάτων και καταφυγίου.",
    "Τα -εξαφανισμένα- τσιτάχ επιστρέφουν στην Ινδία μετά από 70 χρόνια": "Σε ινδικό έδαφος αναμένεται να πατήσουν σήμερα τσιτάχ , για πρώτη φορά από τότε που κηρύχθηκαν επίσημα εξαφανισμένα το 1952.\n\nΜια αγέλη οκτώ γατόπαρδων έφτασε από τη Ναμίμπια στην Ινδία με αφορμή τα γενέθλια του πρωθυπουργού, Ναρέντρα Μόντι, σήμερα, Σάββατο.\n\nΘα μπουν σε κατάσταση καραντίνας για διάστημα ενός μήνα προτού απελευθερωθούν σε εθνικό πάρκο της κεντρικής Ινδίας.\n\nΤο ταχύτερο θηλαστικό της ξηράς, που μπορεί να φτάσει ταχύτητα 113 χλμ/ώρα, ζούσε στα δάση και τις ζούγκλες της Ινδίας με άλλα αιλουροειδή, όπως λιοντάρια και τίγρεις.\n\nΩστόσο, το 1952 κηρύχθηκε επισήμως είδος εξαφανισμένο.\n\nΕίναι η πρώτη φορά που ένα μεγάλο σαρκοβόρο μετακινείται από μία ήπειρο σε άλλη, σε μια προσπάθεια επανάκαμψης του πληθυσμού τους στην άγρια ινδική φύση.\n\nΣυνολικά, τουλάχιστον 20 τσιτάχ θα φτάσουν στην Ινδία από τη Νότια Αφρική και τη Ναμίμπια - «σπίτι» άνω του ενός τρίτου του παγκόσμιου πληθυσμού γατόπαρδων που φτάνει τα 7.000 τσιτάχ.\n\nΟ Ινδός πρωθυπουργός επιβλέπει την άφιξη των τσιτάχ σε ινδικό έδαφος APE/INDIA PRESS INFORMATION BUREAU / HANDOUT\n\nΕιδικοί σε θέματα άγριας ζωής, κτηνίατροι και τρεις βιολόγοι συνόδευαν τα ζώα καθώς έκαναν το διηπειρωτικό ταξίδι με ένα τροποποιημένο επιβατικό αεροπλάνο Boeing 747, το λεγόμενο «Cat plane» που, μάλιστα, είναι ζωγραφισμένο σαν τεράστιος γατόπαρδος.\n\n«Πρόκειται μια ιστορική, παγκόσμια πρώτη μεταφορά που αλλάζει το παιχνίδι. Είμαι όλοι παραπάνω από ενθουσιασμένοι γιατί αυτό συμβαίνει την επέτειο των 75 χρόνων της ινδικής ανεξαρτησίας» ανέφερε για το πρώτο αυτό διηπειρωτικό πρότζεκτ μεταφοράς ο ύπατος αρμοστής στη Ναμίμπια, Πρασάντ Αγκρουάλ.",
    "Πoλ ΜακΚάρτνεϊ: Ζητά τη διάσωση ελεφαντίνας στην Ινδία": "Σερ Πολ ΜακΚάρτνεϊ έγραψε επιστολή ζητώντας να ληφθούν άμεσα μέτρα για να παρασχεθεί βοήθεια σε κακοποιημένη ελεφαντίνα στην Ινδία.\n\n\n\nΟ ΜακΚάρτνεϊ, εδώ και πολλά χρόνια υποστηρικτής της οργάνωσης PETA (Άνθρωποι για την ηθική μεταχείριση των ζώων), έστειλε επιστολή στον υπουργό Περιβάλλοντος, Δασών και Κλιματικής Αλλαγής της Ινδίας, Μπουπέντερ Γιαντάβ, ζητώντας να ληφθούν άμεσα μέτρα για να μεταφερθεί το κακοποιημένο ζώο που ονομάζεται Jeymalyatha (επίσης γνωστή ως Joymala) σε κέντρο διάσωσης για την αποθεραπεία από ψυχολογικό τραύμα.\n\nέγραψε επιστολή ζητώντας να ληφθούν άμεσα μέτρα για να παρασχεθεί βοήθεια σε κακοποιημένη ελεφαντίνα στηνΟ ΜακΚάρτνεϊ, εδώ και πολλά χρόνια υποστηρικτής της οργάνωσης PETA (Άνθρωποι για την ηθική μεταχείριση των ζώων), έστειλε επιστολή στον υπουργό Περιβάλλοντος, Δασών και Κλιματικής Αλλαγής της Ινδίας, Μπουπέντερ Γιαντάβ, ζητώντας να ληφθούν άμεσα μέτρα για να μεταφερθεί το κακοποιημένο ζώο που ονομάζεται Jeymalyatha (επίσης γνωστή ως Joymala) σε κέντρο διάσωσης για την αποθεραπεία από ψυχολογικό τραύμα.\n\n“She deserves to spend the rest of her time on this Earth away from her abusive trainers, rehabilitating, and with others of her kind,” Paul McCartney wrote of the abused elephant, named Jeymalyatha. https://t.co/J82nVviyNB — billboard (@billboard) September 13, 2022\n\nΗ Joymala κρατήθηκε αιχμάλωτη σε ναό στην Ταμίλ Ναντού της Ινδίας. Σε ένα viral βίντεο, το ζώο φαίνεται να κακοποιείται από τους φροντιστές του, οι οποίοι χρησιμοποιούν πένσες για να την ελέγξουν.\n\nΣτην επιστολή του, ο ΜακΚάρτνεϊ τονίζει: «Είμαι βέβαιος ότι θα ληφθούν μέτρα για να μεταφερθεί η βαριά κακοποιημένη ελεφαντίνα Jeymalyatha (Joymala) σε ένα κατάλληλο κέντρο διάσωσης όπου μπορεί να λάβει την εξειδικευμένη φροντίδα που χρειάζεται για τα ψυχολογικά της τραύματα και να ζήσει χωρίς αλυσίδες με την παρέα άλλων ζώων».\n\n«Πιστεύω ότι συμφωνείτε ότι η Jeymalyatha έχει υποφέρει περισσότερο από αρκετά και ότι της αξίζει να περάσει τον υπόλοιπο χρόνο της σε αυτή τη Γη μακριά από τους κακοποιητικούς εκπαιδευτές της, να επανενταχθεί και να είναι μαζί με άλλους ελέφαντες» σημειώνει.\n\n\n\nOur beloved Joymala is now all hale and hearty.\n\nThe present team is taking good care of the jumbo! pic.twitter.com/PBGYPZhtww — MoEF&CC (@moefcc) September 14, 2022",
    "Επίδειξη ισχύος από τη Μόσχα με κοινά γυμνάσια με Κίνα και Ινδία": "efsyn.gr\n\nΤην παρακολούθηση κοινών στρατιωτικών γυμνασίων με την Κίνα και την Ινδία στη ρωσική άπω ανατολή, κοντά στην ιαπωνική θάλασσα, από τον Βλαντιμίρ Πούτιν μετέδωσαν ρωσικά κρατικά ΜΜΕ.\n\nMikhail Klimentyev, Sputnik, Kremlin Pool Photo via AP\n\nΔεν είναι σαφές αν οι δυνάμεις των δύο χωρών συμμετείχαν στη στρατιωτική άσκηση που επιθεωρούσε εκείνη τη στιγμή ο Ρώσος πρόεδρος, πάντως ο ίδιος φάνηκε να βρίσκεται σε ιδιαίτερα καλή διάθεση, όπως δείχνουν και φωτογραφίες στις οποίες χαμογελάει.\n\nΤα γυμνάσια με την κωδική ονομασία «Votsok», που ξεκίνησαν την περασμένη Πέμπτη και αναμένεται να διαρκέσουν μέχρι και την Τετάρτη, μπορεί να διεξάγονται χιλιάδες χιλιόμετρα μακριά από το μέτωπο στην Ουκρανία --δυτικά της Ρωσίας-- όμως φιλοδοξούν να πετύχουν έναν διπλό στόχο. Αφενός την επίδειξη στρατιωτικής ισχύος της Ρωσίας και αφετέρου την αποστολή ενός μηνύματος προς τη Δύση για τις ισχυροποιημένες σχέσεις της Ρωσίας με την Κίνα και την Ινδία, που δημιουργούν «εφιάλτες» στις ΗΠΑ στη σκέψη μίας μελλοντικής συμμαχίας απέναντί τους.\n\nΣε κάθε περίπτωση, η Μόσχα θέλει να κερδίσει τη μάχη της εικόνας απέναντι στους δυτικούς αντιπάλους της και η επίδειξη μεγάλων στρατιωτικών γυμνασίων σε ρωσικό έδαφος είναι μία ευκαιρία να δείξει ότι μπορεί να οργανώνει τέτοιου είδους ασκήσεις παρά την πολύμηνη εμπλοκή της στον πόλεμο της Ουκρανίας, που έχει αφήσει πίσω του χιλιάδες θύματα και από τα δύο στρατόπεδα.\n\nMikhail Klimentyev, Sputnik, Kremlin Pool Photo via AP\n\nΤο ρωσικό υπουργείο Άμυνας ανέφερε πως στα πολεμικά γυμνάσια, συμμετέχουν μόνο 50.000 στρατιώτες, ένα κλάσμα των 300.000 που είχε ανακοινωθεί πως είχαν συμμετάσχει το 2018. Όμως, δυτικοί στρατιωτικοί αναλυτές υποστηρίζουν πως και οι δύο αριθμοί είναι υπερβολικοί. Ακόμη, συμμετέχουν 5.000 μονάδες όπλων, συμπεριλαμβανομένων 140 αεροσκαφών και 60 πολεμικών πλοίων.\n\nΣήμερα το υπουργείο Άμυνας έδωσε στη δημοσιότητα βίντεο του ναυτικού τμήματος των γυμνασίων, που δείχνει το ρωσικό στόλο του Ειρηνικού να εκτοξεύει πυραύλους κρουζ Kalibr, οι οποίοι υποστηρίζεται ότι έπληξαν επιτυχώς στόχο που βρισκόταν 300 χλμ. μακριά.\n\nΟ Πούτιν και ο κινέζος ηγέτης Σι Τζινπίνγκ ανακοίνωσαν το Φεβρουάριο μια σύμπραξη «χωρίς όρια», υποσχόμενοι να συνεργασθούν στενότερα εναντίον της Δύσης.\n\nΤο Πεκίνο έστειλε περισσότερους από 2.000 στρατιώτες με πάνω από 300 στρατιωτικά οχήματα, 21 μαχητικά αεροσκάφη και τρία πολεμικά πλοία προκειμένου να λάβουν μέρος στις ασκήσεις, σύμφωνα με κινεζικά δελτία ειδήσεων. Μάλιστα, στο πλαίσιο των γυμνασίων, το ρωσικό και το κινεζικό ναυτικό προχώρησαν σε κοινή άσκηση στη Θάλασσα της Ιαπωνίας με στόχο την προστασία των θαλάσσιων επικοινωνιών και την υποστήριξη των επίγειων δυνάμεων στις παράκτιες περιοχές.\n\n\n\nΗ άσκηση σηματοδότησε την πρώτη φορά που η Κίνα έστειλε δυνάμεις από τρία διαφορετικά στρατιωτικά τμήματα για να συμμετάσχουν σε γυμνα΄σια με τη Ρωσία, κάτι που αντανακλά τους στενούς δεσμούς Μόσχας και Πεκίνου, οι οποίοι έχουν ενισχυθεί από τότε που η Ρωσία εισέβαλε στην Ουκρανία τον Φεβρουάριο. Η Κίνα έχει αρνηθεί επανειλημμένα να καταδικάσει τις ενέργειες της Ρωσίας, κατηγορώντας τις ΗΠΑ και το ΝΑΤΟ για επιθετική στάση απέναντι στη Μόσχα, και έχει κατακρίνει τις δυτικές κυρώσεις κατά της Ρωσίας.\n\n\n\nΤο Κρεμλίνο, με τη σειρά του, υποστήριξε σθεναρά το Πεκίνο εν μέσω των τελευταίων εντάσεων με τις ΗΠΑ που ακολούθησαν την πρόσφατη επίσκεψη της προέδρου της Βουλής των ΗΠΑ, Νάνσι Πελόζι, στην Ταϊβάν.\n\nΗ Ρωσία είναι ο μεγαλύτερος προμηθευτής στρατιωτικού υλικού της Ινδίας, η οποία συμμετείχε στα γυμνάσια λίγες μέρες μετά την έκφραση ανησυχίας εκ μέρους των ΗΠΑ για τη συμμετοχή οποιασδήποτε χώρας σε στρατιωτικές ασκήσεις με τη Ρωσία.\n\nΣύμφωνα με τη Μόσχα, στα πολεμικά γυμνάσια συμμετέχουν επίσης αποσπάσματα και παρατηρητές πρώην από την Αλγερία, το Λάος, η Μογγολία, τη Νικαράγουα, τη Συρία και έξι πρώην σοβιετικές δημοκρατίες.",
    "Προετοιμάζεται η Ινδία! Έρχονται και νέα βαλλιστικά κράνη!": "Για να δούμε τι ακριβώς ψάχνει η ασιατική χώρα Η Ινδία ζήτησε τα κράνη να περιλαμβάνουν τακτικές σχάρες για την τοποθέτηση ...\n\nΓια να δούμε τι ακριβώς ψάχνει η ασιατική χώρα\n\nΗ Ινδία ζήτησε τα κράνη να περιλαμβάνουν τακτικές σχάρες για την τοποθέτηση εξαρτημάτων όπως συσκευές νυχτερινής όρασης, ζελατίνες, φακούς και ενεργά σετ ασυρμάτων.\n\nΠερισσότερα βίντεο στο Nationalpost TV: https://www.youtube.com/channel/UCPxvyh6zOHbjp_vF1KLeI9Q\n\n======================",
    "Eκοψε τις φλέβες της 13χρονη από την Ινδία σε παιδική χαρά!": "\n\nΣύμφωνα με πληροφορίες του neakriti.gr, το 13χρονο κορίτσι με καταγωγή από την Ινδία που διαμένει μόνιμα στο Πέραμα με την οικογένεια του, χθες γύρω στις 7:30 το απόγευμα πήγε μόνο του στην παιδική χαρά, όπου την ώρα εκείνη βρίσκονταν και άλλα παιδιά με τους γονείς τους.\n\nΞαφνικά και μπροστά στα έκπληκτα μάτια όλων, το κοριτσάκι άρχισε να κόβει τις φλέβες του με ένα ξυραφάκι που είχε κρυμμένο στα ρούχα του.\n\nΟι γονείς μπροστά στην θέα του αιμόφυρτου παιδιού άρχισαν να φωνάζουν και να καλούν σε βοήθεια, απομακρύνοντας ταυτόχρονα και τα δικά τους παιδιά ώστε να μην γίνουν μάρτυρες της σκληρής αυτής -για τον ψυχισμό τους- εικόνας.\n\nΤην ώρα εκείνη εντελώς τυχαία περνούσε από το σημείο περιπολία του αστυνομικού τμήματος της περιοχής με τους ένστολους να σπεύδουν στο σημείο και με κάθε τρόπο να προσπαθούν να σταματήσουν την αιμορραγία στα χέρια του παιδιού.\n\nΤο κοριτσάκι αρχικά μεταφέρθηκε στο Κέντρο Υγείας της περιοχής και εν συνεχεία στο νοσοκομείο Ρεθύμνου, ενώ το βράδυ διακομίστηκε σε νοσοκομείο του Ηρακλείου όπου και νοσηλεύεται ευτυχώς εκτός κινδύνου.\n\nΟι αστυνομικές αρχές που διεξάγουν την προανάκριση για την περίεργη αυτή υπόθεση, έχουν ήδη πάρει κατάθεση από τους γονείς του παιδιού, οι οποίοι ακόμα προσπαθούν να συνειδητοποιήσουν τους λόγους που οδήγησε το παιδί τους σε αυτή την πράξη.\n\nΑναμένεται να διενεργηθεί ψυχιατρική εξέταση στο παιδί, ενώ μόλις οι θεράποντες ιατροί το επιτρέψουν, το κοριτσάκι θα δώσει κατάθεση στην αστυνομία.",
    "Η Ινδία λέει ότι θα στηρίξει τη Σρι Λάνκα, κυρίως μέσω μακροπρόθεσμων επενδύσεων": "Η Ινδία ανέφερε την Τρίτη ότι θα συνεχίσει να στηρίζει τη Σρι Λάνκα, κυρίως μέσω μακροπρόθεσμων επενδύσεων, αφού χορήγησε φέτος οικονομική βοήθεια ύψους σχεδόν 4 δισ. δολαρίων, καθώς η γείτονάς της βρίσκεται αντιμέτωπη με τη χειρότερη οικονομική κρίση των τελευταίων επτά και πλέον δεκαετιών.\n\n\"Συνεχίζουμε να υποστηρίζουμε τη Σρι Λάνκα με όλους τους δυνατούς τρόπους, ιδίως με την προώθηση μακροπρόθεσμων επενδύσεων από την Ινδία σε βασικούς οικονομικούς τομείς στη Σρι Λάνκα για την οικονομική ανάκαμψη και ανάπτυξή της\", ανέφερε σε ανακοίνωσή της η Ύπατη Αρμοστεία της Ινδίας στη Σρι Λάνκα.",
    "Ινδία: Επενδύει σε 300 σιδηροδρομικούς σταθμούς εμπορευματικών μεταφορών": "Η κυβέρνηση της Ινδίας ανακοίνωσε μια απελευθερωμένη πολιτική μίσθωσης δημόσιας γης για επενδυτές που επιδιώκουν να υποβάλουν προσφορές για έργα σιδηροδρομικών εμπορευματικών τερματικών σταθμών.\n\nΗ δράση αυτή αποτελεί μέρος του εμβληματικού προγράμματος \"Gati Shakti\" του Νέου Δελχί, που έχει σχεδιαστεί για να παρέχει υποστήριξη υποδομής πολυτροπικής συνδεσιμότητας σε διάφορες οικονομικές ζώνες.\n\nΣτο πλαίσιο αυτού του προγράμματος, που ξεκίνησε το 2021, οι αρχές στοχεύουν να κατασκευάσουν 300 τερματικούς σταθμούς εμπορευμάτων τα επόμενα πέντε χρόνια. Για την ενθάρρυνση των επενδύσεων, το ετήσιο τέλος άδειας γης έχει πλέον μειωθεί στο 1,5% της αγοραίας αξίας της γης, έναντι 6% προηγουμένως. Επιπλέον, οι επιλεγμένοι πλειοδότες θα έχουν διάρκεια μίσθωσης 35 ετών, αντί για πέντε χρόνια επί του παρόντος.\n\n«Η απελευθέρωση της πολιτικής μίσθωσης γης θα άνοιγε δρόμους για όλους τους ενδιαφερόμενους/παρόχους υπηρεσιών/φορείς να δημιουργήσουν περισσότερες εγκαταστάσεις σχετικές με το φορτίο και να συμβάλουν στη δημιουργία πρόσθετων εσόδων εμπορευμάτων και εμπορευματικών μεταφορών προς τους Σιδηροδρόμους», αναφέρεται σε ανακοίνωση του Υπουργείου Σιδηροδρόμων της Ινδίας.\n\nΑυτή η επενδυτική ώθηση είναι ένα ακόμη βήμα προς την επιτάχυνση της μετατόπισης των μεταφορών από το οδικό στο σιδηρόδρομο που οι αρχές πιστεύουν ότι είναι κρίσιμο για τη βελτίωση των χρόνων παραμονής των εμπορευματοκιβωτίων μαζί με προβλέψιμα κέρδη κόστους για τους ιδιοκτήτες φορτίου.\n\nΟι υπεύθυνοι χάραξης πολιτικής πιστεύουν ότι τα πολυτροπικά logistics θα παρέχουν ολοκληρωμένη και απρόσκοπτη συνδεσιμότητα για τη διακίνηση αγαθών. Το Gati Shakti είναι μια ψηφιακή πλατφόρμα που προορίζεται να συγκεντρώσει 16 εθνικά υπουργεία, συμπεριλαμβανομένων των σιδηροδρόμων και των οδικών αρτηριών, για ολοκληρωμένο σχεδιασμό και συντονισμένη υλοποίηση έργων συνδεσιμότητας υποδομών στη χώρα.\n\nΗ Container Corporation of India (Concor), παρακλάδι των Indian Railways, διαθέτει το μεγαλύτερο δίκτυο εσωτερικών αποθηκών εμπορευματοκιβωτίων (ICD) στην Ινδία.\n\nΗ κυβέρνηση έχει ήδη εκπονήσει ένα σχέδιο ιδιωτικοποίησης για την Concor, εκχωρώντας την πλειοψηφική δημόσια ιδιοκτησία της εταιρείας.",
    "Ταξίδεψε από την Ινδία στο Ντουμπάι, για να αγοράσει το iPhone 14- Και δεν είναι η πρώτη φορά": "Ένας 28χρονος ταξίδεψε από την Κεράλα- στη νότια Ινδία- έως το Ντουμπάι, προκειμένου να αγοράσει το iPhone 14 Pro, λίγες ώρες προτού βγει προς πώληση στην πατρίδα του.\n\nΟ Dheeraj Palliyil έκανε το ταξίδι την προηγούμενη εβδομάδα, θέλοντας να γίνει ένας από τους πρώτους στον κόσμο που θα είχαν το νέο iPhone. Ξόδεψε 40.000 ρουπίες (500 δολάρια) για τα αεροπορικά εισιτήρια και 129.000 ρουπίες (1.600 δολάρια) για το νέο μοντέλο του smartphone.\n\nΑυτή δεν είναι η πρώτη φορά που κάνει το συγκεκριμένο ταξίδι. Άλλες τρεις φορές στο παρελθόν «πέταξε» έως το Ντουμπάι απλά για να αγοράσει ένα iPhone πριν από τους υπόλοιπους. Η πρώτη ήταν το 2017, όταν κυκλοφόρησε το iPhone 8 και επανέλαβε το ίδιο ταξίδι το 2019 και το 2021.\n\nΟ Palliyil λέει ότι «δεν ήθελε να περιμένει» και ότι λατρεύει «τον ενθουσιασμό της αναμονής έξω από ένα κατάστημα της Apple» για να είναι ανάμεσα στους πρώτους που θα αποκτήσουν τη συσκευή.\n\n«Όταν κυκλοφόρησαν τα προηγούμενα iPhone, συνήθως το τηλέφωνο έβγαινε στην Ινδία 10-15 ημέρες έπειτα από την πώλησή του στο εξωτερικό. Όμως, αυτή τη φορά η Ινδία άρχισε να το πουλά μόλις λίγες ώρες αργότερα. Αλλά έχει γίνει πλέον μια ιεροτελεστία για μένα το να αγοράζω το νέο τηλέφωνο στο Ντουμπάι», εξήγησε.\n\nΟ 28χρονος κινηματογραφιστής και επιχειρηματίας λέει ότι πάντα ήταν λάτρης της τεχνολογίας, όπως και ότι μεγάλη έμπνευσή του έχει αποτελέσει ο Στιβ Τζομπς, ο πρώην CEO της Apple που πέθανε το 2011. «Αυτός είναι ο τρόπος μου να τιμώ τη δουλειά του», σημείωσε. Εξάλλου, όταν αγόρασε το νέο του iPhone, φορούσε μια μπλούζα με το πρόσωπο του Τζομπς.\n\nΣτην αρχή, η οικογένειά του δεν καταλάβαινε γιατί το έκανε αυτό. «Με πείραζαν επειδή ξόδευα χρήματα σε πολυτελή προϊόντα. Πάντα τους έλεγα ότι αυτό δεν αφορά απλά την αγορά ενός ακριβού προϊόντος», δήλωσε. Τελικά, η οικογένειά του υποχώρησε και πλέον τον στηρίζουν. «Στην πραγματικότητα, είναι εκείνοι που με ειδοποιούν για τις κυκλοφορίες νέων τηλεφώνων και με ρωτούν πότε θα πάω στο Ντουμπάι για να το αγοράσω», συμπλήρωσε.\n\nΜε πληροφορίες από BBC",
    "Ινδία: Τουλάχιστον 8 νεκροί από φωτιά σε έκθεση ηλεκτρικών μοτοποδηλάτων": "Τουλάχιστον οκτώ άνθρωποι έχασαν τη ζωή τους και άλλοι επτά νοσηλεύονται μετά από φωτιά που ξέσπασε σε μία έκθεση ηλεκτρικών μοτοποδηλάτων στην πόλη Σεκουντεραμπάντ που βρίσκεται στα νότια της Ινδίας, όπως ανακοίνωσε σήμερα η τοπική αστυνομία.\n\nΗ φωτιά ξέσπασε αργά χθες το βράδυ στο υπόγειο ενός ξενοδοχείου, το οποίο φιλοξενούσε την έκθεση, σύμφωνα με την τοπική αστυνομία που πρόσθεσε ότι η φωτιά τέθηκε υπό έλεγχο.\n\n“Υπήρχαν στο εσωτερικό ηλεκτρικά μοτοποδήλατα όταν ξέσπασε η φωτιά. Δεν γνωρίζουμε αν προκλήθηκε από υπερφόρτιση και μετά επεκτάθηκε ή προκλήθηκε από άλλη αιτία. Η έρευνα βρίσκεται σε εξέλιξη,” δήλωσε στο Reuters η τοπική αστυνομική επίτροπος Τσαντάνα Ντεπτί.",
    "Ινδία: Kηδεία με όλα τα πρόσωπα να χαμογελούν": "Τα μέλη μιας οικογένειας στην Κεράλα της Ινδίας, της οποίας η χαμογελαστή φωτογραφία στην κηδεία μιας 95χρονης έγινε viral, είπαν ότι, αντί να θρηνούν, αποχαιρετούν τους νεκρούς χαρούμενα. Είπαν επίσης ότι δεν ήταν ποτέ πρόθεσή τους η φωτογραφία να γίνει viral.\n\nΣτην εν λόγω φωτογραφία, περίπου 40 μέλη της οικογένειας φαίνονται συγκεντρωμένα γύρω από το φέρετρο της Mariyamma για μια «οικογενειακή φωτογραφία», χαμογελώντας. Η γυναίκα πέθανε στις 17 Αυγούστου, σύμφωνα με δημοσίευμα των Τάιμς της Ινδίας.\n\nΉταν κατάκοιτη επί έναν χρόνο λόγω της ηλικίας της και προβλημάτων υγείας. Η φωτογραφία προκάλεσε συζητήσεις στα μέσα κοινωνικής δικτύωσης, με κάποιους να επικρίνουν τα μέλη της οικογένειας επειδή φαινόνταν να χαίρονται στην κηδεία, ενώ άλλοι υποστήριξαν τη χειρονομία τους.\n\nΔείτε τη φωτογραφία από την κηδεία στην Ινδία:\n\n{https://twitter.com/StanlySebastia5/status/1561786255066558465}\n\nΗ Κεράλα είναι μία από τις 28 Ομόσπονδες Πολιτείες που συγκροτούν σήμερα την Ινδία. Βρίσκεται στο Νότιο-νοτιοδυτικό τμήμα της χώρας και η συνολική της έκταση είναι 38.863 τ. χλμ., ενώ ο πληθυσμός της περίπου 31.842.000. Πρωτεύουσά της είναι η Τιρουβανανταπουράμ, η πρώην Τριβαντρούμ.",
    "Ινδία: Άνδρας 102 ετών οργάνωσε ψεύτικο γάμο για να αποδείξει ότι είναι ακόμη ζωντανός [βίντεο]": "Ένας Ινδός, 102 ετών, προσέφυγε σε παράδοξη λύση για να αποδείξει ότι είναι ακόμη ζωντανός, ώστε να συνεχίσει να του χορηγείται η σύνταξή του.\n\nΓια να αποδείξει στις αρχές, που δεν του χορηγούσαν πλέον τη σύνταξή του, ότι παρά τα 102 χρόνια του είναι ζωντανός, ένας Ινδός εμφανίστηκε με άμαξα, γαμπριάτικο κοστούμι και μια μπάντα στην έδρα της τοπικής κυβέρνησης.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\n«Είμαι ζωντανός!», είπε ο Ντούλι Τσαντ. «Δεν λαμβάνω πλέον σύνταξη γήρατος από τον Μάρτιο, επειδή τα κυβερνητικά αρχεία λένε ότι είμαι νεκρός», πρόσθεσε. «Από τότε προσπαθώ μάταια να αποδείξω ότι ζω ακόμα».\n\nΟργάνωσε γαμήλια πομπή για να τραβήξει την προσοχή\n\nΟ κοινωνικός λειτουργός Ναβίν Τζαϊχίντ, που ήταν μεταξύ των δεκάδων προσκεκλημένων στον ψεύτικο γάμο του Τσαντ, είπε ότι είχε ακούσει να μιλούν για αυτήν την υπόθεση και αποφάσισε να βοηθήσει τον υπεραιωνόβιο. «Επικοινωνήσαμε με διάφορες κυβερνητικές υπηρεσίες και οργανώσαμε συνέντευξη Τύπου, χωρίς αποτέλεσμα. Τότε σκεφτήκαμε να οργανώσουμε μια γαμήλια πομπή, για να τραβήξουμε την προσοχή», εξήγησε.\n\nΟ Τζαϊχίντ είπε ότι του τηλεφώνησαν πολλοί άνθρωποι που έχουν βρεθεί σε παρόμοια κατάσταση αφότου κυκλοφόρησε στο διαδίκτυο το βίντεο με τον «γάμο» του Τσαντ.\n\nΔείτε βίντεο με τον 102χρονο Ινδό:",
    "Πούτιν: Τι σημαίνει η αλλαγή στάσης Κίνας και Ινδίας;": "Τις προηγούμενες μέρες η ατζέντα του Βλαντίμιρ Πούτιν ήταν γεμάτη καθώς συναντήθηκε με ηγέτες που συμμετείχαν στην πρόσφατη σύνοδο του Οργανισμού Συνεργασίας της Σαγκάης, στο Ουζμπεκιστάν. Στη διάρκεια των συναντήσεών του, που συνέπεσαν με τις οπισθοχωρήσεις των ρωσικών δυνάμεων λόγω της πίεσης των Ουκρανών στα ανατολικά, είδαμε δύο ηγέτες να αλλάζουν διακριτικά τον τόνο τους απέναντι στον Ρώσο ηγέτη και την «ειδική στρατιωτική» του επιχείρηση στην Ουκρανία.\n\nΟι δημόσιες νουθεσίες του Πούτιν από την Κίνα και την Ινδία για την εισβολή του στην Ουκρανία σηματοδοτούν μια αλλαγή στην παγκόσμια αντίληψη για τον πόλεμο, σημειώνουν οι Financial Times.\n\nΤι προηγήθηκε;\n\nΟ Ινδός πρωθυπουργός Ναρέντα Μόντι είπε στον Πούτιν ότι «η σημερινή εποχή δεν είναι εποχή πολέμου». Ο Ρώσος ηγέτης απάντησε στον ομόλογό του: «Θα κάνουμε ό,τι μπορούμε για να το σταματήσουμε αυτό το συντομότερο δυνατό», επικαλούμενος «ανησυχίες που εκφράζετε συνεχώς». Νωρίτερα ο Πούτιν, στη συνάντησή του με τον Κινέζο πρόεδρο, είχε αναγνωρίσει τις «ανησυχίες» του Σι Τζινπίνγκ για τον πόλεμο.\n\nΑυτές οι δηλώσεις αποτελούν τη μεγαλύτερη δημόσια αναγνώριση ότι υπάρχουν ανησυχίες από τις δύο μεγαλύτερες οικονομίες που αποφάσισαν να μην επιβάλλουν περιορισμούς στη Μόσχα για την εισβολή της στην Ουκρανία.\n\nΟι επικρίσεις του Ινδού πρωθυπουργού για τον Πούτιν και η αναγνώριση από τον Ρώσο ηγέτη των ανησυχιών που εξέφρασε ο Κινέζος πρόεδρος Σι Τζινπίνγκ την περασμένη εβδομάδα αποτελούν σημάδια δυσφορίας για τις κινήσεις της Μόσχας, δήλωσαν τρεις δυτικοί αξιωματούχοι. Τα σχόλια είναι «ένα γνήσιο και σαφές μήνυμα» ενόχλησης, σύμφωνα με ανώτερο ευρωπαίο αξιωματούχο, ο οποίος πρόσθεσε ότι η Ινδία και η Κίνα θα μπορούσαν να προσαρμόσουν τις ενέργειές τους τόσο προς τη Ρωσία όσο και προς τη Δύση.\n\nΣε άλλα σχόλια, ανώτερος ευρωπαίος υπουργός είπε στους FT ότι ερμήνευσαν τα σχόλια ως «πραγματική κριτική». «Ειδικά από τον Μόντι. Δεν νομίζω ότι του αρέσει αυτό... Ήταν πολύ καλύτερο να βρίσκεσαι σε μια θέση ασάφειας όπου μπορείς να είσαι φιλικός και με τις δύο πλευρές. Και να επωφεληθείς από το να είσαι φίλος και με τους δύο».\n\nΟι αναλυτές υπογραμμίζουν πάντως ότι ενώ το μήνυμα μπορεί να είναι σαφές, ούτε ο Σι ούτε ο Μόντι αναφέρθηκαν απευθείας στην Ουκρανία ούτε εξέφρασαν την υποστήριξή τους στο Κίεβο. Και οι δύο άλλωστε έχουν αυξήσει τις αγορές ρωσικών εξαγωγών ενέργειας και συνέχισαν τις συναλλαγές με τη Μόσχα από τότε που ξεκίνησε η εισβολή πριν από σχεδόν επτά μήνες. «Η δήλωση του Μόντι πέτυχε αυτό που ήθελε να πετύχει: να στείλει ένα μήνυμα στη Δύση ότι δεν στέκεται στο πλευρό του Πούτιν», δήλωσε ο Σουσάντ Σινγκ, ανώτερος συνεργάτης του Κέντρου Ερευνών Πολιτικής στο Νέο Δελχί.\n\nΟ Σινγκ σημείωσε επίσης ότι οι δηλώσεις του Μόντι δεν εγείρουν κανένα «επίμαχο ζήτημα» σχετικά με την κυριαρχία ή την εδαφική ακεραιότητα της Ουκρανίας, αλλά επικεντρώθηκαν σε ζητήματα σχετικά με τις επιπτώσεις του πολέμου σε τομείς όπως η επισιτιστική ασφάλεια, τα καύσιμα και οι προμήθειες λιπασμάτων.\n\nΑπό την άλλη, δυτικοί αξιωματούχοι ερμήνευσαν τις ανησυχίες του Μόντι και του Σι ως αμφισβήτηση της αφήγησης του Πούτιν ότι οι δυτικές κυρώσεις κατά της Ρωσίας ευθύνονται για τις οικονομικές επιπτώσεις από τον πόλεμο.\n\nΤα σχόλια υπογράμμισαν ότι ο Πούτιν «απομονώνεται περαιτέρω από τη διεθνή κοινότητα», δήλωσε την Παρασκευή ο Τζον Κίρμπι, ανώτατος εκπρόσωπος του Συμβουλίου Εθνικής Ασφαλείας των ΗΠΑ. «Ακόμη και χώρες που ήταν επιεικείς μαζί του αρχίζουν να αμφισβητούν τι κάνει στην Ουκρανία».\n\nΗ προφανής αποδοκιμασία της Κίνας και της Ινδίας αποτελεί πιθανό εμπόδιο στον στόχο του Πούτιν να εμβαθύνει τους δεσμούς με μη δυτικές χώρες, σημειώνουν οι FT. Μια εβδομάδα πριν από τη συνάντηση, ο Πούτιν σε ομιλία του είπε ότι χώρες όπως η Κίνα μπόρεσαν να αναπληρώσουν τις χαμένες εμπορικές συναλλαγές της Ρωσίας με την Ευρώπη.\n\n«Πέρα από την αλλαγή συντρόφων ή προσανατολισμού. Οραματίζεται αντίπαλα πολιτικά και οικονομικά μπλοκ», δήλωσε δυτικός διπλωμάτης στη Μόσχα. Αν και η Κίνα επωφελήθηκε από τις χαμηλές τιμές για να αυξήσει τις αγορές ρωσικών εμπορευμάτων, ο κίνδυνος δευτερογενών κυρώσεων από τις ΗΠΑ σημαίνει ότι οι εταιρείες της διστάζουν να καλύψουν το κενό που άφησαν οι κυρώσεις στον αμυντικό και τεχνολογικό τομέα της Ρωσίας. «Περίμεναν περισσότερα από την Κίνα», είπε ένας άλλος δυτικός διπλωμάτης στη Μόσχα. «Οι κινεζικές εταιρείες είτε έχουν υπόδειξη να μην είναι δραστήριες είτε χρειάζονται άδεια υψηλού επιπέδου για να το κάνουν».\n\nΣύμφωνα με το Κρεμλίνο πάντως η σχέση της Ρωσίας με την Κίνα παραμένει ισχυρή. Σε σχόλια που μεταδόθηκαν την Κυριακή, ο εκπρόσωπος του Πούτιν, Ντμίτρι Πεσκόφ, είπε στη ρωσική κρατική τηλεόραση ότι η Μόσχα και το Πεκίνο έχουν «απόλυτη συγγένεια στην προσέγγισή μας σε κάθε είδους προκλητικές ενέργειες που προέρχονται από τις Ηνωμένες Πολιτείες και το απαράδεκτο μιας τέτοιας καταστροφικής συμπεριφοράς». Ο Πεσκόφ αναγνώρισε ότι οι δυνητικές δευτερογενείς κυρώσεις της Δύσης είναι «περίπλοκοι παράγοντες» που έχουν «αρνητική επίδραση» στην εμβάθυνση των εμπορικών σχέσεων της Κίνας με τη Ρωσία, αλλά τόνισε ότι «δεν ήταν σε θέση να έχουν σημαντικό αποτέλεσμα, επειδή η γενική τάση είναι ακόμη προς εμβάνθυνση».\n\nnaftemporiki.gr",
    "GUARDIAN: ΓΙΑ ΠΟΣΟ ΑΚΟΜΑ ΘΑ ΣΤΗΡΙΖΟΥΝ ΤΟΝ ΠΟΥΤΙΝ ΚΙΝΑ, ΙΝΔΙΑ ΚΑΙ ΤΟΥΡΚΙΑ": "Τρεις χώρες έχουν δείξει ότι με τον έναν ή τον άλλο τρόπο είναι στο πλευρό της Ρωσίας. Για πόσο όμως μπορεί να συνεχιστεί αυτό;\n\nΤουρκία, Ινδία και Κίνα ανταποκρίνονται με ψυχραιμία στα προγραμματισμένα δημοψηφίσματα που ξεκίνησαν σε ουκρανικές περιοχές που ελέγχονται από ρωσόφωνους, αναφέρει ο Πάτρικ Γουίντουρ ανταποκριτής της βρετανικής εφημερίδας «Guardian» στη Νέα Υόρκη.\n\nΗ Τουρκία, η οποία βρίσκεται στο επίκεντρο της διαμεσολάβησης για την επίλυση της κρίσης μεταξύ Δύσης- Ρωσίας, εξέδωσε χθες μία ανακοίνωση εκφράζοντας την ανησυχία της για τις προσπάθειες διεξαγωγής μονομερών δημοψηφισμάτων σε ουκρανικά εδάφη.\n\n«Τέτοιο αθέμιτο τετελεσμένο γεγονός δεν θα αναγνωριστεί από τη διεθνή κοινότητα. Αντιθέτως, θα περιπλέξει τις προσπάθειες για αναζωογόνηση της διπλωματικής διαδικασίας και θα εντείνει την αστάθεια», ανέφερε εκπρόσωπος της κυβέρνησης της Άγκυρας. «Επαναλαμβάνουμε την ετοιμότητά μας να επεκτείνουμε όλη την απαραίτητη υποστήριξη για την επίλυση του συνεχιζόμενου πολέμου… μέσω ειρηνικών διαπραγματεύσεων», πρόσθεσε.\n\nΑπό το βήμα του ΟΗΕ στη Νέα Υόρκη, ο Τούρκος πρόεδρος, Ρετζέπ Ταγίπ Ερντογάν, δήλωσε ότι ανέκαθεν υποστήριζε την εδαφική ακεραιότητα της Ουκρανίας.\n\nΞάφνιασμα Ερντογάν από τη μερική επιστράτευση\n\nΟ Ερντογάν φάνηκε να ξαφνιάστηκε από την μερική επιστράτευση που κήρυξε ο Πούτιν την Τετάρτη, δεδομένου ότι σε συνέντευξή του στην αμερικανική δημόσια ΤV τη Δευτέρα είχε δηλώσει ότι είχε την εντύπωση πως ο Ρώσος ομόλογός του είχε τη διάθεση να κάνει παραχωρήσεις.\n\nΣε δηλώσεις του στο δίκτυο «PBS», ο Τούρκος πρόεδρος δήλωσε: «Δείχνει στην πραγματικότητα ότι είναι πρόθυμος να τελειώσει τον πόλεμο το συντομότερο δυνατό. Αυτή ήταν η εντύπωσή μου γιατί η πορεία των πραγμάτων είναι αρκετά προβληματική».\n\nΑν και η Τουρκία δεν πρόκειται ποτέ να αποκοπεί οικονομικά από τη Ρωσία, το «business as usual» έχει τελειώσει, σχολιάζει ο αρθρογράφος της εφημερίδας.\n\nΔεν είναι ώρα για πόλεμο, λέει ο πρωθυπουργός της Ινδίας\n\nΑπό την πλευρά του, ο πρωθυπουργός της Ινδίας, Ναρέντρα Μόντι, είπε στον Πούτιν κατάμουτρα ότι δεν είναι ώρα για πόλεμο, τον οποίο ο Γάλλος πρόεδρος, Εμανουέλ Μακρόν, επαίνεσε αυτή την εβδομάδα.\n\nΤην ίδια ώρα, ο υπουργός Εξωτερικών της Ινδίας, S. Jaishankar, αναφέρθηκε στον πόλεμο της Ουκρανίας, σε ομιλία του στο Πανεπιστήμιο Columbia αυτή την εβδομάδα, και τόνισε ότι η χώρα του έχει επανεκτιμήσει τη στάση της απέναντι στις ΗΠΑ. «Καταβάλαμε πολλή προσπάθεια για να σφυρηλατήσουμε μια διαφορετική σχέση με τις ΗΠΑ», τόνισε.\n\nΑυτό αντικατοπτρίζεται στην προσέγγιση της Ινδίας απέναντι στον πόλεμο της Ουκρανίας, έχοντας καταδικάσει τα εγκλήματα πολέμου που διαπράχθηκαν στην Μπούτσα ενώ ψήφισε υπέρ του Ουκρανού προέδρου, Βολοντίμιρ Ζελένσκι, να του επιτραπεί να μιλήσει στο Συμβούλιο Ασφαλείας του ΟΗΕ μέσω βιντεοκλήσης.\n\nΑντιφατικές δηλώσεις από τους αξιωματούχους της Κίνας\n\nΤέλος, η Κίνα είναι πιο σκληρό «καρύδι» και οι λακωνικές δηλώσεις των αξιωματούχων της επιδέχονται αντιφατικών ερμηνειών.\n\nΜπορεί να εξακολουθεί να πιστεύει ότι η συμμαχία της με τη Ρωσία είναι απαραίτητη για να κρατήσει υπό έλεγχο την Ουάσιγκτον, αλλά οι δηλώσεις του εκπροσώπου του κινεζικού υπουργείου Εξωτερικών αυτή την εβδομάδα, με δυσκολία ενέκριναν το «στοίχημα» του Πούτιν.\n\nΣτο μεταξύ, πρώην υπουργός Εξωτερικών της Βρετανίας, υπό καθεστώς ανωνυμίας, υποστήριξε ότι η Ρωσία έχει διατηρήσει στενούς δεσμούς με χώρες σε όλο τον κόσμο, με συμμάχους που εξακολουθούν να είναι πρόθυμοι να απωθήσουν τη Δύση και να βρουν λόγους για να δικαιολογήσουν τις ενέργειες της Μόσχας.\n\nΣχετικά με το ουδέτερο στρατόπεδο, η ίδια πηγή υποστήριξε: «Είναι σαφές τώρα ότι η Ρωσία δεν μπορεί να κερδίσει, αλλά προφανώς αυτό δεν είναι το ίδιο με την ήττα».",
    "Στροφή στην πυρηνική ενέργεια για την Ιαπωνία και την Ινδία": "Προκειμένου να περιορίσει τις ακριβές εισαγωγές ενέργειας, η Ιαπωνία θα θέσει σταδιακά σε λειτουργία 17 από τους 33 αντιδραστήρες της. Φωτ. Shutterstock\n\nΑκόμη και η Ιαπωνία, που μόλις πριν από 11 χρόνια γνώρισε τον τρόμο του ατυχήματος στον πυρηνικό σταθμό της Φουκουσίμα, υποκύπτει τώρα στο δέλεαρ της πυρηνικής ενέργειας.\n\nΟ φόβος των διακοπών στην ηλεκτροδότηση και η ανάγκη να περιορίσει τις εισαγωγές ενέργειας εξωθούν τη νησιωτική χώρα με το τραυματικό παρελθόν όχι μόνο να επαναλειτουργήσει αδρανείς πυρηνικούς αντιδραστήρες αλλά και να αναπτύξει νέες μονάδες που θα λειτουργούν με τις τεχνολογίες νέας γενιάς. Στα σχέδια της κυβέρνησης αναφέρθηκε χθες ο πρωθυπουργός Φούμιο Κισίντα, και μάλιστα στο πλαίσιο συνάντησης του υπουργικού συμβουλίου με αντικείμενο τον «πράσινο μετασχηματισμό της οικονομίας».\n\nΟπως τόνισε, η κυβέρνηση μελετάει την ανάπτυξη και κατασκευή νέων αντιδραστήρων ώστε να αποφευχθούν οι πιέσεις στο δίκτυο ηλεκτροδότησης της χώρας που έφτασε στα όριά του και παρουσίασε προβλήματα εξαιτίας της αυξημένης ζήτησης στη διάρκεια του καλοκαιριού. Προσέθεσε πως για να περιορίσει η χώρα την εξάρτησή της από τις εισαγωγές ενέργειας σχεδιάζει να επαναλειτουργήσει επτά αντιδραστήρες, αρχής γενομένης από το επόμενο καλοκαίρι. Αυτό σημαίνει ότι θα λειτουργούν και πάλι οι 17 από τους συνολικά 33 αντιδραστήρες της χώρας.\n\n«Η πυρηνική ενέργεια και οι ανανεώσιμες πηγές είναι αναγκαίες για να προχωρήσουμε στον πράσινο μετασχηματισμό της οικονομίας μας», τόνισε ο κ. Κισίντα, ο οποίος δεν παρέλειψε να επικαλεστεί την ενεργειακή κρίση και να επιρρίψει την ευθύνη στη Ρωσία που, όπως υπογράμμισε, «με την εισβολή της στην Ουκρανία άλλαξε την παγκόσμια κατάσταση σε ό,τι αφορά την ενέργεια».\n\nΗ είδηση οδήγησε σε άνοδο 10% τη μετοχή της μεγαλύτερης εταιρείας κοινής ωφελείας στη χώρα, της Tokyo Electric Power Co., που διαχειρίζεται μία από τις αδρανείς μονάδες πυρηνικής ενέργειας στην επαρχία Νιιγκάτα. Παράλληλα σημείωσε άνοδο 6,9% η μετοχή της Mitsubishi Heavy Industries, που κατασκευάζει αντιδραστήρες, και 5,5% η μετοχή της χαλυβουργίας Japan Steel Works.\n\nΗ Ινδία προχωράει στην ανάπτυξη δύο πυρηνικών αντιδραστήρων ισχύος 700 μεγαβάτ.\n\nΤην ίδια στιγμή κι ενώ πολλές χώρες ανά τον κόσμο βλέπουν στην πυρηνική ενέργεια τη διέξοδο από την ενεργειακή κρίση, η Ινδία αναπτύσσει και επεκτείνει τα πυρηνικά σχέδιά της. Η μεγαλύτερη εταιρεία παραγωγής ηλεκτρικής ενέργειας στη χώρα σχεδιάζει να αναπτύξει ακόμη ένα μεγάλο πυρηνικό σχέδιο μόλις λίγες εβδομάδες αφότου ανακοίνωσε ότι μπαίνει σε αυτόν τον τομέα.\n\nΣύμφωνα με πηγές προσκείμενες στις σχετικές συνομιλίες, κοινοπραξία του κρατικού μονοπωλίου της Ινδίας με την εταιρεία NTPC Ltd, η οποία χρησιμοποιεί σχεδόν αποκλειστικά άνθρακα για την παραγωγή και διάθεση ενέργειας στον ταχύτερο αυξανόμενο πληθυσμό του κόσμου, συνομιλεί με την κυβέρνηση για την ανάπτυξη δύο πυρηνικών αντιδραστήρων 700 μεγαβάτ στην κεντρική επαρχία της Μάντια Πραντές. Εχει προηγηθεί προ ημερών ανακοίνωση της NTPC ότι κάνει το ντεμπούτο της στην πυρηνική ενέργεια με δύο αντιδραστήρες στη βόρεια επαρχία της Χαριάνα.\n\nΜέχρι στιγμής, η Ινδία διαθέτει έξι γιγαβάτ πυρηνικής παραγωγικής δυνατότητας. Πρόκειται για τον μεγαλύτερο όγκο παραγωγικής δυνατότητας από πυρηνική ενέργεια μετά την Κίνα, η οποία, σύμφωνα με τη Διεθνή Υπηρεσία Ατομικής Ενέργειας, έχει αυτή τη στιγμή υπό κατασκευή σχεδόν τριπλάσια παραγωγική δυνατότητα από πυρηνική ενέργεια.\n\nΠηγή: Bloomberg",
    "Ινδία: Τρομακτικό ατύχημα σε λούνα παρκ - 16 τραυματίες από πτώση": "At least 16 hospitalized after an amusement ride accident in India.\n\n\n\npic.twitter.com/zLOeqKGQyB — Russian Market (@runews) September 4, 2022\n\nΚλείσιμο\n\nΣε εφιάλτη εξελίχθηκε η επίσκεψη σε λούνα παρκ για δεκάδες άτομα στην πόλη Μοχάλι στηνόταν ο πύργος στον οποίο ανέβηκαν έσπασε και έπεσε με δύναμη στο έδαφος.Σεπου έχουν καταγράψει αυτόπτες μάρτυρες φαίνεται η στιγμή τουεξαιτίας του οποίου τουλάχιστον 16 άτομα οδηγήθηκαν στο νοσοκομείο.Όπως φαίνεται στοη πτώση σημειώθηκε από ύψος περίπόυ 25 μέτρων.Τοπικά μέσα ενημέρωσης μεταδίδουν ότι αρκετοί από τους τραυματίες χτύπησαν στο κεφάλι και στον αυχένα. Κατά τις ίδιες πηγές υπάρχουν καταγγελίες για ελλιπή μέτρα ασφαλείας στο επίμαχο παιχνίδι.Μετά το ατύχημα στο σημείο έσπευσαν αστυνομικές δυνάμεις με τις τοπικές αρχές να έχουν ξεκινήσει έρευνα για τις συνθήκες κάτω από τις οποίες σημειώθηκε το ατύχημα.",
    "Τεράστιες εκπτώσεις στο πετρέλαιο προσφέρει σε Κίνα και Ινδία η Μόσχα μπας και ξεστοκάρει τα αποθέματά της": "FILE PHTO: Η Υπουργός Οικονομικών των ΗΠΑ Τζάνετ Γέλεν. EPA/STEPHANIE LECOCQ\n\n22/09/2022\n\nΗ επιβολή πλαφόν στο ρωσικό πετρέλαιο κάνει ήδη τη διαφορά, δήλωσε την Πέμπτη η υπουργός Οικονομικών των ΗΠΑ Τζάνετ Γέλεν, σημειώνοντας ότι η Ρωσία προσφέρει τώρα στην Κίνα και την Ινδία «τεράστιες εκπτώσεις» καθώς αναζητά νέες αγορές για το πετρέλαιο που παράγει.\n\nΤον Δεκέμβριο, η Ευρώπη θα σταματήσει το μεγαλύτερο μέρος των αγορών της από τα 3 εκατομμύρια βαρέλια ημερησίως, ασκώντας πρόσθετη πίεση στη Ρωσία να βρει νέους αγοραστές για το πετρέλαιο της, δήλωσε η Yellen σε συνέδριο που διοργανώθηκε από το περιοδικό «The Atlantic».\n\nΜε πληροφορίες από Reuters\n\nShare this: Twitter\n\nFacebook\n\n",
    "Ινδία: Αποκαλυπτήρια σήμερα για το πρώτο εγχώριας κατασκευής αεροπλανοφόρο": "Ινδία: Αποκαλυπτήρια σήμερα για το πρώτο εγχώριας κατασκευής αεροπλανοφόρο\n\nΈπειτα από συνολικά 13 χρόνια εργασιών, η Ινδία παρουσίασε σήμερα στο πλαίσιο τελετής στην πολιτεία Κεράλα το πρώτο στα χρονικά εγχώριας κατασκευής ινδικό αεροπλανοφόρο, ονόματι INS (Indian Naval Ship) Vikrant, το οποίο πλέον αναλαμβάνει ενεργό δράση.\n\nΟ λόγος για ένα πλοίο με κόστος περίπου 2,5 δισ. δολ., βάρους 45.000 τόνων και μήκους 262 μέτρων, πάνω στο οποίο χωρούν συνολικά 30 μαχητικά αεροσκάφη και ελικόπτερα.\n\n«Με το INS Vikrant, η Ινδία εντάχθηκε στη λίστα των χωρών που κατασκευάζουν τεράστια αεροπλανοφόρα κάνοντας χρήση εγχώριας τεχνολογίας» γεγονός που «έχει πλημμυρίσει τη χώρα με μια νέα αυτοπεποίθηση», δήλωσε από την πλευρά του σήμερα μέσα σε πανηγυρικό κλίμα ο Ινδός πρωθυπουργός Ναρέντρα Μόντι.\n\nΜε πληροφορίες από BBC\n\nΕιδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Μια γυναίκα–πρότυπο στην προεδρική καρέκλα της Ινδίας": "Η ζωή της Droupadi Murmu είναι η αντανάκλαση της νέας Ινδίας. Δεν είναι μόνο ένα σημάδι της ενδυνάμωσης των γυναικών, είναι επίσης οιωνός αναπτυξιακής σκέψης που καθοδηγείται από τη δύναμη των γυναικών. Η ζωή της είναι η έμπνευση για έναν συνεχή αγώνα, 75 χρόνια μετά την ανεξαρτησία της χώρας.\n\nΗ Droupadi Murmu, η οποία εξελέγη Πρόεδρος της Ινδίας στις 25 Ιουλίου 2022, αποτελεί παράδειγμα του αγώνα αυτού: διανόηση, ακρίβεια, σχολαστικότητα, λήψη αποφάσεων για την κοινωνία και αποτελεσματικότητα. Το ταξίδι από μια απομακρυσμένη δασική περιοχή στον προεδρικό θώκο ήταν απροσδόκητο.\n\nΟι ιστορίες του αγώνα της ζωής της, που ήρθαν στο φως της δημοσιότητας κατά την προεκλογική περίοδο, έχουν γίνει πλέον πηγή έμπνευσης για το έθνος. Η ίδια η Droupadi Murmu λέει, «Έχω τα πάντα στη ζωή. Ποτέ δεν ζήτησα καμία θέση».\n\nΤο να αποκτήσει στοιχειώδη εκπαίδευση ήταν σαν όνειρο για την Droupadi Murmu, η οποία ξεκίνησε το μακρύ και δύσκολο ταξίδι της ζωής της από ένα μικρό χωριό της Odisha στην ανατολική Ινδία. Παρά τις αντίξοες συνθήκες, έγινε η πρώτη κοπέλα στο χωριό της που σπούδασε σε κολέγιο, λαμβάνοντας πτυχίο Πολιτικών Επιστημών. Η άνοδός της από δημοτική σύμβουλος σε Πρόεδρο της Ινδίας συμβολίζει πλέον τη μεγάλη κληρονομιά της Ινδίας ως μητέρα της δημοκρατίας.\n\nΗ δημοκρατία αποτελεί κύριο χαρακτηριστικό της νέας Ινδίας. Μια γυναίκα που γεννήθηκε σε μια απομακρυσμένη περιοχή έφτασε στην υψηλότερη συνταγματική θέση της χώρας.\n\nΣτην ομιλία της μετά την ορκωμοσία της ως Προέδρου, η Murmu συνόψισε τα επιτεύγματα του έθνους με αυτόν τον τρόπο: «Το να φτάσω στο αξίωμα της Προέδρου δεν είναι το προσωπικό μου επίτευγμα, είναι το επίτευγμα κάθε φτωχού ανθρώπου στην Ινδία. Η εκλογή μου είναι απόδειξη ότι οι φτωχοί μπορούν να ονειρεύονται και να κάνουν τα όνειρά τους πραγματικότητα. Και είναι μεγάλη ικανοποίηση για μένα που εκείνοι που στερήθηκαν για αιώνες, που ήταν μακριά από τα οφέλη της ανάπτυξης, οι φτωχοί, οι καταπιεσμένοι, οι καταδικασμένοι στην ανέχεια, οι περιθωριοποιημένοι, οι άνθρωποι των φυλών να βλέπουν την αντανάκλασή τους σε μένα. Αυτή η εκλογή μου περιλαμβάνει τις ευλογίες των φτωχών της χώρας, μια ματιά στα όνειρα και τις δυνατότητες εκατομμυρίων Ινδών γυναικών και κοριτσιών. Σε αυτήν την εκλογή μου, περιλαμβάνεται και το θάρρος της σημερινής νεολαίας της χώρας να βαδίσει σε νέα μονοπάτια έξω από παλιά αυλάκια. Σήμερα, νιώθω περήφανη που ηγούμαι μιας τόσο προοδευτικής Ινδίας».\n\nΔεν θα μπορούσε να υπάρξει καλύτερο παράδειγμα της αποφασιστικότητας του πρωθυπουργού Narendra Modi για ευημερία και αλλαγή από την εκλογή γυναίκας προέδρου από τη φυλετική κοινότητα για πρώτη φορά στην ιστορία της χώρας.\n\nΜε συλλογική σκέψη και τη συστηματική προσέγγιση της κυβέρνησης, έχουν γίνει βήματα τα τελευταία χρόνια για την ενδυνάμωση των γυναικών, την ευημερία των φυλών και την αειφόρα οικονομική ανάπτυξη.",
    "Οργή στην Ινδία: Άνδρας πυρπόλησε κορίτσι επειδή αρνήθηκε να τον παντρευτεί": "Κύμα οργής έχει ξεσπάσει την Ινδία, καθώς ένας άνδρας πυρπόλησε και σκότωσε ένα κορίτσι καθώς απέρριψε γάμου που της έκανε.\n\nΟμάδες σκληροπυρηνικών Ινδουιστών ζητούν τον θάνατο του κατηγορουμένου, έναν μουσουλμάνο που η αστυνομία είπε ότι ζούσε στην ίδια τοποθεσία με το θύμα, ανατολική πολιτεία Jharkhand.\n\nΗ αστυνομία είπε ότι ο άνδρας έριξε κηροζίνη στο θύμα, την Ανκίτα, από το παράθυρο του σπιτιού της, όταν κοιμόταν την περασμένη Τρίτη, και στη συνέχεια έβαλε φωτιά.\n\nΤο κορίτσι πέθανε στο νοσοκομείο από σοβαρά εγκαύματα την Κυριακή.\n\nΟ κατηγορούμενος και ένας συνεργός του συνελήφησαν.\n\nΤο Παγκόσμιο Συμβούλιο Ινδουιστών, δήλωσε πως η πλειοψηφία των Ινδουιστών θα βγει στους δρόμους σε ένδειξη διαμαρτυρίας εάν δεν ληφθούν τα κατάλληλα μέτρα.\n\nΟι περιφερειακές αρχές έχουν περιορίσει την κυκλοφορία για να αποτρέψουν τυχόν επεισόδια.",
    "Το Mud House στην Ινδία είναι ένα πρότυπο παραδοσιακής κατοικίας που βασίζεται στον sustainable σχεδιασμό": "Η ιδρύτρια του ketch Design Studio, Shipra Singhania Sanghi, είναι παθιασμένη με την αναπόληση ιστοριών και παραδοσιακών τεχνών της χώρας της, και η τελευταία της δημιουργία, το Mud House, αποτελεί έκφραση αυτής της γοητείας. Βρίσκεται στο Alwar του Rajasthan, όπου εδρεύει το ανερχόμενο γραφείο της, ενώ, το έργο βιώσιμης αρχιτεκτονικής σχεδιάστηκε για να «γεφυρώσει» το παρελθόν, το παρόν και το μέλλον μέσα σε έναν εξαιρετικά επιμελημένο, ενιαίο οικιακό χώρο.\n\nΗ δομή βρίσκεται στην καρδιά τεσσάρων στρεμμάτων ενός αγροκτήματος εμπνευσμένου από την περμακουλτούρα, την λεγόμενη αεικαλλιέργεια στην ύπαιθρο, λίγο έξω από το Alwar. Χρησιμοποιώντας τεχνικές που έχουν αντέξει στον χρόνο και χρησιμοποιούνται από τους παραδοσιακούς οικοδόμους της περιοχής, το studio δημιούργησε μία εξέχουσα κατοικία από λάσπη, πέτρα και ψηλά άγρια χόρτα που σε συνδυασμό έδεσαν την οροφή. Αυτά τα υλικά βοηθούν το σπίτι να παραμείνει φυσικά δροσερό μέσω του εξαερισμού και της μόνωσης κατά τους ζεστούς μήνες στην περιοχή. Ταυτόχρονα, ο σχεδιασμός παρέχει αρκετούς εξωτερικούς χώρους, τόσο στο επίπεδο του εδάφους όσο και σε μια βεράντα στην οροφή, για να λειτουργούν ως «ηλιοπαγίδες» κατά τη διάρκεια των ψυχρότερων περιόδων του έτους.\n\n«Οι τοίχοι κατασκευάζονται με πατητή γη χρησιμοποιώντας λάσπη από την περιοχή αναμεμειγμένη με φυσικά συνδετικά υλικά, όπως ασβέστη και σπόρους τριγωνέλλας», εξηγεί η Singhania Sanghi. «Στο μείγμα προστέθηκαν επίσης, εδώδιμα όπως το jaggery και ένα δημοφιλές ινδικό φαρμακευτικό φύλλο, το neem, που λειτουργούν ως φυσικά εντομοαπωθητικά». Παράλληλα, το κονίαμα που χρησιμοποιείται για την πέτρινη τοιχοποιία είναι ένα απόβλητο προϊόν από τη χρήση κλιβάνων ασβέστη, που ονομάζεται bagra.\n\nΗ χαρακτηριστική πυραμιδοειδής οροφή του Mud House δημιουργεί έναν ευάερο κύριο χώρο διαβίωσης στο εσωτερικό του. Κάτω από αυτήν ξεδιπλώνεται ένας ανοιχτός χώρος καθιστικού, τραπεζαρίας και κουζίνας. Μια ποικιλία δεξιοτήτων κατασκευής από τοπικούς τεχνίτες πραγματοποιήθηκε για να συνθέσει ένα interior που μοιάζει ζεστό και πολυεπίπεδο, ριζωμένο στην παράδοση, αλλά και σύγχρονο. Αυτό εκτείνεται από τα ξύλινα ντουλάπια μέχρι τη σκόνη τούβλου αναμεμειγμένη με ασβέστη, η οποία δίνει στους τοίχους την απόχρωση της σκουριάς, και το custom-made κρεβάτι khaat.\n\n\n\n«Καθ' όλη τη διάρκεια της οικοδομικής διαδικασίας, προσπαθήσαμε να εστιάσουμε στις τοπικές χειροποίητες τεχνικές και στα υλικά οικοδόμησης με την ίδια μορφή που χρησιμοποιούνταν πριν από εκατοντάδες χρόνια», λέει η σχεδιάστρια για τη διαδικασία που ακολούθησε για το Mud House. «Πολλές έρευνες και συζητήσεις με ηλικιωμένους μαστόρους βοήθησαν να αποκτήσουμε όλες τις γνώσεις που προς τη σωστή δημιουργία αυτής της κατοικίας. Είναι η προσπάθειά μας να φέρουμε την αρχιτεκτονική πιο κοντά στη Γη μέσω των υλικών και του βιώσιμου τρόπου ζωής της!»\n\nΑνακαλύψτε περισσότερες φωτογραφίες στη gallery!\n\n\n\nΠηγή: Wallpaper",
    "Ινδία: Συνελήφθη ο μεγαλύτερος κλέφτης αυτοκινήτων του κόσμου": "Χειροπέδες στον μεγαλύτερο κλέφτη αυτοκινήτων του κόσμου κατάφεραν να περάσουν οι αστυνομικοί του Δελχί της Ινδίας.\n\nΟ άνδρας που είχε γίνει ο φόβος και ο τρόμος για τους ιδιοκτήτες αυτοκινήτων στη δεύτερη μεγαλύτερη χώρα του πλανήτη, συνελήφθη έχοντας στο ενεργητικό του περισσότερες από 5.000 κλοπές.\n\nΣυγκεκριμένα, οι Αρχές συνέλαβαν τον 54χρονο Anil Chauhan, ο οποίος ξεκίνησε την παράνομη δράση του στο μακρινό 1998!\n\nCentral Distt Spl staff nabbed a criminal with 181 previous cases; a known smuggler of rhino horns, stole over 5000 vehicles from various parts of country. Was a Class I contractor in Assam govt. 6 desi pistols, 7 live cartridges,1 stolen car & bike recovered. #DelhiPoliceUpdates pic.twitter.com/WkrFuZSay3 — DCP Central Delhi (@DCPCentralDelhi) September 5, 2022\n\nΤαξίδευε με αεροπλάνο\n\nΌπως ανέφεραν οι Economic Times India, ο Anil Chauhan αναζητούσε ακριβά αυτοκίνητα σε κάθε περιοχή της χώρας, ενώ αξίζει να σημειωθεί πως ταξίδευε με αεροπλάνο για να… συναντήσει το επόμενο θύμα του.\n\nΣύμφωνα με τις Αρχές της Ινδίας, τα αυτοκίνητα που έκλεβε, τα πωλούσε στη συνέχεια στο βορειοανατολικό τμήμα της χώρας και στο Νεπάλ.\n\nΣημειώνεται ότι εκτός από τις κλοπές αυτοκινήτων, ο Anil Chauhan, ασχολείτο και με άλλες παράνομες δραστηριότητες, όπως το εμπόριο όπλων, αλλά και με το λαθρεμπόριο κεράτων ρινόκερου. Κατά το παρελθόν έχει εμπλακεί σε 181 παράνομες υποθέσεις, και έχει καταδικαστεί σε φυλάκιση πέντε ετών.\n\nΟ Chaucan καταζητούνταν από την αστυνομία για πολλούς μήνες, η οποία κατάφερε να τον συλλάβει την περασμένη Δευτέρα, μετά από εντατικοποίηση του επιχειρησιακού της έργου για την καταπολέμηση του φαινομένου του παράνομου εμπορίου όπλων που το τελευταίο διάστημα γνώριζε άνθιση στην Ινδία.\n\nΚατά τη σύλληψή του, οι αστυνομικές αρχές εντόπισαν ένα παράνομο πιστόλι, δύο φυσίγγια και μία κλεμμένη μοτοσικλέτα, ενώ μετά την ανάκρισή του εντοπίστηκε -μεταξύ άλλων- ένα ακόμα κλεμμένο ΙΧ.\n\nΟ Anil Chauhan κυκλοφορούσε συνεχώς με ακριβά –και διαφορετικά- αυτοκίνητα, υποδυόμενος τον επιχειρηματία για να περνά απαρατήρητος.",
    "«Ανησυχεί» τις ΗΠΑ πιθανή συμμετοχή της Ινδίας σε ρωσικές στρατιωτικές ασκήσεις": "Η αμερικανική κυβέρνηση δεν κρύβει την ανησυχία της για την πρόθεση της Ινδίας να συμμετάσχει σε στρατιωτικές ασκήσεις που διοργανώνει η Ρωσία , δήλωσε σήμερα, Τρίτη, η εκπρόσωπος του Λευκού Οίκου Καρίν Ζαν-Πιερ.\n\nΤον προηγούμενο μήνα η Μόσχα είχε προαναγγείλει τη διεξαγωγή στρατιωτικών ασκήσεων με την ονομασία Vostok (Ανατολή) από τις 30 Αυγούστου έως τις 5 Σεπτεμβρίου, εν μέσω του πολέμου στην Ουκρανία.\n\nΣύμφωνα με το κινεζικό υπουργείο Άμυνας, στις ασκήσεις αναμένεται να λάβουν μέρος στρατεύματα από τη Ρωσία, την Κίνα, την Ινδία, τη Λευκορωσία, τη Μογγολία, το Τατζικιστάν και άλλες χώρες.\n\nΕρωτηθείσα σχετικά με τη συμμετοχή ενόπλων δυνάμεων από την Ινδία, η Καρίν Ζαν-Πιερ δήλωσε σε δημοσιογράφους -που συνόδευαν τον Αμερικανό πρόεδρο Τζο Μπάιντεν στο ταξίδι του στην Πενσιλβάνια- ότι οι Ηνωμένες Πολιτείες ανησυχούν για τη συμμετοχή οποιασδήποτε χώρας σε στρατιωτικές ασκήσεις με τη Ρωσία ενώ συνεχίζεται η ρωσική εισβολή στην Ουκρανία.\n\nΣτρατιωτικοί από πολλές χώρες, μεταξύ των οποίων και η Κίνα, έχουν αρχίσει να φτάνουν στη Ρωσία για τη διεξαγωγή των κοινών γυμνασίων, εν μέσω έντασης μεταξύ της Δύσης από τη μία πλευρά και της Μόσχας και του Πεκίνου από την άλλη.\n\nΗ Ουάσινγκτον ανησυχεί για το ενδεχόμενο της περαιτέρω προσέγγισης της Κίνας με τη Ρωσία, δύο χώρες που έχουν ήδη στενούς δεσμούς σε ό,τι αφορά την άμυνα, εκτιμώντας ότι κάτι τέτοιο θα θέσει σε κίνδυνο την παγκόσμια ασφάλεια.\n\n«Μονάδες ξένων στρατιωτών που συμμετέχουν στα γυμνάσια Vostok-2022 έφτασαν στον χώρο εκπαίδευσης Σεργκεϊέφσκι του Κράι Πριμόρσκι (της ρωσικής Άπω Ανατολής) και άρχισαν να προετοιμάζονται και να λαμβάνουν τον εξοπλισμό και τα όπλα τους», ανακοίνωσε τη Δευτέρα το ρωσικό υπουργείο Άμυνας.\n\nΣυνολικά «περισσότεροι από 50.000 στρατιωτικοί, περισσότερα από 5.000 όπλα και στρατιωτικός εξοπλισμός, ανάμεσά τους 140 αεροσκάφη και 60 πολεμικά πλοία και πλοία γενικής υποστήριξης» θα κινητοποιηθούν, ανέφερε στην ανακοίνωσή του.",
    "Ινδία: Διαμαρτυρία για την απελευθέρωση βιαστών": "Χιλιάδες άνθρωποι διαδήλωσαν το Σάββατο σε διάφορα μέρη της Ινδίας για να διαμαρτυρηθούν για την πρόσφατη κυβερνητική απόφαση να απελευθερωθούν 11 άνδρες που είχαν καταδικαστεί σε ισόβια για ομαδικό βιασμό μιας μουσουλμάνας κατά τη διάρκεια των θρησκευτικών ταραχών στη χώρα το 2002.\n\nΟι διαδηλωτές στην πρωτεύουσα της χώρας, το Νέο Δελχί, φώναξαν συνθήματα και ζήτησαν από την κυβέρνηση στη δυτική πολιτεία Γκουτζαράτ να ακυρώσει την απόφαση. Τραγούδησαν επίσης τραγούδια αλληλεγγύης προς το θύμα.",
    "Απροσδόκητη φιλία: Πώς ένας 23χρονος από την Ινδία έγινε ο «κολλητός» του Elon Musk": "Πώς γίνεσαι φίλος με τον πλουσιότερο άνθρωπο της γης; Στην περίπτωση του 23χρονου Pranay Pathole από την πόλη Πούνε της Ινδίας, χρειάστηκε απλά ένα tweet.\n\nΑκούγεται πολύ καλό για να είναι αληθινό, όμως αυτός ο νεαρός προγραμματιστής από την Ινδία είναι ένας από τους πολύ λίγους ανθρώπους στον πλανήτη που μπορεί να καυχηθεί ότι έχει ειλικρινείς συνομιλίες με τον πλουσιότερο άνθρωπο του κόσμου. Ο Pathole έχει ανταλλάξει εκατοντάδες tweets και προσωπικά μηνύματα με τον Elon Musk τα τελευταία χρόνια. Όταν δεν μιλάνε για τον αποικισμό του Άρη, ο 51χρονος Musk δίνει στον νεαρό φίλο του συμβουλές για τη ζωή του.\n\nΠρο ημερών, ο Pathole κατάφερε επιτέλους να συναντήσει τον διαδικτυακό του φίλο στο Gigafactory της Tesla στο Τέξας, καθώς ταξίδεψε στις ΗΠΑ για να ξεκινήσει το μεταπτυχιακό του.\n\nIt was so great meeting you @elonmusk at the Gigafactory Texas. Never seen such a humble and down-to-earth person. You’re an inspiration to the millions 💕 pic.twitter.com/TDthgWlOEV — Pranay Pathole (@PPathole) August 22, 2022\n\n«Ήταν τόσο υπέροχο που σε γνώρισα, Elon Musk, στο Gigafactory του Τέξας. Δεν έχω δει ποτέ έναν τόσο ταπεινό και προσγειωμένο άνθρωπο. Είσαι μία έμπνευση για εκατομμύρια», έγραψε στο Twitter, ποστάροντας μία φωτογραφία τους.\n\nΑυτή η απίθανη φιλία ξεκίνησε με ένα tweet το 2018, όταν ο Pathole, που ήταν τότε 19 ετών, επεσήμανε ένα ελάττωμα στους υαλοκαθαριστήρες των Tesla. «Θα διορθωθεί στην επόμενη έκδοση», του απάντησε ο Musk στο Twitter.\n\nΌπως θα περίμενε κανείς, ο Pathole έμεινε έκπληκτος. «Έκανα πολλά screenshots και απλά δεν ήθελα να τελειώσει η μέρα», θυμάται. Η οικογένειά του μάλιστα το γιόρτασε βγαίνοντας για ένα ξεχωριστό δείπνο εκείνο το βράδυ. Από τότε, ο Pathole και ο Musk μιλούν τακτικά στο Twitter, άλλοτε με tweets και άλλοτε με απευθείας μηνύματα.\n\nΑπό τις δημόσιες αναρτήσεις του Musk στο Twitter από το 2020, φαίνεται ότι οι δυο τους ανταλλάσσουν tweets κατά μέσο όρο μία φορά κάθε δύο ημέρες. Αυτό σημαίνει ότι ο λογαριασμός του Pathole είναι ένας από τους ελάχιστους στους οποίους απαντά συχνά ο CEO της Tesla.\n\nΧάρη σε αυτή τη σχέση του με τον Musk, ο Pathole έχει κερδίσει και ο ίδιος περίπου 185.000 followers.\n\nΌμως, ο Ινδός δεν θέλει να εκμεταλλευτεί τη φιλία του με τον πλουσιότερο άνθρωπο στον κόσμο. Μετά από το πτυχίο του στο Πανεπιστήμιο του Τέξας στο Ντάλας, θέλει να εργαστεί σε μια αμερικανική εταιρεία. «Θέλω να βρω δουλειά στην Tesla με δική μου αξία. Δεν είναι ότι ζητάω χάρες. Θα ήταν καλό αν μπορούσα να κάνω μία συνέντευξη για δουλειά μαζί του», λέει.\n\nmoneyreview.gr\n\nΔιαβάστε επίσης:\n\nΗ χειρότερη επενδυτική γκάφα: Του φάνηκε «λίγο τρελός» ο Elon Musk – Τελικά το μετάνιωσε\n\nΟ Elon Musk μας τρολάρει όλους: Τα 10+1 πιο εξωφρενικά tweets του\n\nΟ παρεξηγημένος Elon Musk: Τι λένε για τον πλουσιότερο άνθρωπο της γης αυτοί που τον γνωρίζουν\n\nΑκολουθήστε το Money Review στο Google News",
    "Honda – Η δίτροχη ηλεκτρική επέλαση ξεκινάει από την Ινδία και με... scooter": "Η Ινδία ομολογουμένως φημίζεται για το δίτροχο κυκλοφοριακό χάος των δρόμων της που χαρακτηρίζεται από θάλασσες λογής-λογής scooter και μοτοποδηλάτων. Το πλέον πρόσφορο αγοραστικά δηλαδή έδαφος για τα ηλεκτρικά πλάνα των Ιαπώνων.\n\nΣτο ινδικό περιοδικό Car and Bike, ο Atsushi Ogata, πρόεδρος και διευθύνων σύμβουλος της Honda Motorcycles και Scooters της Ινδίας, τόνισε ότι η εταιρεία έχει σχέδια να κυκλοφορήσει οχήματα όπως ηλεκτρικό ποδήλατο, ηλεκτρικό μοτοποδήλατο και ηλεκτρικό scooter.\n\nΠιο συγκεκριμένα, η Honda βλέπει τις μεγαλύτερες δυνατότητες στον τομέα των ηλεκτρικών μοτοποδηλάτων, που όταν μεταφράζεται σε κινητήρες εσωτερικής καύσης, ισοδυναμεί με τη γκάμα των commuter στα 100-125 κ.εκ. Στην πραγματικότητα, η έκθεση του Car and Bike αναφέρει ότι η Honda σχεδιάζει να λανσάρει ένα ηλεκτρικό μοτοποδήλατο στην ινδική αγορά ήδη από τον Απρίλιο του 2023.\n\nΚάτι αναμενόμενο καθώς η Honda είχε μεγάλα σχέδια για την ινδική αγορά όσον αφορά τα ηλεκτρικά οχήματα, τα οποία έχουν αρχίσει να πραγματοποιούνται. Περιττό να πούμε ότι εάν η Honda κυκλοφορήσει ένα ηλεκτρικό scooter σε προσιτή τιμή και με εντυπωσιακές προδιαγραφές, πολλά αντίστοιχα scooter θα έχουν σίγουρα σκληρό ανταγωνισμό.\n\nΤούτου λεχθέντος, η Honda κατά τα ινδικά λεγόμενα έχει επίσης μια ηλεκτρική μοτοσυκλέτα στα σκαριά, την οποία ελπίζει να κυκλοφορήσει μετά το επερχόμενο ηλεκτρικό της scooter. Ομοίως, στην Κίνα, η Honda κυκλοφόρησε προηγουμένως το ηλεκτρικό σκούτερ U-GO, ίσως το συγκεκριμένο μοντέλο της Ινδίας να έχει ένα ή δύο κοινά σημεία με αυτό."
}