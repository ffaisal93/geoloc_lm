{
    "Η Τουρκία θα πουλήσει drone Bayraktar σε Ιαπωνία, Ινδονησία και Μαλαισία": "Η Τουρκία βλέπει μεγάλες δυνατότητες στην εμβάθυνση των αμυντικών της δεσμών με την Ιαπωνία και ελπίζει ότι οι τουρκικές εταιρείες θα μπορέσουν να πουλήσουν οπλισμένα μη επανδρωμένα αεροσκάφη στη χώρα, δήλωσε ο υπουργός Εξωτερικών Μεβλούτ Τσαβούσογλου, σε δημοσιογράφους στο Τόκιο τη Δευτέρα.\n\nΣε συνέντευξη Τύπου στην Εθνική Λέσχη Τύπου της Ιαπωνίας, ο Τσαβούσογλου είπε ότι τα τουρκικής κατασκευής οπλισμένα και άοπλα drones είναι από τα καλύτερα στον κόσμο. \"Ήταν τουρκικά οπλισμένα drones που απέτρεψαν τη λιβυκή εισβολή στην Τρίπολη\", έδωσε ως παράδειγμα.\n\n\"Πολλές ασιατικές χώρες, ιδιαίτερα η Μαλαισία και η Ινδονησία, δείχνουν μεγάλο ενδιαφέρον για τα προϊόντα της αμυντικής βιομηχανίας μας. Συμφωνίες υπογράφονται\", δήλωσε ο Τούρκος υπουργός Εξωτερικών.\n\n\"Θα ικανοποιούσαμε με μεγάλη χαρά την ανάγκη της Ιαπωνίας για drones\", πρόσθεσε ο υπουργός, σε μια επίσκεψη εκεί για να παραστεί στην κηδεία του πρώην πρωθυπουργού Σίνζο Άμπε.\n\nΠέτρος Κράνιας",
    "Σουμάτρα – Ινδονησία: Σεισμός 6,1 ρίχτερ κοντά στη βόρεια ακτή": "Όλες οι Ειδήσεις από την Ελλάδα και τον Κόσμο, στο ertnews.gr\n\nΔιάβασε όλες τις ειδήσεις μας στο Google\n\nΚάνε like στη σελίδα μας στο Facebook\n\nΑκολούθησε μας στο Twitter\n\nΚάνε εγγραφή στο κανάλι μας στο Youtube\n\nΠροσοχή! Επιτρέπεται η αναδημοσίευση των πληροφοριών του παραπάνω άρθρου (όχι αυτολεξεί) ή μέρους αυτών μόνο αν:\n\n– Αναφέρεται ως πηγή το ertnews.gr στο σημείο όπου γίνεται η αναφορά.\n\n– Στο τέλος του άρθρου ως Πηγή\n\n– Σε ένα από τα δύο σημεία να υπάρχει ενεργός σύνδεσμος",
    "Ινδονησία: Αύξησε τα επιτόκια περισσότερο από ό,τι αναμενόταν": "Η κεντρική τράπεζα της Ινδονησίας αύξησε τα επιτόκια περισσότερο από ό,τι αναμενόταν καθώς προσπαθεί να καταπολεμήσει τον πληθωρισμό, μετά από την αύξηση των καυσίμων από την κυβέρνηση στις αρχές του μήνα.\n\nΗ Bank Indonesia αύξησε το επιτόκιο αντίστροφης επαναγοράς επτά ημερών κατά 50 μονάδες βάσης, σ 4,25%.. Η πλειονότητα των οικονομολόγων ανέμεναν αύξηση κατά 25 μονάδες βάσης, ενώ μόλις τρεις ανέμεναν αύξηση κατά 50 ή και περισσότερες μονάδες βάσης.\n\nΗ τράπεζα επίσης αύξησε τα επιτόκια διευκόλυνσης καταθέσεων μιας ημέρας και διευκόλυνσης δανεισμού κατά το ίδιο ποσό σε 3,50% και 5% αντιστοίχως.\n\nΗ απόφαση για τα επιτόκια έρχεται καθώς η κυβέρνηση αύξησε τις τιμές των καυσίμων κατά 30% στις αρχές του μήνα.\n\nΤον Αύγουστο, η κεντρική τράπεζα της Ινδονησίας αύξησε τα επιτόκια για πρώτη φορά από το 2018 καθώς ο πληθωρισμός κυμαίνεται κοντά στα υψηλότερα επίπεδα των τελευταίων επτά ετών.\n\nΟ πληθωρισμός υποχώρησε περισσότερο από ό,τι αναμενόταν τον Αύγουστο, αλλά στο 4,69% ήταν υψηλότερα από τον στόχο για 2%-4% για τρίτο συνεχόμενο μήνα.",
    "Ινδονησία: Η Τζακάρτα εξετάζει το ενδεχόμενο να αγοράσει ρωσικό πετρέλαιο": "Κλείσιμο\n\nΟ πρόεδρος τηςΤζόκο Ουιντόντο, εξετάζει το ενδεχόμενο να αγοράσει ρωσικόγια να αντισταθμίσει τον οικονομικό αντίκτυπο από την άνοδο του ενεργειακού κόστους, ακολουθώντας το παράδειγμα άλλων χωρών όπως η Ινδία και η Κίνα.«Πάντα εξετάζουμε όλες τις επιλογές. Εάν υπάρχει κάποια χώρα και μας προσφέρει καλύτερη τιμή, φυσικά», δήλωσε ο Ουιντόντο σε συνέντευξη που παραχώρησε στους Financial Times, ερωτηθείς για το ενδεχόμενο η Ινδονησία να αγοράσει πετρέλαιο από τη",
    "Ινδονησία: Επτά νεκροί σε χρυσωρυχείο που θάφτηκε από κατολίσθηση": "Περίπου 20 εργάτες βρίσκονταν στις στοές του ορυχείου όταν σημειώθηκε η κατολίσθηση, το βράδυ της Πέμπτης\n\nΕπτά εργάτες σκοτώθηκαν και άλλοι πέντε τραυματίστηκαν σε χρυσωρυχείο του Δυτικού Καλιμαντάν, στην Ινδονησία, ύστερα από κατολίσθηση που σημειώθηκε στην περιοχή. Η τύχη άλλων οκτώ ανθρώπων που εγκλωβίστηκαν στις στοές αγνοείται, σύμφωνα με αξιωματούχο των υπηρεσιών έρευνας και διάσωσης στο ορυχείο.\n\nΠερίπου 20 εργάτες βρίσκονταν στις στοές του ορυχείου όταν σημειώθηκε η κατολίσθηση, το βράδυ της Πέμπτης. Οι αρχές ενημερώθηκαν 24 ώρες αργότερα, σύμφωνα με τον επικεφαλής της επιχείρησης διάσωσης Έρικ Σουμπαριάντο. \"Λάβαμε τις πληροφορίες το βράδυ της Παρασκευής και στείλαμε αμέσως διασώστες στο σημείο\", δήλωσε στο πρακτορείο Xinhua.\n\nΗ επιχείρηση έρευνας και διάσωσης είναι, σύμφωνα με τον Σουμπαριάντο, εξαιρετικά δύσκολη λόγω της μορφολογίας του εδάφους σε συνδυασμό με την κατολίσθηση που προκάλεσαν οι ισχυρές βροχοπτώσεις των τελευταίων ημερών. Στρατιώτες και χωρικοί συνδράμουν στην επιχείρηση, καθώς όσο περνούν οι ώρες εξανεμίζονται οι ελπίδες να βρεθούν ζωντανοί οι άτυχοι εργάτες.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "«Σκηνές αποκάλυψης» στην Ινδονησία - Διαφημιστική καμπάνια με ζόμπι στα μέσα μεταφοράς - Δείτε φωτογραφίες": "Οι σταθμοί τρένου της Τζακάρτα γέμισαν με ηθοποιούς ντυμένους ζόμπι ώστε να προωθήσουν τη χρήση των μεσών μαζικής μεταφοράς\n\nΜια πρωτότυπη και λίγο... τρομακτική ιδέα είχαν στην Τζακάρτα της Ινδονησίας για να προωθήσουν τη χρήση των μεσών μαζικής μεταφοράς.\n\nΗ διοργανώτρια εκδηλώσεων Pandora Box έστησε ένα σκηνικό αποκάλυψης σε σταθμούς τρένου της πρωτεύουσας, βάζοντας ηθοποιούς να κυκλοφορούν σαν ζόμπι για τις ανάγκες της διαφημιστικής καμπάνιας.\n\nΔείτε τις φωτογραφίες:\n\nΠροηγούμενο Επόμενο\n\nΠηγή: skai.gr\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Ινδονησία: Ανακαλύφθηκε η αρχαιότερη ένδειξη ακρωτηριασμού ανθρώπινου ποδιού πριν από... 31.000 χρόνια": "Κλείσιμο\n\nΈνας ανθρώπινος σκελετός που βρέθηκε στη νήσο Βόρνεο τηςκαι χρονολογείται προ τουλάχιστον 31.000 ετών, από την εποχή μιας κοινωνίας κυνηγών-τροφοσυλλεκτών, φέρει στοτην αρχαιότερη στον κόσμο ένδειξη χειρουργικού ακρωτηριασμού. Η ανακάλυψη θέτει σε αμφισβήτηση την κυρίαρχη έως τώρα αντίληψη ότι τέτοιες ιατρικές πρακτικές αναδύθηκαν πολύ πιο πρόσφατα, σχεδόν παράλληλα με την εμφάνιση της γεωργίας πριν περίπου 10.000 χρόνια.Οι ερευνητές από την, με επικεφαλής τον Τιμ Μαλόνι του αυστραλιανού Πανεπιστημίου Γκρίφιθ, οι οποίοι έκαναν τη σχετική δημοσίευση στο επιστημονικό περιοδικό «Nature», ανέφεραν ότι το κάτω άκρο φαίνεται να έχει ακρωτηριαστεί σκοπίμως και ο ασθενής να έχει αναρρώσει. Αυτό δείχνει ότι εξελιγμένες χειρουργικές διαδικασίες λάμβαναν χώρα στην τροπική Ασία χιλιάδες χρόνια νωρίτερα από ό,τι είχε καταγραφεί μέχρι σήμερα.Προηγουμένως η αρχαιότερη διεθνώς γνωστή πολύπλοκη χειρουργική επέμβαση που είχε ανακαλυφθεί, αφορούσε ένανστη Γαλλία πριν, από τον οποίο είχε ακρωτηριασθεί το αριστερό χέρι.Οι ακρωτηριασμοί, καθώς και σημαντική τεχνική δεξιότητα. Πριν τις σύγχρονες κλινικές προόδους, όπως η αντισηψία, οι περισσότεροι άνθρωποι που ακρωτηριάζονταν, τελικά πέθαιναν από αιμορραγία και σηπτικό σοκ ή μετέπειτα μόλυνση.Οι ερευνητές ανέφεραν ότι στην περίπτωση του Βόρνεο η χειρουργική αποκοπή του κάτω μέρους του ποδιού πιθανώς έγινε όταν ακόμη το νεαρό άτομο ήταν παιδί. Ο νέος(κάτι που θεωρείται απρόσμενο από τους επιστήμονες για μια τόσο πρώιμη εποχή), εκτιμάται ότι περπατούσε στη συνέχεια με τη βοήθεια κάποιου υποστηρίγματος και έζησε έτσι για άλλα έξι έως εννέα χρόνια, προτού τελικά πεθάνει και ταφεί σεστο ασβεστολιθικό σπήλαιο Λιανγκ Τέμπο στην περιοχή του Ανατολικού Καλιμαντάν.Οι επιστήμονες πιστεύουν ότι όποιος -ή όποιοι- έκανε τον ακρωτηριασμό,, έτσι ώστε μπόρεσε να αποτρέψει τη μοιραία απώλεια αίματος και τη μόλυνση. Θεωρούν απίθανο ότι το κάτω άκρο αποκόπηκε από επίθεση ζώου ή ατύχημα, καθώς αυτά συνήθως προκαλούν συντριπτικά κατάγματα. Επίσης δεν φαίνεται ο ακρωτηριασμός να έγινε ως τιμωρία, καθώς ο νέος έλαβε τη δέουσα φροντίδα μετά την επέμβαση και κατά την κατοπινή ταφή του.Προκύπτει συνεπώς το συμπέρασμα, σύμφωνα με τον Γκρίφιθ, ότι μερικοί πρόγονοί μας στα τροπικά βροχοδάση της Ασίας είχαν αναπτύξει προχωρημένες ιατρικές γνώσεις και ικανότητες. Η γρήγορη επιδείνωση των μολύνσεων σε ένα τέτοιο ζεστό και υγρό περιβάλλον πιθανώς αποτέλεσε κίνητρο για την απόκτηση χρήσιμων γνώσεων, όπως η αντισηψία με τη βοήθεια της πλούσιας ποικιλίας βοτάνων και άλλων φυτών στο Βόρνεο. Στο ίδιο νησί έχουν βρεθεί και άλλαστο πρόσφατο παρελθόν, όπως απρόσμενα παλαιές",
    "Ινδονησία: Σεισμός 6,1 βαθμών στην Παπούα": "Σεισμική δόνηση 6,1 βαθμών έπληξε σήμερα την ινδονησιακή επαρχία Παπούα, ακολουθούμενη από δεύτερη, ισχύος 5,8 βαθμών, μερικά λεπτά αργότερα, ανακοίνωσε το αμερικανικό ινστιτούτο γεωλογικών μελετών (USGS).\n\nΟι δύο σεισμοί είχαν εστιακό βάθος 15 χιλιομέτρων και το επίκεντρο εντοπίστηκε περίπου 272 χιλιόμετρα από την πόλη Αμπεπούρα, κατά την ίδια πηγή.\n\nΤρίτη σεισμική δόνηση, 5,9 βαθμών, σημειώθηκε αργότερα στην ίδια ζώνη, σε βάθος 32 μέτρων.\n\nΔεν έχει αναφερθεί κανένα θύμα μέχρι στιγμής από τις αρχές, ούτε έχουν αναφερθεί σοβαρές υλικές ζημιές στις αρχές.\n\nΔεν θεωρείται πως υπάρχει κίνδυνος να χτυπήσει τσουνάμι, διαβεβαίωσε η ινδονησιακή υπηρεσία μετεωρολογίας, κλιματολογίας και γεωφυσικής (BKMG), που υπολόγισε ότι ο κύριος σεισμός είχε μέγεθος 6,0 βαθμών.\n\nΤο Ευρωμεσογειακό Σεισμολογικό Κέντρο (EMSC) εκτίμησε νωρίτερα πως επρόκειτο για δόνηση 6,2 βαθμών και ότι το εστιακό βάθος ήταν μόλις 10 χιλιόμετρα.\n\nΟ επικεφαλής της BKMG, ο Νταριόνο, που όπως πολλοί Ινδονήσιοι χρησιμοποιεί μόνο ένα όνομα, διευκρίνισε πως οι σεισμοί έγιναν πολύ αισθητοί από τους κατοίκους της Σάρμι, πόλης με 11.000 κατοίκους σε μικρή απόσταση από το επίκεντρο, και της Μαμπεράμο, πόλης με 36.000 κατοίκους.\n\nΗ Ινδονησία βρίσκεται πάνω στον λεγομενο \"δακτύλιο της φωτιάς\" του Ειρηνικού Ωκεανού και πλήττεται συχνά από ισχυρές σεισμικές δονήσεις.\n\nΤον Ιανουάριο του 2021, σεισμός 6,2 βαθμών έπληξε τη νήσο Κελέβη με αποτέλεσμα να χάσουν τη ζωή τους πάνω από 100 άνθρωποι και χιλιάδες να μείνουν άστεγοι.\n\nΤο 2018, σεισμός 7,5 βαθμών και το τσουνάμι που προκάλεσε έπληξαν την πόλη Πάλου, επίσης στη νήσο Κελέβη, στοιχίζοντας τη ζωή σε πάνω από 2.200 ανθρώπους, ενώ άλλοι χίλιοι παραμένουν επισήμως αγνοούμενοι.\n\nΤην 26η Δεκεμβρίου 2004, σεισμός 9,1 βαθμών ακολουθούμενος από πολύ ισχυρό τσουνάμι στοίχισε τη ζωή σε συνολικά 220.000 ανθρώπους, εκ των οποίων 170.000 μόνο στην Ινδονησία.",
    "Ινδονησία: Σεισμός 6,1 Ρίχτερ σημειώθηκε ανοιχτά της Σουμάτρα": "Ο τρίτος από το πρωί στην περιοχή\n\nΣεισμός 6,1 βαθμών σημειώθηκε ανοιχτά της Σουμάτρα στην Ινδονησία και ήταν ο τρίτος στην περιοχή από νωρίς σήμερα το πρωί, σύμφωνα με την υπηρεσία γεωφυσικής της χώρας.\n\nΗ υπηρεσία μετεωρολογίας και γεωφυσικής της Ινδονησίας (BMKG) κατέγραψε τον σεισμό που σημειώθηκε ανοιχτά των νησιών Μενταουάι, τα οποία επίσης βρίσκονται ανοιχτά της δυτικής ακτής της Σουμάτρα, λίγο πριν από τις 10:30 τοπική ώρα και σημείωσε ότι δεν υπήρχε κίνδυνος για την πρόκληση τσουνάμι.\n\nΤρεις διαδοχικές σεισμικές δονήσεις σημειώθηκαν στην περιοχή από τις πρώτες ώρες της σημερινής ημέρας, με την πρώτη μεγέθους 5,2 βαθμών να καταγράφεται πριν από την αυγή και να ακολουθείται λιγότερο από μια ώρα μετά από μια δεύτερη 5,4 βαθμών.\n\nΗ τρίτη σεισμική δόνηση των 6,1 βαθμών έγινε αισθητή για κάποια δευτερόλεπτα από τους κατοίκους των νησιών Μενταουάι, στην επαρχιακή πρωτεύουσα Παντάνγκ και στην γύρω ορεινή περιοχή Μπουκιτίνγκι, ανέφερε σε ανακοίνωσή της η υπηρεσία διαχείρισης καταστροφών.\n\nΣύμφωνα με την ίδια, δεν υπάρχουν πληροφορίες για απώλειες, αλλά έχουν προκληθεί ελαφρές ζημιές σε κτίρια στο νησί Σιμπερούτ.\n\nΑξιωματούχος της τοπικής υπηρεσίας αντιμετώπισης καταστροφών στα νησιά Μενταουάι δήλωσε παράλληλα στο Reuters ότι οι κάτοικοι κάποιων χωριών μεταφερθήκανε σε μεγαλύτερο υψόμετρο και ότι ένας ναός, ένα σχολείο και μια υγειονομική εγκατάσταση υπέστησαν ελαφρές ζημιές.\n\nΗ υπηρεσία διαχείρισης καταστροφών συνέστησε στον κόσμο να μην πανικοβάλλεται και προειδοποίησε για πιθανούς μετασεισμούς.\n\nΠερισσότεροι από 1.100 άνθρωποι είχαν χάσει τη ζωή τους και πολλοί άλλοι είχαν τραυματιστεί από σεισμό 7,6 βαθμών που είχε συγκλονίσει το 2009 την Παντάνγκ, προκαλώντας εκτεταμένες καταστροφές.\n\nΗ Ινδονησία βρίσκεται στον λεγόμενο \"δακτύλιο της φωτιάς\" στον Ειρηνικό, όπου συναντώνται τεκτονικές πλάκες και υπάρχει έντονη σεισμική δραστηριότητα.\n\nΠηγές: ΑΜΠΕ, Reuters",
    "Σεισμός 5,6 Ρίχτερ ταρακούνησε την Ινδονησία": "Αξιοποιώντας το premium δίκτυο αξιολογημένων επαγγελματιών και την υψηλή τεχνολογία που έχει αναπτύξει, ο Douleutaras σού παρέχει για κάθε εργασία που πρόκειται να κάνεις στο σπίτι σου «Εγγύηση Εξυπηρέτησης», ώστε να γίνουν όλα όπως τα θέλεις",
    "Σίντα Γουιτζάτζα Καμντάνι (B20, Sintesa Group): Άνοιγμα της Ινδονησίας στην Ελλάδα": "© Απαγορεύεται από το δίκαιο της Πνευμ. Ιδιοκτησίας η καθ΄οιονδήποτε τρόπο παράνομη χρήση/ιδιοποίηση του παρόντος, με βαρύτατες αστικές και ποινικές κυρώσεις για τον παραβάτη\n\nΗ απόσταση από την Αθήνα ως την Τζακάρτα, την πρωτεύουσα της Ινδονησίας, φαντάζει τεράστια. Με μια απλή αναζήτηση στο Διαδίκτυο υπολογίζεται στα 10.000 χλμ. περίπου, ενώ η πιο γρήγορη πτήση χρειάζεται τουλάχιστον 15 ώρες, με ανταπόκριση πάντα. Για τη Σίντα Γουιτζάτζα Καμντάνι, μία από τις ισχυρότερες γυναίκες της επιχειρηματικής σκηνής της Ινδονησίας και προεδρεύουσα φέτος του Συμβουλίου Β20, της πλατφόρμας διαλόγου των επιχειρηματικών ηγετών ανά τον κόσμο που έχει συμβουλευτικό ρόλο στο G20, αυτή η απόσταση μπορεί να μειωθεί μέσω της προώθησης και σύναψης επιχειρηματικών σχέσεων μεταξύ Ελλάδας και Ινδονησίας.\n\nΓι’ αυτό και σε συζήτηση με το «business stories» απευθύνει προσκλητήριο συνεργασίας και συνεπενδύσεων προς την ελληνική επιχειρηματική κοινότητα.\n\nΗ ίδια, αν και βρίσκεται αυτές τις ημέρες στην Ελλάδα για προσωπικούς λόγους, δεν έχασε την ευκαιρία να πραγματοποιήσει σειρά επαφών με μέλη της κυβέρνησης, αλλά και κάποιους από τους γνωστότερους επιχειρηματίες της χώρας απευθύνοντάς τους επίσημες προσκλήσεις να συμμετάσχουν στις εργασίες της Συνόδου του Β20 στο Μπαλί τον ερχόμενο Νοέμβριο. Εκεί όπου θα παραστούν οι μεγαλύτεροι επιχειρηματικοί ηγέτες από 40 χώρες προκειμένου να δικτυωθούν, να συζητήσουν και να καταθέσουν στους ηγέτες του G20, που θα συνεδριάσουν αμέσως μετά, τις προτάσεις τους για το πώς μπορούν να αντιμετωπιστούν οι μεγάλες προκλήσεις της παγκόσμιας οικονομίας στην τρέχουσα δύσκολη συγκυρία.\n\n«Με αφορμή το Β20 είναι μια πραγματική ευκαιρία Ελλάδα και Ινδονησία να έρθουν πιο κοντά. Και οι δύο χώρες προσφέρουν μεγάλες ευκαιρίες και καθότι σε λίγο καιρό ελπίζω να τελεσφορήσουν οι διαπραγματεύσεις για μια συμφωνία μεταξύ Ε.Ε. και Ινδονησίας για ελεύθερο εμπόριο (σ.σ.: EU Comprehensive Economic Partnership Agreement – CEPA), είναι ίσως τώρα η στιγμή να καλύψουμε το κενό που υπάρχει στις μεταξύ μας επιχειρηματικές σχέσεις και, γιατί όχι, τις συνεπενδύσεις», τονίζει η ίδια.\n\nΗ κυρία Καμντάνι είναι επικεφαλής της Sintesa Group, μιας εκ των μεγαλύτερων επενδυτικών εταιρειών συμμετοχών της Ινδονησίας, με 16 θυγατρικές, εκ των οποίων δύο εισηγμένες στο Χρηματιστήριο της Τζακάρτα, που δραστηριοποιούνται στον χώρο της βιομηχανίας, του εμπορίου, των κατασκευών -real estate-, του τουρισμού και της ενέργειας. Είναι αντιπρόεδρος του Εμπορικού και Βιομηχανικού Επιμελητηρίου της χώρας (KADIN) και δραστήριο μέλος σε παγκόσμια fora, όπως το World Economic Forum.\n\nΓνωρίζει δε ως έμπειρη επιχειρηματίας ότι οι όποιες συζητήσεις πρέπει να γίνονται πάνω σε συγκεκριμένα θέματα και να μην περιορίζονται σε γενικές ατζέντες. Γι’ αυτό και επισημαίνει ότι το άνοιγμα στην Ελλάδα, το οποίο θα επιχειρηθεί μέσω του KADIN, μπορεί να συνοδευτεί από συγκεκριμένα projects, τα οποία ήδη βρίσκονται υπό επεξεργασία με στόχο τη διεθνή συνεργασία.\n\n«Εχουμε συνεργαστεί με το υπουργείο Ανάπτυξης για συγκριμένα projects σε συγκεκριμένους τομείς. Για παράδειγμα, στον τουρισμό έχουμε πολλά eco projects, στον χώρο της ενέργειας προωθούνται έργα ΑΠΕ, επίσης στη ναυτιλία διαμορφώνεται ένα ελκυστικό πλάνο, το ίδιο και στις κατασκευές, όπου οι ανάγκες μας σε υποδομές είναι τεράστιες, μια και είμαστε μια χώρα με 17.000 νησιά. Επομένως, έχουμε κάποια projects που νομίζω ότι θα ενδιαφέρουν πολύ τους Ελληνες επιχειρηματικούς ηγέτες. Και αυτά φυσικά δεν αφορούν μόνο το κομμάτι των επενδύσεων. Αναλογιστείτε ότι η Ινδονησία είναι μια αγορά 270 εκατομμυρίων ανθρώπων. Είμαστε μια δημοκρατική χώρα, είμαστε η μεγαλύτερη στην Ενωση των Χωρών της ΝΑ Ασίας (ASEAN), διαθέτουμε φυσικούς πόρους, απλοποιήσαμε τις γραφειοκρατικές διαδικασίες αδειοδότησης επενδύσεων και επιχειρηματικής δραστηριότητας μέσα από μια μεγάλη μεταρρύθμιση που προχώρησε η κυβέρνηση και έχουμε μπει σε φάση μεγαλύτερης εξωστρέφειας αναζητώντας διεθνείς συνεργασίες. Αντίστοιχα η Ινδονησία, τώρα που φαίνεται ότι θα απελευθερωθεί το εμπόριο με την Ε.Ε., μπορεί να δει την Ελλάδα ως πύλη εισόδου στην ευρωπαϊκή αγορά. Για να γίνει όμως αυτό πρέπει πρώτα να γνωριστούμε, να έρθουμε σε επαφή και να συνεργαστούμε», σημειώνει.\n\nΚι αυτό διότι, όπως λέει η ίδια, το κλειδί είναι να βρεθεί ο σωστός τοπικός συνεργάτης. «Αυτό είναι κάτι που νομίζω ισχύει και στην Ελλάδα. Ο τοπικός συνεργάτης μπορεί να σε βοηθήσει να εκτελέσεις σωστά τη δουλειά σου. Επειτα η Ινδονησία είναι μια τεράστια χώρα, πολλά από αυτά τα projects που σχεδιάζουμε δεν αφορούν την Ιάβα, το νησί όπου βρίσκεται η πρωτεύουσα, αλλά είναι διάσπαρτα. Οπότε ενθαρρύνουμε και τους τοπικούς επιχειρηματίες να ανοιχτούν περισσότερο στους ξένους επενδυτές», επισημαίνει. Για τα δε κατασκευαστικά έργα στην Ινδονησία διευκρινίζει ότι χρησιμοποιείται κατά κόρον η πρακτική των Συμπράξεων μεταξύ Δημόσιου και Ιδιωτικού Τομέα με διευκολύνσεις στη χρηματοδότηση.\n\n«Πραγματικά θεωρώ ότι η Ινδονησία είναι ένα κρυφό διαμάντι που συχνά ο υπόλοιπος κόσμος αγνοεί. Κι αυτό που θέλουμε να πούμε στους επενδυτές είναι ότι πρέπει να είμαστε συγκεκριμένοι και στοχοπροσηλωμένοι. Οταν, π.χ., έρχομαι στην Ελλάδα και γνωρίζω έναν επιχειρηματία, πρέπει να προβάλω τις ευκαιρίες που θα βρει στην Ινδονησία, όχι γενικόλογα. Δεν αρκεί μόνο το “η Ινδονησία έχει πολλά να προσφέρει, είναι μια πλούσια χώρα σε φυσικούς πόρους”, πρέπει να εξειδικευτούμε. Για παράδειγμα, έχουμε θέσει στους στόχους μας να εξελιχθούμε σε έναν από τους βασικούς κατασκευαστές ηλεκτρικών οχημάτων. Εχουμε το νικέλιο, διαθέτουμε όλους τους φυσικούς πόρους που συνδέονται με την ανάπτυξη ηλεκτρικών οχημάτων, θέλουμε να το εκμεταλλευτούμε, όχι απλώς να εξάγουμε εμπορεύματα και γενικά τις πρώτες ύλες. Θέλουμε την προστιθέμενη αξία».\n\nΤα περιθώρια συνεργασίας, σύμφωνα με την κυρία Καμντάνι, δεν εξαντλούνται εντός των ελληνικών ή ινδονησιακών συνόρων. «Επειδή η ASEAN έχει πολλές ευκαιρίες, μερικές φορές συνεργαζόμαστε με ξένους παίκτες για να εισέλθουμε σε μια τρίτη χώρα. Γενικά υπάρχουν πολλά πράγματα που μπορούμε να κάνουμε από κοινού. Το πρώτο πράγμα όμως που πρέπει να γίνει είναι να δούμε τις ευκαιρίες και, όπως είπα, να γνωριστούμε. Γιατί η αλήθεια είναι ότι ακόμα δεν έχουμε κάνει την απαραίτητη χαρτογράφηση, να δούμε ποιοι τομείς ενδιαφέρουν τις δύο πλευρές, μετά ποιες είναι οι επιχειρήσεις στην Ελλάδα και την Ινδονησία που ενδιαφέρονται και φυσικά να εκκινήσουμε τη διμερή επιχειρηματική συνεργασία», τονίζει.\n\nΟλα αυτά βέβαια σε ένα νέο διεθνές οικονομικό περιβάλλον, το οποίο θα αποτελέσει και το μείζον ζήτημα στη φετινή Σύνοδο του G20 αλλά και του Β20. «Ολοι ανησυχούν. Στην Ινδονησία είμαστε τυχεροί γιατί η οικονομική ανάπτυξη θα είναι σημαντική. Προβλέπουμε ότι θα ξεπεράσουμε φέτος το 5% και παρά τα όσα έγιναν με την έκρηξη της πανδημίας COVID-19 έχουμε ξεκινήσει να ανακάμπτουμε. Επίσης, η σύγκρουση της Ρωσίας με την Ουκρανία έχει αντίκτυπο σε πολλές χώρες, αλλά εμείς είμαστε αρκετά σταθεροί. Σαφώς είχαμε αυξήσεις στις τιμές των τροφίμων και το ενεργειακό κόστος, όμως ο πληθωρισμός μας παραμένει στα επίπεδα του 3%-4%, που είναι κάτι πολύ καλό. Την ίδια στιγμή οι εξαγωγές μας πηγαίνουν πολύ καλά και οι επενδύσεις στη χώρα αυξάνονται. Κατά πάσα πιθανότητα, η επόμενη χρονιά θα είναι χειρότερη από τη φετινή, όμως είναι κάτι που όλοι πρέπει να περιμένουμε, δεν θα εκπλαγούμε», σημειώνει η κυρία Καμντάνι υπενθυμίζοντας ότι η Ινδονησία εξακολουθεί να στηρίζεται σε μεγάλο βαθμό στους υδρογονάνθρακες, ενώ αποτελεί μία από τις μεγαλύτερες παραγωγούς και εξαγωγείς γαιάνθρακα στον κόσμο.\n\nΤι περιμένει όμως η ίδια από τη φετινή σύνοδο του G20 και τι προτάσεις θα καταθέσουν; «Πρώτα απ’ όλα, είναι σημαντικό να αντιληφθούμε ότι αυτό είναι ένα οικονομικό forum, όχι πολιτικό. Δεν πρέπει να το μετατρέψουμε σε πολιτική αρένα. Πρέπει να επικεντρωθούμε στο πώς οι επιχειρήσεις μπορούν να προχωρήσουν. Το θέμα μας είναι η καινοτόμος, χωρίς αποκλεισμούς και συνεργατική ανάπτυξη. Και γιατί υπογραμμίζουμε τη συνεργασία; Γιατί στο τέλος κανείς δεν μπορεί να μείνει μόνος. Ολοι λοιπόν πρέπει να συνεργαστούμε. Ξέρουμε ότι η καταιγίδα έρχεται, κάποιοι έχουν πληγεί ήδη, αλλά τώρα είναι η ώρα που η διεθνής κοινότητα πρέπει να συνεργαστεί χέρι-χέρι και να μην αφήσει την πολιτική κρίση να γίνει θέμα και να επηρεάσει την οικονομία. Αυτό το μήνυμα πρέπει να είναι ξεκάθαρο: “Ας συνεργαστούμε και να δούμε πώς θα αντιμετωπίσουμε από κοινού την καταιγίδα”», λέει η κυρία Καμντάνι.\n\nΗ ίδια εξηγεί ότι το Β20, που αποτελεί την επίσημη πλατφόρμα διαλόγου μεταξύ των ηγετών και της παγκόσμιας επιχειρηματικής κοινότητας, θα καταθέσει προτάσεις πολιτικής σε αυτή την κατεύθυνση. Παράλληλα, όμως, φέτος θα προωθήσει και σειρά εφικτών και στέρεων legacy projects. Σε όλα αυτά, όπως λέει, οι Ελληνες επιχειρηματίες μπορούν να έχουν λόγο, γι’ αυτό και τους προσκαλεί στη Σύνοδο του Β20 παραπέμποντας τους ενδιαφερομένους στην επίσημη ιστοσελίδα.\n\nΗ κυρία Καμντάνι μπορεί να ανέλαβε τα ηνία μιας οικογενειακής επιχείρησης, που μετρά σήμερα 100 χρόνια ζωής, σε μια δύσκολη περίοδο, αμέσως μετά την ασιατική οικονομική κρίση του ’99, κατάφερε όμως να της δώσει νέα ώθηση και τελικώς να την επεκτείνει σημαντικά. Και αυτό παρά τις προκλήσεις που η ίδια είχε να αντιμετωπίσει ως γυναίκα σε χώρα συντηρητική. «Στην πραγματικότητα είμαι τριπλή μειονότητα στην Ινδονησία: είμαι μη μουσουλμάνα, γυναίκα, με καταγωγή από την Κίνα! Αυτό από μόνο του λέει πολλά. Η οικογενειακή επιχείρηση, που ξεκίνησε ο παππούς μου από μια φυτεία καουτσούκ, πλέον είναι πολύ διαφορετική. Και για να είμαι ειλικρινής, είναι πολύ πιο εύκολο να είσαι entrepreneur και να ξεκινάς κάτι δικό σου απ’ ό,τι να συνεχίζεις μια οικογενειακή επιχείρηση, την οποία απλώς πρέπει να ακολουθήσεις για να συνεχιστεί η κληρονομιά. Εγώ δεν είχα αδελφούς, αν και ο πατέρας μου θα το ήθελε πολύ. Οπότε οι γονείς μου δεν είχαν επιλογή παρά να με ετοιμάσουν να αναλάβω την οικογενειακή επιχείρηση. Ξεκίνησα από πολύ χαμηλά επίπεδα και έπρεπε να αποδείξω την αξία μου καθότι οι γονείς μου ήταν πολύ αυστηροί και δεν ήθελαν να χαρίσουν κάτι. Οπότε έπρεπε να παλέψω γι’ αυτό. Από την πλευρά μου, ωστόσο, πιστεύω πολύ στη μετεξέλιξη των οικογενειακών επιχειρήσεων σε “κανονικές”, με στελέχη και εταιρική διακυβέρνηση. Και αυτό επιδίωξα στον όμιλο. Το όραμα, η κληρονομιά και οι αξίες της οικογένειας παραμένουν, όμως όλα πλέον γίνονται αυστηρά, με επαγγελματικούς όρους. Ο πατέρας μου ήταν ο τυπικός αυτοκρατορικός ηγέτης, δηλαδή όλοι έπρεπε να τον ακολουθούν. Αυτό έχει αλλάξει. Εκρινα ότι έπρεπε να προβούμε σε μια μεγάλη αναδιάρθρωση και το κάναμε. Εξάλλου, πιστεύω ακράδαντα ότι οι εταιρείες σήμερα δεν είναι μόνο για να παράγουν κέρδη και να μεγεθύνονται, έχουν να επιτελέσουν και άλλους ρόλους στο κοινωνικοοικονομικό περιβάλλον. Το ζητούμενο είναι ο αντίκτυπός τους στην κοινωνία, η κουλτούρα που ξεκινά από τους 4.000 εργαζομένους μας και τελικά τι θέλουμε να κάνουμε τα επόμενα 100 χρόνια», λέει η κυρία Καμντάνι.\n\nΣύμφωνα με την ίδια, ο κύκλος εργασιών των 16 θυγατρικών ξεπερνά το 1 δισ. δολάρια, με την κεφαλαιοποίηση του ομίλου Sintesa να υπολογίζεται περίπου στα 10 δισ. δολάρια. «Είμαστε ένας από τους πρώτους ομίλους σε συνεργασία με διεθνείς πολυεθνικές, όπως οι J&J, BASF, Danone κ.λπ., με σημαντική βιομηχανική δραστηριότητα και παρουσία στο κομμάτι των κατασκευών και του τουρισμού. Ο τελευταίος κλάδος στον οποίο εισήλθαμε ήταν αυτός της καθαρής ενέργειας με ανάπτυξη ΑΠΕ, γεωθερμικά κ.ά.», επισημαίνει. Η ίδια είναι μία από τις ομολογουμένως λίγες γυναίκες ηγέτιδες του επιχειρείν στη χώρα της ΝΑ Ασίας. «Η αλήθεια είναι ότι γίνονται προσπάθειες να βελτιωθούν τα πράγματα για τη θέση της γυναίκας στην αγορά εργασίας και το επιχειρείν, όμως έχουμε πολύ δρόμο ακόμη», τονίζει.\n\nΚλείνοντας την κουβέντα η κυρία Καμντάνι έχει και ένα μήνυμα προς τους Ελληνες επιχειρηματίες. «Πάντα πίστευα ότι πρέπει να γνωριστούμε καλύτερα. Και προσωπικά κοιτάω πάντα τρία πράγματα για την εξέλιξη μιας συνεργασίας: τον τουρισμό, το εμπόριο και τις επενδύσεις. Εάν δεν ξέρεις κάποιον, πώς θα καταφέρεις να τον γνωρίσεις καλύτερα και να τον εμπιστευτείς; Ετσι, πρώτα επικεντρώνεσαι στον τουρισμό, μετά κοιτάς το εμπόριο και στο τέλος τις επενδύσεις. Επομένως, θεωρώ ότι οι ελληνικές επιχειρήσεις πρέπει να έρθουν στην Ινδονησία, να δούμε πώς μπορούμε να κάνουμε εμπόριο, τι συνεργασίες και συνέργειες μπορούν να επιτευχθούν. Βλέπω ότι ο τουριστικός κλάδος στην Ελλάδα είναι τεράστιος. Πώς μπορούμε να συνεργαστούμε; Είμαστε από δύο χώρες με προοπτικές και οι επιχειρήσεις μπορούν να παίξουν σημαντικό ρόλο τόσο στην αναβάθμιση των διμερών σχέσεων όσο και στο κοινό καλό, μαζί με τις κυβερνήσεις που μπορούν να είναι αρωγοί», καταλήγει.\n\nΔιαβάστε ακόμη\n\nΕπιδόματα ακρίβειας: Ποιοι δικαιούνται, ποιοι παίρνουν διπλάσια και ποιοι αποκλείονται\n\nΟι… κεφάτοι του Βελόπουλου, η Εθνική ο Τσίπρας και οι κελεμπίες, τα λιμάνια, ο Μουζάκης και ο Ικτίνος\n\nΠώς προχωρά το πλάνο αξιοποίησης των δημοσίων ακινήτων",
    "Ινδονησία: Εξετάζει το ενδεχόμενο να αγοράσει ρωσικό πετρέλαιο": "Ο πρόεδρος της Ινδονησίας Τζόκο Ουιντόντο εξετάζει το ενδεχόμενο να αγοράσει ρωσικό πετρέλαιο για να αντισταθμίσει τον οικονομικό αντίκτυπο από την άνοδο του ενεργειακού κόστους, ακολουθώντας το παράδειγμα άλλων χωρών όπως η Ινδία και η Κίνα.\n\n«Πάντα εξετάζουμε όλες τις επιλογές. Εάν υπάρχει κάποια χώρα και μας προσφέρει καλύτερη τιμή, φυσικά», δήλωσε ο Ουιντόντο σε συνέντευξη που παραχώρησε στους Financial Times, ερωτηθείς για το ενδεχόμενο η Ινδονησία να αγοράσει πετρέλαιο από τη Ρωσία.",
    "Μπαλί: Είναι η νέα «πρωτεύουσα» των ψηφιακών νομάδων;": "Ήλιος, τιρκουάζ νερά, χρυσαφένιες ακτές, τροπικό κλίμα και σχετικά χαμηλό κόστος ζωής. Δημοφιλής τουριστικός προορισμός, το ειδυλλιακό Μπαλί τώρα φιλοδοξεί να γίνει για έναν επιπλέον λόγο σημείο αναφοράς στον χάρτη, ως η παγκόσμια «πρωτεύουσα» των ψηφιακών νομάδων.\n\nΛίγο μικρότερο από την Κρήτη, το νησί της Ινδονησίας βρίσκεται στο επίκεντρο μιας εθνικής εκστρατείας διαφοροποίησης της οικονομίας, έπειτα από τρία «πέτρινα» χρόνια πανδημίας που κράτησαν μακριά τον μαζικό τουρισμό και μισοάδεια τα κρατικά ταμεία.\n\nΔιαβάστε επίσης: Ψηφιακοί νομάδες: Μια ανερχόμενη δύναμη στο σύγχρονο τουριστικό οικοσύστημα\n\nΈπειτα λοιπόν από ένα χρόνο διαβουλεύσεων, η κυβέρνηση στη Τζακάρτα ενέκρινε την έκδοση ειδικής βίζας για όσους αλλοδαπούς επιθυμούν να δουλεύουν εξ αποστάσεως από τα εδάφη της χώρας της νοτιοανατολικής Ασίας.\n\nΕξάμηνης διάρκειας, έχει ως σημαντικό δέλεαρ την πλήρη απαλλαγή φόρων για εισοδήματα που προέρχονται από το εξωτερικό.\n\nΥπό εξέταση παραμένει η αρχική πρόταση για βίζα τηλεργασίας διάρκειας πέντε χρόνων: μακράν το μεγαλύτερο προσφερόμενο διάστημα διεθνώς.\n\nΔιαβάστε επίσης: Οι 10 δουλειές που μπορείτε να κάνετε από παντού\n\nΠολλά προφανώς θα κριθούν από την αποτελεσματικότητα του πρώτου σκέλους του σχεδίου, με την την προσέλκυση περισσότερων ψηφιακών νομάδων και την εφαρμογή ενός ρυθμιστικού πλαισίου.\n\nΟ ανταγωνισμός είναι πάντως ήδη ισχυρός. Περισσότερες από 25 χώρες και περιοχές εκδίδουν σήμερα ειδικές βίζες για τη διεθνή πια κατηγορία των εξ’ αποστάσεως εργαζομένων.\n\nΤο Ντουμπάι δείχνει να υπερτερεί σε παροχές, με μονοετή ανανεώσιμη βίζα για ψηφιακούς νομάδες και επίσης μηδενικό φόρο εισοδήματος.\n\nΩστόσο το Μπαλί «ποντάρει» στις δικές του ιδιαιτερότητες: από το ποικιλόμορφο εξωτικό τοπίο τους, έως την πνευματικότητα και την ινδουιστική κουλτούρα. Δεν το αποκαλούν άλλωστε τυχαία «το νησί των Θεών».",
    "Ο Πούτιν θα παρευρεθεί στη συνάντηση της G-20 στην Ινδονησία, λέει η πρέσβειρα της Ρωσίας στη χώρα": "Ο Ρώσος πρόεδρος Βλαντίμιρ Πούτιν σκοπεύει να συμμετάσχει στη σύνοδο κορυφής της Ομάδας των 20 στο Μπαλί αργότερα φέτος, δήλωσε ο πρεσβευτής της χώρας στην Ινδονησία, σύμφωνα με το Bloomberg.\n\nΗ παρουσία του στο νησί τον Νοέμβριο θα εξαρτηθεί από την κατάσταση της εισβολής της Ρωσίας στην Ουκρανία, καθώς και από την κατάσταση του κορονοϊού και τα θέματα ασφάλειας της χώρας, δήλωσε η πρέσβειρα Lyudmila Vorobieva σε σημερινή ενημέρωση στην Τζακάρτα.\n\nΟ πρόεδρος της Ινδονησίας Τζόκο Γουιντόντο είχε τονίσει σε προηγούμενες δηλώσεις του ότι τόσο ο Πούτιν, όσο και ο Κινέζος ηγέτης Σι Τζινπίνγκ, θα συμμετάσχουν στη σύνοδο κορυφής.",
    "Financial Times: Η Ελλάδα ένα από τα επτά «οικονομικά θαύματα» ενός απαισιόδοξου κόσμου": "Τη λίστα συμπληρώνουν το Βιετνάμ, η Ινδονησία, η Ινδία, η Πορτογαλία, η Σαουδική Αραβία και η Ιαπωνία.\n\nΈνα άρθρο του Ρούτσιρ Σάρμα, προέδρου του Rochefeller International, στους Financial Times δίνει τα εύσημα στην Ελλάδα, καθώς την τοποθετεί ανάμεσα στις επτά χώρες που ξεχωρίζουν σε παγκόσμιο επίπεδο για τα οικονομικά τους επιτεύγματα, σε μια περίοδο που επικρατεί η απόλυτη απαισιοδοξία, λόγω ύφεσης και πληθωρισμού.\n\nΜάλιστα τις χαρακτηρίζει «οικονομικά θαύματα» και μαζί με την Ελλάδα τον κατάλογο συμπληρώνουν το Βιετνάμ, η Ινδονησία, η Ινδία, η Πορτογαλία, η Σαουδική Αραβία και η Ιαπωνία.\n\nΌπως επισημαίνει ο αρθρογράφος των Financial Times, οι χώρες αυτές χαρακτηρίζονται από σχετικά ισχυρή ανάπτυξη, μέτρια επίπεδα πληθωρισμού και υψηλές αποδόσεις, σε αντίθεση με την παγκόσμια τάση.\n\nΤώρα όσον αφορά την Ελλάδα, ο Ρούτσιρ Σάρμα υπογραμμίζει πως η χώρα ανακάμπτει και έχει λάβει ιδιαίτερα μεγάλη ώθηση από τις ξένες επενδύσεις και τον τουρισμό, ο οποίος λόγω Covid είχε φτάσει στο 15% του ΑΕΠ, από 20%. Κατά τη διάρκεια της χρηματοπιστωτικής κρίσης, τα μη εξυπηρετούμενα δάνεια είχαν φτάσει στο 50%, ενώ πλέον το ποσοστό αυτό έχει καταγράψει απίστευτη μείωση και διαμορφώνεται σε λιγότερο από 10%. Η ανάπτυξη της χώρας ξεπερνά το 4%, ενώ ο πληθωρισμός υποχωρεί γρήγορα, κάτι που οδηγεί τη χώρα σε γρήγορη οικονομική ανάκαμψη.\n\nΟ Ρούτσιρ Σάρμα σημειώνει πως τόσο η Ελλάδα όσο και η Πορτογαλία βρίσκονται σε φάση ανάκαμψης έχοντας μειώσει τα ελλείμματά τους, ενώ είναι λιγότερο εκτεθειμένες στις αναταράξεις της εφοδιαστικής αλυσίδας που σχετίζονται με τη Ρωσία.\n\nΣτον επίλογο του άρθρου διαπιστώνεται ότι παρά τα σημαντικά επιτεύγματα, οι χώρες αυτές θα μπορούσαν να χάσουν τη δυναμική της αν υπάρξει κάποια αλλαγή στην ηγεσία, στην πολιτική που εφαρμόζεται ή αν επικρατούσε εφησυχασμός. Σε κάθε περίπτωση, χάρη στις υφιστάμενες συνθήκες, η Ελλάδα, το Βιετνάμ, η Ινδονησία, η Ινδία, η Πορτογαλία, η Σαουδική Αραβία και η Ιαπωνία έχουν αναδειχθεί νικητές εν μέσω μιας περιόδου διεθνούς ανησυχίας.",
    "Πώς μια κατοικία στην Ινδονησία ενσωματώνει την τέχνη στους χώρους της": "Οι αρχιτέκτονες του Tamara Wibowo Architects έχουν καταφέρει να κάνουν το όνομά τους συνώνυμος της υψηλής αισθητικής και αυτό οφείλεται στον updated τρόπο με τον οποίο αντιμετωπίζουν κάθε κατοικία που καλούνται να διαμορφώσουν κατά καιρούς. Τι τους κάνει ξεχωριστούς; Ένα συνονθύλευμα από decor styles από τα οποία αντλούν έμπνευση για κάθε δουλειά τους και ο απερίγραπτος μοντερνισμός, που αποτυπώνουν σε καθεμία από αυτές.\n\nΠρόσφατα, ολοκλήρωσαν ένα design έργο στη μακρινή Ινδονησία και συγκεκριμένα στην πόλη South Jakarta. Πρόκειται για μια εξοχική κατοικία που μας κάνει να ονειρευόμαστε με τα μάτια ανοιχτά, δημιουργώντας μας την επιθυμία να θέλουμε να βρεθούμε εκεί για διακοπές. Ένα ιδιαίτερο σπίτι που «κλείνει» μέσα του όλα αυτά για τα οποία θεωρείται ξεχωριστή η δουλειά του studio, ενώ παρακάτω αναλύουμε τους λόγους για τους οποίους εμείς το λατρέψαμε.\n\nTake a tour!\n\n\n\nΤο designer team δημιούργησε σε πρώτη φάση έναν industrial «καμβά», προκειμένου να χαρίσει ένα σχεδόν ανεπιτήδευτο vibe σε κάθε χώρο του σπιτιού. Με σκοπό να εξασφαλιστεί μια απίθανα μοντέρνα και διαχρονική εικόνα, επέλεξε να κινηθεί σε ψυχρούς τόνους, που, όμως, εκπέμπουν σε μεγάλο βαθμό μια αίσθηση ζεστασιάς, κάνοντάς έτσι την κατοικία να δείχνει cozy και φιλόξενη. Πρόκειται για ένα σύγχρονα φτιαγμένο σπίτι που είναι χτισμένο μακριά από τους γρήγορους αστικούς ρυθμούς, με αποτέλεσμα να χαρίζει στην οικογένεια μια καθημερινότητα άρρηκτα συνδεδεμένη με τη φύση, με τη γοητεία και την ηρεμία που αυτή προσφέρει.\n\nΑυτό που κεντρίζει το ενδιαφέρον μας είναι οι υπέροχοι και πολύ προσεγμένοι outdoor χώροι. Μεγάλα δέντρα δημιουργούν γωνίες με σκιά, λουλούδια χαρίζουν colorful και παραμυθένια διάσταση, αλλά κι ευρύχωρα σημεία με γκαζόν όπου τα μικρότερα μέλη της οικογένειας απολαμβάνουν το παιχνίδι τους. Όσο για την πρόσοψη του σπιτιού, βλέπουμε πως διαθέτει σχεδόν αποκλειστικά τζαμαρίες, κάνοντάς το να γίνεται «ένα» με το εξωτερικό, πανέμορφο σκηνικό.\n\nΟ μινιμαλισμός έχει αποτυπωθεί με τον πιο κομψό και up to date τρόπο. Συγκεκριμένα, εντύπωση μας προκαλούν τα έντονα χρώματα που ισορροπούν φανταστικά με τις κλασικές, πιο ουδέτερες αποχρώσεις, δημιουργώντας ένα pop design με έντονα κλασικές και πολύ minimal αναφορές. Ο λόγος που δεν έχουν τοποθετηθεί περιττά έπιπλα, έγινε με σκοπό να εξασφαλιστούν ιδανικοί χώροι, δίχως καμία υπερβολή στη διακόσμηση.\n\n\n\nΗ πέτρα και οι επιφάνειες από ξύλο έχουν την τιμητική τους όπου κι αν στρέψει κανείς την προσοχή του. Η πρωταγωνιστική παρουσία και των δύο στους χώρους συνδυάζει εκπληκτικά το σύγχρονο design με πιο vintage πινελιές, γεγονός που δημιουργεί μια cozy αίσθηση που έχει τρομερό ενδιαφέρον.\n\nPlus, τα έργα τέχνης κάνουν την όλη διαφορά. Χρώματα και μοντέρνες πινελιές αναβαθμίζουν το τελικό αποτέλεσμα, του προσφέρουν ζωντάνια και μια ανεπιτήδευτη πολυτέλεια. Είναι πραγματικά εντυπωσιακό όταν συνδυάζεται ο χώρος του art & design με τα έντονα χρώματα, αλλά και τις living ανάγκες μιας οικογένειας.\n\nΟ προσεγμένος φωτισμός είναι ένα σημαντικό bonus που δεν μπορούμε σε καμία περίπτωση να παραλείψουμε. Τόσο στο indoor όσο και στο outdoor σκηνικό, έχουν επιλεχθεί οι κατάλληλες πηγές τεχνητού φωτός για τις ώρες που ο ήλιος πέφτει, ενώ κατά τη διάρκεια της ημέρας, όλα φωτίζονται εξαιρετικά χάρη στα τεράστια παράθυρα που έχουν επιλεχθεί.\n\nΑνατρέξτε στην gallery για να εντοπίσετε περισσότερες φωτογραφίες της κατοικίας!\n\nΦωτογραφίες: ArchDaily",
    "Ινδονησία: Μην πάρεις αμάξι! Το «παιχνίδι» γίνεται στα Μέσα Μαζικής Μεταφοράς με ζόμπι να κυνηγούν επιβάτες": "Μία πρωτότυπη ιδέα επέλεξαν οι Αρχές της Ινδονησίας για να καταπολεμήσουν την κίνηση στους δρόμους! Στην πόλη της Τζακάρτα ένα τρένο και ο σταθμός έχουν μετατραπεί σε σκηνικό «αποκάλυψης ζόμπι» με σκοπό να πείσουν περισσότερους επιβάτες να επιλέγουν τα Μέσα Μαζικής Μεταφοράς για τις μετακινήσεις τους από το να παίρνουν τα αυτοκίνητά τους για να πάνε το πρωί στη δουλειά.\n\nΔιαβάστε ακόμη: Ρωσία: Ξεκίνησαν τα δημοψηφίσματα στην κατεχόμενη Ουκρανία - Τι επιδιώκει ο Βλαντίμιρ Πούτιν\n\nΑν και λίγο... τρομακτική ιδέα στη Τζακάρτα φαίνεται πως η έξυπνη αυτή προωθητική ενέργεια για τη χρήση της αστικής συγκοινωνίας αποδίδει. Ετσι, η διοργανώτρια εκδηλώσεων Pandora Box έχει ήδη μεταμορφώσει έναν σταθμό τρένου της πρωτεύουσας σε... στούντιο, βάζοντας ηθοποιούς να κυκλοφορούν σαν ζόμπι για τις ανάγκες της καμπάνιας, αλλά και της διασκέδασης μικρών και μεγάλων που το βρίσκουν ενδιαφέρον.",
    "Στους δρόμους οι πολίτες της Ινδονησίας για τις κυβερνητικές αυξήσεις στα καύσιμα": "Χιλιάδες εργαζόμενοι και φοιτητές στην Ινδονησία διαδήλωσαν την Τρίτη απαιτώντας από την κυβέρνηση να ακυρώσει τις αυξήσεις των τιμών των καυσίμων, ένα πολιτικά ευαίσθητο θέμα που έχει προκαλέσει παρόμοιας κλίμακας αναταραχές στο παρελθόν.\n\nΜέλη συνδικαλιστικών οργανώσεων, αγρότες, ψαράδες, έκτακτοι δάσκαλοι και οικιακές βοηθοί διαδήλωσαν μπροστά από το κοινοβούλιο στην Τζακάρτα και τα γραφεία των επαρχιακών κυβερνητών ενάντια στην αύξηση της τιμής των καυσίμων κατά 30% που ανακοίνωσε ο πρόεδρος Τζόκο Γουιντόντο το Σάββατο.\n\nΗ αύξηση στα καύσιμα —η πρώτη εδώ και οκτώ χρόνια— ανέβασε την τιμή της βενζίνης από περίπου 51 σεντς στα 67 σεντς ανά λίτρο και του καυσίμου ντίζελ από 35 σεντς σε 46 σεντς.\n\nBREAKING: We are adding Indonesia to the long list of countries where social unrest is breaking out… Sky-high fuel prices and cost of living issues… the world is on the verge of breaking down… 🔊 pic.twitter.com/CGaOPBiPqD — Wall Street Silver (@WallStreetSilv) September 2, 2022\n\nΈσχατη επιλογή\n\nΟ πρόεδρος ανέφερε ότι ήταν η τελευταία του επιλογή καθώς η ενεργειακή επιδότηση που προσφέρει η κυβέρνηση είχε τριπλασιαστεί φέτος σε σχέση με τον αρχικό προϋπολογισμό της, φτάνοντας τις 502 τρισεκατομμύρια ρουπίες (34 δισεκατομμύρια ευρώ), αύξηση που προκλήθηκε από την άνοδο των παγκόσμιων τιμών του πετρελαίου και του φυσικού αερίου.\n\nΣτις διαμαρτυρίες που έγιναν, υπήρχαν και άλλα αιτήματα από τα συνδικάτα που παρευρέθηκαν, όπως η αύξηση του κατώτατου μισθού από το επόμενο έτος. Παράλληλα, ηγέτες του εργατικού κινήματος διαβεβαίωσαν ότι η διαμαρτυρία στην Τζακάρτα και σε 25 επαρχίες ήταν μόνο η αρχή και θα διαρκέσει μέχρι τον Δεκέμβριο. Οι εργαζόμενοι σκέφτονται επίσης μια εθνική απεργία αν δεν ικανοποιηθούν τα αιτήματά τους.\n\nBREAKING: Protests and clashes erupt in Indonesia over high cost of living following government decision to raise fuel prices by 30% 🚨 Police retreating. 🔊 pic.twitter.com/yl4awVAuBZ — Wall Street Silver (@WallStreetSilv) September 5, 2022\n\nΠιο εκτεθειμένοι οι αδύναμοι\n\nΣτο Μακασσάρ, την πρωτεύουσα των επαρχιών του νότιου Σουλαουέσι, δεκάδες φοιτητές που συγκεντρώθηκαν τη Δευτέρα και την Τρίτη είπαν ότι η αύξηση θα επιβαρύνει ιδιαίτερα τους πιο ευάλωτους που δεν έχουν ανακάμψει πλήρως από τον αντίκτυπο της πανδημίας COVID-19.\n\nΣτην Ινδονησία, ένα κράτος που αποτελείται από ένα τεράστιο αρχιπέλαγος, με περισσότερους από 270 εκατομμύρια ανθρώπους η κυβέρνηση η κυβέρνηση δίνει επιδοτήσεις στα καύσιμα για δεκαετίες. Οι προηγούμενες αυξήσεις στην τιμή των καυσίμων και άλλων αγαθών έχουν προκαλέσει φοιτητικές διαμαρτυρίες και το 1998, μαζικές ταραχές που βοήθησαν στην ανατροπή του για δεκαετίες δικτάτορα της χώρας Σουχάρτο.",
    "Η Ινδονησία βυθίζεται – Η καθημερινότητα των κατοίκων που μένουν πίσω βλέποντας τη στάθμη του νερού να ανεβαίνει": "Οι ωρυζώνες έχουν βυθιστεί. Οι καρύδες και τα φυτά τσίλι που πλημμύρισαν με αλμυρό νερό είναι όλα νεκρά. Οι ιχυόσκαλες των αγροτών καταρρέουν και η στάθμη του νερού έχει ανέβει τόσο, που τα ψάρια κολυμπούν πάνω από τα δίχτυα. Σκουπίδια μεταφέρονται από τις παλίρροιες και επιπλέουν μέσα και έξω από τα σπίτια των οποίων οι πόρτες δεν μπορούν πλέον να κλείσουν.\n\nΣτη βόρεια ακτή της κεντρικής Ιάβας στην Ινδονησία τα χωριά πλήττονται σκληρά καθώς η άνοδος της στάθμης της θάλασσας είναι μία από τις πολλές, καταστροφικές επιπτώσεις της κλιματικής αλλαγής. Οι κάτοικοι «υπερυψώνουν» τις εισόδους των σπιτιών τους με τσιμέντο ή χώμα σε μία προσπάθεια να διατηρήσουν το εσωτερικό τους στεγνό. Άλλοι, μπορούν να προσεγγίσουν τις οικείες τους μόνο όταν η παλίρροια είναι χαμηλή, ή μένουν παγιδευμένοι μέσα για ώρες.\n\nΑνακάλυψε την φθηνότερη ασφάλεια για το αυτοκινητό σου εύκολα και γρήγορα!σύγκριση ανάμεσα σε 27 ασφαλιστικές εταιρίες\n\nΟι πρώτοι κλιματικοί μετανάστες έχουν ήδη εγκαταλείψει την περιοχή αναζητώντας μέρη πιο ξηρά, και σε υψηλότερα σημεία. Άλλοι, ωστόσο, παραμένουν στα πλημμυρισμένα χωριά τους – είτε από επιλογή, είτε γιατί δεν διαθέτουν τα χρήματα για να μετακινηθούν. Στα χωριά Mondoliko και Timbulsloko, οι φωτογράφοι του Associated Press απαθανάτισαν την καθημερινότητα των κατοίκων που έμειναν πίσω, κάνοντας ό,τι καλύτερο μπορούν για να ζήσουν, εν μέσω αλλεπάλληλων πλημμυρών.\n\nΟΛΕΣ ΟΙ ΕΙΔΗΣΕΙΣ",
    "Ινδονησία: Διαδήλωση για τις τιμές των καυσίμων": "Ινδονησία: Διαδήλωση για τις τιμές των καυσίμων\n\nΦοιτητές ανεβάζουν θεατρική παράσταση κατά τη διάρκεια διαμαρτυρίας ενάντια στην πρόσφατη απόφαση της κυβέρνησης για αύξηση των τιμών των καυσίμων, έξω από το ινδονησιακό κοινοβούλιο στην Τζακάρτα.",
    "Η Ινδονησία ψάχνει για Mirage 2000 στη Μέση Ανατολή, ποια έχει στο μάτι άραγε…;": "Σύμφωνα με το «CNBC Indonesia», η Ινδονησία εξετάζει την απόκτηση μεταχειρισμένων μαχητικών Mirage 2000 από χώρα της Μέσης Ανατολής για να καλύψει ανάγκες της Ινδονησιακής Αεροπορίας. Δεν αναφέρεται όμως ούτε η ποσότητα των αεροσκαφών που φέρεται να επιθυμεί ούτε από ποια αραβική χώρα θα μπορούσαν να προέλθουν.\n\nΥπενθυμίζεται, στις 10 Φεβρουαρίου 2022 η Ινδονησία υπέγραψε συμφωνία αγοράς 6+36 μαχητικών Rafale, από τα οποία τα πρώτα 6 θεωρούνται εξασφαλισμένα. Ανάλογα με τους διαθέσιμους πόρους η επόμενη φάση του προγράμματος θα μπορούσε να αφορά 10 ή 12 από τα υπόλοιπα 36 Rafale.\n\nΗ Ινδονησία έχει φιλοδοξίες για μεγάλες επενδύσεις στην Άμυνα (μαχητικά Rafale, φρεγάτες FREMM IT, φρεγάτες Arrowhead 140, υποβρύχια Scorpene κ.ά.), αλλά πολλές φορές έρχονται σε σύγκρουση με αριθμό δημοσιονομικών προκλήσεων.",
    "Η άγρια μαγεία των ωκεανών": "Σειρά ντοκιμαντέρ τεσσάρων επεισοδίων, παραγωγής Γαλλίας 2020.\n\nΤα κρυστάλλινα νερά της Ανατολικής Ασίας φιλοξενούν μερικά από τα σπανιότερα και πιο εξωτικά είδη του φυτικού και ζωικού βασιλείου από οποιοδήποτε άλλο μέρος στον πλανήτη.\n\nΑυτή η σειρά τεσσάρων επεισοδίων μάς μεταφέρει στα βαθιά νερά των Φιλιππίνων, της Ινδονησίας, της Ιαπωνίας και της Ταϊλάνδης για να μάθουμε περισσότερα για τη ζωή τους και να ανακαλύψουμε μερικά από τα μεγαλύτερα μυστήρια των ωκεανών.\n\nΔείτε σήμερα το δεύτερο επεισόδιο: «Ινδονησία»\n\n* Η σειρά προβάλλεται σε επανάληψη.",
    "Τουρκία: Η Baykar έχει δύο νέους πελάτες που θέλουν να αγοράσουν οπλισμένα drones": "Η Τουρκία δήλωσε σήμερα Δευτέρα ότι η Μαλαισία και η Ινδονησία έχουν εκφράσει έντονο ενδιαφέρον για την αγορά οπλισμένων μη επανδρωμένων αεροσκαφών από την τουρκική αμυντική εταιρεία Baykar, η οποία έχει προμηθεύσει τα όπλα της σε πολλές χώρες μετά από τις επιτυχίες που έχουν σημειώσει στο πεδίο της μάχης.\n\n«Πολλές ασιατικές χώρες, ιδιαίτερα η Μαλαισία και η Ινδονησία, δείχνουν μεγάλο ενδιαφέρον για τα προϊόντα της αμυντικής βιομηχανίας μας. Οι συμφωνίες είναι πολύ κοντά στην υπογραφή», δήλωσε ο Τούρκος υπουργός Εξωτερικών Μεβλούτ Τσαβούσογλου σε συνέντευξη Τύπου στο Τόκιο.\n\n«Θα ικανοποιούσαμε με μεγάλη μας χαρά την ανάγκη της Ιαπωνίας για drones», πρόσθεσε ο Τσαβούσογλου.\n\nΗ διεθνής ζήτηση για τουρκικά μη επανδρωμένα αεροσκάφη έχει εκτοξευθεί μετά τον αντίκτυπό τους στις συγκρούσεις στη Συρία, την Ουκρανία και τη Λιβύη.\n\nΥπενθυμίζεται ότι στις 21 Σεπτεμβρίου αποκαλύφθηκε ότι η τουρκική εταιρεία Baykar παρέδωσε 20 οπλισμένα μη επανδρωμένα αεροσκάφη τύπου TB2 Bayraktar στα Ηνωμένα Αραβικά Εμιράτα νωρίτερα αυτόν τον μήνα, σημάνοντας μία νέα εποχή στις σχέσεις ανάμεσα στην Τουρκία και τα ΗΑΕ.\n\nΠηγή: Reuters",
    "Από το Τσαντ και το Μαλάουι μέσω Ινδονησίας και Κουρασάο: Ξένοι παίκτες στη Super League από απίθανες χώρες!": "Ο Αστέρας Τρίπολης ανακοίνωσε πριν από λίγες μέρες το νέο του μεταγραφικό απόκτημα, Μπαγκούς Καφί Αλφίκρ ι από την Ινδονησία και το BN Sports έψαξε και σας παρουσιάζει περιπτώσεις παικτών που έπαιξαν στο ελληνικό πρωτάθλημα, προερχόμενοι από χώρες «άγονης γραμμής».\n\nΚάτοικος Τρίπολης είναι και επισήμως ο νεαρός Ινδονήσιος, Μπαγκούς Καφί Αλφίγκρι, ο οποίος ενάμιση χρόνο πίσω, έκανε το πρώτο του μεγάλο άλμα, αφήνοντας την πατρίδα του,\n\nγια την Ολλανδία και την Ουτρέχτη. Εκεί όμως δεν τα κατάφερε να διακριθεί και λίγους μήνες μετά αποχαιρέτησε για άλλες πολιτείες. Τις ελληνικές.\n\nO Amiruddin Bagus Kahfi Alfikri στον ΑΣΤΕΡΑ!https://t.co/ngrtEI64sI pic.twitter.com/qHw22IUJHY — Asteras FC (@AsterasfcTwit) August 22, 2022\n\nΜπορεί να ακούγεται πρωτοφανές να έρθει στα μέρη μας ποδοσφαιριστής από την Ινδονησία και η αλήθεια είναι πως είναι. Παρόλα αυτά, όσο και αν έχουμε συνηθίσει να συναντάμε στη Super League αλλοδαπούς αθλητές από την Ιβηρική ή τις γνωστές , ποδοσφαιρικά, χώρες της Λατινικής Αμερικής ή των Βαλκανίων, υπάρχουν ενίοτε αρκετές περιπτώσεις που καθιστούν την ελληνική λίγκα… πολυταξιδεμένη.\n\nΤο BN Sports, με αφορμή την έλευση του Μπαγκούς Καφί Αλφίγκρι, «σκάλισε» το θέμα και υπενθυμίζει παρουσίες παικτών, στην πρώτη κατηγορία του ελληνικού πρωταθλήματος, από χώρες που… δεν πάει το μυαλό σου.\n\nΜπένιν: Μόισε Αντιλέχου (Κέρκυρα και κυρίως Λεβαδειακός), Ρούντι Γκεστέδε (Με εμπειρία ετών από την Championship και την Premier League, το πέρασμά του από τον Παναιτωλικό κράτησε μόνο 73’ λεπτά).\n\nΜπουρκίνα Φάσο: Αμπντούλ Ντιαλό (Πέρασε σχεδόν όλη του την καριέρα στην Ελλάδα, με τη φανέλα του Πανθρακικού έζησε την Α’ Εθνική), Σουλεϊμάν Σαουαντογκό (Λεβαδειακός), Πατρίκ Ζουντί (Αστέρας Τρίπολης, Πανσερραϊκός), Ραχίμ Ουεντραογκό (Σκόντα Ξάνθη), Χαμπίμπ Μπαμόγκο (Παναιτωλικός), Ισμαΐλα Ουεντραογκό (ΠΑΟΚ Β’, στον Βόλος ΝΠΣ δανεικός φέτος), Μπράιν Νταμπό (Άρης).\n\n\n\nΠράσινο Ακρωτήρι: Νόνι Λίμα (Πανιώνιος), Φερνάντο Βαρέλα (ΠΑΟΚ), Γκάρι Ροντρίγκεζ (ΠΑΟΚ, Ολυμπιακός), Μπρίτο (Σκόντα Ξάνθη), Λισάντρο Σεμέδο (ΟΦΗ), Ζέρσον Καμπράλ (Ιωνικός), Τόνι Βαρέλα (Λεβαδειακός), Βάλντο (Αστέρας Τρίπολης), Καρλίτος (Ηρακλής).\n\n\n\nΚεντροαφρικανική Δημοκρατία: Φρέντερικ Νιμανί (ΟΦΗ, ΠΑΟΚ), Νταβίντ Μάνγκα (Λεβαδειακός), Λιονέλ Ζουμά (Αστέρας Τρίπολης).\n\nΤσαντ: Αζράκ Μαχαμάτ (Πλατανιάς, Λεβαδειακός)\n\nΚομόρες: Ελ Φαρντού Μπεν (Από τους πιο αναγνωρίσιμους αθλητές της λίστας, έχει αγωνιστεί κατά σειρά σε Βέροια, Λεβαδειακό, Πανιώνιο και Ολυμπιακό), Μοχάμεντ Γιουσούφ (Βέροια, Εργοτέλης, Λεβαδειακός), Χαλίφα Σουλέ (Βέροια, ΟΦΗ στη Football League).\n\n\n\nΚουράσαο: Τσάρλτον Βισέντο (ΠΑΣ Γιάννινα).\n\nΓαλλική Γουιάνα: Ζαν-Κλοντ Νταρσεβίλ (Από τα μεγάλα ονόματα της εποχής Ψωμιάδη στην Καβάλα).\n\n\n\nΓρενάδα: Κρέγκ Ροκάστλ (Θρασύβουλος Φυλής).\n\nΓουαδελούπη: Λένι Νανγκίς (Λεβαδειακός), Φρανκ Γκραντέλ (Σκόντα Ξάνθη).\n\nΑϊτή: Κιμ Τζάγκι (Σκόντα Ξάνθη), Φραντζ Μπερτίν (ΟΦΗ, Βέροια), Ζαν-Ζακ Πιερ (Πανιώνιος).\n\nΧονγκ-Κονγκ: Άλεν Μπαϊκούσα (Αιγάλεω).\n\nΜαδαγασκάρη: Ερίκ Ραμπεσαντρατανά (Παρουσιαστικό και παρελθόν που δεν το ξεχνάς. Στην ΑΕΚ όμως δεν έπιασε, λόγω προέδρου όπως έχει δηλώσει), Φρανκ Ραμπαριβονί (Ποδοσφαιριστής με παραστάσεις από το Champions League με τη φανέλα της Οσέρ, ο οποίος πέρασε στη δύση της καριέρας του από την Ξάνθη).\n\n\n\nΜαλάουι: Ταβόνγκα Τσιμόντζι (Πλατανιάς).\n\nΜαρτινίκα: Λουντοβίκ Κλεμέν (Πανθρακικός), Κέβιν Ολίμπα (Πλατανιάς), Μπέντι Μπουβάλ (Πανθρακικός, Πανιώνιος), Μίκαελ Μάλσα (Πλατανιάς), Σόνι Σεφίλ (Αστέρας Τρίπολης).\n\nΜαυρίκιος: Λίντσει Ρόουζ (Άρης).\n\nΜοζαμβίκη: Σιμάο (Από τους καλύτερους Αφρικανούς που έχουν περάσει από τον Παναθηναϊκό, μέλος της ομάδας που κατέκτησε το τελευταίο πρωτάθλημα στην ιστορία του συλλόγου με σημαντική συμβολή), Κλέσιο Μπάουκε (Παναιτωλικός), Μανού (Πανθρακικός), Παϊτο (Ξάνθη).\n\n\n\nΝικαράγουα: Πάμπλο Γκαγιέχο (Άρης).\n\nΠαναμάς: Χούλιο Σεγκούντο (Βέροια).\n\nΡεουνιόν: Μπερτράντ Ρομπέρ (Πανθρακικός, ΠΑΟΚ).\n\nΡουάντα: Έντιν Ουόν (Λεβαδειακός), Φριτζ Έμεραν (Λεβαδειακός).\n\nΣεντ Μάρτεν: Κυρίλ Καλί (Αστέρας Τρίπολης, Πανσερραϊκός, Βέροια, Παναιτωλικός), Γουίλφριντ Νταλμάτ (Παναιτωλικός).\n\nΣάο Τομέ και Πρινσίπ: Ζορντάο Ντιόγκο (Πανσερραϊκός, Πανθρακικός, Κέρκυρα, Λεβαδειακός).\n\nΣεντ Κιτς και Νέβις: Κιθ Γκαμπς (Πανιώνιος)\n\nΣουρινάμ: Ντιέγκο Μπίσεσβαρ (Ο «μαέστρος» του ΠΑΟΚ, από την κατάσταση του οποίου καθορίζονται πολλά στο παιχνίδι του «δικεφάλου»), Λεάντρο Καπέλ (Δόξα Δράμας, Παναιτωλικός), Ρόλαντ Άλμπεργκ (Πανιώνιος), Νάιτζελ Χάσελμπαινκ (Βέροια).\n\nΤαϊτή: Μαράμα Βαριχούα (Πανθρακικός)\n\nΓκάμπια: Νιόγκου Ντεμπά Νιρέν (Άρης, Παναθηναικός, Κέρκυρα), Μουσταφά Καμάλ Εντό (Βέροια), Εντρίσσα Σόνκο (Ξάνθη).\n\nΤρινιντάντ και Τομπάγκο: Λίβαϊ Σάμιουελ Γκαρσία (βασικότατο στέλεχος της ΑΕΚ από το καλοκαίρι του 2021)\n\nΟυγκάντα: Άλεξ Κακούμπα (ΠΑΣ Γιάννινα)\n\nΟυζμπεκιστάν: Στεπάν Αταγιάν (Προοδευτική), Τζαφάρ Ιρισμέτοφ (Οι προσδοκίες ήταν πολλές, τα πεπραγμένα ελάχιστα στον Παναθηναϊκό), Αμντικαχόρ Μαριφαλίεφ (Ο Μαραντόνα της Τασκένδης πέρασε και δεν ακούμπησε στον ΠΑΟΚ).\n\nΖάμπια: Κρίστοφερ Κατόνγκο (Ξάνθη), Ρότζερς Κόλα (Βέροια), Άσιους Μέλου (Απόλλων Πόντου).\n\nΖιμπάμπουε: Κένεντι Ναγκόλι (Ο Πελέ εισηγήθηκε την απόκτησή του στη Σάντος και ο Άρης τον «χάρηκε» για μια πενταετία όπου δέσποζε στο κέντρο του. Αγωνίστηκε και στον ΠΑΣ Γιάννινα), Σένζο Μόγιο (Χαλκηδώνα), Λίνκολν Ζβασίγια (ΟΦΗ).\n\n\n\n\n\nΜάνος Φυρογένης\n\nwww.bnsports.gr",
    "Ινδονησία: Κατολίσθηση σε χρυσωρυχείο, δεκάδες εργάτες εγκλωβισμένοι": "Κόσμος\n\nΙνδονησία: Κατολίσθηση σε χρυσωρυχείο, δεκάδες εργάτες εγκλωβισμένοι\n\nΔιάβασέ μου το... Your browser does not support the audio element.\n\nΜάχη με τον χρόνο για τον εντοπισμό επιζώντων. Οι αρχές ενημερώθιηκαν 24 ώρες αργότερα.\n\nΕίκοσι εργάτες εγκλωβίστηκαν σε στοές χρυσωρυχείου στην επαρχία του Δυτικού Καλιμαντάν, στην Ινδονησία, ύστερα από κατολίσθηση που σημειώθηκε στην περιοχή, δήλωσε σήμερα ο επικεφαλής της επιχείρησης διάσωσης.\n\nΗ κατολίσθηση σημειώθηκε στην κοινότητα Κινάντε το βράδυ της Πέμπτης, αλλά οι αρχές ενημερώθηκαν περίπου 24 ώρες αργότερα, σύμφωνα με τον Έρικ Σουμπαριάντο. «Λάβαμε τις πληροφορίες το βράδυ της Παρασκευής και στείλαμε αμέσως διασώστες στο σημείο», δήλωσε στο πρακτορείο Xinhua.\n\nΗ επιχείρηση έρευνας και διάσωσης είναι, σύμφωνα με τον Σουμπαριάντο, εξαιρετικά δύσκολη λόγω της μορφολογίας του εδάφους σε συνδυασμό με την κατολίσθηση που προκάλεσαν οι ισχυρές βροχοπτώσεις των τελευταίων ημερών. Στρατιώτες και χωρικοί συνδράμουν στην επιχείρηση, καθώς όσο περνούν οι ώρες εξανεμίζονται οι ελπίδες να βρεθούν ζωντανοί οι άτυχοι εργάτες.\n\nΕιδήσεις σήμερα:\n\n“Υγεία πάνω απ’ όλα”: πόνος στην μέση, “δύσκολα” παιδιά και σύνδρομο “άδειας φωλιάς”\n\nΑΠΘ: επεισόδια με χημικά την νύχτα (εικόνες)\n\nMoody's: σταθερή η αξιολόγηση της Ελλάδας",
    "Εβελίνα Νικόλιζα: Θετική στον κορονοϊό μετά το ταξίδι στην Ινδονησία": "Στην Ινδονησία βρέθηκε πριν λίγες ημέρες η Εβελίνα Νικόλιζα μαζί με τις κολλητές της για να περάσουν εκεί τις καλοκαιρινές τους διακοπές.\n\nΤα πράγματα στο ταξίδι τους εξελίχθηκαν μοναδικά ωστόσο, κατά την επιστροφή της στην Ελλάδα την περίμενε μια όχι και τόσο ευχάριστη έκπληξη. Όπως αποκάλυψε η ίδια μέσω μιας σειράς από stories στο προφίλ της στο instagram, θέλησε πριν μπει και πάλι στους ρυθμούς της καθημερινότητας, να κάνει ένα τεστ για τον κορονοϊό.\n\nΔΙΑΦΗΜΙΣΗ\n\nΤο αποτέλεσμα του τεστ ήταν θετικό και έτσι, η Εβελίνα Νικόλιζα βρίσκεται σε καραντίνα. Ωστόσο, την καραντίνα αυτή δεν την περνάει μόνη της αφού θετική βρέθηκε και μια από τις φίλες της που ήταν μαζί της στο ταξίδι.\n\nΗ Εβελίνα Νικόλιζα δεν είναι η πρώτη φορά που κολλάει τον ιό. Πριν ένα χρόνο περίπου είχε κολλήσει ξανά κορονοϊό κάτι που είχε μοιραστεί και σε βίντεο μέσα από το κανάλι της στο Youtube.",
    "Ντολ-Κίναν: Η πολύ καλή δουλειά φέρνει αποτελέσματα και στην Ινδονησία (pics)": "Η πολύ καλή δουλειά που γίνεται από τον Τόμας Ντολ, τον Παύλο Κίναν και όλο το τεχνικό επιτελείο στην Persija Jakarta επιβεβαιώνεται στον αγωνιστικό χώρο και αποτυπώνεται στο βαθμολογικό πίνακα.\n\nΗ ομάδα από την Jakarta προσπαθεί να ξεφύγει από τη μετριότητα των προηγούμενων τριών χρόνων και να επιστρέψει στην κορυφή του ινδονησιακού πρωταθλήματος. Πρωτεργάτες σε αυτό το πολύ δύσκολο εγχείρημα είναι οι γνωστοί μας, Τόμας Ντολ και Παύλος Κίναν, οι οποίοι ευελπιστούν να έχουν ακόμα μια πετυχημένη συνεργασία μετά τη θητεία τους στο ΑΠΟΕΛ.\n\nΗ Persija βρίσκεται στην 4η θέση της βαθμολογίας με 21 βαθμούς, δυο λιγότερους από την Madura United, με τις δυο ομάδες να μένουν στο 0-0 την περασμένη αγωνιστική.\n\nΑξίζει να αναφερθεί πως η ομάδα των “δικών” μας σε 10 παιχνίδια μετρά μια ήττα και εκείνη στην πρεμιέρα κόντρα στη Bali United με 1-0 εκτός έδρας. Έκτοτε έχει έξι νίκες και τρεις ισοπαλίες με συντελεστή τερμάτων 12-5.\n\nΤα θετικά αποτελέσματα αφήνουν πλήρως ικανοποιημένους τους ανθρώπους της ομάδας και ταυτόχρονα αισιόδοξους για τη συνέχεια.",
    "Οικογένεια συγκινεί, κάνουν τον γύρο του κόσμου γιατί ξέρουν ότι τα παιδιά τους θα χάσουν την όρασή τους": "Μια οικογένεια από τον Καναδά ξεκίνησε ένα ταξίδι ενός έτους σε όλο τον κόσμο, προτού η κόρη τους και οι δύο γιοι τους χάσουν την όρασή τους λόγω μιας σπάνιας γενετικής πάθησης.\n\nΟι γονείς ανακάλυψαν ότι η μεγαλύτερη κόρη τους, η 12χρονη Μία Λεμέι Πελετιέ, πάσχει από retinitis pigmentosa -κάτι που θα την αφήσει τυφλή μέχρι τα 30 της χρόνια- όταν άρχισε να δυσκολεύεται να βλέπει τα βράδια το 2018. Την επόμενη χρονιά τα αδέρφια της, ο 7χρονος Κόλιν και ο 5χρονος Λόρεντ, διαγνώστηκαν με την ίδια ασθένεια, ενώ ο μεγαλύτερος γιος του Λέο ευτυχώς γλίτωσε.\n\nΗ μητέρα τους, Έντιθ Λεμέι, η οποία εργάζεται στον κλάδο των οικονομικών στο Κεμπέκ, δήλωσε ότι όταν τα παιδιά της διαγνώστηκαν με την ασθένεια, ήταν η καταλυτική στιγμή για ένα παγκόσμιο ταξίδι, προκειμένου να γεμίσουν το μυαλό τους με «οπτικές αναμνήσεις» πριν επιδεινωθεί η όρασή τους.\n\nΈτσι, λοιπόν, η οικογένεια ξεκίνησε τις διακοπές της τον Μάρτιο και μέχρι στιγμής έχουν επισκεφθεί τη Ναμίμπια, τη Ζάμπια, την Τανζανία, την Τουρκία, τη Μογγολία και τώρα βρίσκονται στην Ινδονησία. Αρχικά, είχαν προγραμματίσει να ξεκινήσουν με ένα ταξίδι από τη Ρωσία και την Κίνα το 2020, αλλά αυτό ακυρώθηκε λόγω της πανδημίας του κορωνοϊού.\n\nΓιατί επέλεξαν να ταξιδέψουν σε όλον τον κόσμο\n\nΜέσα από αυτό το ταξίδι, όπως λέει η Λεμέι, θέλει να δώσει στα παιδιά της, πέρα από μια πλούσια τράπεζα αναμνήσεων, να τους δείξει πως, όσο δύσκολη κι αν είναι η ζωή τους, είναι τυχερά και μόνο που έχουν τρεχούμενο νερό στο σπίτι τους και μπορούν να πηγαίνουν κάθε μέρα στο σχολείο.\n\nΚαταγράφοντας τα ταξίδια τους στα μέσα κοινωνικής δικτύωσης, λέει πως είναι υπέροχο να βλέπει τα παιδιά του να δένονται μεταξύ τους, ωστόσο παραδέχεται ότι είναι «σκληρή δουλειά» το να είναι μαζί τους 24 ώρες το 24ωρο. Μάλιστα, όπως λέει, ο μικρότερος γιος της την έχει… τρελάνει στις ερωτήσεις, με αποτέλεσμα να σκέφτεται εάν θα ήταν καλύτερα να πηδήξει από το παράθυρο του λεωφορείου για να γλιτώσει.\n\nΗ σπάνια ασθένεια από την οποία πάσχουν τα παιδιά\n\nΗ retinitis pigmentosa είναι μια σπάνια γενετική πάθηση, κατά την οποία τα κύτταρα του αμφιβληστροειδούς -του φωτοευαίσθητου τμήματος του ματιού- αρχίζουν τα καταρρέουν. Τα συμπτώματά της συνήθως εμφανίζονται για πρώτη φορά στην παιδική ηλικία με προβλήματα όρασης τη νύχτα, με την όραση να χειροτερεύει με την πάροδο του χρόνου. Δεν υπάρχει θεραπεία για τη συγκεκριμένη νόσο και σε ορισμένες περιπτώσεις οι ασθενείς τυφλώνονται μέχρι τα 30 τους χρόνια.\n\nΗ Λεμέι και ο σύζυγός της Σεμπάστιαν Πελετιέ πήραν την ιδέα για τις διακοπές σε όλον τον κόσμο όταν ένας ειδικός τούς πρότεινε να μεγιστοποιήσουν τις «οπτικές αναμνήσεις» για τα παιδιά. Σε συνέντευξή της στο CNN, η μητέρα δήλωσε: «Σκέφτηκα: «Δεν θα δείξω στη Μία έναν ελέφαντα σε ένα βιβλίο, αλλά θα την πάω να δει έναν πραγματικό ελέφαντα». Και θα γεμίσω την οπτική της μνήμη με τις καλύτερες, τις πιο όμορφες εικόνες που μπορώ. Υπάρχουν σπουδαία πράγματα που μπορούμε να κάνουμε στο σπίτι, αλλά δεν υπάρχει τίποτα καλύτερο από τα ταξίδια».\n\nΗ οικογένεια έκανε αρχικά ένα ταξίδι γύρω από τον ανατολικό Καναδά τον Ιούλιο του 2021, και φέτος τον Μάρτιο ξεκίνησαν τελικά το ετήσιο ταξίδι τους, ξεκινώντας από τη Ναμίμπια. Την περασμένη εβδομάδα βρέθηκαν στην Ινδονησία και δεν σχεδιάζουν να επιστρέψουν στον Καναδά τους επόμενους 6 μήνες.\n\nΈχουν ετοιμάσει μια λίστα με τις δραστηριότητες που θέλουν να δοκιμάσουν, με την 12χρονη κόρη τους να θέλει να κάνει ιππασία, ενώ ο 5χρονος Λόρεντ είπε ότι θέλει να πιει χυμό πάνω σε μια καμήλα.\n\nΌσο για την ασθένεια και τα παιδιά, γνωρίζουν για την πάθησή τους. Η Μία το ξέρει από τα επτά της χρόνια, ενώ τα δύο μικρότερα το έμαθαν πρόσφατα. «Ο μικρός μου με ρώτησε: «Μαμά, τι σημαίνει να είσαι τυφλός; Θα μπορώ να οδηγήσω αυτοκίνητο;» Είναι πέντε ετών. Αλλά σιγά-σιγά καταλαβαίνει τι ακριβώς συμβαίνει» λέει η μητέρα τους.\n\nΠηγή: iefimerida.gr\n\nΑκολουθήστε το στο Google News και μάθετε πρώτοι όλες τις ειδήσεις.",
    "Trashboom: Τo πλωτό φράγμα που εμποδίζει τόνους πλαστικού να καταλήξει στους ωκεανούς": ". Plastic Fischer\n\nΗ Γερμανική εταιρία Plastic Fischer εφηύρε ένα πλωτό φράγμα που έχει ως στόχο να αποτρέψει την είσοδο τόνων πλαστικών απορριμμάτων στους ωκεανούς.\n\nΠρόκειται για το TrashBoom το οποίο κατασκευάζεται από τοπικά διαθέσιμα υλικά και χρησιμοποιεί απλή τεχνολογία χαμηλού κόστους που μπορούν να αντέξουν οικονομικά ακόμη και οι αναπτυσσόμενες χώρες, αναφέρει το Designboom.\n\nΔιαφήμιση\n\nΗ αποφυγή εισαγωγών υψηλής τεχνολογίας εξοικονομεί χρόνο, άνθρακα και χρήματα και εξασφαλίζει γρήγορη επισκευή και υψηλή επεκτασιμότητα. Συνδέεται με χαλύβδινο πλέγμα βάθους 50 εκατοστών, κάθε μονάδα μπορεί να συνδεθεί με άλλες για να σχηματίσει μια αλυσίδα που μπορεί εύκολα να προσαρμοστεί σε διαφορετικά μεγέθη ποταμών.\n\nΙδρύθηκε από τρεις οραματιστές Γερμανούς φοιτητές- ο Γκέοργκ, ο Μόριτς και ο Κάρστεν- οι οποίοι σκέφτηκαν την ιδέα του πλωτού φράγματος το 2019 μετά από ένα ταξίδι τους στο Βιετνάμ. Κατά τη διάρκεια της διαμονής τους σε ένα διαμέρισμα στο Κα Μο, συνειδητοποίησαν ότι η θέα του ποταμού από το μπαλκόνι τους ήταν στην πραγματικότητα ένα ρεύμα από πλαστικό, φελιζόλ και άλλα απορρίμματα που επέπλεαν στην επιφάνεια του νερού και κατευθύνονταν προς τον ωκεανό.\n\n«Συνειδητοποιήσαμε ότι κάθε κομμάτι που βλέπαμε τελικά θα κατέληγε για πάντα στη θάλασσα, θα διαλυόταν σε μικροπλαστικό και θα απειλούσε τη βιοποικιλότητα και τη θαλάσσια ζωή.»\n\nΤο ταξίδι αυτό τους έκανε να συνειδητοποιήσουν την παγκόσμια κρίση του πλαστικού που απειλεί τον κόσμο: 8 έως 12 εκατομμύρια τόνοι πλαστικών απορριμμάτων καταλήγουν στους ωκεανούς ετησίως.\n\nΔιαφήμιση\n\n. Plastic Fischer\n\nΈνας πλωτός φράχτης κατασκευασμένος από τοπικά υλικά\n\nΜετά το ταξίδι τους, ο Γκέοργκ είχε την ιδέα να κατασκευάσει έναν υδροτροχό που συλλέγει αυτόματα το πλαστικό από το ποτάμι και το μεταφέρει στην ακτή. Τον Ιανουάριο του 2019 κατάφεραν να τον κατασκευάσουν και όταν τον δοκίμασαν, λειτούργησε άψογα. Παρακινούμενος από αυτό το επιτυχημένο πιλοτικό πρόγραμμα, ο Γκέοργκ αποφάσισε να ιδρύσει την Plastic Fischer μαζί με τον Κάρστεν και τον Μόριτς τον Απρίλιο του 2019.\n\nΌταν μετακόμισαν στην Ινδονησία τον Ιούνιο του 2019, δοκίμασαν αμέσως την ιδέα τους σε πραγματικό περιβάλλον. Δυστυχώς όμως, ο τροχός δεν λειτούργησε λόγω της χαμηλής ταχύτητας ροής των ποταμών που οφειλόταν στην ξηρασία. Στη συνέχεια, αποφάσισαν να μετακομίσουν στην Μπαντούνγκ, όπου βρίσκεται ο ποταμός Citarum, ένας από τους πιο μολυσμένους ποταμούς στον κόσμο. Οι τρεις άντρες ένωσαν τις δυνάμεις τους με τον στρατό της χώρας που ήταν υπεύθυνος για τον καθαρισμό του ποταμού.\n\nΤότε προέκυψε η ιδέα του TrashBoom: ενός πλωτού φράχτη κατασκευασμένου από τοπικά διαθέσιμα υλικά που εμποδίζει το πλαστικό να κατευθυνθεί στον ωκεανό. Τα πλαστικά απορρίμματα συλλέγονται χειροκίνητα από τα συστήματα σε καθημερινή βάση και μεταφέρονται σε εγκαταστάσεις διαλογής.\n\nΌλα τα ανακυκλώσιμα υλικά επανεισάγονται στην αλυσίδα εφοδιασμού. Ωστόσο, η πλειονότητα των υλικών που συλλέγονται δεν είναι ανακυκλώσιμα και, ως εκ τούτου, αποστέλλονται για θερμική επεξεργασία σε πιστοποιημένες εγκαταστάσεις αποτέφρωσης.\n\nΔιαφήμιση\n\n. Plastic Fischer\n\nΔημιουργία θέσεων εργασίας για τις τοπικές κοινότητες\n\nΤον Ιανουάριο, η Plastic Fischer σε συνεργασία με την Allianz, ξεκίνησε τη λειτουργία της στην πόλη Θιρουβανανθαπούραμ της Ινδίας, δημιουργώντας παράλληλα θέσεις εργασίας για τις τοπικές κοινότητες. Σύμφωνα με την ιστοσελίδα της, για τα επόμενα τρία χρόνια, η εταιρεία στοχεύει να συλλέξει περισσότερους από 550 μετρικούς τόνους ποτάμιου πλαστικού και να αποτρέψει την είσοδό του στους ωκεανούς.\n\nΕπί του παρόντος, η εταιρεία δραστηριοποιείται στην Ινδία (Μπανγκαλόρ/Βαρανάσι), στην Ινδονησία (Μπαντούνγκ), ενώ ετοιμάζει και ένα έργο στο Βιετνάμ. Στόχος της είναι να επεκταθεί και σε άλλες πόλεις της Ινδίας και της Ινδονησίας, όπου υπάρχουν πολλά μολυσμένα ποτάμια.\n\n«Είμαστε πολύ περήφανοι που καταφέραμε να παρακινήσουμε και άλλες εταιρείες όπως π.χ. η Sungai Watch, η Pangea Movement και άλλες ΜΚΟ να αντιγράψουν την προσέγγισή μας και να σταματήσουν τα πλαστικά στα ποτάμια χρησιμοποιώντας χαμηλού κόστους τεχνολογία», δήλωσαν οι ιδρυτές.\n\nΗ εταιρεία πέτυχε και μια άλλη συνεργασία, αυτή τη φορά με το «Make A Change World» στο Μπαλί για να κατασκευάσει σε ελάχιστο χρόνο, ένα δεύτερο TrashBoom πλήρους κλίμακας.\n\nΔιαφήμιση",
    "Honda CBR250RR 2023 – Νέες αναρτήσεις, quick shifter και λίγη παραπάνω δύναμη": "Παρουσιάστηκε επίσημα στην Ινδονησία η τρίτη γενιά του δικύλινδρου CBR250RR, γι’ αρχή για την αγορά της Ασίας.\n\nΠριν λίγες μέρες έγινε γνωστό πως στα πλαίσια του ιαπωνικού GP στην πίστα Twin Ring Motegi η Honda θα αποκάλυπτε το ασιατικό CBR250RR, μια μικρή supersport μοτοσυκλέτα που μπήκε στη γκάμα της Honda το 2017 με χώρα κατασκευής την Ινδονησία και προορισμένη για τις ασιατικές αγορές.\n\nΩστόσο ουδέποτε έφτασε προς τα μέρη μας, ούτε και μετά την αναβάθμισή του το 2020. Φέτος παρουσιάζεται η νέα ανανέωση του μοντέλου, καθώς πλέον βρίσκεται σε κεντρική θέση στην ιστοσελίδα της PT Astra Honda Motor, δηλαδή της αντιπροσώπου της στην Ινδονησία, η οποία εξακολουθεί να αποτελεί την κατασκευάστρια της μοτοσυκλέτας.\n\nΣτο μοντέλο του 2023 η Honda ξεκινά τις αλλαγές από την εμφάνιση, η οποία διατηρεί τις γνώριμες γραμμές του απερχόμενου μοντέλου με αλλαγές στο μπροστινό φέρινγκ και στην ουρά, μα η ουσία βρίσκεται στον εξοπλισμό.\n\nΕκεί ξεχωρίζει το νέο πιρούνι Showa SFF-BP άνευ ρυθμίσεων, με ένα αμορτισέρ monoshock με μοχλικό Pro Link και ρύθμιση προφόρτισης ελατηρίου.\n\nΤο νέο CBR250RR θα διατεθεί σε δύο τύπους, τον απλό (Standard) με απόδοση 38.2 hp στις 12,500 rpm και τον SP QS (SP με quick shifter δύο δρόμων) με απόδοση 42 hp στις 13,000 rpm, δύο παραπάνω από το τρέχον μοντέλο. Η επιπλέον δύναμη στην περίπτωση του SP QS προέρχεται από αυξημένη σχέση συμπίεσης στον κινητήρα, με 11.5:1 στο στάνταρ CBR250RR και 12.5:1 στο CBR250RR SP QS.\n\nΗ ροπή διατηρείται στο ίδιο μέγιστο, 2.6 kgm στις 11,000 rpm και η δύναμη αποδίδεται και στις δύο εκδόσεις μέσω τριών διαφορετικών επιλέξιμων χαρτογραφήσεων.\n\nΤο CBR250RR ζυγίζει 166 κιλά στη στάνταρ έκδοση και 168 στην SP QS με όλα του τα υγρά, με ρεζερβουάρ 14.5 λίτρων.\n\nΔίχως να γνωρίζουμε κάτι συγκεκριμένο, δε θα δίναμε και πολλές πιθανότητες να ξεφύγει από τα ασιατικά της όρια η μικρή supersport της Honda, και ακόμη μικρότερες να φτάσει ως την ήπειρο των Euro 5.\n\nΔείτε το στο βίντεο που ακολουθεί, καθώς και στην επίσημη ιστοσελίδα της PT Astra Honda.",
    "Κρίσιμη εβδομάδα για τις κεντρικές τράπεζες": "Σε νέο γύρο αύξησης επιτοκίων ετοιμάζονται να προχωρήσουν οι μεγαλύτερες κεντρικές τράπεζες του κόσμου σε μια προσπάθεια να θέσουν υπό έλεγχο τον πολύ υψηλό πληθωρισμό, με μπαράζ πιο αυστηρής νομισματικής πολιτικής να αναμένεται να ανακοινωθεί ήδη μέσα στην τρέχουσα εβδομάδα.\n\nΗ Ομοσπονδιακή Τράπεζα των ΗΠΑ ετοιμάζεται να προχωρήσει την Τετάρτη σε νέα γενναία αύξηση επιτοκίων της τάξης του 0,75% σύμφωνα με έρευνες διεθνών ειδησεογραφικών πρακτορείων σε αναλυτές και οικονομολόγους, ανεβάζοντας το εύρος των αμερικανικών επιτοκίων σε 3% με 3,25%. Μάλιστα παράγοντες της αγοράς εκτιμούν ότι η FED αναμένεται να πάει τα επιτόκια του δολαρίου στα επίπεδα του 4% και να τα αφήσει εκεί και μετά το 2023 όπως αναφέρουν οι Φαινάνσιαλ Τάιμς.\n\nΔιαβάστε επίσης: Επιτόκια: Ποιες αλλαγές φέρνουν οι αυξήσεις\n\nΤην ίδια ώρα η Ευρωπαϊκή Κεντρική Τράπεζα φαίνεται ότι έχει ακόμη δρόμο να διανύσει με τις δικές της αυξήσεις, έστω κι αν αυτές ξεκίνησαν πιο αργά από αυτές άλλων κεντρικών τραπεζών. Ήδη ο Γιοακίμ Νάγκελ, ο επικεφαλής της πανίσχυρης Ομοσπονδιακής Τράπεζας της Γερμανίας, -της Μπούντεσμπανκ- έδωσε σήμα ότι τα επιτόκια της ΕΚΤ θα πρέπει να αυξηθούν ακόμη περισσότερο για να τεθεί υπό έλεγχο ο πληθωρισμός, σύμφωνα με τον Πρόεδρο της Bundesbank Γιοακιμ Νάγκελ. «Είμαστε ακόμη πολύ μακριά από επιτόκια που είναι σε επίπεδο κατάλληλο δεδομένης της τρέχουσας κατάστασης του πληθωρισμού», δήλωσε. Η ΕΚΤ μέσα στον μήνα που διανύουμε αύξησε τα επιτόκια κατά 75 μονάδες βάσης στο 0,75% και τα περισσότερα μέλη της δηλώνουν έτοιμα για ακόμα πιο μεγάλη αύξηση των επιτοκίων στη συνεδρίασή τους τον Οκτώβριο, εάν οι προοπτικές για τον πληθωρισμό συνεχίσουν όπως αναμένεται να δικαιολογούν ένα τέτοιο βήμα.\n\nΜπαράζ συνεδριάσεων κεντρικών τραπεζών αυτή την εβδομάδα\n\nΗ εβδομάδα αποφάσεων για τις κεντρικές τράπεζες ξεκινά την Τρίτη με τη συνεδρίαση της Riksbank της Σουηδίας που αναμένεται να αυξήσει τα επιτόκια κατά 0,75%. Η FED αναμένεται να ακολουθήσει την Τετάρτη με μερίδα αναλυτών να κάνει λόγο για πιθανή αύξηση επιτοκίων ακόμη και κατά 100 ποσοτιαίες μονάδες. Η κεντρική τράπεζα της Βραζιλίας αναμένεται την ίδια ημέρα να διατηρήσει αμετάβλητα τα επιτόκια μετά από συνεχείς αυξήσεις τους τελευταίους 18 μήνες.\n\nΤην Πέμπτη αναλαμβάνουν τη σκυτάλη η κεντρική τράπεζα της Ελβετίας, Swiss National Bank, η κεντρική τράπεζα της Νορβηγίας, Norges Bank, και η Τράπεζα της Αγγλίας με οικονομολόγους να προβλέπουν στο Bloomberg αυξήσεις της τάξης του 0,50% περίπου ή και παραπάνω. Η κεντρική τράπεζα της Νοτίου Αφρικής, η South Africa Reserve Bank, αναμένεται να συνεχίσει τις αυξήσεις με κίνηση 75 μονάδων βάσης, ενώ σε αυξήσεις μπορεί να προχωρήσει και η κεντρική τράπεζα της Αιγύπτου. Επίσης την ίδια ημέρα αυξήσεις επιτοκίων αναμένονται από τις κεντρικές τράπεζες σε Ινδονησία και Ταιβάν.\n\nΕπίσης την ίδια ημέρα συνεδριάζει η κεντρική τράπεζα της Ιαπωνίας, Bank of Japan, όπου αναμένεται να διατηρήσει αμετάβλητη τη νομισματική πολιτική. Με ενδιαφέρον περιμένουν επίσης οι αγορές τη συνεδρίαση της κεντρικής τράπεζας της Τουρκίας, όπου συνεχίζεται η αντισυμβατική πολιτική πιο χαμηλών επιτοκίων παρά το ράλι του πληθωρισμού στα επίπεδα του 80% και παραπάνω.",
    "Στο Μπαλί της Ινδονησίας Σίμσον και Τίμερμανς στα πλαίσια του Υπουργικού meeting Ενεργειακής Μετάβασης των G20": "Στο Υπουργικό Συμβούλιο Ενεργειακής Μετάβασης των G20 μετέχουν ο αντιπρόεδρος της Ευρωπαϊκής Επιτροπής, υπεύθυνος για την Ευρωπαϊκή Πράσινη Συμφωνία, Φρανς Τίμερμανς και η Επίτροπος Ενέργειας Κάντρι Σίμσον, το οποίο πραγματοποιείται στο Μπαλί της Ινδονησίας, σήμερα, Παρασκευή 2 Σεπτεμβρίου.\n\nΕνόσω, οι χώρες της ΕΕ προωθούν την Ευρωπαϊκή Πράσινη Συμφωνία, οι δύο ευρωπαίοι αξιωματούχοι, θα συζητήσουν την ενεργειακή προσβασιμότητα, την ανάπτυξη καθαρών και έξυπνων τεχνολογιών ενέργειας, καθώς και καινοτόμους τρόπους για την χρηματοδότηση της ενεργειακής μετάβασης με διεθνείς εταίρους.\n\nΣύμφωνα με σχετική ανακοίνωση της Κομισιόν, Τίμερμανς και Σίμσον θα έχουν διμερείς συναντήσεις με τον Αυστραλό Υπουργό για το Κλίμα και την Ενέργεια, Κρίς Μπόουεν, τον Υπουργό Οικονομίας, Εμπορίου και Βιομηχανίας Γιασουτόσι Νισιμούρα, καθώς και με άλλους αξιωματούχους από τις χώρες που θα λάβουν μέρος στο Υπουργικό «meeting».",
    "ΙΝΔΟΝΗΣΙΑ – ΚΟΥΡΑΣΑΟ ΠΡΟΓΝΩΣΤΙΚΑ 24-09-2022": "Στις 20:00 οι ομάδες ΙΝΔΟΝΗΣΙΑ και ΚΟΥΡΑΣΑΟ θα κοντραριστούν για τη διοργάνωση ΔΙΕΘΝΗ ΦΙΛΙΚΑ ΔΙΕΘΝΗ.\n\nΣτους παρακάτω πίνακες θα δείτε τα στατιστικά για τον αγώνα ΙΝΔΟΝΗΣΙΑ – ΚΟΥΡΑΣΑΟ, τις φόρμες των ομάδων, την μεταξύ τους προϊστορία και τους επόμενους αγώνες, όπως και Head2Head. Επίσης, υπάρχει πίνακας με βαθμολογία ΔΙΕΘΝΗ ΦΙΛΙΚΑ ΔΙΕΘΝΗ και στατιστικά του πρωταθλήματος.\n\nΙΝΔΟΝΗΣΙΑ - ΚΟΥΡΑΣΑΟ ΣΤΟΙΧΗΜΑ\n\nΙΝΔΟΝΗΣΙΑ: Στα τελευταία δέκα παιχνίδια έχει φέρει ως αποτελέσματα: 4 νίκες, 4 ισοπαλίες, 2 ήττες σε όλες τις διοργανώσεις που αγωνίστηκε. Στο παραπάνω σύνολο των αναμετρήσεων έχει επαληθεύσει 7 φορές το over 2.5 και 3 φορές το under 2.5.\n\nΚΟΥΡΑΣΑΟ: Στα δέκα πιο πρόσφατα παιχνίδια σε όλες τις διοργανώσεις έφερε τα ακόλουθα αποτελέσματα: 3 νίκες, 2 ισοπαλίες, 5 ήττες. Στις δέκα αυτές αναμετρήσεις μέτρησε 7 φορές το over 2.5 και 3 φορές το under 2.5.",
    "Το τουρκικό ΥΠΕΞ κάλεσε τον Έλληνα πρέσβη για εξηγήσεις - Η απάντηση της Αθήνας": "Ο Έλληνας πρέσβης στην Άγκυρα κλήθηκε για εξηγήσεις από το τουρκικό υπουργείο Εξωτερικών, σύμφωνα με την τουρκική εφημερίδα Hurriyet, η οποία αναφέρει ότι \"ζητήθηκε από την Ελλάδα να βάλει τέλος στις παραβιάσεις της στα νησιά\".\n\nΗ Τουρκία διαμαρτυρήθηκε ενώπιον της Ελλάδας και των Ηνωμένων Πολιτειών για την ανάπτυξη τεθωρακισμένων οχημάτων στη Λέσβο και τη Σάμο. \"Ο Έλληνας πρέσβης στην Άγκυρα κλήθηκε να βάλει τέλος στις παραβιάσεις στα νησιά και να αποκαταστήσει το μη στρατιωτικό καθεστώς\" τονίζει η εφημερίδα.\n\nΣτη Hürriyet γίνεται λόγος για \"σκανδαλώδη αποστολή\" τεθωρακισμένων, που δώρıσαν οι ΗΠΑ, σε \"νησιά με μη στρατιωτικό καθεστώς\". Πέραν αυτού η εφημερίδα παραδέχεται χωρίς καμία αιδώ ότι κατασκόπευσε τα νησιά της Ελλάδας με μη επανδρωμένα μαχητικά: \"Μη επανδρωμένα αεροσκάφη των Τουρκικών Ενόπλων Δυνάμεων (TSK), που πραγματοποίησαν αποστολές στο Αιγαίο, αποκάλυψαν ότι η Ελλάδα είχε στείλει τεθωρακισμένα στρατιωτικά οχήματα που δώρισαν οι ΗΠΑ στη Λέσβο και τη Σάμο, τα νησιά με μη στρατιωτικό καθεστώς\".\n\n\"Αυτά τα γεγονότα στις 18 Σεπτεμβρίου και 21 Σεπτεμβρίου αποτελούν την πιο ξεκάθαρη ένδειξη ότι η Ελλάδα συνεχίζει να εξοπλίζει τα νησιά κοντά στην Τουρκία και να παραβιάζει το καθεστώς\" τονίζει η Hürriyet.\n\nΗ απάντηση της Αθήνας\n\nΑπαντώντας σε σχετικό διάβημα, στο οποίο προέβη νωρίτερα σήμερα η τουρκική πλευρά προς τον Έλληνα πρέσβη στην Άγκυρα Χριστόδουλο Λάζαρη, η ελληνική πλευρά απέρριψε στο σύνολό τους τις τουρκικές αιτιάσεις, καθώς είναι παντελώς αβάσιμες και δεν συνάδουν με το Διεθνές Δίκαιο, αναφέρουν διπλωματικές πηγές.\n\nΣημειώνουν πως ο Έλληνας πρέσβης υπογράμμισε ότι οι ελληνικές θέσεις έχουν αναπτυχθεί ενδελεχώς στις δύο επιστολές που εστάλησαν στον Γενικό Γραμματέα του ΟΗΕ. Επίσης, καθιστούν σαφές πως η Ελλάδα σέβεται απολύτως τις υποχρεώσεις της που απορρέουν από τη Συνθήκη της Λωζάννης.\n\nΌπως αναφέρουν οι ίδιες πηγές, ο πρέσβης μας στην Άγκυρα επισήμανε ότι δεν είναι η Ελλάδα η χώρα η οποία απειλεί με πόλεμο τη γείτονα της (casus belli), ούτε έχει συγκεντρώσει τον μεγαλύτερο αποβατικό στόλο στα παράλια της, όπως έχει κάνει η Τουρκία. Προσέθεσε, ότι η Τουρκία συνεχίζει να παραβιάζει την κυριαρχία της Ελλάδας, με τις συνεχείς παραβιάσεις του εναερίου χώρου, καθώς και τις υπερπτήσεις άνωθεν ελληνικού εδάφους.",
    "H NASA αποσύρει τον πύραυλο της αποστολή Artemis από την πλατφόρμα λόγω του τυφώνα Ίαν": "Η αμερικανική διαστημική υπηρεσία (NASA) γνωστοποίησε σήμερα ότι θα αποσύρει τον πύραυλο SLS (Space Launch System) από την πλατφόρμα εκτόξευσης στη Φλόριντα για να τον προστατεύσει από τον επερχόμενο τυφώνα Ίαν, ο οποίος αναμένεται να πλήξει το Διαστημικό Κέντρο Κένεντι τις επόμενες ημέρες.\n\nΗ απόσυρση του διαστημικού πυραύλου από την πλατφόρμα εκτόξευσης και η μεταφορά του στο κτίριο συναρμολόγησης (περίπου 8 χιλιόμετρα μακρύτερα) είναι μια περίπλοκη διαδικασία για την οποία απαιτούνται 8-11 ώρες.\n\nΗ μη επανδρωμένη αποστολή Artemis 1 στη Σελήνη έχει ήδη αναβληθεί δύο φορές λόγω διαρροής καυσίμων. Πρόσφατες δοκιμές έδειξαν ότι οι μηχανικοί της NASA επιδιόρθωσαν τη βλάβη, αλλά οι προβλέψεις των μετεωρολόγων ενόψει της έλευσης του τυφώνα Ίαν στη Φλόριντα προκάλεσαν ανησυχία για το κατά πόσο ο διαστημικός πύραυλος θα μπορούσε να αντέξει τους ισχυρούς ανέμους.\n\nΠηγή: ΑΜΠΕ",
    "Μεγαλώνοντας με αδερφό ή αδερφή: Πώς επηρεάζει την προσωπικότητά σας;": "Είναι αλήθεια ότι το να μεγαλώνεις με έναν αδερφό ή μία αδερφή επηρεάζει την προσωπικότητα σου ως ενήλικα; Μερικοί άνθρωποι μπορεί να πουν ναι και να φτάσουν στο σημείο να εξηγήσουν πώς το φύλο των αδελφών τους μπορεί να έχει επηρεάσει την προσωπικότητά τους. Οι ερευνητές προσπαθούν εδώ και καιρό να απαντήσουν σε αυτό το ερώτημα.\n\nΜεγαλώνοντας με αδερφό ή αδερφή\n\nΤώρα, μια εκτεταμένη μελέτη σε περισσότερους από 80.000 ανθρώπους σε εννέα χώρες έχει πιθανότατα οριστική απάντηση:\n\nΤο να έχει κάποιος αδερφό διαφορετικού φύλου δεν επηρεάζει την ενήλικη προσωπικότητα κάποιου.\n\nΗ κύρια ερευνήτρια της μελέτης Δρ. Julia M. Rohrer , ψυχολόγος προσωπικότητας και λέκτορας για το Τμήμα Ψυχολογίας στο Πανεπιστήμιο της Λειψίας, είπε στο Medical News Today:\n\n«Για να διευκρινίσουμε – εξετάζουμε την προσωπικότητα στην ενήλικη ζωή και όχι την προσωπικότητα της παιδικής ηλικίας. Αυτό είναι σημαντικό να διευκρινιστεί γιατί μπορεί το φύλο του αδερφού να έχει επιπτώσεις στην προσωπικότητα όσο οι άνθρωποι εξακολουθούν να ζουν με τα αδέρφια τους, αλλά αυτές εξαφανίζονται αργότερα στη ζωή τους».\n\n«Αυτό που με εξέπληξε ήταν πόσο σταθερά δεν μπορούσαμε να εντοπίσουμε καμία επίδραση στην προσωπικότητα. Διαχωρίσαμε τα δεδομένα με κάθε είδους τρόπους για να ελέγξουμε αν υπήρχαν αποτελέσματα σε μεμονωμένα σύνολα δεδομένων ή ίσως για ορισμένες σειρές γέννησης ή ίσως μόνο για τα πρωτότοκα παιδιά, κ.λπ. Αλλά μείναμε με άδεια χέρια!».\n\nΟι ερευνητές μελέτησαν απαντήσεις από έρευνες σε ανθρώπους στις Ηνωμένες Πολιτείες, το Ηνωμένο Βασίλειο, την Ολλανδία, τη Γερμανία, την Ελβετία, την Αυστραλία, το Μεξικό, την Κίνα και την Ινδονησία.\n\nΗ συν-συγγραφέας Δρ. Anne Ardila Brenøe , επιστημονική συνεργάτης στο Τμήμα Οικονομικών Επιστημών του Πανεπιστημίου της Ζυρίχης, δήλωσε στο Medical News Today :\n\n«Περίμενα ότι η ύπαρξη ενός αδερφού αντίθετου φύλου θα είχε επίδραση. Δεν βρίσκουμε καμία απόδειξη όμως, κάτι που ήταν έκπληξη για μένα».\n\nΗ μελέτη δημοσιεύθηκε στο Psychological Science.\n\nΔιαβάστε επίσης\n\n“Στα κάγκελα” οι φαρμακευτικές εταιρίες – Τι θα σημάνει η αύξηση του clawback – Συνάντηση με Πλεύρη\n\n7 φθινοπωρινά superfoods που βοηθούν στην απώλεια βάρους",
    "OP.E.N: Για την προώθηση ενός ασφαλέστερου σχολικού περιβάλλοντος": "Ο χειμώνας ήρθε, τα σχολεία ξανα-άνοιξαν και μαζί με αυτά ξεκινούν και οι δράσεις των Γιατρών του Κόσμου που στοχεύουν στην ενίσχυση και την ενδυνάμωση της σχολικής κοινότητας για ένα πιο υγιές, πολυσυλλεκτικό και σύγχρονο σχολικό περιβάλλον.\n\nΣτο πλαίσιο αυτό, οι Γιατροί του Κόσμου ανακοινώνουν με χαρά το ξεκίνημα του σχεδίου OP.E.N το οποίο αποσκοπεί στην ανάπτυξη ενός μηχανισμού για την αξιολόγηση της ανάγκης παροχής ψυχολογικών πρώτων βοηθειών σε έφηβους μαθητές.\n\nΩς συντονιστής φορέας της υλοποίησης του σχεδίου, οι Γιατροί του Κόσμου στοχεύουν μέσα από την υλοποίησή του στη θεσμοθέτηση έγκαιρων συστημάτων αναγνώρισης ψυχοκοινωνικών προβλημάτων στη μαθητική κοινότητα, την ενίσχυση της θετικής αλληλεπίδρασης μεταξύ των διαφόρων συντελεστών της σχολικής κοινότητας και την ενίσχυση και προώθηση πολιτικών ψυχοκοινωνικής φροντίδας στο πλαίσιο της λειτουργίας του σχολείου.\n\nΤο σχέδιο OP.E.N αφορά επαγγελματίες στον τομέα της εκπαίδευσης (εκπαιδευτικούς, διοικητικό και βοηθητικό προσωπικό σχολείων) και γονείς-εκπροσώπους συλλόγων γονέων, ώστε να μπορούν να εντοπίζουν και να ανταποκρίνονται άμεσα σε έκτακτα περιστατικά ψυχικής υγείας. Ο απώτερος στόχος του σχεδίου είναι η δημιουργία ενός εκσυγχρονισμένου και προσαρμοσμένου εργαλείου και οδηγού πρώτων βοηθειών ψυχικής υγείας, προωθώντας ένα πλαίσιο ασφαλέστερου σχολικού περιβάλλοντος.\n\nΟι Γιατροί του Κόσμου απευθύνουν πρόσκληση σε όλα τα μέλη της σχολικής κοινότητας να συμμετάσχουν στην επίτευξη των στόχων του σχεδίου OP.E.N, συμμετέχοντας στις διαδικτυακές δράσεις. Για δηλώσεις συμμετοχής επικοινωνήστε με την Έλλη Ξένου, στο info@mdmgreece.gr ή στο 210 3213150.\n\nΤο σχέδιο OP.E.N «Developing a Tool to assess the need for Psychological First Aid to adolescents school pupils» χρηματοδοτείται από το πρόγραμμα Erasmus+ της Ευρωπαϊκής Ένωσης στο πλαίσιο δράσης KA210-SCH - Small-scale partnerships in school education και εποπτεύεται από το Ίδρυμα Κρατικών Υποτροφιών (ΙΚΥ), το οποίο έχει τον ρόλο Εθνικής Μονάδας Συντονισμού για τους τομείς της Εκπαίδευσης και της Κατάρτισης του ευρωπαϊκού προγράμματος Erasmus+ 2021-2027. Το σχέδιο υλοποιείται από κοινοπραξία τεσσάρων φορέων της Κοινωνίας των Πολιτών από την Ελλάδα (Γιατροί του Κόσμου – Συντονιστής Έργου), τη Γαλλία (Syncnify) και την Κύπρο (Τεχνολογικό Πανεπιστήμιο Κύπρου και Citizens In Power).\n\nΗ υποστήριξη της Ευρωπαϊκής Επιτροπής για την παραγωγή του παρόντος Δελτίου Τύπου δεν συνιστά αποδοχή του περιεχομένου, το οποίο αντανακλά τις απόψεις μόνο των δημιουργών, και η Ευρωπαϊκή Επιτροπή δεν φέρει ουδεμία ευθύνη για οποιαδήποτε χρήση των πληροφοριών που εμπεριέχονται σε αυτό.\n\nΣχετικά με τους Γιατρούς του Κόσμου Ελλάδας\n\nΟι Γιατροί του Κόσμου Ελλάδας δημιουργήθηκαν το 1990 και αποτελούν μέρος του Διεθνούς Δικτύου των ΓτΚ το οποίο αποτελείται από 17 συνολικά εθνικά τμήματα (Αργεντινή, Βέλγιο, Γαλλία, Γερμανία, Ελβετία, Ελλάδα, Ηνωμένο Βασίλειο, Η.Π.Α., Ιαπωνία, Ισπανία, Ιταλία, Καναδάς, Λουξεμβούργο, Ολλανδία, Πορτογαλία, Σουηδία και Τουρκία).\n\nΕίναι μια αμερόληπτη και ανεξάρτητη ανθρωπιστική οργάνωση με πρωταρχική αποστολή την αντιμετώπιση των ανισοτήτων και των κοινωνικών εμποδίων στην Υγεία. Λειτουργώντας αδιάλειπτα τα τελευταία 32 χρόνια στην Ελλάδα και το εξωτερικό, οι Γιατροί του Κόσμου-Ελλάδας κατέχουν μια σημαντική θέση στη συνείδηση των πολιτών ως μια αξιόπιστη και αποτελεσματική οργάνωση που προάγει τα μηνύματα της κοινωνικής αλληλεγγύης και της ανιδιοτελούς προσφοράς.\n\nΜε δεκάδες προγράμματα κοινωνικής αρωγής και ανάπτυξης, εκπαιδευμένοι γιατροί, νοσηλευτές, κοινωνικοί λειτουργοί, ψυχολόγοι, διοικητικοί και τεχνικοί προσφέρουν τις υπηρεσίες τους για την υποστήριξη και προστασία ευάλωτων κοινωνικά ομάδων και πληττόμενων πληθυσμών.\n\nΟι Γιατροί του Κόσμου Ελλάδας με περισσότερους από 600 εθελοντές έχουν βρεθεί σε περίπου 50 χώρες του πλανήτη προσφέροντας ιατρική, ανθρωπιστική βοήθεια. Στη διάρκεια όλων αυτών των χρόνων, έχουν πραγματοποιηθεί προγράμματα ανθρωπιστικής και αναπτυξιακής βοήθειας, στο Ιράκ, το Λίβανο, το Αφγανιστάν, τη Σρι Λάνκα, την Ινδονησία, τη Σερβία, το Σουδάν, την Παλαιστίνη, την Αϊτή, τη Γάζα, την Ουγκάντα, την Αλγερία κ.α.\n\nΣτο πεδίο των προγραμμάτων, οι ΓτΚ συνεργάζονται με άλλες Διεθνείς Μη Κυβερνητικές Οργανώσεις και Διεθνείς Οργανισμούς με στόχο την αποτελεσματικότερη παροχή βοήθειας στους πληθυσμούς που την έχουν ανάγκη.",
    "Η Ρωσία συνέλαβε ανώτερο Ιάπωνα διπλωμάτη για \"κατασκοπεία\"": "Οι ρωσικές υπηρεσίες ασφαλείας ανακοίνωσαν σήμερα ότι συνέλαβαν τον γενικό πρόξενο της Ιαπωνίας που έχει την έδρα του στο Βλαδιβοστόκ στην Άπω Ανατολή, με την κατηγορία ότι ήθελε να λάβει πληροφορίες για τη συνεργασία μεταξύ της Μόσχας και μιας ασιατικής χώρας.\n\n\"Ένας Ιάπωνας διπλωμάτης συνελήφθη επ' αυτοφώρω ενώ λάμβανε εμπιστευτικές πληροφορίες με αντάλλαγμα αμοιβή\", ανέφερε η FSB σε ανακοίνωση που επικαλούνται ρωσικά πρακτορεία.\n\nΟ Μοτόκι Τατσουνόρι κηρύχθηκε \"persona non grata\" από τη Μόσχα, η οποία ενημέρωσε το Τόκιο, σύμφωνα με την ίδια πηγή.\n\nΠηγή: ΑΜΠΕ",
    "Απώλειες για τρίτη διαδοχική συνεδρίαση στην Ασία": "Υποχωρούν για τρίτη διαδοχική συνεδρίαση τα ασιατικά χρηματιστήρια την Παρασκευή μετά τις μαζικές αυξήσεις επιτοκίων σε Ασία και Ευρώπη που ακολούθησαν την απόφαση της αμερικανικής Federal Reserve την Τετάρτη να αυξήσει τα επιτόκια της κατά 75 μονάδες βάσης.\n\nΜια παγκόσμια τάση για σύσφιξη της νομισματικής πολιτικής ενόψει ενός πρωτοφανούς ράλι του πληθωρισμού έχει προκαλέσει κλυδωνισμούς στις αγορές που ανησυχούν για τις αντοχές της παγκόσμιας οικονομίας.\n\nΣτο Χονγκ Κονγκ ο δείκτης Hang Seng χάνει 0,5%, ενώ στην ηπειρωτική Κίνα ο Shanghai Composite υποχωρεί σε ποσοστό 0,4%.\n\nΟι αγορές στην ιαπωνία παρέμειναν κλειστές σήμερα λόγω αργίας.\n\nΟ Kospi της Νότιας Κορέας κατρακυλά 1,7%, ενώ στην Αυστραλία ο S&P/ASX 200 σημειώνει βουτιά 1,9%. Οι δείκτες σε Νέα Ζηλανδία, Σιγκαπούρη, Ταϊβάν, Μαλαισία και Ινδονησία επίσης υποχωρούν.\n\nΟι βαριές απώλειες ακολουθούν το αρνητικό κλείσιμο χθες των δεικτών της Wall Street μετά την απόφαση της Fed αυτή την εβδομάδα να αυξήσει τα επιτόκια της για πέμπτη φορά φέτος, με αρκετές άλλες αυξήσεις να ακολουθούν.\n\nΗ Fed οδήγησε το βασικό της επιτόκιο στο 3% με 3,25%, ενώ οι προβλέψεις που έδωσε στη δημοσιότητα έδειξαν ότι περιμένει περαιτέρω αυξήσεις των επιτοκίων της στο 4,4% μέχρι το τέλος του έτους.",
    "Ο Αμαζόνιος δεν είναι το μόνο δάσος που καταστρέφει μαζικά ο άνθρωπος": "Η τεράστια καταστροφή που λαμβάνει χώρα στο δάσος του Αμαζονίου είναι σίγουρα το πρώτο πράγμα που μας έρχεται στο μυαλό όταν μιλάμε για αποψίλωση δασών. Αλλά όπως αποδεικνύει μία νέα μελέτη, δεν είναι η μοναδική. Στη μελέτη αναλύθηκε με λεπτομέρεια κάθε δάσος που χάνεται από εργασίες εξόρυξης στην τροπική ζώνη και υπολογίζεται πως από το 2000 έως το 2019, έχουν χαθεί πάνω από 3.264 τετραγωνικά χιλιόμετρα δασών.\n\nΤα δορυφορικά δεδομένα δείχνουν πως τα 4/5 της αποψίλωσης λαμβάνουν χώρα μόλις σε 4 χώρες, την Ινδονησία, την Βραζιλία, την Γκάνα και το Σουρινάμ. Προς έκπληξή μας, η Ινδονησία είναι υπεύθυνη για το 58.2% της αποψίλωσης δασών που προκαλείται λόγω της επέκτασης των δραστηριοτήτων εξόρυξης.\n\nΥπάρχει μία πληθώρα περιβαλλοντικών επιπτώσεων από τις επιχειρήσεις εξόρυξης, πέρα από την αποψίλωση, η οποία συμπεριλαμβάνει την καταστροφή ολόκληρων οικοσυστημάτων, την απώλεια βιοποικιλότητας, τη ρύπανση πηγών νερού και την παραγωγή επικίνδυνων αποβλήτων.\n\nΗ μελέτη κάλυψε 26 χώρες, λαμβάνοντας υπόψη το 76.7% των συνολικών αποψιλώσεων που οφείλονται στην εξόρυξη στην τροπική ζώνη, για λιγνίτη, χρυσό, σίδερο, και βωξίτη. Στα 2/3 αυτών των χωρών, οι επιπτώσεις στο περιβάλλον ξεφεύγουν από τα όρια των ορυχείων. Η αποψίλωση λαμβάνει χώρα έως και 50 χιλιόμετρα μακριά από τα ορυχεία, λόγω υποδομής μεταφορών, αποθηκών και ανάπτυξης πόλεων.\n\nΟι ερευνητές σημειώνουν πως η τωρινή πολιτική κατάσταση ειδικά σε Βραζιλία και Ινδονησία, κάνει μάλλον αδύνατη τη μείωση αυτών των δραστηριοτήτων στο άμεσο μέλλον, ενώ σημειώνουν πως κάποιες άλλες τροπικές χώρες χρησιμοποιούν πρακτικές για κτηνοτροφία και παραγωγή φοινικέλαιου οι οποίες προκαλούν μεγαλύτερη αποψίλωση από την εξόρυξη ορυκτών.\n\nΑπέναντι στην ολοένα και αυξανόμενη ζήτηση ορυκτών και συγκεκριμένα μετάλλων για ανανεώσιμες πηγές ενέργειας και τεχνολογίες ηλεκτροκίνησης, οι κυβερνήσεις και οι βιομηχανίες πρέπει να λαμβάνουν υπόψη τις άμεσες και έμμεσες επιπτώσεις της εξόρυξης. Η αντιμετώπιση αυτών των επιπτώσεων είναι ένα σημαντικό εργαλείο για τη διατήρηση των τροπικών δασών και την προστασία των πόρων των κοινοτήτων που ζουν σε αυτά τα δάση.\n\nΗ έρευνα δημοσιεύθηκε στο PNAS.\n\nΑκολουθήστε το Unboxholics.com στο Google News για να μαθαίνετε πρώτοι τα τελευταία νέα για τεχνολογία, videogames, ταινίες και σειρές. Ακολουθήστε το Unboxholics.com σε Facebook, Twitter, Instagram, Spotify και TikTok.",
    "Μείωση της βλάβης καπνού και προστασία από τη χρήση νικοτίνης": "Μεγάλο ήταν το ενδιαφέρον για την κεντρική ομιλία του καθ. Lion Shahab, Professor of Health Psychology, University College London, με θέμα «Με ποιον τρόπο μπορούμε να ενθαρρύνουμε και να καθιερώσουμε τη Μείωση της Βλάβης, προστατεύοντας παράλληλα τους νέους από τη χρήση νικοτίνης;» στην δεύτερη ημέρα του 5th Scientific Summit on Tobacco Harm Reduction, κατά την οποία ανέλυσε τη διάχυτη ανησυχία μήπως τα διαθέσιμα νέα εναλλακτικά του τσιγάρου καπνικά προϊόντα γίνουν πολύ δημοφιλή μεταξύ των νέων και μη καπνιστών, αυξάνοντας τον εθισμό στη νικοτίνη.\n\nΔΩΡΕΑΝ ΕΓΓΡΑΦΗ ΣΤΟ NEWSLETTER\n\nΟ ομιλητής αφού παρουσίασε στοιχεία σχετικά με τη χρήση ηλεκτρονικού τσιγάρου με νικοτίνη από τους νέους, κατέληξε λέγοντας πως υπάρχουν σαφή δεδομένα πως το ηλεκτρονικό τσιγάρο (αλλά και το snus και άλλα προϊόντα μειωμένου κινδύνου από τον καπνό) είναι ευεργετικά για τους ήδη καπνιστές, ενώ τα στοιχεία ύπαρξης φαινομένου «πύλης εισόδου» (στο κάπνισμα) είναι ελάχιστα. Φυσικά, για την υιοθέτηση των καταλληλότερων προϊόντων από τους καπνιστές και τους νέους, χρειάζεται ακριβής πληροφόρηση και νομοθεσία υπέρ του ηλεκτρονικού τσιγάρου (έναντι του συμβατικού), και παράλληλα μείωση της γοητείας που συνδέεται με μια μόδα «lifestyle».\n\nTHR προκλήσεις & προοπτικές\n\nΤο αποκορύφωμα του Συνεδρίου ήταν η ανοικτή συζήτηση panel «THR προκλήσεις & προοπτικές: Από τα επιστημονικά δεδομένα έως την ικανοποίηση των ανθρώπινων αναγκών» (“THR challenges & prospect: From scientific evidence to people’s needs satisfaction”), στην οποία συμμετείχαν εκπρόσωποι σημαντικών οργανισμών για τη Μείωση της Βλάβης από τον Καπνό. Κατά τη διάρκεια της συζήτησης, την οποία συντόνισαν η Λίνα Νικολοπούλου (SCOHRE Director, Ελλάδα) και ο Solomon T. Rataemane (THR Expert, Νότια Αφρική) ως εισηγητής, οι συμμετέχοντες μοιράστηκαν εμπειρίες, καλές πρακτικές και ιδέες και προσπάθησαν να διερευνήσουν με ποιον τρόπο μπορούν να δημιουργήσουν περισσότερες ευκαιρίες για την εκπαίδευση των ειδικών σε πολιτικές υγείας, των ρυθμιστικών αρχών και του κοινού, καθώς και να υποστηρίξουν την ανάγκη διεξαγωγής περαιτέρω έρευνας με σκοπό τη δημιουργία περισσότερων δεδομένων, αλλά και ανάπτυξης πολιτικών που να βασίζονται σε επιστημονικά στοιχεία.\n\nΤο πιο σημαντικό στοιχείο της φιλοσοφίας του European Medical Association – EMA συνοψίζεται στην ακόλουθη δήλωση: “οι καλύτερα ενημερωμένοι ιατροί οδηγούν σε καλύτερα θεραπευμένους ασθενείς”, ανέφερε ο Dr. Manuel Pais-Clemente (εκπρόσωπος του EMA, Πορτογαλία).\n\nΤεχνολογικές καινοτομίες\n\nΟι καταναλωτές, οι πολιτικοί και οι ρυθμιστικές αρχές θα πρέπει να ενημερώνονται συνεχώς σχετικά με τις εξελίξεις και τις τεχνολογικές καινοτομίες στο πεδίο του καπνίσματος, προκειμένου να λαμβάνουν τις πλέον ορθές αποφάσεις, νομοθετικά μέτρα και συστάσεις πολιτικής.\n\nΟ Tom Gleeson (European Tobacco Harm Reduction Advocates – ETHRA, Ιρλανδία) επισήμανε ότι είναι εξαιρετικά σημαντικό τα προϊόντα THR να αξιολογούνται σε σύγκριση με τα συμβατικά τσιγάρα. Μία σημαντική πρόκληση που αντιμετωπίζουμε σήμερα, πρόσθεσε, είναι η δημιουργία επαρκών και ισχυρών δεδομένων ώστε να μπορούμε να παρέχουμε έγκυρη πληροφόρηση σε καταναλωτές, ιατρούς, ρυθμιστικές αρχές και πολιτικούς σχετικά με όλα τα προϊόντα και τους συγκριτικούς κινδύνους τους.\n\nΠροκειμένου να είμαστε σε θέση να αναπτύξουμε καλές πρακτικές στο πεδίο της Μείωσης της Βλάβης, συμφώνησε ο Charles Gardner (International Network of Nicotine Consumer Organisations – INNCO, ΗΠΑ), χρειαζόμαστε περισσότερη έρευνα και συνεχή ενημερωμένη ιατρική εκπαίδευση. Σήμερα, υπάρχουν εναλλακτικές που είναι ασφαλέστερες από τον κλασικά τσιγάρα, τόνισε, και το να μην συνιστώνται σε άτομα που τις έχουν ανάγκη αποτελεί ουσιαστικά «ανθρωποκτονία εξ αμελείας» (“negligent homicide”).\n\nΕκστρατεία ενημέρωσης\n\nΟ Emil Toldy-Schedel (Hungarian Scientific Association for Harm Reduction and Environmental Diseases, Ουγγαρία) σχολίασε ότι η ενημέρωση της κοινωνίας σχετικά με τη Μείωση της Βλάβης αποτελεί ζήτημα ύψιστης σημασίας και πρότεινε τη διεξαγωγή εκστρατειών ενημέρωσης σε όλες τις χώρες.\n\nΟι σχετικές με την THR δράσεις απαιτούν την υιοθέτηση μίας ισορροπημένης προσέγγισης, σχολίασε ο Fernando Fernández Bueno (Platform for the Reduction of Harm due to Tobacco Consumption, Ισπανία). Δυστυχώς, συνέχισε, στην Ισπανία, τα συμβατικά τσιγάρα και τα προϊόντα THR αντιμετωπίζονται με τον ίδιο τρόπο, η τρέχουσα κυβέρνηση αρνείται να συνομιλήσει με τους εμπλεκόμενους φορείς, ενώ οι ιατροί και οι επιστήμονες που συνηγορούν υπέρ της THR υφίστανται παρενόχληση και πίεση από τις αρχές. Η κατάσταση αυτή πρέπει να αλλάξει: το κοινό και η ιατρική κοινότητα είναι αναγκαίο να μπορούν να λαμβάνουν έγκυρη πληροφόρηση σχετικά με τις πραγματικές διαφορές μεταξύ των προϊόντων.\n\nΣτην Ινδονησία, ο επιπολασμός του καπνίσματος είναι εξαιρετικά υψηλός, καθώς περίπου 65 εκατομμύρια του πληθυσμού είναι καπνιστές, δήλωσε η Amaliya Amaliya (Indonesian Tar Free Coalition – KABAR, Ινδονησία). Προκειμένου να μειώσουμε τον υψηλό αυτό επιπολασμό του καπνίσματος στη χώρα, απαιτείται να εκπαιδεύσουμε και να παρέχουμε έγκυρη ενημέρωση στον πληθυσμό σχετικά με τους κινδύνους του καπνίσματος και τις διαφορές που υπάρχουν στην επικινδυνότητα μεταξύ των κλασικών τσιγάρων και των εναλλακτικών καπνικών προϊόντων, καθώς και να υποστηρίξουμε την THR και την εφαρμογή της στην Ινδονησία.\n\nΧαμηλότερος κίνδυνος\n\nΔυστυχώς, η χώρα έχει υιοθετήσει την agenda του ΠΟΥ, η οποία είναι δογματική· τα προϊόντα THR δεν συνδέονται με μηδενικό κίνδυνο, εξήγησε, ωστόσο ο σημαντικά χαμηλότερος κίνδυνος που ενέχουν μπορεί να σώσει ανθρώπινες ζωές.\n\nΠεριγράφοντας την κατάσταση στη Βραζιλία, ο Alexandro Lucian (DIRETA, Βραζιλία) σχολίασε ότι το άτμισμα, παρά το γεγονός πως –αν και όχι πλήρως ασφαλές- είναι καταφανώς λιγότερο επιβλαβές σε σύγκριση με τα παραδοσιακά καιόμενα τσιγάρα, θεωρείται πιο επικίνδυνο στη χώρα του, λόγω της παραπληροφόρησης, της ελλιπούς πληροφόρησης και της απουσίας κανονιστικών ρυθμίσεων.\n\nΣτη συνέχεια, ο Fares Mili (Tunisian Society of Tobaccology and Addictive Behaviors – STTACA, Τυνησία) παρουσίασε τους κύριους στόχους, δράσεις και επιτεύγματα της STTACA· μία ιδιαίτερα σημαντική επιτυχία του Οργανισμού ήταν ότι πέτυχε τη θέσπιση κανονιστικών ρυθμίσεων για τα καινοτόμα προϊόντα THR στην Τυνησία.\n\nΈγκυρη εκπαίδευση\n\nΌλα τα νέα προϊόντα πρέπει να αξιολογούνται ορθώς και να ρυθμίζονται, σχολίασε ο Ιγνάτιος Οικονομίδης (Πρόεδρος της SCOHRE – International Association on Smoking Control & Harm Reduction, Ελλάδα), δεν μπορείς ωστόσο να συγκρίνεις τα νέα προϊόντα THR με τον καθαρό αέρα· θα πρέπει να συγκρίνονται με τα τσιγάρα. Οι ιατροί θα πρέπει να λαμβάνουν ορθή και έγκυρη εκπαίδευση και ενημέρωση σχετικά με όλες τις μεθόδους διακοπής του καπνίσματος, συμπεριλαμβανομένης της Μείωσης της Βλάβης, συμπλήρωσε, ώστε να είναι σε θέση να ενημερώνουν με τη σειρά τους σωστά τους ασθενείς τους.\n\nΣυνοψίζοντας τα αποτελέσματα της συζήτησης, ο Solomon T. Rataemane ανέφερε πως υπάρχει ανάγκη για περισσότερη έρευνα, αυξημένη δημοσιοποίηση των διαθέσιμων δεδομένων και πληροφοριών, καθώς και για εκπαιδευτικά προγράμματα στις ιατρικές σχολές, αλλά και τις σχολές άλλων ειδικοτήτων. Η επικοινωνία της επιστημονικής πληροφορίας θα πρέπει να βελτιωθεί προς όλους τους φορείς, διευκρίνισε, και οι κυβερνήσεις οφείλουν να κατανοήσουν ότι οι παρεμβάσεις THR είναι προς όφελος της δημόσιας υγείας.\n\nΠρέπει να ενώσουμε όλοι τις δυνάμεις μας υπερασπίζοντας τη στρατηγική της Μείωση της Βλάβης από τον Καπνό, πρόσθεσε η Λίνα Νικολοπούλου, πρέπει να πείσουμε τους πολιτικούς και τις ρυθμιστικές αρχές για την αξία της ενημερώνοντάς τους συνεχώς για τα διαθέσιμα επιστημονικά στοιχεία. Παρά την ύπαρξη πληθώρας επιστημονικών δεδομένων που καταδεικνύουν ότι τα καινοτόμα νέα καπνικά προϊόντα είναι λιγότερο επιβλαβή, το επιχείρημα που πάντοτε χρησιμοποιούν οι κρατικές αρχές είναι πως τα δεδομένα ακόμη δεν είναι επαρκή. Εν τούτοις, η διεξαγωγή έρευνας για τη δημιουργία περισσότερων δεδομένων συναντά φραγμούς, κάτι που είναι ενάντια στις αρχές και τις αξίες της επιστημονικής δεοντολογίας, υπογράμμισε. Η SCOHRE διεκδικεί συνεχώς την ευκαιρία για δημιουργία περισσότερων δεδομένων και για περαιτέρω συζήτηση, δήλωσε, προσκαλώντας τα μέλη της να συμμετάσχουν στον σχεδιασμό μίας κοινής δήλωσης υπέρ της Μείωσης της Βλάβης από τον Καπνό με την ολοκλήρωση του Συνεδρίου.\n\nΚάντε like στη σελίδα μας στο facebook για να μαθαίνετε όλα τα νέα",
    "Γιάννης Τσιμιτσέλης: «Δεν είχα βρακί να φορέσω πέντε μέρες»": "Κατερίνα Γερονικολού, σε πρόσφατο ταξίδι τους στο Μπαλί, μίλησε ο Γιάννης Τσιμιτσέλης. Για την περιπέτεια που είχαν με τη σύντροφό του,, σε πρόσφατο ταξίδι τους στο Μπαλί, μίλησε ο\n\nΕλένης Μενεγάκη για τη νέα τηλεοπτική σεζόν και ανάμεσα σε όσα είπε, αναφέρθηκε στο γεγονός ότι έχασαν τις βαλίστες τους στις διακοπές τους στο Μπαλί με την Κατερίνα Γερονικολού, περιγράφοντας τις δυσκολίες που αντιμετώπισαν. Ο ηθοποιός έκανε ποδαρικό στην πρώτη εκπομπή τηςγια τη νέα τηλεοπτική σεζόν και ανάμεσα σε όσα είπε, αναφέρθηκε στο γεγονός ότι έχασαν τις βαλίστες τους στις διακοπές τους στο Μπαλί με την Κατερίνα Γερονικολού, περιγράφοντας τις δυσκολίες που αντιμετώπισαν.\n\n«Δεν είχα βρακί να φορέσω πέντε μέρες αυτό ήταν το σημαντικότερο όλων. Χάθηκαν οι βαλίτσες, η αεροπορική δεν τις έβγαλε ποτέ. Στείλαμε email στην εταιρεία και μας είπαν είμαστε σε αναζήτηση των βαλιτσών. Ήμασταν με μία ρόμπα επί δύο ημέρες» είπε και συμπλήρωσε με χιούμορ:\n\nGlomex Player(40599w16ki4e70hs, v-cmogu2iqn7k1)\n\nInstagram, η Κατερίνα Γερονικολού είχε ενημερώσει τους ακόλουθούς της για το γεγονός ότι τους λήστεψαν στο Μπαλί.\n\n\n\nΌπως είχε γράψει στην ανάρτησή της, με το που έφτασαν στην Ινδονησία, έπεσαν θύματα κλοπής χάνοντας τις βαλίτσες τους με όλα τους τα πράγματα.\n\n\n\n«Πρέπει να νιώσεις λόγω εμπειρίας (κι όχι θεωρίας) πως τα ωραιότερα πράγματα στη ζωή δεν είναι πράγματα. Φέτος μπήκαν σπίτι μας και έκλεψαν πολύ σημαντικά αντικείμενα-νομίζαμε και νιώθαμε- κάποιας αξίας. Χάσαμε μόλις φτάσαμε στην Ινδονησία τις βαλίτσες μας με ΟΛΑ μας τα πράγματα. Φέτος είναι η χρόνια που το «μάθημα» είναι να μην στηρίζεσαι σε αντικείμενα. Μόνο σε ανθρώπους. (Και ζωάκια..!)» έγραψε η Κατερίνα Γερονικολού.\n\n\n\nΔείτε την ανάρτησή της\n\n\n\nΥπενθυμίζεται, ότι μέσα από τον προσωπικό της λογαριασμό στο, η Κατερίνα Γερονικολού είχε ενημερώσει τους ακόλουθούς της για το γεγονός ότιΌπως είχε γράψει στην ανάρτησή της, με το που έφτασαν στην Ινδονησία, έπεσαν θύματα κλοπής χάνοντας τις βαλίτσες τους με όλα τους τα πράγματα.«Πρέπει να νιώσεις λόγω εμπειρίας (κι όχι θεωρίας) πως τα ωραιότερα πράγματα στη ζωή δεν είναι πράγματα. Φέτος μπήκαν σπίτι μας και έκλεψαν πολύ σημαντικά αντικείμενα-νομίζαμε και νιώθαμε- κάποιας αξίας. Χάσαμε μόλις φτάσαμε στην Ινδονησία τις βαλίτσες μας με ΟΛΑ μας τα πράγματα. Φέτος είναι η χρόνια που το «μάθημα» είναι να μην στηρίζεσαι σε αντικείμενα. Μόνο σε ανθρώπους. (Και ζωάκια..!)» έγραψε η Κατερίνα Γερονικολού.\n\nΔείτε αυτή τη δημοσίευση στο Instagram. Η δημοσίευση κοινοποιήθηκε από το χρήστη Katerina Geronikolou (@katerina_geronikolou)\n\n«Είχε κάτι χάπια μέσα για θυροειδή, είχε εσώρουχα. Σημαντικά τα ρούχα αλλά σημαντικά και τα εσώρουχα. Θα κόψω μπανανιά να βάλω Ελένη μου;».\n\nΗ Λιζ Τρας νέα πρωθυπουργός της Μεγάλης Βρετανίας - Τι σημαίνει η εκλογή της\n\n\n\n\n\nΩμός εκβιασμός Πούτιν: Κόβει το αέριο στην Ευρώπη αν δεν αρθούν οι κυρώσεις\n\n\n\n\n\n\n\n\n\n\n\n\n\n\n\n",
    "Ανάπτυξη 6% «βλέπει» ο Γιάννης Στουρνάρας για το 2022": "Αύξηση του ΑΕΠ κατά 6% προβλέπει για εφέτος η Τράπεζα της Ελλάδος, ενώ ο ρυθμός ανάπτυξης αναμένεται να υποχωρήσει το 2023 στο 2,8%, όπως ανέφερε πριν από λίγο ο διοικητής της Τράπεζας της Ελλάδος κ. Γιάννης Στουρνάρας μιλώντας στο συνέδριο του Εconomist.\n\nΌπως εξήγησε ο κ. Στουρνάρας οι καλύτερες επιδόσεις της ελληνικής οικονομίας σε σύγκριση με αυτές της Ευρωπαϊκής Ένωσης, οφείλονται κατά κύριο λόγο στις αυξημένες εισπράξεις από τον τουρισμό αλλά και τις εισροές από το RRF καθώς και στο φαινόμενο της «καταπιεσμένης ζήτησης».\n\nΩστόσο, όπως προειδοποίησε οι εξελίξεις δεν επιτρέπουν εφησυχασμό, παρόλο που οι εξελίξεις στο μέτωπο του ΑΕΠ βελτιώνουν σημαντικά την εικόνα του Δημοσίου Χρέους, καθώς μειώνεται το ποσοστό του. Όμως ο συνδυασμός αύξησης επιτοκίων και αύξησης των τιμών ενέργειας ενδεχομένως θα οδηγήσει την οικονομία της ευρωζώνης το 2023 πιο κοντά στο δυσμενές σενάριο παρά στο λεγόμενο σενάριο βάσης. Σε κάθε περίπτωση όμως η Ελληνική οικονομία εκτιμάται ότι συγκριτικά θα παραμείνει σε καλύτερη θέση χάρη στις αυξημένες εισροές από το RRF, αλλά και στη μικρότερη ενεργειακή εξάρτηση.\n\nPGRpdiBzdHlsZT0iIiBjbGFzcz0ibW9iaWxlX2Jhbm5lciBiYW5uZXItc3RpY2t5Ij4KCQkJPGRpdiBpZD0ndnJhZGluaV9QUicgY2xhc3M9ImJhbm5lci1zdGlja3kiPg0KICA8c2NyaXB0Pg0KICAgIGdvb2dsZXRhZy5jbWQucHVzaChmdW5jdGlvbigpIHsgZ29vZ2xldGFnLmRpc3BsYXkoJ3ZyYWRpbmlfUFInKTsgfSk7DQogIDwvc2NyaXB0Pg0KPC9kaXY+CQkJPC9kaXY+\n\nΠαρά ταύτα στις συνθήκες αυτές όπως είπε ο κ. Στουρνάρας γίνεται ακόμη πιο επιτακτικός ο στόχος απόκτησης της επενδυτικής βαθμίδας.\n\nΙδιαίτερους κινδύνους προκαλεί στους Ισολογισμούς των τραπεζών ο συνδυασμός της αύξησης των επιτοκίων και η επιδείνωση της ποιότητας στοιχείων του ενεργητικού (δάνεια). Αναγνώρισε ωστόσο ότι οι τράπεζες ωφελούνται από την αύξηση των επιτοκίων.\n\nΟ διοικητής της ΤτΕ υποστήριξε ότι η ΕΚΤ θα πρέπει να συνεχίσει την ομαλοποίηση της νομισματικής πολιτικής σταδιακά και με ευελιξία, μέχρι τα επιτόκια να επανέλθουν στο λεγόμενο ουδέτερο επίπεδο ή και υψηλότερο αυτού.\n\nPaolo Fioretti: Εφικτή η εξασφάλιση της επενδυτικής βαθμίδας από την Ελλάδα το 2023\n\nΩς εφικτή εκτιμά την ανάκτηση της επενδυτικής βαθμίδας το 2023, κατά πάσα πιθανότητα το δεύτερο εξάμηνο, ο επικεφαλής του ESM για την Ελλάδα Paolo Fioretti.\n\nΜιλώντας στο συνέδριο του Economist, ο κ. Fioretti, σημείωσε πως είναι προτιμότερο σήμερα να μιλά για την Ελλάδα παρά για τη χώρα του , την Ιταλία, όπου οι προκλήσεις είναι μεγαλύτερες...\n\nΣτο συνέδριο του Economist τοποθετήθηκαν και οι τρεις εκπρόσωποι των «θεσμών», από τον ESM , την ΕΚΤ (Martin Bijsterbosch) και την Ε.Ε (Julia Levanti) όπου τα πρόσωπα έχουν αλλάξει μετά την έξοδο της Ελλάδας και από την ενισχυμένη εποπτεία. Και οι τρεις συμφώνησαν πως η δημοσιονομική σταθερότητα , η συνέχιση των διαρθρωτικών μεταρρυθμίσεων και η επιτάχυνση των διαδικασιών μείωσης των κόκκινων δανείων με την παράλληλη δημιουργία capital buffers από την πλευρά των τραπεζών αποτελούν «κλειδιά» για την καλύτερη αντιμετώπιση της κρίσης .\n\nΣύμφωνα με τον P. Fioretti το βασικό σενάριο προβλέπει ανάπτυξη για την Ελλάδα και το 2023, αν και υπάρχει και ένα δυσμενές σενάριο ήπιας ύφεσης, το οποίο δεν μπορεί να αποκλειστεί.\n\n«Η ελληνική οικονομία ανακάμπτει καθώς εισήλθε στην κρίση από καλύτερη δημοσιονομική θέση η οποία της επέτρεψε να λάβει μέτρα στήριξης ενώ οι διαρθρωτικές μεταρρυθμίσεις έκαναν την οικονομία πιο ανθεκτική», σημείωσε κατά την διάρκεια της ομιλίας του. Παράλληλα, καλωσορίζοντας τις δεσμεύσεις της κυβέρνησης για επιστροφή στα πρωτογενή πλεονάσματα το 2023, υποστήριξε πως πρωτογενές πλεόνασμα 1% το 2023 σημαίνει πως δεν θα υπάρξει πρόσθετος δημοσιονομικός χώρος για έξτρα μέτρα στήριξης και υπ΄αυτό το πρίσμα ίσως χρειάζεται εξοικονόμηση δημοσιονομικού χώρου εφέτος ώστε να υπάρξει περιθώριο για το επόμενο έτος...",
    "Μελέτη: Τουλάχιστον 100 εκατ. κορίτσια και γυναίκες έχουν υποστεί ακρωτηριασμό γεννητικών οργάνων": "Ο εν λόγω ακρωτηριασμός αποτελεί μια ακραία μορφή βίας και ανισότητας που παραβιάζει τα ανθρώπινα δικαιώματα των γυναικών και των κοριτσιών.\n\nΤουλάχιστον 100 εκατομμύρια κορίτσια και γυναίκες σε αναπαραγωγική ηλικία έχουν υποστεί ακρωτηριασμό/κόψιμο γεννητικών οργάνων σε 30 χώρες, σύμφωνα με μια νέα επιστημονική μελέτη, ενώ ο αριθμός τους πιθανότατα είναι ακόμη μεγαλύτερος, καθώς για ορισμένες περιοχές δεν υπάρχουν ακριβή στοιχεία.\n\nΠαρόλο που παρατηρείται διαχρονικά μια έστω μικρή τάση μείωσης στις περισσότερες χώρες (στις 26), οι επιστήμονες αναφέρουν ότι πολλά περισσότερα πρέπει να γίνουν για να αντιμετωπιστεί το πρόβλημα.\n\nΟι ερευνητές, με επικεφαλής τον Στίβεν ΜακΚολ (Stephen J. McCall) του αμερικανικού Πανεπιστημίου της Βηρυτού, οι οποίοι έκαναν τη σχετική δημοσίευση στο ιατρικό περιοδικό «PLOS Medicine», αξιολόγησαν στοιχεία από 30 μελέτες, από τις οποίες οι 23 αφορούσαν την Αφρική, οι έξι την ανατολική Μεσόγειο και μία τη ΝΑ Ασία.\n\nΣυνολικά, οι έρευνες αφορούσαν 406.048 γυναίκες από 30 χώρες και 296.267 κορίτσια από 25 χώρες. Διαπιστώθηκε ότι σχεδόν το 37% των γυναικών 15-49 ετών και το 8,3% των κοριτσιών 0-15 ετών είχαν υποστεί ακρωτηριασμό γεννητικών οργάνων.\n\nΟ εν λόγω ακρωτηριασμός είναι μια ακραία μορφή βίας και ανισότητας που παραβιάζει τα ανθρώπινα δικαιώματα των γυναικών και των κοριτσιών.\n\nΣύμφωνα με τον Παγκόσμιο Οργανισμό Υγείας, πρόκειται για μια επιβλαβή, μη ιατρική παραδοσιακή πρακτική που έχει μακρόχρονες συνέπειες για την υγεία, καθώς και οικονομικές, γι’ αυτό ζητά τον τερματισμό της έως το 2030.\n\nΗ νέα μελέτη (συστηματική ανασκόπηση και μετα-ανάλυση) αναφέρει ότι αρκετές χώρες, όπως η Αίγυπτος, η Σομαλία, το Σουδάν, η Ινδονησία, το Μάλι και η Γουινέα, δεν πρόκειται να πιάσουν αυτόν τον στόχο, εκτός κι αν λάβουν πιο δραστικά μέτρα για να θέσουν τέρμα στους ακρωτηριασμούς.\n\nΟ σύνδεσμος για την επιστημονική δημοσίευση εδώ.\n\nΠηγή: ΑΠΕ – ΜΠΕ\n\nΠηγή φωτογραφίας: Unsplash / @macharia\n\nΔΕΙΤΕ ΑΚΟΜΑ:\n\nΑκολούθησε το neolaia.gr στο Google News για να μαθαίνεις πρώτος τις ειδήσεις!",
    "Επιδείνωση του καιρού με ισχυρές βροχές και καταιγίδες - Ποιες περιοχές θα επηρεαστούν": "ΤΕΛΕΥΤΑΙΑ ΕΝΗΜΕΡΩΣΗ: 15.50\n\nΤην Τρίτη αναμένονται βροχές και τοπικές καταιγίδες στο Ιόνιο, στην Ήπειρο, στη Δυτική Στερεά και στη Δυτική Πελοπόννησο. Τα φαινόμενα έως τις μεσημβρινές ώρες θα είναι κατά τόπους έντονα. Στις υπόλοιπες περιοχές αναμένονται νεφώσεις με τοπικές βροχοπτώσεις στην Μακεδονία και στη Θράκη, ενώ πιθανότητα για τοπικές βροχές υπάρχει στη Θεσσαλία και στο Βόρειο Αιγαίο.\n\nΗ θερμοκρασία θα σημειώσει πτώση στα δυτικά, ενώ μικρή άνοδος αναμένεται στα ανατολικά και νότια, σύμφωνα με το meteo του Εθνικού Αστεροσκοπείου Αθηνών. Θα κυμανθεί στη Δυτική Μακεδονία από 8 έως 24 βαθμούς, στην υπόλοιπη Βόρεια Ελλάδα από 7 έως 25, στην Ήπειρο από 7 έως 21 βαθμούς, στη Θεσσαλία από 8 έως 29, στα υπόλοιπα ηπειρωτικά από 8 έως 28-30 βαθμούς, στα νησιά του Ιονίου από 17 έως 23-24, ενώ στα νησιά του Αιγαίου και στην Κρήτη από 13 έως 27-28 βαθμούς Κελσίου.\n\nΟι άνεμοι θα πνέουν γενικά από νότιες-νοτιοδυτικές διευθύνσεις με εντάσεις έως 5-6 Μποφόρ.\n\nΣτην Αττική αναμένονται παροδικές νεφώσεις. Οι άνεμοι θα πνέουν από νότιες-νοτιοδυτικές γενικά διευθύνσεις με εντάσεις έως 3-4 Μποφόρ και στα νοτιοανατολικά του νομού έως 4-5 Μποφόρ. Η θερμοκρασία θα κυμανθεί από 18 έως 28 βαθμούς.\n\nΣτη Θεσσαλονίκη αναμένονται νεφώσεις με πιθανότητα για ασθενείς βροχοπτώσεις. Οι άνεμοι θα πνέουν από νότιες γενικά διευθύνσεις με εντάσεις έως 3 Μποφόρ. Η θερμοκρασία θα κυμανθεί από 21 έως 25 βαθμούς.",
    "Που θα κατευθυνθεί το ρωσικό πετρέλαιο μετά το εμπάργκο της ΕΕ": "Το ήμισυ των ρωσικών εξαγωγών αργού πετρελαίου που από τον Δεκέμβριο θα απαγορεύσει η Ευρωπαϊκή Ένωση θα μπορούσε να βρει νέες αγορές, σύμφωνα με την εταιρεία ενεργειακών δεδομένων Kpler.\n\nΗ Ινδονησία, το Πακιστάν, η Βραζιλία, η Νότια Αφρική, η Σρι Λάνκα και κάποιες χώρες της Μέσης Ανατολής θα μπορούσαν μαζί να αγοράσουν έως και 1 εκατομμύριο βαρέλια αργού την ημέρα από τη Ρωσία τον ερχόμενο χειμώνα, αναφέρει η Kpler.\n\nΗ πετρελαϊκή βιομηχανία της Ρωσίας αντιπροσωπεύει περίπου το 10% της παγκόσμιας παραγωγής και αποτελεί βασική πηγή εσόδων για το Κρεμλίνο. Ωστόσο, μετά την εισβολή στην Ουκρανία αντιμετωπίζει σημαντικές κυρώσεις. Τα μέλη της ΕΕ εξακολουθούν να αγοράζουν μέρος του πετρελαίου της χώρας, όμως τον Δεκέμβριο θα απαγορεύσουν τις περισσότερες εισαγωγές αργού και τον Φεβρουάριο ακολουθεί απαγόρευση των προϊόντων πετρελαίου.\n\n\n\n\n\nΜε τα νέα δεδομένα, η παραγωγή πετρελαίου της Ρωσίας θα μπορούσε να μειωθεί κατά σχεδόν 2 εκατομμύρια βαρέλια ημερησίως σε σύγκριση με τα επίπεδα πριν από την εισβολή, εκτός εάν οι ροές κατανεμηθούν αλλού, εκτιμά η Διεθνής Υπηρεσία Ενέργειας.\n\nΟι ρωσικές εταιρείες έχουν ήδη ανακατευθύνει τα φορτία τους στην Ασία, κυρίως σε Ινδία και Κίνα, καθώς ορισμένοι Ευρωπαίοι αγοραστές έχουν γυρίσει την πλάτη στο ρωσικό πετρέλαιο. Αυτό έχει κόστος, καθώς οι τιμές έχουν βρεθεί αρκετά πιο χαμηλά.\n\nΜια ανακατανομή των παγκόσμιων ροών αργού θα μπορούσε να επηρεάσει και τις εξαγωγές άλλων μελών του ΟΠΕΚ+, εκτιμά το Bloomberg. Η Ινδονησία πιθανώς θα «θυσιάσει» τις ροές από τη Νιγηρία, ενώ στο Πακιστάν «δεν αποκλείεται να εισρεύσει λιγότερο σαουδαραβικό πετρέλαιο, αναφέρει η Kpler.\n\nΗ Μέση Ανατολή, η οποία θα μπορούσε να λάβει έως και 500.000 βαρέλια ρωσικού αργού ημερησίως τον χειμώνα, ίσως ανακατευθύνει σε εξαγωγές το πετρέλαιο που χρησιμοποιούσε εντός των τειχών μέχρι τώρα, σύμφωνα με την Kpler.\n\n«Ίσως είναι πειρασμός να τροφοδοτηθούν τα διυλιστήρια με πετρέλαιο από τα Ουράλια (Ural) και να διοχετευθεί ελεύθερα στην Ασία το αραβικό αργό (Arab Light)», ανέφερε.\n\n(euro2day.gr)",
    "Το Βερολίνο θέλει να απεξαρτηθεί οικονομικά από την Κίνα, οι γερμανικές εταιρείες όμως όχι": "H Kίνα είναι ο σημαντικότερος εταίρος για το λιμάνι του Αμβούργου. Το πρώτο εξάμηνο του 2022 έφτασαν εκεί περισσότερα από 1,3 εκατομμύρια εμπορευματοκιβώτια. Και επειδή το διεθνές λιμάνι του Αμβούργου γίνεται ολοένα και πιο σημαντικό για την κινεζική οικονομία ο κινεζικός ναυτιλιακός κολοσσός COSCO θέλει τώρα να αποκτήσει μερίδιο 35% του τερματικού σταθμού Τόλερορτ. Η διαχειρίστρια εταιρία του λιμανιού τάσσεται υπέρ της πώλησης.\n\nΌμως στα μέσα Αυγούστου έγινε γνωστό ότι το υπουργείο Οικονομίας διατηρεί επιφυλάξεις για την επένδυση της COSCO στο λιμάνι του Αμβούργου. Σύμφωνα με το πρακτορείο ειδήσεων Reuters τα συγκυβερνώντα κόμματα στο Βερολίνο διαφωνούν για αν θα πρέπει να δώσουν την έγκρισή τους. Με άλλα λόγια διακυβεύεται ένας από τους πυλώνες του γερμανικού οικονομικού μοντέλου, το οποίο εδώ και δεκαετίες στηρίζεται στις οικονομικές σχέσεις με την Κίνα. Από την στιγμή που, με την έναρξη του πολέμου στην Ουκρανία, αποκαλύφθηκε η εξάρτηση της Γερμανίας από το ρωσικό αέριο, μπαίνουν τώρα στο μικροσκόπιο οι ιδιαίτερα στενοί οικονομικοί δεσμοί Κίνας και Γερμανίας. Ποια στάση να κρατήσει το Βερολίνο έναντι της Κίνας, η οποία είναι σήμερα ο σημαντικότερος οικονομικός εταίρος της Γερμανίας και στην οποία δραστηριοποιούνται περίπου 5.000 γερμανικές εταιρίες;\n\nΕπενδύσεις 10 δις το πρώτο εξάμηνο του 2022\n\nΣτα τέλη Μαΐου ο υπουργός Οικονομίας Ρόμπερτ Χάμπεκ αρνήθηκε να δώσει στην αυτοκινητοβιομηχανία VW εγγυήσεις του δημοσίου για επενδύσεις στην Κίνα. Ήταν μια πρωτοφανής απόφαση. Για δεκαετίες οι επιχειρηματικές δραστηριότητες των γερμανικών εταιρειών στην Κίνα είχαν την στήριξη του γερμανικού δημοσίου, το οποίο εγγυούνταν επενδύσεις και εξαγωγές.\n\nΟ ειδικός σε ζητήματα Κίνας Τιμ Ρούλιγκ από την Γερμανική Εταιρία Εξωτερικής Πολιτικής DGAP, δηλώνει σχετικά με την αλλαγή πορείας της γερμανικής κυβέρνησης έναντι της Κίνας: «Αυτή η μέθοδος δεν αποκλείεται σύντομα να καθιερωθεί. Στο εγγύς μέλλον όσες γερμανικές εταιρείες αποσκοπούν σε επενδύσεις στην Κίνα θα το πράττουν με δική τους ευθύνη και δεν θα μπορούν πλέον να βασίζονται σε εγγυήσεις του δημοσίου».\n\nΗ αλλαγή στάσης του Βερολίνου δεν δείχνει ωστόσο να πτοεί τις γερμανικές εταιρίες. Σύμφωνα με μελέτη του Γιούργκεν Μάτες από το Γερμανικό Οικονομικό Ινστιτούτο IW, γερμανικές επιχειρήσεις επένδυσαν στην Κίνα το πρώτο εξάμηνο του 2022 περίπου 10 δισεκατομμύρια ευρώ. Πρόκειται για ποσό ρεκόρ. Οι επενδύσεις ωστόσο προέρχονται από λίγους μόνο οικονομικούς τομείς. Μελέτη του Rhodium Group που δημοσιεύθηκε στα μέσα Σεπτεμβρίου δείχνει ότι κυρίως αυτοκινητοβιομηχανίες και εταιρίες χημικών εξακολουθούν να αναζητούν πρόσβαση στην κινεζική αγορά. Οι τέσσερις γερμανικοί βιομηχανικοί κολοσσοί VW, BMW, Mercedes και BASF αντιπροσωπεύουν το ένα τρίτο των ευρωπαϊκών άμεσων επενδύσεων στην Κίνα, σημειώνουν οι συντάκτες της έκθεσης.\n\nΤο Βερολίνο στρέφεται σε άλλες ασιατικές χώρες\n\nΣύμφωνα με πληροφορίες του Reuters, το γερμανικό υπουργείο Οικονομίας εξετάζει το πώς θα πείσει τις γερμανικές εταιρίες να στραφούν σε άλλες ασιατικές χώρες, αντί της Κίνας. Το Βερολίνο δεν θέτει ωστόσο μόνο εν αμφιβόλω κρατικές εγγυήσεις για επενδύσεις και εξαγωγές. Η γερμανική δημόσια Tράπεζα Ανασυγκρότησης KfW καλείται να εξετάσει την ενίσχυση της ροής πιστώσεων σε γερμανικές εταιρίες με δραστηριότητα σε χώρες όπως η Ινδονησία, περιορίζοντας ταυτόχρονα τα δάνεια σε επιχειρήσεις που επικεντρώνονται στην κινεζική αγορά.\n\nΓια πολλούς μάνατζερ η αλλαγή πορείας που επιδιώκει το υπουργείο Οικονομίας είναι υπερβολική. «Η κρατική χρηματοδότηση και η χορήγηση εγγυήσεων σε γερμανικές εταιρίες με δραστηριότητα στην Κίνα θα πρέπει να παραμείνει ως έχει», δήλωσε στο Reuters ο Φρίντολιν Στρακ, διευθύνων σύμβουλος της Επιτροπής Ασίας-Ειρηνικού APA της γερμανικής οικονομίας. Σύμφωνα με την APA, οι κινεζικές επενδύσεις θα πρέπει εκτός αυτού να εξακολουθήσουν να είναι ευπρόσδεκτες στη Γερμανία και την Ευρώπη. Ο Φρίντολιν Στρακ απέφυγε ωστόσο να πάρει θέση στην πρόθεση της COSCO να προχωρήσει σε μεγάλη επένδυση στο λιμάνι του Αμβούργου",
    "Κόρινθος: Τροχαίο δυστύχημα με δύο νεκρούς και δύο τραυματίες": "Τροχαίο δυστύχημα, με δύο νεκρούς άνδρες, ηλικίας 69 και 73 ετών και δύο τραυματίες, σημειώθηκε στον αυτοκινητόδρομο Αθηνών-Πατρών, στο ύψος του 82,5ου χιλιομέτρου, κοντά στην περιοχή της Αρχαίας Κορίνθου.\n\nΕιδικότερα, σύμφωνα με την αστυνομία, ταξί στο οποίο επέβαιναν τρία άτομα και είχε κατεύθυνση προς Αθήνα, σταμάτησε στην λωρίδα έκτακτης ανάγκης, λόγω βλάβης.\n\nΑμέσως μετά, ΙΧ επιβατικό αυτοκίνητο που ακολουθούσε και το οδηγούσε ο 73χρονος, φέρεται να μείωσε ταχύτητα ή να σταμάτησε στην ΛΕΑ, προκειμένου να διαπιστώσει τι συμβαίνει με το σταθμευμένο ταξί. Εκείνη την στιγμή, για λόγους που επίσης διερευνώνται, ένα τρίτο όχημα που οδηγούσε ο 69χρονος, συγκρούστηκε με το ΙΧ επιβατικό αυτοκίνητο του 73χρονου.\n\nΣτο σημείο του δυστυχήματος έσπευσαν ασθενοφόρα του ΕΚΑΒ, 14 πυροσβέστες με πέντε οχήματα και περιπολικά της αστυνομίας. Οι πυροσβέστες και οι διασώστες ανέσυραν νεκρούς δύο άνδρες, ενώ οι δύο τραυματίες που επέβαιναν στα αυτοκίνητα που οδηγούσαν ο 73χρονος και ο 69χρονος διακομίστηκαν στο νοσοκομείο.\n\nΈρευνες για τα αίτια του δυστυχήματος διενεργεί η Τροχαία.\n\nΠηγή: ΑΠΕ-ΜΠΕ",
    "Ειδικό Δικαστήριο: Απορρίφθηκε το αίτημα παράστασης ως πολιτική αγωγή της Γ. Τσατάνη": "Απέρριψε το Ειδικό Δικαστήριο περί ευθύνης υπουργών, στο οποίο δικάζονται ο πρώην αναπληρωτής υπουργός Δικαιοσύνης, Δημήτρης Παπαγγελόπουλος και η πρώην επικεφαλής της Εισαγγελίας Διαφθοράς, Ελένη Τουλουπάκη, το αίτημα της πρώην εισαγγελέως Εφετών, Γεωργίας Τσατάνη, να παρασταθεί ως πολιτική αγωγή (παράσταση υποστήριξης της κατηγορίας σε βάρος του κ. Παπαγγελόπουλου για το αδίκημα της παράβασης καθήκοντος). Δηλαδή, η κυρία Τσατάνη δεν μπορεί να παρασταθεί ως πολιτική αγωγή υποστήριξης της κατηγορίας σε βάρος του κ. Παπαγγελόπουλου.\n\nΠροηγούμενα, η Όλγα Σμυρλή εισαγγελέας της έδρας Ειδικού Δικαστηρίου περί ευθύνης υπουργών, πρότεινε να γίνει δεκτό το αίτημα των συνηγόρων του κ. Παπαγγελόπουλου να μην γίνει δεκτή η παράσταση της πρώην εισαγγελέως Εφετών Γεωργίας Τσατάνη, ως πολιτικής αγωγής.\n\nΜε την έναρξη της σημερινής τρίτης κατά σειρά ημέρας ακροαματικής διαδικασίας στο Ειδικό Δικαστήριο, η κ. Σμυρλή πρότεινε να γίνει δεκτή η ένσταση των συνηγόρων του κ. Παπαγγελόπουλου ότι έχει παραγραφεί το δικονομικό δικαίωμα της κυρίας Τσατάνη. Και αυτό γιατί η κυρία Τσατάνη είχε καταθέσει δήλωση πολιτικής αγωγής 16.2.2022 και η παλαιότερη (2018) δήλωση που είχε υποβάλλει, δεν αφορούσε την υπόθεση που τώρα δικάζεται, άλλα άλλη υπόθεση, αυτής της βομβιστικής ενέργειας σε βάρος της. Οι συνήγοροι της κυρίας Τσατάνη, αντέκρουσαν την πρόταση της εισαγγελέως της έδρας, ενώ αντίθετα οι δικηγόροι του κ. Παπαγγελόπουλου χαρακτήρισαν θεμελιωμένη την εισαγγελική πρόταση και συντάχθηκαν με αυτή.\n\nΣτη συνέχεια οι συνήγοροι των κατηγορουμένων υπέβαλαν αίτημα προκειμένου να καλυφθεί ζωντανά όλη η δίκη (απ΄ ευθείας μετάδοση). Υποστήριξαν ότι η απευθείας μετάδοση της δίκης προβλέπεται από την ισχύουσα νομοθεσία (νόμος 3090/2002), μετά από σχετική απόφαση του Ειδικού Δικαστηρίου, εφόσον δεν παραβιάζονται τα χρηστά ήθη, κάτι που στη συγκεκριμένη περίπτωση δεν υφίσταται. Επίσης, υποστήριξαν ότι η σπουδαιότητα της δίκης έχει έντονο ενδιαφέρον καθώς ο κ. Παπαγγελόπουλος είναι πρώην εισαγγελικός λειτουργός και είχε πολιτική ιδιότητα, πλέον των άλλων θέσεων που υπηρέτησε, ενώ η κυρία Τουλουπάκη είναι εν ενεργεία εισαγγελική λειτουργός.\n\nΑπό την πλευρά του ο κ. Παπαγγελόπουλος έλαβε το λόγο επί του αιτήματος για τηλεοπτική κάλυψη της δίκης και τόνισε: \"Θα θέσω μια ανθρώπινη παράμετρο. Το προσωπικό μου δράμα. Προσπαθούν να με κατακρεουργήσουν εδώ και πέντε χρόνια. Την αλήθεια θέλω, με εμφανίζουν ως κακούργο, τι Ρασπούτιν, τι αυτό… Όταν η ανεξάρτητη Δικαιοσύνη είπε ότι δεν ισχύουν όλα αυτά (σ.σ.: Βούλευμα του Δικαστικού Συμβουλίου), διέρρεαν ότι κατηγορούμαι για σωρεία κακουργημάτων. Έχω εμπιστοσύνη στη Δικαιοσύνη, θα αποδειχθεί η αλήθεια, θα τη μάθει ο ελληνικός λαός\".\n\nΤο δικαστήριο διέκοψε για να αποφανθεί επί του αιτήματος των συνηγόρων.\n\nΠηγή: ΑΜΠΕ"
}