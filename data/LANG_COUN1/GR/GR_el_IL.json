{
    "Το Ισραήλ θα περιθάλψει τραυματίες Ουκρανούς στρατιώτες σε ισραηλινά νοσοκομεία": "Μετά την εισβολή στην Ουκρανία, το Ισραήλ, το οποίο τηρεί μια προσεκτική θέση, κρατώντας προνομιακούς δεσμούς με τις δύο χώρες, απέφυγε να προμηθεύσει όπλα στην Ουκρανία, αλλά έστειλε αμυντικό εξοπλισμό\n\nΟ πρέσβης του Ισραήλ στο Κίεβο ανακοίνωσε σήμερα ότι το εβραϊκό κράτος θα δεχτεί και θα περιθάλψει 20 Ουκρανούς στρατιώτες που τραυματίστηκαν κατά τη διάρκεια του επτάμενου πολέμου με τις ρωσικές δυνάμεις.\n\n«Το Ισραήλ θα λάβει για νοσηλεία 20 Ουκρανούς στρατιώτες που τραυματίστηκαν σοβαρά κατά τη διάρκεια του πολέμου», ανέφερε ο Μάικλ Μπρόντσκι στο Twitter.\n\n«Οι δύο πρώτοι θα φτάσουν στο Ισραήλ σήμερα και θα λάβουν θεραπεία στο νοσοκομείο Τελ Χασόμερ» κοντά στο Τελ Αβίβ, δήλωσε ο διπλωμάτης που βρίσκεται στο Κίεβο από τον Ιούλιο του 2021.\n\n«Η θεραπεία περιλαμβάνει προσθετικά μέλη και αποκατάσταση», τόνισε.\n\nΜια ιατρική πηγή επιβεβαίωσε στο Γαλλικό Πρακτορείο ότι δύο στρατιώτες βρίσκονται καθ' οδόν για το Ισραήλ και μια εκπρόσωπος της πρεσβείας της Ουκρανίας στο Τελ Αβίβ είπε ότι οι πρώτοι ασθενείς αναμένεται να φτάσουν «σύντομα».\n\nΜετά την εισβολή στην Ουκρανία, το Ισραήλ, το οποίο τηρεί μια προσεκτική θέση, κρατώντας προνομιακούς δεσμούς με τις δύο χώρες, απέφυγε να προμηθεύσει όπλα στην Ουκρανία, αλλά έστειλε αμυντικό εξοπλισμό, συμπεριλαμβανομένων κρανών και γιλέκων, αλεξίσφαιρα.\n\nΚαι το νοσοκομείο Σεμπά Τελ Χασόμερ λειτούργησε ένα κινητό νοσοκομείο στην Ουκρανία για έξι εβδομάδες.\n\nΟι δεσμοί με τη Μόσχα θεωρούνται κρίσιμοι για τη διατήρηση της ικανότητας του Ισραήλ να πραγματοποιεί αεροπορικές επιδρομές στη Συρία, όπου η Μόσχα είναι παρούσα για να υποστηρίξει το συριακό καθεστώς. Το Ισραήλ στοχεύει κυρίως ομάδες που πρόσκεινται στο Ιράν, τον υπ' αριθμόν ένα εχθρό του. Επιπλέον, το Ισραήλ έχει πάνω από ένα εκατομμύριο πολίτες από την πρώην Σοβιετική Ένωση.\n\nΧθες ο Ουκρανός πρόεδρος Βολοντίμιρ Ζελένσκι δήλωσε κατά τη διάρκεια συνέντευξης πως τον έχει «σοκάρει» το γεγονός ότι το Ισραήλ δεν έστειλε συστήματα αντιπυραυλικής άμυνας στη χώρα του. Ο Ζελένσκι υπενθύμισε πως είχε ζητήσει τέτοια οπλικά συστήματα λίγο καιρό αφότου ξέσπασε ο πόλεμος με τη Ρωσία, στα τέλη Φεβρουαρίου. Αναφέρθηκε συγκεκριμένα στο σύστημα Σιδηρούς Θόλος, που χρησιμοποιείται συχνά για την αναχαίτιση πυραύλων και ρουκετών που εκτοξεύονται από τη Λωρίδα της Γάζας.\n\nΔεκάδες χιλιάδες μετανάστες από τη Ρωσία και την Ουκρανία έχουν φτάσει στο Ισραήλ, δραπετεύοντας από τον πόλεμο μεταξύ των δύο χωρών από τότε που η Ρωσία ξεκίνησε την εισβολή της στην Ουκρανία τον περασμένο Φεβρουάριο.\n\nΣύμφωνα με ισραηλινά μέσα ενημέρωσης, οι προσπάθειες Ρώσων που δικαιούνται ισραηλινή υπηκοότητα για να ενταχθούν στο εβραϊκό κράτος επιταχύνονται επί του παρόντος μετά τη μερική επιστράτευση εφέδρων που διέταξε την Τετάρτη ο πρόεδρος Βλαντίμιρ Πούτιν στο πλαίσιο του πολέμου του εναντίον της Ουκρανίας.\n\nΠηγή: skai.gr\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Συνεχίζουν να \"θερμαίνονται\" οι σχέσεις μεταξύ Ισραήλ και Τουρκίας": "Των Gallia Lindenstrauss και Remi Daniel\n\nΗ συνάντηση μεταξύ του Ισραηλινού πρωθυπουργού Yair Lapid και του προέδρου της Τουρκίας Ερντογαν, στο περιθώριο της γενικής συνέλευσης του ΟΗΕ, ήταν η πρώτη συνάντηση μεταξύ ενός πρωθυπουργού του Ισραήλ και του Ερντογάν, από το 2008. Εκείνη τη χρονιά ο Τούρκος πρόεδρος συναντήθηκε με τον Έχουντ Όλμερτ, όταν ο Ερντογάν διαμεσολάβησε για τις έμμεσες ειρηνευτικές συνομιλίες μεταξύ Ισραήλ και Συρίας.\n\nΗ συνάντηση στη Νέα Υόρκη διήρκεσε περίπου 70 λεπτά, κάτι που δείχνει ότι δεν υπήρχαν απλώς φιλοφρονήσεις και ευγένειες. Ο Lapid ευχαρίστησε ξανά τον Ερντογάν για την τουρκική βοήθεια στην αποτροπή των ιρανικών σχεδίων να βλάψουν τους Ισραηλινούς σε τουρκικό έδαφος, ενώ στη συνάντηση τέθηκε επίσης το θέμα των αγνοούμενων Ισραηλινών στη Λωρίδα της Γάζας.\n\nΕπιπλέον, ο Ερντογάν συναντήθηκε με εκπροσώπους εβραϊκών οργανώσεων στις ΗΠΑ, όπως και στο παρελθόν, πριν από την τελευταία κρίση στις σχέσεις Τουρκίας-Ισραήλ το 2018. Στη συνάντηση με τις οργανώσεις, συζητήθηκε η αναθέρμανση των σχέσεων Τουρκίας και Ισραήλ, όπως και το πρόβλημα του αντισημιτισμού.\n\nΜεταξύ άλλων, ο Ερντογάν δήλωσε, συνεχίζοντας προηγούμενες δηλώσεις, ότι ο αντισημιτισμός είναι έγκλημα κατά της ανθρωπότητας και διακήρυξε την πρόθεση του να επισκεφθεί το Ισραήλ μετά τις εκλογές του Νοεμβρίου.\n\nΆλλο ένα βήμα για την αποκατάσταση των σχέσεων Τουρκίας-Ισραήλ στον σωστό δρόμο, ήταν η απόφαση της επιτροπής διορισμών του υπουργείου Εξωτερικών, να συστήσει τον διορισμό της προσωρινής επικεφαλής της πρεσβείας στην Άγκυρα, Irit Lillian, ως την πρέσβη του Ισραήλ στην Τουρκία.\n\nΟ επαγγελματικός διορισμός ήταν αναμενόμενος, εν μέρει δεδομένου ότι η Lillian ήδη κατείχε τη θέση πρεσβευτή στη Βουλγαρία και λαμβάνοντας υπόψη τις προηγούμενες προσπάθειές της να ενισχύσει τους δεσμούς μεταξύ των δύο χωρών, και οι δύο στη διάρκεια έντονων στιγμή και μετά από τα πρώτα θετικά βήματα μεταξύ Άγκυρας και Ιερουσαλήμ.\n\nΤην ίδια στιγμή, δεν είναι ακόμη σαφές ποιον θα διορίσει η Τουρκία ως πρέσβη στο Ισραήλ και όποιος επιλεγή τελικά, εάν θα μπορεί να αποτελέσει ένδειξη των τουρκικών προθέσεων σχετικά με τη συνεχή βελτίωση των σχέσεων.\n\nΤο πρόγραμμα του Lapid στο περιθώριο της γενικής συνέλευσης περιλάμβανε συνάντηση με τον Έλληνα πρωθυπουργό Κυριάκο Μητσοτάκη, η οποία καταδεικνύει την προσπάθεια εξισορρόπησης της βελτίωσης των σχέσεων Ισραήλ-Τουρκίας και διατήρησης των σχέσεων με Ελλάδα και Κύπρο.\n\nΛίγο μετά την ανακοίνωση στα μέσα Αυγούστου για την εξομάλυνση των σχέσεων μεταξύ Ισραήλ και Τουρκίας, αναφέρθηκαν επίσης κάποιες αρχικές συνομιλίες με την Κύπρο αναφορικά με την εξαγορά του Iron Dome από το Ισράηλ. Αυτά ενώνονται με τις αναφοράς για ισραηλινή βοήθεια στην Ελλάδα, για την εξέλιξη των συστημάτων anti-UAV.\n\nΤο πεδίο ασφάλειας είναι ιδιαίτερης σημασίας, εν μέρει επειδή στο παρελθόν υπήρχε σημαντική Τούρκο-ισραηλινή συνεργασία σε αυτά τα θέματα και επειδή η Τουρκία έχει αναπτύξει μια βιομηχανία UAV που έχει δει πολλά επιτεύγματα (συμπεριλαμβανομένου του πολέμου στην Ουκρανία) και είναι απειλητική, από την οπτική της Ελλάδος και της Κύπρου.\n\nΗ επίσκεψη του Ισραηλινού υπουργού Ενέργειας στην Κύπρο και η προσπάθεια να επιτευχθεί μια τελική συμφωνία μεταξύ των δύο χωρών για τα θέματα που αφορούν στην εξέλιξη του κοινού πεδίου φυσικού αερίου Αφροδίτη-Yishai, είναι επίσης ένα σημαντικό βήμα για τη διατήρηση των σχέσεων με την Κύπρο. Επομένως, στο προσεχές μέλλον, το Ισραήλ αναμένεται να συνεχίσει να προσπαθεί να ισορροπεί μεταξύ της επιθυμίας να βελτιώσει τις σχέσεις με την Τουρκία και της σημασίας που αποδίδει στην υπάρχουσα σχέση μεταξύ Ισραήλ, Ελλάδας και Κύπρου.\n\nΜπορείτε να δείτε το κείμενο εδώ: https://www.inss.org.il/social_media/the-lapid-erdogan-meeting-relations-between-turkey-and-israel-continue-to-warm/",
    "Αιχμές Ζελένσκι για Ισραήλ: Έχω σοκαριστεί - Δεν μας δίνουν αντιπυραυλικό σύστημα": "«Δεν ξέρω τι έχει πάθει το Ισραήλ», είπε ο Ουκρανός πρόεδρος μιλώντας με Γάλλους δημοσιογράφους.\n\nΟ ουκρανός πρόεδρος Βολοντίμιρ Ζελένσκι δήλωσε κατά τη διάρκεια συνέντευξης που δόθηκε στη δημοσιότητα χθες Σάββατο πως τον έχει «σοκάρει» το γεγονός ότι το Ισραήλ δεν έστειλε συστήματα αντιπυραυλικής άμυνας στη χώρα του.\n\nΟ κ. Ζελένσκι υπενθύμισε πως είχε ζητήσει τέτοια οπλικά συστήματα λίγο καιρό αφότου ξέσπασε ο πόλεμος με τη Ρωσία, στα τέλη Φεβρουαρίου. Αναφέρθηκε συγκεκριμένα στο σύστημα Σιδηρούς Θόλος, που χρησιμοποιείται συχνά για την αναχαίτιση πυραύλων και ρουκετών που εκτοξεύονται από τη Λωρίδα της Γάζας.\n\n«Δεν ξέρω τι έχει πάθει το Ισραήλ. Ειλικρινά, έχω σοκαριστεί, δεν καταλαβαίνω γιατί δεν μπορεί να μας δώσει συστήματα αντιαεροπορικής άμυνας», είπε.\n\nΟ αρχηγός του κράτους της Ουκρανίας έκανε τα συγκεκριμένα σχόλια κατά τη διάρκεια συνέντευξης που παραχώρησε σε γάλλους δημοσιογράφους την Τετάρτη. Το γραφείο του έδωσε στη δημοσιότητα την ηχογράφηση της συνέντευξης χθες.\n\nΟι δηλώσεις του κ. Ζελένσκι για το θέμα ήταν ακόμη πιο δηκτικές από εκείνες που έκανε τον Μάρτιο, όταν επιτιμούσε την ισραηλινή κυβέρνηση επειδή δίσταζε να στείλει όπλα. Τότε, η ισραηλινή κυβέρνηση απέφυγε να δεσμευτεί, διαβεβαιώνοντας πάντως πως θα βοηθήσει το Κίεβο όσο περισσότερο μπορεί.\n\nΤο Ισραήλ, η κυβέρνηση του οποίου καταδίκασε τη ρωσική εισβολή που άρχισε πριν από επτά μήνες, ανησυχεί για το ενδεχόμενο διατάραξης της διμερούς σχέσης με τη Ρωσία, παράγοντα με σημαντικό ρόλο στη γειτονική Συρία, όπου οι ισραηλινές ένοπλες δυνάμεις βάζουν συχνά στο στόχαστρο φιλοϊρανούς παραστρατιωτικούς.\n\n«Το αντιλαμβάνομαι — αντιμετωπίζει δύσκολη κατάσταση, αν λάβουμε υπόψη την κατάσταση με τη Συρία και τη Ρωσία», συνέχισε ο κ. Ζελένσκι, επιμένοντας πως σκοπός του δεν είναι να κατηγορήσει κανέναν.\n\n«Αναφέρομαι απλά στα γεγονότα. Οι συζητήσεις μου με την ισραηλινή ηγεσία δεν έφεραν κανένα αποτέλεσμα για την Ουκρανία», συμπλήρωσε.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Ισραήλ: Συμφωνία για την οριοθέτηση των Θαλάσσιων συνόρων με τον Λίβανο εντός δύο εβδομάδων το αργότερο": "Την Κυριακή 25/9, ο Ισραηλινός πρωθυπουργός Yair Lapid προέδρευσε σε μια συνεδρίαση διαβουλεύσεων για την ασφάλεια, με τη συμμετοχή των επικεφαλής των υπηρεσιών ασφαλείας και πληροφοριών.\n\nΙσραηλινοί αξιωματούχοι εκτίμησαν ότι μια συμφωνία για την οριοθέτηση των Θαλάσσιων συνόρων (ΑΟΖ )με τον Λίβανο θα μπορούσε να επιτευχθεί εντός μίας ή δύο εβδομάδων.\n\nΗ Ισραηλινή Δημόσια Αρχή Ραδιοτηλεοπτικής Μετάδοσης δήλωσε ότι η συνάντηση “διεξήχθη για να μελετηθεί η πρόοδος των διαπραγματεύσεων και των επικοινωνιών προς μια συμφωνία για την οριοθέτηση των θαλάσσιων συνόρων μεταξύ Ισραήλ και Λιβάνου και το θέμα της άντλησης φυσικού αερίου από την πλατφόρμα Karish”.\n\nΠρόσθεσε ότι «μεταξύ των συμμετεχόντων στη σύνοδο είναι ο αναπληρωτής πρωθυπουργός Naftali Bennett, ο υπουργός Άμυνας Benny Gantz, ο αρχηγός του επιτελείου του IDF Aviv Kohavi, ο αρχηγός της Mossad, David Barnea και άλλοι ανώτεροι αξιωματούχοι».\n\nΑπό την πλευρά του, το ισραηλινό Channel 13 , μετέδωσε πως «κατά τη διάρκεια της συζήτησης, αξιωματούχοι ασφαλείας εκτίμησαν ότι θα επιτευχθεί συμφωνία τις επόμενες ή δύο εβδομάδες και συζήτησαν επίσης τις προετοιμασίες για την παραγωγή φυσικού αερίου από την πλατφόρμα Karish».\n\nΕπικαλούμενο “πολιτική πηγή” διευκρίνισε ότι η τελική απόφαση για την ημερομηνία έναρξης της παραγωγής δεν έχει ληφθεί ακόμη και ότι τα αποτελέσματα των πειραμάτων της εταιρείας δεν έχουν ληφθεί ακόμη».\n\n«Οι υπουργοί της κυβέρνησης έχουν ενημερωθεί ότι σύντομα θα γίνει συζήτηση, η οποία είναι προγραμματισμένη για τις 2 Οκτωβρίου, αλλά η ημερομηνία μπορεί να αλλάξει» προσέθεσε το Channel 13.\n\nΤο γραφείο του ισραηλινού πρωθυπουργού δήλωσε την περασμένη εβδομάδα: «Το Ισραήλ πιστεύει ότι είναι δυνατό και απαραίτητο να επιτευχθεί συμφωνία για τη θαλάσσια γραμμή μεταξύ Λιβάνου και Ισραήλ με τρόπο που να εξυπηρετεί τα συμφέροντα των πολιτών των δύο χωρών. Η συμφωνία θα συμβάλει σημαντικά και ωφελούν την περιφερειακή σταθερότητα».\n\nΤο πρωθυπουργικό γραφείο υπογράμμισε ότι “Το Ισραήλ ευχαριστεί τον Αμερικανό μεσολαβητή για τη σκληρή δουλειά του στην προσπάθεια επίτευξης συμφωνίας. Η εξόρυξη φυσικού αερίου από την πλατφόρμα Karish δεν σχετίζεται με διαπραγματεύσεις και το κοίτασμα θα αρχίσει να παράγει φυσικό αέριο χωρίς καθυστέρηση μόλις αυτό καταστεί δυνατό.”\n\nΟ Αμερικανός μεσολαβητής Amos Hochstein κινείται μεταξύ Ισραήλ και Λιβάνου προκειμένου να επιτευχθεί συμφωνία.\n\nΟ Λευκός Οίκος δίνει ιδιαίτερη προσοχή στην επίτευξη αυτής της συμφωνίας για την άρση του φαντάσματος μιας στρατιωτικής αντιπαράθεσης μεταξύ Ισραήλ και Χεζμπολάχ.\n\nΜετάφραση: Ουαλίντ Ελίας",
    "Λαπίντ: Ναι σε συμφωνία για δύο κράτη, Ισραήλ και Παλαιστίνης, αλλά υπό όρους": "Είναι η πρώτη φορά από το 2016 που ένας Ισραηλινός ηγέτης μίλησε για τη λύση δύο κρατών στη Γενική Συνέλευση των Ηνωμένων Εθνών.\n\nΤο μελλοντικό παλαιστινιακό κράτος που θα υπάρχει δίπλα στο Ισραήλ πρέπει να είναι ειρηνικό, και όχι βασισμένο στην τρομοκρατία, είπε ο πρωθυπουργός του Ισραήλ Γιαΐρ Λαπίντ στη Γενική Συνέλευση του ΟΗΕ το απόγευμα της Πέμπτης, λίγο πριν επιστρέψει στο Ισραήλ.\n\n\n\nΕάν τηρείται αυτή η προϋπόθεση, τότε ο καλύτερος δρόμος προς τα εμπρός είναι «μια συμφωνία με τους Παλαιστίνιους βασισμένη σε δύο κράτη για δύο λαούς», είπε ο Λάπιντ. Αυτό «είναι το σωστό για την ασφάλεια του Ισραήλ, για την οικονομία του Ισραήλ και για το μέλλον των παιδιών μας».\n\n\n\nΕίναι η πρώτη φορά από το 2016 που ένας Ισραηλινός ηγέτης μίλησε για τη λύση δύο κρατών στη Γενική Συνέλευση των Ηνωμένων Εθνών.\n\n\n\n«Παρά όλα τα εμπόδια, ακόμα και σήμερα η μεγάλη πλειοψηφία των Ισραηλινών υποστηρίζει το όραμα αυτής της λύσης δύο κρατών. Είμαι ένας από αυτούς», ξεκαθάρισε.\n\n\n\n«Η ειρήνη δεν είναι συμβιβασμός. Είναι η πιο θαρραλέα απόφαση που μπορούμε να πάρουμε. Η ειρήνη δεν είναι αδυναμία. Ενσωματώνει μέσα του όλη τη δύναμη του ανθρώπινου πνεύματος» σημείωσε.\n\nΠηγή: skai.gr\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Nations League: Προβιβασμός για το Ισραήλ, που... έπαιξε με τη φωτιά αλλά επικράτησε τελικά της Αλβανίας στο 92'": "Άνοδος στην League Α για τους Ισραηλινούς, που πήγαν να... αυτοκτονήσουν στο 88' αλλά τελικά κέρδισαν την Αλβανία (2-1) με γκολ στις καθυστερήσεις, καπαρώνοντας την 1η θέση!\n\nΟιτα... χρειάστηκαν, καθώς δέχτηκαν την ισοφάριση από τηνστο 88', όμως 4 λεπτά αργότερα οτους χάρισε τη νίκη (2-1), που τους ανεβάζει στους 8 βαθμούς και στην 1η θέση του γρουπ 2 στητουΣτη 2η θέση βρίσκεται ημε 3 (ματς λιγότερο), ενώ ηέμεινε στον 1, σε έναν όμιλο που αποτελείται από 3 ομάδες, λόγω της αποβολής της. Αυτό σημαίνει ότι το Ισραήλ προβιβάζεται στηντου, για πρώτη φορά από την έναρξη του θεσμού.Οι γηπεδούχοι ήταν καλύτεροι στη μεγαλύτερη διάρκεια του αγώνα και προηγήθηκαν με 1-0 στην αρχή του 2ου ημιχρόνου, με τον. Έδειχναν μάλιστα να ελέγχουν το παιχνίδι, όμως οτους σόκαρε στο 88' για να έρθει τελικά ο, που είχε περάσει λίγα λεπτά νωρίτερα στο ματς να γράψει το τελικό 2-1 με... buzzer beater στο 92'.Ο νέος παίκτης τουέμεινε στον πάγκο. Το ματς της τελευταίας αγωνιστικής () δεν έχει κανένα βαθμολογικό ενδιαφέρον, καθώς η 1η θέση και η άνοδος έχει κλειδώσει για το Ισραήλ, ενώ η τελευταία που φέρνει υποβιβασμό έχει καταλήξει εδώ και... καιρό στην αποβληθείσα από τις διοργανώσεις της\n\nΒαθμολογία 2ου Ομίλου League B:\n\n1. Ισραήλ 8 (8-6)\n\n2. Ισλανδία 3 (5-5)\n\n3. Αλβανία 1 (3-5)\n\n4. Ρωσία -",
    "Ισραήλ: Νέα δολοφονία Παλαιστίνιου": "Ένας Παλαιστίνιος δολοφονήθηκε και άλλοι τρεις τραυματίστηκαν το βράδυ του Σαββάτου, σε επιδρομή του ισραηλινού στρατού στην πόλη Ναμπλούς, στα βόρεια της κατεχόμενης Δυτικής Όχθης, σύμφωνα με παλαιστινιακές πηγές ασφαλείας.\n\nThe Press Project\n\n\n\n\n\nΌπως μεταδίδει το WAFA, ο Σάεντ αλ Κούνι πυροβολήθηκε από ισραηλινούς στρατιώτες που εισέβαλαν στη γειτονιά Αλ Τααβόν στη Ναμπλούς. Τουλάχιστον τρεις Παλαιστίνιοι τραυματίστηκαν στην ισραηλινή επιδρομή και μεταφέρθηκαν εσπευσμένα σε κοντινό νοσοκομείο για ιατρική περίθαλψη.\n\nΆλλοι δύο Παλαιστίνιοι συνελήφθησαν επίσης κατά τη διάρκεια της ισραηλινής επιδρομής στην κοντινή συνοικία Μασάκεν στη Ναμπλούς.\n\nΗ δολοφονία του Κόνι είναι ο δεύτερος θάνατος Παλαιστινίου στα χέρια των ισραηλινών δυνάμεων στην περιοχή της Ναμπλούς τις τελευταίες δύο ημέρες.\n\nΗ Ναμπλούς φιλοξενεί έναν από τους μεγαλύτερους προσφυγικούς καταυλισμούς στη Δυτική Όχθη. Τα περισσότερα καταστήματα έμειναν κλειστά την Κυριακή, μετά από κάλεσμα σε γενική απεργία.\n\nΑπό τον Μάρτιο, το Ισραήλ έχει εξαπολύσει εκατοντάδες επιδρομές στη βόρεια Δυτική Όχθη, συμπεριλαμβανομένης της Ναμπλούς και της κοντινής Τζενίν, για την καταδίωξη ατόμων που κατηγορεί για συμμετοχή σε θανατηφόρες επιθέσεις με στόχο Ισραηλινούς.\n\nΣύμφωνα με το Παλαιστινιακό Υπουργείο Υγείας, οι ισραηλινές δυνάμεις κατοχής έχουν σκοτώσει περισσότερους από 140 Παλαιστίνιους και τραυμάτισαν πολλούς περισσότερους στα κατεχόμενα από τις αρχές του 2022, συμπεριλαμβανομένων 49 ανθρώπων που σκοτώθηκαν κατά την πρόσφατη τριήμερη επίθεση του Ισραήλ στη Λωρίδα της Γάζας.",
    "Ισραηλινός πρωθυπουργός: Ελλάδα και Ισραήλ θα συνεχίσουν να συνεργάζονται για να εμβαθύνουν τους δεσμούς φιλίας": "O Ισραηλινός πρωθυπουργός εξέφρασε τη χαρά του που ξανασυνάντησε τον Κυριάκο Μητσοτάκη\n\nΤο μήνυμα πως η χθεσινή συνάντησή του με τον πρωθυπουργό Κυριάκο Μητσοτάκη είναι απόδειξη της ιδιαίτερης σχέσης μεταξύ της Ελλάδας και του Ισραήλ, έστειλε ο πρωθυπουργός και υπουργός Εξωτερικών του Ισραήλ Γιαΐρ Λαπίντ, με σημερινή ανάρτησή του στο Twitter.\n\nΠαράλληλα, ο Ισραηλινός πρωθυπουργός διαμήνυσε πως η Ελλάδα και το Ισραήλ θα συνεχίσουν να συνεργάζονται για να εμβαθύνουν τους δεσμούς φιλίας μεταξύ των δύο χωρών και λαών.\n\nΣτην ανάρτησή του, ο Ισραηλινός πρωθυπουργός εξέφρασε τη χαρά του που ξανασυνάντησε τον Κυριάκο Μητσοτάκη και σημείωσε χαρακτηριστικά: «Φίλε μου, η χθεσινή μας συνάντηση είναι απόδειξη της ιδιαίτερης σχέσης μεταξύ των δύο χωρών μας. Θα συνεχίσουμε να συνεργαζόμαστε για να εμβαθύνουμε τους δεσμούς φιλίας μεταξύ των δύο χωρών και λαών μας».\n\nΣημειώνεται πως η χθεσινή συνάντηση του Κυριάκου Μητσοτάκη με τον πρωθυπουργό και υπουργό Εξωτερικών του Ισραήλ ήταν η πρώτη μετά την άφιξή του στη Νέα Υόρκη.\n\nIt was great to see you again, @PrimeMinisterGR @KMitsotakis.\n\n\n\nMy friend, our meeting yesterday is a testament to the special relationship our two nations share.\n\n\n\nWe’ll continue working together to deepen the bonds of friendship between our two countries and peoples. 🇮🇱 🇬🇷 pic.twitter.com/aO7uMDBdGg — יאיר לפיד - Yair Lapid (@yairlapid) September 21, 2022\n\nΠηγή: skai.gr\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Το Ισραήλ απορρίπτει την έκκληση των ΗΠΑ να επανεξετάσει τους κανόνες εμπλοκής στη Δυτική Όχθη": "Το Ισραήλ απέρριψε απερίφραστα χθες Τετάρτη τις εκκλήσεις των ΗΠΑ να αναθεωρηθούν οι κανόνες εμπλοκής του στρατού του στην κατεχόμενη Δυτική Όχθη, όπου συνεχίζει τις καθημερινές εφόδους και επιχειρήσεις εναντίον μαχητών, στις οποίες έχουν σκοτωθεί δεκάδες Παλαιστίνιοι.\n\n\"Κανένας δεν θα μας υπαγορεύσει τους κανόνες εμπλοκής μας όταν είμαστε αυτοί που δίνουμε μάχη για τις ζωές μας\", είπε ο ισραηλινός πρωθυπουργός Γιαΐρ Λαπίντ κατά τη διάρκεια στρατιωτικής τελετής στη Χάιφα. Είχαν προηγηθεί πανομοιότυπες δηλώσεις του υπουργού Άμυνας Μπένι Γκαντς.\n\nΤο Στέιτ Ντιπάρτμεντ ανέφερε προχθές Τρίτη ότι η Ουάσινγκτον θα παροτρύνει το Ισραήλ να επανεξετάσει τους κανόνες εμπλοκής των δυνάμεών του, μετά τη δημόσια παραδοχή για πρώτη φορά από μέρους των ισραηλινών ενόπλων δυνάμεων πως η Σιρίν Αμπού Άκλεχ, η διάσημη αμερικανοπαλαιστίνια ανταποκρίτρια του Αλ Τζαζίρα στην περιοχή, πιθανόν σκοτώθηκε από ισραηλινό στρατιώτη χωρίς πρόθεση.\n\nΟι Παλαιστίνιοι και το τηλεοπτικό δίκτυο του Κατάρ κατηγόρησαν εξαρχής το Ισραήλ πως δολοφόνησε τη ρεπόρτερ, η οποία έπεσε νεκρή την 11η Μαΐου, καθώς κάλυπτε ισραηλινή έφοδο σε καταυλισμό προσφύγων στην Τζενίν. Η ισραηλινή κυβέρνηση το διέψευσε.\n\n\"Το Ισραήλ εξέφρασε τη θλίψη του για τον θάνατο της δημοσιογράφου. Επρόκειτο για τραγωδία που συνέβη κατά τη διάρκεια επεισοδίου με σφοδρά εχθρικά πυρά (...)\". Ο ισραηλινός στρατός \"ποτέ δεν ανοίγει από πρόθεση πυρ εναντίον αθώων\", επέμεινε ο κ. Λαπίντ.\n\nΟι ισραηλινές ένοπλες δυνάμεις διεξάγουν σχεδόν καθημερινά επιδρομές στη Δυτική Όχθη τους τελευταίους μήνες, μετά τη σειρά επιθέσεων Παλαιστίνιων από τα κατεχόμενα στο Ισραήλ με 19 νεκρούς από την άνοιξη.\n\nΤις πρώτες πρωινές ώες σήμερα, ισραηλινός στρατιώτες \"εξουδετέρωσε\" (σ.σ.: σκότωσε) Παλαιστίνιο που σύμφωνα με το γενικό επιτελείο του επιτέθηκε με σφυρί. Χθες Τετάρτη, ισραηλινοί στρατιώτες σκότωσαν φερόμενο ως μέλος της οργάνωσης Παλαιστινιακός Ισλαμικός Τζιχάντ, ηλικίας 21 ετών.\n\nΗ οργάνωση ανακοίνωσε πως ο νεαρός, ο Γιούνες Τάγεχ, ήταν μέλος του που έπεσε σε μάχη. Η οικογένεια Τάγεχ διέψευσε ότι πήρε μέρος σε συγκρούσεις και κατήγγειλε πως ισραηλινοί στρατιώτες τον σκότωσαν ενώ διέσχιζε δρόμο.\n\nΟι συνομιλίες με μεσολάβηση των ΗΠΑ που θεωρητικά θα οδηγούσαν στην ίδρυση παλαιστινιακού κράτους στη Δυτική Όχθη, στη Λωρίδα της Γάζας και στην Ανατολική Ιερουσαλήμ κατέρρευσαν το 2014. Το διπλωματικό αδιέξοδο συνέβαλε στην διάβρωση της αξιοπιστίας της Παλαιστινιακής Αρχής, που έχει περιορισμένες εξουσίες στη Δυτική Όχθη, συμπεριλαμβανομένου του πεδίου της ασφάλειας.\n\nΣύμφωνα με τον ισραηλινό υπουργό Άμυνας Γκαντς, η Παλαιστινιακή Αρχή πρέπει να κάνει περισσότερα για να ελέγξει τους ενόπλους. \"Η εξάπλωση των όπλων και η έλλειψη διακυβέρνησης πλήττουν τόσο τον παλαιστινιακό λαό όσο και την ίδια την Παλαιστινιακή Αρχή\", έκρινε ο κ. Γκαντς.\n\nΟ Ουάσελ Αμπού Γιούσεφ της Οργάνωσης για την Απελευθέρωση της Παλαιστίνης (ΟΑΠ) χαρακτήρισε \"απελπιστικά\" τα σχόλια του ισραηλινού υπουργού Άμυνας. \"Το Ισραήλ φέρει την αποκλειστική ευθύνη για τους καθημερινούς σκοτωμούς του λαού μας\", αντέτεινε.",
    "Ισραήλ: Φαβορί για επιστροφή στην εξουσία τον Νοέμβριο ο Μπ. Νετανιάχου": "Ακλόνητο φαβορί για νίκη στις εκλογές της 1ης Νοεμβρίου και επιστροφή για μια ακόμη φορά στην πρωθυπουργία του Ισραήλ φέρεται από τις νέες δημοσκοπήσεις ο Μπένιαμιν Νετανιάχου, την ώρα που ο σημερινός πρωθυπουργός Γαΐρ Λαπίντ επιδίδεται σε επιθέσεις φιλίας προς Τούρκους και Άραβες.\n\nΤην ίδια ημέρα που ο κ. Λαπίντ επαναλάμβανε την από καιρό διακηρυγμένη θέση του Ισραήλ υπέρ δύο κρατών (ενός ισραηλινού κι ενός παλαιστινιακού) στην περιοχή – θέση που είχε εκφράσει από το ίδιο ακριβώς βήμα το 2016 και ο κ. Νετανιάχου, τρεις δημοσκοπήσεις στο Ισραήλ δείχνουν ότι ο εκλογικός συνασπισμός της Δεξιάς με επικεφαλής τον… ανοξείδωτο πρώην πρωθυπουργό θα επικρατήσει και θα πάρει εκ νέου την εξουσία.\n\nΎστερα από αλλεπάλληλες εκλογικές αναμετρήσεις τα τελευταία χρόνια και τη σύσταση εύθραυστων κυβερνητικών συνασπισμών, το Ισραήλ πηγαίνει ξανά στις κάλπες σε έξι εβδομάδες, με φαβορί τη φορά αυτή τον κ. Νετανιάχου.\n\nΗ Κνεσέτ, η ισραηλινή βουλή, έχει 120 μέλη, και το εκλογικό μπλοκ υπό τον κ. Νετανιάχου φαίνεται να εξασφαλίζει από 60 έως 62 έδρες.\n\nΣτη δημοσκόπηση του Καναλιού 14 της ισραηλινής τηλεόρασης, το κόμμα Λικούντ του κ. Νετανιάχου φαίνεται να εξασφαλίζει 34 έδρες, και μαζί με τους εκλογικούς του εταίρους να φτάνει τους 62 βουλευτές. Το κόμμα του πρωθυπουργού Λαπίντ, το Γες Ατίντ, μένει στις 23 έδρες.\n\nΟι άλλες έρευνες ισραηλινών καναλιών δείχνουν τον συνασπισμό υπό τον κ. Νετανιάχου να λαμβάνει 60-61 έδρες και το Γες Ατίντ να αναδεικνύει 23-25 βουλευτές.\n\nΟι ηγέτες της ισραηλινής δεξιάς εκτός του κ. Νετανιάχου έσπευσαν να κατακεραυνώσουν τον κ. Λαπίντ για τη δήλωσή του στον ΟΗΕ υπέρ της σύστασης παλαιστινιακού κράτους, χωρίς πάντως να δώσουν ακόμη κάποια εναλλακτική πρόταση σχετικά με τη συμβίωση με τον αραβικό πληθυσμό της περιοχής.\n\nΠηγή: Jerusalem Post",
    "Ισραήλ: Οι λεπτομέρειες της φετινής συμμετοχής": "Ισραήλ: Οι λεπτομέρειες της φετινής συμμετοχής\n\nΜε βάση μια πρόσφατη συνέντευξή της τραγουδίστριας στα τοπικά μέσα ενημέρωσης, η Noa Kirel αποκάλυψε πολλές λεπτομέρειες σχετικά με τη συμμετοχή του Ισραήλ στην Eurovision 2023.\n\nΗ τραγουδίστρια μίλησε με τον Mako νωρίτερα αυτή την εβδομάδα σχετικά με την εκπροσώπηση της Ισραήλ στην Eurovision την επόμενη χρονιά στο Ηνωμένο Βασίλειο.\n\nΜία από τις βασικές λεπτομέρειες που αποκάλυψε είναι ότι ο συνολικός προϋπολογισμός της συμμετοχής της για τη Eurovision 2023 θα είναι περίπου 900.000 δολάρια. Περίπου τα δύο τρίτα του προϋπολογισμού καλύπτονται από την ομάδα της Noa Kirel, ενώ το υπόλοιπο καλύπτεται από τον δημόσιο ραδιοτηλεοπτικό φορέα KAN.\n\nΟ ατζέντης της Noa Kirel, Roberto Ben Shoshan, δήλωσε ότι είναι στην ευχάριστη θέση να ανταποκριθεί σε οποιαδήποτε χρηματοδότηση που θα δώσει ο κρατικός ραδιοτηλεοπτικός σταθμός KAN στην προσπάθεια της ομάδας στη Eurovision και επίσης είναι πρόθυμος να δώσει περισσότερα, εάν η Noa χρειαστεί μεγαλύτερη παραγωγή.\n\nΟ Roberto Ben Shoshan δήλωσε:\n\nΌ,τι δώσει ο σταθμός (KAN), θα δώσουμε παραπάνω, και αν η Noa θέλει μεγαλύτερη παραγωγή, θα προσθέσουμε επιπλέον χρήματα, ως ανταπόδωση στο κράτος του Ισραήλ. Η Noa συμμετέχει οικειοθελώς στη Eurovision, δεν θα κερδίσει χρήματα, και όχι μόνο δεν θα κερδίσει, αλλά θα επενδύσει τον ίδιο της τον εαυτό.\n\nΌσον αφορά στα χρήματα, η Noa δήλωσε ότι δεν ενδιαφέρεται να βγάλει κανένα κέρδος από το ταξίδι της στην Eurovison και απλώς αναζητά το καλύτερο αποτέλεσμα για τον εαυτό της και τη χώρα της.\n\nΗ ίδια η τραγουδίστρια δηλώνει:\n\nΣε ό,τι με αφορά, αξίζει τον κόπο. Δεν είναι μυστικό ότι η οικονομική πλευρά μου είναι λιγότερο ενδιαφέρουσα, ίσως επειδή είμαι πολύ νέα και αυτά είναι ακόμα πράγματα που με απασχολούν λιγότερο, αλλά όταν πρόκειται για τη Eurovision έρχομαι να δώσω το ένα εκατομμύριο τοις εκατό, και αν σημαίνει να χάσω χρήματα και να προσθέσω κάτι από τον εαυτό μου, θα το κάνω. Θα κάνω ό,τι καλύτερο για τη χώρα μου και για μένα\n\nΗ Noa Kirel μίλησε επίσης για το πιο σημαντικό κομμάτι της διαδρομής της στη Eurovision, που είναι να βρει το σωστό τραγούδι. Όσον αφορά στους τραγουδοποιούς, ο Noa είπε ότι προσφέρθηκαν τραγουδοποιοί από όλο τον κόσμο, αλλά αποφάσισε να μείνει με μια τοπική ισραηλινή ομάδα για τη Eurovision.\n\nΣυγκεκριμένα δήλωσε:\n\nΜου πρόσφεραν τους μεγαλύτερους συνθέτες στον κόσμο, αλλά πιστεύω ότι, για να εκπροσωπήσουμε το Ισραήλ, πρέπει να φέρουμε μια ισραηλινή ομάδα, με ντόπιους συνθέτες και στιχουργούς. Φυσικά, θα ήθελα να ακούσω τη γνώμη τους, αλλά με εμπιστεύονται στη διαδικασία επιλογής του τραγουδιού.\n\nΤο ίδιο το τραγούδι θα έχει μια ισραηλινή γεύση που η Noa έχει δηλώσει ότι θα εκφραστεί μέσω των στίχων ή μέσω της παραγωγής\n\nΣίγουρα θα υπάρχει ένα ισραηλινό ηχόχρωμα στο τραγούδι μου. Ακόμα δεν ξέρω αν θα εκφραστεί μέσω λέξεων ή μουσικής παραγωγής, που θα φέρει κάθε είδους έθνικ, μεσογειακή, ακόμη και ισραηλινή προσέγγιση\n\nαναφέρει η Noa Kirel\n\nΗ τελευταία βασική λεπτομέρεια που μοιράστηκε η Noa ήταν ότι η ίδια και η ομάδα της θα έχουν καλλιτεχνική ελευθερία στην επιλογή του τραγουδιού, κάτι που δεν συνέβη με προηγούμενους συμμετέχοντες που τραγουδούσαν για τη χώρα στη Eurovision, οι οποίοι δεν είχαν πολύ λόγο στην επιλογή του τραγουδιού τους. Ανεξάρτητα από το επίπεδο καλλιτεχνικής ελευθερίας που παρέχεται από το KAN, η Noa θα πρέπει να συμμορφωθεί με τους κανόνες της EBU, όπως για παράδειγμα να μην υπερβαίνει τα 3 λεπτά.\n\nH Noa Kirel αναφέρει:\n\nΑπό τη πρώτη στιγμή που εμφανίστηκα στην πρώτη συνάντηση μαζί τους, μου είπαν: “Έχεις την καλλιτεχνική ελευθερία και ένας από τους λόγους που σε επιλέξαμε είναι ότι φέρνεις τα τραγούδια που φέρνεις και τη γλώσσα που φέρνεις και το έργο που φέρνεις και θέλουμε να το κάνεις”, οπότε ένιωσα αμέσως ότι με στηρίζουν. Αυτό είναι το πράγμα που καθόρισε την επιλογή μου για τη συμμετοχή μου! Προφανώς θα εμπλακεί και το κανάλι, όταν θα συνεργαζόμαστε. Αλλά, αν όπως τα τελευταία χρόνια, είπαν στον καλλιτέχνη: «Αυτό είναι το τραγούδι που θα ερμηνεύσεις», τότε η κατάσταση εδώ είναι λίγο διαφορετική. Θα δημιουργήσω το τραγούδι μαζί με τη δημιουργική μου ομάδα. Φυσικά δεν έρχομαι και υπαγορεύω μόνο τους δικούς μου κανόνες, δεν είμαι έτσι. Είναι μια κοινή απόφαση με την εταιρεία, είναι υπεύθυνοι για όλα, και υπάρχουν επίσης κανόνες του BBC και της Eurovision\n\nΗ Noa μίλησε επίσης για το ότι συνομίλησε με την τελευταία νικήτρια της Eurovision του Ισραήλ Νέττα, πριν αποφασίσει επίσημα να πάει στη Eurovision.\n\nΚάλεσα την Netta, ήταν πολύ ενθουσιασμένη για μένα. Τη ρώτησα τι πιστεύει και μιλήσαμε για όσα πέρασε εκεί. Όταν πήγε στον διαγωνισμό, ήταν άγνωστη, ενώ εγώ έρχομαι με μια καριέρα πίσω μου, οπότε μιλήσαμε ότι η κατάσταση είναι λίγο διαφορετική μεταξύ μας. Πραγματικά με ενθάρρυνε και είπε ότι έπρεπε να πάω για αυτόν τον λόγο. Ακόμα τραγουδάει σε όλο τον κόσμο λόγω της Eurovision!\n\nΠηγή: Eurovoix\n\nΠιστεύετε ότι το Ισραήλ το 2023, θα πάει καλά στην Eurovision; Θα στείλει ένα δυναμικό κομμάτι; Γράψτε το στα σχόλια!",
    "Η Πάρος προβάλλεται στο Ισραήλ": "Με τίτλο «Μαγειρικές Περιπέτειες στην Ελλάδα: Γευσιγνωσία Πάρου» ο δημοσιογράφος Buzzy Gordon που φιλοξενήθηκε από τον Δήμο στην Πάρο περιγράφει στο ισραηλινό Μέσο «Y Νet Νews» τις εμπειρίες του από την επίσκεψή του και σημειώνει:\n\n«Οι Ισραηλινοί αγαπούν την Ελλάδα, για την εγγύτητα, τη φιλικότητα, τις παραλίες, τη μουσική, τα ψώνια, την ιστορία - και, φυσικά, την κουζίνα της.\n\nΑυτό το άρθρο – το πρώτο από μια σειρά δύο μερών – επικεντρώνεται σε μια επίσκεψη στο νησί της Πάρου και τα πολλά αξιοθέατα της.\n\nΠολλά από τα νησιά του Αιγαίου ανήκουν στην ομάδα που είναι γνωστή ως Κυκλάδες και ένα συγκεκριμένα γίνεται πιο οικείο στους Ισραηλινούς: η Πάρος.\n\nΑυτός ο γείτονας της ελαφρώς μεγαλύτερης Νάξου βρίσκεται σε βολική τοποθεσία, μόλις τρεις ώρες από το αθηναϊκό λιμάνι του Πειραιά με απευθείας ταχύπλοο ή λιγότερο από μία ώρα με το αεροπλάνο».\n\nΤο άρθρο περιγράφει το νησί με την επισήμανση για τη δυνατότητα να ανταποκριθεί σε κάθε βαλάντιο είτε αφορά μεγάλες οικογένειες είτε ζευγάρια.\n\nΕιδική αναφορά γίνεται στα ξενοδοχεία και στα εστιατόρια του νησιού που προσέφεραν τη φιλοξενία τους στον δημοσιογράφο, ο οποίος με ιδιαίτερα γλαφυρό τρόπο αναδεικνύει την τοπική γαστρονομία, χωρίς να παραλείπει περιγραφές για την Παναγία Εκατονταπυλιανή και τις δυνατότητες που παρέχει το νησί για επισκέψεις σε αξιοθέατα και σε θαλάσσιες δραστηριότητες.\n\nΤο ynetnews.com θεωρείται ένας από τους μεγαλύτερους και δημοφιλέστερους ιστότοπους ειδήσεων στο Ισραήλ με 500.000 αναγνώστες παγκοσμίως.\n\nhttps://www.ynetnews.com/culture/article/skn6ehayo",
    "ΑΔΜΗΕ: Εντός του έτους η μετοχική είσοδος στη διασύνδεση Κρήτη-Κύπρος-Ισραήλ": "Σε προσεχές Δ.Σ. του Διαχειριστή το «πράσινο φως» της συμφωνίας με την Euroasia Interconnector (φορέα υλοποίησης της ηλεκτρικής διασύνδεσης), η οποία αποδέχτηκε πρόσφατα την επίσημη πρόταση του ΑΔΜΗΕ, για απόκτηση τουλάχιστον του 25%. Υπόθεση λίγων μηνών η ολοκλήρωση του due diligence, που θα ανοίξει τον δρόμο για την είσοδο του Έλληνα Διαχειριστή στον Euroasia.\n\nΣτις ράγες υλοποίησης έχει μπει η μετοχική είσοδος του ΑΔΜΗΕ στην Euroasia Interconnector, φορέα της ηλεκτρικής διασύνδεσης Κρήτη-Κύπρος-Ισραήλ, με τις εκκρεμότητες που απομένουν να διευθετούνται μέσα στους λίγους επόμενους μήνες. Έτσι, έως το τέλος του έτους ο ΑΔΜΗΕ θα έχει αποκτήσει τουλάχιστον το 25% της κυπριακών συμφερόντων εταιρείας, γεγονός που εκτιμάται ότι θα αποτελέσει καταλύτη για την έναρξη υλοποίησης του σκέλους Κρήτη-Κύπρος του πρότζεκτ.\n\nΥπενθυμίζεται ότι ο ΑΔΜΗΕ υπέβαλε στα τέλη Ιουλίου επίσημη πρόταση στον Euroasia για την απόκτηση τουλάχιστον του 25%, η οποία στο μεταξύ έχει γίνει αποδεκτή από την κυπριακή εταιρεία, όπως ανέφερε ο Πρόεδρος και Διευθύνων Σύμβουλος του ΑΔΜΗΕ, Μάνος Μανουσάκης, στον χαιρετισμό του στα εγκαίνια του περιπτέρου του Διαχειριστή στην 86η Διεθνή Έκθεση Θεσσαλονίκης. Σύμφωνα με πληροφορίες του Insider.gr, μετά την αποδοχή της πρότασης από τον Euroasia, η συμφωνία των δύο πλευρών αναμένεται να εγκριθεί άμεσα από τον ΑΔΜΗΕ, σε προσεχή συνεδρίαση του Δ.Σ. του Διαχειριστή.\n\nΣτην πράξη, αυτό σημαίνει ότι η μόνη ουσιώδης εκκρεμότητα που θα απομένει για να υλοποιηθεί το deal θα είναι η ολοκλήρωση του due diligence από τον ΑΔΜΗΕ. Κάτι που αναμένεται να γίνει μέσα στο επόμενο δίμηνο, ώστε στη συνέχεια να ολοκληρωθεί η συναλλαγή.\n\nΥπό τον έλεγχο του ΑΔΜΗΕ η κατασκευή της διασύνδεσης\n\nΑξίζει να σημειωθεί ότι, όπως έχουν αναφέρει τα στελέχη του ΑΔΜΗΕ, η συμφωνία αφορά την απόκτηση τουλάχιστον του 25%. Επομένως, περιλαμβάνει όρους που αφήνουν «παράθυρο» ώστε τελικά ο Διαχειριστής να αποκτήσει ακόμη μεγαλύτερο μετοχικό «πακέτο» της κυπριακής εταιρείας.\n\nΑκόμη πιο σημαντικό είναι όμως ότι η συμφωνία προβλέπει πως ο ΑΔΜΗΕ θα πάρει υπό τον έλεγχό του την υλοποίηση του έργου που προωθεί η κυπριακή εταιρεία. Επομένως, η οριστικοποίηση του deal αναμένεται να επιταχύνει τις διαδικασίες κατασκευής του σκέλους Κρήτη-Κύπρος, το οποίο είναι και το πιο ώριμο για ανάπτυξη από το πρότζεκτ της Euroasia.\n\nΌπως έχει γράψει το Insider.gr, ένας βασικός λόγος είναι πως η ανάληψη του ελέγχου υλοποίησης της διασύνδεσης από τον ΑΔΜΗΕ θα εμπλέξει ακόμη πιο ενεργά τον Έλληνα Διαχειριστή στην κατασκευή της. Επομένως, στο έργο θα αξιοποιηθεί ακόμη περισσότερο η σημαντική τεχνογνωσία που έχει αποκτήσει ο ΑΔΜΗΕ από το εν εξελίξει πρότζεκτ διασύνδεσης σχεδόν όλων των νησιών, στο πλαίσιο του οποίου έχει ήδη επιτευχθεί η άρση της «ενεργειακής απομόνωσης» αρκετών νησιών του Αιγαίου, όπως επίσης και η κάλυψη μέρους των αναγκών της Κρήτης από το ηπειρωτικό σύστημα, μέσω της «μικρής» διασύνδεσης.\n\nΠαράλληλα, η «είσοδος» του ΑΔΜΗΕ στον EuroAsia θα σημαίνει και την εισροή ενός σημαντικού ποσού στον φορέα υλοποίησης του Κρήτη-Κύπρος, ώστε να αυξηθούν τα ίδια κεφάλαια και να συμπληρωθεί μέσω τραπεζικού δανεισμού το σύνολο της απαιτούμενης χρηματοδότησης της υποδομής.\n\nΕνεργός εμπλοκή του Διαχειριστή σε διεθνή έργα διέρχονται από τη χώρα\n\nΥπενθυμίζεται ότι για το Κρήτη-Κύπρος έχουν διασφαλισθεί ευρωπαϊκοί πόροι ύψους 657 εκατ. ευρώ, μέσω του μηχανισμού Connecting Europe Facility. Σύμφωνα με πληροφορίες, τα κεφάλαια που απομένουν εκτιμώνται σε 800 εκατ. ευρώ περίπου, από τα οποία το 35% θα καλυφθεί από την Ελλάδα μέσω των ρυθμιζόμενων χρεώσεων των εγχώριων καταναλωτών, όπως προβλέπει η συμφωνία διασυνοριακού επιμερισμού κόστους (CBCA) μεταξύ των ρυθμιστικών αρχών των δύο κρατών.\n\nΤο Κρήτη-Κύπρος προβλέπει τη μεταφορά ηλεκτρικής ενέργειας και προς τις δύο κατευθύνσεις, μέσω καλωδίων 898 χιλιομέτρων που θα ποντιστούν σε βάθος έως 3.000 μέτρων. Και τα δύο αυτά χαρακτηριστικά αποτελούν παγκόσμια ρεκόρ για τέτοιου είδους έργα. ΑΔΜΗΕ και EuroAsia συνεργάζονται ήδη στενά για τη διαλειτουργικότητα του έργου με το ελληνικό σύστημα μεταφοράς ηλεκτρικής ενέργειας, ενώ έχουν υπογράψει σύμβαση για τη διασφάλιση της τεχνικής και επιχειρησιακής επάρκειας της νέας διασύνδεσης.\n\nΣημαντικό είναι επίσης ότι το τελευταίο διάστημα καταγράφεται ενισχυμένο ενδιαφέρον και από το Ισραήλ, για την υλοποίηση και του δεύτερου σκέλους του πρότζεκτ. Επομένως, δημιουργούνται πιο ευοίωνες προϋποθέσεις για την υλοποίηση στην πορεία και του Κύπρος-Ισραήλ.\n\nΤην ίδια στιγμή, η είσοδος του ΑΔΜΗΕ στο Κρήτη-Κύπρος-Ισραήλ σημαίνει περαιτέρω αναβάθμιση του διεθνούς ρόλου του Διαχειριστή, με τη μετοχική πλέον συμμετοχή του σε ένα από τα βασικά υπερεθνικά έργα που δρομολογούνται το τελευταίο διάστημα στην περιοχή μας και τα οποία ενισχύουν τις προοπτικές μετατροπής της Ελλάδας σε ενεργειακό hub στη νοτιοανατολική Μεσόγειο. Προς την ίδια κατεύθυνση, ο ΑΔΜΗΕ έχει εκφράσει ενδιαφέρον για είσοδο και στην ηλεκτρική διασύνδεση μεταξύ Αιγύπτου και Ελλάδας.",
    "Ισραήλ: Αποκτά και πάλι πρεσβευτή στην Τουρκία έπειτα από τέσσερα χρόνια": "Ισραήλ: Αποκτά και πάλι πρεσβευτή στην Τουρκία έπειτα από τέσσερα χρόνια\n\nΗ μέχρι πρότινος επιτετραμμένη στην πρεσβεία του Ισραήλ στην Άγκυρα Ιρίτ Λίλιαν αναλαμβάνει επισήμως καθήκοντα πρέσβη.\n\n«Η Ιρίτ Λίλιαν, ανώτερη διπλωμάτης που έχει διαδραματίσει ρόλο κλειδί στη διαδικασία συμφιλίωσης Ισραήλ – Τουρκίας, θα υπηρετήσει ως η επόμενη πρέσβης στην Τουρκία, ανακοίνωσε τη Δευτέρα το υπουργείο Εξωτερικών. Η Λίλιαν είναι επιτετραμμένη του Ισραήλ στην Άγκυρα από τον Φεβρουάριο του 2021 […] Δεν υπήρχε πρέσβης στη χώρα από το 2018 […]», γράφουν σε άρθρο τους οι Times of Israel.\n\nThank you dear friends for your warm wishes after being chosen as the designated Ambassador of #Israel in #Türkiye. So honored to continue this journey, putting two amazing countries , so close to my ❤️ back together again. pic.twitter.com/VjTWcJ4QVq — Irit Lillian (@iritlillian) September 20, 2022\n\n«Ο πρώην πρέσβης του Ισραήλ στη Βουλγαρία είναι επικεφαλής της ισραηλινής πρεσβείας στην Άγκυρα από τον περασμένο Φεβρουάριο. Κατά τη διάρκεια αυτής της περιόδου, διαδραμάτισε ρόλο κλειδί στην επαναπροσέγγιση Ισραήλ – Τουρκίας. Μεταξύ άλλων, στη Λίλιαν πιστώνεται η απελευθέρωση των δύο Ισραηλινών τουριστών που συνελήφθησαν πέρυσι στην Κωνσταντινούπολη», σημειώνει σε άρθρο του το Al Monitor.\n\nΜε πληροφορίες από Times of Israel, Al Monitor\n\n⇒ Ειδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Κύπρος: Η πρόταση του Ισραήλ για να λυθεί η διαφορά στο κοίτασμα «Αφροδίτη» • Η Άποψη": "Κύπρος: Η πρόταση του Ισραήλ για να λυθεί η διαφορά στο κοίτασμα «Αφροδίτη»\n\nΚύπρος: Η πρόταση του Ισραήλ για να λυθεί η διαφορά στο κοίτασμα «Αφροδίτη» Να λύσει το θέμα πριν τις εκλογές ζητά το Ισραήλ\n\nΤο Ισραήλ εξετάζει νέο πλαίσιο επίλυσης της διαφοράς με την Κύπρο, που εκκρεμεί για το κοίτασμα Αφροδίτη. Η οικονομική εφημερίδα Calcalist σε αποκλειστικό της ρεπορτάζ που δημοσιεύθηκε στις 15 Σεπτεμβρίου, αναφέρει – επικαλούμενη ασφαλείς πηγές τις οποίες δεν κατονομάζει – ότι η υπουργός Ενέργειας Καρίν Ελχαράρ θα μεταβεί στην Κύπρο την ερχόμενη Δευτέρα, 19 Σεπτεμβρίου.\n\nΚατά τη συνάντηση που θα έχει με την Κύπρια ομόλογό της Νατάσα Πηλείδου, γράφει ότι θα προτείνει στην κυπριακή πλευρά να αναλάβει εκείνη το 10% του κοιτάσματος, που η ισραηλινή πλευράθεωρεί ότι της ανήκει, έναντι χρηματικής αποζημίωσης.\n\nΣύμφωνα πάντα με την Calcalist, το ισραηλινό Υπουργείο Ενέργειας εξετάζεται αυτήν την πρόταση δεδομένου ότι το ζήτημα εκκρεμεί εδώ και πάρα πολύ καιρό, δεν έχει επιλυθεί από τις εμπλεκόμενες εταιρείες και οι πιθανότητες να επιλυθεί σε διακυβερνητικό επίπεδο θεωρούνται λιγοστές.\n\nΝα λύσει το θέμα πριν τις εκλογές ζητά το Ισραήλ\n\nΑντιθέτως, εάν τελικά το Ισραήλ λάβει χρηματική αποζημίωση για το τμήμα του κοιτάσματος που προτίθεται να παραδώσει στην Κυπριακή Δημοκρατία, το όφελος θεωρείται σημαντικό τόσο για το δημόσιο ταμείο αλλά και για τους ισραηλινούς φορολογούμενους, αναφέρει η ισραηλινή εφημερίδα.\n\nΗ ισραηλινή Κυβέρνηση δεν σχολίασε το δημοσίευμα της Calcalist.\n\nΤο Ισραήλ βρίσκεται σε προεκλογική περίοδο ενόψει των εκλογών της 1ης Νοεμβρίου και παράλληλα, οι συνομιλίες που διεξάγει με τον Λίβανο για την επίλυση της διαφοράς για την θαλάσσια οριοθέτηση των ΑΟΖ τους βρίσκεται σε προχωρημένο στάδιο, με την παράταξη του Πρωθυπουργού Γιαΐρ Λαπίντ, στην οποία πρόσκειται η υπουργός Ενέργειας Καρίν Ελχαράρ, να προωθεί την επίλυση χρόνιων εκκρεμοτήτων με τον Λίβανο και, ει δυνατόν, και με την Κύπρο πριν τις κάλπες του Νοεμβρίου.\n\nΠηγή: ΑΠΕ-ΜΠΕ",
    "Ισραήλ-Αλβανία: 2-1 (hls)": "Ισραήλ-Αλβανία: 2-1 (hls)\n\nΤο Ισραήλ κέρδισε ξανά 2-1 την Αλβανία και τερμάτισε στην πρώτη θέση του Β ομίλου του Nations League, στο οποίο πλέον θα συμμετέχει στην Α' κατηγορία.\n\nΔείτε Ακόμα",
    "Ισραήλ: Παλαιστίνιος σκότωσε στο ξύλο 84χρονη σε δρόμο της Χολόν": "הרצח בחולון – אנו מבקשים את עזרתכם באיתורו של החשוד מוסא צרצור (28) מקלקיליה. כל היודע דבר על מקום הימצאו מתבקש להתקשר למוקד 100 pic.twitter.com/f8yoq4NyWa — משטרת ישראל (@IL_police) September 20, 2022\n\nΚλείσιμο\n\nΜια 84χρονη έπεσεσήμερα από τα χτυπήματα αγνώστου σε κεντρικό δρόμο της(προάστιο του Τελ Αβίβ), όπως ανακοίνωσε η ισραηλινή αστυνομία.«Γνωρίζουμε την ταυτότητα του υπόπτου και ερευνούμε την περιοχή για να τον εντοπίσουμε», δήλωσε ο διοικητής της αστυνομίας Κόμπι Σαμπτάι στην ισραηλινή τηλεόραση.Η αστυνομία απηύθυνε έκκληση στους πολίτες να βοηθήσουν στον εντοπισμό τουΜούσα Τζαρζούρ, 28 ετών, από την Καλκίλια της κατεχόμενης Δυτικής Όχθης, δίνοντας στη δημοσιότητα μια φωτογραφία του υπόπτου. Σύμφωνα με ισραηλινά μέσα ενημέρωσης, πρόκειται για Παλαιστίνιο που εργαζόταν σε εργοτάξιο της περιοχής.Από τον περασμένο Μάρτιο, αντι-εβραϊκές επιθέσεις έχουν στοιχίσει τη ζωή σε 20 ανθρώπους. Έκτοτε, ο ισραηλινός στρατός έχει πολλαπλασιάσει τις επιχειρήσεις του στη Δυτική Όχθη, ιδιαίτερα στη Ναμπλούς και στην Τζενίν όπου δραστηριοποιούνται ένοπλες παλαιστινιακές ομάδες. Οι στρατιωτικές επιχειρήσεις, που συχνά εξελίσσονται σε γενικευμένες συγκρούσεις με παλαιστίνιους διαδηλωτές, έχουν προκαλέσει δεκάδες θύματα στην παλαιστινιακή πλευρά και έχουν οδηγήσει στη σύλληψη περισσότερων από 1.500 ανθρώπων, σύμφωνα με τον αρχηγό του ισραηλινού γενικού επιτελείου στρατού Αβίβ Κοχάβι.",
    "Ισραήλ: Το Ιράν κατασκευάζει στη Συρία προηγμένους πυραύλους και όπλα": "Ο Ισραηλινός υπουργός Άμυνας παρουσίασε χάρτη με τις στρατιωτικές εγκαταστάσεις που έχουν εντοπιστεί από το Τελ Αβίβ να παράγουν όπλα για την Τεχεράνη\n\nΟ υπουργός Άμυνας του Ισραήλ Μπένι Γκαντς δήλωσε σήμερα ότι το Ιράν έχει χρησιμοποιήσει περισσότερες από 10 στρατιωτικές εγκαταστάσεις στη Συρία για την παραγωγή προηγμένων πυραύλων και όπλων για τους συμμάχους του.\n\nΕπί πολλά χρόνια το Ισραήλ εξαπολύει επιθέσεις εναντίον στόχων στη Συρία που συνδέονται με το Ιράν, όπως ισχυρίζεται.\n\nΜιλώντας σε συνέντευξη Τύπου στη Νέα Υόρκη ο Γκαντς παρουσίασε έναν χάρτη, όπως δήλωσε, στρατιωτικών εγκαταστάσεων του Κέντρου Επιστημονικών Μελετών και Ερευνών (CERS), μια συριακή κυβερνητική υπηρεσία, που συμμετέχει στην παραγωγή όπλων και πυραύλων για το Ιράν.\n\n“Το Ιράν μετέτρεψε το CERS σε εγκαταστάσεις παραγωγής μεσαίου και μεγάλου βεληνεκούς πυραύλων και όπλων ακριβείας, τα οποία παρέχονται στη Χεζμπολάχ και σε συμμάχους του Ιράν. Με άλλα λόγια, έχει γίνει ακόμη ένα ιρανικό μέτωπο – ένα εργοστάσιο για προηγμένα, στρατηγικά όπλα”, τόνισε ο Ισραηλινός υπουργός.\n\nΤον τελευταίο καιρό έχουν αυξηθεί τα πλήγματα, που αποδίδονται στο Ισραήλ, εναντίον συριακών αεροδρομίων με στόχο να διαταραχθεί η χρήση από την Τεχεράνη των αεροπορικών γραμμών ανεφοδιασμού με όπλα συμμάχων της στη Συρία και τον Λίβανο, περιλαμβανομένης της Χεζμπολάχ, όπως έχουν δηλώσει διπλωματικές πηγές και πηγές των υπηρεσιών Πληροφοριών στο Reuters.\n\nΤα ισραηλινά πλήγματα έχουν στοχοθετήσει επανειλημμένα την περιοχή Μασγιάφ, στη δυτική επαρχία Χάμα, όπου, σύμφωνα με τον Γκαντς, υπάρχει μια υπόγεια εγκατάσταση παραγωγής όπλων η οποία απειλεί το Ισραήλ και την περιοχή.\n\n“Η Μασγιάφ συγκεκριμένα χρησιμοποιείται για την παραγωγή προηγμένων πυραύλων”, εξήγησε.\n\nΟ Γκαντς πρόσθεσε ότι το Ιράν επίσης εργάζεται για τη δημιουργία εγκαταστάσεων παραγωγής πυραύλων και όπλων στον Λίβανο και την Υεμένη.\n\n“Αν δεν σταματήσει αυτή η τάση, μέσα σε μια δεκαετία θα υπάρχουν προηγμένες ιρανικές εγκαταστάσεις σε όλη της περιοχή, οι οποίες θα παράγουν όπλα και θα σπέρνουν τον τρόμο”, υπογράμμισε.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Ισραήλ: Στρατιώτες εισέδυσαν για λίγο στη Συρία, ανακοίνωσε ο στρατός": "Ισραηλινοί στρατιώτες εισέδυσαν για λίγο σε συριακό έδαφος και άνοιξαν πυρ εναντίον \"υπόπτων που εκτόξευαν αντικείμενα\" πάνω από τον συνοριακό φράχτη, στη ζώνη Χασπίν στα κατεχόμενα Υψίπεδα Γκολάν, προκαλώντας έναν τραυματισμό, ανακοίνωσε ο στρατός.\n\nΤο Ισραήλ κατέλαβε το 1967 και προσάρτησε ένα μέρος των Υψιπέδων Γκολάν, μια στρατηγική περιοχή που συνορεύει επίσης με τον Λίβανο και όπου οι στρατιώτες του πραγματοποιούν περιπολίες.\n\nΣήμερα το πρωί \"στρατιώτες εντόπισαν τέσσερις υπόπτους που εκτόξευαν αντικείμενα κατά μήκος του συνοριακού φράχτη\", ανέφερε σε μια ανακοίνωση ο στρατός, χωρίς να διευκρινίζει τι είδους αντικείμενα εκτοξεύονταν.\n\n\"Οι στρατιώτες διέσχισαν τα σύνορα προκειμένου να συλλάβουν τους υπόπτους και πυροβόλησαν έναν από αυτούς, τραυματίζοντάς τον στο πόδι\", πρόσθεσε η ίδια πηγή.\n\nΟ ύποπτος που τραυματίστηκε, η κατάσταση του οποίου δεν διευκρινίστηκε, \"απομακρύνθηκε με ελικόπτερο προς ένα νοσοκομείο\", συνέχισε ο ισραηλινός στρατός που δεν αναφέρει τι απέγιναν τα άλλα τρία άτομα.\n\nΑφότου ξέσπασε ο πόλεμος στη Συρία το 2011, το Ισραήλ έχει εξαπολύσει εκατοντάδες πλήγματα στο συριακό έδαφος, θέτοντας στο στόχαστρο θέσεις των στρατιωτών του καθεστώτος του Μπασάρ αλ Άσαντ καθώς και των ιρανικών δυνάμεων της λιβανικής Χεζμπολάχ, που μάχεται στο πλάι του συριακού στρατού.\n\nΤο Ισραήλ χαρακτηρίζει τις επιχειρήσεις αυτές \"απαραίτητες\", λέγοντας πως θέλει να εμποδίσει το Ιράν, τον υπ΄αριθμόν ένα εχθρό του, να εγκατασταθεί μπροστά στην πόρτα του.\n\nΠηγή: ΑΠΕ-ΜΠΕ",
    "Τι πιστεύει ο πρέσβης του Ισραήλ: Οι “Συμφωνίες του Αβραάμ” προωθούν μια Νέα Περιφερειακή Αρχιτεκτονική για τη Μέση Ανατολή και την Κύπρο": "Ο πρέσβης του Ισραήλ στην Κύπρο, Όρεν Ανόλικ. Φωτογραφία via Twitter, Euripides L Evriviades, @eevriviades\n\n24/09/2022\n\nΤου ΟΡΕΝ ΑΝΟΛΙΚ*\n\nΣε αυτούς τους δύσκολους καιρούς, είναι φυσικό να αναζητούμε αχτίδες ελπίδας και αισιοδοξίας. Σήμερα, μπορούμε να εστιάσουμε σε έναν φάρο που φωτίζει το δρόμο για ένα καλύτερο μέλλον στη Μέση Ανατολή.\n\nΠριν από δύο χρόνια, στις 15 Σεπτεμβρίου 2020, το Ισραήλ, τα Ηνωμένα Αραβικά Εμιράτα και το Μπαχρέιν με τη μεσολάβηση των ΗΠΑ υπέγραψαν τις συμφωνίες ειρήνης και εξομάλυνσης, γνωστές ως «Συμφωνίες του Αβραάμ».\n\nΜεταξύ 2004 και 2006 είχα το προνόμιο να συμμετάσχω στις διακριτικές, ‘κάτω από το ραντάρ’, διεργασίες που είχαν σκοπό να φέρουν κοντά το Ισραήλ και τις χώρες του Κόλπου. Επισκέφθηκα τα ΗΑΕ και το Μπαχρέιν και συμμετείχα σε συναντήσεις υψηλού επιπέδου.\n\nΕίδα από πρώτο χέρι, την συνετή και νηφάλια προσέγγιση που επέδειξαν οι ηγέτες αυτών των χωρών. Παρόλα αυτά, παρακολουθώντας την επίσημη τελετή υπογραφής των Συμφωνιών, μου φαινόταν σαν να ήταν κάτι εξωπραγματικό.\n\nΓια χρόνια, το Ισραήλ εργαζόταν στο παρασκήνιο για να οικοδομήσει αθόρυβα διπλωματικές και οικονομικές σχέσεις με αραβικά μετριοπαθή κράτη της περιοχής. Χρειάστηκε σύνεση από την πλευρά αυτών των χωρών για να αναγνωρίσουν τελικά ότι το Ισραήλ είναι αναπόσπαστο τμήμα της Μέσης Ανατολής και ότι έχει πολλά να προσφέρει στη σταθερότητα και την ευημερία της περιοχής.\n\nΧρειάστηκε όραμα για να τεθεί πάνω απ’όλα το μέλλον της περιοχής και να διαφανεί αυτό που συνδέει τους λαούς της. Χρειάστηκε θάρρος για να γίνει αποδεχτό ότι η ειρήνη δεν είναι επαίσχυντος συμβιβασμός, όπως ισχυρίζονται οι ριζοσπαστικές φωνές, αλλά μια νίκη του Καλού για την ανθρωπότητα.\n\nΟ Πρωθυπουργός Γιαΐρ Λαπίντ κατέδειξε τη σημασία αυτής της παραδειγματικής αλλαγής κατά τη διάρκεια των δηλώσεων του, δίπλα στον Πρόεδρο Μπάιντεν, τον Ιούλιο του 2022 στην Ιερουσαλήμ, λέγοντας πως στη Μέση Ανατολή υπάρχει μια νέα «συμμαχία μετριοπαθών χωρών που πιστεύουν στην ειρήνη, που πιστεύουν ότι τα παιδιά μας αξίζουν την ευκαιρία να ζήσουν μια καλύτερη ζωή».\n\nΟι Συμφωνίες ενισχύουν τους δεσμούς μεταξύ των εμπλεκομένων κρατών: Ξεκινώντας από την πολιτική ηγεσία, οι θερμές σχέσεις περνούν σε κάθε στρώμα της κοινωνίας, στους ίδιους τους πολίτες, και πλέον ευδοκιμούν. Από την ημέρα της πρώτης απευθείας πτήσης μεταξύ Τελ Αβίβ και Ντουμπάι τον Νοέμβριο του 2020, περισσότεροι από 500.000 Ισραηλινοί τουρίστες και επιχειρηματίες έχουν επισκεφθεί τα ΗΑΕ και το Μπαχρέιν.\n\nΗ ίδρυση του «Negev Forum» αποτελεί ένα τρανταχτό παράδειγμα που προκύπτει από την νέα συμμαχία μετριοπαθών κρατών στη Μέση Ανατολή, στη βάση των Συμφωνιών του Αβραάμ. Η -πρώτη στο είδος της- Σύνοδος της Νέγκεβ πραγματοποιήθηκε στο Σντε Μποκέρ στο Ισραήλ τον Ιούνιο του 2022 όταν ο τότε Υπουργός Εξωτερικών Γιαϊρ Λαπίντ φιλοξένησε τους ομολόγους του από τις ΗΠΑ, τα ΗΑΕ, το Μπαχρέιν, το Μαρόκο και την Αίγυπτο. Αυτή η εναρκτήρια διάσκεψη σηματοδότησε τη συγκρότηση του «Φόρουμ της Νεγκέβ», το οποίο εργάζεται προς την κατεύθυνση οικοδόμησης μιας νέας περιφερειακής αρχιτεκτονικής βασισμένης στην πρόοδο, την τεχνολογία, τη θρησκευτική ανοχή, την ασφάλεια και τη συνεργασία στην ανταλλαγή πληροφοριών.\n\nΟι «Συμφωνίες του Αβραάμ» ανοίγουν προοπτικές για νέους συνασπισμούς στην περιοχή, στις οποίες θα μπορούσε να εμπλακεί και η Κύπρος, καθώς, όπως και το Ισραήλ, προσβλέπει σε ένα μέλλον προόδου, ευημερίας, ειρήνης και ασφάλειας.\n\nΗ Κύπρος ανέλαβε την πρωτοβουλία και φιλοξένησε στην Πάφο τον Απρίλιο του 2021 την πρώτη συνάντηση μεταξύ των Υπουργών Εξωτερικών Κύπρου, Ελλάδας και Ισραήλ με τη συμμετοχή των ΗΑΕ. Οι συμμετέχοντες στο «Pafos Forum» δεσμεύτηκαν να διευρύνουν το πεδίο της συνεργασίας τους με όλους τους ενδιαφερόμενους φορείς που συμμερίζονται τις ίδιες πεποιθήσεις και στόχους για περιφερειακή σταθερότητα προς αντιμετώπιση της πρόκλησης της ριζοσπαστικοποίησης και για την προώθηση της ειρήνης.\n\nΑυτό αποτελεί ακόμα ένα παράδειγμα της δυνατότητας που απορρέει από τις «Συμφωνίες του Αβραάμ» για απτές αλλαγές, οι οποίες δεν θα επηρεάζουν μόνο τις χώρες που συμμετέχουν και τους πολίτες τους, αλλά και τις ζωές των πολιτών άλλων χωρών στην περιοχή και πέραν αυτής. Οι επιδράσεις θα αφορούν στους τομείς του τουρισμού, της οικονομίας, των επιστημών, της τεχνολογίας, της αντιμετώπισης της κλιματικής αλλαγής, της προστασίας του περιβάλλοντος και αλλού.\n\nΤο «Φόρουμ της Πάφου» αξιοποίησε τις προοπτικές και δημιούργησε μια δυναμική που πρέπει να διατηρήσουμε και να ενισχύσουμε. Η εταιρική σχέση μεταξύ Ισραήλ-Κύπρου- Ελλάδας και των μετριοπαθών αραβικών χωρών αποτελεί μια κομβική εξέλιξη που ανοίγει νέες ευκαιρίες και δημιουργεί νέες συνέργειες, κάτι που μέχρι πρόσφατα φάνταζε αδύνατον. Πρόκειται για μια σχέση που εμπερικλείει όραμα και αξίες, ηγετική υπεροχή, τεχνολογικές δομές, διαχείριση πόρων και οφέλη.\n\nΤο Ισραήλ φιλοδοξεί να συνεχίσει αυτή την θεμελιώδους σημασίας πορεία που ξεκίνησε με τις «Συμφωνίες του Αβραάμ» και να διευρύνει τον κύκλο της ειρήνης και της ομαλοποίησης. Θεωρούμε πως στη βάση των Συμφωνιών μπορεί να επέλθει αλλαγή στην αραβο-ισραηλινή σύγκρουση και να εδραιωθεί η ειρηνική συνύπαρξη με τους πιο άμεσους γείτονές του, τους Παλαιστινίους. Άλλωστε, “η ειρήνη φέρνει ειρήνη”. Η διαδικασία εξομάλυνσης των σχέσεων βοηθά και στη συσπείρωση των μετριοπαθών δυνάμεων της περιοχής απέναντι σε κοινές προκλήσεις δημιουργώντας ένα αντίβαρο στις απειλές των ιρανικών και άλλων εξτρεμιστικών ομάδων.\n\nΤα θαρραλέα βήματα που έγιναν από όλα τα εμπλεκόμενα μέρη σηματοδοτούν την απόφαση να οικοδομήσουμε ένα μέλλον μαζί, ένα μέλλον επωφελές για τους λαούς μας. Οι «Συμφωνίες του Αβραάμ» φωτίζουν το δρόμο προς μια νέα αισιόδοξη πραγματικότητα στη Μέση Ανατολή, μια πραγματικότητα που θα προωθεί την ευημερία των πολιτών, την ειρήνη και την ασφάλεια των εθνών της περιοχής.\n\n* Πρέσβης του Ισραήλ στην Κύπρο.\n\nΤα σχόλια που δημοσιεύονται στην ιστοσελίδα μας εκφράζουν απαραίτητα τους συγγραφείς. Η ιστοσελίδα μας δεν λογοκρίνει τις γνώμες κανενός.\n\nΟΛΕΣ ΟΙ ΕΙΔΗΣΕΙΣ ΑΠΟ ΤΗΝ ΚΥΠΡΟ ΕΔΩ, ΟΙ ΓΝΩΜΕΣ ΕΔΩ, ΤΑ ΣΧΟΛΙΑ ΚΑΙ ΤΑ ΠΑΡΑΠΟΛΙΤΙΚΑ ΕΔΩ\n\nShare this: Twitter\n\nFacebook\n\n",
    "Ισραήλ: Άρχισαν οι εορτασμοί για το έτος 5783 από την Θεϊκή Δημιουργία του Κόσμου": "Το Ισραήλ γιορτάζει από την Κυριακή, όπως ορίζει η παράδοση, την έναρξη του έτους 5783 από τη θεϊκή δημιουργία του κόσμου. Υπό το φως μιας σειράς πρόσφατων παλαιστινιακών επιθέσεων, η αστυνομία συμβούλεψε τους πιστούς που θα πάνε στη συναγωγή για να γιορτάσουν τη Ρος Χασάνα να έχουν μαζί τους όπλα, προκειμένου να αντιμετωπίσουν πιθανές καταστάσεις έκτακτης ανάγκης.\n\nΌλη η ισραηλινή αστυνομία έχει δεσμευτεί να φρουρεί τις πιο πολυσύχναστες περιοχές της χώρας και τους χώρους συνάντησης. Ιδιαίτερη προσοχή δίνεται στην Ιερουσαλήμ και στα Ιερά της. Τουλάχιστον 5.000 αστυνομικοί και στρατιωτικοί συνοριοφύλακες θα σταθμεύσουν στην πόλη υπό τον φόβο ατυχημάτων μεταξύ Εβραίων και Μουσουλμάνων πιστών, ιδιαίτερα στην περιοχή της Εσπλανάδας των Τζαμιών (το Όρος του Ναού για τους Εβραίους).\n\nΗ αστυνομία απηύθυνε επίσης έκκληση στον πληθυσμό να προσέχει - σε μέρες μεγάλης έντασης - από τη διάδοση ψευδών ειδήσεων στα κοινωνικά δίκτυα.\n\nΜε την ευκαιρία αυτή, η Κεντρική Στατιστική Υπηρεσία ανακοίνωσε ότι ο συνολικός αριθμός των Ισραηλινών πολιτών είναι 5.593.000, εκ των οποίων το 74% είναι Εβραίοι.\n\nΟ αριθμός αυτός περιλαμβάνει 26.000 Ρώσους Εβραίους και 14.000 Ουκρανούς Εβραίους που μετανάστευσαν τους τελευταίους μήνες λόγω της σύγκρουσης μεταξύ των δύο χωρών.\n\nΔιαβάστε επίσης:\n\nΤην αποφυλάκιση του Οσμάν Καβαλά αξιώνει το Συμβούλιο της Ευρώπης\n\nΤέξας: 12χρονες σχεδίαζαν να σκοτώσουν τις οικογένειές τους",
    "Σερβία-Σουηδία 4-1, Ισραήλ-Αλβανία 2-1, Σκωτία-Ιρλανδία 2-1 - Ποδόσφαιρο - Nations League": "Με μια πληθωρική εμφάνιση, η Σερβία επικράτησε εύκολα 4-1 της απογοητευτικής Σουηδίας και ισοβαθμεί στην κορυφή του 4ου ομίλου του Β’ γκρουπ με τη Νορβηγία, έχοντας αμφότερες από 10 βαθμούς μετά από πέντε παιχνίδια!\n\n\n\nΟ απόλυτος πρωταγωνιστής της αναμέτρησης ήταν φυσικά ο Μίτροβιτς, με τον φορ της Φούλαμ να πετυχαίνει χατ-τρικ πριν καν το 50’! Ο 28χρονος επιθετικός σκόραρε στο 18’, το 45+2’ και το 48’, ενώ συο 70’ ο Λούκιτς έβαλε το κερασάκι στην τούρτα. Οι φιλοξενούμενοι είχαν κάνει το… λάθος, να προηγηθούν με τον Κλάεσον στο 15’.\n\n\n\nΤα πράγματα πλέον είναι ξεκάθαρα και φυσικά τα πάντα θα κριθούν στο φινάλε! Η Σερβία θα παίξει «τελικό» ανόδου και πρόκρισης στην έδρα της ομάδας του Χάαλαντ, αφού όποιος κερδίσει, από την επόμενη διοργάνωση θα αγωνίζεται στο Α’ γκρουπ. Από την άλλη, η Σουηδία θα παλέψει με τη Σλοβενία για να μην υποβιβαστεί!\n\n\n\n\n\nLeague B",
    "Ισραήλ: Αναγνώρισε για πρώτη φορά ότι υπάρχει «μεγάλη πιθανότητα» η Σιρίν Αμπού Άκλεχ να σκοτώθηκε από Ισραηλινό στρατιώτη": "Ο στρατός του Ισραήλ αναγνώρισε για πρώτη φορά σήμερα ότι υπάρχει «μεγάλη πιθανότητα» η δημοσιογράφος του αραβικού δικτύου Al Jazeera, Σιρίν Άμπου Άκλεχ, να σκοτώθηκε τον Μάιο κατά λάθος από έναν Ισραηλινό στρατιώτη.\n\nΗ Αμερικανο-παλαιστίνια δημοσιογράφος σκοτώθηκε από σφαίρα στις 11 Μαΐου ενώ κάλυπτε μια επιχείρηση των ισραηλινών ενόπλων δυνάμεων στην Τζενίν, το προπύργιο ένοπλων παλαιστινιακών οργανώσεων στην κατεχόμενη Δυτική Όχθη. Μια μονάδα των ειδικών δυνάμεων επιχειρούσε να συλλάβει «υπόπτους», γεγονός που οδήγησε σε ένοπλες συγκρούσεις.\n\nΤο Ισραήλ απέρριπτε την κατηγορία\n\nΜετά τον θάνατο της Σιρίν Άμπου Άκλεχ, η οποία φορούσε αλεξίσφαιρο γιλέκο με την ένδειξη «Τύπος» (Press) και κράνος, η Παλαιστινιακή Αρχή και το Al Jazeera κατηγόρησαν αμέσως τον ισραηλινό στρατό ότι την σκότωσε. Το Ισραήλ απέρριπτε την κατηγορία, παρά τις δημοσιογραφικές έρευνες και μια έκθεση του ΟΗΕ που έκανε λόγο για ισραηλινά πυρά, αλλά όχι σκόπιμα.\n\nΣήμερα ο στρατός έδωσε στη δημοσιότητα τα «οριστικά συμπεράσματα» της έρευνάς του και παραδέχτηκε ότι ένας στρατιώτης πυροβόλησε προς την κατεύθυνση της δημοσιογράφου, επειδή έκανε λάθος για την ταυτότητά της: «Υπάρχει μεγάλη πιθανότητα η κυρία Άμπου Άκλεχ να χτυπήθηκε κατά λάθος από πυρά του ισραηλινού στρατού που στόχευαν υπόπτους, τους οποίους είχαμε ταυτοποιήσει ως ένοπλους Παλαιστίνιους».\n\nΟ στρατός εξηγεί επίσης ότι εξέτασε «χρονολογικά» τα γεγονότα, ανέλυσε την τοποθεσία, τα βίντεο και τους ήχους που καταγράφηκαν επί τόπου, προχώρησε ακόμη και σε «προσομοίωση της σκηνής» ενώ Ισραηλινοί εμπειρογνώμονες έκαναν βαλλιστική εξέταση της σφαίρας, παρουσία εκπροσώπων της Επιτροπής Συντονισμού Ασφαλείας των ΗΠΑ για το Ισραήλ και την Παλαιστινιακή Αρχή. Λόγω της «κακής κατάστασης της σφαίρας», είναι «δύσκολο» να εξακριβωθεί η προέλευσή της, πρόσθεσε ο στρατός, υπογραμμίζοντας ότι δεν μπορεί να δηλώσει «ανεπιφύλακτα» τη βεβαιότητά του για το από πού προήλθε η μοιραία βολή. Ένας υψηλόβαθμος στρατιωτικός αξιωματούχος, στην ενημέρωση που έκανε στους δημοσιογράφους, δήλωσε όμως ότι «είμαστε 100% βέβαιοι» ότι κανένας στρατιώτης δεν πυροβόλησε σκόπιμα εναντίον της δημοσιογράφου ή άλλων προσώπων που δεν εμπλέκονταν στην επιχείρηση.\n\nΜια έκθεση του Στέιτ Ντιπάρτμεντ, τον Ιούλιο, κατέληγε στο συμπέρασμα ότι η Άμπου Άκλεχ πιθανότατα σκοτώθηκε από πυρά που προήλθαν από ισραηλινές θέσεις αλλά δεν υπήρχαν αποδείξεις που να υποδηλώνουν ότι στοχοθετήθηκε σκοπίμως από τις ισραηλινές δυνάμεις.\n\nΠηγή: ΑΠΕ-ΜΠΕ",
    "Στο κέντρο της Αθήνας η πρώτη τοποθέτηση της Israel Canada": "της Βίκυς Κουρλιμπίνη\n\nΤο κέντρο της Αθήνας και πιο συγκεκριμένα την Πλατεία Θεάτρου στην Ομόνοια, επέλεξε, σύμφωνα με πληροφορίες του Capital.gr, για την πρώτη της τοποθέτηση στην ελληνική ξενοδοχειακή αγορά η Israel Canada.\n\nΤο deal αφορά σε εξαγορά μονάδας, όπως λέει το ρεπορτάζ, τεσσάρων αστέρων, δυναμικότητας περίπου πενήντα δωματίων.\n\nΠρο ημερών, ισραηλινά μέσα μετέδιδαν πως η επενδυτική εταιρεία real estate προχώρησε σε συμφωνία εξαγοράς ξενοδοχείου στην Αθήνα, τονίζοντας πως θα ακολουθήσουν και άλλες επενδυτικές κινήσεις στην ξενοδοχειακή αγορά της πρωτεύουσας.\n\nΗ συμφωνία υπολογίζεται στα 10 εκατομμύρια ευρώ και εντάσσεται στη στρατηγική της Israel Canada για επέκταση στο εξωτερικό. Το ξενοδοχείο αναμένεται να λειτουργήσει υπό το σήμα της \"Play\".\n\nΠοια είναι η Israel Canada\n\nΗ εταιρεία επενδύσεων σε ακίνητα, που όσον αφορά το ξενοδοχειακό κομμάτι αναπτύχθηκε με εξαγορές μέσα στην πανδημία, ειδικεύεται στη δημιουργία και τη βελτίωση ακινήτων στο Ισραήλ και σε όλο τον κόσμο. Ελέγχεται από τους Barak Rosen και Assi Tuchmeyer (68%) και τον Reuven Alex (12%), ο οποίος διαχειρίζεται επίσης την εταιρεία.\n\nΌπως αναφέρει στην ιστοσελίδα της, για περισσότερες από δύο δεκαετίες σχεδιάζει το αστικό τοπίο σε τοποθεσίες υψηλής ζήτησης και κυρίαρχες τοποθεσίες εντός και εκτός Ισραήλ, επιλέγοντας τοποθεσίες και ακίνητα με στρατηγικές τοποθεσίες.\n\nΣτα έργα που περιλαμβάνονται στο portfolio της ενδεικτικά αναφέρονται ουρανοξύστες στο πάρκο Tzamarot, το συγκρότημα γραφείων της Microsoft στην Herzilya, το συγκρότημα Planetograd στην Αγία Πετρούπολη και κατοικίες στην ακτογραμμή του Ισραήλ.\n\nΗ Israel Canada Hotels λειτουργεί διάφορα ξενοδοχεία στο Ισραήλ, συμπεριλαμβανομένου του πρώην Gali Kinneret Hotel (νυν Lake House Kinneret), του Nofei Gonen Resort, του Hammam Complex και του Solei Boutique Hotel στο Eilat, και άλλων ξενοδοχείων στην περιοχή της Νεκράς Θάλασσας και στο Τελ Αβίβ.\n\nΗ αναπτυξιακή της στρατηγική αφορά σε ακίνητα μεικτής χρήσης. \"Η φήμη που έχουμε κερδίσει και το γεγονός ότι το όνομά μας συνδέεται με ασφαλείς επενδύσεις, είναι αποτέλεσμα των ισχυρών αρχών μας για την επίτευξη των στόχων μας, της γενναίας λήψης αποφάσεων και της διατήρησης του επαγγελματισμού μας καθημερινά σε κάθε πτυχή της δουλειάς μας\" σημειώνεται στο προφίλ της εταιρείας.\n\nΗ παρουσία της Israel Canada στην ελληνική ξενοδοχειακή αγορά έρχεται μετά από μια σειρά τοποθετήσεων της ισραηλινής αλυσίδας Brown στην πρωτεύουσα.\n\nΝα σημειωθεί ότι το χαρτοφυλάκιο της Brown περιλαμβάνει μεταξύ άλλων, τα Brown Acropol, Brown Lighthouse Hotel, Dave Red Athens, Villa Brown Ermou και Kubic smart στην Αθήνα ενώ εκτός Αττικής άνοιξε τα Isla Brown Corinthia, Brown Beach Chalkida και το Brown Beach Eretria.",
    "Ισραήλ: Ο επικεφαλής της Μοσάντ πάει στις ΗΠΑ για συνομιλίες σχετικά με το πρόγραμμα πυρηνικής ενέργειας του Ιράν": "Κλείσιμο\n\nΚλείσιμο\n\nΑκολουθώντας τον υπουργό Άμυνας και τον σύμβουλο εθνικής ασφαλείας του πρωθυπουργού, ο επικεφαλής τηςκατασκοπείας, της Μοσάντ, θα ταξιδέψει εντός ημερών στηνγια συνομιλίες σχετικά με το πρόγραμμα πυρηνικής ενέργειας του, δήλωσε χθες Κυριακή στο Γαλλικό Πρακτορείο ανώτερος αξιωματούχος του Ισραήλ.Ο Ντέιβιντ Μπαρνέα «θα μεταβεί στην Ουάσινγκτον (...) για συναντήσεις κεκλεισμένων των θυρών στο Κογκρέσο όσον αφορά τη συμφωνία με το Ιράν», δήλωσε η πηγή, που ζήτησε να μην κατονομαστεί.Το Ισραήλ διεξάγει το τρέχον διάστημα διπλωματική επίθεση της «ύστατης στιγμής» για να προσπαθήσει να πείσει τη Δύση να μην ανανεώσει τη διεθνή συμφωνία για το πρόγραμμα πυρηνικής ενέργειας της Ισλαμικής Δημοκρατίας —επισήμως το Κοινό Ολοκληρωμένο Σχέδιο Δράσης (ΚΟΣΔ)—, που υπογράφτηκε το 2015. Ο τότε πρόεδρος των ΗΠΑ Ντόναλντ Τραμπ απέσυρε μονομερώς τη χώρα του από τη συμφωνία τρία χρόνια αργότερα.Οι δυτικές δυνάμεις πρέπει να «πάψουν» να διαπραγματεύονται με την Τεχεράνη, καθώς εάν υπάρξει συμφωνία το Ιράν θα κερδίσει «δισεκατομμύρια» δολάρια και θα «αποσταθεροποιήσει» τη Μέση Ανατολή, επιχειρηματολόγησε την περασμένη Τετάρτη ο ισραηλινός πρωθυπουργός Γιαΐρ Λαπίντ μιλώντας στον ξένο Τύπο στην Ιερουσαλήμ.Ο επικεφαλής της ισραηλινής κυβέρνησης, ο οποίος διεξάγει εκστρατεία ενόψει των νέων πρόωρων βουλευτικών εκλογών στο Ισραήλ την 1η Νοεμβρίου, διευκρίνισε ότι δεν εναντιώνεται σε κάθε ενδεχόμενη συμφωνία, αλλά δεν τάσσεται υπέρ αυτής που διαπραγματεύονται το τρέχον διάστημα από τη μια πλευρά το Ιράν και από την άλλη οι ΗΠΑ, η Βρετανία, η Γαλλία, η Ρωσία, η Κίνα και η Γερμανία.«Το κράτος του Ισραήλ δεν αντιτίθεται σε μια συμφωνία. Είναι τόσο εφικτό όσο και απαραίτητο να ωθηθεί το Ιράν να υπογράψει καλύτερη συμφωνία, μια συμφωνία που οι ΗΠΑ έχουν ήδη χαρακτηρίσει πιο μακρόχρονη και πιο ενισχυμένη», είπε χθες Κυριακή ο κ. Λαπίντ στον ισραηλινό Τύπο.«Πιο μακρόχρονη σημαίνει συμφωνία χωρίς ημερομηνία λήξης, όπως έχει εισηγηθεί ο γάλλος πρόεδρος Εμανουέλ Μακρόν. Πιο ενισχυμένη σημαίνει ότι η συμφωνία θα θίγει επίσης το πρόγραμμα ανάπτυξης βαλλιστικών πυραύλων του Ιράν και την εμπλοκή της χώρας αυτής στην τρομοκρατία στη Μέση Ανατολή», πρόσθεσε ο ισραηλινός πρωθυπουργός.Για να επιτευχθεί τέτοια συμφωνία το Ιράν πρέπει να τεθεί υπό την πίεση «αξιόπιστης στρατιωτικής απειλής», συμπλήρωσε ο κ. Λαπίντ, διαμηνύοντας ότι ο ισραηλινός στρατός και η Μοσάντ έλαβαν «την οδηγία να προετοιμαστούν για όλα τα σενάρια».Ο σύμβουλος εθνικής ασφαλείας του ισραηλινού πρωθυπουργού, ο Αγιάλ Χουλάτα, και ο ισραηλινός υπουργός Άμυνας, ο Μπένι Γκαντς, επισκέφθηκαν τις τελευταίες ημέρες την Ουάσινγκτον για συνομιλίες σχετικά με τον φάκελο αυτό νευραλγικής σημασίας.",
    "Bloomberg: Ισραήλ και Σαουδική Αραβία: Όχι πια εχθροί, αλλά όχι ακριβώς φίλοι": "Ο μακροβιότερος πρωθυπουργός του Ισραήλ εμφανίζεται στην κρατική τηλεόραση της Σαουδικής Αραβίας από το Τελ Αβίβ, σχολιάζει το Bloomberg. Ένας Ισραηλινοαμερικανός αυτοανακηρύσσεται \"αρχιραββίνος της Σαουδικής Αραβίας\" μετά την άφιξή του με τουριστική βίζα. Μια εξέχουσα σαουδαραβική οικογένεια επενδύει σε δύο ισραηλινές εταιρείες και δεν μπαίνει στον κόπο να το κρύψει.\n\n\n\nΌλα αυτά τα πρόσφατα γεγονότα θα ήταν αδιανόητα πριν από λίγο καιρό. Αλλά οι προηγουμένως μυστικοί δεσμοί μεταξύ της Σαουδικής Αραβίας και του Ισραήλ γίνονται όλο και πιο ορατοί, καθώς ορισμένες από τις βαθιά ριζωμένες αντιπαλότητες της Μέσης Ανατολής δίνουν προσεκτικά τη θέση τους σε πραγματιστικούς οικονομικούς δεσμούς και δεσμούς ασφαλείας. Ο Σαουδάραβας πρίγκιπας διάδοχος και de facto ηγέτης Μοχάμεντ μπιν Σαλμάν επιδιώκει να επιταχύνει τα σχέδιά του για την αναμόρφωση μιας οικονομίας που εξαρτάται από το πετρέλαιο, ενώ το Ισραήλ επιθυμεί να αξιοποιήσει τις διπλωματικές ανακαλύψεις του 2020 με μικρότερα έθνη του Κόλπου.\n\n\"Δεν βλέπουμε το Ισραήλ ως εχθρό, αλλά μάλλον ως δυνητικό σύμμαχο\", δήλωσε ο πρίγκιπας Μοχάμεντ νωρίτερα φέτος σε μια εντυπωσιακή επανεκτίμηση μιας από τις πιο σημαντικές διαχωριστικές γραμμές της περιοχής.\n\nΓια δεκαετίες μετά την ίδρυση του Ισραήλ το 1948, η Σαουδική Αραβία και οι γείτονές της στον Περσικό Κόλπο απέφευγαν το εβραϊκό κράτος σε ένδειξη αλληλεγγύης προς τους Παλαιστίνιους που εκδιώχθηκαν για τη δημιουργία του. Η σκέψη να κάνει κανείς επιχειρήσεις με το Ισραήλ ήταν ανάθεμα. Ακόμη και σήμερα, οι δημοσκοπήσεις δείχνουν ότι η συντριπτική πλειοψηφία στον Κόλπο αντιτίθεται στην αποδοχή του Ισραήλ ως μια ακόμη χώρα, γεγονός που υποδηλώνει ότι οι εξελίξεις έχουν περισσότερο να κάνουν με την ατζέντα των αυταρχικών κυβερνητικών ελίτ παρά με μια αλλαγή στις απόψεις των Αράβων.\n\n\"Πρόκειται περισσότερο για ένα ξεπάγωμα των σχέσεων παρά για μια αναθέρμανση των σχέσεων\", δήλωσε ο Abdulaziz Alghashian, ερευνητής που μελετά την εξωτερική πολιτική της Σαουδικής Αραβίας έναντι του Ισραήλ. \"Παρ' όλα αυτά, εξακολουθεί να είναι αρκετά σημαντικό\".\n\nΟι Ισραηλινοί ταξιδεύουν στο βασίλειο με μεγαλύτερη ευκολία χρησιμοποιώντας διαβατήρια τρίτων χωρών, ενώ μερικοί δρομολογούν τις επιχειρήσεις τους μέσω υπερπόντιων οντοτήτων και μάλιστα τις συζητούν δημόσια.\n\nΡοές χρήματος\n\n\n\nΗ Qualitest είναι μια ισραηλινή εταιρεία μηχανικής και ελέγχου λογισμικού που αποκτήθηκε από διεθνείς επενδυτές το 2019. Δεν δραστηριοποιείται άμεσα στη Σαουδική Αραβία, δήλωσε ο Shai Liberman, διευθύνων σύμβουλος για την Ευρώπη, το Ισραήλ και τη Μέση Ανατολή, αλλά πωλεί το προϊόν της σε άλλες εταιρείες που το χρησιμοποιούν στη συνέχεια στο βασίλειο.\n\nΟι επενδύσεις κινούνται και προς την αντίθετη κατεύθυνση. Η Mithaq Capital SPC - που ελέγχεται από την οικογένεια Alrajhi, γόνοι του τραπεζικού τομέα της Σαουδικής Αραβίας -- είναι τώρα ο μεγαλύτερος μέτοχος σε δύο ισραηλινές εταιρείες: την εταιρεία κινητικής νοημοσύνης Otonomo Technologies Ltd, και την εισηγμένη στο Λονδίνο εταιρεία ψηφιακής διαφήμισης Tremor International Ltd.\n\nΤο Ισραήλ και τα έθνη του Κόλπου δημιούργησαν σε μεγάλο βαθμό κρυφούς δεσμούς ασφαλείας λόγω κοινών ανησυχιών, ιδίως για το Ιράν. Αλλά είναι κυρίως το ισχυρό οικονομικό κίνητρο που οδηγεί σε πιο ορατές σχέσεις τώρα, καθώς ο πρίγκιπας Μοχάμεντ προσπαθεί να μειώσει την εξάρτηση της Σαουδικής Αραβίας από το πετρέλαιο και να αναπτύξει προηγμένες βιομηχανίες.\n\nΠώς το Ιράν έφερε το Ισραήλ και τα αραβικά κράτη πιο κοντά\n\n\"Μας αρέσει η καινοτομία και η τεχνολογική κουλτούρα που έχει το Ισραήλ και προσπαθούμε να βρούμε τρόπους να επωφεληθούμε από αυτό\", δήλωσε ο Muhammad Asif Seemab, διευθύνων σύμβουλος της Mithaq Capital.\n\nΟι αξιωματούχοι στο Ριάντ επιτρέπουν επίσης την αναδιαμόρφωση της ευρύτερης συζήτησης γύρω από το Ισραήλ.\n\nΟ πρώην Ισραηλινός πρωθυπουργός Μπενιαμίν Νετανιάχου έδωσε συνέντευξη στο σαουδαραβικό τηλεοπτικό κανάλι Al Arabiya, καθισμένος μπροστά σε έναν χάρτη στην εβραϊκή γλώσσα και προειδοποιώντας για τον κίνδυνο μιας πιθανής πυρηνικής συμφωνίας με το Ιράν. Λιγότερο γνωστός είναι ο Jacob Herzog, ο ραβίνος που του επετράπη να διακονεί μια μικροσκοπική εβραϊκή κοινότητα ξένων εργατών στη σαουδαραβική πρωτεύουσα.\n\nΠολυπόθητο βραβείο\n\n\n\nΌταν τα ΗΑΕ και το Μπαχρέιν υπέγραψαν το 2020 με τη μεσολάβηση των ΗΠΑ συμφωνίες εξομάλυνσης με το Ισραήλ, οι οποίες έγιναν γνωστές ως Συμφωνίες Αβραάμ, υπήρχαν εικασίες ότι η Σαουδική Αραβία θα ακολουθούσε.\n\nΓια τους Ισραηλινούς ηγέτες, η αναγνώριση από τη Σαουδική Αραβία -το γεωπολιτικό βαρίδι της περιοχής- θα ήταν ένα πολυπόθητο βραβείο, και αυτό είναι απίθανο να αλλάξει ανεξάρτητα από το ποια κυβέρνηση θα εγκατασταθεί μετά τις εκλογές αργότερα φέτος.\n\nΔεν το πήραν, εν μέρει επειδή η θρησκευτική και περιφερειακή εξέχουσα θέση του βασιλείου υπαγορεύει διαφορετικές πολιτικές εκτιμήσεις από εκείνες των μικρότερων γειτόνων. Ένας Ισραηλινός επιχειρηματίας που επισκέπτεται το Ριάντ εξακολουθεί να μην μπορεί να κάνει απευθείας τηλεφωνική κλήση στο Τελ Αβίβ, πόσο μάλλον να κάνει μεταφορά χρημάτων.\n\nΟ Τζέισον Γκρίνμπλατ, ο οποίος ήταν ειδικός απεσταλμένος για τη Μέση Ανατολή υπό τον πρώην πρόεδρο των ΗΠΑ Ντόναλντ Τραμπ και ένας από τους αρχιτέκτονες των συμφωνιών, δήλωσε ότι η σαουδαραβική ηγεσία \"αναγνωρίζει ότι το Ισραήλ μπορεί να αποτελέσει τεράστιο όφελος για την περιοχή\", ακόμη και αν δεν είναι ακόμη έτοιμη να υπογράψει οποιαδήποτε συμφωνία εξομάλυνσης.\n\nΟ Γκρίνμπλατ συγκεντρώνει κεφάλαια για ένα επενδυτικό όχημα τεχνολογίας blockchain και κρυπτογράφησης και δήλωσε ότι αποτελεί \"φιλοδοξία\" του να διευκολύνει τις σαουδαραβικές επενδύσεις στο Ισραήλ, αν και παραδέχεται ότι αυτό θα πάρει χρόνο.\n\nΔημοσκόπηση του Ινστιτούτου Πολιτικής της Ουάσινγκτον για την Εγγύς Ανατολή δείχνει αυξανόμενη απογοήτευση για τα όσα έχουν αποδώσει οι συμφωνίες του Αβραάμ, με μόνο το 19% έως 25% των ερωτηθέντων να τις βλέπουν θετικά σε όλη τη Σαουδική Αραβία, τα ΗΑΕ και το Μπαχρέιν. Ωστόσο, η ύπαρξή τους φαίνεται να έχει ενθαρρύνει την αποδοχή ανεπίσημων δεσμών με το Ισραήλ μεταξύ ορισμένων στον Κόλπο, δήλωσε το ινστιτούτο.\n\nΆλλοι συνεχίζουν να εκφράζουν την αποδοκιμασία τους. Τον Ιούλιο, ένας ιμάμης του μεγάλου τζαμιού της Μέκκας συμπεριέλαβε μια ικεσία κατά \"των σφετεριστών, κατοχικών Εβραίων\" ενώ ηγούνταν της προσευχής της Παρασκευής. Και όταν ένας Ισραηλινός δημοσιογράφος που ταξίδεψε στη Σαουδική Αραβία κατά τη διάρκεια της επίσκεψης του προέδρου Τζο Μπάιντεν τον Ιούλιο βρήκε τρόπο να μπει στην ιερή πόλη που είναι απαγορευμένη για τους μη μουσουλμάνους, η καταδίκη ήταν άμεση.\n\nΣε αυτή τη μικτή ατμόσφαιρα, οι Σαουδάραβες αξιωματούχοι υποστηρίζουν ότι η λύση μεταξύ Ισραηλινών και Παλαιστινίων παραμένει στον πυρήνα της πολιτικής τους.\n\nΗ εξομάλυνση είναι \"οριακά προσβλητικό να συνεχίζουμε να μιλάμε γι' αυτήν\" και δεν αποτελεί από μόνη της στόχο πολιτικής, δήλωσε τον Ιούνιο η πριγκίπισσα Reema bint Bandar, πρέσβειρα της Σαουδικής Αραβίας στις ΗΠΑ.\n\nΘα ήταν αντιπαραγωγικό για το Ισραήλ να πιέσει πολύ σκληρά τους Σαουδάραβες, δήλωσε ο Yoel Guzansky, ανώτερος ερευνητής σε θέματα πολιτικής του Κόλπου στο Ινστιτούτο Μελετών Εθνικής Ασφάλειας του Ισραήλ. \"Γιατί να πάμε πολύ γρήγορα;\" είπε. \"Μπορεί στην πραγματικότητα να προκαλέσετε ζημιά στη σχέση\".\n\nΤο πολιτικό τοπίο των ΗΠΑ είναι ένα άλλο εμπόδιο, δήλωσε ο Alghashian, καθώς οι Σαουδάραβες ηγέτες εκτιμούν ότι ο Μπάιντεν είναι απίθανο να συγκεντρώσει τη βούληση να προσφέρει γλυκαντικά που θα ήθελαν, συμπεριλαμβανομένων των εγγυήσεων ασφαλείας.\n\nΠαρόλα αυτά, ο Αμερικανός επιχειρηματίας Bruce Gurfein είναι μεταξύ εκείνων που στοιχηματίζουν ότι ακόμη και το σημερινό σταδιακό άνοιγμα θα είναι καλό για τις επιχειρήσεις.\n\nΟ Gurfein, ο οποίος είναι Εβραίος και έχει οικογένεια στο Ισραήλ, οδήγησε πρόσφατα ένα λευκό Nissan Armada από τη βάση του στο Ντουμπάι μέσω της Σαουδικής Αραβίας στην Ιερουσαλήμ - ένα οδοιπορικό 26 ωρών που διένυσε σε μια εβδομάδα, συναντώντας επιχειρηματίες κατά μήκος του δρόμου. Εργάζεται σε έναν επιχειρηματικό επιταχυντή με την ονομασία Future Gig, που συνδέει ισραηλινές νεοφυείς επιχειρήσεις με τη σαουδαραβική αγορά και αντίστροφα, με έμφαση στις ανανεώσιμες πηγές ενέργειας, τη λειψυδρία και τη γεωργία της ερήμου.\n\nΤο Neom, το όραμα του πρίγκιπα διαδόχου για μια περιοχή υψηλής τεχνολογίας στην ακτή της Ερυθράς Θάλασσας, 40 λεπτά με το αυτοκίνητο από το Ισραήλ, θα μπορούσε επίσης να τροφοδοτήσει τη συνεργασία.\n\nΣε ένα δημοφιλές αραβικό podcast, ο Σαουδάραβας πολιτικός κοινωνιολόγος Khalid AlDakhil εξέθεσε πρόσφατα τις ιδέες του για την ενίσχυση του βασιλείου, θίγοντας την πυρηνική ενέργεια και τον στρατό - και έναν πιθανό εταίρο, εάν οι ανταμοιβές αξίζουν τον κόπο.\n\n\"Ειλικρινά πρέπει να μάθουμε από τους Ισραηλινούς\", είπε.",
    "Βολές PEGA κατά Ισραήλ και Πολωνίας για το Pegasus": "efsyn.gr\n\nΔριμεία κριτική άσκησε η Εξεταστική Επιτροπή του Ευρωπαϊκού Κοινοβουλίου για τις υποκλοπές (PEGA) στο Ισραήλ για έλλειψη διαφάνειας στις διαδικασίες πώλησης του spyware Pegasus σε ευρωπαϊκές κυβερνήσεις που το χρησιμοποίησαν εναντίον αντιπάλων τους.\n\nΕξάλλου, οι ευρωβουλευτές επέκριναν την πολωνική κυβέρνηση επειδή αρνήθηκε να συναντηθεί μαζί τους κατά τη διάρκεια διερευνητικής επίσκεψης στη Βαρσοβία που ολοκληρώθηκε σήμερα Τετάρτη.\n\n«Είναι λυπηρό και καταδικάζουμε το γεγονός ότι οι αρχές δεν ήθελαν να συνεργαστούν με την ερευνητική μας επιτροπή», δήλωσε σε συνέντευξη Τύπου στην πολωνική πρωτεύουσα ο Jeroen Lenaers, επικεφαλής της αντιπροσωπείας και πρόσθεσε: «Πιστεύουμε ότι είναι επίσης ένα χαρακτηριστικό σημάδι της παντελούς έλλειψης σημασίας που αποδίδει αυτή η κυβέρνηση στους ελέγχους και τις ισορροπίες, στον δημοκρατικό έλεγχο και στο διάλογο με τους εκλεγμένους αντιπροσώπους».\n\nΗ επιτροπή διερευνά τη χρήση από τις κυβερνήσεις του ισραηλινού λογισμικού κατασκοπείας Pegasus και άλλων επεμβατικών εργαλείων παρακολούθησης, θεωρώντας αυτή την τεχνολογία ως απειλή για τη δημοκρατία στο μπλοκ των 27 κρατών μελών της Ε.Ε.\n\nΤο Pegasus αναπτύχθηκε από τον ισραηλινό όμιλο NSO και έχει σχεδιαστεί για να παραβιάζει κινητά τηλέφωνα και να εξάγει τεράστιες ποσότητες πληροφοριών από αυτά, συμπεριλαμβανομένων μηνυμάτων κειμένου, κωδικών πρόσβασης, τοποθεσιών και εγγραφών μικροφώνου και κάμερας. Η εταιρεία εμπορεύεται την τεχνολογία ως εργαλείο με στόχο εγκληματίες, ωστόσο έχουν αποκαλυφθεί πολλές περιπτώσεις σε όλο τον κόσμο όπου οι κυβερνήσεις τη χρησιμοποιούν εναντίον αντιφρονούντων, δημοσιογράφων και πολιτικών αντιπάλων.\n\nΣτην Ευρώπη, οι διαδικτυακοί ερευνητές έχουν βρει ίχνη του Pegasus ή άλλων spyware, όπως το Predator, στην Πολωνία, την Ουγγαρία, την Ισπανία και την Ελλάδα. Μάλιστα, σύμφωνα με ασφαλείς πληροφορίες της ανταποκρίτριας της «Εφ.Συν.» στις Βρυξέλλες, Μαρίας Ψαρά, στις αρχές Νοεμβρίου η PEGA θα έρθει στην Ελλάδα. Όπως αναφέρει, η αρμόδια υποεπιτροπή του Ευρωπαϊκού Κοινοβουλίου για τις παρακολουθήσεις και τα παράνομα κατασκοπευτικά λογισμικά τύπου, θα επισκεφθεί τη χώρας μας την εβδομάδα που ξεκινάει στις 31 Οκτωβρίου.\n\nΗ ευρωβουλευτής Sophie in ’t Veld, εισηγήτρια της έρευνας, δήλωσε ότι η επιτροπή έμαθε ότι η ομάδα NSO έχει πουλήσει spyware σε 14 κυβερνήσεις της Ε.Ε., χρησιμοποιώντας άδειες εξαγωγής που εκδίδονται από την ισραηλινή κυβέρνηση. Έμαθε επίσης ότι η NSO σταμάτησε να πουλά σε δύο από αυτές τις κυβερνήσεις, αλλά δεν αποκάλυψε σε ποιες. Πιστεύεται ευρέως ότι είναι η Πολωνία και η Ουγγαρία, λόγω της δημοκρατικής οπισθοδρόμησής τους.\n\n«Γιατί δεν μπορούμε να πούμε με βεβαιότητα ότι η Πολωνία ήταν μία από τις δύο χώρες στις οποίες έχει λυθεί το συμβόλαιο;» είπε. «Γιατί επιτρέπεται η NSO να δραστηριοποιείται στην Ευρωπαϊκή Ένωση, να διεξάγει τα οικονομικά της,μέσω του Λουξεμβούργου, να πουλάει τα προϊόντα της σε τώρα 12 κράτη μέλη, προϊόντα που έχουν χρησιμοποιηθεί για να παραβιάσουν τα δικαιώματα των ευρωπαίων πολιτών και να επιτεθούν στη δημοκρατία της Ευρωπαϊκής Ένωσης;».\n\nΤο Ισραήλ,που είναι σύμμαχός μας, θα πρέπει να «συνεργαστεί μαζί μας για την προστασία των πολιτών μας», είπε ακόμη η ευρωβουλευτής.\n\nΗ 't Veld ήλπιζε ότι οι περισσότερες χώρες της Ε.Ε. θα χρησιμοποιούσαν λογισμικά υποκλοπών σε σπάνιες περιπτώσεις και με επίβλεψη, αλλά εκτιμά ότι άλλες, συμπεριλαμβανομένης της Πολωνίας, τα έχουν χρησιμοποιήσει «κατά πολιτών», καθιστώντας τα «εργαλεία για μια αυταρχική πολιτική ατζέντα».\n\nΌπως αναφέρει το Associated Press, η Ελλάδα συγκλονίζεται από τις αποκαλύψεις για την παρακολούθηση πέρυσι του Νίκου Ανδρουλάκη, μέλους του Ευρωπαϊκού Κοινοβουλίου και επικεφαλής του τρίτου μεγαλύτερου πολιτικού κόμματος της Ελλάδας, με το spyware Predator όταν ήταν υποψήφιος για την ηγεσία του ΠΑΣΟΚ. Αναφορά γίνεται και για τον δημοσιογράφο του οικονομικού ρεπορτάζ, Θανάση Κουκάκη.\n\nΟι ελληνικές περιπτώσεις ακολουθούν τις αποκαλύψεις χρήσης spyware εναντίον αντικυβερνητικών προσώπων σε Πολωνία και Ουγγαρία, αλλά και κατά Καταλανών αυτονομιστών στην Ισπανία.\n\nΚατά τη διάρκεια της επίσκεψής τους, η οποία ξεκίνησε τη Δευτέρα, η 10μελής αντιπροσωπεία της PEGA συναντήθηκε με Πολωνούς που στοχοποιήθηκαν από το παράνομο λογισμικό, μεταξύ αυτών βουλευτές, δικαστές και άλλους αξιωματούχους, συμπεριλαμβανομένων μελών μιας επιτροπής στην ελεγχόμενη από την αντιπολίτευση Γερουσία που διερευνά τη χρήση του Pegasus.\n\nΗ έκθεση με τα ευρήματα και τις συστάσεις της επιτροπής του Ευρωκοινοβουλίου θα δημοσιοποιηθεί στις 8 Νοεμβρίου.",
    "Ισραήλ-Αλβανία - Live Event by bwinΣΠΟΡ FM": "Ισραήλ-Αλβανία\n\nΠαρακολουθήστε ζωντανά από το sport-fm.gr την εξέλιξη του αγώνα Ισραήλ-Αλβανία για το Nations League.\n\n\n\n",
    "Υπό κράτηση στο Ισραήλ ο μεγιστάνας Λεβ Λεβιέβ - Η υπόθεση «Μαύρο Διαμάντι»": "Οι ισραηλινές αρχές τον προσήγαγαν στο αεροδρόμιο, με το που πάτησε το πόδι του στο Ισραήλ. Για χρόνια έλειπε στο εξωτερικό.\n\nΥπό κράτηση τέθηκε σήμερα από τις ισραηλινές αρχές ο 66χρονος δισεκατομμυριούχος Λεβ Λεβιέβ, με το που πάτησε το πόδι του στο αεροδρόμιο του Ισραήλ, ως ύποπτος για φορολογικά αδικήματα και ξέπλυμα μαύρου χρήματος.\n\nΣύμφωνα με την Jerusalem Post, ο Λεβιέβ έφτασε σήμερα στο Ισραήλ μετά από αρκετά χρόνια στο εξωτερικό. Είχε φύγει στη Ρωσία όταν ξεκίνησε η έρευνα σε βάρος του.\n\nΟ Ρωσο-ισραηλινός μεγιστάνας, ερευνάται για υπόθεση λαθρεμπορίας διαμαντιών στο Ισραήλ από στελέχη της εταιρίας διαμαντιών LLD Diamonds. Η υπόθεση που είναι γνωστή στο Ισραήλ ως «Μαύρο Διαμάντι», αφορά την λαθραία διακίνηση διαμαντιών αξίας 8,7 εκατ. ευρώ (300 εκατ. ισραηλινων σεκέλ).\n\nΗ υπόθεση Μαύρο Διαμάντι\n\nΙσραηλινός εργαζόμενος στα εργοστάσια του Λεβιέβ στη Ρωσία με λευκό ποινικό μητρώο, επιστρέφοντας στη χώρα του πριν από έξι χρόνια, φέρεται να μετέφερε λαθραία, μεγάλο αριθμό διαμαντιών.\n\nΕίχε κρύψει τα διαμάντια στις βαλίτσες αλλά και στο σώμα του και οι ισραηλινή αστυνομία εκτιμά ότι τα πούλησε στη μαύρη αγορά.\n\nΤο 2018 έγινε έφοδος στο σπίτι του και η αστυνομία εντόπισε εκατοντάδες πιστοποιητικά αποστολής σχετικά με διαμάντια. Εκείνη τη χρονιά, έγιναν συνολικά έξι συλλήψεις υπόπτων για την υπόθεση, μεταξύ των οποίων ήταν και ο γιος του Λεβίεφ. Ο δισεκατομμυριούχος βρισκόταν εκείνη την περίοδο στο εξωτερικό και αρνήθηκε να επιστρέψει στο Ισραήλ για ανάκριση.\n\nΗ εταιρεία του Leviev ανακοίνωσε ότι δεν είχε καμία γνώση για το περιστατικό και πως οι δραστηριότητές της είναι απολύτως νόμιμες.\n\nΟ απατεώνας που παρίστανε τον γιο του και έγινε ντοκιμαντέρ στο Netflix\n\nΟ Λεβιέβ, είδε το όνομά του να φιγουράρει στα ΜΜΕ στις αρχές της χρονιάς, λόγω ενός απατεώνα, του Σιμόν Χαγιούτ, που έγινε γνωστός ως ο «απατεώνας του Tinder» και ο οποίος παρίστανε τον γιο του Ρωσο-ισραηλινού κροίσου. Ο Σιμόν, ξεγελούσε τις γυναίκες θύματά του και ζούσε πλουσιοπάροχα.\n\nΠηγή: skai.gr\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Το Ισραήλ θα συμμετάσχει σε Σύνοδο Κορυφής της ΕΕ τον Οκτώβρη": "Οι εκπρόσωποι του Ισραήλ, της Μεγάλης Βρετανίας και των Δυτικών Βαλκανίων θα πρέπει να λάβουν μέρος στη σύνοδο κορυφής των Ευρωπαίων ηγετών του Οκτωβρίου. Η εκδήλωση διοργανώνεται από το τσεχικό Συμβούλιο της Προεδρίας της ΕΕ, το οποίο επί του παρόντος οριστικοποιεί τον κατάλογο των συμμετεχόντων.\n\nΗ Ευρωπαϊκή Πολιτική Κοινότητα είναι μια πρωτοβουλία της γαλλικής Προεδρίας της ΕΕ, η οποία θα παρουσιαστεί το πρώτο εξάμηνο του 2022. Η σύνοδος κορυφής στην Πράγα θα πρέπει να είναι η πρώτη συνάντηση υψηλού επιπέδου της «Κοινότητας».\n\n«Τα Δυτικά Βαλκάνια θα έρθουν σίγουρα, η Ανατολική Εταιρική Σχέση θα έρθει σίγουρα, εκτός από την Ουκρανία, επίσης η Γεωργία, η Αρμενία. Και το Ισραήλ θα είναι επίσης εκεί», δήλωσε ο Τσέχος υπουργός Ευρωπαϊκών Υποθέσεων Μίκουλας Μπεκ στην Τσεχική Ραδιοφωνία. Όπως σημείωσε η Ραδιοφωνία, το Ισραήλ θα είναι πιθανότατα η μόνη χώρα εκτός της ευρωπαϊκής ηπείρου που θα συμμετάσχει στη σύνοδο κορυφής.\n\nΤο Ισραήλ είναι παραδοσιακός διεθνής εταίρος της Τσεχικής Δημοκρατίας. «Για παράδειγμα, το Ισραήλ συμμετέχει σε ορισμένα ευρωπαϊκά προγράμματα, οπότε είναι μια χώρα που συνεργάζεται στενά με την ΕΕ. Και μπορούμε επίσης να κάνουμε μια συζήτηση σχετικά με το πού πραγματικά τελειώνει η Ευρώπη και πού αρχίζει η Ασία», εξήγησε ο Μπεκ.\n\nΗ συμμετοχή του Τούρκου προέδρου Ρετζέπ Ταγίπ Ερντογάν είναι ακόμη υπό αμφισβήτηση. Ωστόσο, σύμφωνα με τον Μπεκ, πιθανότατα θα λάβει πρόσκληση.\n\n«Η Τουρκία είναι σε κάποιο βαθμό διπλωματικά ευαίσθητη. Υπάρχουν εντάσεις με ορισμένες χώρες-μέλη, όπως η Κύπρος ή η Ελλάδα. Αλλά νομίζω ότι έχουμε καταλήξει σε κάποια προκαταρκτική συναίνεση ότι θα μπορούσε να γίνει», δήλωσε ο Μπεκ.\n\nΗ ίδια η σύνοδος κορυφής των ηγετών της ΕΕ θα πραγματοποιηθεί στην Πράγα την Παρασκευή 7 Οκτωβρίου. Αλλά η διευρυμένη ευρωπαϊκή πολιτική κοινότητα θα συναντηθεί στο Κάστρο της Πράγας μια ημέρα νωρίτερα.\n\nΣύμφωνα με τον Μπεκ, η Κοινότητα θα πρέπει να συνεδριάζει τακτικά στο μέλλον.",
    "Άθικτη ταφική σπηλιά του 13 αιώνα π.Χ. βρέθηκε στο Ισραήλ": "Ισραηλινοί αρχαιολόγοι ανακάλυψαν μια «εξαιρετικά σπάνια», όπως λένε, ταφική σπηλιά από την εποχή του αρχαίου Αιγύπτιου Φαραώ Ραμσή Β', άθικτη εδώ και 3.300 χρόνια.\n\nΕντοπίστηκε τυχαία στις 13 Σεπτεμβρίου σε μια παραλία στο εθνικό πάρκο Παλμαχίν, όταν ένας εκσκαφέας χτύπησε στην οροφή της.\n\nΗ σπηλιά είναι γεμάτη με ταφικές προσφορές -χάλκινα αντικείμενα και δεκάδες αγγεία, ορισμένα κυπριακής προέλευσης.\n\nΤο σπήλαιο στο κεντρικό Ισραήλ AFP\n\nΣτις εικόνες που δόθηκαν στη δημοσιότητα διακρίνονται διάφορα μπολ, μερικά με κόκκαλα, δισκοπότηρα με πόδια, μαγειρικά δοχεία, αποθηκευτικά βάζα, λάμπες και χάλκινες αιχμές βελών ή δόρατος.\n\nΕπίσης, βρέθηκε τουλάχιστον ένας σχετικά άθικτος σκελετός.\n\nΟ Φαραώ Ραμσής Β' έζησε από το 1303 π.Χ. ως το 1214 π.Χ. και θεωρείται ο ισχυρότερος όλων των Αιγυπτίων ηγεμόνων. Ήλεγχε τη γη της Χαναάν, μια περιοχή που αντιστοιχεί περίπου στο σημερινό Ισραήλ και τα Παλαιστινιακά Εδάφη.",
    "Ισραήλ: Ανησυχία για τους νέους κανόνες χορήγησης άδειας εισόδου σε αλλοδαπούς στη Δυτική Όχθη": "Τους τελευταίους μήνες από το γραφείο στη Ραμάλα του Παλαιστίνιου δικηγόρου Ράσεμ Καμάλ πέρασαν πολλοί αλλοδαποί, ανησυχώντας για τους νέους κανόνες που θέσπισε το Ισραήλ και οι οποίοι τίθενται σε ισχύ από τη Δευτέρα, με στόχο να περιορίσει την είσοδο και την παραμονή στην κατεχόμενη Δυτική Όχθη.\n\nΗ νέα διαδικασία εισόδου στη Δυτική Όχθη – μια παλαιστινιακή περιοχή που κατέλαβε το 1967 το Ισραήλ—δημοσιεύθηκε τον Φεβρουάριο και αφορά τους αλλοδαπούς που επιθυμούν να μείνουν, να εργαστούν, να σπουδάσουν ή να συμμετάσχουν σε φιλανθρωπικά έργα εκεί.\n\nΗ εφαρμογή της νέας διαδικασίας έχει αναβληθεί ήδη δύο φορές μετά την προσφυγή ενώπιον του Ανώτατου Δικαστηρίου του Ισραήλ 19 εναγόντων. Ανάμεσά τους η ισραηλινή οργάνωση ανθρωπίνων δικαιωμάτων Hamoked, η οποία χαρακτήρισε τη διαδικασία \"εξαιρετικά περιοριστική\" και κατήγγειλε τα \"αυθαίρετα και ανώφελα κριτήρια\".\n\nΈνας αλλοδαπός που επιθυμεί να μεταβεί στη Δυτική Όχθη δεν θα μπορεί πλέον να αποκτά βίζα με την άφιξή του, όπως συνέβαινε μέχρι τώρα. Θα πρέπει να υποβάλει αίτηση 45 ημέρες νωρίτερα, να διευκρινίζει αν έχει συγγενείς πρώτου βαθμού εκεί, αν έχει στην κατοχή του γη ή αν πρόκειται να κληρονομήσει.\n\nΚαι, με λίγες εξαιρέσεις, δεν θα μπορεί να πηγαίνει μέσω του αεροδρομίου του Τελ Αβίβ, αλλά μόνο μέσω του περάσματος μεταξύ της Ιορδανίας και της Δυτικής Όχθης, το οποίο ελέγχεται από το Ισραήλ.\n\nΒάσει της νέας διαδικασίας ενδέχεται από τους αιτούντες βίζα να ζητηθεί να καταθέσουν εγγύηση ύψους 70.000 σέκελ (20.000 ευρώ) και προϋποθέτει να μεσολαβεί διάστημα πολλών μηνών μέχρι να εκδοθεί νέα θεώρηση εισόδου στο ίδιο πρόσωπο.\n\n\"Πιο αποτελεσματική\"\n\n\"Οι επεκτάσεις των θεωρήσεων εισόδου περιορίζονται πολύ\" με τους νέους κανόνες, αναφέρει η Hamoked. \"Στις περισσότερες περιπτώσεις ένα άτομο θα αναγκάζεται να φύγει και συχνά να μείνει στο εξωτερικό για ένα χρόνο προτού μπορέσει να υποβάλει αίτηση για τη χορήγηση νέας βίζας\".\n\nΑυτό θα επηρεάσει τους αλλοδαπούς συζύγους Παλαιστίνιων, οι οποίοι θα αναγκάζονται να φύγουν από τη Δυτική Όχθη μόλις λήξει η βίζα τους, \"στερώντας από χιλιάδες παλαιστινιακές οικογένειες το δικαίωμα να ζουν μαζί χωρίς διακοπές και να ζουν μια κανονική, οικογενειακή ζωή\", κατήγγειλε η ισραηλινή οργάνωση, εξηγώντας ότι οι αιτήσεις για τη χορήγηση άδειας εισόδου μπορούν να απορριφθούν χωρίς δικαιολογία.\n\n\"Αυτά τα δρακόντεια μέτρα θα έχουν επίσης σοβαρές επιπτώσεις στο ανθρωπιστικό έργο\", υποστήριξε ο Καναδός γιατρός Μπέντζαμιν Τόμσον επικεφαλής του προγράμματος \"Keys of health” που έχει επίσης προσφύγει στη δικαιοσύνη.\n\n\"Οι νέοι κανόνες θα εμποδίσουν πολλούς επαγγελματίες υγείας να εισέλθουν στη Δυτική Όχθη\", πρόσθεσε, καταγγέλλοντας \"την αβεβαιότητα\" σε ό,τι αφορά την απόκτηση και την ανανέωση των θεωρήσεων εισόδου για τα μέλη της οργάνωσή του, η οποία εκπαιδεύει Παλαιστίνιους γιατρούς.\n\nΗ Cogat, η υπηρεσία του ισραηλινού υπουργείου Άμυνας αρμόδια για τις δραστηριότητες στα παλαιστινιακά εδάφη, εξήγησε ότι τα μέτρα θα βοηθήσουν στη διαχείριση των αιτημάτων για χορήγηση αδειών εισόδου \"με πιο αποτελεσματικό τρόπο και καλύτερα προσαρμοσμένο στις τρέχουσες συνθήκες\".\n\nΑπειλείται το Erasmus +\n\nΤη νέα πολιτική του Ισραήλ επέκριναν και οι Βρυξέλλες εξαιτίας των ποσοστώσεων που προβλέπει για τους καθηγητές πανεπιστημίου (150 ετησίως) και τους αλλοδαπούς φοιτητές (100) που μπορούν να πάνε σε παλαιστινιακά πανεπιστήμια. Το 2020, 366 φοιτητές και καθηγητές από την Ευρώπη μετέβησαν σε αυτά.\n\nΗ Ευρωπαία επίτροπος Νεολαίας και Εκπαίδευσης Μαρίγια Γκάμπριελ εκτίμησε τον Ιούλιο ότι οι περιορισμοί αυτοί είναι αντίθετοι με τους στόχους του προγράμματος Erasmus +.\n\n\"Την ώρα που το Ισραήλ οφείλεται σημαντικά από το Erasmus +, η Επιτροπή θεωρεί ότι θα έπρεπε να διευκολύνει και όχι να δυσχεραίνει την πρόσβαση φοιτητών στα παλαιστινιακά πανεπιστήμια\", επεσήμανε.\n\nΤο 2020, 1.803 Ισραηλινοί φοιτητές και καθηγητές βρίσκονταν σε ευρωπαϊκά πανεπιστήμια.\n\nΩς \"δύναμη κατοχής\" στη Δυτική Όχθη, το Ισραήλ μπορεί να ενεργεί στο όνομα της ασφάλειάς του και \"για την ευημερία του τοπικού πληθυσμού\", σύμφωνα με το διεθνές ανθρωπιστικό δίκαιο, υπενθύμισε η Τζέσικα Μοντρέλ διευθύντρια της Hamoked.\n\n\"Όμως αυτή η διαδικασία δεν αφορά ούτε το ένα ούτε το άλλο\", πρόσθεσε, εκτιμώντας ότι έχει στόχο \"να περιορίσει την αύξηση του παλαιστινιακού πληθυσμού μέσω της ένωσης των οικογενειών\" και να εμποδίσει \"να ριζώσουν\" αλλοδαποί στην περιοχή, όπου ζουν 2,9 εκατομμύρια Παλαιστίνιοι και 475.000 Εβραίοι έποικοι.\n\nΠηγή: ΑΜΠΕ",
    "Ελλάδα – Ισραήλ 22-9: Και τώρα τα… δύσκολα": "Το αντιπροσωπευτικό συγκρότημα συνέτριψε 22-9 το Ισραήλ και πλέον ετοιμάζεται για τη μεγάλη μάχη με την πρωταθλήτρια κόσμου Ισπανία, την Τρίτη (6/9) στις 8 μ.μ., που θα κρίνει ποια από τις δύο ομάδες θα μπει στη ζώνη των μεταλλίων.\n\nΔιαβάστε επίσης: Βόλος – ΟΦΗ 0-1: Πρώτη νίκη για τους Κρητικούς…\n\nΜε το μυαλό στο αποφασιστικό ντέρμπι με τους Ιβηρες, ο Θοδωρής Βλάχος ξεκούρασε τον αρχηγό Αγγελο Βλαχόπουλο και τον βασικό φουνταριστό Κώστα Κάκαρη, οι οποίοι έμειναν εκτός 13άδας, με τον Ντίνο Γενηδουνιά να παίρνει το άτυπο περιβραχιόνιο.\n\nΗ Ελλάδα επέβαλε την ανωτερότητά της από το ξεκίνημα και προηγήθηκε 6-0 στο τέλος της πρώτης περιόδου. Στη συνέχεια οι Ισραηλινοί πέτυχαν τρία γκολ μέσα σε 2,5 λεπτά, μειώνοντας σε 7-3 και προκαλώντας την εμφανή δυσφορία του Θοδωρή Βλάχου για τη χαλάρωση των παικτών του.\n\nΣύντομα οι διεθνείς ξαναβρήκαν την αυτοσυγκέντρωσή τους στην άμυνα (στην επίθεση δεν είχαν ποτέ πρόβλημα) και ανέβασαν τη διαφορά στο +11 (15-4), στις αρχές του τρίτου οκταλέπτου.\n\nΤο Ισραήλ, που έδειξε κάποια καλά στοιχεία -στην παρθενική συμμετοχή του σε μεγάλη διοργάνωση- έβαλε μερικά ωραία σουτ από την περιφέρεια και έφτασε σε μία παραγωγικότητα εννέα τερμάτων, που πρέπει να προβλημάτισε τον ομοσπονδιακό τεχνικό, ενόψει του αγώνα με την Ισπανία.\n\nΤα οκτάλεπτα: 6-0, 6-4, 5-3, 5-2\n\nΔιαιτητές: Τσβαρτ (Ολλανδία), Κόριζνα (Πολωνία)\n\nΟι συνθέσεις:\n\nΕΛΛΑΔΑ (Θοδωρής Βλάχος): Τζωρτζάτος, Γενηδουνιάς 1, Σκουμπάκης 1, Γκιουβέτσης 3, Αργυρόπουλος 3, Παπαναστασίου 3, Δερβίσης 1, Αλαφραγκής 2, Κοπελιάδης 3, Γκίλλας 3, Νικολαϊδης 1, Σολανάκης 1, Λιμαράκης\n\nΙΣΡΑΗΛ (Ταλ Γκρόντμαν): Φάιρ, Σλάιν 2, Γκρος 2, Κλάρφελντ, Ρέντλερ, Χαϊμοβιτς 2, Φριντ 2, Γκόλντσμιτ 1, Κοτρ, Μπουζάγκλο, Κολόντνι, Γκρόντλαντ, Σμιρνόφ",
    "LIVE: Ελλάδα – Ισραήλ": "Άλλα Αθλήματα\n\nΟυγγαρία – Ελλάδα 10-7: Τέταρτη θέση για την Εθνική νέων στο ευρωπαϊκό\n\nΗ Εθνική μας ομάδα υδατοσφαίρισης των Νέων Ανδρών το πάλεψε και στον μικρό τελικό του Ευρωπαϊκού πρωταθλήματος αλλά ηττήθηκε με 10-7 από την Ουγγαρία και πήρε την 4η θέση στη διοργάνωση.",
    "Συνεργασία Ισραήλ - Κύπρου στον τομέα Υγείας": "Της Ανθής Αγγελοπούλου\n\n[email protected]\n\nΠλάνο συνεργασίας μεταξύ των χωρών Κύπρου και Ισραήλ, στη βάση υφιστάμενης συμφωνίας θα υπογράψουν την Τετάρτη 14 Σεπτεμβρίου οι Υπουργοί Υγείας Κύπρου Μιχάλης Χατζηπαντέλας και Ισραήλ Nitzan Horowitz.\n\nO Υπουργός Υγείας κ. Χατζηπαντέλας μετέβη χθες το απόγευμα στο Ισραήλ, και συμμετέχει σήμερα στην 72η συνάντηση των εκπροσώπων των κρατών της Περιφέρειας Ευρώπης του Παγκόσμιου Οργανισμού Υγείας.\n\nPhoto naftemporiki.gr\n\nΣτο πλαίσιο της επίσκεψής του στο Ισραήλ, ο Υπουργός Υγείας, χθες βράδυ έγινε δεκτός στο Πατριαρχείο Ιεροσολύμων από τον Πατριάρχη, Θεόφιλο Γ΄. Ο κ. Χατζηπαντέλα ευχαρίστησε τον Πατριάρχη για το συνεχές ενδιαφέρον που επιδεικνύει για την Κύπρο και σε θέματα που απασχολούν τον κυπριακό Ελληνισμό.\n\nΤον Υπουργό Υγείας, συνοδεύει η Γενική Διευθύντρια του Υπουργείου Υγείας Δρ. Χριστίνα Γιαννάκη.",
    "Ενεργειακή κρίση: Το Ισραήλ θα μπορεί από του χρόνου να εξάγει φυσικό αέριο στην Ευρώπη, είπε ο Λαπίντ": "Premierminister @yairlapid und @Bundeskanzler Olaf Scholz in Villa Wannsee am selben Tisch mit 5 Holocaust Überlebenden. Lapid: „wir sind hier um zu sagen - wir haben gewonnen“\n\nלפיד בוילה ואנזה יחד עם הקנצלר ו-5 שורדי שואה: ״אנחנו כאן כדי לומר - אנחנו ניצחנו״ pic.twitter.com/YvtEFtYBSj — Antonia Yamin אנטוניה ימין (@antonia_yamin) September 12, 2022\n\nΚλείσιμο\n\nΤο ζήτημα της προμήθειας φυσικού αερίου από το Ισραήλ στην Ευρώπη απασχόλησε τη συνάντηση που είχαν σήμερα στο Βερολίνο ομε τον Ισραηλινό πρωθυπουργό«Μιλήσαμε πολύ για τον ενεργειακό εφοδιασμό και τη συνεργασία στον τομέα αυτό. Το Ισραήλ θα είναι πιθανότατα σε θέση να εξάγει φυσικό αέριο στην Ευρώπη, ελπίζουμε να ξεκινήσει από το επόμενο έτος. Θα συμμετάσχουμε στις προσπάθειες αντικατάστασης του ρωσικού φυσικού αερίου στην Ευρώπη», δήλωσε ο Λαπίντ.Διευκρίνισε ότι επί του παρόντος οι δυνατότητες του Ισραήλ αντιστοιχούν περίπου στο 10% αυτού που η Ρωσία πούλησε στην Ευρώπη πέρυσι. «Αυτό είναι μόνο ένα μέρος της λύσης του προβλήματος, αλλά το Ισραήλ είναι έτοιμο να εργαστεί περαιτέρω για την εξεύρεση λύσης στο πρόβλημα» πρόσθεσε ο Ισραηλινός πρωθυπουργός, τονίζοντας πως η χώρα του διαθέτει τεχνολογίες και πολλές νεοφυείς επιχειρήσεις στον τομέα των ανανεώσιμων πηγών ενέργειας, οι οποίες εργάζονται για την εξεύρεση τρόπων «για να βγούμε από την τρέχουσα ενεργειακή κρίση το συντομότερο δυνατό. Το Ισραήλ είναι έτοιμο να συνεργαστεί στον τομέα αυτό με τη Γερμανία, η οποία είναι υπερδύναμη στον τομέα της καινοτομίας».Ο Σολτς, από την πλευρά του, σημείωσε ότι υπάρχουν όλο και περισσότερες πηγέςπου δεν προέρχονται από τη Ρωσία. Αυτό, σημείωσε, επηρεάζει άμεσα τις παγκόσμιες αγορές και τις τιμές των καυσίμων. Σύμφωνα με τον Γερμανό καγκελάριο, η Ομοσπονδιακή Δημοκρατία της Γερμανίας έχει σήμερα να επιλύσει μια σειρά από τεχνικά προβλήματα, ιδίως όσον αφορά την κατασκευή αγωγών προς τα λιμάνια των κρατών της Δυτικής και Νότιας Ευρώπης, καθώς και την κατασκευή δικών της τερματικών σταθμών υγροποιημένου φυσικού αερίου.Ο επικεφαλής της γερμανικής κυβέρνησης διαβεβαίωσε ότι η χώρα του άρχισε να εργάζεται πάνω στο πρόβλημα ήδη από τον Δεκέμβριο και κατάφερε να λάβει εγκαίρως μέτρα ώστε να μπορέσει να περάσει τον χειμώνα χωρίς ρωσικό φυσικό αέριο και άλλα είδη καυσίμων από τη Ρωσική Ομοσπονδία, βοηθώντας ταυτόχρονα και άλλα κράτη. Από τον Οκτώβριο, η ΕΕ θα σταματήσει να αγοράζει ρωσικό άνθρακα και η εισαγωγή ρωσικού πετρελαίου μειώνεται ριζικά, υπενθύμισε οΣημείωσε, ακόμα, ότι οι προετοιμασίες για τους δύσκολους χειμερινούς μήνες συνεχίζονται. Σύμφωνα με τον ίδιο, «όλοι ήταν έτοιμοι για αυτό που θα πει ο Πούτιν: δεν θα υπάρχει πλέον φυσικό αέριο».Ο απώτερος στόχος, υπενθύμισε ο Σολτς, είναι η εγκατάλειψη των ορυκτών πηγών ενέργειας. Η Γερμανία θα μπορέσει να αυξήσει την παραγωγή ηλεκτρικής ενέργειας από ανανεώσιμες πηγές στο 80% μέχρι το τέλος της δεκαετίας.",
    "Ισραήλ: Μετά από 12 χρόνια τουρκικό πολεμικό στη Χάιφα – Δεν τους άφησαν να βγουν στη στεριά": "Για πρώτη φορά μετά από 12 χρόνια τουρκικό πολεμικό πλοίο ελλιμενίστηκε το Σάββατο το πρωί στο λιμάνι της Χάιφα, στο Ισραήλ, στο πλαίσιο άσκησης του ΝΑΤΟ (φωτογραφία, επάνω, από kan.org.il).\n\nΔεν τους άφησαν να βγουν στη στεριά\n\nΠρόκειται για τη φρεγάτα TCG Kemalreis, κλάσης Barbaros, με 203 άτομα πλήρωμα, που συνοδεύει αμερικανικό αντιτορπιλικό Forrest Sherman, στο πλαίσιο νατοϊκής περιπολίας, τα οποία θα παραμείνουν μέχρι και αύριο Τρίτη.\n\nΔείτε ακόμα – Ρωσικό δημοσίευμα: Η Τουρκία εξομαλύνει τις σχέσεις με το Ισραήλ για να χτυπήσει την Ελλάδα\n\nΩστόσο, όπως αποκάλυψε η ισραηλινή kan.org.il, δεν επιτράπηκε στο πλήρωμα του τουρκικού σκάφους, ναύτες και αξιωματικούς, να βγουν στη στεριά.\n\nΑξιωματούχος του υπουργείου Εσωτερικών είπε ότι η τουρκική πρεσβεία επικοινώνησε με το υπουργείο Εξωτερικών τις τελευταίες ημέρες και ενημέρωσε για την αναμενόμενη άφιξη του τουρκικού πλοίου καθώς και για το ότι τα μέλη του πληρώματος δεν διαθέτουν ταξιδιωτικά έγγραφα.\n\nΤο υπουργείο Εξωτερικών επικοινώνησε με το υπουργείο Εσωτερικών και εξουσιοδότησε τέσσερις ανώτερους αξιωματικούς του αντιτορπιλικού να αποβιβαστούν κατά την άφιξή του για να μεταβούν στην πρεσβεία και να εκδώσουν ταξιδιωτικά έγγραφα για τους επιβαίνοντες στο πλοίο.\n\nכלי שיט של חיל הים הטורקי עגן הבוקר בנמל חיפה, ככל הנראה כחלק ממשימת סיור באזור של כוח נאט»ו. מדובר בפריגטה הטורקית F-247 TCG Kemalreis שהגיעה מלווה בספינת הטילים האמריקנית USS Forrest Sherman (DDG-98)@ItayBlumental (צילום: אנתוני הרשקו) pic.twitter.com/BC3EC8M5L2 — כאן חדשות (@kann_news) September 3, 2022\n\nΤο υπουργείο Εσωτερικών ισχυρίστηκε ότι μέχρι αυτή τη στιγμή οι τέσσερις ανώτεροι αξιωματικοί που είχαν λάβει έγκριση να αποβιβαστούν δεν το είχαν κάνει, και έτσι οι υπόλοιποι στρατιώτες δεν μπορούσαν να εισέλθουν στο Ισραήλ χωρίς βίζα – παρόλο που έφτασαν ως μέρος αποστολής του ΝΑΤΟ.\n\n«Σε καμία χώρα με διαβατήρια»\n\nΟ εκπρόσωπος του πλοίου είπε ότι «το πλοίο παρελήφθη από το ισραηλινό ναυτικό και το σχέδιο του πληρώματος ήταν να περιοδεύσει στη Βηθλεέμ και την Ιερουσαλήμ, αλλά ο εκπρόσωπος του υπουργείου Εσωτερικών στο λιμάνι της Χάιφα αρνείται να τους επιτρέψει να αποβιβαστούν για τον λόγο ότι δεν έχουν διαβατήρια. Οι στρατιώτες του ΝΑΤΟ δεν μπαίνουν σε καμία χώρα με διαβατήρια, έχουν κάρτα στρατιώτη του ΝΑΤΟ και σε όλες τις χώρες του κόσμου αγκυροβολούν και βγαίνουν στη στεριά».\n\nΕκπρόσωπος του ισραηλινού στρατού δήλωσε ότι ο ελλιμενισμός γίνεται στο πλαίσιο της συνεργασίας και της υποστήριξης του Ισραήλ στο ΝΑΤΟ.\n\nΤο τουρκικό σκάφος δεν έχει προγραμματίσει κοινές δραστηριότητες με τις ισραηλινές στρατιωτικές δυνάμεις (IDF), συμπεριλαμβανομένων ασκήσεων, εκπαίδευσης ή συναντήσεων.\n\nΒελτίωση σχέσεων\n\nΣκάφη του τουρκικού Πολεμικού Ναυτικού δεν έχουν ελλιμενιστεί στο Ισραήλ εδώ και 12 χρόνια, από τότε που ξέσπασε η κρίση ανάμεσα στην Τουρκία και το Ισραήλ, με αφορμή το αιματηρό επεισόδιο στο πλοίο Μαβί Μαρμαρά.\n\nH επίσκεψη του ισραηλινού προέδρου Ισαάκ Χέρτζογκ στην Τουρκία τον περασμένο Μάρτιο, την οποία ακολούθησαν αμοιβαίες επισκέψεις των υπουργών Εξωτερικών των δύο πλευρών, συνέβαλε στη βελτίωση των σχέσεων μεταξύ Αγκυρας και Τελ Αβίβ.",
    "Οι υπάλληλοι των Google και Amazon που αντιστέκονται στη συνεργασία με το Ισραήλ": "του Ανδρέα Κοσιάρη\n\nΤον Μάιο του 2021, τις ημέρες που το Ισραήλ βομβάρδιζε ανηλεώς τη Γάζα στις πιο έντονες εχθροπραξίες στην περιοχή από το 2014, η Google ανακοίνωσε τη συμμετοχή της στο Project Nimbus. Επρόκειτο για ένα σύστημα υπολογιστικού νέφους (cloud computing), αξίας 1,2 δισ. δολαρίων, που θα κατασκεύαζε η Google σε συνεργασία με την Amazon για λογαριασμό του ισραηλινού κράτους, με σκοπό «να παρέχει στην κυβέρνηση, στις αμυντικές εγκαταστάσεις και σε άλλους μία ολοκληρωμένη λύση cloud», όπως ανάφερε στην ανακοίνωση του έργου το υπουργείο Οικονομικών του Ισραήλ.\n\nΜε αυτήν τη λιτή περιγραφή, το Project Nimbus ακούγεται εξαιρετικά αθώο. Στην πορεία όμως, εργαζόμενοι της Google και της Amazon ανακάλυψαν πως στο έργο συμπεριλαμβάνεται χρήση από το Ισραήλ των αλγορίθμων τεχνητής νοημοσύνης και μηχανικής μάθησης της Google, γεννώντας φόβους ότι το Nimbus θα χρησιμοποιηθεί για ακόμα μεγαλύτερη ψηφιακή παρακολούθηση των παλαιστινιακών κατεχόμενων περιοχών.\n\nΣύμφωνα με εσωτερικά έγγραφα της εταιρείας που αποκάλυψε το the Intercept, το Project Nimbus θα επιτρέπει στο Ισραήλ να χρησιμοποιεί την τεχνολογία της Google για «αναγνώριση προσώπου, αυτόματη κατηγοριοποίηση εικόνας εντοπισμό αντικειμένων». Στη σύμβαση της Google με την ισραηλινή κυβέρνηση, μάλιστα, περιέχεται όρος που απαγορεύει στην Google να αρνηθεί τις υπηρεσίες της σε τμήματα του κρατικού συμπλέγματος του Ισραήλ, όπως για παράδειγμα τις Ένοπλες Δυνάμεις του.\n\nΌταν μία εβραϊκής καταγωγής υπάλληλος της Google, με το όνομα Αριέλ Κόρεν, ανακίνησε το ζήτημα σε μία εσωτερική ομάδα συζήτησης της εταιρείας όπου εκπροσωπούνται οι εβραϊκής καταγωγής εργαζόμενοι, οι μη εκλεγμένοι διαχειριστές της ομάδας την απέκλεισαν από αυτήν. Και όταν η Κόρεν δεν σταμάτησε να ψάχνει και να μιλά για τη συνεργασία της Google με το Ισραήλ, η εταιρεία της έθεσε τελεσίγραφο: δυσμενής μετάθεση ή παραίτηση.\n\nΚαμία Τεχνολογία στο Απαρτχάιντ\n\nΗ Κόρεν εν τέλει επέλεξε την παραίτηση. Όχι, όμως, προτού δημιουργήσει μία δομή αντίστασης, που ξεκινά από το εσωτερικό της Google και επεκτείνει τη δράση της εκτός αυτού. Μαζί με άλλους υπαλλήλους της εταιρείας, που μοιράζονται το υπόβαθρο και τις ιδέες της, δημιούργησαν την οργάνωση Jewish Diaspora in Tech («Εβραϊκή Διασπορά στον Τομέα της Τεχνολογίας»).\n\n«Όπως σε κάθε κοινότητα, οι Εβραίοι έχουν διαφορετικά παρελθόντα, πολιτικές αντιλήψεις και — ναι — απόψεις για τις πράξεις της ισραηλινής κυβέρνησης», έγραψε η Κόρεν στην επιστολή παραίτησής της από την Google. «Εκατομμύρια Εβραίων αντιτίθενται στην καταπίεση των Παλαιστίνιων από το Ισραήλ. Η Google το γνωρίζει, και έχει εσκεμμένα φιμώσει εκατοντάδες φωνές, βάζοντας το κέρδος πάνω από τους ανθρώπους μέσω συμβολαίων σαν το Project Nimbus».\n\nΠαράλληλα, η οργάνωσή της δημοσίευσε τις ανώνυμες μαρτυρίες 15 υπαλλήλων της Google, οι οποίοι κατηγόρησαν την εταιρεία για αντιπαλαιστινιακή μεροληψία. Και εντός του Σεπτεμβρίου, οργάνωσε συνεντεύξεις τύπου και διαδηλώσεις σε πληθώρα πόλεων με το σύνθημα #NoTechForApartheid (Καμία Τεχνολογία στο Απαρτχάιντ).\n\n«Έχει καταστεί αδύνατο να εκφράσει κανείς οποιαδήποτε άποψη διαφωνίας για τον πόλεμο που διεξάγεται στους Παλαιστίνιους χωρίς να κληθεί σε συνάντηση του τμήματος ανθρωπίνων πόρων με την απειλή αντιποίνων», δήλωσε ένας Παλαιστίνιος υπάλληλος της εταιρείας, ανώνυμα λόγω του φόβου για αντίποινα.\n\n«Οφείλουμε να ρωτήσουμε τους εαυτούς μας: Θέλουμε να δίνουμε την τεχνολογία μας στους εθνικιστικούς στρατούς του κόσμου; Ή πρέπει να μείνουμε πιστοί στην αρχική θεωρία πίσω από την Google: ότι μπορούμε να βγάλουμε χρήματα χωρίς να διαπράττουμε κακό», ήταν τα λόγια του Γκάμπριελ Σούμπινερ, ενός Εβραίου υπαλλήλου της Google.\n\nΣτο παιχνίδι της διεκδίκησης της ακύρωσης του συμβολαίου, έχουν μπει και υπάλληλοι της Amazon. «Δεν υπάρχει τρόπος για την Amazon και την Google να δικαιολογήσουν το συμβόλαιο με μία κυβέρνηση που έχει παραβιάσει αναρίθμητα ανθρώπινα δικαιώματα και συνεχίζει να καταπιέζει τις ζωές Παλαιστινίων. Ως εργαζόμενοι, είμαστε δυνατοί και στέλνουμε ένα ξεκάθαρο μήνυμα πως δεν θέλουμε η εργασία μας να δίνει δύναμη στη βία», δήλωσε ο Μπαθούλ Σαϊέντ, υπάλληλος της Amazon, στο δελτίο τύπου των Εργαζομένων της Google και της Amazon Ενάντια στο Project Nimbus.\n\nΠαρελθόν κι αισιοδοξία\n\nΗ αισιοδοξία των εργαζομένων πως θα επιτύχουν στη διεκδίκησή τους, δεν είναι αναιτιολόγητη. Στο παρελθόν, αντίστοιχες καμπάνιες ενάντια στη χρήση προϊόντων τεχνολογίας για στρατιωτικούς σκοπούς, είχαν επιτύχει. Το 2018, η Google είχε συνεργαστεί με το αμερικανικό υπουργείο Άμυνας για την κατασκευή του Project Maven, που είχε ως στόχο να «βελτιώσει» την ακρίβεια στόχου των μη επανδρωμένων αεροσκαφών του στρατού των ΗΠΑ. Οι διαμαρτυρίες των εργαζομένων, όμως, ανάγκασαν την Google να μην ανανεώσει το συμβόλαιο μερικούς μήνες μετά. Το ίδιο συνέβη και με το Dragonfly, μια εφαρμογή λογοκρισίας που ανέπτυσσε η Google για λογαριασμό της Κίνας.\n\nΗ Κόρεν, που συμμετείχε σε εκείνες τις διαμαρτυρίες, θυμάται και αισιοδοξεί: «Υπήρχε τεράστιος όγκος εργατικής διαμαρτυρίας και οργάνωσης. Υπάρχει προηγούμενο όπου η εταιρεία άκουσε τους εργαζόμενούς της, κι αυτό είναι ένα τεράστιο κομμάτι του τι μας δίνει κίνητρο».\n\nΤην περασμένη Πέμπτη, εκατοντάδες άνθρωποι με υπαλλήλους των δύο εταιρειών επικεφαλής, συγκεντρώθηκαν έξω από γραφεία της Google και της Amazon σε τέσσερις αμερικανικές πόλεις. «Δεν μπορεί να υπάρχει τεχνολογία για τον πόλεμο. Καμία τεχνολογία για το απαρτχάιντ», ήταν το σύνθημά τους. Εκατοντάδες υπάλληλοι εταιρειών τεχνολογίας και άλλοι σύμμαχοι, έχουν υπογράψει ανοιχτή επιστολή προς τον CEO της Google, Σουντάρ Πιτσάι, με την οποία αντιτίθενται «στη σύγχυση του Ισραήλ με τον εβραϊκό λαό», επισημαίνουν πως «ο αντισιωνισμός δεν είναι αντισημιτισμός» και ζητούν από την ηγεσία της εταιρείας να παρέμβει.",
    "Ειδήσεις, Αναλύσεις, Ραδιόφωνο, Τηλεόραση": "Ο πρόεδρος της Χιλής, Γκάμπριελ Μπόριτς, ανέβαλε συνάντηση με τον νέο ισραηλινό πρεσβευτή, μετά τη δολοφονία Παλαιστινίου αγοριού από τον Ισραηλινό στρατό.\n\nThe Press Project\n\n\n\n\n\nΌπως μεταδίδει το Al Jazeera, η διαμάχη ξεκίνησε την Πέμπτη όταν η υπουργός Εξωτερικών της Χιλής Αντονία Ουρεχόλα ενημέρωσε τον νεοδιορισθέντα πρεσβευτή του Ισραήλ, Γκιλ Αρτζιέλιότι, ότι ο πρόεδρος της Χιλής Γκάμπριελ Μπόριτς ανέβαλε τη συνάντηση για να δεχτεί τα διαπιστευτήριά του μέχρι τον Οκτώβριο.\n\n«Αυτό συμβαίνει επειδή σήμερα είναι μια ευαίσθητη μέρα λόγω του θανάτου ενός ανηλίκου», δήλωσε εκπρόσωπος του υπουργείου Εξωτερικών της Χιλής, αναφερόμενος στον θάνατο του 17χρονου Παλαιστίνιου αγοριού Οντάι Τραντ Σαλάχ εκείνη την ημέρα.\n\nΟ Σαλάχ πυροβολήθηκε στο κεφάλι από τις ισραηλινές δυνάμεις στο χωριό Κουφρ Νταν, κοντά στην κατεχόμενη πόλη Τζενίν, στη Δυτική Όχθη, και έγινε ο 149ος Παλαιστίνιος που σκοτώθηκε από το Ισραήλ φέτος.\n\nΤο Ισραήλ αντέδρασε, χαρακτηρίζοντας την ενέργεια του Μπόριτς «άνευ προηγουμένου συμπεριφορά», και πρόσθεσε στη δήλωσή του: «Αυτό βλάπτει σοβαρά τις σχέσεις μεταξύ των δύο χωρών».\n\nΤην Πέμπτη, ο νέος πρεσβευτής, προσπάθησε να μειώσει τις εντάσεις μετά από μια, όπως είπε, «εκτεταμένη» συνάντηση όπου οι αρχές της Χιλής ζήτησαν επανειλημμένα συγγνώμη.\n\nΗ κίνηση του Μπόριτς απέσπασε επαίνους από την Παλαιστινιακή Αρχή την Παρασκευή.\n\nΟ Μπόριτς έχει μιλήσει συχνά κατά του Ισραήλ και των στρατιωτικών του επιχειρήσεων.",
    "Παλαιστίνη: Ο Μαχμούτ Αμπάς καλεί το Ισραήλ να συνεχίσει άμεσα τις διαπραγματεύσεις": "Ο Παλαιστίνιος πρόεδρος Μαχμούντ Αμπάς χαιρέτισε την έκκληση του Ισραηλινού πρωθυπουργού Γιαΐρ Λαπίντ για λύση δύο κρατών, αλλά δήλωσε ότι η απόδειξη των όσων είπε θα ήταν μια άμεση επιστροφή στις διαπραγματεύσεις\n\n\"Η πραγματική δοκιμασία για την αξιοπιστία και τη σοβαρότητα αυτής της στάσης είναι η άμεση επιστροφή της ισραηλινής κυβέρνησης στο τραπέζι των διαπραγματεύσεων\", δήλωσε ο Αμπάς στη Γενική Συνέλευση του ΟΗΕ, σύμφωνα με το Reuters.",
    "Το Ιράν απειλεί: «Κατασκευάσαμε μη επανδρωμένο αεροπλάνο «σχεδιασμένο για να πλήξει το Ισραήλ»": "Ο ταξίαρχος Κιομάρς Χειντάρι δήλωσε πως το μη επανδρωμένο αεροπλάνο, στο οποίο δόθηκε η ονομασία Arash-2, είναι μια νεότερη εκδοχή του Arash-1.\n\nΑπειλές της Τεχεράνης στο Ισραήλ. Το Ιράν ανέπτυξε ένα προηγμένο μη επανδρωμένο αεροπλάνο - καμικάζι μεγάλου βεληνεκούς και υψηλής ακρίβειας, «σχεδιασμένο για να πλήξει το Τελ Αβίβ, τη Χάιφα του Ισραήλ», μετέδωσε σήμερα Δευτέρα το ημιεπίσημο πρακτορείο ειδήσεων Mehr News επικαλούμενο ανακοίνωση του ιρανικού Στρατού Ξηράς.\n\nΟ ταξίαρχος Κιομάρς Χειντάρι δήλωσε πως το μη επανδρωμένο αεροπλάνο, στο οποίο δόθηκε η ονομασία Arash-2, είναι μια νεότερη εκδοχή του Arash-1.\n\n\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Η πρώτη αναρτηση στο Twitter από το νέο πρέσβη του Ισραήλ που μόλις έφτασε στην Αθήνα": "Twitter\n\nΣτην Ελλάδα έφτασε χθες, Πέμπτη 1 Σεπτεμβρίου, ο Νόαμ Κατζ, ο νέος πρέσβης του Ισραήλ, σε μια στιγμή που οι σχέσεις των χωρών φαίνονται να είναι πιο ευνοϊκές από ποτέ.\n\nΣτην πρώτη του ανάρτηση μετά την άφιξή του στην Αθήνα, στο Twitter , ο Κατζ δηλώνει πως αισθάνεται τιμή και ενθουσιασμό για την αποστολή του, ενώ δεν κρύβει τη φιλοδοξία του για περαιτέρω σύσφιξη των σχέσεων μεταξύ Ελλάδος και Ισραήλ.\n\nΔιαφήμιση\n\nΓεια σας just landed in Athens. I am honoured and thrilled to start my mission as 🇮🇱 Ambassador to 🇬🇷. The relations between #Israel and #Greece are excellent and I’m looking forward to further promote and enhance collaboration and friendship between our nations. 1/2 pic.twitter.com/xTeYO4zpO6 — 🇮🇱 Noam Katz (@NoamKatz_) September 1, 2022\n\nΠοιος είναι ο Νόαμ Κατζ\n\nΟ Νόαμ Κατζ, γεννημένος στην Ιερουσαλήμ το 1964, υπηρετεί ως Υπουργός Δημόσιας Διπλωματίας στην Πρεσβεία του Ισραήλ, στην Ουάσιγνκτον. Πριν από την τρέχουσα θέση του, ο διατέλεσε Διευθυντής του Τμήματος Δημοσίων Υποθέσεων του Υπουργείου Εξωτερικών την περίοδο 2007-2009.\n\nΤο 1998-2000 διορίστηκε ως Εκπρόσωπος της Πρεσβείας του Ισραήλ στη Ρώμη. Από το 2002 έως το 2007, ο Κατζ ήταν Πρέσβης του Ισραήλ στη Νιγηρία, την Γκάνα και την Οικονομική Κοινότητα των Κρατών της Δυτικής Αφρικής. Το 2005, υπό την ηγεσία του, η Πρεσβεία του διακρίθηκε και βραβεύθηκε ως «Εξαιρετική» από το Υπουργείο Εξωτερικών του Ισραήλ.\n\nΤο 2000, εντάχθηκε στη Διεύθυνση Τύπου και υπηρέτησε ως Αναπληρωτής Εκπρόσωπος Τύπου του Υπουργείου Εξωτερικών. Κατά τη διάρκεια αυτής της περιόδου, υπηρέτησε ως μέλος της αντιπροσωπείας του Ισραήλ στην Παγκόσμια Διάσκεψη κατά του Ρατσισμού στη Νότια Αφρική, ενώ αργότερα υπηρέτησε ως εκπρόσωπος της αντιπροσωπείας του Ισραήλ στην Παγκόσμια Σύνοδο Κορυφής για την Αειφόρο Ανάπτυξη, στο Γιοχάνεσμπουργκ της Νότιας Αφρικής.\n\nΔιαφήμιση",
    "Περιστέρι: Επιβλήθηκε της Πρωταθλήτριας Ισραήλ η ομάδα του Σπανούλη (videos)": "2022-09-24T21:20:18+00:00\n\n2022-09-24T21:20:18+00:00\n\n2022-09-24T21:40:54+00:00.\n\nΤο Περιστέρι με μία καλή εμφάνιση κατά διαστήματα κέρδισε την Πρωταθλήτρια Ισραήλ Χάποελ Χολόν με 87-82 στην Κύπρο για το τουρνουά “Νεόφυτος Χανδριώτης” αφήνοντας υποσχέσεις για τη σεζόν που ξεκινάει.\n\nΤης Eurohoops Team/ info@eurohoops.net\n\nΜε νίκη αποχαιρέτισε την Κύπρο και το τουρνουά προετοιμασίας “Νεόφυτος Χανδριώτης” το Περιστέρι του Βασίλη Σπανούλη κερδίζοντας στο τέλος τη Χολόν με 87-82 σε ένα ματς που προηγήθηκε ακόμα και με +17 και που είχε “άρωμα” Basketball Champions League.\n\nΚορυφαίοι για την ομάδα του Βασίλη Σπανούλη ήταν ο αρχηγός Κασελάκης με 21 πόντους (7/12 σουτ), 5 ριμπάουντ και 2 ασίστ, ο Φρανσίσκο με 20 πόντους, 3 ασίστ, 3 κλεψίματα και 3 ριμπάουντ και ο Μπιλάν με 11 πόντους, 7 ριμπάουντ, 2 μπλοκ και 2 ασίστ.\n\nΠλέον το Περιστέρι μπαίνει στις τελευταίες ημέρες του σταδίου της προετοιμασίας του πριν την πρεμιέρα της Stoiximan Basket League και φυσικά την πρώτη αγωνιστική των ομίλων του Basketball Champions League.\n\nΤο ματς\n\nΜε εξαιρετικό τρόπο ξεκίνησε το παιχνίδι το Περιστέρι και με την άμυνα για “όπλο” του, αλλά και καλή λειτουργία στην επίθεση προηγήθηκε με διψήφιο προβάδισμα (26-16).\n\nΣτο δεύτερο δεκάλεπτο οι Ισραηλινοί μείωσαν σε 36-33 (στο 16′) βρίσκοντας ρυθμό στην επίθεση με τους Ντόσον – Τζόνσον να έχουν μαζί 22 πόντους, ενώ το πρώτο μέρος ολοκληρώθηκε με την ομάδα του Βασίλη Σπανούλη να είναι μπροστά με 46-41 με μόλις ένα λάθος, 10/17 δίποντα και 7/21 τρίποντα!\n\nΤο δεύτερο ημίχρονο του φιλικού ξεκίνησε με την ομάδα του Βασίλη Σπανούλη να κάνει γρήγορο επιμέρους σκορ 9-1 και να προηγείται για πρώτη φορά με +14 (55-41 στο 24′). Η ελληνική ομάδα ήταν σαφώς ανώτερη και διατηρούσε ένα μεγάλο προβάδισμα με 71-54 (στο 28′) έχοντας 11/27 τρίποντα με τον Κασελάκη να έχει 18 πόντους και η τρίτη περίοδος έκλεισε με 74-63.\n\nΣτο τέταρτο και τελευταίο δεκάλεπτο η Χολόν προσπάθησε να αντιδράσει και κατέβασε τη διαφορά σε μονοψήφια επίπεδα (79-73 στο 36′) με επιμέρους σκορ 10-5 και το Περιστέρι να δείχνει κάμψη δυνάμεων. Η ελληνική ομάδα είδε το σκορ να γίνεται 82-81 δύο λεπτά πριν το τέλος έχοντας “κολλήσει” στην επίθεση. Στο 39′ ο Ντένμον με τρίποντο έκανε το 85-81, αλλά ο Τζόνσον με 1/2 βολές μείωσε σε 85-82 και ο Φρανσίσκο με 2/2 βολές στα 25” τέλειωσε το ματς για το Περιστέρι κάνοντας το σκορ 87-82.\n\nΤα δεκάλεπτα: 16-26, 41-46, 63-74, 82-87.\n\nΔιαβάστε τα τελευταία νέα εδώ",
    "Στενότερες σχέσεις με τη Γερμανία ζητά το Ισραήλ": "Στενότερες σχέσεις ανάμεσα στο Ισραήλ και τη Γερμανία, πάνω στη βάση της κοινής μνήμης του Ολοκαυτώματος, ζήτησε ο Ισραηλινός πρόεδρος Ισαάκ Χέρτσογκ απευθυνόμενος στο γερμανικό κοινοβούλιο, και κάλεσε τις δύο χώρες να χαράξουν ένα κοινό μέλλον.\n\n«Μόνο μέσα από τη συνάντηση, την εμβάθυνση των σχέσεων, την επίμονη αμοιβαία δέσμευση για την ελευθερία, την ανθρωπιά, τη δημοκρατία, μαζί με μια ακλόνητη υπόσχεση πίστης στην ελευθερία και την ασφάλεια του κράτους του Ισραήλ και την ευημερία του εβραϊκού λαού, θα διασφαλίσουν και οι δύο λαοί τη μεγάλη σημασία του εορτασμού, θα αποτελέσουν παράδειγμα για ολόκληρη την ανθρωπότητα», τόνισε.\n\nΟ Χέρτσογκ αγκαλιάζει τον Σταϊνμάγερ Michael Kappeler/(c) Copyright 2022, dpa (www.dpa.de). Alle Rechte vorbehalten - Via AP\n\nΟ Χέρτσογκ βρίσκεται στη Γερμανία για μια σειρά από εκδηλώσεις μνήμης. Μετά την ομιλία του στην Μπούντεσταγκ επισκέφθηκε το Μνημείο Ολοκαυτώματος στο Βερολίνο, συνοδευόμενος από τον Γερμανό πρόεδρο Φρανκ-Βάλτερ Σταϊνμάγερ, και κατόπιν τον χώρο του στρατοπέδου συγκέντρωσης Μπέργκεν - Μπέλσεν.\n\nΤη Δευτέρα οι δύο ηγέτες παρευρέθηκαν στην εκδήλωση μνήμης στο Μόναχο για τα θύματα της τρομοκρατικής επίθεσης των Ολυμπιακών Αγώνων του 1972.",
    "Μακάμπι: Επέστρεψε στο Ισραήλ μετά… υποδοχής (pic)": "Η Μακάμπι Τελ Αβίβ επέστρεψε στη βάση της μετά τα φιλικά προετοιμασίας στην Ελλάδα, με τους φίλους της «ομάδας του λαού» να την υποδέχονται το βράδυ του Σαββάτου.\n\nΗ σχέση της Μακάμπι Τελ Αβίβ με τον κόσμο της είναι διαχρονική και ξεπερνάει τα στενά αθλητικά όρια. Δεν είναι τυχαίο άλλωστε πως ονομάζεται «ομάδα του λαού», καθώς οι φίλοι της Μακάμπι βρίσκονται στο πλευρό της σε χαρές και λύπες.\n\nΚάτι που φάνηκε για ακόμα μια φορά. Με την επιστροφή της αποστολής από την Ελλάδα, δεκάδες φίλοι περίμεναν στο αεροδρόμιο για να υποδεχτούν τους παίκτες του Όντεντ Κάτας και να τους εκφράσουν έμπρακτη στήριξη ενόψει της νέας σεζόν.",
    "Πώς το Ισραήλ ελέγχει τις χώρες που χρησιμοποιούν εφαρμογές κατασκοπείας": "Download\n\nΟι εκπομπές διατίθενται δωρεάν.\n\nΑν θέλετε όμως μπορείτε να ενισχύσετε\n\nτο info-war.gr\n\nΕνώ εσείς ψάχνετε αν παρακολουθούν τα τηλέφωνά σας, εμείς αναρωτιόμαστε εάν το κράτος του Ισραήλ ελέγχει και παρακολουθεί αυτούς που ελέγχουν και παρακολουθούν τα τηλέφωνά σας.\n\nΘυμόμαστε μια μεγάλη έρευνα των New York Times που απέδειξε ότι προκειμένου να προμηθευτείς εφαρμογές παρακολούθησης όπως το Pegasus και το Predator, πρέπει πρώτα να αποδεχθείς την εξωτερική πολιτική του Τελ Αβίβ.\n\nΑναρωτιόμαστε τι θα συνέβαινε εάν ένας πρωθυπουργός παρακολουθούσε, λόγου χάριν, τον υπουργό Εξωτερικών του και τα στοιχεία έφταναν σε μία ξένη χώρα.\n\nΣυζητάμε επίσης για την ιδιωτικοποίηση του κράτους και του παρακράτους, και τι σημαίνει να έχεις πουλήσει την ψυχή σου στον διάολο — ή, για την ακρίβεια, σε έναν εγκληματία πολέμου.\n\nΠρώτα όμως θα κάνουμε μια μικρή επανάληψη για να θυμηθούμε πώς ακριβώς δημιουργήθηκαν εταιρείες σαν την NSO και την Intellexa, και τι σχέση μπορεί να έχουν με τις ένοπλες δυνάμεις και τις μυστικές υπηρεσίες του Ισραήλ."
}