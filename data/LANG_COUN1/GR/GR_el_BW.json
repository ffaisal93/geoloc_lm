{
    "Μεταγραφικό: Από τα γήπεδα της Μποτσουάνα στην Κύπρο!": "Η Ολυμπιάς Λυμπιών προχώρησε σε μεταγραφική ενίσχυση.\n\nΔιαβάστε επίσης:\n\nΜεταγραφικό / Συμφώνησε με Ολυμπιακό για Μασούρα!\n\nΜεταγραφική εξέλιξη: Deal και επιστροφή στα κυπριακά γήπεδα!\n\nΠρόκειται για τον υψηλόσωμο επιθετικό Mohamed Diallo, ο οποίος είναι 26 ετών και κατάγεται από το Μάλι. 'Ηταν διεθνής μέχρι και την Κ23, ενώ παλαιότερα φόρεσε την φανέλα της Township Rollers. Από το πρωτάθλημα της Μποτσουάνα στην Κύπρο λοιπόν με 16 γκολ στην φαρέτρα του.\n\nΣτοίχημα για τον ίδιο τον ποδοσφαιριστή να προσαρμοστεί άμεσα και να καταφέρει να δείξει στο γήπεδο την ποιότητα του.",
    "Πέθανε η βραβευμένη Βρετανίδα συγγραφέας Χίλαρι Μαντέλ": "Η βραβευμένη με Booker βρετανίδα συγγραφέας της τριλογίας «Wolf Hall», Χίλαρι Μαντέλ, πέθανε σε ηλικία 70 ετών.\n\nΤην είδηση έκανε γνωστή ο εκδοτικός οίκος HarperCollins μέσα από ανακοίνωσή του. «Με μεγάλη θλίψη οι AM Heath και HarperCollins ανακοινώνουν ότι η συγγραφέας μπεστ σέλερ βιβλίων Ντάμα Χίλαρι Μαντέλ DBE πέθανε την Πέμπτη ξαφνικά αλλά ήρεμα σε ηλικία 70 ετών, ενώ βρισκόταν με την οικογένεια και τους φίλους της. Η Χίλαρι Μαντέλ ήταν μια από τις πιο σπουδαίες Βρετανίδες μυθιστοριογράφους αυτού του αιώνα και το αγαπημένο της έργο θεωρείται κλασικό. Θα μας λείψει πολύ».\n\nΗ συγγραφέας ήταν γνωστή για την επική τριλογία «Γουλφ Χολ» («Wolf Hall») για την οποία ο καθηγητής θεολογίας στην Οξφόρδη και βιογράφος του Τόμας Κρόμγουελ, Νταϊαρμέιντ Μακάλοχ είπε: «Η Χίλαρι έχει επαναφέρει τα ιστορικά πρότυπα μέσα από τον τρόπο που φαντάστηκε τον άνθρωπο».\n\nΈχει κερδίσει το βραβείο Man Booker δύο φορές, για το «Wolf Hall» και το σίκουελ, «Γεράκια» («Bring Up the Bodies») το οποίο διακρίθηκε το 2012 και με το Costa Book της χρονιάς.\n\nΤο τελευταίο μέρος της τριλογίας με τίτλο «The Mirror & the Light» κυκλοφόρησε το 2020 και γνώρισε αμέσως επιτυχία. Ήταν από την πρώτη στιγμή μπεστ σέλερ στην κατηγορία μυθιστορήματος και κέρδισε το βραβείο Walter Scott για ιστορικά μυθιστορήματα.\n\nΜέχρι σήμερα, η τριλογία Wolf Hall έχει μεταφραστεί σε 41 γλώσσες με πάνω από 5 εκατομμύρια πωλήσεις παγκοσμίως.\n\nΠροσωπική ζωή\n\nΗ Χίλαρι Μαντέλ γεννήθηκε στο Γκλόσοπ του Ντέρμπισαϊρ της Αγγλίας στις 6 Ιουλίου του 1952. Σπούδασε Νομικά στο London School of Economics και το Πανεπιστήμιο του Σέφιλντ. Εργάστηκε ως κοινωνική λειτουργός και έζησε στην Μποτσουάνα για πέντε χρόνια, ενώ νωρίτερα είχε ζήσει στη Σαουδική Αραβία. Στα μέσα της δεκαετίας του 1980 επέστρεψε στη Βρετανία. Από το 1987 έως το 1991 εργάστηκε ως κριτικός κινηματογράφου.\n\nΗ Μαντέλ παντρεύτηκε τον γεωλόγο Τζέραλντ Μακγιούεν τον Σεπτέμβριο του 1972.\n\nΠηγή: kathimerini.gr\n\nΑκολουθήστε το στο Google News και μάθετε πρώτοι όλες τις ειδήσεις.",
    "ΕΕ: Φουντώνει η συζήτηση για την ένταξη των ρωσικών διαμαντιών στις κυρώσεις": "Επανέρχεται στο τραπέζι της Ε.Ε. το ζήτημα της υιοθέτησης κυρώσεων κατά των ρωσικών διαμαντιών. Σύμφωνα με δημοσίευμα του πρακτορείου Reuters, ομάδα πέντε κρατών-μελών έχουν σχηματίσει από κοινού πρόταση, στην οποία ζητούν να μπει καθολικό μπλόκο στις εισαγωγές διαμαντιών από τη Ρωσία.\n\nΤα πέντε κράτη που πιέζουν ήδη για ένταξη των διαμαντιών στις κυρώσεις είναι η Πολωνία, η Ιρλανδία, η Λιθουανία, η Εσθονία και η Λετονία. Στο στόχαστρο τους βρίσκεται κυρίως η Alrosa, που είναι η κυριότερη εταιρεία εξόρυξης παγκοσμίως και αντιπροσωπεύει από μόνη της το ένα τρίτο της παγκόσμιας προσφοράς ακατέργαστων διαμαντιών.\n\nΔιαβάστε επίσης: Τα «ματωμένα διαμάντια» της Ρωσίας και ο σκοτεινός τους ρόλος στον πόλεμο\n\nΗ ρωσική παραγωγή διαμαντιών ξεπερνά τα 39 εκατ. καράτια ετησίως, ποσότητα που αναλογεί περίπου στο 30% της ροής διαμαντιών στην διεθνή αγορά. Σε αξία δε, η ρωσική αγορά διαμαντιών θεωρείται η δεύτερη μεγαλύτερη παγκοσμίως μετά την Μποτσουάνα.\n\nΙσχυρό εμπόδιο από το Βέλγιο\n\nΕμπόδιο σε μια τέτοια απόφαση, στο πλαίσιο του επόμενου πιθανού γύρου των κυρώσεων της Ε.Ε. κατά της Ρωσίας, αναμένεται σίγουρα να σταθεί το Βέλγιο, που εξαρχής ήταν κάθετα αρνητικό σε μια τέτοια προοπτική.\n\nΘυμίζουμε πως η Αμβέρσα αποτελεί το μεγαλύτερο εμπορικό κέντρο διαμαντιών διεθνώς, οπότε μια πιθανή απαγόρευση στα ρωσικά διαμάντια θα προκαλέσει ζημιά στον κλάδο. Συγκεκριμένα υπολογίζεται πως τυχόν κυρώσεις θα μειώσουν τον τζίρο του Antwerp World Diamond Centre κατά περίπου 30%.\n\nΣε πρόσφατες δηλώσεις του ο Βέλγος πρωθυπουργός, Αλεξάντερ ντε Κρο, σχολίαζε πως ένα τέτοιο εμπάργκο θα προκαλούσε τεράστια ζημιά σε έναν κλάδο που αναλογεί στο 5% των συνολικών εξαγωγών της χώρας του και αριθμεί 30.000 θέσεις εργασίας.\n\nΤο επόμενο πακέτο κυρώσεων\n\nΠάντως, τα δημοψηφίσματα που οργανώνει η Ρωσία σε τέσσερις περιοχές της ανατολικής Ουκρανίας και τα οποία θα ολοκληρωθούν την Τρίτη, με προφανή στόχο να προσαρτήσει τα εδάφη αυτά, έχει κινητοποιήσει την Ε.Ε. (όπως και τις ΗΠΑ) προς την κατεύθυνση της λήψης επιπλέον μέτρων κατά της Μόσχας.\n\nΣύμφωνα με πληροφορίες, η Ευρωπαϊκή Επιτροπή επεξεργάζεται νέο πακέτο κυρώσεων και θα παρουσιάσει τις προτάσεις της προς τα κράτη μέλη την ερχόμενη εβδομάδα. Oι τελικές αποφάσεις αναφορικά με το νέο πακέτο αναμένεται να ληφθούν από τους ηγέτες των 27, κατά τη συνάντηση τους στην Πράγα, στις 6-7 Οκτωβρίου.",
    "Πάνω από 10,5 εκατ. παιδιά έχασαν έναν γονέα λόγω κορωνοϊού": "Πάνω από 10,5 εκατ. παιδιά έχουν χάσει τον έναν ή και τους δύο γονείς, ή το άτομο που τα φρόντιζε, κατά τη διάρκεια της πανδημίας του κορωνοϊού, σύμφωνα με έρευνα που δημοσιεύτηκε στο JAMA Pediatrics.\n\nΤα 10,5 εκατ. παιδιά που βίωσαν την απώλεια του ενός ή και των δύο γονέων αφορούν:\n\n4,2 εκατ. στη Νοτιοανατολική Ασία,\n\n2,5 εκατ. στην Αφρική,\n\n1,5 εκατ. στην Αμερική,\n\n1,5 εκατ. στην περιοχή της Ανατολικής Μεσογείου και\n\n500.000 στην Ευρώπη\n\nΣτις Ηνωμένες Πολιτείες, που ομαδοποιούνται με άλλα έθνη της Αμερικής, περίπου 250.000 παιδιά έχασαν τον έναν ή και τους δύο γονείς.\n\nΗ Νοτιοανατολική Ασία και η Αφρική υπέστησαν το μεγαλύτερο ποσοστό απωλειών, με ένα στα 50 παιδιά να επηρεάζεται. Αντίστοιχα, η αναλογία στην Αμερική είναι ένα στα 150 παιδιά.\n\nΑνάμεσα στις χώρες με τα υψηλότερα ποσοστά θανάτων γονέων και ατόμων που φροντίζουν ένα παιδί είναι η Βολιβία, το Περού, η Ναμίμπια, η Αίγυπτος, η Βουλγαρία, η Νότια Αφρική, ο Ισημερινός, το Εσουατίνι, η Μποτσουάνα και η Γουιάνα, σύμφωνα με την ανάλυση.\n\nΠριν από την πανδημία, υπολογίζεται ότι υπήρχαν 140 εκατομμύρια ορφανά παιδιά σε όλο τον κόσμο.\n\nΤα παιδιά σε χώρες με χαμηλότερα ποσοστά εμβολιασμού και υψηλότερα ποσοστά γονιμότητας ήταν πιο πιθανό να επηρεαστούν, σύμφωνα με την ανάλυση, η οποία βασίζεται στην καταγραφή θανάτων που είχαν υπερβεί τον αναμενόμενο αριθμό απωλειών.\n\nΟι αριθμοί λαμβάνουν υπόψη τους θανάτους που σημειώθηκαν από τον Ιανουάριο του 2020 έως τον Μάιο του 2022 και προέκυψαν μέσω της συνεργασίας μεταξύ ειδικών από τον Παγκόσμιο Οργανισμό Υγείας, την Παγκόσμια Τράπεζα, τα Κέντρα Ελέγχου και Πρόληψης Νοσημάτων και το Imperial College του Λονδίνου, μεταξύ άλλων.\n\nΟι επσιτήμονες που συμμετείχαν στην έρευνα σημείωσαν ότι «ενώ επενδύονται δισεκατομμύρια δολάρια για την πρόληψη των θανάτων που σχετίζονται με τον COVID-19, γίνονται ελάχιστα για τη φροντίδα των παιδιών που μένουν πίσω». Οι συνέπειες για τα παιδιά μπορεί να είναι «καταστροφικές», όπως η παραμονή σε ίδρυμα, η κακοποίηση, το τραύμα, τα προβλήματα ψυχικής υγείας, η εφηβική εγκυμοσύνη, η ελλιπής εκπαίδευση και οι χρόνιες και μολυσματικές ασθένειες, έγραψαν.\n\nnaftemporiki.gr",
    "Άρης: Διακοπή από «χρυσάφι»": "Η διακοπή του πρωταθλήματος, λόγω Εθνικών, ήρθε στην πιο κατάλληλη στιγμή για την «Ελαφρά Ταξιαρχία», μετά και την πρώτη ήττα στη διοργάνωση από την Καρμιώτισσα. Ήττα που… σόκαρε τους πράσινους, αφού ήταν «απόλυτοι,» ενώ λίγες ημέρες νωρίτερα είχαν πανηγυρίσει σπουδαίο «διπλό» επί του ΑΠΟΕΛ.\n\nΠαράλληλα, οι περίπου δύο εβδομάδες χωρίς αγωνιστικές υποχρεώσεις προσφέρονται ώστε να «ανέβουν» τα τελευταία μετεγγραφικά αποκτήματα της ομάδας της Λεμεσού. Μποάκιε και Μεντιούπ που αποκτήθηκαν την τελευταία ημέρα της μετεγγραφικής περιόδου ακόμα δεν αγωνίστηκαν. Ο Κακόριν από την άλλη, πήρε χρόνο συμμετοχής αλλά φάνηκε ότι χρειάζεται ακόμα χρόνο προκειμένου να είναι απόλυτα έτοιμος. Ο Στεπίνσκι χρειάζεται και αυτός χρόνο, ώστε να επιστρέψει.\n\nΑπ’ εκεί και πέρα, κλήση από τον ομοσπονδιακό τεχνικό της εθνικής Νοτίου Αφρικής για τις φιλικές αναμετρήσεις κόντρα σε Σιέρα Λεόνε (24/9) και Μποτσουάνα (27/9) πήρε ο Μαγιαμπέλα, «εξαργυρώνοντας» τις πολύ καλές εμφανίσεις του με τη φανέλα του Άρη. Στην Εθνική ομάδα της χώρας του (Μπουρκίνα Φάσο) κλήθηκε και ο Στιβ Γιαγκό.",
    "Μαγιαμπέλα... με εισήγηση Γιανέφσκι!": "Με…κυπριακό χρώμα η κλήση του Ομοσπονδιακού προπονητή της Εθνικής Νοτίου Αφρικής.\n\nΤο όνομα του 26χρονου άσου του Άρη Mihlali Mayambela βρίσκεται στην κλήση του Hugo Broos, για τις φιλικές αναμετρήσεις με Σιέρα Λεόνε και Μποτσουάνα.\n\nΓια την κλήση του Mayambela, ο Ομοσπονδιακός προπονητής είπε ότι ο Cedomir Janevski, πρώην πλέον βοηθός του και νυν προπονητής της ΑΕΛ, γνωρίζει πολλούς ανθρώπους στην Κύπρο και μπόρεσαν να πάρουν… scouting report, για τη μέχρι τώρα παρουσία του στην “Ελαφρά Ταξιαρχία”.\n\nΣτέλιος Αναστασίου",
    "Οι Εικόνες και ο Τάσος Δούσης ταξιδεύουν στη Ζιμπάμπουε – Δείτε δύο επεισόδια αυτό το Σαββατοκύριακο!": "Οι Εικόνες με τον Τάσο Δούση συνεχίζουν τα ταξίδια στην Ελλάδα και στον κόσμο στο Open TV! Αυτή τη φορά, ο Τάσος Δούσης και οι ΕΙΚΟΝΕΣ ταξιδεύουν στη Ζιμπάμπουε σε δύο επεισόδια back to back, Σάββατο 17 Σεπτεμβρίου στις 17:45 θα δείτε σε επανάληψη το πρώτο μέρος του ταξιδιού στη Ζιμπάμπουε και Κυριακή 18 Σεπτεμβρίου στις 17:45, το δεύτερο.\n\nΣτο επεισόδιο του Σαββάτου 17/9, ο Τάσος Δούσης και οι ΕΙΚΟΝΕΣ μας ταξιδεύουν στη Ζιμπάμπουε, την παλιά Ροδεσία της ανατολικής Αφρικής! Μας ξεναγούν στους Καταρράκτες Βικτώρια, σε ένα κορυφαίο αξιοθέατο παγκοσμίως, και μας δείχνουν το πιο εντυπωσιακό δέντρο στον κόσμο.\n\nΟ Τάσος Δούσης και η ομάδα των ΕΙΚΟΝΩΝ κάνουν κρουαζιέρα στον ποταμό Ζαμβέζη, όπου έχουν την ευκαιρία να θαυμάσουν από πολύ κοντά ιπποπόταμους, ελέφαντες και κροκόδειλους. Επίσης, δοκιμάζουν την τοπική κουζίνα και διαπιστώνουν πώς διασκεδάζουν οι κάτοικοι της χώρας.\n\nΣτο επεισόδιο της Κυριακής 11/9, o Τάσος Δούσης και οι ΕΙΚΟΝΕΣ, συνεχίζουν το ταξίδι σ’ αυτήν την πανέμορφη χώρα με τους φιλόξενους κατοίκους!\n\nΑρχικά κάνουν ένα ταξίδι αστραπή στην Μποτσουάνα για να θαυμάσουν από κοντά τους εντυπωσιακούς ελέφαντες στο περίφημο πάρκο Τσόμπε, ενώ στη συνέχεια απολαμβάνουν μία μίνι κρουαζιέρα… μαζί με ιπποπόταμους.\n\nΜε την επιστροφή τους στη Ζιμπάμπουε ο Τάσος Δούσης και η ομάδα των ΕΙΚΟΝΩΝ διαπιστώνουν πώς ζουν οι κάτοικοι στην πόλη Βικτώρια και στα πέριξ χωριά, διασκεδάζουν με μπάντες με ζωντανή μουσική στη μέση του δρόμου και θαυμάζουν τα υπέροχα ξυλόγλυπτα στην τοπική αγορά.\n\nΛίγο πριν αποχωρήσουν από τη Ζιμπάμπουε, αυτή την απροσδόκητα όμορφη χώρα, κάνουν rafting στον ποταμό Ζαμβέζη και η αδρεναλίνη πιάνει κόκκινο!\n\nΟ Τάσος Δούσης συνεχίζει τα ταξίδια, με σκοπό να μας παρουσιάζει μέσα από τις ΕΙΚΟΝΕΣ , ελληνικούς και ξένους προορισμούς έτσι όπως δεν τους έχουμε ξαναδεί! Ταξιδέψτε σε όλη την Ελλάδα και τον κόσμο μαζί με τις Εικόνες και μάθετε τα πάντα από τον expert του είδους και την ομάδα του!\n\nΜην ξεχάσετε να εγγραφείτε στο κανάλι του Τάσου Δούση στο YouTube για να ανακαλύψετε περισσότερα tips και προορισμούς!\n\nΔείτε όλες τις εκπομπές “Εικόνες με τον Τάσο Δούση” στο επίσημο κανάλι στο YouTube\n\nΔείτε επίσης",
    "Σικούκου: “Πρόκληση για μένα ο ΟΦΗ”": "Στο Ηράκλειο και ο Σικούκου\n\n«Η Ελληνική Λίγκα και ο ΟΦΗ είναι μια πρόκληση για την καριέρα μου» τονίζει ο 28χρονος νέος διαγώνιος της τοπικής ομάδας βόλεϊ, Iγκόμπε Σικούκου, ο τελευταίος χρονικά ξένος που αποκτήθηκε από το συγκρότημα του Κώστα Δεληκώστα.\n\nΠατώντας τα πόδια του στο Ηράκλειο, ο Σικούκου που κατάγεται από τη Μποτσουάνα, φάνηκε ενημερωμένος για το Ελλη-\n\nνικό πρωτάθλημα, αλλά και για τον ΟΦΗ, στον οποίο θα συναντήσει έναν παίκτη με τον οποίο έπαιξε στο Ισραήλ, τον Καναδό ακραίο Τζάρεντ Τζάρβις.\n\n«Μου είπε τα καλύτερα για την ομάδα και τον προπονητή, ο οποίος δουλεύει σε υψηλό επίπεδο. Είναι η πρώτη μου φορά στην Ευρώπη και είναι μια καλή ευκαιρία για μένα. Παρακολουθώ την Ελληνική Λίγκα και θέλω να δείξω τις δυνατότητες μου», ανέφερε ο διαγώνιος του ΟΦΗ.\n\nΣτο μεταξύ, μετά το ρεπό της Κυριακής, οι παίκτες του Κώστα Δεληκώστα επέστρεψαν στις προπονήσεις, με το πρόγραμμα να περιλαμβάνει το πρωί προπόνηση στο γυμναστήριο και το απόγευμα στο γήπεδο.",
    "ΟΦΗ βόλει: Αυτό είναι το ρόστερ της χρονιάς": "Δείτε το ρόστερ του ΟΦΗ, όπως έχει αυτό διαμορφωθεί μέχρι σήμερα για την αγωνιστική περίοδο 2022-23, με τα νούμερα στις φανέλες των αθλητών της ομάδας",
    "Και με τη… βούλα τα παγκόσμια ρεκόρ Αμουσάν, Ντουπλάντις και Μακλάφλιν": "Επικυρώθηκαν τα παγκόσμια ρεκόρ που πέτυχαν στο Παγκόσμιο Πρωτάθλημα στο Γιουτζίν οι Τόμπι Αμουσάν, Άρμαντ Ντουπλάντις και Σίντνεϊ Μακλάφλιν.\n\nΗ World Athletics και με τη… βούλα ενέκρινε τις παγκόσμιες επιδόσεις των τριών αθλητών. Η Νιγηριανή Αμουσάν είχε τρέξει στα ημιτελικά στα 100μ. εμπόδια στις 24 Ιουλίου σε 12.12. Ο Σουηδός Ντουπλάντις στις 24 Ιουλίου είχε κερδίσει στο επί κοντώ με 6,21μ. Τέλος, η Αμερικανίδα Μακλάφλιν είχε σημειώσει δύο παγκόσμια ρεκόρ στο Γιουτζίν. Στις 25 Ιουνίου στο πρωτάθλημα των ΗΠΑ με 51.41 και το κατέβασε σε 50.68 στις 22 Ιουλίου στον τελικό στα 400μ. εμπόδια.\n\nΕπίσης, επικυρώθηκε το παγκόσμιο ρεκόρ Κ20 του Λετσίλε Τεμπόγκο από τη Μποτσουάνα με 9.94 στα 100μ. στις σειρές στις 15 Ιουλίου στο Γιουτζίν.\n\nΗ 23χρονη Μακλάφλιν είχε εντυπωσιάσει από πέρσι όταν στα τράιαλς των ΗΠΑ έκανε 51.90 και στους Ολυμπιακούς Αγώνες στο Τόκιο έτρεξε σε 51.46.\n\nΑπό την άλλη η 25χρονη Αμουσάν είχε δείξει τα… δόντια της στο Παγκόσμιο Πρωτάθλημα, όταν στις σειρές στα 100μ. εμπόδια έκανε 12.40 που ήταν ρεκόρ Αφρικής. Την επόμενη ημέρα στα ημιτελικά έκανε 12.12 (+0,9), σπάζοντας το προηγούμενο παγκόσμιο ρεκόρ που είχε η Αμερικανίδα Κέντρα Χάρισον με 12.20 από το Λονδίνο το 2016. Μάλιστα, στον τελικό έτρεξε σε 12.06, αλλά ο άνεμος ήταν ευνοϊκός (+2,5).\n\nΤέλος, ο 22χρονος Ντουπλάντις βελτίωσε κατά ένα εκατοστό το παγκόσμιο ρεκόρ στο επί κοντώ, που είχε σημειώσει στο Παγκόσμιο Πρωτάθλημα κλειστού στο Βελιγράδι στις 20 Μαρτίου. Ο τρομερός Σουηδός το 2020 στο Τόρουν πήδηξε 6,17μ., μία εβδομάδα αργότερα έκανε 6,18μ. στη Γλασκώβη και στις 7 Μαρτίου στο Βελιγράδι πέρασε τα 6,19μ., πριν κάνει 6,20μ. και πάλι στη σερβική πρωτεύουσα.\n\nΦωτογραφία: azsportsimages/ Nassos Triantafyllou",
    "Ιστορίες χωρίς φωνή: Σκοτώνουν για μια φωτογραφία": "Του Πέτρου Κατσάκου*\n\nΤο να σκοτώνεις μόνο και μόνο για να φωτογραφηθείς με το θύμα σου είναι κάτι που ξεπερνά κάθε όριο διαστροφής στην ιστορία της σχέσης του ανθρώπου με τα ζώα. Γιατί το να περνάς από το κυνήγι ζώων για τροφή σε ένα εγκληματικό χόμπι που ονομάζεται κυνήγι trophy μόνο υγιή εξέλιξη του ανθρώπινου είδους δεν θυμίζει. Και όμως το κυνήγι τροπαίων, γνωστό παγκοσμίως ως “trophy hunting”, σήμερα ανθεί όσο δεν χωράει ο νους του μέσου ανθρώπου και μια τεράστια εμπορική επιχείρηση που εξαφανίζει συστηματικά από προσώπου γης εκατομμύρια άγρια και μη ζώα αποτελεί σήμερα πηγή ικανοποίησης άγριων και δολοφονικών ενστίκτων. Χιλιάδες άνθρωποι, ιδιαίτερα υψηλής οικονομικής επιφάνειας, πληρώνουν αδρά για την συμμετοχή τους σε κυνηγετικές επιδρομές, κυρίως στην αφρικανική ήπειρο, ανταγωνιζόμενοι μεταξύ τους για το ποιοι θα σκοτώσουν τα περισσότερα άγρια ή σπάνια ζώα.\n\nΣύμφωνα με στοιχεία που έχουν δει το φως της δημοσιότητας περισσότερα από 1,7 εκατομμύρια ζώα, συμπεριλαμβανομένων λιονταριών, ελεφάντων και ρινόκερων που απειλούνται με εξαφάνιση, έχουν σφαγιαστεί την τελευταία δεκαετία, από πλούσιους κυνηγούς που ανταγωνίζονται για το ποιος θα σκοτώσει τα περισσότερα ή τα πιο σπάνια άγρια ζώα. Οι κυνηγοί τροπαίων υπολογίζεται πως σκοτώνουν ένα ζώο κάθε τρία λεπτά αφήνοντας τον πλανήτη φτωχότερο μόνο και μόνο για να ικανοποιήσουν τα δολοφονικά τους ένστικτα που απαθανατίζονται σε μια αναμνηστική φωτογραφία - απόδειξη του έργου τους που αποτελεί και αποτύπωμα του σύγχρονου ανθρώπου πάνω στη γη.\n\nΟ ετήσιος τζίρος αυτής της μορφής κυνηγιού αγγίζει το μισό δισεκατομμύριο ευρώ καθώς απευθύνεται αποκλειστικά σε μια παγκόσμια οικονομική ελίτ, μεταξύ των οποίων και οι 800 κυνηγοί που έχουν καταφέρει να κερδίσουν τα τελευταία χρόνια το βραβείο “African Big 5”, ένα βραβείο που σημαίνει πως ο κυνηγός έχει σκοτώσει τουλάχιστον ένα λιοντάρι, έναν ελέφαντα, μια λεοπάρδαλη, έναν μαύρο ή λευκό ρινόκερο και έναν βούβαλο.\n\nΚυνηγετικό λόμπι που χρηματίζει\n\nΤο κυνήγι τροπαίων, που ξεκίνησε σαν μια επικερδής επιχείρηση της αποικιοκρατίας στην Αφρική εξάγοντας στην Δύση χαυλιόδοντες ελεφάντων, μύτες από ρινόκερους, κεφάλια λιονταριών και δέρματα καμηλοπάρδαλης και αποτυπώθηκε στον ορισμό του «λευκού κυνηγού» μετατράπηκε τις τελευταίες δεκαετίες σε κάτι ακόμα πιο αποκρουστικό, καθώς τα ζώα σκοτώνονται μόνο για να σκοτωθούν και να αποτελέσουν ντεκόρ σε μια νεκρή φωτογραφία.\n\n«Οι μελλοντικές γενιές θα κοιτάξουν πίσω σοκαρισμένοι με το πώς επιτρέψαμε στα πιο απειλούμενα είδη του κόσμου να δολοφονηθούν ομαδικά από τους τοξικομανείς της αδρεναλίνης για να κυνηγήσουν χαμογελώντας selfies και φρικιαστικά αναμνηστικά. Το κυνήγι τροπαίων δεν αφορά μια χούφτα άρρωστα άτομα – πρόκειται για μια τεράστια παγκόσμια βιομηχανία που κατέχει εξαιρετική δύναμη και χειραγωγεί τις κυβερνήσεις», επισημαίνει στο βιβλίο του “TROPHY LEAKS” για την συγκεκριμένη μορφή κυνηγιού, ο δημοσιογράφος Εντουάρντο Γκονζάλβες καταθέτοντας στοιχεία που εμπλέκουν στην βιομηχανία δολοφονίας άγριων ζώων Αφρικανούς πολιτικούς ηγέτες αλλά και εξέχουσες προσωπικότητες των ΗΠΑ που στήριξαν οικονομικά τον Ντόναλντ Τραμπ με παχυλές δωρεές κατά την διάρκεια των προεκλογικών του αγώνων. Παρότι το κυνήγι τροπαίων θεωρείται εν μέρει νόμιμο και ελεγχόμενο είναι γεγονός πως τα τελευταία χρόνια η ευαισθητοποίηση της παγκόσμιας κοινής γνώμης έχει φέρει σε αρκετά δύσκολη θέση τους οπαδούς του. Όπως για παράδειγμα ο πρώην βασιλιάς της Ισπανίας που στιγματίστηκε ανεπανόρθωτα όταν αποκαλύφθηκε ένα πολυδάπανο ταξίδι για κυνήγι ελέφαντα στη Μποτσουάνα που κόστισε 35.000 ευρώ το 2012, την εποχή που η χώρα του είχε βυθιστεί στην οικονομική κρίση και η ανεργία άγγιζε το 23%.\n\nΑποκάλυψη τώρα!\n\nΟι κυνηγοί μέλη του Safari Club International (SCI) συνηθίζουν να απονέμουν ένα ειδικό βραβείο σε όποιον πυροβολήσει περισσότερα από 80 διαφορετικά αφρικανικά είδη. Αυτό από μόνο του αρκεί για να συνειδητοποιήσει κανείς το μέγεθος της καταστροφής που έχουν αφήσει πίσω τους οι κυνηγοί τροπαίων. Λόγω της ακόρεστης δολοφονικής τους μανίας, όμως, αλλά και των διεθνών αντιδράσεων που το χόμπι τους πλέον προκαλεί παγκοσμίως είναι υποχρεωμένοι πλέον να προσαρμόζουν την δράση τους σε νέα δεδομένα δημιουργώντας ένα νέο είδος κυνηγιού που ανθεί κυρίως στις ΗΠΑ και θυμίζει την ταινία Αποκάλυψη τώρα με τους κυνηγούς να πυροβολούν από ελικόπτερα ότι ζώο βλέπουν μπροστά τους όπως ακριβώς και οι Αμερικανοί στρατιώτες του Κόπολα στην περίφημη σκηνή που υπό τους ήχους του Βάγκνερ πυροβολούσαν γυναικόπαιδα στο Βιετνάμ.\n\nΑν και επισήμως το κυνήγι αυτό υποτίθεται πως αφορά μονάχα σε αγριογούρουνα, εκατοντάδες βίντεο στο διαδίκτυο δείχνουν πως οι κυνηγοί σκοτώνουν αδιακρίτως ότι ζώο περάσει από το οπτικό τους πεδίο, ακόμη και σκυλιά. Ο ιστότοπος της Helicopter Pig Hunting, που εδρεύει στο Τέξας, υποστηρίζει πως «δεν υπάρχει τίποτα πιο ερεθιστικό από τα να βουίζουν οι έλικες πάνω από τα κοπάδια των τρομαγμένων γουρουνιών κι εσένα να σου προκαλεί μια γλυκιά φαγούρα η σκανδάλη πάνω στο δάχτυλο». Μόνο που για να νιώσει κάποιος αυτή την αίσθηση, για παράδειγμα στην πολιτεία του Τέξας θα πρέπει να πληρώσει τουλάχιστον 5.000 δολάρια για να πάρει μέρος σε κυνήγι ζώων με ελικόπτερο. Στην τιμή φυσικά περιλαμβάνονται και οι απαραίτητες φωτογραφίες στο έδαφος μπροστά στα νεκρά ζώα, που αποτελούν και ένα τρόπαιο που στην συνέχεια θα αφεθεί εκεί να σαπίσει προς δόξα της ανωτερότητας του ανθρώπινου είδους που σκοτώνει μόνο και μόνο για διασκέδαση.\n\n*Πηγή: Η Αυγή",
    "Sikuku: «Πρόκληση για μένα ο ΟΦΗ και η Ελλάδα»": "\n\nΤο δελτίο Τύπου του ΟΦΗ:\n\n\n\nΣτο Ηράκλειο για τον ΟΦΗ ο Igobe Sikuku: \"Πρόκληση για μένα ο ΟΦΗ και η Ελληνική Λίγκα\"\n\n\n\n\"Η Ελληνική Λίγκα και ο ΟΦΗ είναι μια πρόκληση για την καριέρα μου\" τονίζει ο 28χρονος (21/10/1994) Αφρικανός διαγώνιος (2μ04) του ΟΦΗ, Igobe Sikuku, που βρίσκεται και αυτός στο Ηράκλειο και τέθηκε ήδη στην διάθεση του Κώστα Δεληκώστα.\n\n\n\nΟ Igobe Sikuku, δήλωσε ενημερωμένος για το Ελληνικό πρωτάθλημα, αλλά και για τον ΟΦΗ, στον οποίο θα συναντήσει ένα παίκτη με τον οποίο έπαιξε στο Ισραήλ τον Καναδό ακραίο Jared Jarvis.\n\n\n\n\"Ο Jared μου είπε τα καλύτερα για την ομάδα και τον προπονητή, ο οποίος δουλεύει σε υψηλό επίπεδο\" τονίζει ο Sikuku, που έχει καταγωγή απο την Μποτσουάνα, της Αφρικής.\n\n\n\n\"Είναι η πρώτη μου φορά στην Ευρώπη και είναι μια καλή ευκαιρία για μένα. Παρακολουθώ την Ελληνική Λίγκα και θέλω να δείξω τις δυνατότητες μου\" ανέφερε ο διαγώνιος του ΟΦΗ.\n\n\n\nΣτο μεταξύ, μετά το ρεπό της Κυριακής, οι παίκτες του ΟΦΗ, επέστρεψαν την Δευτέρα (19/9) στις προπονήσεις, με το πρόγραμμα του Κώστα Δεληκώστα να περιλαμβάνει το πρωί προπόνηση στο γυμναστήριο και το απόγευμα στο γήπεδο.",
    "Ζήτησε συγγνώμη από τον Χάμιλτον!": "Ο απόηχος του Grand Prix Βελγίου περιλάμβανε τους Λιούις Χάμιλτον και Φερνάντο Αλόνσο εκτός από τον νικητή Μαξ Φερστάπεν, που εκκίνησε 14ος.\n\nΔείτε επίσης:\n\nΜεταγραφικό: Από τα γήπεδα της Μποτσουάνα στην Κύπρο!\\\n\nΛούφτνερ-Επόμενη ομάδα: Οι κρίσιμες ώρες για έναν παλιό μας γνώριμο!\n\nΗ αιτία ήταν η σύγκρουση των δύο οδηγών και οι δηλώσεις τους, με τον Βρετανό να μην επιθυμεί να μιλήσει στον Ισπανό, έπειτα από την «έκρηξή» του στον ασύρματο. Μπορεί αρκετοί να χαρακτήρισαν προσβλητική τη στάση του 2 φορές παγκόσμιου πρωταθλητή, ωστόσο ο οδηγός της Mercedes-AMG είδε την όλη κατάσταση χιουμοριστικά και «τρόλαρε» τον Αλόνσο.\n\nΗ Formula 1 επισκέπτεται αυτό το τριήμερο το Ζάντβορτ για το Grand Prix Ολλανδίας, με τον Αλόνσο να ερωτάται σχετικά με το αν μετάνιωσε για τα λόγια που είπε για τον Χάμιλτον και ανέφερε: «Έχει γιγαντωθεί το ζήτημα. Πρώτα απ’ όλα ο Λιούις είναι πρωταθλητής, είναι θρύλος της εποχής μας και όταν πεις κάτι για έναν Βρετανό οδηγό, τότε η ανάμειξη των μίντια είναι τεράστια. Αλλά, ναι, θέλω να ζητήσω συγγνώμη. Νιώθω… Δεν σκέφτομαι το τι είπα. Δεν υπήρχε εκείνη τη στιγμή υπαιτιότητα, για να είμαι ειλικρινής βλέποντας και τις επαναλήψεις του συμβάντος. Εκείνη τη στιγμή όπου “βράζει” το αίμα και πάνω στην αδρεναλίνη της στιγμής, το να μάχομαι για τις πρώτες τρεις θέσεις με έκανε να πω αυτά που δεν έπρεπε πω. Αλλά όπως είπα μετά τον αγώνα, ήταν ένα αγωνιστικό συμβάν».\n\nΕπιπλέον ο Ισπανός τόνισε πως θα μιλήσει ο ίδιος με τον Χάμιλτον για να του ζητήσει συγγνώμη προσωπικά: «Όχι, δεν έχουμε μιλήσει ακόμα. Όταν θα κάνουμε τις συνεντεύξεις για την τηλεόραση θα τον προσεγγίσω και θα του πω συγγνώμη αν παρεξήγησε αυτά που είπα. Δεν έχω κανένα πρόβλημα για εκείνον και τρέφω τεράστιο σεβασμό για τον Λιούις».\n\nΠηγή: gazzetta.gr",
    "Νέα μεταγραφή για το βόλεϊ του ΟΦΗ – GRANDSPORT": "Συνεχίζονται οι μεταγραφές για το τμήμα βόλεϊ του ΟΦΗ.\n\nΜε τη φανέλα της ομάδας θα αγωνίζεται τη νέα σεζόν ο Γρηγόρης Μπαρταξιάν και θα αγωνιστεί για πρώτη φορά στη πρώτη κατηγορία.\n\nΟ 20χρονος, αγωνίζεται στη θέση του πασαδόρου, ενώ τη περασμένη σεζόν αγωνίστηκε με την ΑΕ Κομοτηνής.\n\nADVERTISING\n\nΗ ανακοίνωση αναφέρει: «Η ομάδα βόλεϊ του ΟΦΗ, έκλεισε ένα ακόμη, από τα τελευταία κομμάτια, του παζλ, στον σχεδιασμό της, για την ομάδα που χτίζει για τη νέα σεζόν, στην Volley League.\n\nΑπέκτησε τον 20χρονο πασαδόρο Γρηγόρη Μπαρταξιάν (1μ94).\n\nΤο νέο μεταγραφικό απόκτημα του ΟΦΗ, αγωνίστηκε πέρσι στην ομάδα της Κομοτηνής (PreLeague) και θα αγωνιστεί για πρώτη φορά στην μεγάλη κατηγορία.\n\nADVERTISING\n\nΌπως είπε «είμαι ενθουσιασμένος, που θα παίξω στον ΟΦΗ και θα δουλέψω με ένα σπουδαίο προπονητή, όπως είναι ο κ. Δεληκώστας, στο κορυφαίο επίπεδο. Έχω ακούσει τα καλύτερα για την ομάδα και έρχομαι με πολύ όρεξη, να την βοηθήσω και εγώ να πετύχει τους στόχους της».\n\nO Γρηγόρης Μπαρταξιάν, έχει καταγωγή από την Θεσσαλονίκη, με πατέρα απο την Αρμενία και μητέρα απο την Ελλάδα.\n\nΣπουδάζει στην Γυμναστική Ακαδημία Κομοτηνής.\n\nADVERTISING\n\nΟι ομάδες που έχει αγωνιστεί ο Γρηγόρης Μπαρταξιάν:\n\n2020-22 ΑΕ Κομοτηνής (PreLeague)\n\n2019-20 Καβάλα (Τοπικό)\n\nADVERTISING\n\nΤο ρόστερ του ΟΦΗ μέχρι σήμερα:\n\nΠασαδόροι: Amirabbas Moradi (Ιράν, 26, 1μ93), Γρηγόρης Μπαρταξιάν (20, 1μ94).\n\nΛίμπερο: Θοδωρής Τσαδήμας (27, 1μ82).\n\nΚεντρικοί: Βαγγέλης Βαϊόπουλος (22, 2μ03), Αλέξανδρος Χήρας (35, 1μ98).\n\nΔιαγώνιοι: Igobe Sikuku (Μποτσουάνα Αφρική, 28, 2μ04), Δημήτρης Τσαλικιάν (24, 1μ91).\n\nΑκραίοι: Jared Jarvis (Joey) (Καναδάς, 26, 1μ97), Rodrigo Ruiz Abrao (Βραζιλία, 26, 1μ95), Νίκος Γκόνας (20, 1μ94), Στάθης Αραμπόπουλος (24, 1μ88)».",
    "Με τη νίκη του Μίλτου Τεντόγλου στο Diamond League η Ελλάδα ανέβηκε στην 13η θέση- Όλοι οι νικητές στο μήκος": "Ο Μίλτος Τεντόγλου έγραψε ιστορία στη Ζυρίχη κατακτώντας το 1ο του διαμάντι και έγινε ο πρώτος Έλληνας που τα καταφέρνει και τρίτος συνολικά.\n\nΠρώτη γενικά ήταν η Νικόλ Κυριακοπούλου όταν είχε κερδίσει το 2015 στο επί κοντώ. Ακολούθησαν οι 4 νίκες και συνεχόμενες της Κατερίνας Στεφανίδη στο επί κοντώ (2016, 2017, 2018, 2019). Η Ελλάδα με την επιτυχία του Μίλτου Τεντόγλου στο μήκος έφθασε συνολικά τις 6 νίκες στην ιστορία της σειράς Diamond League. Να σημειώσουμε ότι η σειρά Diamond League ξεκίνησε το 2010 και αντικατέστησε το IAAF Golden League.\n\nΟι τρεις Έλληνες πρωταθλητές με την τελευταία νίκη του Τεντόγλου ανέβασαν τη χώρα μας στην 13η θέση στην ιστορία της διοργάνωσης. Ισοβάθμησαν με τις Κολομβία, Ρωσία, Νότια Αφρική, Ολλανδία και Σουηδία. Κυρίαρχες είναι οι ΗΠΑ με 87 νίκες και ακολουθεί η Κένυα με 54 και η Τζαμάικα με 24. Ακολουθούν Αιθιοπία 16, Βρετανία 12, Γερμανία 12, Τσεχία 11, Γαλλία 9, Κροατία 8, Νέα Ζηλανδία 8, Κούβα 8, Μποτσουάνα 7.\n\nΤις περισσότερες νίκες μοιράζονται από 7 ο Αμερικανός Κρίστιαν Τέιλορ στο τριπλούν και ο Γάλλος Ρενό Λαβιλενί στο επί κοντώ. Η αθλήτρια με τις περισσότερες νίκες είναι η Κροάτισσα Σάντρα Πέρκοβιτς με στη δισκοβολία, ενώ και η Κολομβιανή Κατρίν Ιμπαργουέν έχει 6, αλλά σε δύο αγωνίσματα, τριπλούν και μήκος. Ψηλά στη λίστα βρίσκεται και η Κατερίνα Στεφανίδη με 4 νίκες.\n\nDiamond League: Οι νικητές στο μήκος στην ιστορία της σειράς\n\n2010: Ντουάιτ Φίλιπς (ΗΠΑ)\n\n2011: Μίτσελ Γουάτ (Αυστραλία)\n\n2012: Αλεκσάντρ Μένκοφ (Ρωσία)\n\n2013: Αλεκσάντρ Μένκοφ (Ρωσία)\n\n2014: Γκόντφρεϊ Κότσο (Ν. Αφρική)\n\n2015: Γκρεγκ Ράδερφορντ (Βρετανία)\n\n2016: Φαμπρίς Λαπιέρ (Αυστραλία)\n\n2017: Λούβο Μανιόνγκα (Ν. Αφρική)\n\n2018: Λούβο Μανιόνγκα (Ν. Αφρική)\n\n2019: Χουάν Μιγκέλ Ετσεβαρία (Κούβα)\n\n2020: –\n\n2021: Τόμπιας Μόντλερ (Σουηδία)\n\n2022: Μίλτος Τεντόγλου (Ελλάδα)",
    "Πήρε Mohamed Diallo": "Με τον Mohamed Diallo ενισχύεται η Ολυμπιάς Λυμπιών.\n\nΠρόκειται για 26χρονο στράικερ από το Μαλί, που ήταν διεθνής με τους Κ23 στο παρελθόν.\n\nΠέρσι ήταν στην Township Rollers της Μποτσουάνα σκοράροντας 16 γκολ.",
    "Θέατρο Εμπρός: 10ο International Video Poetry Festival": "Είσοδος Δωρεάν με ελεύθερη συνεισφορά\n\nTo International Video Poetry Festival γιορτάζει δέκα χρόνια δημιουργικών συνεργασιών με περισσότερους από 2000 καλλιτέχνες από 85 χώρες συνολικά, ένα πανόραμα σύγχρονης τέχνης που αποτελεί το πιο επιτυχημένο και δημοφιλές φεστιβάλ του είδους στον κόσμο. Ο κινηματογράφος, η ποίηση και η μουσική συναντιούνται με σκοπό να επικοινωνήσουν τους κοινωνικούς, οικολογικούς, αντιαποικιοκρατικούς, φεμινιστικούς και ΛΟΑΤΚΙ αγώνες της εποχής μας- την έμπνευση, τα όνειρα, τις ιδέες και τις ελπίδες όλων μας.\n\nΣτο φετινό τετραήμερο φεστιβάλ 200 καλλιτέχνες από 64 χώρες προβάλλουν ταινίες, ντοκιμαντέρ και video art ενώ τριάντα από αυτούς ταξιδεύουν στην Αθήνα για να παρουσιάσουν την δουλειά τους στο αθηναϊκό κοινό προσφέροντας δωρεάν ταινίες, performances, σεμινάρια, ποιητικές αναγνώσεις και ομιλίες στο International Video Poetry Festival από τις ΗΠΑ, την Ινδία, την Σιγκαπούρη, το Ιράν, την Χιλή, το Βιετνάμ, την Αγγλία, την Αλβανία, το Μεξικό, το Ισραήλ, τη Ναμίμπια, τη Βενεζουέλα, την Ιαπωνία, τη Βραζιλία, το Καναδά, το Περού, την Μποτσουάνα, τη Γαλλία, την Ισπανία, τη Λευκορωσία και την Πολωνία.\n\nΤο σύνολο των εκδηλώσεων του φεστιβάλ είναι δωρεάν με ελεύθερη συνεισφορά. Το Ινστιτούτο Πειραματικών Τεχνών μας καλεί σε αυτό τον μαγικό σημείο συνάντησης.\n\nΑναλυτικά το πρόγραμμα του 10 ο INTERNATIONAL VIDEO POETRY FESTIVAL\n\nhttps://theinstitute.info/?p=5226",
    "Η συζήτηση γύρω από το «Εκεί που τραγουδάνε οι καραβίδες» και τη συγγραφέα του": "Το bestseller «Εκεί που τραγουδάνε οι καραβίδες» μεταφέρεται στο σινεμά και η συζήτηση γύρω από τη συγγραφέα, Delia Owens, και την εμπλοκή της σε έναν φόνο που έγινε πριν από 27 χρόνια «φουντώνει» ξανά.\n\nΚάθε τόσο έρχεται ένα βιβλίο το οποίο καταφέρνει να σπάσει τα στενά όρια των ανθρώπων που διαβάζουν τακτικά μυθοπλασία και να γίνει bestseller. Μάλιστα, δεν αργεί να περάσει και στο επόμενο στάδιο που είναι η αγορά των δικαιωμάτων του βιβλίου και να μεταφερθεί είτε κινηματογραφικά είτε τηλεοπτικά. Αυτή, ακριβώς, την πορεία ακολούθησε και το βιβλίο του 2018 της Delia Owens «Εκεί που τραγουδάνε οι καραβίδες».\n\nΜε μία απλή πλοκή που θυμίζει την κεντρική δικαστική υπόθεση του κλασσικού βιβλίου της Harper Lee «Όταν σκοτώνουν τα κοτσύφια», η ιστορία του «Εκεί που τραγουδάνε οι καραβίδες» κέντρισε το ενδιαφέρον του αναγνωστικού κοινού, πούλησε πάνω από 15 εκατομμύρια αντίτυπα παγκοσμίως και τράβηξε την προσοχή της Reese Witherspoon, που μέσω της εταιρείας παραγωγής της «Hello Sunshine» φέρνει την κινηματογραφική μεταφορά του. Η ιστορία επικεντρώνεται στην Kya Clark, το γνωστό και ως «Marsh Girl», που έχει μείνει μόνη της και πρέπει να τα βγάλει πέρα στην ακτή της Βόρειας Καρολίνας όντας ένα μικρό κορίτσι.\n\nΩστόσο, παρά τα εκατομμύρια αντίτυπα που πούλησε το βιβλίο «Εκεί που τραγουδάνε οι καραβίδες» και τέσσερα χρόνια μετά την κυκλοφορία του, η ταινία προκαλεί ακόμα πολλές συζητήσεις. Ανάμεσα σε αυτές είναι η σύνδεση της ιστορίας με μια πραγματική υπόθεση δολοφονίας, ενώ υποστηρίζουν πως το βιβλίο και η ταινία διαιωνίζουν τα φυλετικά στερεότυπα.\n\nΤι ακριβώς, όμως, είναι αυτό που κάνει τους θαυμαστές των «Καραβίδων» να τραγουδούν μια διαφορετική μελωδία, όπως γράφει και το Indiewire;\n\nΗ πλοκή του βιβλίου και της ταινίας\n\nΤο «Εκεί που τραγουδάνε οι καραβίδες» μας μεταφέρει στην Αμερική του 1952 και, συγκεκριμένα, στη Βόρεια Καρολίνα. Ακολουθούμε την Kya Clark, που αναφέρεται χλευαστικά από την κοινότητά της ως «Marsh Girl», η οποία αφέθηκε να φροντίζει τον εαυτό στις ακτές της Βόρειας Καρολίνας ως νεαρή κοπέλα. Όταν γίνεται έφηβη και μπλέκεται ρομαντικά με δύο άντρες από την πόλη, η Kya βρίσκεται στο επίκεντρο μιας δίκης για φόνο, αφού ένας από τους δύο άντρες βρίσκεται νεκρός.\n\nΣτην ταινία της Sony, που προβάλλεται στην Ελλάδα από 1 Σεπτεμβρίου, πρωταγωνιστεί η Daisy Edgar-Jones ως η (φαινομενικά) άδικα-κατηγορούμενη Kya. Την ταινία σκηνοθετεί η Olivia Newman σε σενάριο της συν-σεναριογράφου του «Beasts of the Southern Wild», Lucy Alibar. Η Taylor Swift υπογράφει το τραγούδι «Carolina» για την ταινία. Πρωταγωνιστούν επίσης οι David Strathairn, Taylor John Smith, Harris Dickinson και Ahna O’Reilly.\n\nΤο «Εκεί που τραγουδάνε οι καραβίδες» κυκλοφόρησε στην Αμερική στις 15 Ιουλίου και έχει καταφέρει να φέρει αρκετά λεφτά στο box office. Μαζί με τις λίγες αγορές, που έχει κάνει πρεμιέρα η ταινία, έχει καταφέρει να συγκεντρώσει πάνω από 100. εκ. δολάρια έναντι ενός budget που αγγίζει τα 24 εκ. δολάρια. Αν κρίνουμε και από την preview προβολή της στη χώρα μας, που έκοψε 2.500 εισιτήρια, η ταινία έχει το κοινό της, ενώ αναδεικνύει και μία μεγαλύτερη «δίψα» του κοινού για μεταφορές επιτυχημένων βιβλίων στο Σινεμά.\n\nΩστόσο, οι κριτικές για την ταινία είναι περισσότερο ανάμεικτες τόσο στην Ελλάδα, όσο και στο εξωτερικό. Η ταινία έχει συγκεντρώσει στο Rotten Tomatoes σκορ 34% βασιζόμενο σε 187 κριτικές. Η ιστοσελίδα αναφέρει για την ταινία:\n\n«Η Daisy Edgar-Jones δίνει όλο της το είναι, όμως, το “Εκεί που τραγουδάνε οι καραβίδες” δεν μπορεί να μετατρέψει το βιβλίο σε ένα τονικά συνεκτικό δράμα»\n\nΑπό την άλλη, το κοινό που έχει βαθμολογήσει την ταινία στο Rotten Tomatoes του έχει δώσει ένα ποσοστό της τάξης του 96%, ενώ και στο IMDb έχει συγκεντρώσει βαθμολογία 7,1/10 με πάνω από 15.000 κριτικές. Από τα παραπάνω διαφαίνεται, πως υπάρχει μία φανερή διαφορά ανάμεσα στην κριτική αποδοχή της ταινίας και την αποδοχή του κοινού.\n\nΗ Delia Owens συνδέεται με τον θάνατο ενός Αφρικανού λαθροκυνηγού το 1995\n\nΗ συγγραφέας Delia Owens βρέθηκε στο επίκεντρο μιας υπόθεσης δολοφονίας, που αφορούσε τον εν διαστάσει πλέον σύζυγό της, Mark Owens. Το ζευγάρι εμφανίστηκε στην εκπομπή του ABC News «Turning Point» στις 30 Μαρτίου του 1996. Το επεισόδιο, με τίτλο «Deadly Game: The Mark and Delia Owens Story», επικεντρώθηκε στο ταξίδι των Owens στη Ζάμπια σε μια αποστολή να σώσει ελέφαντες από λαθροθήρες. Οι Owens είχαν ήδη γράψει το «Cry of the Kalahari», ένα βιβλίο σχετικά με την εμπειρία τους ως οικολόγοι που ασχολούνται με τα λιοντάρια στη Μποτσουάνα. Το κεφάλαιο του βιβλίου με τίτλο «Σημείο καμπής» επικεντρώθηκε στον χρόνο που πέρασαν οι Owens στο Εθνικό Πάρκο, North Luangwa, της Ζάμπια. Ο χρόνος αυτός εξιστορείται με μεγαλύτερη ακρίβεια στο επόμενο βιβλίο τους με τίτλο «The Eye of the Elephant».\n\nΟι παραγωγοί του ABC κινηματογράφησαν τη δολοφονία ενός φερόμενου ως λαθροθήρα που εκτελέστηκε αφού είχε ήδη πυροβοληθεί τουλάχιστον μία φορά. Στο βίντεο αναφέρεται ο άνδρας ως «καταπατητής», αλλά δεν παρέχονται περισσότερες πληροφορίες.\n\nΗ μετάδοση οδήγησε σε έρευνα της αστυνομίας της Ζάμπιας και η εμπλοκή του Mark Owens με ένα σώμα ανιχνευτών αγώνων οδήγησε σε «στρατιωτικοποιημένη» κατάληψη του εθνικού πάρκου των 2.400 τετραγωνικών μιλίων. Ο Mark κατηγορείται, επίσης, ότι ηγήθηκε αεροπορικών επιδρομών εναντίον ύποπτων στρατοπέδων λαθροθηρίας. Ο γιος του από τον πρώτο του γάμο, Christopher Owens, «συχνά έδερνε τους ανιχνευτές σαν μία μορφή πειθαρχίας», σύμφωνα με μια ερευνητική έκθεση του Goldberg. Οι δικηγόροι του Mark αρνήθηκαν οποιονδήποτε ξυλοδαρμό κρατουμένων. Ωστόσο, ένας επαγγελματίας κυνηγός με άδεια από την κυβέρνηση εμφανίστηκε να έχει στην κατοχή του ένα απειλητικό φαξ που λέγεται ότι προέρχεται από τον Mark, το οποίο επιβεβαιώνεται ότι είχε σκοτώσει δύο λαθροθήρες μέσω αεροπορικών επιδρομών και ότι «μόλις είχε ζεσταθεί».\n\nΟ Mark ολοκλήρωνε την επιστολή υποστηρίζοντας τα εξής:\n\n«Οτιδήποτε μπορείτε να κάνετε για να διατηρήσετε ζωντανές τις προσπάθειές μας κατά της λαθροθηρίας στην περιοχή σας, εγγυώμαι ότι θα απολάβετε μεγάλα μερίσματα για την επιχείρησή σας στο σαφάρι και πολύ σύντομα. Σε αυτό το σημείο θα ήθελα να ζητήσω, αν ήταν δυνατό για εσάς να φέρετε πίσω όσο περισσότερα πυρομαχικά μπορείτε: 12 gauge 00B, 30.06, 300, 7.62 short (AK) και μερικά κοχύλια κροτίδων (για έλεγχο παρασίτων);»\n\nΟ Goldberg σε άρθρο, που δημοσιεύτηκε το 2010 στο New Yorker και είχε τον τίτλο «The Hunted», περιέλαβε μία επιπλέον συνέντευξη με τον κάμεραμαν του Chris Everson της εκπομπής του ABC «Turning Point», ο οποίος ισχυρίστηκε ότι ήταν ο Christopher Owens που πυροβόλησε τον ύποπτο λαθροθήρα, με αποτέλεσμα τη δολοφονία που καταγράφηκε στο επεισόδιο. Το πτώμα ρίχτηκε σε κοντινή λιμνοθάλασσα μέσω ελικοπτέρου.\n\nΟι αρχές της Ζάμπια εξακολουθούν να ερευνούν τη δολοφονία που έγινε το 1995, 27 χρόνια μετά, με τον Mark, τον Christopher και την Delia Owens να αναζητούνται επί του παρόντος για ανάκριση. Η διευθύντρια των εισαγγελέων Λίλιαν Σάουα-Σιγιούνι:\n\n«Δεν υπάρχει παραγραφή για τη δολοφονία στη Ζάμπια. Όλοι τους καταζητούνται για ανάκριση σε αυτή την υπόθεση, συμπεριλαμβανομένης της Delia Owens»\n\nΗ Delia Owens έχει αρνηθεί κάθε ανάμειξη\n\nΗ Delia Owens είπε στον Goldberg για το άρθρο του New Yorker ότι δεν «ήξερε τίποτα» για τη δολοφονία ενός ύποπτου λαθροθήρα. Μοιράστηκε, επίσης, ότι ο Christopher Owen «δεν ήταν εκεί» τη στιγμή του θανάτου, αλλά ότι «δεν ξέρουμε καν πού συνέβη αυτό το γεγονός».\n\nΗ Owens πρόσθεσε, αναφερόμενος στην επιστολή με φαξ:\n\n«Γιατί δεν καταλαβαίνεις ότι είμαστε καλοί άνθρωποι; Απλώς προσπαθούσαμε να βοηθήσουμε»\n\nΟι New York Times πήραν συνέντευξη από τη συγγραφέα Delia Owens για την τεράστια επιτυχία που συνάντησε το μυθιστόρημά της «Εκεί που τραγουδάνε οι καραβίδες». Το σχετικό άρθρο ανέφερε:\n\n«Αν και η ιστορία είναι δημιούργημα μυθοπλασίας, η κυρία Owens είπε ότι βασίστηκε στην εμπειρία της που ζούσε στην άγρια φύση, αποκομμένη από την κοινωνία. Όπως λέει “Πρόκειται για την προσπάθεια να τα βγάλεις πέρα σε ένα άγριο μέρος”»\n\nΗ Delia Owens μοιράστηκε, επίσης, το τι είναι αυτό που τη συνδέει με την πρωταγωνίστρια του βιβλίου της, την Kya, όταν ρωτήθηκε για τη διαμάχη γύρω από την υποτιθέμενη συμμετοχή της στη δολοφονία του 1995. Η Owens δήλωσε:\n\n«Είναι οδυνηρό να το φέρνει κανείς στο φως, αλλά αυτό έπρεπε να αντιμετωπίσει και η Kya. Να την αποκαλούν με διάφορα ονόματα. Απλά πρέπει να βάλεις το κεφάλι σου κάτω ή πάνω, ή προς οποιαδήποτε κατεύθυνση, και πρέπει να συνεχίσεις και να είσαι δυνατός. Μου έχουν φορτώσει πολλά πράγματα στο παρελθόν»\n\nΌπως η Kya ασχολείται με τη φύση της Βόρειας Καρολίνας και την άγρια ζωή του βάλτου στο βιβλίο «Εκεί που τραγουδάνε οι καραβίδες», έτσι και η Owens έχει σπουδάσει ζωολογία στο Πανεπιστήμιο της Τζόρτζια πριν αποκτήσει το διδακτορικό της στη συμπεριφορά των ζώων από το Πανεπιστήμιο της Καλιφόρνια.\n\nΟ εκδότης του Atlantic, Goldberg, έκανε επίσης συγκρίσεις με την πραγματική περίπτωση που εμπλέκεται η Delia Owens όταν διάβαζε το βιβλίο. Όπως έγραψε στην κριτική του:\n\n«Έμεινα έκπληκτος που τα θέματά του απηχούσαν τόσο προφανώς πτυχές της ζωής της Delia Owens στη Ζάμπια.\n\nΤο «Εκεί που τραγουδάνε οι καραβίδες» είναι η ιστορία ενός κοριτσιού στη Βόρεια Καρολίνα τη δεκαετία του 1950 που, μέσα από μια σειρά απίθανων γεγονότων, αναγκάζεται να μεγαλώσει σε έναν απομονωμένο βάλτο. Η Kya Clark, η πρωταγωνίστρια, είναι, όπως και η Delia, μια φυσιοδίφης και μοναχική, η οποία, για λόγους που δεν μπορούν να εξηγηθούν εδώ (ωστόσο: spoiler alert), διαπράττει αυτό που περιγράφεται ως μια δίκαια υποκινούμενη δολοφονία του Chase Andrews, μίας δημοφιλούς προσωπικότητας της περιοχής»\n\nΟ Goldberg σημειώνει ότι η γάτα της φυλακής με την οποία η Kya γίνεται φίλη, ενώ περιμένει να δικαστεί πήρε το όνομα ενός άνδρα από τη Ζάμπια, του Sunday Justice, ο οποίος κάποτε εργαζόταν στον καταυλισμό των Owens ως μάγειρας. Και το «Εκεί που τραγουδάνε οι καραβίδες» τελειώνει με την Kya να ξεφεύγει από την κατηγορία της διάπραξης φόνου.\n\nΟι κατηγορίες για την απεικόνιση των μαύρων χαρακτήρων\n\nΟι δύο κεντρικοί μαύροι χαρακτήρες της ιστορίας, ο καταστηματάρχης Jumpin’ και η σύζυγός του Mabel, οι οποίοι παίρνουν τον ρόλο των παρένθετων γονέων της εγκαταλελειμμένης Kya. Ωστόσο, η Owens έχει γράψει τους διαλόγους τους συμπεριλαμβάνοντας πολλά στερεότυπα, με τους κριτικούς βιβλίων να σημειώνουν πως η συγγραφέας χρησιμοποιεί για την απεικόνισή τους αρκετά ξεπερασμένα φυλετικά στερεότυπα. Στην ταινία τον Jumpin’ υποδύεται ο Sterling Macer, Jr. ενώ η Michael Hyatt υποδύεται την Mabel.\n\nΤο περιοδικό Slate κάνει αναφορά στους διαλόγους των δύο μαύρων χαρακτήρων που θυμίζουν αυτούς των μαύρων χαρακτήρων στην κλασσική ταινία «Gone with the Wind», αλλά γράφει πως η Owens είναι 70 ετών. Ωστόσο, σημειώνει την «βαθιά φυλετική και ιστορική άγνοια» της συγγραφέως.\n\nΦαίνεται πως η ιστορία της Delia Owens, η οποία μεγάλωσε στη Τζόρτζια και η επακόλουθη δεκαετία πέρα ​​από τη ζωή της στην Αφρική, επηρεάζουν τη ρατσιστική, αποικιστική απεικόνιση των χαρακτήρων της στο βιβλίο «Εκεί που τραγουδάνε οι καραβίδες». Ο ιστότοπος του Owens Foundation αναφέρεται στην Αφρική ως «η Σκοτεινή Ήπειρος» και το βιβλίο των Delia και Mark Owens «Secrets of the Savanna» καλεί για έλεγχο του ανθρώπινου πληθυσμού σε ολόκληρη την αφρικανική ήπειρο.\n\nΌλα αυτά δείχνουν την απίστευτη ιστορία που κρύβεται πίσω από το βιβλίο και την κινηματογραφική του μεταφορά. Δε θα μας φανεί περίεργο, κάποια στιγμή στο μέλλον, να δούμε μία σειρά που να βασίζεται στη ζωή της συγγραφέα και του συζύγου της.\n\nΜε πληροφορίες από το Indiewire\n\nΔες ακόμα:\n\nΑκολούθησε το neolaia.gr στο Google News για να μαθαίνεις πρώτος τις ειδήσεις!",
    "Οι Χρυσές Σφαίρες ξανά στην τηλεόραση το 2023": "Να σημειώσουμε ότι οι Χρυσές Σφαίρες του 2023 αποτελούν μέρος μιας μονοετούς συμφωνίας «η οποία επιτρέπει στο HFPA και το DCP να εξερευνήσουν νέες ευκαιρίες για εγχώρια και παγκόσμια διανομή σε διάφορες πλατφόρμες στο μέλλον». Αυτό θα μπορούσε να υποδηλώνει ότι οι Χρυσές Σφαίρες επιστρέφουν μόνο για το 2023 για χάρη των παλιών καιρών. Η απόφαση του NBC να φιλοξενήσει την εκδήλωση είναι σίγουρα περίεργη μετά τα προβλήματα του παρελθόντος.\n\nΤο δελτίο τύπου υπογράμμισε επίσης το γεγονός ότι 103 νέα μέλη/ψηφοφόροι προστέθηκαν στις τάξεις του HFPA και η εισαγωγή τους σηματοδοτεί την πρώτη φορά που ψηφοφόροι που εδρεύουν εκτός των ΗΠΑ προστέθηκαν στην ομάδα ψηφοφορίας. Στις αρχές του 2021, το Διοικητικό Συμβούλιο της HFPA δεσμεύτηκε να έχει τουλάχιστον 13% μέλη Μαύρων. Σε συνδυασμό με την τρέχουσα συνδρομή στο HFPA, το σύνολο των ψηφοφόρων για τα Βραβεία Χρυσής Σφαίρας είναι τώρα 52% γυναίκες, 51,5% από διαφορετικές φυλές, με 19,5% Λατινοαμερικάνους, 12% Ασιάτες, 10% Μαύρες και 10% από τη Μέση Ανατολή.\n\nΕίναι γνωστό ότι οι Χρυσές Σφαίρες έχουν κάνει συχνά θεατές και μέλη του κλάδου να αναρωτιούνται όταν επρόκειτο να επιλέξουν έναν πιθανό υποψήφιο. Συχνά, οι περίεργες μέθοδοι τους οδηγούσαν σε άσκοπα άβολες καταστάσεις. Μια τέτοια στιγμή ήταν όταν η επιτροπή επέλεξε να βάλει την ταινία τρόμου Get Out στην κατηγορία Καλύτερης Κωμωδίας ή Μιούζικαλ. Επίσης υπήρξε και άλλο περίεργο επεισόδιο στο οποίο τα μέλη του HFPA δέχθηκαν ένα ταξίδι με πλήρη πληρωμή στο Λας Βέγκας και μια ιδιωτική συναυλία της Cher από τη Sony — και στη συνέχεια το μιούζικαλ Burlesque και η κωμωδία The Tourist με κακές κριτικές κατέληξαν με κάποιο τρόπο να κερδίσουν υποψηφιότητες Καλύτερης Ταινίας στην εκδήλωση.\n\nΌλα αυτά βέβαια ωχριούν σε σύγκριση με μια έκθεση του 2021 που αποκάλυψε ότι η HFPA –η επιτροπή που ψηφίζει σε όλες τις κατηγορίες– είχε έναν εκπληκτικό αριθμό μηδενικών μαύρων μελών. Αυτή η αποκάλυψη ώθησε τους δημοσιογράφους να πιέσουν τους πελάτες τους (ΑΚΑ τα αστέρια που γεμίζουν τις θέσεις της πρώτης σειράς) να μην παραστούν στην εκδήλωση το 2022, γεγονός που με τη σειρά του οδήγησε το NBC να ακυρώσει την εκδήλωση.\n\nΟι υποψηφιότητες για τις Χρυσές Σφαίρες σε όλες τις κατηγορίες ταινιών και τηλεόρασης θα ανακοινωθούν στις 12 Δεκεμβρίου. Ενώ το NBC θα μεταδώσει τις Χρυσές Σφαίρες 2023 στις 10 Ιανουαρίου.\n\nΠηγή",
    "Το μεταναστευτικό τροφοδοτεί την ακροδεξιά στην Ευρώπη": "Στην Σουηδία τα επίσημα αποτελέσματα των εκλογών θα ανακοινωθούν την Τετάρτη, αλλά τα έως χθες αποτελέσματα που αντιπροσώπευαν το 95% των εκλογικών τμημάτων, έδειχναν την συμμαχία του συντηρητικού μπλοκ να εκθρονίζει τον σοσιαλδημοκρατικό συνασπισμό της συμπαθούς στην σουηδική κοινωνία Μαγκνταλένα Άντερσον. Η συμμαχία της Δεξιάς με την ακροδεξιά υπό το κεντροδεξιό κόμμα του Ουλφ Κρίστερσον εξασφαλίζει οριακή πλειοψηφία, καταλαμβάνοντας 175-176 έδρες, με τον κεντροαριστερό συνασπισμό να προβλέπεται ότι θα παραμείνει στις 173-174 έδρες.\n\nΟ σεισμός βέβαια ήταν ότι το κάποτε περιθωριακό ακροδεξιό κόμμα του Τζίμι Άκεσον θεωρείται ήδη ο ουσιαστικός νικητής, καθώς αναμένεται να κινηθεί κοντά στο 21%, καταγράφοντας ιστορικό υψηλό.\n\nΔεν είναι η μόνη στροφή. Θυμίζουμε ότι τον Ιούνιο στη Δανία η κεντροαριστερή συμμαχία με επικεφαλής την Χέλε Τόρνινγκ-Σμιτ και το κόμμα της των Σοσιαλδημοκρατών, εξέπνευσε του κυβερνητικού του βίου, ηττηθέν από τους Φιλελεύθερους (Venstre) του Ράσμουσεν και το λαϊκίστικο δεξιό Δανικό Λαϊκό Κόμμα (DF).\n\nΚαι αυτό παρά την όψιμη αντιμεταναστευτική στροφή της πρώην Πρωθυπουργού που εξέπεμψε το σύνθημα προς τους μετανάστες «Αν έρθετε στη Δανία, φυσικά πρέπει να δουλέψετε. Πρέπει να μάθετε δανικά και πρέπει να συναντάτε και να κάνετε παρέα με Δανούς συναδέλφους σας». Μήνυμα που στην συνέχεια έγινε προεκλογική αφίσα στα λεωφορεία της χώρας: «Αν έρθετε στη Δανία, πρέπει να δουλέψετε»!\n\nΘυμίζουμε επίσης ότι στις γαλλικές εκλογές ο ακροδεξιός Εθνικός Συναγερμός της Μαρίν Λεπέν κατέλαβε κοντά στις 90 έδρες, σχεδόν δεκαπενταπλάσιες απ’ ό,τι στην προηγούμενη Βουλή, ενώ άλλες 60 κέρδισε παραδοσιακή δεξιά των ρεμπουπλικάνων\n\nΣτην Ιταλία όλα τα γκάλοπ που διεξήχθησαν την τελευταία εβδομάδα, ενόψει των γενικών εκλογών της 25ης Σεπτεμβρίου, επιβεβαιώνουν το μεγάλο προβάδισμα της συντηρητικής παράταξης που αποτελείται από την Φόρτσα Ιτάλια, την Λέγκα και τους Αδελφούς της Ιταλίας με την ακροδεξιά Τζόρτζια Μελόνι.\n\nΦυσικά, με το εκλογικό αποτέλεσμα της Σουηδίας άρχισαν οι ιερεμιάδες και οι οιμωγές αυτών που επαναπαυμένοι πίσω από την «προοδευτική» αυταρέσκειά τους αρκούνται να καταγγέλλουν τον σουηδικό λαό για την ακροδεξιά στροφή του, αλλά δεν νοιάζονται να εγκύψουν στο πρόβλημα που ενέσκηψε στην Σουηδική κοινωνία, και λέγεται μεταναστευτικό. Για ποιο λόγο η πλέον φιλελεύθερη κοινωνία της Ευρώπης, με παράδοση στην σοσιαλδημοκρατική ένταξη, στρέφεται ξαφνικά σε σημαντικό τμήμα της προς την ακροδεξιά; Η όπως γλαφυρά έγραψε κάποιο site έγινε «από επίγειος «παράδεισος», άντρο της Ακροδεξιάς» ;\n\nΈλληνες που ζουν στην Σουηδία διαπιστώνουν μέσω των social media ότι οι νεότερες ηλικίες έχουν ριζοσπαστικοποιηθεί, έλκονται από την ακροδεξιά εξαιτίας της αύξουσας εγκληματικότητας των μεταναστών - αύξουσας σε σχέση με εκείνης του γενικού πληθυσμού. Ακόμη και τα ρατσιστικά memes στα social media έχουν αποενοχοποιηθεί. Και κάθε παραβατικότητα του αφροασιατικού πληθυσμού λαμβάνει μεγίστη δημοσιότητα. Και δεν είναι τυχαίο ότι η στροφή υπέρ των ακροδεξιών εντοπίζεται κυρίως στις νότιες περιοχές, εκεί που εγκαταστάθηκε το αφροασιατικό μεταναστευτικό στοιχείο. Γιατί ως φιλελεύθερη χώρα τους έδωσε το δικαίωμα να εγκατασταθούν κατά την ευαρέσκειά τους, και δεν τους διένειμε αναλογικά ανά την επικράτεια.\n\nΗ πρωτοπόρος στην ελευθερία των σεξουαλικών σχέσεων Σουηδία έρχεται πέμπτη σε βιασμούς στον πλανήτη, μετά τη Μποτσουάνα, το Λεσότο, τη Νότια Αφρική και τις βερμούδες. Πρόσφατα υπενθυμίσαμε πόσο μούδιασε όλη η σουηδική κοινωνία από τα ταραχώδη επεισόδια, τις καταστροφές σε καταστήματα, τις φωτιές σε αυτοκίνητα και τον τραυματισμό 100 αστυνομικών, επειδή ένας ακροδεξιός έκαψε (ή απείλησε να κάψει) το κοράνι. Η Αντερσον τότε είχε κάνει λόγο για μη ενσωμάτωση, για δυο παράλληλες κοινωνίες και για βία συμμοριών. Τα επεισόδια είχαν αντανάκλαση και την γειτονική Νορβηγία καθώς πήρε τα πάνω της μια οργάνωση με τίτλο «Σταματήστε την Ισλαμοποίηση της Νορβηγίας», όπου υπήρξαν συγκρούσεις με την αστυνομία.\n\nΥπάρχουν μετανάστες (π.χ. από Ιράν, Ιράκ, Βοσνία), που έχουν ενσωματωθεί στην κοινωνία, εργάζονται και μιλούν τη γλώσσα. Υπάρχουν όμως και τα μεγάλα γκέτο, όπου ζουν άνθρωποι του περιθωρίου, που δεν μιλούν σουηδικά, δεν μπορούν ή δεν θέλουν να ενσωματωθούν, και εκ των οποίων οι περισσότεροι είναι άνεργοι, αρκούμενοι σε επιδόματα.\n\nΈχει ειπωθεί ότι ακριβώς λόγω του φιλελευθερισμού της, και της εξ αυτού ευμενούς αποδοχής του μεταναστευτικού στοιχείου, η Σουηδία ήταν ένα «εργαστήρι» για την επιτυχή ενσωμάτωση των ( μη ευρωπαίων) μεταναστών. Από 3% της σουηδικής κοινωνίας σε 20 χρόνια οι μη ευρωπαίοι μετανάστες έφτασαν περί το 13%. Τα αποτελέσματα του «εργαστηρίου» τα βλέπουμε...",
    "Η ΕΓΚΥΚΛΙΟΣ για τις Εγγραφές των Κυπρίων Πρωτοετών / ΔΙΚΑΙΟΛΟΓΗΤΙΚΑ": "Η ΕΓΚΥΚΛΙΟΣ για τις Εγγραφές των Κυπρίων Πρωτοετών\n\nΕγγραφές Πρωτοετών Φοιτητών: Εγγραφές των εισαγομένων με την ειδική κατηγορία Αλλοδαπών – Αλλογενών αποφοίτων λυκείων εκτός ΕΕ και αποφοίτων λυκείων ή αντίστοιχων σχολείων κρατών – μελών της Ε.Ε στην Τριτοβάθμια Εκπαίδευση. Στην κατηγορία αυτή εμπίπτουν και οι Κύπριοι Πρωτοετείς.\n\nΕνημερώνονται οι Κύπριοι Πρωτοετείς Φοιτητές ότι οι εγγραφές των επιτυχόντων στα Τμήματα και τις Σχολές της Τριτοβάθμιας Εκπαίδευσης με την ειδική κατηγορία Αλλοδαπών – Αλλογενών αποφοίτων λυκείων εκτός ΕΕ και αποφοίτων λυκείων ή αντίστοιχων σχολείων κρατών – μελών της Ε.Ε. θα γίνουν από την Δευτέρα 12 Σεπτεμβρίου έως και τη Δευτέρα 19 Σεπτεμβρίου 2022.\n\n\n\n\n\nΑκολούθησε τα Φοιτητικά Νέα και στο Viber! Πατήστε εδώ για να μπείτε στην ομάδα μας! Ακόμη, μην ξεχνάς να επισκέπτεσαι καθημερινά τα Φοιτητικά Νέα πατώντας www.foititikanea.gr για να μην σου ξεφεύγει κανένα νέο.\n\nΤα «Φοιτητικά Νέα» σας παρουσιάζουν πιο κάτω τη σχετική εγκύκλιο που καθορίζει την αναλυτική διαδικασία που πρέπει να ακολουθήσουν οι Κύπριοι πρωτοετείς φοιτητές για να εγγραφούν στα Τμήματα/Σχολές τους:\n\nΗ Εγκύκλιος\n\nΘέμα: Εγγραφές των εισαγομένων στα Τμήματα/Εισαγωγικές Κατευθύνσεις και στις Σχολές της Τριτοβάθμιας Εκπαίδευσης της ειδικής κατηγορίας των Αλλοδαπών-Αλλογενών (αποφοίτων Λυκείων εκτός Ε.Ε.) και Αποφοίτων Λυκείων ή αντίστοιχων σχολείων κρατών-μελών της Ε.Ε., για το ακαδημαϊκό έτος 2022- 2023»\n\nΑ. Στην κατηγορία ΑΛΛΟΔΑΠΩΝ-ΑΛΛΟΓΕΝΩΝ (ΑΠΟΦΟΙΤΩΝ ΛΥΚΕΙΩΝ ΕΚΤΟΣ Ε.Ε.) υπάγονται:\n\nΑ1. Οι Αλλοδαποί – Αλλογενείς υποψήφιοι απόφοιτοι λυκείου ή αντίστοιχου σχολείου χωρών εκτός Ευρωπαϊκής Ένωσης, που εδρεύει στην αλλοδαπή, ο τίτλος του οποίου τους παρέχει δικαίωμα εισαγωγής στα Πανεπιστήμια της χώρας στην οποία αποφοιτούν ή της χώρας το εκπαιδευτικό πρόγραμμα της οποίας ακολουθεί το σχολείο αποφοίτησης, εφόσον: α) ο ένας τουλάχιστον από τους γονείς των υποψηφίων δεν έχει την ελληνική καταγωγή και β) έχουν παρακολουθήσει με πλήρη φοίτηση τουλάχιστον τις δύο τελευταίες τάξεις του λυκείου ή αντίστοιχου σχολείου σε χώρα της αλλοδαπής.\n\nΑν είσαι Κύπριος Πρωτοετής γίνε μέλος στην ενημερωτική σελίδα \"Κύπριοι φοιτητές στην Ελλάδα\" για να μαθαίνεις όλα τα νέα που σε αφορούν.\n\nΑ2. Οι Αλλοδαποί – Αλλογενείς υποψήφιοι απόφοιτοι ξένου σχολείου χωρών εκτός Ευρωπαϊκής Ένωσης, που εδρεύει και λειτουργεί νομίμως στην ημεδαπή, ο τίτλος του οποίου τους παρέχει δικαίωμα εισαγωγής στα Πανεπιστήμια που εδρεύουν στη χώρα της οποίας το πρόγραμμα σπουδών ακολουθεί το εν λόγω ξένο σχολείο αποφοίτησης, εφόσον: α) οι ίδιοι και κανένας από τους δύο τους γονείς δεν έχουν ελληνική καταγωγή και β) έχουν παρακολουθήσει με πλήρη φοίτηση τουλάχιστον τις δύο τελευταίες τάξεις του λυκείου. Τα ξένα σχολεία της ημεδαπής θα πρέπει να είναι αναγνωρισμένα για τη νομιμότητα λειτουργίας τους από τη Διεύθυνση Δευτεροβάθμιας Εκπαίδευσης της Ελλάδας στην οποία υπάγονται.\n\nΒ. Στην κατηγορία ΑΛΛΟΔΑΠΩΝ-ΑΛΛΟΓΕΝΩΝ ΑΠΟΦΟΙΤΩΝ ΛΥΚΕΙΩΝ Ή ΑΝΤΙΣΤΟΙΧΩΝ ΣΧΟΛΕΙΩΝ ΚΡΑΤΩΝ\n\nΜΕΛΩΝ ΤΗΣ Ε.Ε. υπάγονται:\n\nΒ1. Οι Αλλοδαποί – Αλλογενείς υποψήφιοι, απόφοιτοι λυκείων ή αντίστοιχων σχολείων κρατών – μελών της Ευρωπαϊκής Ένωσης που εδρεύουν στην αλλοδαπή, οι οποίοι προσκομίζουν απολυτήριο λυκείου ή άλλο ισοδύναμο τίτλο δευτεροβάθμιας εκπαίδευσης που τους παρέχει δικαίωμα εισαγωγής στα Πανεπιστήμια της χώρας από την οποία αποφοιτούν ή της χώρας το εκπαιδευτικό πρόγραμμα της οποίας ακολουθεί το σχολείο αποφοίτησης, εφόσον: α) ο ένας τουλάχιστον από τους γονείς των υποψηφίων δεν έχει την ελληνική καταγωγή και β) έχουν παρακολουθήσει με πλήρη φοίτηση τουλάχιστον τις δύο τελευταίες τάξεις του λυκείου ή αντιστοίχου σχολείου σε χώρα της αλλοδαπής. Ειδικότερα στην κατηγορία αυτή υπάγονται και οι υποψήφιοι Κυπριακής καταγωγής από τον ένα τουλάχιστο γονέα, οι οποίοι έχουν συμμετοχή στις παγκύπριες εξετάσεις και κατέχουν βεβαίωση πρόσβασης του τρέχοντος έτους.\n\nΒ2. Οι Αλλοδαποί – Αλλογενείς υποψήφιοι απόφοιτοι ξένου σχολείου κρατών – μελών της Ευρωπαϊκής Ένωσης, που εδρεύει και λειτουργεί νομίμως στην ημεδαπή, ο τίτλος του οποίου τους παρέχει δικαίωμα εισαγωγής στα Πανεπιστήμια που εδρεύουν στη χώρα της οποίας το εκπαιδευτικό πρόγραμμα σπουδών ακολουθεί το εν λόγω ξένο σχολείο αποφοίτησης, εφόσον : α) οι ίδιοι και κανένας από τους δύο τους γονείς δεν έχουν ελληνική καταγωγή και β) έχουν παρακολουθήσει με πλήρη φοίτηση τουλάχιστον τις δύο τελευταίες τάξεις του λυκείου. Τα ξένα σχολεία της ημεδαπής θα πρέπει να είναι αναγνωρισμένα για τη νομιμότητα λειτουργίας τους από τη Διεύθυνση Δευτεροβάθμιας Εκπαίδευσης της Ελλάδας στην οποία υπάγονται.\n\nΣύμφωνα με τη με αριθμ. πρωτ. Φ.153/104945/Α5/30-08-2022 (ΑΔΑ: Ψ31946ΜΤΛΗ-ΒΜΔ) Υπουργική Απόφαση\n\n«Κύρωση πινάκων εισαγομένων στα Τμήματα/Εισαγωγικές Κατευθύνσεις και στις Σχολές της Τριτοβάθμιας Εκπαίδευσης της ειδικής κατηγορίας των Αλλοδαπών-Αλλογενών (αποφοίτων Λυκείων εκτός Ε.Ε.) και Αποφοίτων Λυκείων ή αντίστοιχων σχολείων κρατών-μελών της Ε.Ε., για το ακαδημαϊκό έτος 2022-2023», ορίζεται προθεσμία εγγραφής των εν λόγω υποψηφίων για το ακαδημαϊκό έτος 2022-2023, το χρονικό διάστημα από τη Δευτέρα 12 Σεπτεμβρίου έως και τη Δευτέρα 19 Σεπτεμβρίου 2022. Οι επιτυχόντες της ειδικής κατηγορίας Αλλοδαπών-Αλλογενών και Αποφοίτων Λυκείων ή αντίστοιχων σχολείων κρατών-μελών της Ε.Ε. οφείλουν να καταθέσουν αυτοπροσώπως ή με άλλο εξουσιοδοτημένο πρόσωπο ή, εναλλακτικά, με ταχυδρομική αποστολή της αίτησης και των δικαιολογητικών των επιτυχόντων με συστημένη επιστολή και απόδειξη παραλαβής, λόγω των ειδικών συνθηκών που έχουν προκύψει από την πανδημία του COVID-19, για έλεγχο στις Γραμματείες των Σχολών και Τμημάτων επιτυχίας, αίτηση συνοδευμένη από τα δικαιολογητικά τους προκειμένου να εγκριθεί και να ολοκληρωθεί η εγγραφή τους.\n\nΕπισημαίνεται ότι για τους εν λόγω υποψηφίους δεν εφαρμόζεται η διαδικασία ηλεκτρονικής εγγραφής.\n\nΣημείωση 1: Ειδικά οι εισαγόμενοι άρρενες Κύπριοι που πρόκειται να εκπληρώσουν τη στρατιωτική τους θητεία μετά την ανωτέρω προθεσμία αλλά έως τις 15 Νοεμβρίου 2022, εγγράφονται στο τρέχον ακαδημαϊκό έτος. Σε αντίθετη περίπτωση εγγράφονται εντός της προθεσμίας εγγραφής του επόμενου ακαδημαϊκού έτους από αυτό της απόκτησης του απολυτηρίου από τις τάξεις του στρατού και εντός της προθεσμίας εγγραφής της οικείας ειδικής κατηγορίας.\n\nΣύμφωνα με τα άρθρα 3 και 8 της με αριθ. πρωτ. Φ.151/20049/Β6/2007 (Β’ 272) Υ.Α όπως έχει τροποποιηθεί και ισχύει (σχετ.: οι με αριθ. πρωτ. Φ.151/47149/A5/2016 (Β’ 820), Φ.151/82115/Α5/2017 (Β’ 1873) και Φ.151/118482/Α5/2018 (Β’ 3522) Υ.Α.), τα δικαιολογητικά για την εγγραφή στην Τριτοβάθμια Εκπαίδευση για όσους εισήχθησαν με την ειδική κατηγορία των αλλοδαπών-αλλογενών αποφοίτων Λυκείων εκτός Ε.Ε. και αλλοδαπών-αλλογενών αποφοίτων λυκείων ή αντίστοιχων σχολείων κρατών-μελών της Ε.Ε., είναι τα εξής:\n\nα) Τίτλος απόλυσης δευτεροβάθμιας εκπαίδευσης, συνοδευόμενος από φωτοαντίγραφο επίσημης μετάφρασής του στην ελληνική γλώσσα, αν πρόκειται για απολυτήριο ξένου σχολείου που λειτουργεί στο εξωτερικό. Ο απολυτήριος τίτλος θα πρέπει να φέρει είτε επισημείωση της Σφραγίδας της Χάγης (Apostille) για τις χώρες που έχουν προσχωρήσει στην εν λόγω Σύμβαση όπως αναφέρεται στο παράρτημα Επικυρώσεις, είτε Προξενική Θεώρηση για τις λοιπές χώρες.\n\nβ) Βεβαίωση αντιστοιχίας ξένων τίτλων Γενικής Δευτεροβάθμιας Εκπαίδευσης ξένων σχολείων που λειτουργούν στο εξωτερικό ή στο εσωτερικό από τη Διεύθυνση Παιδείας Ομογενών, Διαπολιτισμικής Εκπαίδευσης, Ευρωπαϊκών και Μειονοτικών Σχολείων του Υπουργείου Παιδείας και Θρησκευμάτων ή από τις Διευθύνσεις Δευτεροβάθμιας Εκπαίδευσης της ημεδαπής ή από τους Συντονιστές Εκπαίδευσης των Ελληνικών διπλωματικών και προξενικών αρχών του εξωτερικού.\n\nγ) Βεβαίωση αναγωγής βαθμολογίας σε περίπτωση που ο βαθμός δεν είναι στην εικοσάβαθμη κλίμακα, η οποία να έχει εκδοθεί από τη Διεύθυνση Παιδείας Ομογενών, Διαπολιτισμικής Εκπαίδευσης, Ευρωπαϊκών και Μειονοτικών Σχολείων του Υπουργείου Παιδείας και Θρησκευμάτων ή από τις Διευθύνσεις Δευτεροβάθμιας Εκπαίδευσης της ημεδαπής ή από τους Συντονιστές Εκπαίδευσης των Ελληνικών διπλωματικών και προξενικών αρχών του εξωτερικού. Η μέση γενική βαθμολογία πρέπει να εκφράζεται σε εικοσάβαθμη (0-20) κλίμακα, με άριστα το 20 και ελάχιστο το 0.\n\nΣημείωση 2: Στις περιπτώσεις ξένων τίτλων από ξένα σχολεία της ημεδαπής απαιτείται επιπλέον και βεβαίωση ισοτιμίας από τις Διευθύνσεις Δευτεροβάθμιας Εκπαίδευσης της ημεδαπής. Τα δικαιολογητικά που προέρχονται από ξένα σχολεία που λειτουργούν στην Ελλάδα πρέπει να είναι επικυρωμένα για τη γνησιότητά τους και τη νομιμότητα λειτουργίας των σχολείων αυτών από τη Δ/νση Δευτεροβάθμιας Εκπαίδευσης της Ελλάδας στην οποία υπάγεται το ξένο σχολείο.\n\nΣημείωση 3: Για τους Τίτλους Δευτεροβάθμιας Τεχνικής Επαγγελματικής Κατάρτισης της αλλοδαπής απαιτείται η ισοτιμία αυτών και η έκδοση βεβαίωσης ισοτιμίας από τον Ε.Ο.Π.Π.Ε.Π. και στη συνέχεια αναγωγή της βαθμολογίας αυτών από τη Διεύθυνση Παιδείας Ομογενών, Διαπολιτισμικής Εκπαίδευσης, Ευρωπαϊκών και Μειονοτικών Σχολείων του Υπουργείου Παιδείας και Θρησκευμάτων ή από τις Διευθύνσεις Δευτεροβάθμιας Εκπαίδευσης της ημεδαπής ή από τους Συντονιστές Εκπαίδευσης των Ελληνικών διπλωματικών και προξενικών αρχών του εξωτερικού.\n\nΣημείωση 4: Για τους κατόχους απολυτηρίου Λυκείου της Κυπριακής Δημοκρατίας απαιτείται μόνο Βεβαίωση Πρόσβασης του έτους εισαγωγής με τον γενικό βαθμό.\n\nδ) Βεβαίωση της αρμόδιας εκπαιδευτικής ή διπλωματικής αρχής της οικείας χώρας, από την οποία να προκύπτει ότι ο τίτλος δευτεροβάθμιας εκπαίδευσης που κατέχει ο υποψήφιος του παρέχει τη δυνατότητα εισαγωγής στα Πανεπιστήμια της χώρας αυτής. Η εν λόγω βεβαίωση δεν απαιτείται για τους κατόχους απολυτηρίου Λυκείου της Κυπριακής Δημοκρατίας και για τους απόφοιτους ελληνικού σχολείου που εδρεύει στην αλλοδαπή.\n\nε) Βεβαίωση της αρμόδιας εκπαιδευτικής ή διπλωματικής αρχής της οικείας χώρας, από την οποία να προκύπτει η χώρα, το πρόγραμμα σπουδών της οποίας ακολουθεί το σχολείο αποφοίτησης του υποψηφίου. Η εν λόγω βεβαίωση δεν απαιτείται για τους κατόχους απολυτηρίου Λυκείου της Κυπριακής Δημοκρατίας και για τους απόφοιτους ελληνικού σχολείου που εδρεύει στην αλλοδαπή.\n\nστ) Βεβαίωση της αρμόδιας εκπαιδευτικής ή διπλωματικής αρχής της οικείας χώρας από την οποία να προκύπτει ότι ο υποψήφιος έχει φοιτήσει με πλήρη φοίτηση τις δύο τελευταίες τάξεις του Λυκείου ή του αντίστοιχου σχολείου στη χώρα αποφοίτησής του, δηλαδή ο μαθητής να έχει παρακολουθήσει τα οικεία μαθήματα από την έναρξη του διδακτικού έτους και καθ’ όλη τη διάρκειά του.\n\nζ) Βεβαίωση της αρμόδιας αρχής της οικείας χώρας που να δείχνει την καταγωγή του υποψηφίου και των γονέων του:\n\nΓια τις περιπτώσεις Α.1 και Β.1 (απόφοιτοι σχολείων στην αλλοδαπή) να προκύπτει ότι τουλάχιστον ο ένας εκ των γονέων δεν έχει ελληνική καταγωγή\n\nΓια τις περιπτώσεις Α.2. και Β.2 (απόφοιτοι σχολείων στην ημεδαπή) να προκύπτει σαφώς ότι κανένας από τους δύο γονείς του δεν έχει ελληνική καταγωγή.\n\nΣτην περίπτωση που η εν λόγω βεβαίωση δεν δύναται να προσκομισθεί από τον υποψήφιο διότι δεν εκδίδεται πλέον από την αρμόδια αρχή της οικίας χώρας, μπορεί εναλλακτικά να προσκομισθούν τα εξής έγγραφα: α) πιστοποιητικό οικογενειακής κατάστασης του υποψηφίου στο οποίο θα αναφέρονται και στοιχεία γέννησης των γονέων, ή β) πιστοποιητικά γέννησης του υποψηφίου και των γονέων του, ή γ) αντίγραφα των διαβατηρίων του υποψηφίου και των γονέων του, ή δ) συνδυασμός των εγγράφων των ανωτέρω περιπτώσεων β και γ.\n\nΟι ανωτέρω βεβαιώσεις θα πρέπει να φέρουν την επισημείωση της Σφραγίδας της Χάγης (Apostille) για τις χώρες που έχουν προσχωρήσει στην εν λόγω Σύμβαση όπως αναφέρεται στην ΕΠΙΚΥΡΩΣΗ ΔΙΚΑΙΟΛΟΓΗΤΙΚΩΝ, είτε Προξενική Θεώρηση για τις λοιπές χώρες, σε περίπτωση που έχει εκδοθεί σε χώρα της αλλοδαπής.\n\nΣε περίπτωση που έχει εκδοθεί από διπλωματική αρχή της αλλοδαπής χώρας που εδρεύει στην ημεδαπή θα πρέπει να φέρει επικύρωση από το Υπουργείο Εξωτερικών της Ελλάδος, εκτός αν η διπλωματική αρχή της χώρας ανήκει στις χώρες που περιλαμβάνονται στον Ν.844/1978 δηλαδή Αυστρία, Βέλγιο, Γαλλία, Γερμανία, Ελβετία, Εσθονία, Ηνωμένο Βασίλειο, Ιρλανδία, Ισπανία, Ιταλία, Κύπρος, Λιχτεστάιν, Λουξεμβούργο, Μολδαβία, Νορβηγία, Ολλανδία, Πολωνία, Πορτογαλία, Ρουμανία, Σουηδία, Τουρκία και Τσεχία.\n\nη) Τρεις μικρού μεγέθους φωτογραφίες του υποψηφίου.\n\nθ) Ευκρινές φωτοαντίγραφο του διαβατηρίου ή άλλου επίσημου εγγράφου με φωτογραφία που να πιστοποιεί την ταυτότητα του υποψηφίου ή της άδειας παραμονής αν ο υποψήφιος διαμένει στην Ελλάδα.\n\nι) Υπεύθυνη δήλωση ότι ο υποψήφιος:\n\nδεν είναι απόφοιτος ελληνικού σχολείου που λειτουργεί στην Ελλάδα, δεν είναι κάτοχος πτυχίου σχολής ή τμήματος της Τριτοβάθμιας Εκπαίδευσης της Ελλάδας και δεν έχει εισαχθεί σε σχολή ή τμήμα της Ανώτατης Εκπ/σης της Ελλάδας το έτος 2019 ή προγενέστερα. Οι υποψήφιοι κάτοχοι απολυτηρίου Λυκείου της Κυπριακής Δημοκρατίας δηλώνουν υπεύθυνα ότι κατέχουν βεβαίωση πρόσβασης του τρέχοντος έτους (έτους εισαγωγής). δεν έχει αποκτήσει δια αλληλογραφίας τίτλο Δευτεροβάθμιας Εκπαίδευσης του εξωτερικού. έχει τα δικαιολογητικά που απαιτούνται για την ένταξή του στην ειδική κατηγορία όπου υπάγεται και θα τα προσκομίσει για την εγγραφή του στη Γραμματεία της Σχολής ή Τμήματος της εισαγωγής του. Δεν έχει κάνει μηχανογραφικό με την κατηγορία Ελλήνων του Εξωτερικού για εισαγωγή στην Τριτοβάθμια Εκπαίδευση για το ακαδημαϊκό έτος 2022-2023.\n\nΣημειώνεται ότι οι υποψήφιοι έχουν υποβάλει την ανωτέρω υπεύθυνη δήλωση μαζί με το ηλεκτρονικό Μηχανογραφικό Δελτίο στην αρμόδια Επιτροπή Συγκέντρωσης και Ελέγχου Αιτήσεων Συμμετοχής και Μηχανογραφικών Δελτίων αλλοδαπών-αλλογενών αποφοίτων Λυκείων εκτός Ε.Ε. και αποφοίτων λυκείων ή αντίστοιχων σχολείων κρατών-μελών της Ε.Ε., την οποία καταθέτουν και στη Γραμματεία ή συμπληρώνουν εκ νέου.\n\nΠροϋπόθεση για την εγγραφή των επιτυχόντων, εκτός των ανωτέρω, είναι η γνώση της ελληνικής γλώσσας. Αυτό αποδεικνύεται με Βεβαίωση επιπέδου Β2 του Διδασκαλείου Νέας Ελληνικής Γλώσσας του Πανεπιστημίου\n\nΑθήνας ή με Πιστοποιητικό επάρκειας επιπέδου Β2 του Σχολείου Ελληνικής Γλώσσας του Πανεπιστημίου Θεσσαλονίκης ή Πιστοποιητικό επιπέδου Β2 του Κέντρου Ελληνικής Γλώσσας, που συνυποβάλλεται με τα δικαιολογητικά της εγγραφής στη γραμματεία του τμήματος εισαγωγής.\n\nΗ βεβαίωση αυτή δεν απαιτείται : 1) αν ο ένας εκ των γονέων του εισαγόμενου έχει ελληνική καταγωγή. Σε περίπτωση που οι εισαγόμενοι της περίπτωσης αυτής, κρίνουν ότι δεν γνωρίζουν επαρκώς την ελληνική γλώσσα για παρακολούθηση στο τμήμα εισαγωγής τους, μπορούν κατά τον πρώτο χρόνο εισαγωγής τους να παρακολουθήσουν μαθήματα ελληνικής γλώσσας και εφόσον αποκτήσουν τη σχετική βεβαίωση, εγγράφονται το αμέσως επόμενο ακαδημαϊκό έτος, 2) αν ο εισαγόμενος έχει τίτλο απόλυσης από ελληνικό ή κυπριακό σχολείο δευτεροβάθμιας εκπαίδευσης, 3) αν ο εισαγόμενος έχει τίτλο απόλυσης από ξένο σχολείο από τον οποίο να προκύπτει ότι έχει διδαχθεί και εξεταστεί επιτυχώς και στο μάθημα της ελληνικής γλώσσας.\n\nΟι επιτυχόντες που δεν έχουν την ανωτέρω βεβαίωση κατά το έτος εισαγωγής ολοκληρώνουν την εγγραφή τους μετά την προσκόμιση αυτής μέσα στην προθεσμία εγγραφών των νεοεισαγόμενων φοιτητών με την οικεία ειδική κατηγορία του επόμενου έτους. Σε αντίθετη περίπτωση ο εισαγόμενος χάνει το δικαίωμα εγγραφής του. Ο έλεγχος όμως των δικαιολογητικών που απαιτούνται για την ένταξη των υποψηφίων στην ανωτέρω ειδική κατηγορία μπορεί να πραγματοποιηθεί και φέτος.\n\nΕιδικά οι επιτυχόντες τα ακαδημαϊκά έτη 2020-2021 και 2021-2022, μπορούν να εγγραφούν μέσα στην προθεσμία εγγραφής των νεοεισαγομένων φοιτητών με την οικεία ειδική κατηγορία του επόμενου ή μεθεπόμενου έτους, εφόσον προηγουμένως έχουν αποκτήσει τη βεβαίωση αυτή.\n\nΓια την ολοκλήρωση της εγγραφής τους οι εισαχθέντες προσέρχονται στη Γραμματεία της Σχολής ή Τμήματος εισαγωγής με τα απαραίτητα δικαιολογητικά, στην καθορισμένη προθεσμία δηλαδή από τη Δευτέρα 12 Σεπτεμβρίου έως και τη Δευτέρα 19 Σεπτεμβρίου 2022.\n\nΣημείωση 5: Οι εισαγόμενοι της ειδικής κατηγορίας Β1, με κυπριακή καταγωγή που υποχρεούνται να υπηρετήσουν τη θητεία τους στην Κύπρο, μπορούν να εγγράφονται στη σχολή που έχουν επιλεγεί και μετά από την απόλυσή τους από τις τάξεις του στρατού, ύστερα από σχετική βεβαίωση της Κυπριακής Δημοκρατίας (Πιστοποιητικά Στρατολογικής Κατάστασης Τύπου «Α» ή Πιστοποιητικά Εκπλήρωσης Θητείας). Οι εισαγόμενοι εγγράφονται στο ίδιο ακαδημαϊκό έτος αν αποκτήσουν οριστικό ή προσωρινό απολυτήριο από τις τάξεις του στρατού μέχρι 15 Νοεμβρίου του ίδιου έτους. Σε αντίθετη περίπτωση εγγράφονται εντός της προθεσμίας εγγραφής του επόμενου ακαδημαϊκού έτους από αυτό της απόκτησης του απολυτηρίου από τις τάξεις του στρατού και εντός της προθεσμίας εγγραφής της οικείας ειδικής κατηγορίας.\n\nΓια λόγους εξαιρετικής ανάγκης, όπως παρατεταμένη θεομηνία, σοβαρή ασθένεια, στράτευση ή απουσία στο εξωτερικό, είναι δυνατή η εγγραφή σπουδαστή που καθυστέρησε να εγγραφεί μέσα στις καθορισμένες προθεσμίες, με αιτιολογημένη απόφαση του διοικητικού συμβουλίου του τμήματος Πανεπιστημίου, ύστερα από αίτηση του ενδιαφερόμενου σπουδαστή, η οποία υποβάλλεται σε αποκλειστική προθεσμία τριάντα (30) ημερών από τη λήξη της προθεσμίας εγγραφής και στην οποία εκτίθενται και οι λόγοι της καθυστέρησης. Σπουδαστής που δεν εγγράφηκε ούτε με τη διαδικασία αυτής της παραγράφου χάνει το δικαίωμα εγγραφής για το συγκεκριμένο ακαδημαϊκό έτος καθώς και για τα επόμενα έτη.\n\nΜε απόφαση της Γενικής Συνέλευσης της Σχολής ή του Τμήματος, μετά τον έλεγχο των δικαιολογητικών, εγκρίνεται η εγγραφή των επιτυχόντων-εισαγομένων, μέσα σε προθεσμία είκοσι (20) ημερών από τη λήξη της ημερομηνίας εγγραφής. Η απόφαση εγγραφής ανακοινώνεται από τη Γραμματεία της Σχολής ή του Τμήματος αρμοδίως και αντίγραφο αυτής κοινοποιείται στο Υπουργείο Παιδείας και Θρησκευμάτων. Η απόφαση της Γενικής Συνέλευσης υπόκειται στη διαλυτική αίρεση έγκρισης νομιμότητας της τελευταίας από το Πρυτανικό\n\nΣυμβούλιο του Πανεπιστημίου. Εάν το Πρυτανικό Συμβούλιο του Πανεπιστημίου κρίνει ότι η εγγραφή δεν πρέπει να πραγματοποιηθεί, λόγω υποβολής ψευδών ή μη νόμιμων δικαιολογητικών και ότι δεν συντρέχουν οι νόμιμες προϋποθέσεις υπαγωγής στην ειδική κατηγορία, τότε δεσμεύεται η Γενική Συνέλευση του Τμήματος να την ανακαλέσει με οριστική απόφαση διαγραφής από τους καταλόγους της Σχολής ή του Τμήματος εισαγωγής. Η απόφαση αυτή κοινοποιείται στους ενδιαφερομένους και στο Υπουργείο Παιδείας και Θρησκευμάτων για την ανάκληση της απόφασης του Υπουργού Παιδείας και Θρησκευμάτων κύρωσης των πινάκων εισαγωγής υποψηφίων στην Τριτοβάθμια Εκπαίδευση, κατά το μέρος που αφορά τη διαγραφή αυτών και τον αποκλεισμό τους κατά τα επόμενα δύο ακαδημαϊκά έτη από κάθε διαδικασία εισαγωγής σε όλα τα Πανεπιστήμια ή Σχολές.\n\nΕΠΙΣΗΜΑΝΣΕΙΣ\n\nΟι απόφοιτοι ελληνικού σχολείου που λειτουργεί στην Ελλάδα δεν έχουν δικαίωμα εισαγωγής στην Τριτοβάθμια Εκπαίδευση με τις διατάξεις αυτές\n\nΔεν γίνονται δεκτοί οι τίτλοι Δευτεροβάθμιας Εκπαίδευσης του εξωτερικού που έχουν αποκτηθεί δι’ αλληλογραφίας.\n\nΓια τα σχολικά έτη 2019-2020 και 2020-2021 γίνονται δεκτά απολυτήρια, για την απόκτηση των οποίων μέρος του προγράμματος πλήρους φοίτησης διεξήχθη με διαδικασίες τηλεκπαίδευσης λόγω της πανδημίας covid-19.\n\nΕΠΙΚΥΡΩΣΗ ΔΙΚΑΙΟΛΟΓΗΤΙΚΩΝ\n\nΌλα τα δικαιολογητικά που εκδίδονται από ξένη υπηρεσία (σχολείο, άλλη εκπαιδευτική αρχή κ.λπ.) πρέπει να είναι επικυρωμένα για τη γνησιότητα της υπογραφής αυτού που τα υπογράφει από ελληνική διπλωματική αρχή στο εξωτερικό ή από διπλωματική αρχή της ξένης χώρας στην Ελλάδα (Προξενική Θεώρηση) με επικύρωση του Υπουργείου Εξωτερικών της Ελλάδας στο πρωτότυπο.\n\nΔικαιολογητικά, πιστοποιητικά σπουδών κ.λπ., που έχουν εκδοθεί από τις χώρες: Αγία Λουκία, Αγ. Βικέντιος & Γρεναδίνες, Άγιος Μαρίνος, Αγ. Μαυρίκιος, Άγιος Χριστόφορος (Σεντ Κιτς)& Νέβις, Αζερμπαϊτζάν, Αλβανία, Ανδόρρα, Αντίγκουα & Μπαρμπούντα, Αργεντινή, Αρμενία, Αυστραλία, Αυστρία, Βανουάτου, Βέλγιο, Βενεζουέλα, Βόρεια Μακεδονία, Βοσνία και Ερζεγοβίνη, Βουλγαρία, Βραζιλία, Γαλλία, Γερμανία, Γεωργία, Γουατεμάλα, Γρενάδα, Δανία (δεν συμπεριλαμβάνονται η Γροιλανδία και οι Νήσοι Φερόες), Δομινίκα, Δομινικανή Δημοκρατία, Εκουαδόρ (Ισημερινός), Ελ Σαλβαδόρ, Ελβετία, Εσθονία, Η.Π.Α., Ηνωμ. Βασίλειο της Μ. Βρετανίας και Β. Ιρλανδίας (Αγ. Ελένη, Ανγκουίλα, Βερμούδες, Βρετανικές Παρθένοι Νήσοι, Γιβραλτάρ, Γκέρνσεϊ, Μοντσερράτ, Νήσος του Μαν, Νήσοι Κέιμαν, Νήσοι Νότιος Γεωργία και Νότιοι Σάντουιτς, Νήσοι Τερκς και Κέικος, Νήσοι Φώκλαντ, Τζέρσεϊ), Ιαμαϊκή (Τζαμάικα), Ιαπωνία, Ινδία, Ιρλανδία, Ισλανδία, Ισπανία, Ισραήλ, Ιταλία, Καζακστάν, Κίνα (μόνο η διοικητική περιφέρεια του Χονγκ Κονγκ και του Μακάο), Κολομβία, Κόστα Ρίκα, Κορέα (Νότιος), Κροατία, Κύπρος, Λεσότο, Λετονία, Λευκορωσία, Λιβερία, Λιθουανία, Λιχτενστάιν, Λου- ξεμβούργο, Μαλάουι, Μάλτα, Μαρόκο, Μαυροβούνιο, Μεξικό, Μολδαβία, Μονακό, Μπαρμπάντος, Μπαχά- μες, Μπαχρέιν, Μπελίζ, Μποτσουάνα, Μπουρουντί, Μπρουνέι-Νταρουσαλάμ, Ναμίμπια, Νέα Ζηλανδία, Νήσοι Κουκ, Νήσοι Μάρσαλ, Νικαράγουα, Νιούε, Νορβηγία, Νότιος Αφρική, Ολλανδία (Κάτω Χώρες)(Άγιος Ευστάθιος, Άγιος Μαρτίνος, Αρούμπα, Κουρασάο, Μποναίρ, Σάμπα), Ομάν, Ονδούρα, Ουγγαρία, Ουκρανία, Ουρουγουάη, Παναμάς, Παραγουάη, Πολωνία, Πορτογαλία, Πράσινο Ακρωτήριο, Ρουμανία, Ρωσία, Σαμόα, Σάο Τόμε & Πρίνσιπε, Σερβία, Σεϋχέλλες, Σλοβακία, Σλοβενία, Σουαζιλάνδη, Σουηδία, Σουρινάμ, Τατζικιστάν, Τόγκα, Τουρκία, Τρινιντάντ & Τομπάγκο, Τσεχία, Φινλανδία, Φίτζι, Χιλή δε χρειάζεται να έχουν επικυρωθεί για τη γνησιότητά τους από ελληνική διπλωματική αρχή στο εξωτερικό, με την προϋπόθεση, όμως, ότι στα έγγραφα αυτά θα υπάρχει επισημείωση, που προβλέπουν τα άρθρα 3 και 4 της σύμβασης της Χάγης (APOSTILLE) της 5ης Οκτωβρίου 1961 από τις αρμόδιες για το σκοπό αυτό αρχές, που σύμφωνα με τις διατάξεις του άρθρου 6 της ίδιας Σύμβασης, υποχρεώνεται να ορίσει το κάθε συμβαλλόμενο Κράτος.\n\nΓι΄ αυτό, οι υποψήφιοι που προσκομίζουν δικαιολογητικά από τις ανωτέρω χώρες, πρέπει να ζητούν από την αρμόδια υπηρεσία της χώρας τους να βάζουν στο έγγραφο την απαιτούμενη επισημείωση.\n\nΠιστοποιητικά που εκδίδονται στις χώρες που έχουν μεν προσχωρήσει στη Σύμβαση της Χάγης αλλά η χώρα μας εγείρει αντιρρήσεις για την προσχώρησή τους, δηλαδή από το Ουζμπεκιστάν, τη Μογγολία, το Περού και το Κιργιστάν (Κιργιζία), θα πρέπει να φέρουν επικύρωση των Ελληνικών προξενικών αρχών στην αλλοδαπή, ως προς το γνήσιο της υπογραφής του αλλοδαπού οργάνου. Η επικύρωση γίνεται στο πρωτότυπο και όχι σε φωτοτυπία.\n\nΓια την υποβολή και επικύρωση τίτλων, πιστοποιητικών και βεβαιώσεων ισχύουν τα προβλεπόμενα στο άρθρο 1 του ν.4250/2014 (Α’ 74):\n\nΤίτλοι, πιστοποιητικά και βεβαιώσεις της αλλοδαπής υποβάλλονται και γίνονται υποχρεωτικά αποδεκτά σε ευκρινές φωτοαντίγραφο από το επικυρωμένο όμως, από δικηγόρο, αντίγραφο του πρωτοτύπου και απαραιτήτως πρέπει να συνοδεύονται από επίσημη μετάφρασή τους στην ελληνική γλώσσα, η οποία θα υποβάλλεται σε απλό ευκρινές φωτοαντίγραφο από το πρωτότυπο που εκδίδει η μεταφραστική υπηρεσία ή δικηγόρος της ημεδαπής ή πτυχιούχος μεταφραστής του Ιονίου Πανεπιστημίου.\n\nΕιδικότερα, η επίσημη μετάφραση όλων των δικαιολογητικών γίνεται καταρχήν από αρμόδια κατά νόμο αρχή του Υπουργείου Εξωτερικών (Μεταφραστική υπηρεσία ΥΠ.ΕΞ.) ή από την ελληνική διπλωματική αρχή στο εξωτερικό. Σύμφωνα με τον νέο «Κώδικα Δικηγόρων» (άρθρο 36, Ν.4194/2013-ΦΕΚ 208/τ.Α΄/27.09.2013), μεταφράσεις ξενόγλωσσων εγγράφων που γίνονται από δικηγόρο (μετά τη 27-09-2013) γίνονται δεκτές εφόσον ο δικηγόρος βεβαιώνει ότι ο ίδιος έχει επαρκή γνώση της ξένης γλώσσας από και προς την οποία μετέφρασε. Γίνονται επίσης δεκτές μεταφράσεις που έχουν γίνει από πτυχιούχο μεταφραστή του Ιονίου Πανεπιστημίου με θεώρηση της μετάφρασης από μέλος της Πανελλήνιας Ένωσης Επαγγελματιών Μεταφραστών πτυχιούχων Ιονίου Πανεπιστημίου.\n\nΤα αλλοδαπά έγγραφα, τα οποία, σύμφωνα με την αρ.233/2000 Γνωμοδότηση του Ν.Σ.Κ., για να γίνουν δεκτά από τις ελληνικές διοικητικές αρχές, θα πρέπει να φέρουν στο πρωτότυπο την επισημείωση της Σύμβασης της Χάγης ή την Προξενική Θεώρηση, υποβάλλονται στη Διοίκηση σε απλό, ευκρινές φωτοαντίγραφο από το επικυρωμένο όμως, από δικηγόρο, αντίγραφο του πρωτοτύπου.\n\nΔικαιολογητικά από ξένη αρχή που δεν θα είναι επικυρωμένα για τη γνησιότητά τους δεν θα γίνονται δεκτά από τις Γραμματείες των σχολών ή τμημάτων της Τριτοβάθμιας Εκπαίδευσης, οι οποίες έχουν την ευθύνη για τον έλεγχο των εγγράφων κατά τη διαδικασία εγγραφής των επιτυχόντων.\n\nΤονίζεται ότι η υποβολή απλών, ευανάγνωστων φωτοαντιγράφων, επέχει θέση υπεύθυνης δήλωσης του υποψηφίου, περί της ακρίβειας και εγκυρότητας των υποβαλλόμενων φωτοαντιγράφων και επομένως εξισώνεται με την υπεύθυνη δήλωση του Ν.1599/1986.\n\nΕάν διαπιστωθεί κατά τον υποχρεωτικό ή άλλο έλεγχο ότι υποβλήθηκαν αλλοιωμένα φωτοαντίγραφα, εκτός από τις κυρώσεις που προβλέπονται στην παρ. 6 του άρθρου 22 του ν. 1599/1986 και που επιβάλλονται στον ενδιαφερόμενο, εφόσον η πράξη αυτή δεν τιμωρείται αυστηρότερα από άλλη ποινική διάταξη, η διοικητική ή άλλη πράξη, για την έκδοση της οποίας υποβλήθηκαν τα φωτοαντίγραφα αυτά, ανακαλείται αμέσως.\n\nΤα δικαιολογητικά που προέρχονται από ξένα σχολεία που λειτουργούν στην Ελλάδα πρέπει να είναι επικυρωμένα για τη γνησιότητά τους και τη νομιμότητα λειτουργίας των σχολείων αυτών από τη Δ/νση Δευτεροβάθμιας Εκπαίδευσης της Ελλάδας στην οποία υπάγεται το ξένο σχολείο.\n\nΌσα δημόσια έγγραφα της ημεδαπής, δηλαδή έγγραφα που έχουν εκδοθεί από υπηρεσίες και φορείς του δημόσιου και ευρύτερου δημόσιου τομέα (π.χ. τίτλοι σπουδών-πιστοποιητικά-βεβαιώσεις κ.λ.π.) υποβάλλονται, γίνονται υποχρεωτικά αποδεκτά σε ευκρινή φωτοαντίγραφα των πρωτοτύπων εγγράφων ή των ακριβών αντιγράφων τους.\n\nΑν είσαι Κύπριος Πρωτοετής γίνε μέλος στην ενημερωτική σελίδα \"Κύπριοι φοιτητές στην Ελλάδα\" για να μαθαίνεις όλα τα νέα που σε αφορούν.",
    "Πέτρος Κουσουλός: \"Δεν Φοβάμαι, δεν Εκβιάζομαι, δεν Υποχωρώ\"": "Μία εβδομάδα μετά το κυριακάτικο εξώφυλλο της εφημερίδας «ΜΠΑΜ στο Ρεπορτάζ» με τίτλο «Ο Τσίπρας ‘‘άκουγε’’ τα στελέχη του – Τα απόρρητα έγγραφα της ΕΥΠ για τις παρακολουθήσεις σε Σαγιά και Πιτσιόρλα» και κατόπιν της απαράδεκτης εντολής σύλληψής μου στο πλαίσιο του αυτοφώρου λόγω της δημοσίευσης απόρρητων εγγράφων και διαλόγων, ήρθε η ώρα να ακουστούν σκληρές αλήθειες, που πολλοί γνωρίζουν αλλά λίγοι έχουν τη δύναμη και το θάρρος να πουν.\n\nΤου Πέτρου Κουσουλού\n\nΖούμε, δυστυχώς, στη χώρα που δημοσιογράφοι συλλαμβάνονται με τη διαδικασία του αυτοφώρου για εγκλήματα περί του Τύπου και οδηγούνται με χειροπέδες στις εισαγγελικές Αρχές, στη χώρα που δημοσιογράφοι δολοφονούνται από ανθρώπους του «υποκόσμου», στη χώρα που δημοσιογραφικοί όμιλοι γίνονται στόχος τρομοκρατικών οργανώσεων, στη χώρα που δημοσιογράφοι δέχονται καθημερινά απειλές και εκβιασμούς, στη χώρα που οι δημοσιογράφοι πριν δημοσιεύσουν τα ρεπορτάζ τους το σκέφτονται για μέρες, επειδή φοβούνται τα όσα μπορεί να συμβούν στους ίδιους και τις οικογένειές τους.\n\nΗ διεθνής κατακραυγή και η διαπόμπευση της χώρας μας για το συγκεκριμένο θέμα είναι τεράστια και εκφράστηκε με εμφατικό τρόπο με τα πρόσφατα στοιχεία που δημοσίευσαν οι «Δημοσιογράφοι χωρίς Σύνορα» (RFS), στο πλαίσιο της έρευνάς τους για την ελευθερία του Τύπου, όπου κατέταξαν τη χώρα μας στην 108η θέση διεθνώς, σε θέση μάλιστα χαμηλότερη από χώρες όπως το Μπουρούντι, η Γκαμπόν, η Μποτσουάνα και η Μογγολία. Παρ’ όλα αυτά, και παρά τις τεράστιες προσπάθειας της ΕΣΗΕΑ για αλλαγή του θεσμικού πλαισίου, μέχρι και σήμερα δεν έχει ακόμη καταργηθεί η διαδικασία του αυτοφώρου για τα αδικήματα του Τύπου, διότι κάποιοι θέλουν τους δημοσιογράφους «δέσμιους», υπό τον φόβο της πιθανής σύλληψής τους. Καμία κυβέρνηση δεν έχει τολμήσει να προστατεύσει θεσμικά το δημοσιογραφικό λειτούργημα, γιατί καμία κυβέρνηση δεν θέλει ελεύθερες και αδέσμευτες δημοσιογραφικές φωνές.\n\nΥπό αυτές τις συνθήκες, και δεχόμενος καθημερινά δεκάδες προσωπικές απειλές, έχω αποφασίσει να λειτουργώ αδέσμευτος και να παρέχω έγκυρες πληροφορίες και ρεπορτάζ, με κάθε κόστος. Δεν πρόκειται να φοβηθώ και να κάνω πίσω, ό,τι και αν συμβεί.\n\nΣτο πλαίσιο αυτό, και με γνώμονα πάντα το καθήκον μου να ενημερώνω τους αναγνώστες μου με αλήθειες που στηρίζονται σε στοιχεία και αποδείξεις, την περασμένη Κυριακή θέλησα να ρίξω άπλετο φως και να δημοσιεύσω εγκυρότατες πληροφορίες που ήρθαν στην κατοχή μου για δύο φλέγοντα ζητήματα, αυτό των υποκλοπών και εκείνο του σκανδάλου του Ναυαγίου της Ζακύνθου.\n\nΗ υπόθεση της «επένδυσης» στο Ναυάγιο της Ζακύνθου αφορά την κατά το έτος 2014 αγορά 15.000 στρεμμάτων από την εταιρεία PIMANA S.A., συμφερόντων του εμίρη του Κατάρ, από τον φερόμενο στα χαρτιά «ιδιοκτήτη» Ιωάννη Χάρο, με σκοπό την πραγματοποίηση τουριστικής επένδυσης.\n\nΣτο άκουσμα της πώλησης 15.000 στρεμμάτων στο Ναυάγιο της Ζακύνθου ξεσηκώθηκαν η Εκκλησία, ο Δήμος αλλά και πολίτες, ενώ πολλοί ήταν αυτοί που προσέφυγαν στη Δικαιοσύνη προτάσσοντας δικαιώματα κυριότητας επί της επίδικης έκτασης.\n\nΜέχρι σήμερα για το σκάνδαλο του Ναυαγίου της Ζακύνθου έχουν γραφτεί πολλά, ιδίως για την εμπλοκή σε αυτό πολιτικών προσώπων και για την τέλεση διάφορων εγκλημάτων, όπως αυτών της κατάχρησης εξουσίας, της σύστασης εγκληματικής οργάνωσης, της διαφθοράς, της δωροληψίας και της δωροδοκίας σε βάρος πάντοτε του Ελληνικού Δημοσίου και των ανήμπορων και ανυπεράσπιστων πολιτών του.\n\nΤο συγκεκριμένο θέμα απασχολεί εδώ και χρόνια τους κατοίκους της Ζακύνθου, οι οποίοι μόλις μία μέρα μετά τη δημοσίευση των απόρρητων πληροφοριών στην «ΜΠΑΜ» της περασμένης Κυριακής έσπευσαν να κάνουν αναφορά στον Άρειο Πάγο και να ζητήσουν διευκρινήσεις.\n\nΕνδεικτικά στην αναφορά τους στον εισαγγελέα του Αρείου Πάγου κ. Ντογιάκο τόνισαν τα ακόλουθα:\n\n«Μία μόλις ημέρα μετά την (επανα)δημοσίευση απόρρητων εγγράφων και απομαγνητοφωνημένων συνομιλιών της ΕΥΠ, σε Αθηναϊκά ΜΜΕ (εφημερίδα ΜΠΑΜ στο Ρεπορτάζ 28/8/2022), το ποτήρι της οργής και της αγανάκτησης στη Ζάκυνθο ξεχείλισε.\n\nΤα όσα είδαμε και τα όσα διαβάσαμε, μέσα από την 9σέλιδη έκθεση της ΕΥΠ για το ξεπούλημα των Ορεινών της Ζακύνθου, στις 7/5/2014, αποδεικνύουν ότι δεν υπάρχει Δικαιοσύνη, κράτος δικαίου, και η κοινωνία της Ζακύνθου δεν έχει να περιμένει τίποτα απ’ αυτή».\n\n«Καθήκον δικό μας είναι να αγωνιστούμε μέχρι τέλους απέναντι σε μια συντεταγμένη και συνεπή πολιτική εξαπάτησης, σήψης, φαυλότητας και χρεοκοπίας, που προσπαθεί να θάψει το μεγαλύτερο σκάνδαλο της Μεταπολίτευσης και να κάμψει το φρόνημα των κατοίκων της Ζακύνθου, είτε με απειλές είτε με νουθεσίες και εξαγορές συνειδήσεων».\n\nΜετά και τις τελευταίες εξελίξεις, καθημερινά δέχομαι τηλεφωνήματα από Ζακυνθινούς οι οποίοι και με ευχαριστούν που «έριξα φως» στην υπόθεση και με παρακαλούν να αγωνιστώ με όλες μου τις δυνάμεις για να αναδείξω το τεράστιο σκάνδαλο και να προστατεύσω τον τόπο τους. Για τους συγκεκριμένους ανθρώπους, αδέσμευτες δημοσιογραφικές φωνές σαν τη δική μου αποτελούν την ύστατη ευκαιρία για δικαίωση, και δεσμεύομαι ότι δεν θα τους απογοητεύσω.\n\nΓνωρίζοντας λοιπόν το τεράστιο σκάνδαλο που είχε γίνει στη Ζάκυνθο και αφού έφτασαν στα χέρια μου απόρρητα έγγραφα της ΕΥΠ, δεν θα μπορούσα παρά τηρήσω το καθήκον μου να τα δημοσιεύσω και να τα θέσω υπόψη της Πολιτείας, της Δικαιοσύνης και των πολιτών.\n\nΌπως μάλιστα αποδεικνύεται από αδιάσειστα στοιχεία, την περίοδο που διοικητής της ΕΥΠ ήταν ο κ. Ρουμπάτης (2015-2019), στο στόχαστρο της ΕΥΠ είχε μπει, μεταξύ άλλων, ο πρώην γενικός γραμματέας της κυβέρνησης ΣΥΡΙΖΑ Σπύρος Σαγιάς αλλά και ο πρώην επικεφαλής του ΤΑΙΠΕΔ και υφυπουργός Ανάπτυξης Στέργιος Πιτσιόρλας. Επί τουλάχιστον 2 μήνες (Ιανουάριο και Φεβρουάριο του 2016) τα κινητά τηλέφωνα των στελεχών της τότε κυβέρνησης ΣΥΡΙΖΑ παρακολουθούνταν από την Εθνική Υπηρεσία Πληροφοριών.\n\nΤο ερώτημα που προκύπτει και θα πρέπει πλέον να απαντηθεί είναι εάν γνώστης των παράνομων αυτών παρακολουθήσεων ήταν ο τότε πρωθυπουργός Αλέξης Τσίπρας, ο οποίος σήμερα, και ορθώς, διαρρηγνύει τα ιμάτιά του για την υπόθεση της παρακολούθησης του κ. Ανδρουλάκη, η οποία και έχει ταράξει την πολιτική ζωή του τόπου.\n\nΣύμφωνα με τα στοιχεία που έχουμε στη διάθεσή μας και έχουμε ήδη δώσει στο φως της δημοσιότητας, προκύπτει ότι την περίοδο της διακυβέρνησης ΣΥΡΙΖΑ-ΑΝΕΛ οι «κοριοί» της ΕΥΠ στόχευαν ακόμα και τους πλέον στενούς συνεργάτες του τέως πρωθυπουργού κ. Τσίπρα, όπως ο κ. Σαγιάς και ο επικεφαλής του ΤΑΙΠΕΔ και μετέπειτα υφυπουργός Ανάπτυξης, κ. Πιτσιόρλας. Η εννιασέλιδη έκθεση της ΕΥΠ, η οποία μάλιστα αποκαλύπτει με λεπτομερέστατο τρόπο τον «απόρρητο και ειδικό χειρισμό της περιόδου», είναι αποκαλυπτική για τις σκοτεινές συμφωνίες που έγιναν και δημιουργεί εύλογα ερωτήματα για το αν το θέμα των υποκλοπών προέκυψε για πρώτη φορά τώρα ή αν ήταν ένα καλά κρυμμένο μυστικό και προηγούμενων κυβερνήσεων, όπως αυτής του κ. Τσίπρα, για να έχει το εκάστοτε κέντρο εξουσίας τον απόλυτο έλεγχο των κινήσεων των στελεχών του αλλά και των πολιτικών του αντιπάλων.\n\nΤο ανησυχητικό της υπόθεσης, που θέτει εν αμφιβόλω το κράτος δίκαιου και το απόρρητο των επικοινωνιών στη χώρα μας, είναι ότι Σαγιάς και Πιτσιόρλας παρακολουθούνταν χωρίς την ύπαρξη εισαγγελικής εντολής με το πρόσχημα της διερεύνησης της υπόθεσης του Ναυαγίου της Ζακύνθου. Η υπόθεση αυτή ως γνωστόν εξελίχθηκε σε τεράστιο σκάνδαλο, καθώς η φερόμενη επένδυση του εμίρη του Κατάρ κατέληξε σε μια καλοστημένη απάτη, η οποία ακόμη και σήμερα απασχολεί την ελληνική Δικαιοσύνη. Είναι χαρακτηριστικό ότι το πληροφοριακό δελτίο της ΕΥΠ παραδόθηκε στις εισαγγελικές Αρχές, οι οποίες όμως δεν μπόρεσαν να το αξιοποιήσουν, για τον απλούστατο λόγο ότι δεν είχε τηρηθεί η νόμιμη διαδικασία και οι καταγραφές ήταν παράνομες. Εκτός από τον Σαγιά και τον Πιτσιόρλα, οι οποίοι όπως προκύπτει ήταν οι «βασικοί» στόχοι της υπηρεσίας, η ΕΥΠ κατέγραφε τις τηλεφωνικές κλήσεις ενός στελέχους της εταιρείας PIMANA S.A., η οποία εμπλέκεται στην επένδυση του Ναυαγίου, ενός τοπογράφου, μιας υπαλλήλου της Κτηματικής Υπηρεσίας και πολλών ακόμη.\n\nΤο χειρότερο όλων είναι ο ρόλος που φαίνεται να είχαν οι Σαγιάς και Πιτσιόρλας, καθώς από το περιεχόμενο των συνομιλιών προκύπτει ότι τα δύο πρώην κυβερνητικά στελέχη του ΣΥΡΙΖΑ όχι μόνο «έτρεχαν» την υπόθεση της δήθεν επένδυσης, αλλά φαίνεται να συνομιλούν επί καθημερινής βάσης με άτομα του «υποκόσμου» και να συστήνουν δικηγόρους σε στελέχη της εταιρείας PIMANA S.A. προκειμένου να «μην καταλήξουν όλοι φυλακή». Παράλληλα, από το υλικό που συγκεντρώθηκε αποκαλύπτεται ότι η συγκεκριμένη υπόθεση αφορά μια μεγάλη και καλοστημένη απάτη που στηρίζεται σε αμφίβολης γνησιότητας έγγραφα, καθώς η κυριότητα της έκτασης δεν έχει προκύψει να ανήκε στον φερόμενο ως ιδιοκτήτη και πωλητή Ιωάννη Χάρο.\n\nΜε το που έφτασαν στα χέρια μου αυτές οι πληροφορίες, δεν μου έμενε κάτι άλλο παρά να τις δημοσιοποιήσω, για το δημόσιο συμφέρον και για το κοινό καλό του νησιού. Μάλιστα, το ρεπορτάζ της «ΜΠΑΜ» επιβεβαιώθηκε πλήρως από την ομολογία του κ. Ιωάννη Ρουμπάτη, διοικητή της ΕΥΠ την περίοδο 2015-2019 (επί ΣΥΡΙΖΑ), ο οποίος στην απόρρητη και μυστική συνεδρίαση της Επιτροπής Θεσμών και Διαφάνειας που ολοκληρώθηκε το βράδυ της Πέμπτης 01.09.2022, παραδέχτηκε πως πράγματι, επί κυβέρνησης ΣΥΡΙΖΑ, η ΕΥΠ είχε προβεί σε παράνομες και άνευ εισαγγελικής εντολής παρακολουθήσεις του τότε γ.γ. της κυβέρνησης του Αλέξη Τσίπρα κ. Σπύρου Σαγιά και του τότε προέδρου του ΤΑΙΠΕΔ κ. Στέργιου Πιτσιόρλα. Ο κ. Ρουμπάτης ανέφερε πως οι παράνομες αυτές παρακολουθήσεις έγιναν στο πλαίσιο ελέγχου συγκεκριμένων προσώπων για σύσταση εγκληματικής οργάνωσης, με σκοπό τη διερεύνηση της υπόθεσης των επενδυτών από το Κατάρ, που με υπόγειους τρόπους και σκοτεινές συμφωνίες προσπαθούσαν να εξασφαλίσουν το «φιλέτο» στο Ναυάγιο της Ζακύνθου. Αυτό που δεν διευκρίνισε ωστόσο ο τότε διοικητής της ΕΥΠ είναι αν οι παράνομες αυτές παρακολουθήσεις έγιναν εν γνώσει και με τις ευλογίες του κ. Τσίπρα.\n\nΗ παραδοχή αυτή του κ. Ρουμπάτη έρχεται να επιβεβαιώσει πλήρως το ρεπορτάζ της «ΜΠΑΜ» και αναδεικνύει περίτρανα το πόσο σημαντικό ήταν το ρεπορτάζ της εφημερίδας μας για την πολιτική και κοινωνική ζωή του τόπου, αφού, μέσα σε μόλις λίγες μέρες από τη δημοσίευση των απόρρητων εγγράφων της ΕΥΠ, η Επιτροπή Θεσμών και Διαφάνειας συγκροτήθηκε σε σώμα για τη διαλεύκανση της συγκεκριμένης υπόθεσης.\n\nΕπειδή το συγκεκριμένο ρεπορτάζ «πόνεσε» συγκεκριμένα πολιτικά και επιχειρηματικά κέντρα εξουσίας, κάποιοι φρόντισαν να με τρομοκρατήσουν, με απώτερο σκοπό να με φιμώσουν και να μην ασχοληθώ πάλι με το θέμα των υποκλοπών και του σκανδάλου της Ζακύνθου. Η απαράδεκτη εντολή σύλληψής μου στο πλαίσιο του αυτοφώρου εξυπηρετούσε πλήρως τον σκοπό αυτόν και με το πρόσχημα ότι δήθεν δημοσίευσα απόρρητα έγγραφα. Δήθεν έπρεπε να ελεγχθώ για το έγκλημα της παραβίασης του υπηρεσιακού απορρήτου (252 ΠΚ), ένα έγκλημα που για να υφίσταται πρέπει αυτός που το τελεί να έχει πρόθεση και σκοπό να βλάψει το κράτος. Ακόμη προσπαθώ να αντιληφθώ με ποιον ακριβώς τρόπο μπορεί να έχω βλάψει το κράτος, τη στιγμή που οι μεν Ζακυνθινοί με ευγνωμονούν για το ρεπορτάζ, ενώ και ο τότε διοικητής της ΕΥΠ κ. Ρουμπάτης επιβεβαίωσε πλήρως το ρεπορτάζ της «ΜΠΑΜ» και παραδέχτηκε ότι πράγματι η ΕΥΠ, επί κυβέρνησης ΣΥΡΙΖΑ, παρακολουθούσε παρανόμως Σαγιά και Πιτσιόρλα, στο πλαίσιο ελέγχου του τεράστιου κυκλώματος που δρούσε στη Ζάκυνθο.\n\nΟι εξελίξεις της τελευταίας εβδομάδας πρέπει να προβληματίσουν πολιτεία και κοινωνία, καθώς τα ερωτήματα που έχουν δημιουργηθεί είναι πολλά και φλέγοντα. Ποιος είναι τελικά ο ρόλος της ΕΥΠ στη χώρα; Είναι μία ελεγχόμενη υπηρεσία ή δρα ανεξέλεγκτη; Γνώριζε ο κ. Τσίπρας για τις παράνομες παρακολουθήσεις των στελεχών του ή η ΕΥΠ δρούσε παρανόμως και εν αγνοία του; Ποιος ο ρόλος των Σαγιά, Πιτσιόρλα και ΣΥΡΙΖΑ στην τεράστια απάτη της Ζακύνθου; Και, το κυριότερο όλων, ποιοι και γιατί πολεμούν την ελευθερία του Τύπου και γιατί θέλουν τους δημοσιογράφους φιμωμένους και δέσμιους;\n\nΕνημερώνω όσους προσπαθούν να με κάνουν να σωπάσω πως αυτό δεν πρόκειται να συμβεί και τους υπενθυμίζω ότι το ΕΔΔΑ (Ευρωπαϊκό Δικαστήριο Δικαιωμάτων του Ανθρώπου) αναγνωρίζει τους δημοσιογράφους ως δημόσιους φρουρούς (public watchdogs), θέλοντας να αναδείξει τον ελεγκτικό ρόλο του Τύπου και την υποχρέωση των δημοσιογράφων να στηλιτεύουν τα κακώς κείμενα με τη δημόσια κριτική τους. Ως δημόσιος φρουρός, θα συνεχίσω να αγωνίζομαι για τη δημοσιογραφία, την ελευθερία του Τύπου και τα συμφέροντα των Ελλήνων.\n\nΗ δημόσια καταδίκη της ΕΣΗΕΑ για την εντολή σύλληψής μου, η δημόσια στήριξη στο πρόσωπό μου από το Διεθνές Δίκτυο Ελευθερίας του Τύπου (IPI – The Global Network for Independent Media) και από συναδέλφους δημοσιογράφους και κυρίως το τεράστιο κύμα συμπαράστασης του κόσμου, μετά την εντολή σύλληψής μου, μου δίνουν δύναμη να συνεχίσω να αγωνίζομαι κόντρα στο σύστημα που θέλει τους δημοσιογράφους φιμωμένους και ελεγχόμενους. Δεσμεύομαι απέναντί σας πως θα είμαι στην πρώτη γραμμή στον αγώνα που δίνουν η ΕΣΗΕΑ και πολλοί συνάδελφοί μου ώστε επιτέλους να υπάρξει πραγματική Ελευθερία του Τύπου και να μην αντιμετωπίζονται οι δημοσιογράφοι ως εγκληματίες του κοινού ποινικού δικαίου, επειδή αγωνίζονται για την αλήθεια και τη διαφάνεια στη χώρα μας.\n\nΔιεθνείς παρεμβάσεις για την απόπειρα σύλληψης\n\nΤη στιγμή που την ερχόμενη Παρασκευή, 9 Σεπτεμβρίου, καλούμαι να καταθέσω ως «ύποπτος» στις αστυνομικές Αρχές στο πλαίσιο της ποινικής προκαταρκτικής έρευνας για την «παραβίαση του υπηρεσιακού απορρήτου», η στάση της Εισαγγελίας και η πρωτοφανής απόφαση να συλληφθώ στο πλαίσιο του αυτοφώρου έχει προκαλέσει διεθνείς αντιδράσεις. Εκτός από την άμεση ανακοίνωση της ΕΣΗΕΑ, η οποία καταδίκασε απερίφραστα τη συγκεκριμένη εξέλιξη, υπήρξε ανακοίνωση και από το IPI, το Διεθνές Ινστιτούτο Τύπου, το οποίο παρακολουθεί στενά την ποινική ταλαιπωρία που υφίσταμαι, και μάλιστα μέσω του κ. Τζέιμι Γουάιζμαν επικοινώνησε μαζί μου προκειμένου να συνεισφέρει στον δικαστικό αγώνα. Παράλληλα, την Παρασκευή είχα πολύωρη συνομιλία και με τον κ. Αττίλα Μονγκ, εκπρόσωπο στην Ευρώπη του Παγκόσμιου Οργανισμού Προστασίας των Δημοσιογράφων, ο οποίος εξεδήλωσε την επιθυμία να συμπαρασταθεί στη διαδικασία η οποία ξεκίνησε, ενώ επεσήμανε ότι ο Οργανισμός ετοιμάζει επιστολή διαμαρτυρίας προς τις ελληνικές δικαστικές Αρχές και το υπουργείο Δικαιοσύνης. Την ίδια στιγμή το «ευχαριστώ» δεν είναι αρκετό για όλους όσοι (δημοσιογράφοι, τεχνικοί, δικηγόροι, δικαστικοί λειτουργοί κ.ά.) δημόσια αλλά και ιδιωτικά εξέφρασαν τη συμπαράστασή τους στο πρόσωπό μου. Το μεγάλο κρίμα; Ότι για ακόμη μία φορά γινόμαστε διεθνώς ρεζίλι, καθώς η ερχόμενη εβδομάδα αναμένεται να είναι ιδιαίτερα «καυτή».\n\nΕίναι καιρός όλοι μας να συνειδητοποιήσουμε ότι δεν είμαστε παρά ένα μικρό μέρος του παγκόσμιου χάρτη και ότι τα όσα συμβαίνουν εδώ στην Ελλάδα αμέσως γνωστοποιούνται στα διεθνή φόρα και στους Οργανισμούς! Και κάτι τελευταίο: Στην κλήση την οποία έλαβα παρατήρησα ότι την προκαταρκτική έρευνα κατόπιν εντολής της Εισαγγελίας Αθηνών διενεργεί το Τμήμα Προστασίας του Κράτους και του Δημοκρατικού Πολιτεύματος. Ωσάν ένας δημοσιογράφος ο οποίος αποκαλύπτει στοιχεία σχετικά με ένα μεγάλο και διαχρονικό σκάνδαλο όπως εκείνο του Ναυαγίου της Ζακύνθου, εξυπηρετώντας την ενημέρωση του κοινού, θεωρείται εχθρός του κράτους! Τρέμω στην ιδέα τελικά ποιους το ίδιο το κράτος θεωρεί «φίλους» ή «προστάτες» του.\n\nΌπως δημοσιεύθηκε στην εφημερίδα «ΜΠΑΜ» που κυκλοφορεί",
    "O «χάρτης» των Ευρωπαίων royals: Από το Μονακό έως τη Νορβηγία και ο ισχυρός οίκος των Ουίνδσορ": "Διαμαντόπουλος Χρήστος\n\n24/09/2022 11:26\n\nΣτον απόηχο του θανάτου της βασίλισσας Ελισάβετ Β’, το ζήτημα της μοναρχίας τίθεται έντονα στο επίκεντρο. Η βασίλισσα Ελισάβετ II του Ηνωμένου Βασιλείου ήταν βασίλισσα 15 άλλων Βασιλείων της Κοινοπολιτείας που αποτελούσαν παλαιότερα τη Βρετανική Αυτοκρατορία, μια θέση που τώρα έχει αναλάβει ο γιος της και νυν μονάρχης, ο βασιλιάς Κάρολος Γ’.\n\nΟι συνταγματικές μοναρχίες είναι αναμφίβολα η πιο δημοφιλής μορφή βασιλικής ηγεσίας στη σύγχρονη εποχή, αποτελώντας σχεδόν το 70% όλων των μοναρχιών. Αυτή η κατάσταση επιτρέπει σε δημοκρατικά εκλεγμένες κυβερνήσεις να κυβερνούν τη χώρα, ενώ ο μονάρχης εκτελεί τελετουργικά καθήκοντα.\n\nΟι περισσότεροι μονάρχες είναι κληρονομικοί, κληρονομώντας τη θέση τους από τύχη που γεννήθηκαν στη συγκεκριμένη οικογένεια.\n\nΣυνολικά 43 χώρες σε όλο τον κόσμο έχουν ακόμα μονάρχες κάποιου είδους.\n\nΣήμερα στην Ευρώπη επιβιώνουν 12 κράτη με πολίτευμα τη μοναρχία (10 κληρονομικές μοναρχίες και 2 αιρετές): το Πριγκιπάτο της Ανδόρας, το Κράτος της Πόλης του Βατικανού, το Βασίλειο του Βελγίου, το Βασίλειο της Δανίας, το Ηνωμένο Βασίλειο, το Βασίλειο της Ισπανίας, το Βασίλειο των Κάτω Χωρών, το Πριγκιπάτο του Λιχτενστάιν, το Μεγάλο Δουκάτο του Λουξεμβούργου, το Πριγκιπάτο του Μονακό, το Βασίλειο της Νορβηγίας και το Βασίλειο της Σουηδίας. Πρόκειται, στην πλειοψηφία των περιπτώσεων, για συνταγματικές μοναρχίες, στις οποίες ο μονάρχης δεν συμμετέχει στην άσκηση της εξουσίας διά νόμου, ή δεν χρησιμοποιεί τις εξουσίες του βάσει συμφωνίας.\n\nΑκολουθούν οι σημαντικότερες περιπτώσεις μοναρχίας στην Ευρώπη:\n\nΙσπανία\n\nΧαρακτηριστικό παράδειγμα αποτελεί η βασιλική οικογένεια της Ισπανίας, που κάποτε θεωρούνταν υπόδειγμα σύγχρονης μοναρχίας αλλά πλέον έχει πληγεί από τα απανωτά σκάνδαλα που προκάλεσε ο τέως Βασιλιάς Χουάν Κάρλος.\n\nΤο 2020 ο τέως βασιλιάς Χουάν Κάρλο – που πλέον βρίσκεται αυτοεξόριστος στα Ηνωμένα Αραβικά Εμιράτα - που παραιτήθηκε από τον θρόνο το 2014, με επιστολή του προς τον γιο του, βασιλιά Φελίπε, ανακοίνωσε ότι εγκαταλείπει τη χώρα για να σώσει τη μοναρχία, μετά την εμπλοκή του σε σκάνδαλο δωροληψίας, που σχετίζεται με την παραχώρηση σύμβασης σε ισπανική κοινοπραξία για την κατασκευή σιδηροδρομικής γραμμής στη Σαουδική Αραβία.\n\nΟ Χουάν Κάρλος ΑΡ\n\nΟ Χουάν Κάρλος υπηρέτησε ως βασιλιάς της Ισπανίας από τον Νοέμβριο του 1975 μέχρι το 2014, όταν παραιτήθηκε από τον θρόνο υπέρ του γιου του, Φελίπε. Τα περισσότερα από τα 40 χρόνια της βασιλείας του υπήρξε δημοφιλής, καθώς ήταν εκείνος που οδήγησε αναίμακτα την χώρα του από την δικτατορία στη δημοκρατία. Όμως, τον Απρίλιο του 2012 ο βασιλιάς δέχθηκε κριτική, όταν ταξίδεψε για κυνήγι ελεφάντων στη Μποτσουάνα ενώ η χώρα του βρισκόταν στη δίνη σοβαρής οικονομικής κρίσης.\n\nΗ βασιλική οικογένεια της Ισπανίας. AP\n\nΟ Χουάν Κάρλος ανέβηκε στον θρόνο το 1975, μετά τον θάνατο του δικτάτορα Φρανθίσκο Φράνκο και κέρδισε τον σεβασμό των Ισπανών για τον ρόλο που έπαιξε στη μετάβαση από τη δικτατορία στη δημοκρατία. Ομως, η δημοτικότητά του υπέστη πλήγμα τα τελευταία χρόνια, λόγω των σκανδάλων που αποκαλύφθηκαν.\n\nΟλλανδία\n\nΣτην Ολλανδία, μια σειρά από γκάφες κατά τη διάρκεια της πανδημίας του κορονοϊού οδήγησαν τη δημοτικότητα του βασιλιά Γουλιέλμου - Αλέξανδρου και της οικογένειάς του σε ιστορικό χαμηλό. Σύμφωνα με έρευνα η εμπιστοσύνη του κόσμου στον μονάρχη είχε πέσει στο 54% από το 80 % που ήταν μετά την ανάληψη των καθηκόντων του από τη μητέρα του, βασίλισσα Βεατρίκη, το 2013.\n\nΟ βασιλιάς Γουλιέλμος - Αλέξανδρος και η βασίλισσα Μαξίμα. ΑΡ\n\n«Έχουν σκληρή δουλειά μπροστά τους για να αποκαταστήσουν τη δημοτικότητά τους και να δείξουν ότι βρίσκονται σε επαφή με τους απλούς ανθρώπους», είπε ο Ολλανδός ιστορικός Han van der Horst, αναφερόμενος στην πτώση της δημοτικότητας του Ολλανδού Βασιλιά.\n\nΥπενθυμίζουμε ότι τα μέλη της ολλανδικής βασιλικής οικογένειας αναγκάστηκαν να τερματίσουν τις διακοπές στην Ελλάδα τον Οκτώβριο του 2020, αμέσως μετά το μερικό lockdown στην Ολλανδία, μετά από την κατακραυγή, και επίσης επικρίθηκαν πέρυσι όταν η πριγκίπισσα Αμαλία, η μελλοντική Βασίλισσα, γιόρτασε τα 18α γενέθλιά της με 21 καλεσμένους ενώ οι Ολλανδοί πολίτες είχαν τη δυνατότητα να δέχονται στα σπίτια τους έως τέσσερα άτομα.\n\nΔανία\n\nΓνωστή για τις καλλιτεχνικές της τάσεις και τις περιστασιακά αμφισβητήσιμες στιλιστικές επιλογές της, η Μαργκρέτε 'Β της Δανίας είναι πλέον η μακροβιότερη βασιλισσα στην Ευρώπη μετά από 50 χρόνια στον θρόνο. Μετά τον θάνατο της Βασίλισσας Ελισάβετ Β' στις 8 Σεπτεμβρίου, η βασίλισσα Μαργκρέτε της Δανίας είναι πλέον η μόνη βασίλισσα στον κόσμο, η μακροβιότερη αρχηγός κράτους της Ευρώπης και η μακροβιότερη μονάρχης στη διεθνή σκηνή εκτός απο τον Σουλτάνο του Μπρουνέι.\n\nΑν και πολλές άλλες βασιλικές οικογένειες έχουν τις δικές τους βασίλισσες, πρόκειται για συζύγους βασιλιάδων που απέκτησαν τίτλους μετά το γάμο τους, αντί να έχουν κληρονομήσει την ευθύνη να κυβερνούν, όπως έκανε η βασίλισσα Μαργκρέτε.\n\nΗ βασίλισσα Μαργαρίτα. ΑΡ\n\nΗ 82χρονη μονάρχης παρακολούθησε την κρατική κηδεία της Ελισάβετ, μαζί με τον γιο της, τον διάδοχο του θρόνου Φρέντερικ και εθεάθη να δακρύζει στο θέαμα του φέρετρου στο Αβαείο του Γουέστμινστερ. Η Μαργκρέτε ήταν στην πραγματικότητα τρίτη ξαδέρφη της Ελισάβετ, καθώς και οι δύο γυναίκες ήταν δισέγγονες της Βασίλισσας Βικτώριας και η φιλία τους μετράει πολλές δεκαετίες\n\nΚαι οι δύο μοιράζονταν το πάθος τους για τα σκυλιά και είχαν αρκετή οικειότητα, ώστε να απευθύνονται η μια στην άλλη με τα παρατσούκλια «Νταίζη» και «Λίλιμπετ» αντίστοιχα. Όταν έμαθε για τον θάνατο της Ελισάβετ, ήταν η πρώτη ξένη μονάρχης που απέτισε φόρο τιμής στην Αυτή Μεγαλειότητα, γράφοντας μια συγκινητική επιστολή στον βασιλιά Κάρολο Γ΄ εκφράζοντας τα συλλυπητήριά της.\n\nΛόγω μιας ατυχούς συγκυρίας, μια εκδήλωση για τον εορτασμό του χρυσού ιωβηλαίου της Mαργκρέτε και των 50 χρόνων δημόσιας υπηρεσίας είχε προγραμματιστεί για τη Δευτέρα αμέσως μετά το θάνατο της Ελισάβετ. Μιλώντας πριν από το πλατινένιο ιωβηλαίο της Ελισάβετ νωρίτερα αυτό το καλοκαίρι, η Mαργκρέτε είπε σε συνέντευξη στο ITV News ότι η Ελισάβετ ήταν μια «τεράστια έμπνευση» για εκείνη.\n\n«Ήταν 26 ετών όταν έγινε βασίλισσα», είπε η Μαργκρέτε. «Όταν μεγάλωνα, ήλπιζα ότι δεν θα ήμουν τόσο νέα όταν θα πέθαινε ο πατέρας μου. Μου έκανε τεράστια εντύπωση. Το γεγονός ότι αφιέρωσε τη ζωή της».\n\nΗ Mαργκρέτε γεννήθηκε στις 16 Απριλίου 1940, το μεγαλύτερο παιδί του Φρειδερίκου ΙΧ της Δανίας και της Iγκριντ της Σουηδίας, μόλις μια εβδομάδα μετά την εισβολή της ναζιστικής Γερμανίας στην πατρίδα της. Αυτή και οι δύο μικρότερες αδερφές της, οι πριγκίπισσες Μπένεντικτ και Άννα Μαρία, μεγάλωσαν σε παλάτια στην Κοπεγχάγη και στη Βόρεια Ζηλανδία.\n\nΈγινε κληρονόμος πριν από τον θείο της, πρίγκιπα Κνουντ, χάρη σε μια συνταγματική τροποποίηση που τέθηκε σε ισχύ το 1953, χωρίς την οποία θα είχε αποτραπεί από το να γράψει ιστορία ως η πρώτη γυναίκα που κάθισε στον θρόνο της Δανίας μετά τη συνονόματή της, Μαργκρέτε ενώ κυβέρνησε τα σκανδιναβικά βασίλεια μεταξύ 1375 και 1412.\n\nΔεν φόρεσε το στέμμα μέχρι τον θάνατο του πατέρα της στις 14 Ιανουαρίου 1972, όταν ήταν 32 ετών, έξι χρόνια μεγαλύτερη από την Ελισάβετ την περίοδο της στέψης της. Μέχρι τότε, είχε σπουδάσει στο Κέιμπριτζ και τη Σορβόννη, είχε περιοδεύσει στην Αμερική και γνώρισε τους Έλβις Πρίσλεϋ, Ντιν Μάρτιν και Τζέρι Λιούις και παντρεύτηκε τον Γάλλο διπλωμάτη Henri de Laborde de Monpezat τον Ιούνιο του 1967, με τον οποίο απέκτησε δύο γιους, τον Φρειδερίκο και τον Ιωακείμ.\n\nΗ Μαργκρέτε έχει αποδειχθεί ιδιαίτερα δημοφιλής μονάρχης σε όλη τη διάρκεια της βασιλείας της, παρά το γεγονός ότι περιστασιακά επέπληξε το κοινό για κακή συμπεριφορά κατά τη διάρκεια τηλεοπτικών ομιλιών, ιδίως κατά τις πρώτες ημέρες της πανδημίας του κορονοϊού. Είναι γνωστή για το πάθος της για την εικονογράφηση, τη μετάφραση, τα κοστούμια και τα σκηνικά και την αρχαιολογία και για την εντυπωσιακή άρνησή της να κόψει το κάπνισμα, μια συνήθεια που την έκανε να ονομαστεί «Βασίλισσα του σταχοδοχείου».\n\nΤο μοναδικό γούστο της στα ρούχα έχει επίσης προκαλέσει συζητήσεις, οπως λόγου χάρη το λουλουδάτο αδιάβροχο σε έντονα χρώματα που φόρεσε σε έναν εορτασμό των 70ων γενεθλίων της βασίλισσας Sonja της Νορβηγίας το 2007.Η βρετανική Vogue έκανε λόγο ως «μια αφανή ηρωίδα του στυλ».\n\nΥπερασπιζόμενος το αδιάβροχο, ο συγγραφέας μόδας Άντερς Κρίστιαν Μάντσεν έγραψε: «Εκκεντρική στην καρδιά της, νόμιζε ότι θα λάμπριζε τις γκρίζες καλοκαιρινές μέρες που θα έπρεπε να αποβιβάσει το βασιλικό της γιοτ στη βροχή. «Έχει φτιάξει μια βασιλική γκαρνταρόμπα που κρέμεται ανάμεσα στη φαντασία και την ιστορία».\n\nΣουηδία\n\nΟ βασιλιάς της Σουηδίας Κάρολος ΙΣΤ΄ Γουσταύος έκλεισε φέτος τα 76 του χρόνια, αλλά παραμένει ένας σύγχρονος Σκανδιναβός μονάρχης που συμμετέχει σε όλα. Λαμβάνει μέρος σε podcast, τοποθετεί ηλιακούς συλλέκτες στο παλάτι και υποστηρίζει μια αλλαγή του νόμου ώστε η μεγαλύτερη κόρη του να μπορεί να τον διαδεχθεί.\n\nΟ βασιλιάς της Σουηδίας Κάρολος ΙΣΤ΄ Γουσταύος και η βασίλισσα Σίλβια. ΑΡ\n\nΣτο παρελθόν όταν ο Καρλ Γκούσταφ όταν έγινε ο νεότερος μονάρχης στον κόσμο στα 27 του, είχε τη φήμη του… άτακτου που αγαπούσε τα γρήγορα αυτοκίνητα. Μια βιογραφία του 2010 αποκάλυψε ακόμα περισσότερα γεγονότα της ζωής του που μάλλον ήθελε να μην μάθουν ποτέ οι υπήκοοί του. Αυτά περιλάμβαναν επισκέψεις σε υπόγεια σεξ κλαμπ και την ερωτική του σχέση με μια Σουηδή τραγουδίστρια. Ο βασιλιάς δεν αρνήθηκε ποτέ τους ισχυρισμούς, λέγοντας μόνο ότι αυτός και η βασίλισσα Σίλβια είχαν «γυρίσει σελίδα».\n\nΝορβηγία\n\nΟ βασιλιάς Χάραλντ έχει εκσυγχρονίσει με παρόμοιο τρόπο τη μοναρχία της Νορβηγίας, μέσα από μια σειρά φιλλοπεριβαλλοντικών δράσεων αλλά και με την στάση ζωής του αφού παντρεύτηκε μια κοινή θνητή. Ο λόγος για τη σημερινή βασίλισσα Sonja την οποία παντρεύτηκε το 1968.\n\nΟ βασιλιάς Χάραλντ και η βασίλισσα Sonja. ΑΡ\n\nΟ Χάραλντ, ο οποίος διαδέχθηκε τον πατέρα του, Olav V, το 1991, σπούδασε στην Οξφόρδη και εκπροσώπησε τη χώρα του σε αγώνες ιστιοπλοΐας σε τρεις Ολυμπιακούς Αγώνες, θεωρείται ότι είναι ένας πολύ αποτελεσματικός ομιλητής και παθιασμένος με την εθνική ενότητα, ειδικά σε περιόδους εθνικής κρίσης.\n\nΑν και ο βασιλιάς της Σουηδίας αντιμετωπίζει από το 2003 σοβαρά προβλήματα υγείας έχει αναφέρει ότι δεν θα παραιτηθεί.\n\nΒέλγιο\n\nΤο Βέλγιο, σύμφωνα με όσα έχει αναφέρει ένας Φλαμανδός εθνικιστής, είναι «ένα ατύχημα της ιστορίας» που το ενώνουν μόνο ο Βασιλιάς του, η εθνική ομάδα ποδοσφαίρου και οι μπύρες. Από τότε που ο Λεοπόλδος Α', θείος της Βασίλισσας Βικτώριας, έφτασε στο πρόσφατα δημιουργημένο βελγικό κράτος το 1831, η μοναρχία έπαιξε τον ρόλο της στη συγκράτηση μιας χώρας που διασπάστηκε σε γλωσσικές γραμμές. Ο σημερινός μονάρχης, Φίλιππος, βασιλιάς των Βέλγων, έχει κάτι περισσότερο από θεσμικό ρόλο. Μετά τις εθνικές εκλογές, ο Βασιλιάς ήταν αυτός που προσκάλεσε τους ηγέτες των κομμάτων στο παλάτι για να ξεκινήσουν τη λεπτή διαδικασία οικοδόμησης ενός πολυκομματικού συνασπισμού Φλαμανδών-Γαλλόφωνων.\n\nΟ Φίλιππος, βασιλιάς των Βέλγων με την βασίλισσα Mathilde. ΑΡ\n\nΠαρά την ενεργή του δράση στην πολιτική ο ενθουσιασμός των πολιτών για το πρόσωπό του είναι περιορισμένος. Μια έρευνα του 2017 στο Le Soir ανέφερε ότι σχεδόν τα δύο τρίτα των Βέλγων πίστευαν ότι το κόστος των 35 εκατομμυρίων ευρώ της μοναρχίας είναι πολύ υψηλό, ενώ οι μισοί ήθελαν να τερματίσουν τις κρατικές πληρωμές στον πρίγκιπα Λοράν, τον επιρρεπή στις γκάφες αδελφό του βασιλιά. Επίσης η οικογένεια δεν έχει καταφέρει να αποφύγει τα σκάνδαλα. Ο Αλβέρτος Β', ο οποίος παραιτήθηκε το 2013, αναγκάστηκε να παραδεχτεί την πατρότητα της καλλιτέχνιδας Ντελφίν Μποέλ, αφού χρόνια αρνιόταν ότι είχε αποκτήσει παιδί κατά τη διάρκεια εξωσυζυγικής σχέσης.\n\nΜονακό\n\nΗ πριγκιπική οικογένεια των Γκριμάλντι του Μονακό, που θεωρείται η παλαιότερη δυναστεία στην Ευρώπη, προσθέτει το δικό της χρώμα στην ευρωπαϊκή βασιλική παλέτα.\n\nΟ κυρίαρχος πρίγκιπας Αλβέρτος Β' κληρονόμησε το στέμμα από τον δημοφιλή πατέρα του, τον πρίγκιπα Ρενιέ (οι μονάρχες του Μονακό είναι Πρίγκιπες και όχι Βασιλιάδες), ο οποίος πέθανε το 2005 και απολάμβανε λάμψη χολιγουντιανού σταρ λόγω του γάμου του με την τη λαμπερή σταρ Γκρέις Κέλι η οποία έχασε τη ζωή της σε αυτοκινητιστικό δυστύχημα το 1982.\n\nO πρίγκιπας Αλβέρτος με την πριγκίπισσα Σαρλίν του Μονακό AP\n\nΩστόσο τα σκάνδαλα του οίκου Γκριμάλντι σε σχέση με τον γάμο του Αλβέρτου απασχολούν τα τελευταία χρόνια με αρνητικό τρόπο τα ΜΜΕ.\n\nΗ Σαρλίν, η οποία έκλεισε τα 44 της χρόνια τον περασμένο Ιανουάριο, εισήχθη σε άγνωστη θεραπευτική μονάδα έξω από το Μονακό τον περασμένο Νοέμβριο, λίγες ημέρες μετά την επιστροφή της στο πριγκιπάτο μετά από 10μηνη απουσία στη Νότια Αφρική.\n\nΦίλοι της Σαρλίν δήλωσαν στο Page Six ότι η Πριγκίπισσα «παραλίγο να πεθάνει», όταν βρισκόταν στην πατρίδα της, το Κέιπ Τάουν.\n\nΤις εβδομάδες μετά την άφιξή της, στο πριγκιπάτο, φίλοι της πριγκίπισσας μίλησαν στο Page Six, λέγοντας πως «είναι άδικο να παρουσιάζεται ότι έχει κάποιο είδος ψυχικού ή συναισθηματικού προβλήματος. Δεν ξέρουμε γιατί το παλάτι υποβαθμίζει το γεγονός ότι παραλίγο να πεθάνει στη Νότια Αφρική». Η πηγή εξήγησε ότι η βασίλισσα είχε μια σοβαρή λοίμωξη η οποία είχε ως αποτέλεσμα «σοβαρά προβλήματα με τα ιγμόρεια και την κατάποση που προέρχονται από μια προηγούμενη χειρουργική επέμβαση».\n\nΣύμφωνα με το «Tatler» φίλοι της πριγκίπισσας Σαρλίν έδωσαν την εικόνα πως η πρώην κολυμβήτρια είναι υπολογίσιμη δύναμη. Διέψευσαν ότι είναι «αφελής» και παγιδευμένη σε έναν δυστυχισμένο γάμο με τον Αλβέρτο, λέγοντας: «Δεν πιστεύω ούτε για ένα δευτερόλεπτο ότι δεν ήξερε τι έκανε όταν τον παντρεύτηκε. Η Σαρλίν δεν είναι πριγκίπισσα Νταϊάνα».\n\nΆνθρωποι που ζουν στο παλάτι επιβεβαίωσαν στη «MailOnline» ότι πριν φύγει για τη Νότια Αφρική, η Σαρλίν περνούσε τον περισσότερο χρόνο της σε ένα ταπεινό διαμέρισμα δύο υπνοδωματίων πάνω από ένα παλιό εργοστάσιο σοκολάτας, περίπου 300 μέτρα μακριά από το παλάτι του 12ου αιώνα.\n\n«Τη βλέπαμε συχνά έξω από το Παλάτι και συνήθως ήταν μόνη της ή με έναν σωματοφύλακα, αλλά ποτέ με τον Αλβέρτο».\n\nΜε πληροφορίες από τον Guardian",
    "Διαζύγιο για τον Πέτρο Κουσουλό: Χωρίζει μετά από 5 χρόνια γάμου με την Όλγα Ζαριφοπούλου": "Ο Πέτρος Κουσουλός και η Όλγα Ζαριφοπούλου, σύμφωνα με αποκλειστικές πληροφορίες του okmag, αποφάσισαν εδώ και μήνες να τραβήξουν χωριστούς δρόμους.\n\nΟ δημοσιογράφος και η σχεδιάστρια κοσμημάτων έχουν μάλιστα υπογράψει ήδη τα χαρτιά του διαζυγίου.\n\nPGRpdiBzdHlsZT0iIiBjbGFzcz0ibWFpbl9iYW5uZXIgdmlzaWJsZS1zbSB2aXNpYmxlLXhzIj4KCQkJPHNjcmlwdCBhc3luYyBzcmM9Ii8vcGFnZWFkMi5nb29nbGVzeW5kaWNhdGlvbi5jb20vcGFnZWFkL2pzL2Fkc2J5Z29vZ2xlLmpzIj48L3NjcmlwdD4NCjwhLS0gQXRoZW5zX0FydGljbGVfSW5saW5lX01vYmlsZSAtLT4NCjxpbnMgY2xhc3M9ImFkc2J5Z29vZ2xlIg0KICAgICBzdHlsZT0iZGlzcGxheTppbmxpbmUtYmxvY2s7d2lkdGg6MzAwcHg7aGVpZ2h0OjI1MHB4Ig0KICAgICBkYXRhLWFkLWNsaWVudD0iY2EtcHViLTU5MzcxNDc4NDM1NzA1MjQiDQogICAgIGRhdGEtYWQtc2xvdD0iMTQ1MTc0MDQ4NiI+PC9pbnM+DQo8c2NyaXB0Pg0KKGFkc2J5Z29vZ2xlID0gd2luZG93LmFkc2J5Z29vZ2xlIHx8IFtdKS5wdXNoKHt9KTsNCjwvc2NyaXB0PgkJCTwvZGl2Pg==\n\nΣύμφωνα με πρόσωπο του περιβάλλοντος τους δεν πρόκειται για εχθρικό διαζύγιο σεβόμενοι το καλό των παιδιών τους.\n\nΤο πρώην ζευγάρι έπαψε να ακολουθεί ο ένας τον άλλον στο Instagram, ενώ ο εκδότης της εφημερίδας «Μπαμ» πριν από λίγο καιρό είχε αποφύγει ευγενικά να φωτογραφηθεί για λογαριασμό γνωστού περιοδικού μαζί με τη σύζυγό του, χωρίς όμως να αποκαλύψει τον πραγματικό λόγο.\n\nΔείτε επίσης: Η πρώην σύντροφος του Πέτρου Κουσουλού: Πριν παντρευτεί είχε σχέση με γνωστή ξανθιά παρουσιάστρια!\n\nPGRpdiBzdHlsZT0iIiBjbGFzcz0ibWFpbl9iYW5uZXIiPgoJCQk8ZGl2IGlkPSJFTkdBR0VZQV9XSURHRVRfMTYzMDEwIj48L2Rpdj4NCjxzY3JpcHQgZGF0YS1jZmFzeW5jPSJmYWxzZSI+DQooZnVuY3Rpb24oRSxuLEcsQSxnLFksYSl7RVsnRW5nYWdleWFPYmplY3QnXT1nO0VbZ109RVtnXXx8ZnVuY3Rpb24oKXsgKEVbZ10ucT1FW2ddLnF8fFtdKS5wdXNoKGFyZ3VtZW50cyl9LEVbZ10ubD0xKm5ldyBEYXRlKCk7WT1uLmNyZWF0ZUVsZW1lbnQoRyksIGE9bi5nZXRFbGVtZW50c0J5VGFnTmFtZShHKVswXTtZLmFzeW5jPTE7WS5zcmM9QTthLnBhcmVudE5vZGUuaW5zZXJ0QmVmb3JlKFksYSl9KSh3aW5kb3csZG9jdW1lbnQsJ3NjcmlwdCcsJy8vd2lkZ2V0LmVuZ2FnZXlhLmNvbS9lbmdhZ2V5YV9sb2FkZXIuanMnLCdfX2VuZ1dpZGdldCcpOw0KX19lbmdXaWRnZXQoJ2NyZWF0ZVdpZGdldCcsDQp7d3dlaTonRU5HQUdFWUFfV0lER0VUXzE2MzAxMCcscHViaWQ6MTgwMTYxLHdlYmlkOjE2NTIzOSx3aWQ6MTYzMDEwfSk7DQo8L3NjcmlwdD4JCQk8L2Rpdj4=\n\nΗ γνωριμία του ζευγαριού\n\nΤο πρώην πλέον ζευγάρι γνωρίστηκε τυχαία πριν κάποια χρόνια και μόλις μετά από 9 μήνες σχέσης αποφάσισαν να παντρευτού. Μάλιστα, στο γάμο τους η Όλγα Ζαφειροπούλου ήταν ήδη 5 μηνών έγκυος.\n\nΗ συγκίνηση του για την κόρη τους Ειρήνη ήταν μεγάλη και η ευτυχία του ζευγαριού ολοκληρώθηκε με τον ερχομό της δεύτερης κόρης τους, Βασιλείας, ένα μόλις χρόνο μετά.\n\nΟ Πέτρος Κουσουλός έλεγε πως τα κορίτσια του είναι το μεγαλύτερο δώρο που του έχει κάνει η ζωή και πως όσο δύσκολη μέρα και αν έχει η αγκαλιά τους τον γεμίζει δύναμη και ηρεμία. Μέχρι που ήρθε η κρίση και η απόφαση για το τέλος του γάμου έμεναν όλοι μαζί στο ανακαινισμένο πατρικό σπίτι του δημοσιογράφου στο Ντράφι.\n\nΗ τελευταία δημόσια εμφάνιση\n\nΉταν τον περασμένο Απρίλιο στο νυχτερινό κέντρο όπου εμφανιζόταν η Άννα Βίσση. Μάλιστα, ο φωτογραφικός φακός τους είχε απαθανατίσει αγκαλιασμένους κατά την έξοδό τους.\n\nPGRpdiBzdHlsZT0iIiBjbGFzcz0ibWFpbl9iYW5uZXIiPgoJCQk8c2NyaXB0IGFzeW5jIHNyYz0iLy9wYWdlYWQyLmdvb2dsZXN5bmRpY2F0aW9uLmNvbS9wYWdlYWQvanMvYWRzYnlnb29nbGUuanMiPjwvc2NyaXB0Pg0KPCEtLSBBdGhlbnNfQXJ0aWNsZV9JbmxpbmVfTW9iaWxlIC0tPg0KPGlucyBjbGFzcz0iYWRzYnlnb29nbGUiDQogICAgIHN0eWxlPSJkaXNwbGF5OmlubGluZS1ibG9jazt3aWR0aDozMDBweDtoZWlnaHQ6MjUwcHgiDQogICAgIGRhdGEtYWQtY2xpZW50PSJjYS1wdWItNTkzNzE0Nzg0MzU3MDUyNCINCiAgICAgZGF0YS1hZC1zbG90PSIxNDUxNzQwNDg2Ij48L2lucz4NCjxzY3JpcHQ+DQooYWRzYnlnb29nbGUgPSB3aW5kb3cuYWRzYnlnb29nbGUgfHwgW10pLnB1c2goe30pOw0KPC9zY3JpcHQ+CQkJPC9kaXY+\n\nΟ ίδιος έχει επιλέξει να μην μιλήσει δημόσια για το διαζύγιό του ενώ φέτος τον βλέπουμε και πάλι στο πλευρό της Ζήνας Κουτσελίνη στην εκπομπή «Αλήθειες με τη Ζήνα»."
}