{
    "Καναδάς – Κορωνοϊός: Αίρονται από 1 Οκτωβρίου όλα τα ταξιδιωτικά μέτρα": "Ο Καναδάς θα καταργήσει όλους τους περιορισμούς που είχαν τεθεί σε ισχύ για την καταπολέμηση της εξάπλωσης της Covid-19 για τους εισερχόμενους ταξιδιώτες από την 1η Οκτωβρίου, καθώς και τις απαιτήσεις για τη διενέργεια τεστ, για καραντίνα και απομόνωση σε περίπτωση μόλυνσης, ανακοίνωσε σήμερα η κυβέρνηση.\n\nΟι ταξιδιώτες, ανεξαρτήτως υπηκοότητας, από το Σάββατο δεν θα χρειάζεται να υποβάλουν πληροφορίες σχετικά με την υγεία τους μέσω της εφαρμογής ArriveCAN ή να προσκομίζουν πιστοποιητικό εμβολιασμού.\n\nΗ απαίτηση για τους ταξιδιώτες να φορούν μάσκες σε αεροπλάνα και τρένα θα καταργηθεί επίσης, σύμφωνα με την ανακοίνωση.\n\n«Πιστεύουμε ότι είμαστε τώρα σε θέση να τροποποιήσουμε την προσέγγισή μας στα διεθνή σύνορα», δήλωσε ο υπουργός Διακυβερνητικών Υποθέσεων Ντομινίκ Λεμπλάν, αναφέροντας ότι «η υγειονομική κατάσταση έχει βελτιωθεί πολύ».\n\nΠηγή: ΑΠΕ-ΜΠΕ-Reuters-AFP\n\nΕιδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Καναδάς: Χιλιάδες νοικοκυριά χωρίς ηλεκτρικό ρεύμα λόγω του κυκλώνα Φιόνα": "Περισσότερα από 500.000 νοικοκυριά έχουν μείνει χωρίς ηλεκτρικό ρεύμα στα παράλια του Καναδά στον Ατλαντικό, που πλήττονται από τον κυκλώνα Φιόνα, σύμφωνα με τα στοιχεία που ανακοίνωσαν οι πάροχοι.\n\nΜόνο στην επαρχία της Νέας Σκωτίας, η διαχειρίστρια εταιρεία Nova Scotia Power ανέφερε ότι έχει διακοπεί η ηλεκτροδότηση σε 414.163 πελάτες της.\n\nΗ μετεωρολογική υπηρεσία του Καναδά πολλαπλασίασε τις προειδοποιήσεις της προς τους πολίτες για αυτήν την κακοκαιρία που χαρακτηρίζεται «ιστορική» και έχει ήδη σπείρει τον θάνατο και την καταστροφή στην Καραϊβική.\n\nΚαναδάς Darren Calabrese/The Canadian Press\n\nΈνας τυφώνας που αναμένεται να μετατραπεί σε μια τεράστια μετατροπική καταιγίδα με ισχυρούς ανέμους, βροχοπτώσεις και μεγάλα κύματα στις ακτές του Καναδά μπορεί να είναι μια από τις πιο σοβαρές που έχουν πλήξει τη χώρα σύμφωνα με την μετεωρολογική υπηρεσία.\n\nΗ Φιόνα θα φτάσει στην στεριά το πρωί του Σαββάτου. Το Καναδικό Κέντρο Τυφώνων εξέδωσε εντολή παρακολούθησης σε εκτεταμένες παράκτιες περιοχές της Νέας Σκωτίας, του νησιού Πρίγκιπας Εδουάρδος και της Νέας Γης.\n\nΤο Εθνικό Κέντρο τυφώνων των ΗΠΑ προβλέπει ότι η Φιόνα θα φτάσει στην περιοχή ως μεγάλος και ισχυρός, μετατροπικός κυκλώνας.\n\nΚαναδάς Darren Calabrese/The Canadian Press\n\n«Είναι πολλά αυτά που πρέπει να βάλουμε στην κατάψυξη. Έχω ζήσει έναν τυφώνα. Έζησα 5 μέρες με πολύ ισχυρό τυφώνα. Είναι ήδη πιο ασφαλές» δήλωσε ένας κάτοικος.\n\n«Είναι κάτι καινούριο για εμάς. Έχουμε συνηθίσει στις χιονοθύελλες τον χειμώνα και διάφορα άλλα, αλλά όχι τυφώνες» συμπλήρωσε ένας άλλος κάτοικος του Καναδά.\n\nΟι Βερμούδες βρίσκονται αντιμέτωπες με διακοπές ρεύματος και μικρές υλικές ζημιές μετά το πέρασμα της Φιόνα κατά τη διάρκεια της νύχτας.\n\nΟι υπηρεσίες εκτάκτου ανάγκης κάλεσαν τους κατοίκους να παραμείνουν στα σπίτια τους καθώς οι ισχυροί άνεμοι έπληξαν την βρετανική επικράτεια. Η ταχύτητά τους έφτανε τα 160 χιλιόμετρα την ώρα.",
    "Τριντό: Ο Καναδάς «καταδικάζει» τις απειλές του Πούτιν για τη χρήση πυρηνικών όπλων και τη μερική επιστράτευση": "Διαβεβαίωσε ακόμη ότι η καναδική κυβέρνηση θα συνεχίζει να υποστηρίζει το Κίεβο, επιβάλλοντας πιο ισχυρές κυρώσεις στη Ρωσία και στέλνοντας στρατιωτική βοήθεια στην Ουκρανία.\n\nΗ κυβέρνηση του Καναδά καταδικάζει τη διαταγή του προέδρου της Ρωσίας Βλαντίμιρ Πούτιν να γίνει μερική επιστράτευση καθώς και τις απειλές του περί χρήσης πυρηνικών όπλων, δήλωσε χθες Τετάρτη ο πρωθυπουργός Τζάστιν Τριντό, διαβεβαιώνοντας πως η Οτάβα θα συνεχίσει ακλόνητη την υποστήριξη της Ουκρανίας.\n\n«Ο Καναδάς καταδικάζει την ανεύθυνη κλιμάκωση του πολέμου από τον Πούτιν, την διαταγή του για μερική επιστράτευση, τις απειλές του για τη χρήση πυρηνικών όπλων, καθώς και τα βιαστικά δημοψηφίσματα της Ρωσίας για να προσπαθήσει να προσαρτήσει τμήματα της Ουκρανίας, (τα οποία) είναι απαράδεκτα», τόνισε ο κ. Τριντό μιλώντας σε δημοσιογράφους στη Νέα Υόρκη όπου συμμετέχει στην 77η Γενική Συνέλευση του ΟΗΕ.\n\nΔιαβεβαίωσε ακόμη ότι η καναδική κυβέρνηση θα συνεχίζει να υποστηρίζει το Κίεβο, επιβάλλοντας πιο ισχυρές κυρώσεις στη Ρωσία και στέλνοντας στρατιωτική βοήθεια στην Ουκρανία.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Παγκόσμιο Κύπελλο Γυναικών: Η Αυστραλία λύγισε τον Καναδά στο ματς της ημέρας": "Η οικοδέσποινα Αυστραλία έδειξε τα δόντια της την 4η αγωνιστική του Παγκοσμίου Κυπέλλου Γυναικών και νίκησε με 75-72 τον Καναδά, με αποτέλεσμα να υπάρχει πλέον τριπλή ισοβαθμία στην κορυφή του Β' Ομίλου. Ακάθεκτες οι ΗΠΑ.\n\nΗ Αυστραλία ήταν η μεγάλη νικήτρια στο σπουδαίο παιχνίδι με τον Καναδά (75-72), το οποίο δέσποζε στο πρόγραμμα της 4ης αγωνιστικής των ομίλων του Παγκοσμίου Κυπέλλου Γυναικών στην Αυστραλία.\n\nΣε ένα ματς για γερά νεύρα, οι οικοδέσποινες επέστρεψαν από το -12 της δεύτερης περιόδου (16-28) και πήραν την νίκη, με αποτέλεσμα πλέον στην κορυφή του ομίλου να ισοβαθμούν η Αυστραλία, ο Καναδάς και η Γαλλία με ρεκόρ 3-1, έχοντας από μία νίκη στα μεταξύ τους παιχνίδια.\n\nΣτα υπόλοιπα παιχνίδια ξεχώρισαν ο περίπατος των ΗΠΑ κόντρα στην Κορέα (145-69), όπου οι Αμερικανίδες έκαναν ρεκόρ παραγωγικότητας στην ιστορία του θεσμού με τους 145 πόντους που σημείωσαν, με την είδηση της ημέρας πάντως να είναι οι μπουνιές που αντάλλαξαν παίκτριες από το Μάλι μετά το τέλος του αγώνα με την Σερβία.\n\nΤα αποτελέσματα της τέταρτης αγωνιστικής:\n\nΑ Όμιλος\n\nΒέλγιο - Βοσνία 85-55\n\nΚορέα - ΗΠΑ 69-145\n\nΚίνα - Πουέρτο Ρίκο 95-60\n\nΗ βαθμολογία\n\n1. ΗΠΑ (4-0)*\n\n2. Κίνα (3-1)*\n\n3. Βέλγιο (3-1)*\n\n4. Πουέρτο Ρίκο (1-3)\n\n5. Κορέα (1-3)\n\n6. Βοσνία (0-4)\n\nΒ' Όμιλος\n\nΣερβία - Μάλι 81-68\n\nΓαλλία - Ιαπωνία 67-53\n\nΚαναδάς - Αυστραλία 72-75\n\nΗ βαθμολογία\n\n1. Καναδάς (3-1)*\n\n2. Γαλλία (3-1)*\n\n3. Αυστραλία (3-1)\n\n4. Σερβία (2-2)\n\n5. Ιαπωνία (1-3)\n\n6. Μάλι (0-4)\n\n*Έχουν εξασφαλίσει την πρόκριση στα προημιτελικά της διοργάνωσης.",
    "Ιαπωνία-Καναδάς: 56-70 (hls)": "Ιαπωνία-Καναδάς: 56-70 (hls)\n\nΤα καλύτερα στιγμιότυπα από την αναμέτρηση Ιαπωνία-Καναδάς.\n\nΔείτε Ακόμα",
    "Καναδάς: Ανθρωποκυνηγητό για τη σύλληψη των δραστών της σφαγής σε κοινότητες αυτοχθόνων": "Ένταλμα σύλληψης εκδόθηκε από τις αρχές του Καναδά σε βάρος των δύο ανδρών που θεωρούνται ύποπτοι για τις κατά συρροή επιθέσεις με μαχαίρια σε απομονωμένες κοινότητες αυτοχθόνων, στα κεντροδυτικά της χώρας, ανακοίνωσε η αστυνομία.\n\nΟι αστυνομικοί έχουν εξαπολύσει ανθρωποκυνηγητό για τον εντοπισμό και τη σύλληψη του Ντέμιεν Σάντερσον, 31 ετών και του Μάιλς Σάντερσον, 30 ετών, οι οποίοι μαχαίρωσαν ανθρώπους σε 13 διαφορετικά σημεία στο Σασκάτσουαν. Τουλάχιστον 10 άνθρωποι σκοτώθηκαν και άλλοι 18 τραυματίστηκαν.\n\nΣε βάρος των δύο ανδρών έχει ήδη ασκηθεί δίωξη για ανθρωποκτονία και απόπειρα ανθρωποκτονίας. Οι επιθέσεις αυτές ήταν μεταξύ των πιο πολυαίμακτων που έχουν σημειωθεί στη σύγχρονη ιστορία του Καναδά.\n\nΜια ανακοίνωση που εξέδωσαν ηγετικά στελέχη των αυτοχθόνων του Καναδά αναφέρει ότι η υπόθεση ενδέχεται να σχετίζεται με διακίνηση ναρκωτικών. Η αστυνομία είπε ότι κατά τα φαινόμενα ορισμένα από τα θύματα στοχοθετήθηκαν σκοπίμως, άλλα όμως μάλλον μπήκαν στο στόχαστρο εντελώς τυχαία.\n\nΟι ύποπτοι θεάθηκαν για τελευταία φορά την Κυριακή, ενώ κυκλοφορούσαν με ένα μαύρο Nissan Rogue στην πόλη Ρετζίνα, περίπου 320 χιλιόμετρα από την περιοχή όπου εξαπέλυσαν τις επιθέσεις, στο Τζέιμς Σμιθ Κρι Νέισον και το χωριό Γουέλντον. «Πιστεύουμε ότι κάποιος εκεί έξω ξέρει πού βρίσκονται αυτοί οι δυο και έχει πληροφορίες που θα είναι πολύτιμες για την αστυνομία και σας προτρέπω να επικοινωνήσετε με τις τοπικές αρχές», είπε ο αρχηγός της αστυνομίας της Ρετζίνα, Έβαν Μπρέι.\n\nΣύμφωνα με το τηλεοπτικό δίκτυο CBC News, η αστυνομία της πόλης Σασκατούν αναζητά τον Μάιλς Σάντερσον από τον Μάιο, όταν σταμάτησε να επικοινωνεί με τον αξιωματικό που επέβλεπε αν τηρούσε τους όρους αποφυλάκισής του. Είχε εκτίσει ποινή για επίθεση, ληστεία, φθορά ξένης περιουσίας και απειλές.\n\nΗ Ντορίν Λις, 89 ετών, είπε ότι καθόταν με την κόρη της στη βεράντα του σπιτιού της στο Γουέλντον το πρωί της Κυριακής, όταν πέρασε από εκεί με ταχύτητα ένα SUV σκούρου χρώματος, μια ασυνήθιστη εικόνα για το χωριουδάκι. Λίγο αργότερα, ένας άνδρας τις πλησίασε και τους είπε ότι έχει τραυματιστεί. Στεκόταν σε απόσταση πέντε μέτρων και είχε καλυμμένο το πρόσωπο. Όταν η κόρη της μπήκε στο σπίτι για να καλέσει την αστυνομία, ο άνδρας έφυγε. «Εκείνη τη στιγμή δεν φοβηθήκαμε. Απλώς νομίζαμε ότι χτύπησε και χρειαζόταν βοήθεια. Όμως δεν περίμενε να φτάσει η βοήθεια και αναρωτηθήκαμε τι συνέβαινε», εξήγησε η ηλικιωμένη γυναίκα.\n\nΤο Τζέιμς Σμιθ Κρι Νέισον είναι μια κοινότητα αυτοχθόνων με περίπου 3.400 κατοίκους που ασχολούνται κυρίως με τη γεωργία, το κυνήγι και το ψάρεμα. Το Γουέλντον είναι ένα χωριό 200 κατοίκων. Ένα από τα θύματα είναι ο 77χρονος Γουές Πέτερσον, ένας χήρος από το Γουέλντον. Η Λάνα Χεντ, μητέρα δύο παιδιών, σκοτώθηκε επίσης, ανέφερε ο πρώην σύντροφός της.\n\nΟι δύο ύποπτοι έχουν το ίδιο επώνυμο αλλά δεν είναι σαφές προς το παρόν αν είναι συγγενείς ή αν προέρχονται από την ίδια κοινότητα.\n\nΠηγή: ΑΠΕ – ΜΠΕ, AFP, Reuters\n\n⇒ Ειδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Στον Καναδά ξέρουν: Σέντρα με φάλτσο και γκολ με ψηλοκρεμαστό γυριστό έξω από την περιοχή!": "Η εθνική ομάδα του Καναδά επιστρέφει στο προσεχές Παγκόσμιο Κύπελλο μετά από 36 χρόνια, ωστόσο σε συλλογικό επίπεδο δεν... σκίζει κιόλας.\n\n\n\nΆλλωστε οι καλύτερες ομάδες, όπως το Τορόντο, το Μόντρεαλ και το Βανκούβερ, μετέχουν στο MLS.\n\n\n\nΩστόσο, στο εκτός έδρας 3-1 της Ατλέτικο Οτάβας επί της Κάβαλρι, είχαμε ένα γκολ υψηλού επιπέδου, με την υπέροχη φαλτσαριστή μπαλιά του Ακόστα να βρίσκει τον Ταμπλά έξω από την περιοχή και εκείνος να στέλνει την μπάλα στα δίχτυα με τρομερό γυριστό, ψηλοκρεμαστό σουτ!\n\n\n\n\n\nGOLAZO ??\n\n\n\nHello soccer world. This is @CPLsoccer (not #MLS)\n\n\n\nIn this league, we have a saying#CANPL. BANGERS. ONLY.\n\n\n\nHere's the latest, by Ballou Tabla of @AtletiOttawa\n\n\n\nCheers ?? pic.twitter.com/7gZXJCSZ1n — OneSoccer (@onesoccer) September 24, 2022",
    "Καναδάς: Πυροβολισμοί στο Τορόντο με δύο νεκρούς και τρεις τραυματίες": "Ο δράστης, που διέφυγε με κλεμμένο όχημα, εντοπίστηκε και σκοτώθηκε σε ανταλλαγή πυρών με αστυνομικούς. Τα κίνητρα της επίθεσης παραμένουν για την ώρα αδιευκρίνιστα.\n\nΈνας αστυνομικός έχασε τη ζωή του και τρεις πολίτες τραυματίστηκαν από τα πυρά ενόπλου στις πόλεις Μισισάουγκα και Μίλτον, κοντά στο Τορόντο, όπως μετέδωσε το τηλεοπτικό δίκτυο CBC επικαλούμενο την αστυνομία της καναδικής επαρχίας Οντάριο. Ο δράστης, που διέφυγε με κλεμμένο όχημα, εντοπίστηκε και σκοτώθηκε σε ανταλλαγή πυρών με αστυνομικούς, σύμφωνα με την ίδια πηγή.\n\nΤα κίνητρα της επίθεσης παραμένουν για την ώρα αδιευκρίνιστα.\n\nΟ Καναδάς συγκλονίστηκε πρόσφατα από επεισόδια τυφλής βίας, συμπεριλαμβανομένου ενός μπαράζ επιθέσεων με μαχαίρια σε μια απομονωμένη κοινότητα αυτοχθόνων στο Σασκάτσουαν στις 4 Σεπτεμβρίου, που προκάλεσε τον θάνατο 10 ανθρώπων και τον τραυματισμό 18 άλλων. Ο ένας εκ των δύο φερόμενων δραστών βρέθηκε νεκρός και ο δεύτερος συνελήφθη τέσσερις ημέρες αργότερα, προτού τελικά βάλει τέλος στη ζωή του.\n\nΤον Απρίλιο του 2020, ένοπλος που υποδυόταν τον αστυνομικό σκότωσε 22 άτομα στην επαρχία της Νέας Σκωτίας. Τον Ιανουάριο του 2017, έξι άνθρωποι σκοτώθηκαν και πέντε τραυματίστηκαν σε επιθέσεις σε τζαμί στο Κεμπέκ.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Καναδάς: Το ναυάγιο βγήκε στην… ακτή!": "Η ξηρασία που πλήττει όλο τον κόσμο αλλά και άλλα φαινόμενα, έκαναν ένα παλιό ναυάγιο, στις ακτές της Νέας Σκωτίας του Καναδά, να εξοκείλει στις ακτές.\n\nΔείτε αυτό το σπάνιο συμβάν στο εναέριο βίντεο στο idrones.gr",
    "Καναδάς: 500.000 νοικοκυριά χωρίς ρεύμα λόγω του κυκλώνα Φιόνα": "Περισσότερα από 500.000 νοικοκυριά έχουν μείνει χωρίς ηλεκτρικό ρεύμα στα παράλια του Καναδά στον Ατλαντικό, που πλήττονται από τον κυκλώνα Φιόνα, σύμφωνα με τα στοιχεία που ανακοίνωσαν οι πάροχοι.\n\nΜόνο στην επαρχία της Νέας Σκωτίας, η διαχειρίστρια εταιρεία Nova Scotia Power ανέφερε ότι έχει διακοπεί η ηλεκτροδότηση σε 414.163 πελάτες της.\n\nEURONEWS Για τον τυφώνα «Φιόνα» προετοιμάζεται ο Καναδάς Θα φτάσει στην στεριά ως τεράστια μετατροπική καταιγίδα\n\nΗ μετεωρολογική υπηρεσία του Καναδά πολλαπλασίασε τις προειδοποιήσεις της προς τους πολίτες για αυτήν την κακοκαιρία που χαρακτηρίζεται «ιστορική» και έχει ήδη σπείρει τον θάνατο και την καταστροφή στην Καραϊβική.\n\nΠηγή: ΑΠΕ-ΜΠΕ",
    "Καναδάς / Τεράστιες καταστροφές προκάλεσε ο κυκλώνας Φιόνα": "«Άνευ προηγουμένου» ζημιές άφησε πίσω του ο κυκλώνας Φιόνα - «Θα χρειαστούν πολλοί μήνες για να αποκατασταθούν οι κρίσιμες υποδομές που καταστράφηκαν»\n\nΗ έκταση των ζημιών που προκάλεσε ο ισχυρός κυκλώνας Φιόνα, ο οποίος έπληξε τα παράλια του Καναδά στον Ατλαντικό το Σάββατο, είναι «άνευ προηγουμένου» και θα χρειαστούν πολλοί μήνες για να αποκατασταθούν οι κρίσιμες υποδομές που καταστράφηκαν, ανακοίνωσε σήμερα ο Μπιλ Μπλερ, ο υπουργός που είναι αρμόδιος για την αντιμετώπιση εκτάκτων αναγκών.\n\n«Η κλίμακα αυτού που αντιμετωπίζουμε, νομίζω ότι είναι άνευ προηγουμένου», είπε ο Μπλερ στο πρακτορείο Reuters όταν ρωτήθηκε ποια είναι η κατάσταση σε σύγκριση με το πέρασμα του κυκλώνα Ντόριαν από τη Νέα Σκωτία, το 2019.\n\n«Πιστεύω ότι πιθανότατα θα χρειαστούν πολλοί μήνες για να αποκαταστήσουμε ορισμένες κρίσιμες υποδομές, κτίρια και σπίτια», συνέχισε, εξηγώντας ότι από τους ανέμους παρασύρθηκαν στέγες σχολείων και κοινοτικών κέντρων.",
    "Σάλος στον Καναδά με την επίθεση στην αντιπρόεδρο της κυβέρνησης - Η αντίδραση του Τριντό": "«Βλέπουμε ολοένα και περισσότερα δημόσια πρόσωπα, ιδιαίτερα γυναίκες και πολιτικούς που προέρχονται από μειονότητες, να στοχοποιούνται. Να αναρωτηθούμε τι χώρα είμαστε...», δήλωσε ο Τριντό στο διάγγελμά του\n\nΟ πρωθυπουργός του Καναδά Τζάστιν Τριντό καταδίκασε σήμερα τη φραστική, υβριστική επίθεση που δέχτηκε η αντιπρόεδρος της κυβέρνησης και υπουργός Οικονομικών Κρίστια Φρίλαντ, την οποία χαρακτήρισε «εξαιρετικά ανησυχητική παρενόχληση», σημειώνοντας ότι δεν επρόκειτο για μεμονωμένο περιστατικό.\n\n«Βλέπουμε ολοένα και περισσότερους ανθρώπους του δημόσιου βίου, ανθρώπους σε θέσεις ευθύνης, ιδιαίτερα γυναίκες και Καναδούς που προέρχονται από μειονότητες ή από διαφορετικές κοινοτικές ομάδες, να στοχοποιούνται σχεδόν επειδή ισχυροποιείται η φωνή τους», είπε ο Τριντό στο διάγγελμά του σήμερα. «Παρατηρούμε μια αντίδραση (…) Πρέπει να αναρωτηθούμε τι είδους χώρα είμαστε και τι είδους χώρα θέλουμε να γίνουμε», συνέχισε.\n\nΣτο βίντεο του περιστατικού, που αναρτήθηκε στο Twitter αργά το βράδυ της Παρασκευής, η Φρίλαντ πλησιάζει στον ανελκυστήρα σε ένα κτίριο του δημαρχείου της πόλης Γκραντ Πρέρι, στην Αλμπέρα, όταν ένας άνδρας αρχίζει να της φωνάζει. «Τι στο διάολο κάνεις στην Αλμπέρα;» ακούγεται να λέει ενώ εκείνη έμπαινε στο ασανσέρ. Την αποκάλεσε «προδότρια» και την εξύβρισε χυδαία. Το βίντεο έχει εκατοντάδες χιλιάδες θεάσεις.\n\nΗ Φρίλαντ γεννήθηκε στην Αλμπέρτα και έκανε περιοδεία στην επαρχία αυτή, για να συναντηθεί με αξιωματούχους, επιχειρηματίες και εργαζόμενους. «Αυτό που συνέβη χθες ήταν λάθος. Κανείς, πουθενά, δεν πρέπει να είναι αναγκασμένος να ανέχεται απειλές και εκφοβισμούς» έγραψε το Σάββατο στο Twitter.\n\nΚαναδοί πολιτικοί απ’ όλα τα πολιτικά κόμματα καταδίκασαν τη φραστική επίθεση.\n\nΤο περιστατικό αυτό είναι το τελευταίο μιας σειράς λεκτικών επιθέσεων εναντίον γυναικών στον Καναδά – μεταξύ των θυμάτων ήταν ακτιβίστριες και δημοσιογράφοι. Μια ομάδα ρεπόρτερ δημοσιοποιεί εδώ και εβδομάδες ιδιωτικά και ανώνυμα μηνύματα που λαμβάνουν στο ηλεκτρονικό ταχυδρομείο και τα οποία περιέχουν απειλές βίας, σεξουαλικών επιθέσεων και μισογυνιστική φρασεολογία.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Γαλλία – Καναδάς: 45-59 (hls)": "Γαλλία – Καναδάς: 45-59 (hls)\n\nΤα στιγμιότυπα του αγώνα Γαλλία - Καναδάς για το Παγκόσμιο Κύπελλο Γυναικών μπάσκετ.\n\nΔείτε Ακόμα",
    "Δυστοπική πραγματικότητα: Καναδοί κάνουν αιτήσεις ευθανασίας για να ξεφύγουν από τη φτώχεια": "Ο Καναδάς μπορεί να είναι μια από τις πρώτες χώρες που επιτρέπουν την υποβοηθούμενη ευθανασία σε ορισμένες περιπτώσεις, όμως η νέα χαλάρωση νόμων που πέρασε, αφήνει ανοιχτό το ενδεχόμενο να καταστεί λύση για τους φτωχούς, ώστε να βρουν διέξοδο από την φτώχεια και την εξαθλίωση.\n\nΣύμφωνα με το telesurenglish.net, ορισμένοι άνθρωποι που εντάσσονται στην κατηγορία για υποβοηθούμενη ευθανασία, την επιλέγουν ως λύση, επειδή έχουν εξαθλιώσει οικονομικά. Χαρακτηριστικά, μια γυναίκα στο Οντάριο, επέλεξε για ευθανασία επειδή τα επιδόματα στέγασης δεν της επέτρεπαν να αποκτήσει ένα σπίτι για να ζήσει και να αποφύγει τις ακρωτηριαστικές αλλεργίες. «Η κυβέρνηση με βλέπει ως αναλώσιμη, κλαψιάρα, άχρηστη, απόβρασμα», δήλωσε αυτή η γυναίκα, η οποία άφησε επιστολές-αποδείξεις μιας απεγνωσμένης αναζήτησης βοήθειας από την κυβέρνηση για πάνω από δυο χρόνια.\n\nΌπως αναφέρει το δημοσίευμα λοιπόν, το 2016, με την έγκριση του νομοσχεδίου C-14, ενός νόμου που επιτρέπει την ιατρική ευθανασία και την υποβοηθούμενη αυτοκτονία με βοήθεια γιατρού, το Κοινοβούλιο αποφάσισε πως το καναδικό κράτος θα καλύψει τα έξοδα της ευθανασίας για τα άτομα που πάσχουν από ανίατη ασθένεια, με προβλέψιμο φυσικό θάνατο και που δεν έχουν τη δυνατότητα να στηρίξουν οικονομικά τη διαδικασία.\n\nIn 1941, a Nazi made this table showing how much money the gov. would save by preventing persons w/ disabilities from living ten years longer. In 2020, the Parliamentary Budget Officer in Canada released a table of the \"reduction in healthcare costs\" through euthanasia. #cdnpoli pic.twitter.com/DY1YCWGJav — Amanda Achtman (@AmandaAchtman) April 25, 2022\n\nΠαρόλα αυτά, τον Μάρτιο του 2021, οι νομοθέτες κατάργησαν την απαίτηση που έθετε ως προϋπόθεση το να είναι ανίατη η ασθένεια και βέβαιος ο επερχόμενος θάνατος του ασθενή, με αποτέλεσμα άτομα που πάσχουν από κάποια ασθένεια ή αναπηρία και που δεν μπορούν να ανακουφιστούν μέσα από αποδεκτές συνθήκες, να υποβάλλουν αίτηση για ευθανασία.\n\nΟι αντιδράσεις για την τροπή που φέρεται να παίρνουν τα πράγματα είναι πολλές, με την Καναδική Ένωση Ψυχικής Υγείας να δηλώνει τη βαθιά απογοήτευσή της από αυτή την κυβερνητική προσέγγιση.\n\n«Μέχρι το σύστημα υγειονομικής περίθαλψης να ανταποκριθεί επαρκώς στις ανάγκες ψυχικής υγείας των Καναδών, ο υποβοηθούμενος θάνατος δεν θα πρέπει να αποτελεί επιλογή», αναφέρει σε σχετική ανακοίνωση.",
    "Καναδάς: Πάνω από 17.000 κρούσματα του νέου κορονοϊού": "Η Υπηρεσία Δημόσιας Υγείας του Καναδά ανακοίνωσε χθες Παρασκευή ότι την εβδομάδα που ολοκληρώθηκε τη 17η Σεπτεμβρίου επιβεβαιώθηκαν 17.325 κρούσματα του νέου κορονοϊού.\n\nΚατά τους αριθμούς της υπηρεσίας, ο απολογισμός των θυμάτων από την εκδήλωση της πανδημίας έφθασε τους 44.992 θανάτους εξαιτίας επιπλοκών της COVID-19 επί συνόλου 4.233.468 κρουσμάτων του SARS-CoV-2.\n\nΟ δείκτης θετικότητας σε ημερήσια βάση την υπό εξέταση εβδομάδα ανήλθε στο 10,1% και οι εξετάσεις που διενεργούνταν σε ημερήσια βάση ανά 100.000 κατοίκους ήταν 62, κατά την ίδια πηγή.\n\nΠηγή: ΑΠΕ-ΜΠΕ",
    "Καναδάς: Ο κυκλώνας Φιόνα έφτασε στη Νέα Σκωτία": "Καναδάς: Ο κυκλώνας Φιόνα έφτασε στη Νέα Σκωτία\n\nΟ ισχυρός κυκλώνας Φιόνα πλήττει από το πρωί του Σαββάτου τη Νέα Σκωτία του Καναδά, με ανέμους που φτάνουν τα 150 χιλιόμετρα την ώρα, σχεδόν μία εβδομάδα αφότου προκάλεσε σοβαρά προβλήματα σε νησιά της Καραϊβικής.\n\nΤο Εθνικό Κέντρο Κυκλώνων των ΗΠΑ (NHC) ανέφερε ότι ο πυρήνας του μετατροπικού κυκλώνα Φιόνα διασχίζει την ανατολική Νέα Σκωτία, με ισχυρές ριπές ανέμου και έντονη βροχόπτωση.\n\nΑποδυναμώθηκε ελαφρώς\n\nΟ κυκλώνας αποδυναμώθηκε ελαφρώς καθώς μετακινείται προς τα βόρεια. Γύρω στις 12 το μεσημέρι (ώρα Ελλάδας) απείχε 255 χιλιόμετρα βορειοανατολικά του Χάλιφαξ.\n\nΟι μετεωρολόγοι αναμένουν ισχυρούς ανέμους, σφοδρές βροχοπτώσεις και τρικυμίες λόγω της Φιόνα ενώ προβλέπουν ότι θα αποδυναμωθεί σταδιακά μέσα στις επόμενες δύο ημέρες.\n\nΣτα νησιά της Καραϊβικής, τουλάχιστον οκτώ άνθρωποι έχασαν τη ζωή τους ενώ το Πουέρτο Ρίκο έμεινε χωρίς ηλεκτροδότηση. Σχεδόν ένα εκατομμύριο άνθρωποι παραμένουν ακόμη χωρίς ηλεκτρικό ρεύμα στο νησί, πέντε ημέρες μετά το πέρασμα του κυκλώνα.\n\nΟ πρωθυπουργός του Καναδά Τζάστιν Τριντό καθυστέρησε την αναχώρησή του για την Ιαπωνία, όπου θα παραστεί στην κηδεία του πρώην πρωθυπουργού Σίνζο Άμπε, ώστε να ενημερωθεί για τις εξελίξεις, ανέφερε μέσω του Twitter η εκπρόσωπος Τύπου Σίσελι Ρόι.\n\nΣε κατάσταση συναγερμού έχουν τεθεί η κεντρική Νέα Σκωτία, το Νησί του Πρίγκιπα Εδουάρδου και ορισμένες περιοχές της Νέας Γης. Οι δύο μεγαλύτερες αεροπορικές εταιρείες της χώρας, η Air Canada και η WestJet Airlines ακύρωσαν όλα τα τοπικά δρομολόγια από το απόγευμα της Παρασκευής.\n\nΜετά τη Φιόνα, στην Καραϊβική σχηματίζεται η τροπική καταιγίδα Ίαν που αναμένεται να αναβαθμιστεί σε κυκλώνα τη νύχτα της Κυριακής. Το NHC προβλέπει ότι ο Ίαν θα ακολουθήσει μια πορεία νοτίως της Τζαμάικα, θα περάσει από τη δυτική Κούβα και θα φτάσει στη Φλόριντα στις αρχές της επόμενης εβδομάδας. Εν αναμονή της άφιξής του, ο κυβερνήτης της Φλόριντας Ρον ΝτεΣάντις κήρυξε την Πολιτεία σε κατάσταση έκτακτης ανάγκης, αποδεσμεύοντας έτσι πόρους για να αντιμετωπιστούν τυχόν προβλήματα.\n\nΑΠΕ-ΜΠΕ",
    "Καναδάς: Εξετάζεται να κηρυχθεί εθνική αργία την ημέρα της κηδείας της Ελισάβετ": "«Απομένουν ακόμη κάποιες λεπτομέρειες που πρέπει να δούμε, αλλά το να δώσουμε μια ευκαιρία στους Καναδούς να πενθήσουν τη Δευτέρα θα είναι σημαντικό», δήλωσε ο Καναδός πρωθυπουργός Τριντό\n\nΟ Καναδάς σχεδιάζει να κηρύξει τη Δευτέρα -την ημέρα που θα τελεστεί η κηδεία της βασίλισσας Ελισάβετ του Ηνωμένου Βασιλείου- εθνική αργία και ημέρα πένθους για τον θάνατο της Βρετανίδας μονάρχη, δήλωσε σήμερα ο Καναδός πρωθυπουργός Τζάστιν Τριντό.\n\n\"Θα συνεργαστούμε με τις επαρχίες και τα εδάφη για να προσπαθήσουμε να δούμε ότι ευθυγραμμιζόμαστε σε αυτό\", σημείωσε ο Τριντό.\n\n\"Απομένουν ακόμη κάποιες λεπτομέρειες που πρέπει να δούμε, αλλά το να δώσουμε μια ευκαιρία στους Καναδούς να πενθήσουν τη Δευτέρα θα είναι σημαντικό\", πρόσθεσε στις δηλώσεις που έκανε από το Σεντ Άντριους, στο Νιου Μπράνσγουϊκ.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Καναδάς: Χωρίς ηλεκτρικό ρεύμα πάνω από 500.000 νοικοκυριά, λόγω του κυκλώνα Fiona": "Η μετεωρολογική υπηρεσία του Καναδά πολλαπλασίασε τις προειδοποιήσεις της προς τους πολίτες για αυτήν την κακοκαιρία που χαρακτηρίζεται «ιστορική»\n\nΠερισσότερα από 500.000 νοικοκυριά έχουν μείνει χωρίς ηλεκτρικό ρεύμα στα παράλια του Καναδά στον Ατλαντικό, που πλήττονται από τον κυκλώνα Fiona, σύμφωνα με τα στοιχεία που ανακοίνωσαν οι πάροχοι.\n\nΜόνο στην επαρχία της Νέας Σκωτίας, η διαχειρίστρια εταιρεία Nova Scotia Power ανέφερε ότι έχει διακοπεί η ηλεκτροδότηση σε 414.163 πελάτες της.\n\nΗ μετεωρολογική υπηρεσία του Καναδά πολλαπλασίασε τις προειδοποιήσεις της προς τους πολίτες για αυτήν την κακοκαιρία που χαρακτηρίζεται «ιστορική» και έχει ήδη σπείρει τον θάνατο και την καταστροφή στην Καραϊβική.\n\n\n\nwww.bankingnews.gr",
    "ΚΑΤΑΡ ΕΝΑΝΤΙΟΝ ΚΑΝΑΔΑΣ": "Ανάλυση - Προγνωστικά\n\n*Διεθνές φιλικό, το οποίο διεξάγεται στη Βιέννη της Αυστρίας.\n\n*Αυτή είναι η πρώτη φορά στα χρονικά που θα αναμετρηθούν οι δυο ομάδες.\n\nΚΑΝΑΔΑΣ ΑΝΑΛΥΣΗ\n\nΠροηγούμενο ματς: Ήττα 2-1 από την Ονδούρα. Βρέθηκε πίσω στο σκορ με 2-0 (13′, 78′), για να μειώσει απλά στο 86ο λεπτό με τον Ντέιβιντ.\n\nΤο παρόν στα τελικά του Παγκοσμίου Κυπέλλου θα δώσει και πάλι ο Καναδάς, μετά από 36 ολόκληρα χρόνια. Η μοναδική προηγούμενη παρουσία του ήταν στα γήπεδα του Μεξικού το 1986, όταν είχε μείνει εκτός από τη φάση των ομίλων, έχοντας ηττηθεί και στα τρία παιχνίδια που έδωσε εκεί. Έκανε την έκπληξη στα προκριματικά και τερμάτισε στην κορυφή στη ζώνη της Βόρειας Αμερικής, υπερτερώντας σε ισοβαθμία του Μεξικού. Θα ταξιδέψει τώρα για το Κατάρ, όντας σε έναν όμιλο με Βέλγιο, Κροατία και Μαρόκο.\n\nΒρίσκεται έτσι σε στάδιο προετοιμασίας για να παρουσιαστεί όσο το δυνατόν κατάλληλα προετοιμασμένο. Με εξαίρεση το αποψινό φιλικό με το Κατάρ, έχει προγραμματίσει ακόμη δυο. Αρχής γενομένης την Τρίτη (27/09) με αντίπαλο την Ουρουγουάη, στη Μπρατισλάβα, ενώ θα δώσει και ένα με την Ιαπωνία (17/11). Από τους παίκτες που επέλεξε ο Τζον Χέρντμαν στην αποστολή, απουσιάζουν ο πολύπειρος Ατίμπα Χάτσινσον και ο Τζόναθαν Οσόριο, καθώς αμφότεροι είναι τραυματίες.\n\nΕθνική Καναδά Ρόστερ\n\nΤερματοφύλακες: Μποργιάν (Ερυθρός Αστέρας), Κρεπάου (Λος Άντζελες), Σεντ Κλερ (Μινεσότα) – Αμυντικοί: Ντέιβις (Μπάγερν Μονάχου), Βιτόρια (Τσάβες), Αντεκούγκμπε (Χατάισπορ), Λαριέα (Τορόντο), Τζόνστον (Μόντρεαλ), Μίλερ (Μόντρεαλ), Κορνέλιους (Παναιτωλικός), Κένεντι (Ρέγκενσμπουργκ), Γουότερμαν (Μόντρεαλ) – Μέσοι: Πιετέ (Μόντρεαλ), Καγιέ (Τορόντο), Εουστάκιο (Πόρτο), Κονέ (Μόντρεαλ) – Επιθετικοί: Λαρίν (Κλαμπ Μπριζ), Χόιλετ (Ρέντινγκ), Ντέιβιντ (Λιλ), Καβαλίνι (Βανκούβερ), Μπάχαναν (Κλαμπ Μπριζ), Μιγιάρ (Βασιλείρα), Κορμπεάνου (Μπλάκπουλ), Μπράιμ (ΦΚ Αϊντχόφεν), Ούγκμπο (Τρουά), Κολεόσο (Εσπανιόλ)\n\nΚαναδάς Στατιστικά\n\n*Over 2.5 τα 3/4 τελευταία παιχνίδια του.\n\n*No Goal τα 7/8 τελευταία παιχνίδια του.\n\n21+ | Ρυθμιστής ΕΕΕΠ | Γραμμή βοήθειας ΚΕΘΕΑ: 210 9237777 | Παίξε Υπεύθυνα\n\nΚΑΤΑΡ ΑΝΑΛΥΣΗ\n\nΠροηγούμενο ματς: Ήττα 3-0 από την Κροατία U23, σε φιλικό προετοιμασίας. Βρέθηκε πίσω στο σκορ με πέναλτι στο 14′ και δυο λεπτά αργότερα δέχθηκε και δεύτερο τέρμα. Το τελικό αποτέλεσμα διαμορφώθηκε στο 87ο λεπτό.\n\nΣυνεχίζει τα φιλικά προετοιμασίας του το Κατάρ, το οποίο θέλει να φανεί έτοιμο για την πρεμιέρα του Παγκοσμίου Κυπέλλου, στο οποίο θα αγωνιστεί για πρώτη φορά στην ιστορία του και μάλιστα ως οικοδέσποινα χώρα. Την περασμένη Πέμπτη, η ομάδα του Φέλιξ Σάντσεθ αντιμετώπισε την Κροατία U23, από την οποία και ηττήθηκε με 0-3. Δεν ικανοποίησε σε καμία περίπτωση με την παρουσία της, βρέθηκε από νωρίς με την πλάτη στον τοίχο, δεν κατάφερε να αλλάξει κάτι και στο φινάλε δέχθηκε και τρίτο τέρμα.\n\nΠαρότι στοχεύει σε μια καλή παρουσία στα τελικά, η αλήθεια είναι πως δεν θα έχει καθόλου εύκολο έργο, ειδικά από τη στιγμή που υστερεί σε ποιότητα, όντας παράλληλα σε έναν όμιλο με Ολλανδία, Ισημερινό και Σενεγάλη. Την ερχόμενη Τρίτη (27/09), θα αντιμετωπίσει σε ακόμη ένα φιλικό τη Χιλή.\n\nΚατάρ Στατιστικά\n\n*2-3 Goals τα τέσσερα τελευταία παιχνίδια του.\n\n*Over 2.5 τα 3/5 τελευταία παιχνίδια του.\n\nΗ κορυφαία εταιρία στοιχημάτων στον πλανήτη ΕΓΓΡΑΦΗ\n\n21+ Αρμόδιος Ρυθμιστής ΕΕΕΠ, Κίνδυνος εθισμού και απώλειας περιουσίας, Γραμμή βοήθειας ΚΕΘΕΑ: 210‍9237777, Παίξτε Υπεύθυνα",
    "Kαναδάς: «Αιμορραγεί» σε εργαζόμενους λόγω της «Μεγάλης Συνταξιοδότησης»": "Περισσότερο από ένα χρόνο μετά την επικράτηση της Μεγάλης Παραίτησης στις Ηνωμένες Πολιτείες, ο Καναδάς παλεύει με τη δική του. πιο γκρίζα εκδοχή, τη «Μεγάλη Συνταξιοδότηση».\n\nΤο εργατικό δυναμικό της χώρας αυξήθηκε τον Αύγουστο, αλλά μειώθηκε τους δύο προηγούμενους μήνες και παραμένει μικρότερο από ό,τι πριν από το καλοκαίρι, καθώς δεκάδες χιλιάδες άνθρωποι απλώς σταμάτησαν να εργάζονται. Αυτή η εξέλιξη σε μεγάλο βαθμό αποδίδεται στους πολίτες που σπεύδουν να συνταξιοδοτηθούν και που είναι περισσότεροι από ποτέ, όπως ανακοίνωσε η Στατιστική Υπηρεσία του Καναδά.\n\nΔεν είναι μόνο η ηλικιακή κατηγορία των 65 και άνω που μαζεύει τα πράγματά της από τα γραφεία ή «κρεμάει» τις ζώνες των εργαλείων της. Ένας αριθμός ρεκόρ, Καναδών ηλικίας 55-64 ετών, αναφέρεται ότι συνταξιοδοτήθηκε τους τελευταίους 12 μήνες, σύμφωνα με στοιχεία της Statscan.\n\nΔιαβάστε επίσης: Η Μεγάλη Παραίτηση δεν τελείωσε\n\nΜαζική έξοδος ειδικευμένων\n\nΑυτό το γεγονός επισπεύδει τη μαζική έξοδο των πιο εξειδικευμένων εργαζομένων του Καναδά, δημιουργώντας σοβαρά εργασιακά κενά στις επιχειρήσεις , συμβάλλοντας στην απότομη αύξηση των μισθών και απειλώντας να επιταχύνει την πτώση της παραγωγικότητας της χώρας, όπως εκτιμούν διάφοροι οικονομολόγοι.\n\nΣύμφωνα με τον Jimmy Jean, επικεφαλής οικονομολόγο στον Όμιλο Desjardins, αυτή η τάση εξόδου προς τη συνταξιοδότηση αναμένεται να ενταθεί τα επόμενα χρόνια.\n\n«Ο κίνδυνος που διατρέχουν πολλές επιχειρήσεις και ορισμένοι κλάδοι είναι ότι οι άνθρωποι φεύγουν χωρίς να υπάρχουν αρκετοί νεότεροι εργαζόμενοι για να αναλάβουν τη θέση τους. Άρα υπάρχει απώλεια ανθρώπινου κεφαλαίου και γνώσης».\n\nΔιαβάστε επίσης: Μεγάλη Παραίτηση: Οι λόγοι που οδηγούν τους νέους και η διττή εικόνα της εργασίας\n\nΣτροφή σε ταξίδια και οικογένεια\n\nΚατά τη διάρκεια της πανδημίας, οι συνταξιοδοτήσεις μειώθηκαν καθώς πολλοί Καναδοί αποφάσισαν να παραμείνουν στις δουλειές τους περισσότερο χρονικό διάστημα. Με την άρση των περιορισμών, πολλοί σπεύδουν να αναπληρώσουν τον χαμένο χρόνο, επιλέγοντας να ταξιδέψουν και να περάσουν περισσότερο χρόνο με την οικογένειά τους.\n\nΟι αποχωρήσεις αυτές συρρικνώνουν το εργατικό δυναμικό, το οποίο θα μπορούσε να επιβαρύνει την οικονομική ανάπτυξη σε μια εποχή που η κεντρική τράπεζα αυξάνει επιθετικά τα επιτόκια για να αντιμετωπίσει τον εκρηκτικό πληθωρισμό, ενισχύοντας τους φόβους ότι η καναδική οικονομία θα κυλήσει στην ύφεση.\n\nΟ Καναδάς – ο οποίος αύξησε τη μετανάστευση για να ενισχύσει την οικονομική ανάπτυξη – έχει τον μεγαλύτερο πληθυσμό σε ηλικία εργασίας, ως ποσοστό του συνολικού πληθυσμού, στην G7, αλλά ταυτόχρονα το εργατικό δυναμικό του δεν ήταν ποτέ μεγαλύτερο ηλικιακά, σύμφωνα με τη Statscan. Συγκεκριμένα, ένας στους πέντε εργαζόμενους στον Καναδά είναι 55 ετών και άνω.\n\nΠερίπου 307.000 Καναδοί τον Αύγουστο εγκατέλειψαν τη δουλειά τους για να συνταξιοδοτηθούν κάποια στιγμή τον περασμένο χρόνο, ένας αριθμός αυξημένος κατά 31,8% σε σχέση με ένα χρόνο νωρίτερα και κατά 12,5% υψηλότερα από τον Αύγουστο του 2019, πριν από την έναρξη της πανδημίας.\n\nΤο πρόβλημα επιτείνεται από το γεγονός ότι περισσότεροι από 620.000 Καναδοί εισήλθαν στην ηλικιακή κατηγορία των 65+ κατά τη διάρκεια της πανδημίας, σημειώνοντας αύξηση κατά 9,7% σε αυτήν την ομάδα πληθυσμού. Παρά τους τρεις συνεχόμενους μήνες απώλειας θέσεων εργασίας, οι κενές θέσεις εργασίας και οι αποσπάσεις παραμένουν πολύ πάνω από τα προ πανδημίας επίπεδα.\n\nΕγκαταλείπουν νοσηλευτές και οδηγοί φορτηγών\n\nΤο πρόβλημα της συνταξιοδότησης είναι ιδιαίτερα σοβαρό σε ειδικευμένους τομείς όπως το εμπόριο και τα νοσηλευτικά επαγγέλματα. Από τον Μάιο, ο Καναδάς έχει χάσει 34.400 θέσεις εργασίας στον τομέα της υγειονομικής περίθαλψης, ακόμη και όταν αριθμός ρεκόρ νοσηλευτών ανέφερε ότι εργάζεται πολλές ώρες υπερωριακά.\n\nΔεν επρόκειτο για περικοπές θέσεων εργασίας, αλλά για ανθρώπους που συνταξιοδοτούνταν, είπε η Κάθριν Χόι, πρόεδρος της Ένωσης Νοσηλευτών του Οντάριο.\n\n«Είναι ένα τεράστιο πρόβλημα αυτή τη στιγμή, γιατί είχαμε τόσους πολλούς που συνταξιοδοτήθηκαν απροσδόκητα», είπε, αναφέροντας την πανδημία, τις συνθήκες εργασίας και τους χαμηλούς μισθούς, στη μεγαλύτερη επαρχία του Καναδά.\n\nΟ κλάδος των μεταφορών αντιμετωπίζει επίσης σοβαρή έλλειψη εργαζομένων, τόσο λόγω της τεράστιας αύξησης της ζήτησης για περισσότερα αγαθά μετά την άρση των περιορισμών της πανδημίας, όσο και λόγω του ότι το εργατικό δυναμικό γερνάει.\n\n«Όλο και περισσότεροι οδηγοί μεγαλώνουν ηλικιακά και ως εκ τούτου συνταξιοδοτούνται ή σκέφτονται έναν διαφορετικό τρόπο ζωής», είπε ο Τόνι Ρίντερ, ιδιοκτήτης του Trans-Canada College, ενός κολεγίου καριέρας που εκπαιδεύει οδηγούς φορτηγών.\n\nΤαυτόχρονα, η ζήτηση αυξάνεται από τις εταιρείες φορτηγών, πολλές από τις οποίες προσλαμβάνουν φοιτητές για οδηγούς, τους οποίους εκπαιδεύουν με σύντομα μαθήματα οδήγησης και στη συνέχεια τους προσλαμβάνουν αμέσως μόλις αποκτήσουν πλήρη άδεια.\n\n«Χωρίς φορτηγά και ανθρώπους να οδηγούν φορτηγά… τα αγαθά θα κάθονται στα λιμάνια και στις αποθήκες σε αντίθεση με το να φτάνουν στον προορισμό όπου μπορούν να καταναλωθούν», κατέληξε ο Ρίντερ.",
    "Μικρότερη τελικά η σοδειά Καναδά, ανοδικό γύρισμα στο σκληρό": "Η στατιστική υπηρεσία του Καναδά αλλά και το υπουργείο Γεωργίας της χώρας, αναθεώρησαν τις αισιόδοξες εκτιμήσεις τους για την επερχόμενη σοδειά, κόβοντας τουλάχιστον 400.000 τόνους από την συνολική παραγωγή της χώρας. Λίγες εβδομάδες πριν, οι ίδιες αρχές μιλούσαν για μια παραγωγή μεταξύ των 6,3 έως 6,6 εκατ. τόνων, που πλέον υποχωρούν στους 5,8 έως 6,1 εκατ. τόνους. Με εξαίρεση την περσινή καταστροφική σοδειά τους, ο Καναδά πετυχαίνει συνήθως μέσες αποδόσεις κοντά στα 250 κιλά το στρέμμα, ενώ οι τελευταίες εκτιμήσεις, τοποθετούν τη μέση απόδοση στα 200 κιλά το στρέμμα. Μάλιστα, παράγοντες της αγοράς, ιδίως στην Ιταλία, αναφέρουν ότι η τελική παραγωγή στον Καναδά, ίσως βρεθεί και λίγο πάνω από τους 5,5 εκατ. τόνους. Σε κάθε περίπτωση, θα πρόκειται για έναν διπλασιασμό έναντι των περσινών επιδόσεων της χώρας. Υπό αυτήν την έννοια, τα FOB του Καναδά επιστρέφουν στα 411 ευρώ ο τόνος, έναντι των 360 ευρώ που είχαν υποχωρήσει την προηγούμενη εβδομάδα. Η τιμή έχει ενισχυθεί κατά σχεδόν 100 ευρώ συγκριτικά με τα επίπεδα που διαμορφώνοντας κατά την πρώτη εβδομάδα του Αυγούστου.\n\nΑνοδικά κινήθηκε και η αγορά στη Γαλλία, που ανέκτησε 20 ευρώ ο τόνος επιστρέφοντας στα 450 ευρώ, επίπεδα που διατήρησε καθ΄ όλη τη διάρκεια του Αυγούστου. Στην Φότζια, οι τιμές έμειναν αμετάβλητες, στα 487,5 ευρώ ο τόνος, επιβεβαιώνοντας το σενάριο που ήθελε την αγορά να βρίσκει τα χαμηλά της.\n\nΣυγκεκριμένα, τα ποιοτικά σιτάρια με ειδικό βάρος 78 kg/hl, υαλώδη 70% και πρωτεΐνη 12% η τιμή αποθήκης εμπόρου διαπραγματεύεται πλέον στα 487,5-482,5 ευρώ ο τόνος.\n\nΣτην ελληνική αγορά, όπου η τελευταία μεγάλη πράξη αφορά στα 44 λεπτά το κιλό από τον συνεταιρισμό Νίκαιας για τα ελεύθερα σιτάρια των μελών του, τα οποία απορρόφησε η Μέλισσα, παρατηρείται προς το παρόν μια στασιμότητα. Το ελεύθερο εμπόριο επιμένει στα 40 λεπτά το κιλό, επίπεδα που διαμόρφωσε ήδη από τον περασμένο Ιούλιο, ενώ μικρότεροι μεσίτες πιέζουν ακόμα και για 38 λεπτά το κιλό. Μάλιστα και τα ελληνικά FOB ακούγεται ότι υποχώρησαν στην περιοχή των 420 ευρώ ο τόνος, σε μια μάλλον ετεροχρονισμένη αντίδραση, αφού πλέον η υπόλοιπη αγορά δείχνει να όχι απλά πως σταθεροποιείται, αλλά δοκιμάζει την ανάκτηση κάποιων από των χαμένων επιπέδων.",
    "Καναδάς: Οικογένεια κάνει το γύρο του κόσμου προτού τα παιδιά χάσουν την όρασή τους": "Η κόρη τους Μία ήταν τριών ετών όταν η Εντίθ και ο Σεμπαστιάν Πελετιέ από το Κεμπεκ του Καναδά παρατήρησαν για πρώτη φορά οτι είχε προβλήματα όρασης. Μετά από εξετάσεις διαπιστώθηκε οτι πάσχει απο μελαγχρωστική αμφιβληστροειδίτιδα, μια σπάνια γενετική διαταραχή που προκαλεί απώλεια ή μείωση της όρασης με την πάροδο του χρόνου.\n\nΑπό την ίδια πάθηση πάσχουν και τα άλλα δύο παιδιά τους. Ο Κολίν, 7 ετών και ο Λοράν 5 ετών ενώ ο Λεό, 9 ετών, δεν πάσχει απο την ασθένεια.\n\nADVERTISING\n\n\"Δεν μπορείς να κάνεις τίποτα πραγματικά\", λέει η Εντίθ εξηγώντας ότι επί του παρόντος δεν υπάρχει θεραπεία ή αποτελεσματικά φάρμακα για να επιβραδύνουν την εξέλιξη της πάθησης. \"Δεν ξέρουμε πόσο γρήγορα θα πάει, αλλά περιμένουμε να έχουν χάσει εντελώς της όρασή τους ώς τα μέσα της ζωής τους\".\n\nΤο ζευγάρι εστίασε την προσοχή του στο να βοηθήσει τα παιδιά να αποκτήσουν τις δεξιότητες που θα χρειάζονταν για τη ζωή τους. Ο ειδικός της Μία, του πρώτου παιδιού που διαγνώστηκε με την ασθένεα, τους συνέστησε να μεριμνήσουν ωστε η κόρη τους να αποκτήσει \"οπτικές αναμνήσεις\".\n\n\"Σκέφτηκα οτι δεν θα της δείξω τον ελέφαντα σε βιβλίο, θα την πάω να δεί εναν αληθινό ελέφαντα. Θα γεμίσω τις \"οπτικές αναμήσεις\" με τις καλύτερες και πιο όμορφες εικόνες μπου μπορώ να βρω\" εξήγησε η Εντιθ.\n\nΜαζί με τον σύζυγό της άρχισαν να κάνουν σχέδια για να περάσουν ένα χρόνο ταξιδεύοντας σε όλο τον κόσμο με τα παιδιά τους. Αποταμίευαν χρήματα ενώ τους ήρθε ένα αναπάντεχο δώρο, όταν πουλήθηκε η εταιρία στην οποία εργαζόταν και είχε μετοχές ο Σεμπαστιάν.\n\nΗ εξαμελής οικογένεια αρχικά επρόκειτο να ξεκινήσει τον Ιούλιο του 2020 και είχε σχεδιάσει ένα ταξίδι, που περιελάμβανε πολλά μέρη, μεταξύ αυτών η Ρωσία και η Κίνα.\n\nΩστόσο, αναγκάστηκαν να καθυστερήσουν το ταξίδι τους για αρκετά χρόνια λόγω των ταξιδιωτικών περιορισμών που επέφερε η πανδημία και άλλαξαν τους προορισμούς τους πολλές φορές. Όταν τελικά έφυγαν από το Μόντρεαλ τον Μάρτιο του 2022, είχαν ελάχιστα σχέδια.\n\n\"Στην πραγματικότητα φύγαμε χωρίς δρομολόγιο\", λέει η Εντιθ. Ωστόσο είχαν κατά νου αυτά που ήθελαν να ζήσουν τα παιδιά, όπως η Μία που ήθελε να κάνει ιππασία ή ο Λοράν που ήθελε να ανέβει σε καμήλα.\n\nΠρώτος σταθμός η Ναμίμπια, όπου βρέθηκαν κοντά σε ελέφαντες, ζέβρες και καμηλοπαρδάλεις. Στη συνέχεια η Ζάμπια, μετά η Τανζανία και κατόπιν η Τουρκία όπου έμειναν ένα μήνα. Μετά πήγαν Μογγολία, πριν φτάσουν στην Ινδονησία.\n\n\"Έχουμε δει απίστευτα ζώα στην Αφρική, προσπαθούμε να δουν πράγματα που δεν θα έβλεπαν στο σπίτι τους και να έχουν τις πιο απίστευτες εμπειρίες\" είπε ο Σεμπαστιάν.\n\nΕκτός από το γεγονός οτι έχουν δει όμορφα αξιοθέατα ενώ η όραση των παιδιών είναι ακόμα δυνατή, το ζευγάρι ελπίζει ότι το ταξίδι θα τα βοηθήσει να αναπτύξουν δεξιότητες.\n\n«Θα χρειαστεί να είναι πραγματικά ανθεκτικοί σε όλη τους τη ζωή», προσθέτει η Εντίθ επισημαίνοντας ότι η Mία, ο Κολίν και ο Λοράν θα πρέπει συνεχώς να προσαρμόζονται, καθώς η όρασή τους θα χειροτερεύει.\n\nΤο ζευγάρι ελπίζει ότι το να περάσουν χρόνο σε διαφορετικές χώρες και να δουν διαφορετικούς πολιτισμούς θα κάνει τα παιδιά να νιώσουν τυχερά, παρά τις δυσκολίες που μπορεί να έρθουν αργότερα στη ζωή τους καθώς η όρασή τους θα επιδεινώνεται.\n\nΗ οικογένεια εξιστορεί το ταξίδι της μέσω των social media, δημοσιεύοντας τακτικές ενημερώσεις στους λογαριασμούς της στο Facebook και στο Instagram.\n\nΕνώ η οικογένεια σχεδιάζει να επιστρέψει στο Κεμπέκ τον ερχόμενο Μάρτιο, λένε ότι προσπαθούν να μην σκέφτονται τόσο πολύ μπροστά. Στην πραγματικότητα, η ικανότητα να ζει κανείς τη στιγμή είναι ένα από τα βασικά πράγματα που έχει μάθει η οικογένεια τους τελευταίους μήνες.\n\nΑκολουθήστε το News247.gr στο Google News και μάθετε πρώτοι όλες τις ειδήσεις",
    "Καναδάς: Φάλαινα αιφνιδιάζει οικογένεια που κάνει καγιάκ (Βίντεο)": "Αυτό το εκπληκτικό βίντεο δείχνει τη στιγμή που μια καμπουροφάλαινα κάνει μια σειρά από εκπληκτικές μακροβούτια, λίγα μέτρα μακριά από έναν πατέρα και τον γιο του που έκαναν καγιάκ μαζί με τον σκύλο τους στη Βρετανική Κολομβία του Καναδά.\n\nΟ Ράιαν, 45 ετών, έκανε καγιάκ με τον γιο του Έινταν, 19 ετών, και τον εννιάχρονο αυστραλιανό ποιμενικό τους Σέλμπι στις 9 Αυγούστου στο Desolation Sound, στα νησιά Discovery, όταν άκουσαν τον ήχο μιας καμπουροφάλαινας σε πολύ κοντινή απόσταση.\n\nΟ Ράιαν άρχισε αμέσως την ηχογράφηση με την ελπίδα ότι θα απαθανάτιζε τη στιγμή που η φάλαινα θα αναδυόταν μέσα από το νερό.\n\nΤελικά, όλοι τους απόλαυσαν ένα πραγματικά υπέροχο θέαμα, καθώς το μεγαλοπρεπές ζώο σηκώθηκε στον αέρα πάνω από την επιφάνεια του νερού, σε μια απίστευτη επίδειξη δύναμης, τρεις φορές διαδοχικά.\n\nΜετά το τρίτο «άλμα» της, η φάλαινα υποχώρησε κάτω από το νερό και κατευθύνθηκε προς τον ανοικτό ωκεανό, με τον Ράιαν και τον Έινταν να κάθονται εντελώς έκπληκτοι μέσα στο καγιάκ τους.\n\nΔείτε το περιστατικό στη Βρετανική Κολομβία του Καναδά:\n\n{https://youtu.be/hl68_ymyDEA}\n\n«Ήμασταν τόσο σοκαρισμένοι και αρχικά ανακουφιστήκαμε τόσο πολύ που δεν συνθλιβήκαμε και ήμασταν ασφαλείς. Ύστερα νιώθαμε δέος και νιώθουμε τόσο ευγνώμονες που ήμασταν τόσο κοντά σε ένα τόσο υπέροχο πλάσμα», δήλωσε ο Ράιαν για τις περιπέτειά τους στη Βρετανική Κολομβία του Καναδά.",
    "τζετ θα διασχίζει τη χώρα (Βίντεο)": "Η καναδική νεοφυής εταιρεία TransPod βασιζόμενη στην τεχνολογία των αποκαλούμενων υπερηχητικών τρένων (hyperloop) ανακοίνωσε ότι σχεδίασε ένα νέου τύπου τρένο που αξιοποιεί διάφορες επαναστατικές τεχνολογίες για τη δημιουργία ενός υβρίδιου τρένου και αεροσκάφους τύπου τζετ.\n\nΟι δημιουργοί του τρένου το έχουν ονομάσει FluxJet και υποστηρίζουν ότι πρόκειται για ένα αεροσκάφος χωρίς… φτερά. Το τρένο αυτό θα ενσωματώνει τεχνολογίες που αξιοποιούν ένα νέο πεδίο της φυσικής (veillance flux) στον τομέα του μαγνητισμού. Το FluxJet θα είναι ένα ηλεκτρικό τρένο μαγνητικής αιώρησης που θα κινείται με ταχύτητες άνω των χιλίων χλμ./ώρα.\n\nΤο FluxJet θα μπορεί να μεταφέρει 56 επιβάτες με πρόβλεψη και για άτομα που βρίσκονται σε αναπηρικό αμαξίδιο. Θα διαθέτει επίσης βαγόνια μεταφοράς φορτίων με δυνατότητα μεταφοράς φορτίων βάρους δέκα τόνων.\n\nΣτόχος είναι να δημιουργηθούν σταθμοί σε όλες τις μεγάλες πόλεις και σημαντικές για διαφόρους λόγους περιοχές του Καναδά και τα δρομολόγια θα πραγματοποιούνται αν τελικά υλοποιηθεί αυτό το σχέδιο κάθε δύο λεπτά.\n\nΔείτε το τρένο - τζετ στον Καναδά:\n\n{https://youtu.be/MmtwfXG2MfE}\n\nΤο ταξίδι με αυτό το τρένο στον Καναδά θα κοστίζει σύμφωνα με την κατασκευάστρια εταιρεία περίπου 45% φτηνότερα από ότι το αντίστοιχο δρομολόγιο με αεροσκάφος.",
    "Καναδάς: Επικεφαλής επιτροπής Ανθρωπίνων Δικαιωμάτων αναγκάστηκε να παραιτηθεί λόγω ισλαμοφοβικών σχολίων": "Ο επικεφαλής της επιτροπής ανθρωπίνων δικαιωμάτων της επαρχίας Αλμπέρτα του Καναδά αναγκάστηκε να παραιτηθεί μετά από διαμαρτυρία κοινοτικών οργανώσεων που ζήτησαν την απομάκρυνσή του λόγω ισλαμοφοβικών σχολίων.\n\nThe Press Project\n\n\n\n\n\nΟ Κόλιν Μέι, δικηγόρος από το Κάλγκαρι, διορίστηκε αρχικά με πενταετή θητεία ως επικεφαλής της επιτροπής ανθρωπίνων δικαιωμάτων της επαρχίας. Ωστόσο, νωρίτερα αυτή την εβδομάδα, το Εθνικό Συμβούλιο Καναδών Μουσουλμάνων (NCCM) και σχεδόν 30 άλλες κοινοτικές ομάδες έστειλαν επιστολή στον υπουργό Δικαιοσύνης Τάιλερ Σάντρο ζητώντας την παραίτηση της Μέι για ισλαμοφοβικά σχόλια που έκανε το 2009.\n\nO Μέι είχε χαρακτηρίσει το Ισλάμ ως «μια από τις πιο μιλιταριστικές θρησκείες που γνωρίζει ο άνθρωπος».\n\nΌπως μεταδίδει το Middle East Eye, sτην επιστολή τους, το NCCM και οι άλλες ομάδες ανέφεραν ότι o Μέι είχε συμφωνήσει σε διάλογο με τη μουσουλμανική κοινότητα, αλλά αργότερα αρνήθηκε ημερομηνίες συνάντησης και στη συνέχεια έστειλε επίσης επιστολές απειλώντας να μηνύσει όσους τον επέκριναν.\n\nΤη Δευτέρα, ο Σάντρο ζήτησε από τον Μέι να παραιτηθεί, σύμφωνα με καναδικά ειδησεογραφικά μέσα. Ο Μέι είχε αρχικά αρνηθεί, με τον δικηγόρο του να λέει στα καναδικά μέσα ενημέρωσης ότι «δεν θα παραιτηθεί από τη θέση του» και ότι δεν έκανε τίποτα κακό. Ωστόσο, η Επιτροπή Ανθρωπίνων Δικαιωμάτων της Αλμπέρτα τοποθέτησε τώρα τον Εβαρίστους Οσιονέμπο ως νέο αναπληρωτή επικεφαλής της επιτροπής.\n\nΟ ιστότοπος της επιτροπής δείχνει ότι η θητεία του Μέι ως επικεφαλής έληξε αυτόν τον μήνα, αλλά δεν έχει σχολιάσει, ανακοινώσει ή αιτιολογήσει την παραίτηση.",
    "Καναδάς: Έφηβος σταρ της τηλεόρασης σκότωσε την μητέρα του": "Ο πλέον 24χρονος Γκράνθαμ είχε ξεκινήσει την τηλεοπτική του καριέρα ως παιδί, παίζοντας σε δημοφιλείς εφηβικές σειρές (π.χ. «Riverdale») και αργότερα συμμετείχε σε παγκοσμίως γνωστές παραγωγές όπως οι σειρές «Supernatural» και «iZombie».\n\nΝωρίτερα μέσα στη χρονιά, ο ηθοποιός οδηγήθηκε στο δικαστήριο αφού πυροβόλησε θανάσιμα την μητέρα του στο κεφάλι. Σύμφωνα με στοιχεία που παρουσιάστηκαν στο δικαστήριο, ο νεαρός σκόπευε επίσης να δολοφονήσει τον πρωθυπουργό του Καναδά, Τζαστίν Τριντό.\n\nΑφότου δήλωσε ένοχος, ο Γκράνθαμ καταδικάστηκε για δολοφονία δευτέρου βαθμού για τον φόνο της μητέρας του, Μπάρμπαρα Γουάιτ. Νωρίτερα, το δικαστήριο άκουσε ότι ο ηθοποιός είχε κάνει πολλές «πρόβες» της δολοφονίας, ακόμη και την ίδια την ημέρα που τελικά προσέγγισε την 64χρονη μητέρα του και την πυροβόλησε στο κεφάλι.\n\n«Έβαλε το όπλο του στο πίσω μέρος του κεφαλιού της, έκλεισε τα μάτια του και τράβηξε την σκανδάλη», είπε η εισαγγελέας Μικαέλα Ντόνελι.\n\nΗ αδερφή του Λίζα, που βρήκε το πτώμα της μαμάς τους, είπε: «Πώς μπορώ να εμπιστευτώ τον οποιονδήποτε όταν ο μοναδικός μου αδερφός επέλεξε να εκτελέσει τη μαμά μου όταν γύρισε την πλάτη της;»\n\nΤην επόμενη μέρα, ο ηθοποιός φόρτωσε το αυτοκίνητό του με όπλα, πυρομαχικά και βόμβες μολότοφ, καθώς και προμήθειες για κάμπινγκ και έναν χάρτη με οδηγίες για την κατοικία του πρωθυπουργού, το Rideau Cottage. Ο Γκράνθαμ ανέφερε τα σχέδιά του να σκοτώσει τον Τριντό στη δήλωσή του στις αρχές, καθώς και στο ημερολόγιό του, αποσπάσματα του οποίου διαβάστηκαν στο δικαστήριο. Λέγεται ότι είχε δεύτερες σκέψεις για το σχέδιο.\n\nΣυντάξεις-δημόσιο: Αυτοί είναι οι πίνακες με τις νέες συντάξεις βάσει προϋπηρεσίας",
    "Ο Καναδάς θα συνεχίζει να παρέχει υποστήριξη στην Ουκρανία, τόνισε ο Τριντό": "Μιλώντας από το Λονδίνο όπου βρίσκεται προκειμένου να βρεθεί τη Δευτέρα στην κηδεία της βασίλισσας Ελισάβετ.\n\nΤην πρόθεση του Καναδά να συνεχίζει να παρέχει στήριξη στην Ουκρανία για τον πόλεμο με τη Ρωσία υπογράμμισε ο Καναδός πρωθυπουργός, Τζάστιν Τριντό\n\nΜιλώντας από το Λονδίνο όπου βρίσκεται προκειμένου να βρεθεί τη Δευτέρα στην κηδεία της βασίλισσας Ελισάβετ, ο Τριντό είπε πως ο Καναδάς παραμένει προσηλωμένος στην ενίσχυση που παρέχει στην Ουκρανία, προσθέτοντας πως θα συνεχίσει να δίνει βοήθεια στην Ουκρανία καθώς η τελευταία αμύνεται στη Ρωσία.\n\nΟ Τρίντο θα συναντήσει αργότερα τον Ουκρανό ομόλογο του, Ντένις Σμίχαλ, μετέδωσε το Reuters.",
    "Σάλος με το γλέντι του Τριντό πριν την κηδεία της Ελισάβετ - Ο πρωθυπουργός του Καναδά τραγούδησε Queen [βίντεο]": "Εξηγήσεις δίνει τώρα ο Τζάστιν Τριντό, μετά τον σάλο που προκλήθηκε από τη δημοσιοποίηση βίντεο με τον ίδιο τον πρωθυπουργό του Καναδά να τραγουδά ένα τραγούδι των Queen δύο μέρες πριν την κηδεία της Βασίλισσας Ελισάβετ.\n\nΤο γραφείο του Τζάστιν Τριντό υπερασπίστηκε τον Καναδό πρωθυπουργό που βιντεοσκοπήθηκε να τραγουδά συνοδεία πιάνου σε ξενοδοχείο του Λονδίνου, δύο ημέρες πριν από την κηδεία της βασίλισσας.\n\nΣε βίντεο που κυκλοφόρησε ευρέως στα μέσα κοινωνικής δικτύωσης, ο πρωθυπουργός φαίνεται να τραγουδά το διάσημο τραγούδι Bohemian Rhapsody από το βρετανικό ροκ συγκρότημα Queen.\n\nΣημειώνεται ότι η Βασίλισσα Ελισάβετ Β' ήταν αρχηγός του κράτους του Καναδά και ο Τριντό είχε κηρύξει την 19η Σεπτεμβρίου ημέρα πένθους σε όλη τη χώρα.\n\nΟι επικριτές με αιχμηρά σχόλια κατηγόρησαν τον πρωθυπουργό για έλλειψη σεβασμού. Υπήρξαν ωστόσο και εκείνοι που τον υπερασπίστηκαν.\n\nΤο βίντεο έχει κοινοποιηθεί στα μέσα κοινωνικής δικτύωσης, αλλά ενώ εκπρόσωπος του πρωθυπουργού επιβεβαίωσε ότι ήταν γνήσιο, δεν είναι σαφές ποιος το τράβηξε.\n\nΤο περιστατικό συνέβη στο πολυτελές ξενοδοχείο Corinthia όπου διέμενε η καναδική αποστολή, το βράδυ του Σαββάτου 17 Σεπτεμβρίου.\n\nΟ Τζάστιν Τριντό φαίνεται στο βίντεο με ένα κοντομάνικο μπλουζάκι, ακουμπισμένος σε ένα πιάνο, καθώς ο Γκρέγκορι Τσαρλς, γνωστός μουσικός στον Καναδά, ο οποίος είναι από το Κεμπέκ και είναι αποδέκτης του Τάγματος του Καναδά, παίζει τη μελωδία του Bohemian Rhapsody.\n\nΔείτε εδώ το επίμαχο βίντεο που συνοδεύτηκε από αιχμηρά σχόλια:\n\nΟ Τριντό ακούγεται να τραγουδά τους διάσημους στίχους, \"easy come, easy go, little high, little low\", και \" any way the wind blows\".\n\nΟ Τσαρλς, που έπαιζε πιάνο, είπε στην καναδική εφημερίδα Globe and Mail ότι η παρέα τραγούδησε μαζί του επί δύο ώρες και ότι ήταν \"πολύ διασκεδαστικό\", θυμίζοντάς του κηδείες στην Καραϊβική όπου συνδυάζονται οι στιγμές θλίψης με αυτές της χαράς για τη ζωή που συνεχίζεται.\n\nΑλλά το βίντεο έχει προκαλέσει και οξύτατη κριτική.\n\n\"Είναι ο πρωθυπουργός, σε δημόσιο χώρο, την παραμονή της κηδείας της βασίλισσας. Και έτσι συμπεριφέρεται;\"\n\nΗ Βίβιαν Μπερκοβίτσι, πρώην πρέσβης του Καναδά στο Ισραήλ, είπε: \"Είναι ο Καναδός πρωθυπουργός που εκπροσωπεί τον Καναδά σε μια εβδομάδα πένθους για τη βασίλισσα. Ο αρχηγός του κράτους μας. Δεν είναι προσωπικό για τον Τζάστιν, αλλά πρέπει να μεγαλώσει.\"\n\nΑλλά άλλοι είπαν ότι το όλο ζήτημα που έχει προκύψει είναι υπερβολικό. Ο Έμετ Μακφαρλέιν, αναπληρωτής καθηγητής πολιτικών επιστημών στο Πανεπιστήμιο του Οντάριο, έγραψε στο Twitter: \"Τραγουδάει. Από όλα τα ντροπιαστικά πράγματα που είπε και έκανε ο Τζάστιν Τριντό, αυτό δεν πιάνεται.\"\n\nΤι απαντά το γραφείο του Τριντό\n\nΈνας εκπρόσωπος του Τζάστιν Τριντό είπε: \"Μετά το δείπνο το Σάββατο, ο πρωθυπουργός συμμετείχε σε μια μικρή συγκέντρωση με μέλη της καναδικής αντιπροσωπείας, που συγκεντρώθηκαν για να αποτίσουν φόρο τιμής στη ζωή και την υπηρεσία της Αυτής Μεγαλειότητας.\n\nΟ Γκρέγκορι Τσαρλς, ένας διάσημος μουσικός από το Κεμπέκ και παρασημοφορημένος με το μετάλλειο του Τάγματος του Καναδά, έπαιξε πιάνο στο λόμπι του ξενοδοχείου, κάτι που είχε ως αποτέλεσμα να συμμετάσχουν ορισμένα μέλη της αντιπροσωπείας, συμπεριλαμβανομένου του πρωθυπουργού.\"\n\nΟ εκπρόσωπος επεσήμανε ότι \"ο πρωθυπουργός έχει λάβει μέρος σε διάφορες δραστηριότητες για να αποτίσει τα σέβη του για τη βασίλισσα\".\n\nΚάποιοι αντιμετώπισαν ελαφρά το θέμα.\n\nΟ δημοσιογράφος που ασχολείται με θέματα μουσικής Ανταμ Φέιμπελ αστειεύτηκε: \"Δεν νομίζω ότι ο Τριντό που τραγουδούσε το Bohemian Rhapsody ήταν ασεβής προς τη βασίλισσα, αλλά γνωρίζω αρκετά για το καραόκε ώστε να υποθέσω ότι ήταν ασέβεια προς τους Queen\".\n\nΟι πιο πρόσφατες Ειδήσεις\n\n\n\nΔιαβάστε πρώτοι τις Ειδήσεις για ό,τι συμβαίνει τώρα στην Ελλάδα και τον Κόσμο στο thetoc.gr",
    "Αίρει την απαγόρευση εισόδου στους ανεμβολίαστους ο Καναδάς": "Ο Καναδάς αναμένεται μέχρι το τέλος του μήνα να άρει την απαγόρευση εισόδου στη χώρα σε όσους δεν έχουν εμβολιαστεί κατά του Covid-19.\n\n\n\nΗ εξέλιξη αυτή θα έχει φυσικά επίδραση και στον αθλητισμό, με πιο χαρακτηριστική την περίπτωση του ΝΒΑ. Όλα δείχνουν ότι στο νέο πρωτάθλημα θα μπορούν να αγωνιστούν απέναντι στους Ράπτορς στο Τορόντο και οι ανεμβολίαστοι παίκτες.\n\n\n\nΠαίκτες όπως οι Κάιρι Ίρβινγκ των Νετς και Ματίς Θάιμπουλ των Σίξερς υποχρεώθηκαν να χάσουν αρκετά παιχνίδια λόγω των συγκεκριμένων περιορισμών και της στάσης τους κατά του εμβολίου.",
    "Καναδάς: Ο κυκλώνας Φιόνα σαρώνει την χώρα (εικόνες)": "Κόσμος\n\nΚαναδάς: Ο κυκλώνας Φιόνα σαρώνει την χώρα (εικόνες)\n\nΔιάβασέ μου το... Your browser does not support the audio element.\n\nΓυναίκα παρασύρθηκε από νερά και περίπου 500.000 νοικοκυριά υπέστησαν διακοπή ηλεκτροδότησης. Τεράστιες καταστροφές.\n\n\n\nΟ κυκλώνας Φιόνα χτύπησε με σφοδρότητα χθες Σάββατο τομείς στις ακτές του Καναδά στον Ατλαντικό Ωκεανό, όπου γυναίκα παρασύρθηκε από νερά και περίπου 500.000 νοικοκυριά υπέστησαν διακοπή ηλεκτροδότησης.\n\nΞεριζωμένα δέντρα, σπίτια που παρασύρθηκαν, γραμμές του δικτύου παροχής ηλεκτρισμού πεσμένες κάτω: «Η Φιόνα ήρθε κι άφησε το σημάδι της στη Νέα Σκοτία και γειτονικές επαρχίες», δήλωσε ο πρωθυπουργός της επαρχίας Τιμ Χιούστον κατά τη διάρκεια συνέντευξης Τύπου χθες το απόγευμα. «Δεν έχει τελειώσει εντελώς», προειδοποίησε.\n\nΣφοδρές καταιγίδες επρόκειτο να εκδηλωθούν κατά τη διάρκεια της νύχτας, τόνισε ο μετεωρολόγος Μπομπ Ρομπισό, σημειώνοντας πάντως πως αναμενόταν «οι συνθήκες προοδευτικά να βελτιωθούν» σε τρεις ως έξι ώρες.\n\nΚατά τις καναδικές αρχές, ο κυκλώνας Φιόνα έφερνε ακόμα περί τις 20:00 χθες (ώρα Ελλάδας) ανέμους 120 χιλιομέτρων την ώρα και μετακινείτο προς βορειοανατολική κατεύθυνση με ταχύτητα 37 χιλιομέτρων την ώρα. «Ψηλά κύματα έπληξαν την ακτογραμμή της Νέας Σκοτίας και της νοτιοδυτικής Νέας Γης και μπορεί να ξεπεράσουν τα 12 μέτρα», τόνισαν.\n\nΔύο γυναίκες παρασύρθηκαν από τα νερά στο Σανέλ-Πορτ-ο-Μπασκ, στην επαρχία της Νέας Γης, σύμφωνα με μια εκπρόσωπο της αστυνομίας. Η μία από τις δύο, που παρασύρθηκε από νερά αφού το σπίτι της κατέρρευσε, διασώθηκε και διακομίστηκε σε νοσοκομείο, όπου εισήχθη και νοσηλεύεται, ενώ η δεύτερη αγνοείται.\n\n«Είναι μια από τις χειρότερες ημέρες της ζωής μου», είπε ο Ρενέ Ρουά, κάτοικος της ίδιας πόλης. «Δεν σταματάει (...) Πολλά σπίτια παρασύρθηκαν στη θάλασσα», πρόσθεσε με απόγνωση. «Ξύπνησα γύρω στις πέντε το πρωί διότι το κρεβάτι μου ταρακουνιόταν!», είπε ο Σον Μποντ, που ζει στο Σίντνι, στη Νέα Σκοτία. «Ζω στον δεύτερο όροφο σπιτιού οικοδομημένου πριν από έναν αιώνα και πλέον και ταρακουνιόμουν και άκουγα κρότους που δεν έχω ακούσει ποτέ πριν».\n\n«Μαζί σας»\n\n«Σκέφτομαι όλους όσοι επλήγησαν από τον κυκλώνα Φιόνα. Να ξέρετε πως είμαστε μαζί σας», ανέφερε μέσω Twitter ο καναδός πρωθυπουργός Τζάστιν Τριντό, ανακοινώνοντας πως οι ομοσπονδιακές αρχές είναι έτοιμες να προσφέρουν «επιπρόσθετους πόρους» στις επαρχίες που επλήγησαν.\n\n«Δεν έχουμε ξαναδεί ποτέ» τέτοιες μετεωρολογικές συνθήκες, ανέφερε χθες μέσω Twitter η αστυνομία της Σάρλοταουν, στην επαρχία Ιλ-ντι-Πρενς-Εντουάρ. «Είναι απίστευτο, δεν έχουμε ηλεκτρισμό, wifi, κανένα δίκτυο», είπε ο δήμαρχος Φίλιπ Μπράουν στο Radio-Canada. «Πολλά δέντρα έπεσαν, έχουμε πλημμύρες σε δρόμους», πρόσθεσε.\n\nΔέντρο έπεσε πάνω σε όχημα της πυροσβεστικής και έκοψε ηλεκτρικό καλώδιο, που κατέληξε πάνω το αυτοκίνητό τους. Οι πυροσβέστες χρειάστηκε να περιμένουν να επέμβουν τεχνικοί της Nova Scotia Power για να μπορέσουν να απεγκλωβιστούν.\n\nΗ εταιρεία, ο βασικός πάροχος ηλεκτρισμού στη Νέα Σκοτία, έκανε λόγο για 348.000 πελάτες της χωρίς ρεύμα γύρω στις 20:30 χθες (ώρα Ελλάδας).\n\nΣτις άλλες δύο επαρχίες που επλήγησαν περισσότερο, ο διαχειριστής του δικτύου στην Ιλ-ντι-Πρενς-Εντουάρ έκανε λόγο για 82.000 νοικοκυριά χωρίς ρεύμα και αυτός της Νιου Μπράνσγουικ για 38.000.\n\n«Τίποτε σοβαρό» στις Βερμούδες\n\nΟ Φιόνα πέρασε προχθές Παρασκευή ανοικτά των Βερμούδων, αφού έσπειρε την καταστροφή στην Καραϊβική. Ο κυκλώνας έφερε ανέμους 160 χιλιομέτρων την ώρα και σφοδρές βροχές σε αυτή τη βρετανική περιοχή περίπου 64.000 κατοίκων στη μέση του Ατλαντικού Ωκεανού, πάντως δεν αναφέρθηκε κανένα θύμα, ούτε διαπιστώθηκαν σοβαρές καταστροφές.\n\n«Είχαμε μερικές ζημιές (...), αλλά τίποτα σοβαρό», δήλωσε στο Γαλλικό Πρακτορείο ο Τζέισον Ρέινερ, ιδιοκτήτης καταστήματος με αναμνηστικά στην πρωτεύουσα Χάμιλτον.\n\nΟι Βερμούδες, περίπου χίλια χιλιόμετρα από τις ΗΠΑ, περιοχή συνηθισμένη σε κυκλώνες, συγκαταλέγονται στις πιο απομονωμένες τοποθεσίες του κόσμου, πράγμα που κάνει αδύνατες τις απομακρύνσεις κατοίκων σε περιπτώσεις έκτακτης ανάγκης.\n\nΤο κυριότερο νησί παίρνει έτσι πολύ σοβαρά τις προετοιμασίες για ακραία καιρικά φαινόμενα. Ακίνητα και σπίτια πρέπει εξάλλου να οικοδομούνται βάσει αυστηρών προδιαγραφών εκεί για να αντέχουν τους κυκλώνες.\n\nΟ κυκλώνας Φιόνα στοίχισε τη ζωή σε τέσσερις ανθρώπους στο Πουέρτο Ρίκο, περιοχή των ΗΠΑ, σύμφωνα με αξιωματούχο που επικαλέστηκαν ΜΜΕ. Ένας θάνατος ανακοινώθηκε στη Γουαδελούπη, υπεράκτιο έδαφος της Γαλλίας, κι άλλοι δύο στη Δομινικανή Δημοκρατία.\n\nΕιδήσεις σήμερα:\n\nΡωσία - επιστράτευση: Βαριές ποινές για τους λιποτάκτες και συλλήψεις διαδηλωτών (εικόνες)\n\nΚρήτη - Τροχαίο: Νεκρός νεαρός οδηγός μηχανής\n\nAmber Alert: Που βρέθηκε ο 8χρονος που είχε εξαφανιστεί (εικόνες)",
    "Γενική κυβερνήτης του Καναδά: Οι Καναδοί θα θρηνήσουν την απώλεια της βασίλισσας Ελισάβετ": "Οι Καναδοί όλης της χώρας θα θρηνήσουν την απώλεια της βασίλισσας Ελισάβετ, ανέφερε η γενική κυβερνήτης του Καναδά Mary Simon στο Twitter, εκφράζοντας τα συλλυπητήριά της στη βρετανική βασιλική οικογένεια, όπως μετέδωσε το πρακτορείο Reuters.\n\n\"Προσφέρουμε τα βαθύτατα συλλυπητήριά μας στη βασιλική οικογένεια για τον θάνατο της Αυτής Μεγαλειότητας Βασίλισσας Ελισάβετ Β'\", ανέφερε η Simon.\n\n\"Οι Καναδοί σε όλη τη χώρα θα θρηνήσουν την απώλεια της Βασίλισσας. Ας αφιερώσουμε ένα λεπτό για να τιμήσουμε τη μνήμη της Μεγαλειότητάς της\".",
    "Καναδάς: Χάπι ινσουλίνης υποψήφιο να αντικαταστήσει τις ενέσεις ασθενών με διαβήτη τύπου 1": "Για επανάσταση στην αντιμετώπιση του ινσουλινοεξαρτώμενουκάνουν λόγο Καναδοί επιστήμονες του Πανεπιστημίου της Βρετανικής Κολομβίας (UBC) ύστερα από τα ιδιαίτερα ενθαρρυντικά αποτελέσματα δοκιμών σε ποντίκια ενός χαπιού ινσουλίνης που αντικαθιστά τις καθημερινές ενέσεις.«Αυτά τα συναρπαστικά αποτελέσματα δείχνουν ότι βρισκόμαστε στο σωστό δρόμο για την ανάπτυξη μιας συνθετικής ινσουλίνης που δεν θα χρειάζεται πλέον να εχγέεται πριν από κάθε γεύμα, βελτιώνοντας την ποιότητα ζωής, καθώς και την ψυχική υγεία, περισσότερων από εννέα εκατομμυρίων ινσουλινοεξαρτώμενων διαβητικών (Τύπου 1) σε όλο τον κόσμο», δήλωσε ο καθηγητής Anubhav Pratap-Singh, επίκουρος καθηγητής στο Πανεπιστήμιο της Βρετανικής Κολομβίας (UBC) και επικεφαλής της μελέτης.Οι ερευνητές ανέπτυξαν ένα λάστιχο που χρησιμοποιεί μια λεπτή μεμβράνη τον στοματικό βλεννογόνο.Αυτή η μεμβράνη παρέχει μια προστατευτική επένδυση στη δόση της ινσουλίνης και της επιτρέπει να φθάσει στον προορισμό της χωρίς να χάσει στην πορεία την φαρμακευτική ουσία.Στην τρέχουσα μελέτη, οι ερευνητές επινόησαν μια λύση για τη βελτίωση της απορρόφησης. Αντί ένα άτομο να καταπιεί απευθείας το χάπι, αφήνει το δισκίο να διαλυθεί μεταξύ των ούλων και του μάγουλου.Η διάλυση επιτρέπει στην ινσουλίνη να εισέλθει στη λεπτή μεμβράνη που βρίσκεται στην επένδυση του εσωτερικού μάγουλου και στο πίσω μέρος των χειλιών.«Για την ενέσιμη ινσουλίνη, χρειαζόμαστε συνήθως 100iu ανά δόση. Άλλα χάπια που πηγαίνουν απευθείας στο στομάχι μπορεί να χρειάζονται 500iu ινσουλίνης, η οποία ως επί το πλείστον πάει χαμένη. Αυτό είναι ένα σημαντικό πρόβλημα που προσπαθούμε να επιλύσουμε», εξηγεί ο επικεφαλής συγγραφέας της μελέτης,Τα χάπια ινσουλίνης, που καταπίνονται, έχουν αργό ρυθμό απορρόφησης, με την ινσουλίνη να απελευθερώνεται σε διάστημα δύο έως τεσσάρων ωρών. Για μέτρο σύγκρισης, οι ενέσεις απελευθερώνουν πλήρως την ινσουλίνη μέσα σε 30 λεπτά έως δύο ώρες.Δεδομένου ότι η ινσουλίνη παρακάμπτει την απορρόφηση και τον μεταβολισμό στο στομάχι, ολόκληρη η ποσότητα ινσουλίνης θεωρητικά θα έβρισκε το δρόμο προς το ήπαρ με τη νέα διαδικασία.Αξίζει να σημειωθεί ότι, η ινσουλίνη παράγεται στο πάγκρεας και στη συνέχεια ταξιδεύει στο ήπαρ όπου βοηθά στην επεξεργασία του σακχάρου στο αίμα.Έναείναι ινσουλινοεξαρτώμενο, καθώς δεν παράγει αρκετή ινσουλίνη για να διαχειριστεί το σάκχαρο στο αίμα.\n\nΚλείσιμο\n\nΕπιπλέον, όσοι πάσχουν από διαβήτη τύπου 2 μπορεί επίσης να χρειάζονται φαρμακευτική αγωγή με ινσουλίνη, καθώς η ποσότητα της ουσίας που παράγει με φυσικό τρόπο ο οργανισμός τους μπορεί να μην είναι αρκετή για να αντιμετωπίσει το αυξημένο σάκχαρό τους.Αξίζει να σημειωθεί ότι, οι καθημερινές ενέσεις στις οποίες υποβάλλονται οι ινσουλινοεξαρτώμενοι ασθενείς δρουν γρήγορα και παρέχουν άμεσα στον οργανισμό την ινσουλίνη που χρειάζονται.Τα δισκία για την αντιμετώπιση του διαβήτη που είναι ήδη διαθέσιμα στην αγορά, μπορεί συχνά να χρειαστούν δύο έως τέσσερις ώρες για να απελευθερώσουν την απαιτούμενηΩστόσο, το χάπι που αναπτύχθηκε από την ομάδα του Πανεπιστημίου (UBC) απελευθερώνει όλη την ποσότητα της της ινσουλίνης από 30 λεπτά έως δύο ώρες.Όπως αναφέρει η βρετανική εφημερίδαεπικαλούμενη την ανακοίνωση των ερευνητών, το χάπι αυτό είναι εξίσου αποτελεσματικό με τις ενέσεις ινσουλίνης.Παράλληλα οι επιστήμονες επισημαίνουν ότι το χάπι μπορεί να «παραδώσει» με επιτυχία τη δόση της ινσουλίνης στο ήπαρ αντί να απωλέσει μικρή ταξιδεύοντας μέσω του στομάχου.Οι πρώτες δοκιμές του χαπιού ινσουλίνης διεξήχθησαν σε ποντίκια και στέφθηκαν με μεγάλη επιτυχία στη μεταφορά ινσουλίνης στο ήπαρ, έσπευσαν να επισημάνουν οι Καναδοί ερευνητές.Παρόμοια με την έγχυση ινσουλίνης ταχείας δράσης, το χάπι αυτό μπορεί να απορροφηθεί ύστερα από μισή ώρα και να διαρκέσει περίπου δύο έως τέσσερις ώρες», είπε οκορυφαίος συνεργάτης που συμμετείχε στην έρευνα.Οι ερευνητές δοκίμασαν το νέο χάπι τους σε πειραματόζωα προσπαθώντας να δουν πώς θα ρέει η ινσουλίνη μέσα στον οργανισμό τους και τα αποτελέσματα των δοκιμών ήταν ενθαρρυντικά.«Ακόμα και ύστερα από δύο ώρες, δεν εντοπίσαμε ινσουλίνη στο στομάχι των αρουραίων που συμμετείχαν στις δοκιμές», υποστήριξε ο Yigong Guo, συντάκτης της μελέτης και υποψήφιος διδάκτορας στο Πανεπιστήμιο UBC. «Εκεί ήταν όλη η ποσότητα της ινσουλίνης κι αυτός είναι ο ιδανικός στόχος, είναι πραγματικά αυτό που θέλαμε να δούμε», πρόσθεσε.Ωστόσο, το χάπι ινσουλίνης που ανέπτυξαν οι Καναδοί επιστήμονες αυτό μπορεί να μεταφέρει στο ήπαρ όλη τη δόση της ινσουλίνης σε αντίθεση με προηγούμενες αποτυχημένες προσπάθειες για φαρμακευτική αγωγή με ινσουλίνη δια στόματος.Οι προηγούμενες προσπάθειες δεν απέφεραν τα αναμενόμενα αποτελέσματα καθώς μεγάλες δόσεις της ινσουλίνης κατέληγαν στο στομάχι κι όχι στο ήπαρ.Η Αμερικανική Διαβητολογική Ένωση έχει ανακοινώσει ότι τα διαθέσιμαγια τη αντιμετώπιση του διαβήτη πρόκειται να χρησιμοποιηθούν μόνο σε πρόσθετες ενέσεις ινσουλίνης, για άτομα που χρειάζονται επιπλέον βοήθεια για τη διαχείριση της κατάστασής τους.Αυτά τα χάπια συνιστώνται επίσης μόνο για διαβητικούς Τύπου 2.Αξίζει να σημειωθεί ότι, στις ΗΠΑ, πάνω από το 10% των Αμερικανών πάσχει από διαβήτη με την πάθηση να ευθύνεται για τον θάνατο περίπου 100.000 ανθρώπων ετησίως.Σύμφωνα με στοιχεία του Κέντρου Ελέγχου και Πρόληψης Νοσημάτων στις HΠΑ (CDC), περίπου 37 εκατομμύρια Αμερικανοί - ή περισσότεροι από ένας στους δέκα - πάσχουν από διαβήτη. Θεωρείται η όγδοη κύρια αιτία θανάτου στη χώρα.",
    "Ο νέος αρχηγός της αντιπολίτευσης στον Καναδά είναι Bitcoiner!": "Την Παρασκευή 16 Σεπτέμβρη, στις 20:30, είστε όλοι καλεσμένοι στην παρουσίαση του βιβλίου «Το επενδυτικό εγχειρίδιο του Bitcoin» στο Γαλάτσι, Ορφέως 10, στον φιλόξενο χώρο του The Rubicon. Η εκδήλωση θα είναι ταυτόχρονα μια ευκαιρία να μαζευτούμε, να γνωριστούμε, να ανταλλάξουμε απόψεις. Θα υπάρχουν κάποια τελευταία βιβλία, γιατί έχουν σχεδόν εξαντληθεί. Η δεύτερη έκδοση ετοιμάζεται!\n\nΜε την ευκαιρία να υπενθυμίσουμε πως εκτός από τα βιβλιοπωλεία, μπορείτε όμως να προμηθευτείτε το βιβλίο από το https://www.media2day.gr/seminars. Οι κάτοικοι του εξωτερικού μπορούν να το παραγγείλουν από το Amazon.\n\nΜέχρι τώρα, το ανώτερο πολιτειακό αξίωμα σε μια χώρα που κατέχει κάποιος υπέρμαχος του Bitcoin ήταν ο Πρόεδρος του Ελ Σαλβαδόρ Nayib Bukele. Μια χώρα η οποία πριν ακριβώς ένα χρόνο ψήφισε στη Βουλή της ένα νομοσχέδιο με το οποίο αναγνώριζε το Bitcoin ως επίσημο νόμισμα, ταυτόχρονα με το δολάριο. Όσο και αν χαροποίησε η εξέλιξη αυτή τους Bitcoiners, η αλήθεια είναι πως πρόκειται για ένα μικρό κράτος, με ελάχιστο αποτύπωμα στις διεθνείς εξελίξεις.\n\nΩστόσο τι θα λέγατε αν μια μεγάλη οικονομική δύναμη, μέλος των G7, όπως ο Καναδάς, αποκτούσε ηγέτη φανατικό υποστηρικτή του Bitcoin; Κάποιον που έχει χρησιμοποιήσει Lightning Network για τις αγορές του; Πλέον δεν είναι καθόλου απίθανο αυτό το ενδεχόμενο, καθώς ο 43χρονος Pierre Poilievre, ένας από τους υπέρμαχους του Bitcoin, εκλέχθηκε προχθές, με το επιβλητικό 68% των ψήφων, νέος αρχηγός του κόμματος των Συντηρητικών, της αξιωματικής αντιπολίτευσης στον Καναδά.\n\nΗ πολιτική τοποθέτηση του Poilievre, ο οποίος μάλιστα προηγείται στις δημοσκοπήσεις για τις εκλογές του 2025, είναι έξω από τα ενδιαφέροντα της στήλης. Σε αυτό που θα εστιάσουμε, είναι η άποψή του για το χρήμα, μια που γνωρίζει κάτι που αγνοεί η συντριπτική πλειονότητα των πολιτών και των πολιτικών σε όλο τον κόσμο: τα βασικά. Και αυτό επειδή προϋπόθεση για να καταλάβεις τι είναι το Bitcoin είναι να ξέρεις τι είναι το χρήμα.\n\nΑς δούμε τι είπε στο κοινοβούλιο στην αρχή του χρόνου, σχετικά με το χρήμα και τον πληθωρισμό: Το χρήμα είναι μια τεχνολογία με την οποία μεταφέρουμε αξία στον χώρο και τον χρόνο. Αν δεν υπήρχε, οι άνθρωποι θα έπρεπε να καταναλώνουν ό,τι παράγουν άμεσα. Τα περισσότερα είδη του ζωικού βασιλείου αυτό κάνουν. Τρώνε ό,τι σκοτώνουν και ό,τι μένει, καταστρέφεται ή κλέβεται από άλλα ζώα. Χρησιμοποιούν άμεσα τη λεία τους ή τη χάνουν.\n\nΗ ανθρωπότητα εφηύρε μια τεχνολογία που επιτρέπει σε δύο άτομα να ανταλλάσσουν πράγματα μεταξύ τους, ακόμα και αν δεν έχουν την ικανότητα να προμηθεύσουν τον αντισυμβαλλόμενο με κάτι που επιθυμεί άμεσα. Η τεχνολογία αυτή ονομάζεται χρήμα.\n\nΚατά τη διάρκεια του χρόνου, το χρήμα πήρε διάφορες μορφές. Κάποιοι στον Νότιο Ειρηνικό χρησιμοποιούσαν χαραγμένο ασβεστόλιθο. Άλλοι χρησιμοποιούσαν χάνδρες ή κοχύλια. Στις φυλακές χρησιμοποιούν τσιγάρα, τα παιδιά στο σχολείο καραμέλες. Κάποια στιγμή στην ιστορία υπερίσχυσαν τα πολύτιμα μέταλλα, όπως χρυσός, ασήμι και χαλκός.\n\nΤο 1215 υπογράφτηκε ένα από τα πιο σημαντικά έγγραφα στην ιστορία, η Magna Carta (Μεγάλος Χάρτης των Ελευθεριών), η οποία αφορούσε στον περιορισμό των δικαιωμάτων του βασιλιά. Ανάμεσα στα άλλα είχε γραφτεί ότι το στέμμα δεν θα μπορούσε να φορολογήσει κάτι που δεν έχει την έγκριση των πολιτών.\n\nΑυτή η αρχή εφαρμόζεται ακόμα και σήμερα, 800 χρόνια αργότερα. Η κυβέρνηση δεν μπορεί να ξοδέψει χρήματα των ανθρώπων που παράγουν τον πλούτο ενός έθνους, αν πρώτα δεν εγκριθεί το αντίστοιχο νομοσχέδιο από τους βουλευτές.\n\nΟ τότε βασιλιάς Ιωάννης της Αγγλίας υποχρεώθηκε να λαμβάνει έγκριση, όμως οι διάδοχοί του αποδείχτηκαν ιδιαίτερα επινοητικοί, όσον αφορά την πηγή χρηματοδότησης. Στα επόμενα χρόνια, ο Βασιλιάς Χένρι ο 8ος, γιος του Ιωάννη, έκοψε τα κέρματα και με τα κομμάτια ασημιού που περίσσευαν, έφτιαχνε παραπάνω νομίσματα. Με αυτόν τον τρόπο δημιούργησε πληθωρισμό, ο οποίος οδήγησε σε μείωση της αγοραστικής δύναμης των υπηκόων του.\n\nΑργότερα έγινε ακόμα πιο δημιουργικός. Έλιωσε όλα τα ασημένια νομίσματα και έφτιαξε νέα, τα οποία μόνο στο εξωτερικό περίβλημα είχαν μια στρώση από ασήμι. Το εσωτερικό τους ήταν από ευτελέστερο μετάλλευμα, χαλκό. Η απάτη αποκαλύφθηκε όταν έτριβες λίγο τη μύτη στο χαραγμένο πρόσωπο του βασιλιά στα νομίσματα. Κοκκίνιζε, καθώς έφευγε η στρώση από ασήμι και φανερωνόταν το χρώμα του χαλκού.\n\nΈνας άλλος εφευρετικός ηγέτης υπήρξε ο Έλληνας Διονύσιος ο Πρεσβύτερος, τύραννος των Συρακουσών. Μάζεψε όλες τις δραχμές, το τότε νόμισμα, και χάραξε το 2 πάνω τους! Με αυτόν τον τρόπο διπλασίασε την ποσότητα.\n\nΣτη σύγχρονη εποχή, συναντάμε παρόμοιες τακτικές δημιουργίας χρήματος. Η πιο διάσημη είναι της Γερμανίας στη δεκαετία του 1920. Είχαν τυπώσει τόσο μεγάλη ποσότητα χρημάτων, ώστε η κατάσταση ξέφυγε από κάθε έλεγχο. Έφτασε στο σημείο να χρειαζόσουν ένα καρότσι γεμάτο από χαρτονομίσματα για να αγοράσεις ένα καρβέλι ψωμί. Στις μπυραρίες παράγγελνες από την αρχή όλα τα ποτά, γιατί μέχρι το τέλος της βραδιάς είχαν ακριβύνει.\n\nΟύτε εμείς έχουμε ανοσία στην αρρώστια του πληθωρισμού, συνέχισε ο Καναδός πολιτικός, καθώς μεταπολεμικά κληρονομήσαμε θηριώδη χρέη στον αγώνα κατά του φασισμού. Ωστόσο η κυβέρνηση είχε «σκληρά» χρήματα μετά το τέλος του Β' Παγκόσμιου Πολέμου μέχρι τις αρχές της δεκαετίας του 1970. Τότε το καναδέζικο δολάριο είχε αντίκρισμα στο αμερικάνικο, το οποίο μπορούσες να ανταλλάξεις με χρυσό στην ισοτιμία των 35 δολαρίων την ουγγιά.\n\nΉταν μια περίοδος ευημερίας κατά την οποία ξεπλήρωσαν τα χρέη και αναπτύχθηκε η οικονομία κατά 300%. Μέχρι το 1973, ο Καναδάς δεν χρωστούσε σχεδόν πουθενά. Όλα άλλαξαν όταν το 1971 ο Νίξον, στην ανάγκη του να χρηματοδοτήσει τον πόλεμο στο Βιετνάμ και να διατηρήσει τη δημοτικότητά του στο εσωτερικό, αποφάσισε την αποδέσμευση του δολαρίου από τον χρυσό.\n\nΑπό τότε οι Αμερικανοί έχουν τη διακριτική ευχέρεια να αυξάνουν την κυκλοφορία των αμερικανικών δολαρίων ανά τον κόσμο, σε αναντιστοιχία με την αύξηση του πραγματικού πλούτου, οδηγώντας στην υποτίμηση του νομίσματος. Κατηγορούν οι Αμερικανοί τον ΟΠΕΚ πως αυξάνει τις τιμές του πετρελαίου, αλλά αποκρύβουν το γεγονός πως τους πληρώνουν με ένα νόμισμα που εσκεμμένα συνεχώς χάνει την αξία του.\n\nΩς αποτέλεσμα υπήρξε να αυξηθούν οι φτωχοί στις ΗΠΑ και να αυξηθεί το χάσμα μεταξύ των πιο εύπορων και των αδύναμων, συμπέρανε ο Poilievre. Κατόπιν κατηγόρησε τον Τζάστιν Τριντό, τωρινό πρωθυπουργό του Καναδά, ότι θέλει να μιμηθεί αυτή την αποτυχημένη πολιτική, τυπώνοντας συνεχώς χρήμα. Περισσότερο χρήμα που αντιστοιχεί σε λιγότερα αγαθά δεν αυξάνει τον πλούτο αλλά μόνο τον πληθωρισμό, κατέληξε στην ομιλία του ο Poilievre.\n\nH σχέση του Pierre Poilievre με το Bitcoin\n\n* Ο Pierre Poilievre έχει δηλώσει πως κατέχει ETFs του Bitcoin στο «πόθεν έσχες» και δηλώνει υπέρμαχος του mining στον Καναδά, καθώς επιθυμεί η χώρα του να εκμεταλλευτεί τις πλουτοπαραγωγικές πηγές της και να γίνει η ηγέτιδα δύναμη του χώρου.\n\n* Οι αντίπαλοι για τη θέση του αρχηγού του Συντηρητικού κόμματος του επιτέθηκαν για την προτίμηση που δείχνει στο Bitcoin, καθώς τον κατηγορούσαν πως παροτρύνει την επένδυση προς έναν τίτλο υψηλού ρίσκου, με αποτέλεσμα να έχουν χάσει χρήματα όσοι τον άκουσαν.\n\n* Έχει υποσχεθεί πως από τις πρώτες ενέργειές του ως πρωθυπουργού θα είναι να απολύσει τον διοικητή της κεντρικής τράπεζας, επειδή δεν κατάφερε να μετριάσει τον πληθωρισμό. Επίσης σκοπεύει να σταματήσει την ανάπτυξη του νέου ψηφιακού καναδέζικου δολαρίου που σχεδιάζεται από την κεντρική τράπεζα ως επικίνδυνου.\n\nΣεμινάρια και βιβλίο για τα κρυπτονομίσματα\n\nΤα σεμινάρια θα συνεχίσουν ξανά από Σεπτέμβρη.\n\n* Το άρθρο δεν αποτελεί προτροπή για αγορά ή πώληση των αναφερόμενων τίτλων. Παρέχεται για πληροφοριακούς και μόνο σκοπούς.\n\n",
    "Καναδάς: Παρουσιάστρια κατάπιε μια μύγα την ώρα που εκφωνούσε τις ειδήσεις -Το viral βίντεο": "Η Καναδή παρουσιάστρια ειδήσεων Farrah Nasser έλεγε για τις πλημμύρες στο Πακιστάν όταν κατάπιε μια μύγα on air και έκτοτε έγινε viral για τον επαγγελματισμό της.\n\nΗ δημοσιογράφος της Global News Toronto κατάφερε να συνεχίσει το ρεπορτάζ ακόμη και όταν η μύγα μπήκε στο στόμα της.\n\n«Το Πακιστάν δεν έχει ξαναδεί κύκλο μουσώνων όπως αυτός. Οκτώ εβδομάδες ασταμάτητης καταρρακτώδους βροχής. Επικαλέστηκε εθνική κατάσταση έκτακτης ανάγκης…», έλεγε η Νάσερ όταν ξαφνικά άρχισε να νιώθει ότι πνίγεται, «επικαλέστηκε από… τον καιρό… τα ακραία καιρικά φαινόμενα είναι ανησυχητικά…» συνέχισε παρά το σπάσιμο της φωνής της.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΜάλιστα η δημοσιογράφος έκανε χιούμορ για το θέμα στον λογαριασμό της στο Twitter, σημειώνοντας ότι όλοι χρειαζόμαστε το γέλιο στη ζωή μας αυτές τις ημέρες.\n\n«Το μοιράζομαι γιατί όλοι χρειαζόμαστε γέλιο αυτές τις μέρες», ανέφερε δημοσιεύοντας το viral βίντεο στον λογαριασμό της στο Twitter.\n\nΩστόσο, σε συνέντευξή της αργότερα στο Entertainment Tonight Canada είπε: «Είδα τη μύγα να πετάει στην αρχή των ειδήσεων και…. είπα όχι σήμερα, μύγα! Φύγε μακριά, όχι σήμερα. Είπα «δεν θα σε αφήσω να μου αποσπάσεις την προσοχή», θυμήθηκε η Νάσερ.\n\nΔείτε το viral στιγμιότυπο με τη δημοσιογράφο από τον Καναδά",
    "Κρήτη, Ηράκλειο, Χανιά, Ρέθυμνο, Λασίθι, Ελλάδα, Κόσμος": "Ακούμε συνέχεια δεσμεύσεις από αρχηγούς κρατών για μέτρα για το κλίμα. Που σπάνια όμως ταυτίζονται με την πραγματικότητα ή λαμβάνουν υπ’ όψιν αυτά που συμβαίνουν στον αληθινό κόσμο. Ο πρόεδρος Μπάιντεν για παράδειγμα δεσμεύθηκε στη Σύνοδο για το Κλίμα της Γλασκώβης να φθάσουν οι ΗΠΑ να εκπέμπουν μηδενικά αέρια του θερμοκηπίου μέχρι το 2050. Για να φθάσει όμως στον στόχο αυτόν και παράλληλα να μπορέσουν οι ΗΠΑ και οι άλλες χώρες να ικανοποιήσουν τις αυξημένες παγκόσμιες ενεργειακές ανάγκες, είναι περίπου αδύνατο. Εκτός αν ξεπερασθούν οι καχυποψίες και οι εθνικοί ανταγωνισμοί και οι μεγάλες χώρες – ιδίως οι ΗΠΑ – αποφασίσουν να μοιρασθούν με τις παραγωγούς χώρες τις καινοτομίες που προωθούν μαζί με τη βάση των ερευνητικών τους δυνατοτήτων.\n\nΤο πράγμα φαντάζει ιδιαίτερα δύσκολο αν λάβει κάποιος υπ’ όψιν τις προβλέψεις του US Energy Information Agency (Αμερικανικό Γραφείο Πληροφόρησης για την Ενέργεια) πως οι καταναλωτικές ενεργειακές ανάγκες των Ηνωμένων Πολιτειών θα αυξηθούν σημαντικά μέχρι το 2050 σε πετρέλαιο και υγρά καύσιμα! Ενα παράδειγμα για το πώς θα μπορούσαν κάποιες συνεργασίες να προωθηθούν έρχεται από τον μάλλον «βαρετό» Καναδά. (Εκεί δεν γίνεται σχεδόν ποτέ τίποτε.) Που αποτελεί τον νούμερο 1 προμηθευτή πετρελαίου και λοιπόν υγρών καυσίμων των ΗΠΑ. Ο Καναδάς έχει εξίσου δεσμευθεί για μηδενικές εκπομπές αερίων μέχρι το 2050. Για να πετύχει τον στόχο αυτόν έχει καθορίσει από το 2019 μια υψηλή εθνική τιμή άνθρακα (δηλαδή πανάκριβα ασύμφορη χρήση) και επενδύει γενναία σε έρευνες για σύλληψη άνθρακα, χρήση εναλλακτική των ποσοτήτων (όπως το κάνει με νέες τεχνολογίες και η Αυστραλία για τον λιγνίτη), και αποθήκευσή τους. Ερευνες δηλαδή που οδηγούν σε κολοσσιαίες εμπορικές τους αξιοποιήσεις.\n\nΕτσι, έξι από τις μεγαλύτερες εταιρείες παραγωγής πετρελαίου από σχιστόλιθο και από άμμο πετρελαίου προσπαθούν από κοινού να φθάσουν στον στόχο της μηδενικής εκπομπής αερίων μέχρι το 2050. Τον Ιούνιο οι επικεφαλής αυτών των εταιρειών, μαζί με τον πρωθυπουργό της Αλμπέρτα Jason Kenney, βρέθηκαν στο Ιδρυμα Μελετών Woodrow Wilson εξηγώντας πώς ακριβώς θα πετύχουν τον στόχο. Η σχετική αναφορά του Wilson Center εξηγεί τον εντυπωσιασμό των ακροατών. Από την έρευνα όμως και τις μελέτες μέχρι την επίτευξη των στόχων η απόσταση παραμένει τεράστια. Ιδίως για εκείνους που περιμένουν αποτελέσματα για ενδεχόμενη εφαρμογή και από τους ίδιους.\n\nΔεν πρέπει να διαφεύγει από κανέναν πως ο Καναδάς προμηθεύει περίπου τη διπλή ποσότητα πετρελαίου και υγρών καυσίμων στις ΗΠΑ από το σύνολο των σχετικών προμηθειών προς τις ίδιες από το Μεξικό, τη Ρωσία, τη Σαουδική Αραβία και την Κολομβία μαζί. Αυτονόητα, οι δεσμεύσεις για το κλίμα, ανεξάρτητα από την ύπαρξη κινδύνου που προέρχεται από ορυκτά καύσιμα και τη λειτουργία της βιομηχανίας, για να υλοποιηθούν προϋποθέτουν άλματα στην πρόοδο της επιστήμης και της τεχνολογίας.",
    "Αγροτικά Προϊόντα: Η συγκομιδή σιταριού ανακάμπτει στον Καναδά": "Μια ανάκαμψη στην καλλιέργεια σιταριού του Καναδά μπορεί να συμβάλει στην ενίσχυση των παγκόσμιων προμηθειών.\n\nΗ παραγωγή από τον έβδομο μεγαλύτερο εξαγωγέα σιταριού στον κόσμο θα αυξηθεί κατά 55% στους 34,6 εκατομμύρια μετρικούς τόνους φέτος καθώς βελτιώνονται οι αποδόσεις εν μέσω καλύτερης υγρασίας και πιο μέτριων θερμοκρασιών, ανέφερε η Στατιστική Υπηρεσία του Καναδά τη Δευτέρα σε έκθεση, σύμφωνα με το bloomberg .\n\nΑυτό καθιστά το 2022 την τρίτη καλύτερη συγκομιδή σε ρεκόρ που χρονολογούνται από το 1908, υπολείποντας λίγο από τη γενναιοδωρία του 2020 και το ρεκόρ των 37,6 εκατομμυρίων τόνων που συγκεντρώθηκαν το 2013.\n\n\n\nO πόλεμος, η ξηρασία θέτουν το σιτάρι του κόσμου σε αναταραχή.",
    "Η βασίλισσα πέθανε. Ποιο το μέλλον της Κοινοπολιτείας;": "Η Κοινοπολιτεία των Εθνών, γνωστή και απλα ως Κοινοπολιτεία ή παλαιότερα ως Βρετανική Κοινοπολιτεία, είναι ελεύθερη ένωση 56 ανεξάρτητων κρατών, τα οποία είναι πρώην αποικίες της Βρετανικής Αυτοκρατορίας και της Γαλλίας.\n\nΑπό αυτά, τα 15 έχουν ως αρχηγό κράτους τον βρετανό μονάρχη. Η Κοινοπολιτεία ιδρύθηκε μετά τη διάλυση της Βρετανικής Αυτοκρατορίας, όπως ο Καναδάς, η Κένυα και η Αυστραλία. Ωστόσο δε συνέβη το ίδιο με άλλες χώρες, όπως τα νησιά Μπαρμπάντος, τα οποία αποστασιοποιήθηκαν από το βρετανικό στέμμα, κάνοντας στροφή προς τη Δημοκρατία.\n\nΗ Ένωση των Εθνών ήταν πολύ αγαπητή στη βασίλισσα Ελισάβετ ΙΙ, η οποία, όσο τουλάχιστον το επέτρεπαν οι δυνάμεις της, επισκεπτόταν τα Βασίλεια μαζί με τον Δούκα του Εδιμβούργου, Πρίγκιπα Φίλιππο. Μετά τον θάνατό της, ο Βασιλιάς Κάρολος Γ’ κινδυνεύει να κληρονομήσει μια βρετανική μοναρχία με μειωμένη παγκόσμια εμβέλεια.\n\nΗ σχέση της βασίλισσας με τις χώρες της Κοινοπολιτείας\n\nΗ βασίλισσα Ελισάβετ ΙΙ ήταν η πρώτη βρετανίδα μονάρχης που επισκέφθηκε την μακρινή Αυστραλία 16 φόρες από το 1954 έως το 2011. Η σχέση μεταξύ των Αυστραλών, ωστόσο και του βρετανικού στέμματος, είναι διχασμένη. Στο δημοψήφισμα του 1999 ψήφισαν υπέρ της μοναρχίας, αλλά το 45% τοποθετήθηκε κατά της βασίλισσας. Ο ηγέτης των Αυστραλών Πρασίνων, Άνταμ Μπαντ σε ανάρτησή του στο twitter εξέφρασε συλλυπητήρια για τον θάνατο της Βασίλισσας, κλείνοντας με την πρόταση «Πρέπει να γίνουμε Δημοκρατία».\n\nΚαι ενώ η προοπτική ενός νέου δημοψηφίσματος δεν διαφαίνεται στο εγγύς μέλλον, οι ειδικοί υποστηρίζουν ότι αυτή τη φορά μπορεί να πετύχει.\n\nΗ πρωθυπουργός της Νέας Ζηλανδίας Τζασίντα Άρντερν, χαρακτήρισε την βασίλισσα ως «σπάνια και καθησυχαστική σταθερά στον ταχύτατα μεταβαλλόμενο κόσμο μας». Η σχέση του βρετανικού στέμματος όμως με την Νέα Ζηλανδία, τμήμα της Κοινοπολιτείας, είναι περίπλοκη. Η ίδια είχε επισκεφθεί τη χώρα 10 φορές, ωστόσο διαδηλώσεις κατά της μοναρχίας διοργανώνονταν κατα τις επισκέψεις της. Μάλιστα τον Οκτώβριο του 1981 έγινε απόπειρα δολοφονίας εναντίον της.\n\nΜέχρι στιγμής δεν έχει γίνει κάποια επίσημη κίνηση της Αυστραλίας προς την ανεξαρτησία της χώρας. Παρόλα αυτά πρόσφατα το κόμμα των Μαορί ζήτησε απομάκρυνση της βρετανικής βασιλικής οικογένειας από τη θέση του αρχηγού κράτους.\n\nΟ Καναδάς εισήλθε στην Κοινοπολιτεία το 1931 επίσημα μετά την αναγνώριση του δικαιώματος αυτοδιάθεσης της χώρας από την Βρετανία. Ο Γενικός Κυβερνήτης του Καναδά είναι ο βασιλικός εκπρόσωπος του μονάρχη του Καναδά. Για πρώτη φορά στην ιστορία της χώρας το 2021 τη θέση ανέλαβε προσωπικότητα με καταγωγή από τον ιθαγενή πληθυσμό της χώρας. Τόσο η βασίλισσα Ελισάβετ όσο και άλλα μέλη της βασιλικής οικογένειας έχουν επισκεφθεί πολλές φορές τον Καναδά. Ο Καναδός πρωθυπουργός Τζάστιν Τριντό δήλωσε πως η βασίλισσα Ελισάβετ έλεγε κάθε φορά που βρισκόταν στην χώρα του ότι «είναι ωραίο να είσαι πίσω στο σπίτι σου».\n\nΝέα εποχή για την Κοινοπολιτεία\n\nΕικοσιμία αφρικανικές χώρες ανήκουν στην Κοινοπολιτεία των Εθνών χωρίς ωστόσο καμία να έχει ως αρχηγό του κράτους της Βρετανό μονάρχη. Ο νέοεκλεγμένος πρόεδρος της Κένυας Γουίλιαμ Ρούτο έστειλε και ο ίδιος συλλυπητήριο μήνυμα για τον θάνατο της μακροβιότερης μονάρχη του κόσμου. Ο ίδιος έγραψε πως η ιστορική κληρονομιά της βασίλισσας είναι η ίδια η ίδρυση της Κοινοπολιτείας που μπορεί αδιαμφισβήτητα να έχει μια οικονομικο-κοινωνική πρόοδο μελλοντικά. Αντίστοιχα ο πρόεδρος της Γκάνας Νάνα Ακούφο-Άντο απέτισε φόρο τιμής στην βασίλισσα, η οποία είχε επισκεφτεί τη χώρα δύο φορές, αφήνοντας πίσως πολύ ωραίες αναμνήσεις στους πολίτες.\n\nΤα νησιά της Καραϊβικής βρίσκονται σε ρήξη με το βρετανικό στέμμα, εγείροντας ερωτήματα για τον ρόλο που μπορεί να διαδραματίσει ο νέος Βρετανός μονάρχης. Τα νησιά Μπαρμπάντος έχουν ήδη ανεξαρτητοποιηθεί, ενώ ο πρωθυπουργός της Τζαμάικα ανακοίνωσε δημόσια τον Μάρτιο πως η χώρα της Βρετανικής Κοινοπολιτείας σκόπευε να γίνει πλήρως ανεξάρτητη. Η Καραϊβική ως σύνολο ζητά αποζημιώσεις για τη δουλεία εκατομμύρια Αφρικανών που πουλήθηκαν ως σκλάβοι μεταξύ του 15ου και 19ου αιώνα.\n\nΤο κράτος Τουβαλού, το οποίο είχε επισκεφθεί η βασίλισσα μία φορά καθ’ όλη την διάρκεια της βασιλείας της, διάρκειας 70 χρόνων, ανήκει μεν στην Κοινοπολιτεία, αλλά αναγνωρίζει το βρετανικό στέμμα ως αρχηγό κράτους. Οι κάτοικοί του έχουν ψηφίσει δύο φορές υπέρ της διατήρησης της βρετανικής εξουσίας, ωστόσο από πέρυσι το ζήτημα βρίσκεται ξανά υπό διαπραγμάτευση..",
    "Καναδάς: H κοκκινομάλλα μασκότ των Wendy's απέκτησε γκρίζα μαλλιά για να στηρίξει δημοσιογράφο που απολύθηκε": "Η μασκότ της Wendy's έχει νέο χρώμα μαλλιών στους καναδικούς ιστότοπους κοινωνικής δικτύωσης - και όλα αυτά για την υποστήριξη μια από τις πλέον γνωστές δημοσιογράφους της χώρας. Η μονάδα του γίγαντα fast food στον Καναδά δημοσίευσε μια νέα εικόνα προφίλ στο Twitter την Πέμπτη, η οποία έδωσε στις εμβληματικές κόκκινες κοτσίδες της Wendy μια απαλή γκρι απόχρωση.\n\nΗ εταιρεία δημοσίευσε την εικόνα, με τα hashtags #LisaLaFlamme και #NewProfilePic και τη λεζάντα \"Επειδή ένας σταρ είναι σταρ ανεξάρτητα από το χρώμα των μαλλιών\", χρησιμοποιώντας δύο αστεράκια emojis. Είχε περισσότερα από 45.000 likes το Σάββατο.\n\nΗ LaFlamme εργάστηκε στην Bell Media ως δημοσιογράφος και παρουσιάστρια ειδήσεων στο CTV National News για περισσότερα από 30 χρόνια, τα τελευταία 11 ως παρουσιάστρια. Αυτόν τον μήνα, αποκάλυψε ότι της είπαν στις 29 Ιουνίου ότι το συμβόλαιό της έληγε, με αποτέλεσμα η καριέρα της στο δίκτυο να τελειώσει ξαφνικά.\n\nΣε ένα βίντεο που αναρτήθηκε στο Twitter στις 15 Αυγούστου, η LaFlamme δήλωσε ότι αιφνιδιάστηκε\" από την απόφασή της να αποχωρήσει και ότι ήταν «συντριπτικό να αποχωρώ από το CTV με τρόπο που δεν ήταν επιλογή μου».\n\nI have some news... pic.twitter.com/lTe3Rs0kOA — Lisa LaFlamme (@LisaLaFlamme_) August 15, 2022\n\nΗ είδηση ότι το συμβόλαιό της δεν ανανεώθηκε δέχτηκε σημαντικές αντιδράσεις στον Καναδά, με ισχυρισμούς ότι η απόφασή της να σταματήσει να βάφει τα μαλλιά της ξανθά κατά τη διάρκεια της πανδημίας ήταν ένας σημαντικός παράγοντας για την απόφαση της εταιρείας.\n\nΣε δήλωσή του, ο πρόεδρος και διευθύνων σύμβουλος της Bell Media, Mirko Bibic, δήλωσε ότι το χρώμα των μαλλιών της LaFlamme δεν είχε καμία σχέση με την απόφαση της εταιρείας να την απολύσει.",
    "Κατάρ: Πέθανε σε ηλικία 96 ετών ο επιδραστικός ιεροκήρυκας Καραντάουι": "Ο υψηλόβαθμος μουσουλμάνος ιεροκήρυκας σεΐχης Γιούσεφ αλ-Καραντάουι, ένας πνευματικός ηγέτης για τη Μουσουλμανική Αδελφότητα που είχε υποστηρίξει τις εξεγέρσεις της Αραβικής Άνοιξης, πέθανε σήμερα σε ηλικία 96 ετών, σύμφωνα με ανάρτηση στον επίσημο λογαριασμό του στο Twitter.\n\nΟ Καραντάουι, που γεννήθηκε στην Αίγυπτο το 1926, πέρασε μεγάλο μέρος της ζωής του στο Κατάρ, όπου έγινε ένας από τους πιο αναγνωρίσιμους και επιδραστικούς ιερωμένους των σουνιτών στον αραβικό κόσμο χάρη στις τακτικές εμφανίσεις του στο δίκτυο του Κατάρ Al Jazeera.\n\n\"Η εξοχότητά του ο Ιμάμης Γιούσεφ αλ-Καραντάουι που έδωσε τη ζωή του εξηγώντας τις αρχές του ισλάμ και υποστηρίζοντας την ούμα (μουσουλμανική κοινότητά) του πέρασε στο έλεος του Κυρίου\", αναφέρει μια δήλωση στο Twitter όπου ανακοινώνεται ο θάνατός του, σε μια νύξη για τον αγώνα του απέναντι στα προβλήματα υγείας που αντιμετώπιζε.\n\nPGRpdiBzdHlsZT0iIiBjbGFzcz0ibW9iaWxlX2Jhbm5lciBiYW5uZXItc3RpY2t5Ij4KCQkJPGRpdiBpZD0ndnJhZGluaV9QUicgY2xhc3M9ImJhbm5lci1zdGlja3kiPg0KICA8c2NyaXB0Pg0KICAgIGdvb2dsZXRhZy5jbWQucHVzaChmdW5jdGlvbigpIHsgZ29vZ2xldGFnLmRpc3BsYXkoJ3ZyYWRpbmlfUFInKTsgfSk7DQogIDwvc2NyaXB0Pg0KPC9kaXY+CQkJPC9kaXY+\n\nΤα κηρύγματα του Καραντάουι πρόσφεραν ένα αντίβαρο στις ριζοσπαστικές ιδεολογίες που ενστερνίστηκαν η αλ Κάιντα και η οργάνωση Ισλαμικό Κράτος, ενώ ο ίδιος υποστήριζε ένοπλα κινήματα σε άλλα μέρη της περιοχής. Ήταν πολύ επικριτικός για τον πρόεδρο της Αιγύπτου Αμπντέλ Φάταχ αλ Σίσι καθώς και για την ηγεσία της Σαουδικής Αραβίας, προκαλώντας μια ρήξη με την Ντόχα.\n\nΑιγυπτιακό δικαστήριο τον καταδίκασε ερήμην σε θάνατο το 2015 μαζί με άλλους ηγέτες της Μουσουλμανικής Αδελφότητας. Η κόρη του συνελήφθη από τις αιγυπτιακές αρχές με κατηγορίες για τρομοκρατία το 2017 και έως το 2021, ενώ ο γαμπρός του παραμένει υπό κράτηση, δήλωσε ο δικηγόρος τους. Και οι δύο αρνούνται τις κατηγορίες.\n\nΑποτίνοντας φόρο τιμής, ο Τυνήσιος ισλαμιστής ηγέτης Ρασέντ Γκανούσι χαρακτήρισε τον Καραντάουι ως έναν άνθρωπο \"αφοσιωμένο στην αρχή της μετριοπάθειας εντός αυτής της μεγάλης θρησκείας\".\n\nΩστόσο μερικοί χρήστες των μέσων κοινωνικής δικτύωσης που φαίνεται να έκαναν τις αναρτήσεις τους από την Αίγυπτο και τη Σαουδική Αραβία, μεταξύ άλλων χωρών, πανηγύρισαν τον θάνατό του και τον κατηγόρησαν ότι έσπερνε τη διαφωνία μεταξύ των αραβικών χωρών.",
    "Απώλειες 25 ευρώ για το σκληρό στη Φότζια, πιέζει την αγορά ο Καναδάς": "Απώλειες 25 ευρώ για το σκληρό στη Φότζια, πιέζει την αγορά η σοδειά Καναδά\n\n\n\nH νέα λίστα τιμών για τα ποιοτικά σιτάρια µε ειδικό βάρος 78 kg/hl, υαλώδη 70% και πρωτεΐνη 12% διαμορφώνει τιµή αποθήκης εµπόρου στα 500-505 ευρώ ο τόνος. Επίσης για τη δεύτερη ποιότητα µε ειδικό βάρος 76 kg/hl, υαλώδη 60% και πρωτεΐνη 11,5% η τιµή αποθήκης εµπόρου κυµαίνεται στα 490-493 ευρώ ο τόνος. Στη Γαλλία σημειώθηκε άνοδος της τάξης των 10 ευρώ ο τόνος, στις αρχές της εβδομάδας, µε τις τιµές να ανέρχονται στα 450 ευρώ ο τόνος, επηρρεασμένες από την έντονη μεταβλητότητα στην αγορά του μαλακού σίτου.\n\nΈπειτα από αυτήν την υποχώρηση η ιταλική αγορά ουσιαστικά χάνει τα κέρδη από την ανάκαμψη που επιχειρήθηκε στις αρχές Αυγούστου, σαν μια πρώτη αντίδραση στην μεγάλη διόρθωση του Ιουλίου, ενώ απ’ ό,τι φαίνεται, οι τιμές δύσκολα θα επιστρέψουν -τουλάχιστον σύντομα- στα αρχικά επίπεδα, με δεδομένη και την επερχόμενη σοδειά του Καναδά.\n\nΜάλιστα, η τιμή σκληρού σίτου στον Καναδά υποχώρησε τις τελευταίες ημέρες κατά 10 ευρώ ο τόνος, με τις προσφορές της εβδομάδας να διαμορφώνονται πλέον στα 411 ευρώ ο τόνος έναντι των 421 μια εβδομάδα πριν και των 576 την αντίστοιχη περίοδο πέρυσι. Η υποχώρηση των τιμών γίνεται καθώς οι αγρότες της χώρας εφαρμόζουν τις τελευταίες φροντίδες πριν από τη συγκομιδή και όλα δείχνουν πως τελικά η σοδειά του Καναδά θα επιβεβαιώσει τις εκτιμήσεις των 5,5 εκατ. τόνων. Η ευρωπαϊκή αγορά δεν έδειξε κάποια αντίδραση στην εξέλιξη αυτή, με τη Φότζια να διατηρεί τα 530 ευρώ ο τόνος όσο η Γαλλία τιμολογεί στα 440 ευρώ εδώ και πάνω από ένα μήνα. Ωστόσο αρκετοί εκτιμούν μια διόρθωση της αγοράς σε χαμηλότερα επίπεδα. Βασική προϋπόθεση για αυτό είναι να υποχωρήσει και άλλο η τιμή στον Καναδά, αφού τόσο τα ακριβά μεταφορικά όσο και το φθηνό ευρώ, περιορίζουν την ανταγωνιστικότητα της βορειοαμερικάνικης σοδειάς έναντι της ευρωπαϊκής.",
    "\"Ξαφνικά\" 32 νέοι γιατροί έχουν πεθάνει τους τελευταίους 16 μήνες": "Αναφέρεται στους πολυάριθμους νέους Καναδούς γιατρούς που πέθαναν ξαφνικά και απροσδόκητα τους τελευταίους 16 μήνες, όντας όλοι τους διπλά, τριπλά ή τετραπλά εμβολιασμένοι για τον COVID-19.έγιναν πρωτοσέλιδο σε εθνικό επίπεδο, αφού όλοι τους πέθαναν μέσα σε δύο εβδομάδες, ο ένας από τον άλλον.",
    "Καναδάς: Έκθεση ερευνά τις μουσικές αναφορές στο έργο του Jean-Michel Basquiat": "Η άρρηκτη σχέση μεταξύ εικόνας και ήχου στο έργο του Jean-Michel Basquiat είναι το θέμα έκθεσης που εγκαινιάζεται αυτόν τον μήνα στο Μουσείο Καλών Τεχνών του Μόντρεαλ.\n\nΗ έκθεση «Seeing Loud: Basquiat and Music» συνδιοργάνωση με το Μουσείο της Μουσικής στο Παρίσι, είναι η πρώτη που προσφέρει σε βάθος εξερεύνηση των μουσικών αναφορών στο έργο του νεοεξπρεσιονιστή ζωγράφου, ο οποίος πέθανε από υπερβολική δόση ηρωίνης το 1988 σε ηλικία 27 ετών.\n\n«Η μουσική κατέχει εξέχουσα θέση στη ζωγραφική του Jean-Michel Basquiat με τη μορφή της επιγραφής, του συμβόλου και του ήχου. Το έργο του είναι γεμάτο απεικονίσεις μουσικών οργάνων παράλληλα με αναφορές στην όπερα, την κλασική μουσική, την τζαζ, το bebop, το χιπ – χοπ και τη ραπ» αναφέρεται στην περιγραφή της έκθεσης.\n\nΠαρουσιάζοντας περίπου 100 έργα του καλλιτέχνη μαζί με πολυάριθμα ηχητικά κλιπ, κινηματογραφικά πλάνα και έγγραφα αρχείου, η έκθεση αναδεικνύει τους ήχους και τους μουσικούς που τον ενέπνευσαν, από τον Μπετόβεν μέχρι την underground σκηνή της Νέας Υόρκης των δεκαετιών του 1970 και του 1980 και, κυρίως, τους Τσάρλι Πάρκερ, Μάιλς Ντέιβις και Μαρία Κάλλας.\n\nΗ έκθεση ρίχνει επίσης φως στην καριέρα του ως ερμηνευτή και μουσικού με το συγκρότημα Gray. Εξετάζει επίσης τις τεχνικές σύνθεσης των έργων ζωγραφικής του, το πως συνδέονται με τη μουσική και αναφέρεται στους δεσμούς του με συγκεκριμένες δισκογραφικές εταιρείες, μουσικούς, πολιτισμούς και ήχους.\n\nΟ Basquiat αντλούσε συχνά έμπνευση και από την Καραϊβική -ο πατέρας του ήταν από την Αϊτή, η μητέρα του από το Πουέρτο Ρίκο, καθώς και από την περίπλοκη μουσική κουλτούρα στο Μπρούκλιν των δεκαετιών του 1970 και του 1980.\n\nΗ έκθεση «Seeing Loud: Basquiat and Music» θα διαρκέσει από τις 15 Οκτωβρίου έως τις 19 Φεβρουαρίου 2023.\n\nΠηγή: ΑΠΕ-ΜΠΕ",
    "Ανακαλύφθηκε νέο τεράστιο κοίτσαμα λιθίου – «Ανάσα» για την παγκόσμια αυτοκινητοβιομηχανία": "Μοιραστείτε Facebook\n\nTwitter\n\nLinkedIn\n\nΑρκετό για να παράγονται συστοιχίες μπαταριών για έως και 500.000 αυτοκίνητα ετησίως\n\nΝέο τεράστιο κοίτασμα λιθίου έρχεται να δώσει ανάσα στην παγκόσμια αυτοκινητοβιομηχανία και το εξηλεκτρισμένο μέλλον, μιας και από αυτό υπολογίζεται πως μπορούν να παράγονται συστοιχίες μπαταριών για έως και 500.000 αυτοκίνητα ετησίως.\n\nΕιδικότερα, στην επαρχία Μανιτόμπα του Καναδά, η εταιρεία Snow Lake Lithium έχει στην κατοχή της μια έκταση 550.000 περίπου στρεμμάτων η οποία φέρει ιδιαίτερα πλούσια κοιτάσματα λιθίου.\n\nΣύμφωνα με την Snow Lake Lithium οι δοκιμαστικές ανασκαφές που έχει πραγματοποιήσει μέχρι σήμερα έχουν αποδειχθεί κάτι παραπάνω από υποσχόμενες όχι μόνο για το παρόν αλλά και για το μέλλον του ορυχείου που βρίσκεται υπό κατασκευή.\n\nΤα δεδομένα που έχουν συλλέξει οι άνθρωποι της Snow Lake Lithium δείχνουν ότι τα κοιτάσματα λιθίου που βρίσκονται στο συγκεκριμένο ορυχείο μπορούν να αποφέρουν ποσότητα αρκετή για να παράγονται συστοιχίες μπαταριών για έως και 500.000 αυτοκίνητα ετησίως.\n\nΗ παραπάνω τεράστια ποσότητα υπολογίστηκε μάλιστα με Snow Lake Lithium να έχει κάνει ανασκαφές μόλις στο 1% της επιφανείας του ορυχείο, η λειτουργία του οποίου παρεμπιπτόντως αναμένεται να είναι ανθρακικά ουδέτερη, με όλα τα μηχανήματα του να λειτουργούν με ηλεκτρισμό που παράγεται από ανανεώσιμες πηγές.\n\nΟι μελέτες τις Snow Lake Lithium για την εκμετάλλευση του ορυχείου της στον Καναδά έχουν ξεκινήσει από το 2018. Οι τελευταίες μελέτες που ξεκίνησαν φέτος δείχνουν επίσης ότι από τη συγκεκριμένη τοποθεσία μπορεί να γίνεται εξόρυξη της παραπάνω τεράστιας ποσότητας μπορεί να γίνεται για τουλάχιστον μια 10ετία.\n\nΤο ορυχείο που βρίσκεται στη Μανιτόμπα θεωρείται στρατηγικής σημασίας για την περιοχή της Β. Αμερικής. Η εξόρυξη λιθίου στον Καναδά θα βοηθήσει τις Η.Π.Α. και τους κατασκευαστές αυτοκινήτων που έχουν εργοστάσια εκεί να μειώσουν την εξάρτησή τους από την Κίνα.\n\nΠαράλληλα θα μειωθούν και οι ρύποι που παράγονται για να μεταφερθεί το λίθιο από την Κίνα στις Η.Π.Α., με το νέο ορυχείο να βρίσκεται σε απόσταση μερικών εκατοντάδων χιλιομέτρων από τα σύνορα, ενώ οι μεταφορές λιθίου μπορούν εύκολα να εξυπηρετούνται από το διευρυμένο σιδηροδρομικό δίκτυο που υπάρχει στην περιοχή.\n\nΤέλος, η χρήση του λιθίου από τον γειτονικό Καναδά, λόγω και των εμπορικών σχέσεων που έχει η χώρα με τις Η.Π.Α., είναι κάτι που επιθυμούν διακαώς οι κατασκευαστές ηλεκτρικών και εξηλεκτρισμένων αυτοκινήτων.\n\nΗ χρήση του σε ηλεκτρικά αυτοκίνητα που κατασκευάζονται στις Ηνωμένες Πολιτείες δίνει αυτόματα σε φοροαπαλλαγές για τα τελευταία, οι οποίες και ισχύουν από το 2023.\n\nΌλες οι Ειδήσεις από την Κρήτη, την Ελλάδα και τον Κόσμο, στο cretedoc.org\n\nΔιάβασε όλες τις ειδήσεις μας στο Google\n\nΚάνε like στη σελίδα μας στο Facebook\n\nΑκολούθησέ μας στο Twitter\n\nΚάνε εγγραφή στο κανάλι μας στο Youtube",
    "Hard Enduro 2022, 7ος αγώνας, Red Bull Outliers (Καναδάς)": "Το αμερικανικό σκέλος του Παγκοσμίου Πρωταθλήματος Hard Enduro 2022 ολοκληρώθηκε με τον δεύτερο υπερατλαντικό αγώνα μετά τον προηγούμενο στο Τενεσί των ΗΠΑ, αυτή τη φορά στον Καναδά για πρώτη φορά στην ιστορία του θεσμού – τόσο ως FIM Hard Enduro όσο και ως WESS προηγούμενως.\n\nΕκκινώντας από την πόλη Calgary και συνεχίζοντας με δύο μέρες δράσης στα βουνά της περιοχής Badlands, ο αγώνας ανέδειξε έναν μεγάλο νικητή στο πρόσωπο του Manuel Lettenbichler (KTM).\n\nΓια να φτάσει εκεί όμως ο Γερμανός αναβάτης έπρεπε να περάσει από μια πολύ απαιτητική μάχη με τον νικητή του προηγούμενου αγώνα, Trystan Hart (KTM), και τον βασικό του αντίπαλο στο πρωτάθλημα, Mario Roman (Sherco).\n\nΟι τρεις τους πάλεψαν σκληρά για τη νίκη με ελάχιστες διαφορές μεταξύ τους και την πρωτοπορία του αγώνα να αλλάζει χέρια διαρκώς.\n\nΤελικώς ο Lettenbichler κατάφερε να πάρει την πολυπόθητη νίκη παρότι έκανε ένα λάθος που οδήγησε σε μικρή πτώση μόλις 20 μέτρα από τον τερματισμό, φτάνοντας πρώτος με μόλις 6 δευτερόλεπτα διαφορά από τον δεύτερο, Hart, ενώ ο Roman ακολούθησε στο βάθρο σε απόσταση τριών λεπτών.\n\nΚάπως έτσι ο Lettenbichler προσπέρασε (ξανά) στην κορυφή της βαθμολογίας φτάνοντας στους 107 βαθμούς, ενώ ο Roman υποχώρησε δεύτερος με 103. Τρίτος παραμένει ο Graham Jarvis (Husqvarna) με 82 βαθμούς και τερματισμό στην 4η θέση του Outliers.\n\nΠλέον απομένει ένας μόνο αγώνας για να κριθεί ο πρωταθλητής του 2022, στην Ισπανία και συγκεκριμένα το 24MX Hixpania Hard Enduro στις 7-9 Οκτωβρίου 2022.\n\nΑναλυτικά αποτελέσματα αγώνα και βαθμολογίες Hard Enduro 2022",
    "Justin Trudeau> Ο Καναδάς θα συνεισφέρει 1,21 δισεκατομμύρια δολάρια για την καταπολέμηση του HIV, της φυματίωσης και της ελονοσίας": "O Kαναδός Πρωθυπουργός Justin Trudeau στο instagram>\n\nΑντιμετωπίζουμε μεγάλες προκλήσεις και δεν μπορούμε να τις λύσουμε μόνοι μας. Γι’ αυτό συνεργαζόμαστε με τους συνεργάτες μας στη Γενική Συνέλευση των Ηνωμένων Εθνών.\n\nΤις τελευταίες δύο ημέρες, επικεντρωθήκαμε στην εύρεση τρόπων αντιμετώπισης της παγκόσμιας κρίσης επισιτιστικής ασφάλειας, της κλιματικής αλλαγής και του αυξανόμενου κόστους ζωής.\n\nΣήμερα, ανακοινώσαμε ότι ο Καναδάς θα συνεισφέρει 1,21 δισεκατομμύρια δολάρια – σε τρία χρόνια – για την καταπολέμηση του HIV, της φυματίωσης και της ελονοσίας.\n\nΚαι χθες, ανακοινώσαμε νέες επενδύσεις που θα βοηθήσουν στην αντιμετώπιση της επισιτιστικής ανασφάλειας και θα κρατήσουν τους ανθρώπους ασφαλείς στο διαδίκτυο.\n\nΑυτές είναι μερικές μόνο από τις προκλήσεις στις οποίες εστιάσαμε και τις ενέργειες που λάβαμε για να τις αντιμετωπίσουμε. Και καθώς εξετάζουμε τα άλλα μεγάλα ζητήματα που αντιμετωπίζει ο κόσμος μας, είναι σαφές ότι η συνεργασία θα συνεχίσει να είναι ο καλύτερος τρόπος για να προχωρήσουμε.",
    "Άνετες νίκες για ΗΠΑ και Καναδά, φοβερός Ντεκ για Αργεντινή": "Ο Καναδάς παρέμεινε η μόνη ομάδα χωρίς ήττα στα προκριματικά του Παγκοσμίου Κυπέλλου 2023. Η ομάδα του Νικ Νερς διέλυσε με 106-50 τον Παναμά εκτός έδρας και έκανε το 8/8, με κορυφαίο τον Κέλι Ολίνικ που είχε 18 πόντους, 6 ριμπάουντ και 5 ασίστ, ενώ ο Κέβιν Πάνγκος ακολούθησε με 17 πόντους, 5 ριμπάουντ και 5 ασίστ.\n\n\n\nΗ Αργεντινή επιβλήθηκε 95-77 στη Μαρ ντε Πλάτα τις Μπαχάμες, με τον Γκάμπριελ Ντεκ να οργιάζει με 37 πόντους (14/17 δίποντα), ενώ 17 πόντους και 10 ασίστ είχε ο Φακούντο Καμπάτσο. Η Βενεζουέλα έφτασε στο 7-1 και κοντά στην πρόκριση μετά το 76-72 επί της Δομινικανής Δημοκρατίας.\n\n\n\nΒαθμολογία: Καναδάς 8-0, Βενεζουέλα 7-1, Αργεντινή 6-2, Δομινικανή Δημοκρατία 5-3, Παναμάς 2-6, Μπαχάμες 2-6.\n\n\n\nΟι ΗΠΑ άγγιξαν την πρόκριση με τη νίκη 95-77 στην Κολομβία με 26 πόντους του Τζον Τζένκινς. Ο Μπράιαν Ανγκόλα, πρώην γκαρντ της ΑΕΚ και πλέον παίκτης της Γαλατάσαραϊ, είχε 18 πόντους και 4 ριμπάουντ.\n\n\n\nTo Mεξικό έκανε την έκπληξη νικώντας με 82-72 στη Βραζιλία με 16 πόντους και 5 ασίστ του Πολ Στολ, ενώ η Ουρουγουάη επιβλήθηκε 78-70 του Πουέρτο Ρίκο με 25 πόντους του Τζέισον Γκρέιντζερ.\n\n\n\nΒαθμολογία: ΗΠΑ 7-1, Βραζιλία 5-3, Μεξικό 5-3, Ουρουγουάη 5-3, Πουέρτο Ρίκο 4-4, Κολομβία 3-5",
    "«Τσαμπουκάς» Τριντό: Ο Καναδάς περνά πολεμικό πλοίο μέσω του στενού της Ταϊβάν": "Τρέμε Πεκίνο...\n\nΟ Καναδάς πέρασε ένα πολεμικό πλοίο την Τρίτη μέσα από διεθνή ύδατα στο στενό της Ταϊβάν, το ίδιο στενό πέρασμα όπου η Κίνα πραγματοποίησε μια άνευ προηγουμένου επίδειξη δύναμης τον περασμένο μήνα μετά από μια πολιτική επίσκεψη υψηλού επιπέδου των ΗΠΑ στην Ταϊπέι.\n\nΤο HMCS Vancouver, με 230 ναύτες, έκανε την διέλευση μαζί με ένα αμερικανικό αντιτορπιλικό, U.S.S. Higgins, από τις Φιλιππίνες έως τα ύδατα της Νότιας Κορέας όπου συμβάλλει στην επιβολή κυρώσεων κατά της Βόρειας Κορέας.\n\nΟ Daniel Le Bouthillier, επικεφαλής των σχέσεων με τα μέσα ενημέρωσης, είπε ότι ο καναδικός στρατός χρησιμοποίησε το στενό «επειδή ήταν η πιο άμεση οδός ναυσιπλοΐας».\n\nΗ Κίνα καταδικάζει τακτικά τον Καναδά και τους συμμάχους του για χρήση των στενών της Ταϊβάν, κατηγορώντας τους ότι απειλούν την ειρήνη και τη σταθερότητα της περιοχής.\n\nPHOTO TELEGRAM",
    "Έλλη Κοκκίνου και Ηλίας Βρεττός ταξιδεύουν σε Αμερική και Καναδά – Hit Channel": "Η Έλλη Κοκκίνου και ο Ηλίας Βρεττός θα κάνουν στάσεις σε πόλεις όπου χτυπά δυνατά η καρδιά των Ελλήνων ομογενών.\n\nΗ Έλλη Κοκκίνου και ο Ηλίας Βρεττός ετοιμάζονται να χαρίσουν ανεπανάληπτες μουσικές στιγμές στην ομογένεια, μέσα από τη μεγάλη τους περιοδεία σε Αμερική και Καναδά.\n\nΟι δύο επιτυχημένοι και δημοφιλείς καλλιτέχνες ξεκινούν στις 16 Σεπτεμβρίου από το Μόντρεαλ του Καναδά μία μεγάλο περιοδεία 11 συναυλιών που θα διαρκέσει πέντε εβδομάδες.\n\nΗ Έλλη Κοκκίνου και ο Ηλίας Βρεττός θα κάνουν στάσεις σε πόλεις όπου χτυπά δυνατά η καρδιά των Ελλήνων ομογενών, όπως οι Τάμπα, Βαλτιμόρη, Νέα Υόρκη, Βοστώνη, Σικάγο, Ντιτρόιτ, Τορόντο και Λος Άντζελες.\n\nH Έλλη Κοκκίνου, πάντα εντυπωσιακή και επικοινωνιακή, θα παρασύρει και θα «μαγέψει» το κοινό με τις διαχρονικές επιτυχίες της που όλοι έχουμε αγαπήσει.\n\nΈχοντας δημιουργήσει μια μαγική σχέση με τους Έλληνες της ομογένειας, την οποία επισκέπτεται πολύ συχνά σημειώνοντας μια σειρά από sold out εμφανίσεις, η Έλλη Κοκκίνου αποτελεί ένα από τα πιο αγαπητά πρόσωπα που έχουν σφραγίσει την διασκέδαση των ομογενών, με τις δυνατές ερμηνείες της.\n\nΟ μοναδικός Ηλίας Βρεττός, ο επιτυχημένος και αγαπητός καλλιτέχνης που κάθε του εμφάνιση ξεσηκώνει και γίνεται sold out, θα ανεβάσει το θερμόμετρο της διασκέδασης στα ύψη, με τις μεγάλες προσωπικές του επιτυχίες και το πλούσιο πρόγραμμά του.\n\nΜε τα τραγούδια τους, τη δυνατή τους χημεία και την αστείρευτη θετική τους ενέργεια, οι δύο καλλιτέχνες θα χαρίσουν μοναδικές στιγμές σε μία ανεπανάληπτη περιοδεία.\n\nΤο πρόγραμμα της περιοδείας\n\n16 Σεπτεμβρίου – Μόντρεαλ, Καναδάς\n\n17 Σεπτεμβρίου – Τάμπα, Φλόριντα\n\n23 Σεπτεμβρίου – Βαλτιμόρη\n\n24 Σεπτεμβρίου – Κλίβελαντ\n\n30 Σεπτεμβρίου – Νέα Υόρκη\n\n01 Οκτωβρίου – Νέα Υόρκη\n\n02 Οκτωβρίου – Βοστώνη\n\n07 Οκτωβρίου – Ντιτρόιτ\n\n08 Οκτωβρίου – Σικάγο\n\n14 Οκτωβρίου – Τορόντο, Καναδάς\n\n15 Οκτωβρίου – Λος Άντζελες\n\nΠερισσότερες πληροφορίες στη διεύθυνση www.KokkinouVrettosTour.com",
    "Συνάντηση του Περιφερειάρχη με τον Καναδό Πρέσβη, Mark Allen": "Σε εγκάρδιο κλίμα πραγματοποιήθηκε η συνάντηση που είχε ο Περιφερειάρχης Νοτίου Αιγαίου, Γιώργος Χατζημάρκος με τον Καναδό Πρέσβη, Mark Allen.\n\nΑφού αναφέρθηκαν αμφότεροι στους ισχυρούς δεσμούς και την στενή σχέση του Καναδά και της Ελλάδας, που μετρά πλέον 80 έτη καθώς και στη δραστήρια παρουσία των Ελλήνων ομογενών, επί τάπητος τέθηκε η περαιτέρω σύσφιξη των σχέσεων σε θέματα επενδύσεων και τουρισμού.\n\nΟ Περιφερειάρχης στάθηκε εκτενέστερα στην στρατηγική της Περιφέρειας Νοτίου Αιγαίου για το άνοιγμα νέων τουριστικών αγορών, στην οποία ο Καναδάς και η βόρεια Αμερική γενικότερα διαδραματίζουν πρωταγωνιστικό ρόλο, όπως ανέφερε ο ίδιος.\n\n\n\n«Χαίρομαι που βλέπω έναν πολιτικό να διαθέτει όραμα και τόσο ενθουσιασμό και πάθος» σχολίασε ο Καναδός Πρέσβης Mark Allen για τον Περιφερειάρχη Νοτίου Αιγαίου.\n\nΩς ένδειξη αλληλοσεβασμού, ο Καναδός πρέσβης αντάλλαξε συμβολικά δώρα με τον Περιφερειάρχη.",
    "Τραγωδία με 21χρονη TikToker στον Καναδά: Σκοτώθηκε κάνοντας ελεύθερη πτώση με αλεξίπτωτο": "Τραγικό θάνατο βρήκε μια 21χρονη influencer στο Τορόντο του Καναδά.\n\n\n\nΗ Τάνια Παρντάζι, ιδιαίτερα δημοφιλής στο TikTok για τα βίντεο ομορφιάς που δημοσίευε, σκοτώθηκε κάνοντας προπόνηση για skydiving με αλεξίπτωτο. Όπως αναφέρεται ήταν η πρώτη φορά που το επιχείρησε και άργησε να ανοίξει το αλεξίπτωτο της κατά την πτώση.\n\n\n\n\n\n\n\nΣύμφωνα με δήλωση του Skydive Toronto, η Τάνια είχε «απελευθέρωσε το περιστρεφόμενο κύριο αλεξίπτωτο σε χαμηλό ύψος χωρίς τον χρόνο ή το υψόμετρο που απαιτείται για να φουσκώσει το εφεδρικό αλεξίπτωτο».\n\n\n\nΜετά το ατύχημα, μεταφέρθηκε εσπευσμένα στο νοσοκομείο, όπου διαπιστώθηκε ο θάνατός της.\n\n\n\nΉταν φοιτήτρια φιλοσοφίας και ταυτόχρονα πολύ ενεργή στο TikTok όπου είχε σχεδόν 100.000 ακόλουθους .\n\n\n\nΜάλιστα είχε συμμετάσχει στο παρελθόν στον διαγωνισμό ομορφιάς Μις Καναδάς, φτάνοντας στα ημιτελικά.\n\n\n\nΠηγή: skai.gr"
}