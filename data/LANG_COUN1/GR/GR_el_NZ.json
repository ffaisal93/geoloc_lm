{
    "Νέα Ζηλανδία: Μία θαλάσσια φώκια… απρόσμενος επισκέπτης σε σπίτι": "Έναν απρόσμενο επισκέπτη βρήκε στο σπίτι μία οικογένεια από τη Νέα Ζηλανδία.\n\nΜία μικρή φώκια καθόταν ήσυχη και τους περίμενε στωικά μέσα στο σαλόνι. Η ειρωνεία είναι ότι ο σύζυγος της γυναίκας είναι θαλάσσιος βιολόγος και η δουλειά ήρθε σπίτι του.\n\nΤο θηλαστικό φαίνεται να μπήκε στο σπίτι από την πόρτα για τη γάτα και πρέπει να ήταν εκεί για μία ώρα ενώ έδειξε ιδιαίτερη προτίμηση για το δωμάτιο του μπιλιάρδου.\n\nΞενοδοχείο για γάτες στο Παρίσι\n\nΌσο και αν αγαπάνε τις γάτες τους οι Παριζιάνοι, η ανάγκη τους για διακοπές αυτήν την χρονιά ήταν μεγαλύτερη μετά από δύο χρόνια εγκλεισμού λόγω κορωνοϊού. Ήθελαν όμως να εξασφαλίσουν ότι θα βρεθούν σε καλά χέρια.\n\nΤους έκλεισαν λοιπόν δωμάτιο σε ξενοδοχείο για γάτες. Το ξενοδοχείο στέλνει συχνά μηνύματα, βίντεο και φωτογραφίες στους «γατογονείς» για να μένουν ήσυχοι όσο είναι μακριά από τα ζωάκια τους.\n\nΟι γάτες πάντως δε φαίνεται να στεναχωριούνται μακριά από τα αφεντικά τους. Μπορούν άνετα να ξαπλώνουν στους καναπέδες και να απολαμβάνουν περιποίηση πέντε αστέρων.\n\nΤο συγκεκριμένο κατάλυμά στο Παρίσι είναι κλεισμένο μέχρι και τον Φεβρουάριο.",
    "Νέα Ζηλανδία: Σύλληψη γυναίκας για τις δύο σορούς παιδιών που είχαν βρεθεί σε βαλίτσες": "Μία γυναίκα ηλικίας 42 ετών συνελήφθη στη Νότια Κορέα , ως ύποπτη για τον φόνο δύο παιδιών, τα λείψανα των οποίων εντοπίστηκαν σε βαλίτσες στη Νέα Ζηλανδία , ανακοίνωσε σήμερα η νοτιοκορεατική αστυνομία.\n\nΗ γυναίκα, που πιστεύεται ότι είναι η μητέρα των δύο παιδιών, συνελήφθη στη Νότια Κορέα και έχει προφυλακιστεί με την κατηγορία της ανθρωποκτονίας έπειτα από αίτημα των αρχών της Νέας Ζηλανδίας, επεσήμαναν οι αστυνομίες των δύο χωρών.\n\nΣύμφωνα με την ίδια πηγή, θα εκδοθεί στη Νέα Ζηλανδία.\n\n«Η αστυνομία συνέλαβε την ύποπτη σε ένα διαμέρισμα στο Ουλσάν (σ.σ. μια πόλη στο νοτιοανατολικό τμήμα της Νότιας Κορέας) σήμερα», επεσήμανε η νοτιοκορεατική αστυνομία.\n\n«Η ύποπτη κατηγορείται από τη νεοζηλανδική αστυνομία ότι δολοφόνησε τα δύο παιδιά της, ηλικίας επτά και δέκα ετών την εποχή του συμβάντος, γύρω στο 2018, στην περιοχή του Όκλαντ», διευκρίνισε η αστυνομία, ενώ πρόσθεσε ότι η γυναίκα «έφτασε στη Νότια Κορέα μετά το έγκλημα και έκτοτε κρυβόταν».\n\nΤο πρακτορείο Yonhap μετέδωσε ότι η γυναίκα είναι πολίτης Νέας Ζηλανδίας, γεννημένη στη Νότια Κορέα.\n\nΗ μακάβρια ανακάλυψη έγινε τον Αύγουστο, όταν μια οικογένεια αγόρασε σε πλειστηριασμό διάφορα αντικείμενα από αποθήκη στο Όκλαντ, ανάμεσά τους και τις βαλίτσες όπου βρέθηκαν τα λείψανα των παιδιών.\n\nΣύμφωνα με αξιωματούχο της αστυνομίας του Όκλαντ, τον επιθεωρητή Τοφιλάου Φααμανούια Βααελούα, πρέπει να γίνει περαιτέρω έρευνα τόσο στη Νέα Ζηλανδία όσο και στο εξωτερικό για αυτή την «πολύ δύσκολη υπόθεση».",
    "Η Νέα Ζηλανδία ρίχνει στη μάχη των Όσκαρ την ταινία «Muru» - Εμπνευσμένη από πραγματικά γεγονότα": "Στη γλώσσα των Μαορί, η λέξη «Μuru» σημαίνει «συγχώρεση»\n\nΗ Νέα Ζηλανδία προτείνει την ταινία «Muru», σε σενάριο και σκηνοθεσία του Te Arepa Kahi, να είναι υποψήφια για την κατηγορία «Καλύτερης Διεθνούς Ταινίας Μεγάλου Μήκους» στα φετινά βραβεία Όσκαρ.\n\nΕμπνευσμένη από πραγματικά γεγονότα, το «Muru» είναι η ιστορία ενός τοπικού λοχία της αστυνομίας, ο οποίος πρέπει να επιλέξει μεταξύ του καθήκοντος και της οικογένειάς του όταν η κυβέρνηση ξεκινά μια ένοπλη επιδρομή στη απομακρυσμένη κοινότητα Urewera. Η ταινία δεν αποτελεί αναπαράσταση των πραγματικών γεγονότων αλλά μία απάντηση στις επιδρομές της αστυνομίας εναντίον των κατοίκων του Tuhoe το 1916 και το 2007. Στη γλώσσα των Μαορί, η λέξη «Μuru» σημαίνει «συγχώρεση».\n\nΗ πολύκροτη ταινία «άνοιξε» το Διεθνές Φεστιβάλ Κινηματογράφου της Νέας Ζηλανδίας και με την προβολή της στη χώρα τον Αύγουστο έφτασε στην κορυφή του box office.\n\nΈκανε παγκόσμια πρεμιέρα στο Διεθνές Φεστιβάλ Κινηματογράφου του Τορόντo και θα προβληθεί στο διαγωνιστικό τμήμα του Φεστιβάλ του Μπουσάν. Σύμφωνα με το δημοσίευμα του Variety, στην Αυστραλία θα κυκλοφορήσει τον Οκτώβριο.\n\nΣτην ταινία πρωταγωνιστούν οι Κλιφ Κέρτις, Τζέι Ράιαν, Σιμόν Κέσελ και Μάνου Μπένετ.\n\nΠηγή: skai.gr\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Πώς οι Νεοζηλανδοί πλούτισαν περισσότερο από οποιονδήποτε άλλο λαό": "347.000 πολίτες της χώρας είχαν τουλάχιστον 1 εκατ. αμερικανικά δολάρια στο όνομά τους πέρυσι.\n\nΣτην κορυφή της λίστας των λαών με τη μεγαλύτερη αύξηση στον πλούτο τους βρέθηκαν οι Νεοζηλανδοί το 2021, ενώ αυξάνονται οι προειδοποιήσεις για διεύρυνση των ανισοτήτων και την δημιουργία μίας νέας τάξης «γαιοκτημόνων».\n\nΣύμφωνα με το wealth report της Credit Suisse, η Νέα Ζηλανδία είδε τη μεγαλύτερη αύξηση κατά μέσο όρο στην περιουσία ενός ενηλίκου, με το ποσό να αυξάνεται από τα 114.000 αμερικανικά δολάρια το 2020 στα 472.153 δολάρια το 2021 (αύξηση της τάξης του 32%).\n\nΣυνολικά 347.000 πολίτες της χώρας είχαν τουλάχιστον 1 εκατ. αμερικανικά δολάρια στο όνομά τους πέρυσι, ενώ περίπου 2,1 εκατ. Νεοζηλανδοί (από συνολικό πληθυσμό περίπου 5 εκατομμυρίων) βρίσκονται στο κορυφαίο 10% του παγκόσμιου πληθυσμού. Μάλιστα, περίπου 281.000 είναι στο κορυφαίο 1%.\n\nΗ αύξηση του πλούτου προήλθε κατά το 60% μέσω της αγοράς κατοικιών και το υπόλοιπο 40% οφείλεται στα κέρδη των διεθνών χρηματιστηρίων, υπογράμμισε στον Guardian ο Shamubeel Eaqub, οικονομολόγος με βάση τη Νέα Ζηλανδία. «Η αύξηση στις τιμές των κατοικιών ήταν εντυπωσιακή. Ωστόσο, με μόλις τους μισούς περίπου ενήλικες στη Νέα Ζηλανδία να είναι ιδιοκτήτες του δικού τους σπιτιού, η αύξηση του πλούτου διανεμήθηκε άνισα», τόνισε ο ίδιος.\n\nΜάλιστα, αναφέρθηκε χαρακτηριστικά στην άνοδο μίας νέας γενιάς «γαιοκτημόνων», καθώς πλέον ο πλούτος και οι ευκαιρίες απόκτησης σπιτιού μετατρέπονται σε κληρονομικά προνόμια.\n\nΕπί χρόνια, η αγορά κατοικιών στη Νέα Ζηλανδία θεωρείτο απρόσιτη. Συγκεκριμένα, οι αγορές real estate στο Όκλαντ και το Γουέλιγκτον συγκαταλέγονται μεταξύ των πιο απρόσιτων σε ολόκληρο τον κόσμο, ενώ ο αριθμός των ιδιοκτητών συρρικνώνεται από τις αρχές του 1990 σε όλες τις ηλικιακές κατηγορίες και ιδίως στα άτομα μεταξύ 20 και 40 ετών.\n\nΟι τιμές ανέβηκαν περαιτέρω εν μέσω πανδημίας, ενόσω οι μισθοί παρέμεναν αμετάβλητοι. Μέχρι τον Αύγουστο του 2021, οι τιμές είχαν αυξηθεί κατά 25% σε 12μηνη βάση, ανεβάζοντας περαιτέρω τις ήδη υψηλότατες τιμές.\n\nΤο πρόβλημα με το να εστιάζει κανείς στους μέσους όρους και τα σύνολα είναι ότι μπορεί να προσπεράσει το χάσμα που διαμορφώνεται μεταξύ ενοικιαστών και ιδιοκτητών, το οποίο και συνεχώς διογκώνεται, δήλωσε ο Eequab. Δεδομένου ότι περίπου τα δύο τρίτα των περιουσιακών στοιχείων των Νεοζηλανδών είναι σε κατοικίες δεν προκαλεί εντύπωση το γεγονός ότι ο πλούτος που προκύπτει από εκεί εκτοξεύθηκε κατά την περίοδο της πανδημίας, δήλωσε ο Eequab, τονίζοντας παράλληλα ότι οι ανισότητες ενδέχεται να επιμείνουν.\n\nΣημειώνεται πως η έκθεση της Credit Suisse σχηματίζει μία ευρεία εικόνα της κατανομής του πλούτου στον πλανήτη, δείχνοντας ότι ο αριθμός των ατόμων με τεράστια περιουσία (άνω των 50 εκατ. δολαρίων) έχει διογκωθεί κατά 46.000 το τελευταίο έτος στο επίπεδο ρεκόρ των 218.200 ατόμων το 2021. Ειδικότερα, προκύπτει ότι οι βαθύπλουτοι επωφελήθηκαν από την εκτόξευση των τιμών κατοικιών και των κερδών στα διεθνή χρηματιστήρια\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Νέα Ζηλανδία: Η πρωθυπουργός Άρντερν αποχαιρέτισε μια «εκπληκτική» γυναίκα": "Η πρωθυπουργός της Νέας Ζηλανδίας Τζασίντα Άρντερν χαρακτήρισε τον θάνατο της βασίλισσας Ελισάβετ το τέλος ενός κεφαλαίου της Ιστορίας, καθώς οι ηγέτες των χωρών του Ειρηνικού θρηνούν για τον θάνατο της 96χρονης μονάρχη.\n\nΜετά τον θάνατο της Ελισάβετ χθες Πέμπτη, ο μεγαλύτερος γιος της Κάρολος έγινε βασιλιάς του Ηνωμένου Βασιλείου και επικεφαλής των 14 χωρών της Κοινοπολιτείας, μεταξύ των οποίων Αυστραλία, η Νέα Ζηλανδία, τα νησιά Σολομώντα, το Τουβαλού και η Παπούα Νέα Γουινέα.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\n«Νέοι ή γέροι, δεν υπάρχει καμία αμφιβολία ότι ένα κεφάλαιο κλείνει σήμερα και (…) ευχαριστούμε την απίστευτη γυναίκα την οποία ήμασταν αρκετά τυχεροί να αποκαλούμε βασίλισσά μας», δήλωσε η Άρντερν στη διάρκεια συνέντευξης Τύπου. «Ήταν εκπληκτική».\n\nΣτην Αυστραλία ο πρωθυπουργός Άντονι Αλμπανέζι δήλωσε ότι ο θάνατος της Ελισάβετ είναι μια απώλεια την οποία η χώρα του νιώθει βαθιά.\n\n«Οι καρδιές των Αυστραλών βρίσκονται μαζί με τον λαό του Ηνωμένου Βασιλείου που θρηνεί σήμερα, γνωρίζοντας πως αισθάνονται ότι έχασαν κάτι που ολοκλήρωνε το έθνος τους», ανέφερε ο Αλμπανέζι.\n\n«Ελάχιστοι γνωρίσαμε τον κόσμο χωρίς τη βασίλισσα Ελισάβετ»\n\nΠρόκειται για «απώλεια που αισθανόμαστε όλοι, διότι ελάχιστοι γνωρίσαμε τον κόσμο χωρίς τη βασίλισσα Ελισάβετ», πρόσθεσε. «Η αυτής μεγαλειότητα ήταν σπάνια και καθησυχαστική σταθερά στον ταχύτατα μεταβαλλόμενο κόσμο μας», σημείωσε.\n\nΚαι οι ηγέτες άλλων χωρών του Ειρηνικού εξέφρασαν τα συλλυπητήριά τους.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΟ Τζέιμς Μαράπε, πρωθυπουργός της Παπούας Νέας Γουινέας, δήλωσε ότι η Ελισάβετ ήταν γνωστή ως «μαμά βασίλισσα διότι ήταν η μητριάρχης της χώρας μας τόσο όσο ήταν για την οικογένειά της».\n\nΗ βασίλισσα επισκέφθηκε πολλές χώρες του Ειρηνικού στη διάρκεια των 70 ετών που βρισκόταν στον θρόνο του Ηνωμένου Βασιλείου.\n\n«Ήμασταν τυχεροί που η βασίλισσα μάς επισκέφθηκε (…) και αναγνωρίζουμε την απίστευτη αφοσίωσή της στο καθήκον», τόνισε ο Σάιμον Κόφε υπηρεσιακός πρωθυπουργός του Τουβαλού.\n\nΑυστραλία και Νέα Ζηλανδία συζητούν να γίνουν προεδρευόμενες δημοκρατίες\n\nΟι σημαίες στη Νέα Ζηλανδία και την Αυστραλία κυματίζουν μεσίστιες, ενώ στην Αυστραλία ανεστάλησαν οι εργασίες του κοινοβουλίου.\n\nΚαι οι δύο χώρες είναι συνταγματικές βασιλείες, με τη βασίλισσα να είναι επικεφαλής του κράτους, αν και ο ρόλος της είναι κυρίως τιμητικός.\n\nΩστόσο τόσο στην Αυστραλία όσο και στη Νέα Ζηλανδία έχει γίνει συζήτηση για το αν θα πρέπει να γίνουν προεδρευόμενες δημοκρατίες, με έναν πολίτη επικεφαλής του κράτους. Το 1999 δημοψήφισμα για το θέμα πραγματοποιήθηκε στην Αυστραλία, με την πρόταση να απορρίπτεται οριακά.",
    "Κάπνισμα: Το παράδειγμα της Νέας Ζηλανδίας και τι πρέπει να προσέξουν οι χώρες του κόσμου": "Χώρα - «υπόδειγμα», που καταγράφει από τα χαμηλότερα ποσοστά καπνιστών στον κόσμο, θεωρείται η Νέα Ζηλανδία. Οι περιορισμοί στο κάπνισμα στη χώρα αυτή του νότιου ημισφαιρίου ξεκίνησαν να τίθενται ήδη πριν από περίπου 70 χρόνια, ενώ η πρόσφατη νομοθεσία που εγκρίθηκε από τα αρμόδια όργανα έχει στόχο να καταστήσει τη Νέα Ζηλανδία «smoke free» έως το 2025.\n\nΕν τούτοις, αν και μοιάζει ως ένα «παράδειγμα προς μίμηση» για τον υπόλοιπο κόσμο, οι επιμέρους παράμετροι αυτής της πολιτικής θα πρέπει να εξεταστούν πολύ προσεκτικά, όπως επισημάνθηκε κατά την 5η Επιστημονική Σύνοδο για τη Μείωση της Βλάβης του Καπνίσματος: «Νέα προϊόντα, Έρευνα & Πολιτική», που διοργανώθηκε από την SCOHRE, τη Διεθνή Ένωση για τον Έλεγχο και τη Μείωση των Βλαβών του Καπνίσματος, στις 21 και 22 Σεπτεμβρίου στην Αθήνα. Κατά τη διάρκεια της συνόδου, ο David T. Sweanor J.D., ως συντονιστής, παρουσίασε την κεντρική ομιλήτρια Marewa Glover, διευθύντρια του Κέντρου Έρευνας Αριστείας: Indigenous Sovereignty & Smoking, στη Νέα Ζηλανδία, ως άτομο που αμφισβητεί το status quo της συγκεκριμένης κατάστασης στη χώρα και η οποία εστιάζει στην κατανόηση, τη βοήθεια και την ενδυνάμωση των περισσότερων μειονεκτούντων ατόμων της κοινωνίας, παράλληλα με τις προσπάθειές της για τον έλεγχο του καπνίσματος.\n\nΗ Νέα Ζηλανδία ως πρότυπο περιορισμού του καπνίσματος για άλλες χώρες\n\nΠαρουσιάζοντας το τι επικρατεί στη Νέα Ζηλανδία αναφορικά με το κάπνισμα, η κ. Glover ξεκίνησε από πολύ νωρίς: Ήδη από το 1945 καταγράφονται οι πρώτοι περιορισμοί στο κάπνισμα, που σταδιακά αυξάνονταν για να φτάσουμε στο 1990 και να θεσπιστεί τότε ο πρώτος νόμος σε παγκόσμιο επίπεδο, που μιλούσε για smoke free χώρους, για χώρους όπου απαγορευόταν το κάπνισμα. Η πολιτική αυτής της κατεύθυνσης συνεχίστηκε στους ίδιους ρυθμούς, με αποτέλεσμα το 2020 να ψηφιστεί νέος νόμος που θέτει σοβαρές απαγορεύσεις και για το άτμισμα, και ο οποίος, κατά την άποψη της κ. Glover «σηματοδότησε μια στροφή από τη μείωση της βλάβης στην απαγόρευση».\n\nΕίναι ιδιαιτέρως σημαντικό να εξετάσουμε τόσο τα επιμέρους αποτελέσματα της συγκεκριμένης πολιτικής όσο και να επιχειρήσουμε να δούμε πού πρόκειται να οδηγήσουν οι επιπλέον πρόσφατες ρυθμίσεις, όπως επισήμανε η ομιλήτρια. Η ίδια άλλωστε τόνισε ιδιαιτέρως πως η Νέα Ζηλανδία έφτασε ως εκεί μετά από δεκαετίες λήψης αντίστοιχων – μικρότερων – μέτρων αλλά και εκπαίδευσης των πολιτών σχετικά με την υγεία και τις επιπτώσεις του καπνίσματος, περιορισμών στο μάρκετινγκ και τη διαφήμιση του κλάδου, απαγόρευσης της διαφήμισης προϊόντων καπνού στην τηλεόραση και το ραδιόφωνο και την επιβολής φόρου στον καπνό. Είναι χαρακτηριστικό πως η υποχωρητική θεραπεία υποκατάστασης χρηματοδοτήθηκε μόλις το 2006.\n\nΣύμφωνα με τα επίσημα στοιχεία, το ποσοστό των καπνιστών στη Νέα Ζηλανδία έχει μειωθεί από 27% το 1992 σε 18,4% το 2011-12 και στη συνέχεια σε 10,9% το 2020-21, ένα από τα χαμηλότερα στον κόσμο. Ωστόσο, αξίζει να σημειώσουμε πως καταγράφονται σημαντικές διαφορές μέσα στο ποσοστό αυτό, ανάλογα με το επίπεδο εισοδήματος των πολιτών: Οι καπνιστές παραμένουν σημαντικά περισσότεροι μεταξύ των φτωχότερων και των πιο μειονεκτούντων στην κοινωνία της χώρας. Η κ. Glover επισήμανε πως αυτός είναι ένας τομέας που χρειάζεται προσοχή, προκειμένου να μειωθούν αυτές οι ανισότητες, εκφράζοντας παράλληλα σημαντικές επιφυλάξεις σχετικά με το κατά πόσο οι γενικές απαγορεύσεις του πρόσφατου νομοθετήματος του 2020 μπορούν να το επιτύχουν ή να φέρουν αντίθετα αποτελέσματα: «Είναι ιδιαίτερα σημαντικό αυτές οι ανισότητες να εξαλειφθούν πριν σκεφτούμε την επιβολή ποινικοποιητικών πολιτικών που θα μπορούσαν να επιδεινώσουν τις κοινωνικοοικονομικές ανισότητες», ανέφερε χαρακτηριστικά.\n\nΟι κίνδυνοι της απαγόρευσης\n\nΟι περιορισμοί και οι απαγορεύσεις που τέθηκαν αναφορικά με το άτμισμα στη Νέα Ζηλανδία δεν συνάδουν με την προάσπιση της δημόσιας υγείας, αλλά αντίθετα, τείνουν περισσότερο στην απαγόρευση και την αδιάκριτη ποινικοποίηση, τόνισε η κ. Glover. Το άτμισμα στη Νέα Ζηλανδία ξεκίνησε περίπου το 2011 και αυτή η τάση σύντομα εξαπλώθηκε. Πλέον, εφαρμόζεται μία μορφή κοινωνικής μηχανικής, βασισμένη σε ηθικούς περιορισμούς, παρά σε ιατρικά δεδομένα με την οποία η κ. Glover διαφωνεί: «Αν και θεωρείται ως προοδευτικό και ως παράδειγμα προς μίμηση για άλλες χώρες, σας συνιστώ να επιμείνετε στην προσέγγιση της δημόσιας υγείας», ανέφερε κατά την ομιλία της.\n\nΣύμφωνα με πρόσφατη νομοθετική τροποποίηση που προωθείται αυτή την περίοδο από το Κοινοβούλιο της Νέας Ζηλανδίας, προτείνεται η μείωση της ποσότητας νικοτίνης στα καπνικά προϊόντα σε υπολειτουργικό επίπεδο (π.χ. απόδοση <0,05 mg/g), η μείωση του αριθμού των πωλητών του στη χώρα από περίπου 8.000 που είναι σήμερα σε περίπου 500-1.000, ενώ τέλος αυξάνεται το ηλικιακό όριο για τη νόμιμη αγορά από τα 18 έτη και κατά ένα έτος/χρόνο. Στο σημείο αυτό, η κ. Glover παρατηρεί το σημαντικότερο πρόβλημα για τη Νέα Ζηλανδία, καθώς πρόκειται για μία απαγόρευση που δεν συνάδει με τη μείωση της βλάβης, αλλά διέπει αδιακρίτως κάθε περίπτωση, είναι τιμωρητική και μη συμπονετική, ενώ κατά την εκτίμησή της, είναι πιθανόν να προκαλέσει προβλήματα, παρά να δώσει λύσεις. Η ίδια μάλιστα ανέφερε πιθανούς κινδύνους, μιλώντας για περιπτώσεις τραυματισμών που απορρέουν από τη δραστηριότητα της μαύρης αγοράς, για επιδείνωση της ψυχικής υγείας, αύξηση της περιθωριοποίησης, αλλά και για στροφή σε ουσίες υψηλότερου κινδύνου.\n\n«Χρειάστηκε μια ολόκληρη γενιά στη Νέα Ζηλανδία για να φτάσει εδώ που είναι σήμερα»\n\nΠαράλληλα, κατά τη διάρκεια της ομιλίας της, αλλά και απαντώντας στις ερωτήσεις του κοινού, η κ. Glover επισήμανε τους κινδύνους της απαγόρευσης, κάνοντας λόγο για προκλήσεις αναφορικά με την παραπληροφόρηση σχετικά με τον κίνδυνο από τη νικοτίνη, την απώλεια της ακαδημαϊκής ελευθερίας, την άνοδο του «φιλελεύθερου πατερναλισμού» και τον περιορισμό του ανθρώπινου δικαιώματος για αυτονομία και αξιοπρέπεια.\n\nΕίναι σαφές πως η Νέα Ζηλανδία αποτελεί παράδειγμα αναφορικά με το μικρό ποσοστό καπνιστών που καταγράφει σε σχέση με τον υπόλοιπο κόσμο, είναι όμως εξίσου σαφές ότι υπάρχουν πολύ σημαντικά «σημεία-κλειδιά» που χρειάζονται επισήμανση. Όπως χαρακτηριστικά ανέφερε η κ. Glober, «χρειάστηκε μια ολόκληρη γενιά στη Νέα Ζηλανδία για να φτάσει εδώ που είναι σήμερα», γεγονός που σημαίνει ότι αυτού του είδους τα ποσοστά, αλλά και τα μέτρα δεν δύνανται να επιβληθούν και να επιτευχθούν «από τη μία ημέρα στην άλλη».\n\nΟι καιροί και τα προϊόντα έχουν αλλάξει, σήμερα, τόνισε, μιλώντας για μία πρακτική στρατηγική, αποδεκτή από τον καταναλωτή, που θα μπορούσε να εξαλείψει το κάπνισμα σε ολόκληρο τον κόσμο, μακριά από τις γενικές απαγορεύσεις και από την εφαρμογή πολιτικών που δεν υποστηρίζονται από πραγματικές επιστημονικές δοκιμές που να καταγράφουν τις αρνητικές επιπτώσεις και τις συνέπειές τους.",
    "Τραγικό δυστύχημα στη Νέα Ζηλανδία: Σκάφος προσέκρουσε σε φάλαινα -Πέντε νεκροί": "Πέντε άνθρωποι έχασαν τις ζωές τους στη Νέα Ζηλανδία όταν ανετράπη το σκάφος που είχαν νοικιάσει, όπως ανέφεραν οι Αρχές, πιθανώς μετά από σύγκρουση με φάλαινα, ενώ διασώθηκαν άλλα έξι άτομα που επέβαιναν στο σκάφος.\n\nΣύμφωνα με την αστυνομία το μήκους περίπου εννέα μέτρων σκάφος ανετράπη κοντά στην πόλη Καϊκούρα στην ανατολική ακτή της Νότιας Νήσου της Νέας Ζηλανδίας, από άγνωστη αιτία, ενώ η έρευνα συνεχίζεται. Δύο άνθρωποι ανασύρθηκαν νεκροί, άλλοι τρεις αγνοούνται.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\n«Ήταν ένα τραγικό συμβάν και η αστυνομία παρέχει σε αυτές τις πολύ δύσκολες στιγμές υποστήριξη στους εμπλεκομένους», δήλωσε ο εκπρόσωπος της αστυνομίας, Ματ Μπόις.\n\nΕλικόπτερο πετά πάνω από το ανατραπέν σκάφος, στην καρίνα του οποίου βρίσκεται ένας επιζών / Φωτογραφία: AP Photo\n\nΣύμφωνα με τη δήμαρχο της πόλης αυτής της Νέας Ζηλανδίας, Κρεγκ Μακλ, η θάλασσα ήταν ήρεμη την ώρα του δυστυχήματος και εικάζεται ότι μια φάλαινα αναδύθηκε από το βυθό κάτω από το σκάφος και το ανέτρεψε. Όπως δήλωσε ο ίδιος στο Associated Press κάποιες σπερμοφάλαινες εθεάθησαν στην περιοχή, από όπου διέρχονται συχνά και μεγάπτερες φάλαινες.\n\nΚάτοικοι της περιοχής, ανέφερε ο Μακλ, συνέβαλαν στις προσπάθειες διάσωσης ολόκληρη τη μέρα, αλλά με πενιχρές ελπίδες καθώς τα νερά είναι πολύ κρύα και εκφράζονται φόβοι ότι δεν θα επέζησαν όσοι έπεσαν στη θάλασσα.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΗ Καϊκούρα είναι δημοφιλής προορισμός για παρακολούθηση φαλαινών καθώς ο πυθμένας της θάλασσας πέφτει απότομα από την ακτή στην περιοχή αυτή του νότιου νησιού της Νέας Ζηλανδίας. Ορισμένες επιχειρήσεις προσφέρουν εκδρομές με βάρκα ή βόλτες με ελικόπτερο, ώστε οι τουρίστες να μπορούν να δουν από κοντά φάλαινες, δελφίνια και άλλα θαλάσσια πλάσματα.",
    "Η Νέα Ζηλανδία απλοποιεί την «ακαταλαβίστικη» γλώσσα της γραφειοκρατίας - Οι ενστάσεις": "Η Νέα Ζηλανδία προωθεί την απλή και κατανοητή γλώσσα στα επίσημα έγγραφα, προκειμένου να περιορίσει τη γραφειοκρατία.\n\nΝα βάλει τέλος σε «ακαταλαβίστικους» νομικούς όρους και άλλες «δύσκολες» λέξεις σε νομοσχέδια και επίσημα κρατικά έγγραφα σχεδιάζει η κυβέρνηση στη Νέα Ζηλανδία.\n\nΣτόχος της συγκεκριμένης πρωτοβουλίας, όπως αναφέρει η πρωθυπουργός της χώρας Τζασίντα Άρντερν, είναι να μειωθούν η γραφειοκρατία και τα τηλέφωνα στα κέντρα εξυπηρέτησης για διευκρινίσεις και να μπορεί ο πολίτης να καταλαβαίνει άμεσα το περιεχόμενο ενός εγγράφου που τον αφορά χωρίς να χρειάζεται τη συνδρομή νομικού.\n\nΤο νομοσχέδιο έχει τεθεί σε διαβούλευση και αναμένεται να οδηγηθεί προς ψήφιση στην Ολομέλεια το επόμενο χρονικό διάστημα. Έμφαση δίνεται στη χρήση απλής και κατανοητής γλώσσας ώστε ο πολίτης να αισθάνεται πιο κοντά στο κράτος.\n\n«Όταν οι κυβερνήσεις επικοινωνούν με τρόπους που οι άνθρωποι δεν καταλαβαίνουν, αυτό μπορεί να οδηγήσει τους πολίτες να μην ασχολούνται με υπηρεσίες που είναι διαθέσιμες για εκείνους, να χάσουν την εμπιστοσύνη τους στην κυβέρνηση και να μη συμμετέχουν στην κοινωνία» ξεκαθαρίζει η Rachel Boyak, μέλος του Εργατικού Κόμματος και εισηγήτρια του συγκεκριμένου νομοσχεδίου.\n\nΟι θιασώτες των προωθούμενων αλλαγών επισημαίνουν ότι «η καθαρή και κατανοητή γλώσσα αποτελεί παράγοντα κοινωνικής δικαιοσύνης και δημοκρατικό δικαίωμα».\n\nΥπάρχουν, ωστόσο, και πολέμιοι στη Νέα Ζηλανδία. Ειδικότερα, η Αντιπολίτευση χαρακτηρίζει «ηλίθιο» το νομοσχέδιο, ισχυριζόμενη ότι θα αυξήσει τη γραφειοκρατία, καθώς θα πρέπει να υπάρχει μια «ελεγκτική» υπηρεσία, η οποία θα αναλάβει το έργο επιτήρησης των προωθούμενων αλλαγών στα κρατικά έγγραφα. Αυτό, σύμφωνα με την αντιπολίτευση, θα απαιτεί περισσότερο χρόνο και χρήμα.\n\nΥπενθυμίζεται ότι η Νέα Ζηλανδία εξετάζει σοβαρά να αλλάξει την ονομασία της, επιλέγοντας λέξη από τη γλώσσα των Μαορί.",
    "Επιστροφή Ogier στη Νέα Ζηλανδία": "Ο Sebastien Ogier θα επιστρέψει στη δράση του WRC οδηγώντας το εργοστασιακό Toyota GR Yaris στο Ράλι Νέας Ζηλανδίας που επιστρέφει στο WRC για πρώτη φορά από το 2012.\n\nΟι διοργανωτές του αγώνα επιβεβαίωσαν ότι ο Ogier και ο συνοδηγός Benjamin Veillas θα συμμετάσχουν στον αγώνα που θα διεξαχθεί από τις 29 Σεπτεμβρίου έως τις 2 Οκτωβρίου γύρω από το Όκλαντ.\n\n«Το Ράλι Νέας Ζηλανδίας ήταν στην κορυφή της λίστας των αγώνων που ήθελα να κάνω φέτος», δήλωσε ο Ogier. «Έχω κάνει αυτό το ράλι μόνο μία φορά στο παρελθόν. Είναι πραγματικά πανέμορφο. Οι δρόμοι είναι από τους καλύτερους στον κόσμο για ράλι. Και ερωτεύτηκα την ποικιλόμορφη και όμορφη φύση της χώρας\".\n\nΟ Ogier λέει ότι έχει εκκρεμότητες στη Νέα Ζηλανδία, αφού έχασε αυτό που θα ήταν η παρθενική του νίκη στο WRC εκεί το 2010. «Υπάρχουν ακόμη κάποιες εκκρεμότητες στη Νέα Ζηλανδία και ένας ακόμη λόγος για να επιστρέψω. Ακόμη και αν δεν αγωνίζομαι σε όλο το Πρωτάθλημα, περιμένω να είμαι ανταγωνιστικός και ελπίζω να απολαύσω περισσότερες νίκες στο μέλλον» είπε ο οκτάκις Παγκόσμιος Πρωταθλητής.\n\nΤο 2010 στη Νέα Ζηλανδία ο Ogier είχε προβάδισμα έξι δευτερολέπτων στην τελευταία ειδική, προτού μια έξοδος τρεις στροφές πριν το τέλος του στερήσει τη νίκη που κατέληξε στον τότε αντίπαλο και τώρα επικεφαλής της ομάδας της Toyota, Jari-Matti Latvala.",
    "Η Νέα Ζηλανδία καταργεί όλους τους περιορισμούς Covid": "Η Νέα Ζηλανδία άρει επιτέλους όλους τους ταξιδιωτικούς περιορισμούς που σχετίζονται με τον Covid-19, σηματοδοτώντας «ορόσημο» στα σχέδιά της για την ανάκαμψη του τουρισμού.\n\nΗ πρωθυπουργός Τζασίντα Άρντερν τερμάτισε τις απαιτήσεις εμβολίου, καθώς και την ανάγκη αυτοεξέτασης μετά την άφιξη.\n\nΗ Νέα Ζηλανδία απέσυρε επίσης τους κανόνες χρήσης μάσκας, αν και μεμονωμένες εγκαταστάσεις μπορούν ακόμα να τους επιβάλλουν.\n\n«Ήρθε η ώρα να γυρίσουμε με ασφάλεια τη σελίδα στη διαχείρισή μας για τον Covid-19 και να ζήσουμε χωρίς τα έκτακτα μέτρα που είχαμε χρησιμοποιήσει στο παρελθόν», είπε ο Άρντερν.\n\n«Σηματοδοτεί ένα ορόσημο στην απάντησή μας. Τέλος, αντί να νιώθουμε ότι ο COVID υπαγορεύει τι συμβαίνει σε εμάς, τις ζωές μας και το μέλλον μας, αναλαμβάνουμε τον έλεγχο».\n\nΟι κανόνες για τις μάσκες θα λήξουν επίσης για τις διεθνείς και εσωτερικές πτήσεις.\n\n«Οι μάσκες έπαιξαν σημαντικό ρόλο στη διατήρηση της ασφάλειας των πελατών, του πληρώματος και των κοινοτήτων κατά τη διάρκεια της πανδημίας του Covid, αλλά ήρθε η ώρα να πούμε αντίο», δήλωσε η Chief Customer and Sales της Air New Zealand, Leanne Geraghty.\n\nΗ Air NZ είπε ότι θα εξακολουθεί να παρέχει μάσκες σε πελάτες που επιθυμούν να τις φορέσουν.\n\nΗ Νέα Ζηλανδία έχει εμβολιάσει περίπου το 90% των πολιτών 12 ετών και άνω με τουλάχιστον δύο δόσεις.",
    "Νέα Ζηλανδία: «Δεν προβλέπεται μετάβαση στη δημοκρατία μετά την Ελισάβετ» λέει η πρωθυπουργός": "Η πρωθυπουργός της Νέας Ζηλανδίας Jacinda Ardern δίνει συνέντευξη Τύπου μετά την είδηση του θανάτου της βασίλισσας Ελισάβετ Β' , στην Ουέλινγκτον της Νέας Ζηλανδίας, Παρασκευή, 9 Σεπτεμβρίου 2022. Η βασίλισσα Ελισάβετ Β', η μακροβιότερη μονάρχης της Βρετανίας και ένας \"πόλος σταθερότητας\" κατά πολλούς, σε μια ταραγμένη εποχή για τη χώρα της και τον κόσμο, πέθανε μετά από 70 χρόνια στον θρόνο. Ήταν 96 ετών. (Mark Mitchell/New Zealand Herald via AP) Mark Mitchell via AP\n\nΗ πρωθυπουργός της Νέας Ζηλανδίας Τζασίντα Άρντερν δήλωσε (Δευτέρα 12 Σεπτεμβρίου) ότι η κυβέρνησή της δεν θα επιδιώξει καμία κίνηση για τη μετατροπή της χώρας σε δημοκρατία μετά το θάνατο της βασίλισσας Ελισάβετ Β’.\n\nΗ Άρντερν είπε ότι ππιστεύει πως η Νέα Ζηλανδία θα γίνει τελικά δημοκρατία, και πιθανότατα θα συμβεί αυτό στη διάρκεια της ζωής της(!) αλλά ότι υπήρχαν πιο πιεστικά ζητήματα για την κυβέρνησή της.\n\nΔιαφήμιση\n\nΟι δηλώσεις της σχετικά με τη δημοκρατία της Νέας Ζηλανδίας μετά τον θάνατο της βασίλισσας και αντικατοπτρίζουν προηγούμενα σχόλια που είχε κάνει για το θέμα. Η Άρντερν έχει επίσης εκφράσει στο παρελθόν την υποστήριξή της για τη μετατροπή της χώρας σε δημοκρατία.\n\nΣύμφωνα με το ισχύον σύστημα, ο Βρετανός μονάρχης είναι ο αρχηγός του κράτους της Νέας Ζηλανδίας, ο οποίος εκπροσωπείται στη Νέα Ζηλανδία από έναν γενικό κυβερνήτη. Ο ρόλος του γενικού κυβερνήτη αυτές τις μέρες θεωρείται κυρίως εθιμοτυπικός.\n\nΩστόσο, πολλοί άνθρωποι υποστηρίζουν ότι η Νέα Ζηλανδία δεν θα ξεφύγει πλήρως από τις σκιές του αποικιοκρατικού παρελθόντος της και δεν θα γίνει ένα πραγματικά «ανεξάρτητο έθνος» μέχρι να γίνει δημοκρατία.\n\n«Υπήρξε μια συζήτηση, πιθανώς εδώ και πολλά χρόνια», είπε η Άρντερν. «Είναι απλώς ο ρυθμός και το πόσο ευρέως διεξάγεται αυτή η συζήτηση... Έχω ξεκαθαρίσει την άποψή μου πολλές φορές. Πιστεύω ότι εκεί θα φτάσει η Νέα Ζηλανδία, με τον καιρό. Πιστεύω ότι είναι πιθανό να συμβεί στη ζωή μου. Αλλά δεν το βλέπω ως βραχυπρόθεσμο μέτρο ή κάτι που θα μπει στην ημερήσια διάταξη σύντομα».\n\nΔιαφήμιση\n\nΕίπε ότι το να γίνει η χώρα δημοκρατία δεν είναι κάτι που η κυβέρνησή της σχεδιάζει να συζητήσει.\n\n(Mark Mitchell/New Zealand Herald via AP) Mark Mitchell via AP\n\nΕθνικό πένθος\n\nΜια ξεχωριστή τελετή ανακήρυξης για τον βασιλιά Κάρολο Γ′ πραγματοποιήθηκε στην πρωτεύουσα της Νέας Ζηλανδίας, Ουέλινγκτον.\n\nΑξιωματούχοι, μεταξύ των οποίων η Πρωθυπουργός Τζασίντα Άρντερν και η Γενική Κυβερνήτης Σίντι Κίρο συγκεντρώθηκαν στο κοινοβούλιο για να χαιρετίσουν την ανακοίνωση του νέου βασιλιά.\n\n«Σήμερα πενθούμε για τον θάνατο της βασίλισσας Ελισάβετ Β′ και αναγνωρίζουμε τον γιο της, βασιλιά Κάρολο Γ′ ως κυρίαρχό μας”, είπε η Άρντερν.\n\nΗ Kίρο, από την πλευρά της, ανέφερε: «Πολλοί Νεοζηλανδοί θα έχουν αγαπημένες αναμνήσεις από τις επισκέψεις της βασίλισσας Ελισάβετ στη Νέα Ζηλανδία κατά τη διάρκεια της βασιλείας της, από τη ζεστασιά και τη χάρη της παρουσίας της».\n\nΔιαφήμιση\n\nΗ Νέα Ζηλανδία ανακοίνωσε ότι θα πενθήσει για τον θάνατο της βασίλισσας Ελισάβετ Β′ με αργία στις 26 Σεπτεμβρίου, ενώ θα τελεστεί μνημόσυνο στην πρωτεύουσα, Ουέλινγκτον, την ίδια ημέρα. Η πρωθυπουργός δήλωσε ότι η βασίλισσα Ελισάβετ ήταν ένα εξαιρετικό άτομο και πολλοί άνθρωποι θα εκτιμούσαν την ευκαιρία να τιμήσουν τον θάνατό της και να γιορτάσουν τη ζωή της.\n\n«Ως βασίλισσα της Νέας Ζηλανδίας και πολυαγαπημένη κυρίαρχη για περισσότερα από 70 χρόνια, είναι σκόπιμο να την τιμήσουμε γιατί υπήρξε αφοσιωμένη στο δημόσιο καθήκον, με ένα κρατικό μνημόσυνο και μια εφάπαξ δημόσια αργία», είπε η Άρντερν.\n\nΑνακοίνωσε επίσης ότι θα ταξιδέψει αυτή την εβδομάδα στην Βρετανία για να παραστεί στην κηδεία της Ελισάβετ.\n\nΈνας ιθαγενής χορευτής θρηνεί καθώς ο Γενικός Κυβερνήτης Ντέιβιντ Χάρλεϋ και ο πρωθυπουργός Άντονι Άλμπανεζ παρακολουθούν τη Ανακήρυξη του Βασιλιά Καρόλου Γ', στο προαύλιο της Βουλής, στην Καμπέρα, Κυριακή, 11 Σεπτεμβρίου 2022. Ο εκπρόσωπος του μονάρχη στην Αυστραλία κηρύσσει επίσημα την ανάληψη καθηκόντων του βασιλιά Καρόλου Γ' καθώς το πένθος συνεχίζεται για τη βασίλισσα Ελισάβετ Β' που πεθανε στις 8 Σεπτεμβρίου 2022 (AAP Image/Mick Tsikas) Mick Tsikas via AP\n\nΑυστραλία: Δικαιωματικά βασιλιάς ο Κάρολος\n\nΗ ανακήρυξη του Καρόλου ως αρχηγού κράτους της Αυστραλίας έγινε από τον γενικό κυβερνήτη Ντέιβιντ Χάρλεϊ.\n\nΔιαφήμιση\n\n«Λόγω του θανάτου της ευλογημένης και ένδοξης Βασίλισσας Ελισάβετ Β’, το Στέμμα ήλθε αποκλειστικά και δικαιωματικά στον Πρίγκιπα Κάρολο Φίλιππο Άρθουρ Τζορτζ», διακήρυξε ο Χάρλεϊ.\n\nΗ διακήρυξη συνυπογράφεται από τον πρωθυπουργό Άντονι Άλμπανεζ.\n\nΟ Άλμπανεζ παρατήρησε ότι αυτή είναι η πρώτη ανακήρυξη ενός νέου μονάρχη στη ζωή του και στη ζωή των περισσότερων Αυστραλών. «Είναι ένα ιστορικό γεγονός», είπε.",
    "Επίσημα βασιλιάς και σε Νέα Ζηλανδία - Αυστραλία ο Κάρολος": "Και επίσημα μονάρχης σε Αυστραλία και Νέα Ζηλανδία ανακηρύχτηκε σήμερα, Κυριακή, ο βασιλιάς Κάρολος Γ΄ με τις δύο χώρες να γιορτάζουν την ανάρρησή του στο θρόνο.\n\nΣτην Καμπέρα, ο γενικός κυβερνήτης Ντέιβιντ Χάρλεϊ ανακοίνωσε ότι «ο πρίγκιπας Κάρολος Φίλιππος Αρθούρος Γεώργιος είναι ο βασιλιάς Κάρολος Γ΄, με τη χάρη του Θεού, βασιλιάς της Αυστραλίας».\n\nΣε μια παρόμοια τελετή στο Ουέλινγκτον, η πρωθυπουργός Τζασίντα Άρντερν χαιρέτισε τον Κάρολο, τονίζοντας ότι εκείνος «δείχνει σταθερά τη στοργή του για τη Νέα Ζηλανδία και το βαθύτατο ενδιαφέρον του για το έθνος μας».\n\nΟι δύο τελετές ήταν απλώς μια τυπική διαδικασία.\n\nΟι δύο πρώην βρετανικές αποικίες είναι ανεξάρτητες εδώ και δεκαετίες αλλά ο μονάρχης παραμένει αρχηγός του κράτους.\n\nΟ πρωθυπουργός της Αυστραλίας Άντονι Αλμπανέζι, που θα αναχωρήσει αυτήν την εβδομάδα για το Λονδίνο, ώστε να παραστεί στην κηδεία της Ελισάβετ, ανακοίνωσε ότι η 22α Σεπτεμβρίου θα είναι αργία στη χώρα προς τιμή της εκλιπούσης βασίλισσας.\n\nΠοιες αρμοδιότητες παραλαμβάνει ο Βασιλιάς Κάρολος Γ\n\nΣτη Βρετανία ο βασιλιάς έχει κυρίως τελετουργικό ρόλο και δεν αναμένεται από αυτόν να παρεμβαίνει στις πολιτικές υποθέσεις. Ωστόσο ως αρχηγός του κράτους διατηρεί ορισμένες συνταγματικές εξουσίες.\n\nΡόλος στο Κοινοβούλιο\n\nΤο κοινοβούλιο είναι η ανώτατη νομοθετική αρχή στη Βρετανία και περιλαμβάνει τη Βουλή των Κοινοτήτων, τη Βουλή των Λόρδων και το Στέμμα -άλλος όρος για την μοναρχία.\n\nΤο Στέμμα είναι η πιο παλιά συνιστώσα του βρετανικού συστήματος διακυβέρνησης, αλλά οι εξουσίες του έχουν εξασθενήσει με την πάροδο του χρόνου και σήμερα είναι σε μεγάλο βαθμό τιμητικές.\n\nΔιορισμός κυβέρνησης\n\nΤην επομένη των βουλευτικών εκλογών, ο μονάρχης καλεί τον αρχηγό του κόμματος που κέρδισε τις περισσότερες έδρες βουλευτών στην Βουλή των Κοινοτήτων να αναλάβει την πρωθυπουργία και να σχηματίσει κυβέρνηση.\n\nΈναρξη κοινοβουλευτικής περιόδου ή διάλυση του κοινοβουλίου\n\nΟ μονάρχης κηρύσσει την έναρξη των εργασιών του κοινοβουλίου κάθε χρόνο σε μια τελετή γεμάτη παραδόσεις, που ονομάζεται η Ομιλία του Θρόνου, και προχωράει στην ανάγνωση των σχεδίων της κυβέρνησης για τους επόμενους 12 μήνες.\n\nΑυτό το μεγάλο ετήσιο γεγονός αρχίζει εν γένει με την άφιξη του μονάρχη στο Ουέστμινστερ, με πομπή από τα Ανάκτορα του Μπάκιγχαμ. Φορώντας το αυτοκρατορικό στέμμα, ο βασιλιάς ή η βασίλισσα εισέρχεται στην Βουλή των Λόρδων.\n\nΟ αξιωματούχος του κοινοβουλίου που είναι γνωστός ως \"Black Rod\" πηγαίνει τότε να καλέσει τους βουλευτές της Βουλής των Κοινοτήτων, όπου αυτοί του κλείνουν συμβολικά την πόρτα στο πρόσωπο, σε μια ένδειξη ανεξαρτησίας από τη μοναρχία.\n\nΤο Στέμμα διαλύει με την ίδια επισημότητα το κοινοβούλιο πριν από τη διεξαγωγή νέων βουλευτικών εκλογών.\n\nΒασιλική έγκριση\n\nΌταν ένα σχέδιο νόμου εγκρίνεται από την Βουλή των Κοινοτήτων και την Βουλή των Λόρδων, αυτό επιδίδεται στον μονάρχη για να επικυρωθεί και να αποκτήσει την ισχύ νόμου.\n\nΑν και ο βασιλιάς μπορεί να αρνηθεί να επικυρώσει ένα νομοσχέδιο, στην πραγματικότητα πρόκειται απλώς για μια τυπική διαδικασία.\n\nΟ τελευταίος μονάρχης που αρνήθηκε να δώσει την έγκρισή του ήταν η βασίλισσα Άννα, το 1708.\n\nΕμπιστοσύνη στον πρωθυπουργό\n\nΗ βασίλισσα Ελισάβετ Β' δεχόταν τους πρωθυπουργούς μία φορά την εβδομάδα, σε μια ακρόαση κατά τη διάρκεια της οποίας αυτοί την ενημέρωναν για τα σχέδιά τους και τις ανησυχίες τους. Η συνάντηση αυτή γινόταν όλο και περισσότερο μέσω τηλεδιάσκεψης προς το τέλος της βασιλείας της.\n\n\"Μου λένε τι συμβαίνει ή αν έχουν προβλήματα, και μερικές φορές μπορώ επίσης να τους βοηθήσω με τον έναν ή τον άλλο τρόπο\", δήλωνε η εκλιπούσα βασίλισσα σε ένα ντοκιμαντέρ που μεταδόθηκε το 1992, σημειώνοντας ότι \"αυτοί γνωρίζουν ότι μπορώ να είμαι αμερόληπτη\".\n\nΑξιώματα\n\nΟ μονάρχης έχει την εξουσία να διορίσει Λόρδους στο κοινοβούλιο, αλλά η εξουσία αυτή ασκείται μόνον βάσει της γνώμης των υπουργών της κυβέρνησης.\n\nΟ βασιλιάς απονέμει επίσης προσωπικά τον τίτλο του ιππότη, τιμώντας αυτούς που είχαν σημαντική συμβολή στην βρετανική κοινωνία, σε όλους τους τομείς.\n\nΗ κυβέρνηση παραδίδει στον μονάρχη κάθε χρόνο κατάλογο με τους υποψηφίους προς έγκριση για δημόσιες τιμές.\n\nΣυνταγματικές κρίσεις\n\nΟ μονάρχης έχει την εξουσία να ασκήσει τα βασιλικά του προνόμια \"σε περίπτωση σοβαρής συνταγματικής κρίσης\"- τότε εξουσιοδοτείται να διαφωνήσει με την γνώμη των υπουργών, αλλά αυτό δεν έχει συμβεί ποτέ στην σύγχρονη εποχή.\n\nΕπικεφαλής της Αγγλικανικής Εκκλησίας\n\nΩς κεφαλή της Εκκλησίας της Αγγλίας, ο βασιλιάς έχει την εξουσία να διορίζει επισκόπους και αρχιεπισκόπους, αλλά ακόμη και σε αυτό, αυτή του η εξουσία ασκείται σύμφωνα με τη γνώμη εκκλησιαστικής επιτροπής.",
    "Τήνος και Μήλος «ταξιδεύουν» στη Νέα Ζηλανδία": "Σημαντική προβολή γνώρισαν στην Αυστραλιανή Ήπειρο η Τήνος και η Μήλος, οι οποίες παρουσιάζονται σε αφιέρωμα της ημερήσιας εφημερίδας NZ HERALD που εκδίδεται στο Ώκλαντ της Νέας Ζηλανδίας.\n\nΗ Μήλος χαρακτηρίζεται μαγευτική με μια πληθώρα από μέρη για εξερεύνηση. «Μπορείτε να επιλέξετε περισσότερες από 70 παραλίες, βαμμένες με πολύχρωμες ποικιλίες άμμου και πέτρας. Το πιο πολυφωτογραφημένο είναι σίγουρα το Σαρακίνικο, με τους καμπυλωτούς λευκούς βράχους του που μοιάζουν με μια τυχαία κατασκευασμένη πάβλοβα», γράφει χαρακτηριστικά.\n\nPhoto SHUTTERSTOCK\n\nΗ Τήνος χαρακτηρίζεται ως διαχρονική. «Η πραγματική γοητεία της Τήνου», αναφέρει το δημοσίευμα, «βρίσκεται στο ορεινό εσωτερικό της. Το νησί είναι γνωστό για το μάρμαρο του, το οποίο γενιές τεχνιτών έχουν διαμορφώσει σε γλυπτά, εκκλησίες και προσόψεις δημόσιων κτιρίων.\n\nΤο αποκορύφωμα είναι το χωριό Πύργος, από τα πιο ενδιαφέροντα χωριά των κυκλάδων των Κυκλάδων, όπου στενά μαρμάρινα σοκάκια ακτινοβολούν έξω από μια πλατεία με καφετέριες».\n\nΠηγή: ΑΠΕ-ΜΠΕ",
    "Στα τελικά του Παγκοσμίου Κυπέλλου και η Νέα Ζηλανδία": "Η Νέα Ζηλανδία έγινε η 5η χώρα που εξασφαλίζει την πρόκρισή της στα τελικά του Παγκοσμίου Κυπέλλου του 2023.\n\n\n\nΟι «Tall Blacks» συνέτριψαν 100-72 την Ιορδανία και βελτίωσαν το ρεκόρ τους στα προκριματικά (6-0), ενώ ευνοήθηκαν από τη νίκη των Φιλιππίνων επί της Σαουδικής Αραβίας (84-46).\n\n\n\nΘυμίζουμε ότι την παρουσία τους στην τελική φάση έχουν εξασφαλίσει η Ιαπωνία, οι Φιλιππίνες, η Φινλανδία και η Ακτή Ελεφαντοστού.\n\n\n\nΑυτή θα είναι η 7η παρουσία (και 6η σερί) των Νεοζηλανδών σε τελικά Παγκοσμίου Κυπέλλου, με σημαντικότερη επιτυχία τους την 4η θέση στη διοργάνωση του 2002.\n\n\n\n\n\nNew Zealand stand tall! ????\n\n\n\nA win by the Philippines over Saudi Arabia officially guarantees the Tall Blacks' ticket to the World Cup next year! ??#FIBAWC | #WinForNewZealand pic.twitter.com/4QQiugqw7Q — FIBA Basketball World Cup (@FIBAWC) August 29, 2022",
    "WRC: Δεν τρέχει στην Νέα Ζηλανδία ο Φουρμό": "Ο πιλότος της M-Sport Ford , Αντριάν Φουρμό δεν θα τρέξει στον ενδέκατο γύρο του φετινού WRC, το Ράλι Νέας Ζηλανδίας από τις 29 Σεπτεμβρίου έως τις 2 Οκτωβρίου.\n\nΟ Αντριέν Φουρμό είχε δηλωθεί να οδηγήσει ένα υβριδικό αυτοκίνητο Puma Rally1 στον 11ο γύρο του WRC - αλλά η ομάδα του M-Sport επιβεβαίωσε σήμερα το απόγευμα (Τρίτη 20/9) ότι δεν θα είναι στη γραμμή εκκίνησης στο Όκλαντ.\n\nΟ νεαρός Γάλλος αποσύρθηκε από τη σύνθεση της ομάδας στο EKO Ράλλυ Ακρόπολις νωρίτερα αυτόν τον μήνα, αφού η ζημιά που προκλήθηκε στο αυτοκίνητό του κατά την διάρκεια μιας σύγκρουσης στο Ράλι Βελγίου αποδείχθηκε πολύ σοβαρή για να επισκευαστεί εγκαίρως.\n\nΔιαβάστε Επίσης Ολυμπιακός: Η επιλογή του Μίτσελ με Βρουσάι\n\nΘα επανέλθει στην ομάδα για το Ράλι Ισπανίας, το οποίο θα λάβει χώρα στο Σάλου από τις 20 έως τις 23 Οκτωβρίου.\n\nΣε ανακοίνωση που εξέδωσε, η M-Sport Ford αναφέρει:\n\n«Μετά την επανεκτίμηση των στόχων του Αντριάν Φουρμό για την σεζόν 2022, η M-Sport απέσυρε τη συμμετοχή του από το Ράλι Νέας Ζηλανδίας.\n\nΗ M-Sport παραμένει πλήρως αφοσιωμένη στον Αντριέν και αυτή η απόφαση έχει ληφθεί σε συνεργασία με αυτόν και τους συνεργάτες μας.\n\nΗ M-Sport μπορεί να επιβεβαιώσει ότι ο Αντριέν θα επιστρέψει στην δράση με την ομάδα στο Ράλι Ισπανίας σε ένα Puma Hybrid Rally1.\n\nΟ Κρεγκ Μπριν και ο Γκας Γκρίνσμιθ θα οδηγήσουν την Pumas που εισήχθη στο εργοστάσιο στη Νέα Ζηλανδία την επόμενη εβδομάδα, με την M-Sport να τρέχει επίσης ένα τρίτο αυτοκίνητο για τον Ιταλό Λορέντζο Μπερτέλι».",
    "Νέα Ζηλανδία: 2.464 κρούσματα και 11 σε 24 ώρες": "Το υπουργείο Υγείας της Νέας Ζηλανδίας ανακοίνωσε σήμερα πως τις 24 ώρες ως τα μεσάνυχτα χθες Δευτέρα επιβεβαιώθηκαν 2.464 κρούσματα του SARS-CoV-2 οφειλόμενα σε μετάδοση στην κοινότητα.\n\nΈκανε επίσης λόγο για 11 θανάτους εξαιτίας της COVID-19.\n\nΒάσει του νέου τρόπου υπολογισμού του υπουργείου —εξαιρεί όσους υπέκυψαν πέραν διαστήματος 28 ημερών αφότου μολύνθηκαν από τον ιό— ο επίσημος απολογισμός των θυμάτων της πανδημίας του νέου κορονοϊού στο κράτος της Ωκεανίας ανέρχεται μέχρι τώρα σε 1.884 νεκρούς επί συνόλου 1.722.403 εργαστηριακά επιβεβαιωμένων μολύνσεων. Ο συνολικός αριθμός θανάτων που πιθανόν οφείλονταν στον ιό αλλά αυτό δεν χαρακτηρίζεται επιβεβαιωμένο έχει φθάσει τους 2.795.\n\nΣτα νοσοκομεία νοσηλεύονται 314 ασθενείς με την COVID-19, εκ των οποίων 4 σε μονάδες εντατικής θεραπείας (ΜΕΘ) ή μονάδες αυξημένης φροντίδας (ΜΑΦ).\n\nΠηγή: ΑΠΕ",
    "Νέα Ζηλανδία: 1.296 κρούσματα και 4 θάνατοι σε 24 ώρες": "Το υπουργείο Υγείας της Νέας Ζηλανδίας ανακοίνωσε σήμερα πως τις 24 ώρες ως τα μεσάνυχτα χθες Κυριακή επιβεβαιώθηκαν 1.296 κρούσματα του SARS-CoV-2 οφειλόμενα σε μετάδοση στην κοινότητα.\n\nΈκανε επίσης λόγο για 4 θανάτους εξαιτίας της COVID-19.\n\nΒάσει του νέου τρόπου υπολογισμού του υπουργείου —εξαιρεί όσους υπέκυψαν πέραν διαστήματος 28 ημερών αφότου μολύνθηκαν από τον ιό— ο επίσημος απολογισμός των θυμάτων της πανδημίας του νέου κορονοϊού στο κράτος της Ωκεανίας ανέρχεται μέχρι τώρα σε 1.915 νεκρούς επί συνόλου 1.732.648 εργαστηριακά επιβεβαιωμένων μολύνσεων. Ο συνολικός αριθμός θανάτων που πιθανόν οφείλονταν στον ιό αλλά αυτό δεν χαρακτηρίζεται επιβεβαιωμένο έχει φθάσει τους 2.849.\n\nΣτα νοσοκομεία νοσηλεύονται 257 ασθενείς με την COVID-19, εκ των οποίων 4 σε μονάδες εντατικής θεραπείας (ΜΕΘ) ή μονάδες αυξημένης φροντίδας (ΜΑΦ).\n\nΠηγή: ΑΠΕ",
    "Τα ελληνικά νησιά «ταξίδεψαν» στη Νέα Ζηλανδία": "Τα νησιά που κάθε χρόνο εντυπωσιάζουν πολύ τους τουρίστες του εξωτερικού, γνώρισαν σημαντική προβολή και στη μακρινή ήπειρο της Ωκεανίας, φτάνοντας μέχρι τη Νέα Ζηλανδία.\n\nΣε αφιέρωμα της ημερήσιας εφημερίδας NZ HERALD που εκδίδεται στο Ώκλαντ της Νέας Ζηλανδίας έφτασε να πρωταγωνιστεί η Τήνος, η Μήλος, η Σέριφος, η Σίφνος και η Κέα στην άλλη άκρη του κόσμου, γνωρίζοντας σημαντική προβολή.\n\nΗ Μήλος χαρακτηρίζεται μαγευτική με μια πληθώρα από μέρη για εξερεύνηση και όπως αναφέρεται στο αφιέρωμα, «Μπορείτε να επιλέξετε περισσότερες από 70 παραλίες, βαμμένες με πολύχρωμες ποικιλίες άμμου και πέτρας. Το πιο πολυφωτογραφημένο είναι σίγουρα το Σαρακήνικο, με τους καμπυλωτούς λευκούς βράχους του που μοιάζουν με μια τυχαία κατασκευασμένη πάβλοβα».",
    "Κάρολος Γ': Ανακηρύχθηκε βασιλιάς και σε Αυστραλία, Νέα Ζηλανδία": "Ο βασιλιάς Κάρολος Γ ΄ ανακηρύχθηκε σήμερα και επισήμως μονάρχης της Αυστραλίας και της Νέας Ζηλανδίας, σε τελετές που έγιναν σε αυτές τις δύο χώρες για να γιορταστεί η ανάρρησή του στον θρόνο.\n\nΣτην Καμπέρα, ο γενικός κυβερνήτης Ντέιβιντ Χάρλεϊ ανακοίνωσε ότι «ο πρίγκιπας Κάρολος Φίλιππος Αρθούρος Γεώργιος είναι ο βασιλιάς Κάρολος Γ΄, με τη χάρη του Θεού, βασιλιάς της Αυστραλίας».\n\nΣε μια παρόμοια τελετή στο Ουέλινγκτον, η πρωθυπουργός Τζασίντα Άρντερν χαιρέτισε τον Κάρολο, τονίζοντας ότι εκείνος «δείχνει σταθερά τη στοργή του για τη Νέα Ζηλανδία και το βαθύτατο ενδιαφέρον του για το έθνος μας».\n\nΟι δύο τελετές ήταν απλώς μια τυπική διαδικασία. Οι δύο πρώην βρετανικές αποικίες είναι ανεξάρτητες εδώ και δεκαετίες αλλά ο μονάρχης παραμένει αρχηγός του κράτους.\n\nΟ πρωθυπουργός της Αυστραλίας Άντονι Αλμπανέζι, που θα αναχωρήσει αυτήν την εβδομάδα για το Λονδίνο, ώστε να παραστεί στην κηδεία της Ελισάβετ, ανακοίνωσε ότι η 22α Σεπτεμβρίου θα είναι αργία στη χώρα προς τιμή της εκλιπούσης βασίλισσας.",
    "ΑΥΣΤΡΑΛΙΑ ΠΡΟΓΝΩΣΤΙΚΑ (25/09/22) 【LIVE STREAMING ▶️】": "Η Αυστραλία προετοιμάζεται για το Μουντιάλ και σήμερα θα κάνει αρκετές δοκιμές. Για τη Νέα Ζηλανδία είναι το πρώτο εντός έδρας ματς μετά από πέντε χρόνια και ήδη έχουν πουληθεί 30.000 εισιτήρια. Ο άσος αναμενόμενα είναι σε πτωτική πορεία, όμως σε αποδόσεις αουτσάιντερ θα το ποντάρουμε με την κάλυψη.",
    "Σε Νέα Ζηλανδία, Ισπανία και Ιαπωνία ο Sebastien Ogier": "O Sebastien Ogier θα συμμετάσχει και στους τρεις τελευταίους αγώνες του Παγκοσμίου Πρωταθλήματος για το 2022.\n\nΜετά την αποχώρησή του από τη πλήρη συμμετοχή του στο Παγκόσμιο Πρωτάθλημα Ράλλυ, ο Sebastien Ogier αγωνίζεται φέτος με την Toyota σε περιορισμένο αριθμό αγώνων.\n\nΠριν την έναρξη της σεζόν, είχε μιλήσει για τέσσσερις ως πέντε συμμετοχές με το GR Yaris Rally1.\n\nΗ τέταρτη θα έρθει στο επερχόμενο Ράλλυ Νέας Ζηλανδίας, στα τέλη του μήνα.\n\nΩστόσο, ο Γάλλος 8 φορές πρωταθλητής θέλει να κλείσει τη σεζόν στο αριστερό bucket, οπότε αποφάσισε να αγωνιστεί και στην Ισπανία, αλλά και τον καταληκτικό αγώνα της σεζόν, την Ιαπωνία.\n\nΟ ίδιος ανέφερε σε σχετική ανάρτηση στα social media:\n\n«Όπως γνωρίζετε, είμαι πολύ ενθουσιασμένος που θα αγωνιστώ στη Νέα Ζηλανδία, αλλά θα αγωνιστώ και στην Ισπανία, και στην Ιαπωνία, τους τρεις τελευταίους αγώνες του πρωταθλήματος, κι ανυπομονώ για αυτήν τη νέα πρόκληση.»\n\nΑυτό σημαίνει πως ο Esapekka Lappi, με τον οποίον μοιράζεται το αυτοκίνητο, δεν θα τρέξει ξανά τη φετινή χρονιά, μετά από τα τρία βάθρα που εξασφάλισε εντός του 2022.",
    "Νέα Ζηλανδία: 9.606 τα κρούσματα του νέου κορωνοϊού": "Στα νοσοκομεία νοσηλεύονται 175 ασθενείς με τον κορωνοϊό, εξ αυτών 2 σε μονάδες εντατικής θεραπείας (ΜΕΘ) ή μονάδες αυξημένης φροντίδας (ΜΑΦ)\n\nΤο υπουργείο Υγείας της Νέας Ζηλανδίας ανακοίνωσε σήμερα, Δευτέρα 19 Σεπτεμβρίου, πως την περασμένη εβδομάδα επιβεβαιώθηκαν 9.606 κρούσματα του κορωνοϊού οφειλόμενα σε μετάδοση στην κοινότητα και 22 θάνατοι εξαιτίας επιπλοκών του κορωνοϊού. Κατά μέσο όρο, τα κρούσματα ημερησίως ήταν 1.369 την περίοδο αυτή.\n\nΒάσει του νέου τρόπου υπολογισμού του υπουργείου —εξαιρεί όσους υπέκυψαν πέραν διαστήματος 28 ημερών αφότου μολύνθηκαν από τον ιό— ο επίσημος απολογισμός των θυμάτων της πανδημίας του νέου κορονοϊού στο κράτος της Ωκεανίας ανέρχεται μέχρι τώρα σε 1.972 νεκρούς επί συνόλου 1.752.613 εργαστηριακά επιβεβαιωμένων μολύνσεων. Ο συνολικός αριθμός θανάτων που πιθανόν οφείλονταν στον ιό αλλά αυτό δεν χαρακτηρίζεται επιβεβαιωμένο έχει φθάσει τους 2.983.\n\nΣτα νοσοκομεία νοσηλεύονται 175 ασθενείς με τον κορωνοϊό, εξ αυτών 2 σε μονάδες εντατικής θεραπείας (ΜΕΘ) ή μονάδες αυξημένης φροντίδας (ΜΑΦ).\n\nΌλα τα εναπομείναντα μέτρα, ανάμεσά τους και η χρήση μάσκας, καταργήθηκαν τη 12η Σεπτεμβρίου. Δεδομένα για την εξέλιξη της επιδημιολογικής κατάστασης δημοσιοποιούνται πλέον σε εβδομαδιαία βάση.\n\nΜε πληροφορίες από ΑΠΕ-ΜΠΕ\n\n(Φωτογραφία αρχείου Shutterstock)",
    "Η ακούραστη λιμόζα πετάει 13.000 χλμ χωρίς στάση! — iHunt": "Μένει στον αέρα για πάνω από 220 ώρες και χρειάζεται 10 περίπου ημέρες για να φτάσει από την Αλάσκα στη Νέα Ζηλανδία. Ποιο είναι το μυστικό της ανθεκτικότητας της\n\nΑυτό δεν είναι πτηνό, είναι πραγματικός πρωταθλητής! Η λιμόζα, ένα μεταναστευτικό πτηνό μεγάλων αποστάσεων, που μοιάζει να έχει την κατασκευή “μαχητικού τζετ”, μπορεί να πετά ασταμάτητα ακόμα και καλύπτοντας αποστάσεις που αγγίζουν σχεδόν τα 13.000 χιλιόμετρα, από την Αλάσκα μέχρι τη Νέα Ζηλανδία, χωρίς ούτε μία στάση, για φαγητό, νερό ή ξεκούραση.\n\nΑυτό το ασταμάτητο πτηνό της οικογένειας των Σκολοπακιδών βάζουν στο μικροσκόπιο με άρθρο τους οι Times της Νέας Υόρκης. Tις εντυπωσιακές πτήσεις αυτών των ακούραστων πτηνών καταγράφουν κατά καιρούς διάφορες περιβαλλοντικές οργανώσεις, για να διαπιστώσουν πως στην ουσία πρόκειται για “υπερηχητικά μαχητικά”, που σπάνε χρόνο με το χρόνο, το ένα ρεκόρ μετά το άλλο, στις αδιάλειπτες πτήσεις τους.\n\nΤο αεροδυναμικό τους σχήμα τα βοηθά για τέτοιου είδους άθλους, φθάνοντας χωρίς στάση από την Αλάσκα στη Νέα Ζηλανδία. Μπορούν να πετούν για πάνω από 220 ώρες, μένοντας διαρκώς στον αέρα. Το δε ταξίδι τους υπολογίζεται περίπου στις 10 ημέρες.\n\nTις εντυπωσιακές πτήσεις αυτών των ακούραστων πτηνών καταγράφουν κατά καιρούς διάφορες περιβαλλοντικές οργανώσεις (Shutterstock) Σύμφωνα με την οργάνωση Global Flyway Network, ένα δίκτυο επιστημόνων που παρακολουθούν με πομπούς τα μεγάλα μεταναστευτικά ταξίδια αυτών των πτηνών, η λιμόζα μπορεί να διανύει ακούραστα τέτοιες αποστάσεις σε βάθος χρόνου, έχοντας ένα μυστικό: Διπλασιάζει το βάρος της πριν από κάθε ταξίδι, για να έχει αποθέματα, μπορεί όμως, λόγω της ανατομίας της, να συρρικνώνει τα εσωτερικά της όργανα, ώστε να μειώνει το βάρος της, κατά την πτήση.\n\nΦαίνεται δε, πως διαθέτει την ικανότητα να γνωρίζει πού ακριβώς βρίσκρται πάνω στη Γη, μοιάζοντας στην πραγματικότητα σαν να είναι εφοδιασμένκ με έναν πραγματικό χάρτη ταξιδιού. Από το 2020, το ρεκόρ κατέχει μια αρσενική λιμόζα, γνωστή ως 4BBRW, η οποία κάλυψε 12.854 χιλιόμετρα, φθάνοντας χωρίς στάση από την Αλάσκα στη Νέα Ζηλανδία.\n\nΠετούσε για 224 ώρες, καταρρίπτοντας το προηγούμενο ρεκόρ του 2007, όταν εκείνο το πτηνό είχε διανύσει ασταμάτητα 11.680 χιλιόμετρα\n\n. Πηγή: Protagon.gr",
    "Αγρινιωτάκι διαπρέπει στο (ινλάιν) χόκεϊ στη μακρινή Νέα Ζηλανδία": "Αν βρίσκετε το άρθρο ενδιαφέρον κοινοποιήστε το\n\nΤο χόκεϊ για τους Έλληνες είναι σχεδόν άγνωστο, ακούγεται σαν… εξωτικό άθλημα.\n\nΓια τον λόγο αυτό ακούγεται και ως παράδοξο που σε αυτό το σπορ διαπρέπει ένα Αγρινιωτάκι… Για την ακρίβεια διαπρέπει στο Ινλάιν χόκεϊ (inline hockey).\n\nΤο Αγρινιωτάκι είναι ο 12χρονος Δημήτρης Καβαλλάρης και διαπρέπει στο άθλημα γιατί ζει μόνιμα με την οικογένειά του στη Νέα Ζηλανδία.\n\nΤο Ινλάιν χόκεϊ προέρχεται από το χόκεϊ επί πάγου με τη σημαντικότερη διαφορά ότι παίζεται με πατίνια ινλάιν αντί για παγοπέδιλα.\n\nΣτο απαιτητικό αυτό άθλημα, ο Δημήτρης είναι ταλέντο, αγωνίζεται σε όλες τις θέσεις και σκοράρει ακατάπαυστα. Καταγράφει σημαντικές επιτυχίες και σε πρόσφατο τουρνουά της ηλικίας του διακρίθηκε ως ο καλύτερος παίκτης.\n\nΣυμμετέχει πλέον σε ομάδα που (στην ηλικία του) αγωνίζεται στο εθνικό πρωτάθλημα, στους Vipers του Ώκλαντ. Ο Δημήτρης έχει θέληση και ικανότητες. Του ευχόμαστε να πάει ψηλά. Για να έχουμε να το λέμε στο Αγρίνιο…\n\nΣτις φωτογραφίες ο Δημήτρης (DIMI) με το νούμερο 98 στη φανέλα.\n\nagrinionews.gr",
    "Η ιστορία πίσω από τα 5 πορτρέτα της Ελισάβετ και των άλλων βασιλιάδων στα νομίσματα": "NurPhoto via Getty Images\n\nΠερισσότερα από 29 δισεκατομμύρια νομίσματα που κυκλοφορούν σήμερα στη Βρετανία απεικονίζουν το πορτρέτο της Βασίλισσας Ελισάβετ Β’.\n\nΠαρόμοια νομίσματα διαθέτουν και οι χώρες της Κοινοπολιτείας, όπως η Αυστραλία, η Νέα Ζηλανδία και ο Καναδάς.\n\nΔιαφήμιση\n\nΚαθώς ο βασιλιάς Κάρολος Γ′ είναι πλέον ο νέος μονάρχης, τα νομίσματα που θα τυπωθούν με τη δική του εικόνα θα τεθούν σύντομα σε κυκλοφορία, όμως η αγαπημένη βασίλισσα των Βρετανών θα παραμείνει στη «θέση» της.\n\nO Ντόμινικ Τσόρνει, ειδικός νομισμάτων της A.H. Baldwin & Sons ανέφερε στο CNBC ότι «κανένας δεν επιθυμεί να αποσυρθούν από την κυκλοφορία τα δισ, χαρτονομισμάτων και νομισμάτων της βασίλισσας. Απλά θα χαθούν μέσα στο χρόνο, αλλά φαντάζομαι ότι κάτι τέτοιο θα πάρει δεκαετίες».\n\nΤα νομίσματα μπορούν συνήθως να κυκλοφορούν για περίπου 30 χρόνια χωρίς να φθαρούν πολύ για χρήση.\n\nΠροτού γίνει η δεκαδιοποίηση στις αρχές του 1971 – όπου τα σελίνια και οι πένες έγιναν στερλίνες ή λίρες και πένες - ήταν πολύ συνηθισμένο να συναντά κανείς εικόνες προηγούμενων μοναρχών στα νομίσματα.\n\n«Θα υπήρχαν τότε νομίσματα σε κυκλοφορία της Βασίλισσας Ελισάβετ Β‘, του Γεωργίου ΣΤ‘, του Γεωργίου Ε’ ακόμη και πολύ παλιά νομίσματα με τη βασίλισσα Βικτώρια», είπε ο Τσόρνεϊ.\n\nΔιαφήμιση\n\nΕτσι, πολύ σύντομα θα κυκλοφορούν νομίσματα του βασιλιά Καρόλου Γ′ και νομίσματα της βασίλισσας Ελισάβετ Β’, κάτι που είναι μοναδικό στη σύγχρονη βρετανική ιστορία, επειδή κανείς δεν θυμάται να έχει δει δύο διαφορετικούς μονάρχες σε κυκλοφορία», είπε ο Τσόρνεϊ.\n\nΠου θα κοιτάει ο Κάρολος Γ’;\n\nΗ χρήση εικόνων του μονάρχη σε νομίσματα είναι μια παράδοση που χρονολογείται χιλιάδες χρόνια πίσω.\n\nΣυμβολίζει την εξουσία και εγγυάται την αξία του νομίσματος, σύμφωνα με τον Τσόρνει.\n\n«Ένα νόμισμα μπορεί να είναι αξιόπιστο εάν υποστηρίζεται από το κράτος. και το πιο προφανές σύμβολο του κράτους, από τη ρωμαϊκή εποχή, είναι ο αυτοκράτορας, ο ηγεμόνας, ο βασιλιάς» αναφέρει.\n\nΑπό το 1659 - μια εποχή που αρχηγός του κράτους του Ηνωμένου Βασιλείου ήταν ο Λόρδος Όλιβερ Κρόμγουελ και όχι βασιλιάς ή βασίλισσα - τα πορτρέτα των μοναρχών στα νομίσματα είχαν αντίθετες κατευθύνσεις μετά από κάθε νέα στέψη.\n\nΌταν ο Κάρολος Β′ ανέβηκε στο θρόνο το 1661, επέλεξε το πορτρέτο του να είναι στραμμένο προς τα αριστερά του - το αντίθετο από τον Κρόμγουελ, ο οποίος εκτέλεσε τον πατέρα του Κάρολο Α’.\n\nΠέντε διαφορετικά πορτρέτα της βασίλισσας Ελισάβετ Β′ εμφανίζονται στα βρετανικά νομίσματα από τότε που ανέβηκε στο θρόνο το 1952 με κάθε ένα από αυτά να κυκλοφορεί αφότου είχε δώσει την έγκρισή της.\n\nΔιαφήμιση\n\nΤο πιο πρόσφατο σχεδιάστηκε από την Τζόντι Κλαρκ και ήταν το πρώτο που δημιουργήθηκε αποκλειστικά από φωτογραφίες και όχι από πορτρέτο της βασίλισσας.\n\nΦήμες λένε ότι η κίνηση αντιπροσώπευε τον νέο μονάρχη να γυρίζει την πλάτη του στη δημοκρατική εκδοχή της Βρετανίας του Κρόμγουελ και η παράδοση συνεχιζόταν κάθε φορά που ένας νέος μονάρχης έπαιρνε τον θρόνο.\n\nΟ μόνος που δεν ακολούθησε την παράδοση ήταν ο Εδουάρδος VIII. Τα νομίσματά του έπρεπε να έχουν την ίδια όψη με του πατέρα του, για να συλλάβουν την πιο κολακευτική πλευρά του.\n\nΌμως καθώς παραιτήθηκε σε λιγότερο από ένα χρόνο μετά τη στέψη του ως βασιλιάς, τα νομίσματά του δεν εκδόθηκαν ποτέ. Ο αδερφός και διάδοχός του, Γεώργιος ΣΤ’, επέλεξε να αντιμετωπίσει τον αντίθετο τρόπο από τον πατέρα του και έτσι η παράδοση αποκαταστάθηκε.\n\nΗ Τράπεζα της Αγγλίας, η οποία εκδίδει τα τραπεζογραμμάτια του Ηνωμένου Βασιλείου, επιβεβαίωσε ότι τα τραπεζογραμμάτια με την εικόνα της βασίλισσας θα συνεχίσουν να είναι νόμιμο χρήμα και είπε ότι περαιτέρω ανακοινώσεις για το νόμισμα θα γίνουν «αφού τηρηθεί η περίοδος πένθους».",
    "ΝΕΑ ΖΗΛΑΝΔΙΑ – ΑΥΣΤΡΑΛΙΑ ΠΡΟΓΝΩΣΤΙΚΑ 25-09-2022": "Στις 06:00 οι ομάδες ΝΕΑ ΖΗΛΑΝΔΙΑ και ΑΥΣΤΡΑΛΙΑ θα κοντραριστούν για τη διοργάνωση ΔΙΕΘΝΗ ΦΙΛΙΚΑ ΔΙΕΘΝΗ.\n\nΣτους παρακάτω πίνακες θα δείτε τα στατιστικά για τον αγώνα ΝΕΑ ΖΗΛΑΝΔΙΑ – ΑΥΣΤΡΑΛΙΑ, τις φόρμες των ομάδων, την μεταξύ τους προϊστορία και τους επόμενους αγώνες, όπως και Head2Head. Επίσης, υπάρχει πίνακας με βαθμολογία ΔΙΕΘΝΗ ΦΙΛΙΚΑ ΔΙΕΘΝΗ και στατιστικά του πρωταθλήματος.\n\nΝΕΑ ΖΗΛΑΝΔΙΑ - ΑΥΣΤΡΑΛΙΑ ΣΤΟΙΧΗΜΑ\n\nΝΕΑ ΖΗΛΑΝΔΙΑ: Στα τελευταία δέκα παιχνίδια έχει φέρει ως αποτελέσματα: 5 νίκες (3.25), 1 ισοπαλία (3.60), 4 ήττες (2.25) σε όλες τις διοργανώσεις που αγωνίστηκε. Στο παραπάνω σύνολο των αναμετρήσεων έχει επαληθεύσει 4 φορές το over 2.5 (2.21) και 6 φορές το under 2.5 (2.21).\n\nΑΥΣΤΡΑΛΙΑ: Στα δέκα πιο πρόσφατα παιχνίδια σε όλες τις διοργανώσεις έφερε τα ακόλουθα αποτελέσματα: 4 νίκες (2.25), 4 ισοπαλίες (3.60), 2 ήττες (3.25). Στις δέκα αυτές αναμετρήσεις μέτρησε 4 φορές το over 2.5 (2.21) και 6 φορές το under 2.5 (1.75).",
    "Κωπηλασία: 6ος ο Στέφανος Ντούσκος στο σκιφ στο Παγκόσμιο Πρωτάθλημα": "Μακριά από τον καλό εαυτό του έμεινε ο «χρυσός» Ολυμπιονίκης του Τόκιο, Στέφανος Ντούσκος, στον τελικό του σκιφ στο Παγκόσμιο Πρωτάθλημα κωπηλασίας.\n\nΟ Γιαννιώτης σκιφίστας, ο οποίος πριν από περίπου έναν μήνα είχε κατακτήσει το ασημένιο μετάλλιο στο Ευρωπαϊκό Πρωτάθλημα, τερμάτισε έκτος και τελευταίος και αρκετά μέτρα πίσω από τον 5ο, στην καταληκτική κούρσα, της διοργάνωσης στο σκιφ, με χρόνο 07:10.64.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΤο χρυσό μετάλλιο κατέκτησε ο Γερμανός Όλιβερ Τσάιντλερ με (06:48.67), το ασημένιο κρέμασε στο στήθος ο πρωταθλητής Ευρώπης Μέλβιν Τβέλααρ από την Ολλανδία με 06:50.12, ενώ ο Βρετανός Γκριμ Τόμας με χρόνο 06:51.44 πανηγύρισε την κατάκτηση του χάλκινου μεταλλίου.\n\nΤα ελληνικά κουπιά θα επιστρέψουν στην Αθήνα με ένα μετάλλιο, το ασημένιο, που κατέκτησε την Παρασκευή (23/9) ο Αντώνης Παπακωνσταντίνου, στο σκιφ ελαφρών βαρών.\n\nΤα αποτελέσματα του τελικού σκιφ στο Παγκόσμιο Πρωτάθλημα Κωπηλασίας έχουν ως εξής:",
    "Κωπηλασία: Πέμπτη στο σκιφ ελαφρών βαρών η Ζωή Φίτσιου στο Παγκόσμιο": "Εκτός βάθρου στο σκιφ ελαφρών βαρών έμεινε η Ζωή Φίτσιου, μετά την προσπάθειά της στον τελικό του αγωνίσματος, στο Παγκόσμιο Πρωτάθλημα κωπηλασίας, στο Ρατσίστε της Τσεχίας.\n\nΗ Ελληνίδα κωπηλάτρια τερμάτισε στην 5η και προτελευταία θέση με χρόνο 07:54.21.\n\nΠαγκόσμια Πρωταθλήτρια στο σκιφ ελαφρών βαρών αναδείχτηκε η Ιονέλα Κόζμιουτς από τη Ρουμανία (07:42.59), μετά από συγκλονιστική «μάχη» με την «ασημένια» Μαρτίνε Βελντχούις από την Ολλανδία (07:44.48) και τη «χάλκινη» Τζάκι Κιντλ από τη Νέα Ζηλανδία (07:44.98).\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΤα αποτελέσματα στον τελικό του σκιφ ελαφρών βαρών στο παγκόσμιο πρωτάθλημα κωπηλασίας έχουν ως εξής:\n\n\n\n\n\nΣΚΙΦ ΕΛΑΦΡΩΝ ΒΑΡΩΝ ΓΥΝΑΙΚΩΝ\n\n",
    "Η ελληνική Unismack «πατάει πόδι» στις ΗΠΑ με μονάδα παραγωγής σνακ": "Η ελληνική εταιρεία που έχει το εργοστάσιό της στη Βόρεια Ελλάδα εξάγει το 98% της παραγωγής της καλύπτοντας μεγάλες αγορές όπως οι ΗΠΑ, η Βρετανία, η Νέα Ζηλανδία, η Σκανδιναβία και η Ιαπωνία.\n\nΗ ελληνική εταιρεία ανάπτυξης και παραγωγής σνακ και κράκερ υψηλής διατροφικής αξίας, Unismack S.A., ανακοινώνει την επέκταση των δραστηριοτήτων της στις ΗΠΑ με το ξεκίνημα μιας καινούριας μονάδας παραγωγής. Η θυγατρική εταιρεία με την επωνυμία SnackCraft LLC θα έχει την έδρα της στο Μίσιγκαν.\n\nΗ Unismack δραστηριοποιείται στην παραγωγή και διάθεση προϊόντων σνακ και κράκερ, δίνοντας μεγάλη έμφαση στην έρευνα και ανάπτυξη \"better-for-you\" προϊόντων υψηλής διατροφικής αξίας με συνταγές που προσαρμόζει στις απαιτήσεις των πελατών. Στο εργοστάσιο της εταιρείας που βρίσκεται στη Βόρεια Ελλάδα, παράγονται σνακ και κράκερ αποκλειστικά χωρίς γλουτένη, ξηρούς καρπούς και αλλεργιογόνα, εξ' ολοκλήρου από φυσικά υλικά όπως, αλεύρι από φακές, ρεβίθια ή λαχανικά, ρύζι ολικής αλέσεως, καλαμπόκι, αρχαίους σπόρους και μυρωδικά.\n\nΗ εταιρεία απολαμβάνει παγκόσμια αναγνώριση για τα ποιοτικά της προϊόντα, καθώς οι εξαγωγές της που φτάνουν στο 98% της παραγωγής, καλύπτουν μεγάλες αγορές όπως Η.Π.Α., Ηνωμένο Βασίλειο, Αυστραλία, Νέα Ζηλανδία, Σκανδιναβία και Ιαπωνία.\n\n«Πρόθεση μας είναι να επεκτείνουμε τις δραστηριότητες μας σε όλα τα μήκη και πλάτη του πλανήτη. Οι Ηνωμένες Πολιτείες έμοιαζε να είναι η πιο προφανής επιλογή για αυτό μας το εγχείρημα», τόνισε ο Δημήτριος Στρατάκης, Group CEO της Unismack,και πρόσεθεσε ότι «το Δυτικό Μίσιγκαν έχει όλες τις προδιαγραφές να μας βοηθήσεις στο επόμενο στάδιο του ταξιδιού μας στο χώρο του Food Technology Innovation & Manufacturing».\n\nΟ Joseph Riley, CEO της SnackCraft ανέφερε ότι «στη νέα παραγωγική μονάδα του Μίσιγκαν θα παράγονται κράκερ ψημένα στο φούρνο, τσιπς τορτίγιας, σνακ με την εφαρμογή της τεχνολογίας εξώθησης καθώς και pellet σνακ όπως τσιπς λαχανικών. Οι εγκαταστάσεις θα περιλαμβάνουν επίσης ένα κέντρο καινοτομίας, που θα βοηθά στην έρευνα και την ανάπτυξη νέων προϊόντων, ώστε να ανταποκριθούν στις μεταβαλλόμενες ανάγκες και προτιμήσεις των καταναλωτών. Η SnackCraft θα παρέχει επίσης υπηρεσίες αποθήκευσης και 3PL στους πελάτες της».",
    "Θαλασσολιμόζα: συνδυασμός εκπληκτικής ομορφιάς και απίστευτης βιολογικής αντοχής": "on •\n\nΔεκάδες χιλιάδες θαλασσολιμόζες τον Σεπτέμβριο κάθε χρονιάς ξεκινούν τη μετανάστευσή τους από την Αλάσκα στη Νέα Ζηλανδία. Κάνουν το μεγάλο τους ταξίδι (7 έως 8.000 μίλια) πετώντας μέρα και νύχτα χωρίς να σταματούν για να φάνε, να πιούν ή να ξεκουραστούν. Το μόνο πράγμα “που έχουν μαζί τους” είναι το λίπος, σε βαθμό που διπλασιάζεται το βάρος τους, και το οποίο τους τροφοδοτεί σε όλο το ταξίδι.\n\n“Όσο περισσότερο τα μελετώ αυτά τα πουλιά τόσο τα βρίσκω εκπληκτικά” λέει ο καθηγητής Priesma, επικεφαλής της σχετικής έρευνας που δημοσιεύτηκε στο περιοδικό Ornithology, Απρίλιος 2022. Τονίζει δε ότι αυτά τα αποδημητικά πουλιά αποτελούν “τέλεια εξελικτική επιτυχία” καθώς η πτήση τους διαρκεί από οχτώ έως δέκα μερόνυχτα εν μέσω δυνατών βροχοπτώσεων, ισχυρών ανέμων και άλλων κινδύνων. Όταν φτάσουν στη Νέα Ζηλανδία τρέφονται σε λασπότοπους έως τον επόμενο Μάρτιο που αρχίζουν το ταξίδι της επιστροφής.\n\nΟι κάτοικοι του νησιού δείχνουν μια ιδιαίτερη ευαισθησία στις θαλασσολιμόζες γι’αυτό ο ερχομός τους εκεί συνοδεύεται από κωδωνοκρουσίες των καθεδρικών τους ναών και τη διοργάνωση εκδηλώσεων και γιορτών. Τιμούν αυτά τα πουλιά γιατί, όπως λένε οι ίδιοι οι κάτοικοι, συνδυάζουν την εκπληκτική ομορφιά με την απίστευτη βιολογική τους αντοχή!\n\nΠηγή κειμένου: Giorgos Balias\n\nΠηγή εικόνας: protagon.gr\n\nΜου αρέσει αυτό: Like Φόρτωση...\n\nΣχετικά\n\nΚατηγορίεςΆγρια Ζωή",
    "Χαμηλά η Κύπρος στον παγκόσμιο δείκτη συνταξιοδότησης": "Κοινωνία\n\nΛΕΥΚΩΣΙΑ. Χαμηλή είναι η θέση της Κύπρου στον Παγκόσμιο Δείκτη Συνταξιοδότησης της επενδυτικής τράπεζας Natixis.\n\nΟ δείκτης αξιολόγησε 44 χώρες και εξέτασε παράγοντες όπως η υγεία (προσδόκιμο ζωής, κατά κεφαλήν δαπάνες υγείας), τη σύνταξη (πληθωρισμός, επιτόκια, φορολογικές πιέσεις, διακυβέρνηση), την ποιότητα ζωής (ευτυχία, ποιότητα αέρα, νερό, βιοποικιλότητα, περιβαλλοντικοί παράγοντες) και την υλική ευημερία (κατά κεφαλήν εισόδημα) στην τρίτη ηλικία.\n\nΗ Κύπρος καταλαμβάνει την 29η θέση από το σύνολο 44 χωρών με βαθμολογία 62%.\n\nΣε επιμέρους δείκτες όπως είναι η υγεία και η ποιότητα ζωής βαθμολογείται με 74% και 64% αντίστοιχα. Στο δείκτη ευημερίας, η Κύπρος βαθμολογείται με 62% καταλαμβάνοντας την 22η θέση.\n\nΌσον αφορά τo δείκτη οικονομικών στη συνταξιοδότηση, η Κύπρος βαθμολογείται με 51%.\n\nΗ Νορβηγία, η Ελβετία και η Ισλανδία είναι οι τρεις πρώτες χώρες στην κατάταξη του δείκτη συνταξιοδότησης, ενώ τη δεκάδα των χωρών που αξίζει να γεράσει κάποιος, συμπληρώνουν οι Ιρλανδία, Αυστραλία, Νέα Ζηλανδία, Λουξεμβούργο, Ολλανδία, Δανία και Τσεχία. Η Γερμανία βρίσκεται στην 11η θέση, η Φινλανδία στην 12η, η Σουηδία στην 13η και η Αυστρία την 14η. Η Ελλάδα βρίσκεται στην 40η θέση. Οι ΗΠΑ καταλαμβάνουν την 18η θέση.\n\nΑντίθετα, οι χειρότερες χώρες για να γεράσει κάποιος είναι η Ινδία, η Βραζιλία, η Κολομβία και η Τουρκία.\n\nΌπως αναφέρεται, οι βασικές ανησυχίες κινδύνου για την ασφάλεια της συνταξιοδότησης έρχονται στο προσκήνιο λόγω του ταχέως μεταβαλλόμενου οικονομικού περιβάλλοντος.\n\nΤονίζεται ότι, η αύξηση των τιμών για το πετρέλαιο, τα τρόφιμα και τη στέγη περιορίζουν δραματικά την αγοραστική δύναμη των συνταξιούχων και παρουσιάζουν ένα βασικό οικονομικό μάθημα σε όσους εξακολουθούν να σχεδιάζουν τη ζωή μετά τη δουλειά.",
    "Γιατί η Gen Z δεν πίνει αλκοόλ;": "Η μείωση της κατανάλωσης αλκοόλ μεταξύ των νέων, σύμφωνα με τους ειδικούς, είναι αξιοσημείωτη και ευρέως διαδεδομένη στις περισσότερες ανεπτυγμένες χώρες της Ευρώπης, καθώς επίσης και στις ΗΠΑ, την Αυστραλία και τη Νέα Ζηλανδία.\n\nΈνας περίπλοκος συνδυασμός εξωτερικών πιέσεων και αυξημένης πληροφόρησης απομακρύνει τους νέους ανθρώπους από την κατανάλωση αλκοόλ, σε πολύ μεγαλύτερο βαθμό συγκριτικά με τις προηγούμενες γενιές.\n\nΩς έφηβη, η Λόλα έκανε «κύκλους» σε ό,τι αφορά την κατανάλωση αλκοόλ. Υπήρχαν βραδιές που έπινε πολύ και την επόμενη ημέρα το μετάνιωνε καθώς προσπαθούσε να επαναφέρει στη μνήμη της όσα είχαν συμβεί το προηγούμενο βράδυ. Στη συνέχεια, περνούσε μια περίοδος νηφαλιότητας, πριν την επόμενη μεγάλη βραδινή έξοδο.\n\nΣημείο καμπής το lockdown\n\nΌταν όμως ξέσπασε η πανδημία της Covid, η Λόλα επέστρεψε στο σπίτι των γονιών της και διέκοψε απότομα την κατανάλωση αλκοόλ. Σύμφωνα με την ίδια, το lockdown της έδωσε την ευκαιρία να αποστασιοποιηθεί από τις βαθιά ριζωμένες συνήθειές της και να αντιμετωπίσει τα προβλήματα που της δημιουργούσε το άγχος.\n\nΣήμερα, η 22χρονη έχει μια διαφορετική σχέση με το αλκοόλ. Πρόσφατα μάλιστα, δοκίμασε να διασκεδάσει σε ένα κλαμπ χωρίς ποτά, και παρ’ όλο που δεν έχει σταματήσει γενικώς να πίνει, το κάνει πλέον με πολύ μικρότερη συχνότητα. «Δεν είμαι κατά του αλκοόλ – απλώς δεν μου αρέσει να μεθάω και να νιώθω άρρωστη το επόμενο πρωί», λέει η Λόλα. «Μου αρέσει να γυρίζω σπίτι με ασφάλεια και να θυμάμαι τους ανθρώπους που γνώρισα και για αυτό τον λόγο οι “νηφάλιες νύχτες” είναι κάτι καλό για εμένα».\n\nΗ Λόλα δεν αποτελεί εξαίρεση μεταξύ των φίλων της, καθώς, όπως αναφέρει, όλοι τους πίνουν λιγότερο από τότε που ξεκίνησε η πανδημία. Έτσι, δεν δέχεται κριτική από τους συνομηλίκους της όταν δεν πίνει. «Οι φίλοι μου που έχουν περιορίσει το αλκοόλ όσο και εγώ, πιστεύουν ότι είναι ωραίο να βγαίνει ο κόσμος έξω νηφάλιος», εξηγεί. «Είναι η νοοτροπία του “να κάνεις αυτό που σου ταιριάζει”, χάρη στην οποία οι άλλοι σέβονται τις επιλογές σου, είτε επειδή με αυτό τον τρόπο προστατεύεις την ψυχική σου υγεία, είτε επειδή απλά δεν το γουστάρεις».\n\nΜια νέα νοοτροπία\n\nΟ πειραματισμός με το αλκοόλ – και η υπερβολική κατανάλωση – αποτελούν εδώ και καιρό κάποιου είδους «τελετουργικό» ώστε να περάσουν οι νέοι στην ενηλικίωση, τουλάχιστον στις δυτικές κουλτούρες. Από μικρή ηλικία, και συχνά πριν να είναι νόμιμο, το αλκοόλ θεωρείται ως μέσο διασκέδασης, κοινωνικοποίησης και απόδρασης από τη ρουτίνα. Μάλιστα, στις περισσότερες επαγγελματικές και κοινωνικές εκδηλώσεις σερβίρονται αλκοολούχα ποτά.\n\nΌμως, η γενιά Ζ φαίνεται ότι παίρνει τον χρόνο της, αποφεύγοντας τελείως το αλκοόλ ή πίνοντας σπανιότερα και λιγότερο σε σχέση με τις προηγούμενες γενιές.\n\nΗ μείωση της κατανάλωσης αλκοόλ μεταξύ των νέων, σύμφωνα με τους ειδικούς, είναι αξιοσημείωτη και ευρέως διαδεδομένη στις περισσότερες ανεπτυγμένες χώρες της Ευρώπης, καθώς επίσης και στις ΗΠΑ, την Αυστραλία και τη Νέα Ζηλανδία. Σύμφωνα με έρευνα, οι Αυστραλοί που ανήκουν στη γενιά Ζ ήταν εκείνοι που ήταν πιο πιθανό να μείωσαν την κατανάλωση αλκοόλ κατά τη διάρκεια του lockdown, με το 44% να αναφέρει ότι έπινε λιγότερο. Επιπλέον, τα ποσοστά κατάχρησης αλκοόλ μεταξύ των νέων στη Νέα Ζηλανδία επίσης μειώθηκαν κατά πάνω από 50% μεταξύ του 2001 και του 2012, και έκτοτε συνέχισαν την πτωτική τους πορεία.\n\nΩστόσο, είναι αδύνατο να αποδοθεί αυτό το φαινόμενο σε μία μόνο αιτία. Η γενιά Ζ μεγαλώνει σε ένα ιδιόμορφο περιβάλλον, όπου βρίσκεται αντιμέτωπη με οικονομικές και κοινωνικές ανησυχίες, με αποτέλεσμα να επιθυμούν την ελαχιστοποίηση των κινδύνων.\n\nΕπιπλέον, οι νέοι κατανοούν καλύτερα τους τρόπους που η κατανάλωση αλκοόλ επηρεάζει την υγεία τόσο των ίδιων όσο και των γύρω τους. Συνεπώς, η κουλτούρα κατά του αλκοόλ ανθίζει και η αλλαγή γίνεται αισθητή.\n\nΠηγή: BBC",
    "WRC: Ο Λάτβαλα στοχεύει στην ανάκαμψη της Toyota": "Ο επικεφαλής της ομάδας της Toyota, είναι αποφασισμένος να αφήσει πίσω του το σκληρό για την ομάδα του, EKO Ράλλυ Ακρόπολις.\n\nMετά τις αποτυχίες σε Βέλγιο και Ελλάδα, ο Γιάρι Μάτι Λάτβαλα βλέπει μόνο άνοδο και ανυπομονεί για το Ράλι Νέας Ζηλανδίας.\n\nADVERTISEMENT\n\nΟ Ιάπωνας κατασκευαστής είδε στον εθνικό μας αγώνα τους, Κάλε Ροβάνπερα, Έλφιν Έβανς και Εσάπεκα Λάπι να αντιμετωπίζουν προβλήματα, αφήνοντας μόνο τον Τακαμότο Κατσούτα να κρατήσει τη σημαία της ομάδας, τερματίζοντας στην 6η θέση της γενικής κατάταξης.\n\nΟ Λάτβαλα γνωρίζει καλά τους δρόμους του αγώνα στη Νέα Ζηλανδία και θέλει, όσο τίποτα άλλο, να επιστρέψει το Yaris Rally1 στην κορυφή και στην κυριαρχία, που είχε στο πρώτο μισό της φετινής σεζόν.\n\nΟ Γιάρι Μάτι Λάτβαλα έτρεξε στο Ράλι Νέας Ζηλανδίας έξι φορές και κέρδισε τον αγώνα το 2010 οδηγώντας ένα Ford Focus RS WRC. Ο Φινλανδός ελπίζει, πως οι γρήγορες χωμάτινες ειδικές διαδρομές, που μοιάζουν με αυτές του φινλανδικού αγώνα θα δώσουν στην ομάδα την ώθηση που θέλει για να σταματήσει τη νικηφόρα πορεία της Hyundai -νίκες σε Φινλανδία, Βέλγιο και Ελλάδα.\n\nΜάλιστα, ο Ροβάνπερα θα μπορούσε να κατακτήσει τον παγκόσμιο τίτλο των οδηγών εκεί.\n\n«Οι δρόμοι στη Νέα Ζηλανδία μοιάζουν αρκετά με τη Φινλανδία», είπε ο Λάτβαλα, «εκτός από τόσα πολλά άλματα. Ας ελπίσουμε ότι θα είναι κατάλληλοι για το Yaris. Το τελευταίο ράλι στην Ελλάδα ήταν σκληρό, το γνωρίζουμε και εργαζόμαστε για τις αιτίες, που μας οδήγησαν σε αυτό το αποτέλεσμα. Η Νέα Ζηλανδία είναι ένα πολύ διαφορετικό ράλι, διαφορετικοί δρόμοι και ειδικές διαδρομές (σε σχέση με το ΕΚΟ Ράλλυ Ακρόπολις). Ας δούμε τι θα γίνει. Είναι ένα φανταστικό μέρος για να οδηγείς το αυτοκίνητο και είμαι σίγουρος, ότι θα παλέψουμε ως ομάδα. Πρέπει να θυμόμαστε, ωστόσο, ότι ο (Οτ) Tάνακ είναι δυνατός -είχε μερικά πολύ καλά ράλι και θα θέλει να συνεχίσει τη μάχη με τον Κάλε (Ροβάνπερα) για τον τίτλο των οδηγών, όσο το δυνατόν περισσότερο».\n\nΟ Ροβάνπερα έχει ένα προβάδισμα 53 βαθμών, έναντι του Tάνακ, λίγο πριν τον 11ο γύρο του πρωταθλήματος. Θα μπορούσε να κατακτήσει τον παγκόσμιο τίτλο στη Νέα Ζηλανδία , απλά κερδίζοντας τον αγώνα -χρειάζεται οκτώ ή επτά βαθμούς για να στεφθεί παγκόσμιος πρωταθλητής.\n\nΟ Λάτβαλα θέλει, ο Ροβάνπερα μπορεί, μένει να δούμε, πως θα αντιδράσει ο Τάνακ, ο οποίος στα τελευταία ράλι φαίνεται να κάνει κουμάντο, ανατρέποντας προγνωστικά και δεδομένα.",
    "Ρίχνοντας μια ματιά στο όρος που έγινε διάσημο μέσα από τον \"Άρχοντα των Δαχτυλιδιών\"!": "Αστροναύτης του Διεθνούς Διαστημικού Σταθμού (ISS) αποτύπωσε εντυπωσιακή εικόνα του διάσημου, από τον “Άρχοντα των Δαχτυλιδιών, όρους Ruapehu.\n\nΠιο ειδικά, το όρος Ruapehu βρίσκεται στη Νέα Ζηλανδία και είναι γνωστότερο ως όρος Doom, από την κινηματογραφική τριλογία “Οι Άρχοντες των Δαχτυλιδιών”.\n\nΟ εν λόγω αστροναύτης, χρησιμοποίησε μια φωτογραφική μηχανή Nikon D5 και φακό 1150mm για να απαθανατίσει τη στιγμή που ο ISS βρισκόταν ακριβώς πάνω από το όρος Ruapehu, κοιτάζοντάς το από ψηλά.\n\nΈτσι λοιπόν, 264 μίλια πάνω από τη Γη, ο ταλαντούχος αυτός φωτογράφος, του οποίου το όνομα δεν είναι γνωστό, συγχρόνισε τη λήψη με τέτοιο τρόπο, ώστε να τραβήξει αυτή την υπέροχη λήψη, που μοιάζει με ματιά από ψηλά, στο όρος Ruapehu.\n\nΕνδιαφέρον έχει να επισημάνουμε πως αυτό, αποτελεί το ψηλότερο βουνό στο Βόρειο Νησί της Νέας Ζηλανδίας, το οποίο στέκεται στα 2.197 μέτρα και είναι ένα ενεργό στρωματοηφαίστειο, δηλαδή ένα κωνικό ηφαίστειο που έχει δημιουργηθεί από πολλά στρώματα σκληρυμένης λάβας και τέφρας.\n\nΗ φωτογραφία τραβήχτηκε το 2021, ωστόσο δημοσιεύτηκε πρόσφατα, μόλις στις 18 Σεπτεμβρίου.\n\nΚοντά στην κορυφή βρίσκεται μια λίμνη κρατήρας, γνωστή ως Te Wai a-moe στους ιθαγενείς Μαορί, η οποία θερμαίνεται από ένα υδροθερμικό σύστημα μέσα στο ηφαίστειο.\n\nΎστερα από περίοδο όπου το ηφαίστειο βρίσκονταν σε “αδράνεια”, από το 2011 συγκεκριμένα, αναφέρθηκε ηφαιστειακή δραστηριότητα στο Ruapehu το 2022, με τη θερμοκρασία του νερού να κορυφώνεται γύρω, στους 40 βαθμούς Κελσίου.\n\nΠαράλληλα μια ακόμα εικόνα ενός ηφαιστείου από την περιοχή του Ειρηνικού, δημοσιεύθηκε αυτή την εβδομάδα από τη NASA.\n\nΕικόνα της NASA από την Lauren Dauphin, χρησιμοποιώντας δεδομένα Landsat από το Γεωλογικό Ινστιτούτο των ΗΠΑ.\n\nΒέβαια, αυτό το ηφαίστειο ήταν υποβρύχιο, κοντά στο υποθαλάσσιο βουνό Home Reed στα κεντρικά νησιά Τόνγκα, το οποίο έχει τη μεγαλύτερη πυκνότητα υποθαλάσσιων ηφαιστείων στον κόσμο. Στις 10 Σεπτεμβρίου, ένα από αυτά ξύπνησε.\n\nΜετά την έκρηξη του υποθαλάσσιου ηφαιστείου σχηματίστηκε ένα νέο νησί, όπου ο Landsat 9 της NASA το κατέγραψε, στις 14 Σεπτεμβρίου.\n\nΤο νησί εκτιμάται ότι μετρά πάνω από 24.000 τετραγωνικά μέτρα (έξι στρέμματα) και βρίσκεται νοτιοδυτικά του νησιού Late, βορειοανατολικά του Hunga Tonga-Hunga Ha’apai και βορειοδυτικά του Mo’una’one.\n\nΤα νησιά που δημιουργούνται από υποθαλάσσια ηφαίστεια είναι συνήθως βραχύβια, ωστόσο κάποια παραμένουν για χρόνια.\n\nΜάθετε περισσότερα εδώ.\n\nΦωτογραφίες: NASA\n\nTo pttlgr στηρίζεται για την λειτουργία του στους αναγνώστες του!\n\nΜπορείς να βοηθήσεις με μία μικρή δωρεά!\n\nΥποστηρίξτε το pttlgr ακόμα και με μόλις 1€ – χρειάζεται μόνο ένα λεπτό. Εάν μπορείτε, σκεφτείτε να μας υποστηρίξετε με ένα ποσό κάθε μήνα.\n\nΣας ευχαριστούμε.\n\nΣτηρίξτε το pttlgr και την προσπάθεια μας για έγκυρη και άμεση ενημέρωση ακολουθώντας μας\n\nσε Instagram, YouTube και Facebook!\n\nΑκολουθήστε το pttlgr στα Google News, εδώ!\n\nΔες την εβδομαδιαία μας φωτογραφική εκπομπή Angle of View στο YouTube ή άκουσε την ως Podcast σε Spotify, Google ή Apple!\n\nΚάνε Εγγραφή / Subscribe στο κανάλι μας στο YouTube, αποκλειστικά για φωτογραφία και φωτογραφικό εξοπλισμό!\n\nΠριν φύγετε δείτε",
    "Τζέισον Μόμοα: Έκανε τατουάζ αφιερωμένο στην πατρίδα του, Χαβάη": "Τζέισον Μόμοα είναι περήφανος για την καταγωγή του από τη Χαβάη και θέλησε να το εκφράσει μέσα από ένα είναι περήφανος για την καταγωγή του από τη Χαβάη και θέλησε να το εκφράσει μέσα από ένα τατουάζ στο κεφάλι του.\n\nξύρισε μέρος του κεφαλιού του με σκοπό την περιβαλλοντική αφύπνιση των ακολούθων του, όσον αφορά τη χρήση πλαστικού μιας χρήσης. Πριν από λίγες μέρες, ο σταρ του Χόλιγουντμε σκοπό την περιβαλλοντική αφύπνιση των ακολούθων του, όσον αφορά τη χρήση πλαστικού μιας χρήσης.\n\nΣε πρόσφατη δημοσίευσή του, ο Μόμοα αποκάλυψε το νέο τατουάζ που έκανε στο φρεσκοξυρισμένο κεφάλι του. Όσο ο «Aquaman» βρισκόταν στο αεροδρόμιο στη Χαβάη και λίγο πριν επιβιβαστεί στο αεροπλάνο με προορισμό τη Νέα Ζηλανδία έδειξε την αλλαγή που έκανε στο κεφάλι του.\n\nInstagram, εμφανίζεται κατενθουσιασμένος με το ταξίδι του, βγάζει το καπέλο του και δείχνει το νέο του τατουάζ. Ο ηθοποιός σε σχετικό βίντεο που ανάρτησε στο, εμφανίζεται κατενθουσιασμένος με το ταξίδι του, βγάζει το καπέλο του και δείχνει το νέο του τατουάζ.\n\n«Κοιτάξτε τι έχω για σας» ακούγεται να λέει αρχικά ο Τζέισον Μόμοα.\n\nΟ Τζέισον Μομόα πετάει για τη Νέα Ζηλανδία για να ξεκινήσει την παραγωγή της νέας σειράς Apple TV+. Σύμφωνα με το Variety, το συγκεκριμένο πρότζεκτ αφορά μια αφήγηση για την ενοποίηση και τον αποικισμό της Χαβάης από την άποψη των ιθαγενών.\n\nΟ 43χρονος δεν κρύβει την περηφάνια του που είναι από τη Χαβάη, κρατώντας μια ροζ χειραποσκευή και αλουμινένιο μπουκάλι με νερό.\n\nΚλείσιμο\n\n«Έρχεται ο αρχηγός του πολέμου, μωρό μου» είπε μετά, αναφερόμενος στη νέα παραγωγή «Chief of War».",
    "ΗΠΑ: Εκδήλωση των χωρών της Σύμπραξης του Γαλάζιου Ειρηνικού, στοχεύοντας στον ανταγωνισμό του Πεκίνου": "Ο Αμερικανός υπουργός Εξωτερικών Άντονι Μπλίνκεν θα φιλοξενήσει για μία εκδήλωση μεθαύριο, Πέμπτη, τις χώρες που συμμετέχουν στην άτυπη ομάδα κρατών της Σύμπραξης του Γαλάζιου Ειρηνικού (Partners in the Blue Pacivic) με κεντρικό στόχο τον καλύτερο συντονισμό της αποστολής βοήθειας στην περιοχή ώστε να αντιμετωπιστεί ο ανταγωνισμός από την Κίνα, όπως δήλωσε ένας αξιωματούχος του Λευκού Οίκου.\n\nΗ ομάδα αυτή των χωρών συγκροτήθηκε τον Ιούνιο και συμπεριλαμβάνει τις ΗΠΑ, την Αυστραλία, την Ιαπωνία, τη Νέα Ζηλανδία και το Ηνωμένο Βασίλειο. Η Ινδία έχει καθεστώς παρατηρητή στην PBP, όπως δήλωσε ο Κουρτ Κάμπελ συντονιστής του Λευκού Οίκου για την περιοχή της Ινδίας και του Ειρηνικού, στη διάρκεια σχολιασμού σε μία εκδήλωση που έγινε στη Νέα Υόρκη. Σύμφωνα με τον ίδιο, αναμένεται η ένταξη και άλλων χωρών.\n\nΟι καταστάσεις είναι \"πολύ περισσότερο επείγουσες” για τις νησιωτικές χώρες του Ειρηνικού, όπως δήλωσε ο Κάμπελ.\n\n\"Ο βιοπορισμός τους απειλείται”, είπε ο ίδιος δίνοντας έμφαση στην \"υπαρξιακή” απειλή που αντιμετωπίζουν από την κλιματική αλλαγή, αλλά και τις καταστροφικές συνέπειες από την πανδημία COVID-19 στα εισοδήματα από τον τουρισμό, αλλά και στις επιχειρήσεις. \"Μεγάλο μέρος της βοήθειας στον Ειρηνικό δεν έχει συντονιστεί καλά, όπως θα έπρεπε. Δεν έχουμε μάθει όσο θα έπρεπε σχετικά για τις καλύτερες πρακτικές. Θα επιδιώξουμε να το κάνουμε όσο βαδίζουμε προς τα εμπρός, χτίζοντας στους θεσμούς που υπάρχουν, αλλά και στις δεσμεύσεις μας στον Ειρηνικό.”\n\nΟ ίδιος είπε ότι υπάρχει ένα \"ξεκάθαρο στρατηγικό στοιχείο” στην επιταχυνόμενη εμπλοκή των ΗΠΑ.\n\n\"Έχουμε δει κατά τα τελευταία χρόνια μία πιο φιλόδοξη Κίνα η οποία επιδιώκει να αναπτύξει αποτυπώματα με στρατιωτικό τρόπο στην περιοχή της Ινδίας και του Ειρηνικού..., αυτό έχει προκαλέσει άγχος σε κάποιο βαθμό σε συμμάχους μας, όπως, η Αυστραλία και η Νέα Ζηλανδία, αλλά ακόμη και στο σύνολο των χωρών της περιοχής,” εξήγησε ο Κάμπελ.\n\nΠηγή: ΑΠΕ-ΜΠΕ",
    "Μελέτη: Στην Αυστραλία η σωτηρία, αν έλθει ο πυρηνικός Αρμαγεδδών": "Οταν ενσκήψει ο λεγόμενος «πυρηνικός χειμώνας» και η Γη… απαλλαγεί από πεντέξι δισεκατομμύρια ψυχές, ποιοι και πώς θα επιζήσουν; Το ερώτημα, βέβαια, αφορά εμάς, τους κοινούς θνητούς, δηλαδή όσους δεν έχουμε χτίσει πυρηνικά καταφύγια σε απρόσβλητες από τα «μανιτάρια» περιοχές. Διότι υπάρχουν και τέτοιες, μέρη τα οποία δεν θα επηρεαστούν άμεσα από τον πυρηνικό πόλεμο.\n\nΤουλάχιστον αυτό ισχυρίζονται επιστήμονες του αμερικανικού Πανεπιστημίου Rutgers που εδρεύει στο Νιού Τζέρσι. Στη μελέτη τους, η οποία εξαιτίας των δυνητικών συνεπειών του Ουκρανικού διεκδίκησε θέση στην επικαιρότητα και δημοσιεύτηκε στην επιθεώρηση Nature Food, διατυπώνουν την εκτίμηση ότι η Αυστραλία, η Νέα Ζηλανδία και η Αργεντινή θα αντιμετωπίσουν καλύτερα τη φρικτή κατάσταση λόγω της γεωγραφικής θέσης τους.\n\nΕξυπακούεται ότι η κεντρική ιδέα αυτού του επιστημονικού συμπεράσματος εδράζεται στο γεγονός ότι όλες οι χώρες που κατέχουν πυρηνικά οπλοστάσια βρίσκονται στο Βόρειο Ημισφαίριο του πλανήτη, στο ημισφαίριο των πλουσίων σαν να λέμε – αυτό αφορά, εξάλλου, και η διασπορά των αμερικανικών πυρηνικών σε ευρωπαϊκές χώρες του ΝΑΤΟ, όπως η Ιταλία λόγου χάρη. Και η πιθανότερη πυρηνική σύγκρουση στο Βόρειο Ημισφαίριο είναι εκείνη μεταξύ των ΗΠΑ (του ΝΑΤΟ) και της Ρωσίας.\n\nΟι επιστήμονες αποφάνθηκαν ότι η Αυστραλία και η Αργεντινή θα διατηρήσουν τη βέλτιστη ικανότητα πρόσληψης τροφής, ακόμη και αν η ατμόσφαιρα μολυνθεί με τη μεγαλύτερη ποσότητα αιθάλης. Η μελέτη τους δείχνει ότι τις μικρότερες συνέπειες από τον πυρηνικό πόλεμο θα υποστεί η Νέα Ζηλανδία. Είναι σαφές ότι τα συμπεράσματα αυτά είναι έωλα και ανατρέπονται αυτοστιγμεί αν στη θέση της πυρηνικής Ρωσίας τεθεί η πυρηνική Κίνα. Διότι στην εμβέλεια των κινεζικών όπλων (350 πυρηνικές κεφαλές) βρίσκεται και η Ιαπωνία και η Ωκεανία…\n\nΣτο σενάριο του πυρηνικού πολέμου στο Βόρειο Ημισφαίριο η Νέα Ζηλανδία, πάντα κατά τη μελέτη του πανεπιστημίου του Νιού Τζέρσϊ, θα κινδυνεύσει από μεγάλο κύμα προσφυγικών ροών από την Ασία, επειδή εκεί είναι σίγουρο ότι θα υπάρξει επισιτιστική κρίση.\n\nΠέντε δισεκατομμύρια πτώματα\n\nΣύμφωνα με αμερικανούς επιστήμονες, ένας πλήρους κλίμακας πυρηνικός πόλεμος μεταξύ των κορυφαίων πυρηνικών δυνάμεων θα σκοτώσει περισσότερους από 5 δισεκατομμύρια ανθρώπους. Στην ατμόσφαιρα θα απελευθερωθούν περισσότεροι από 165 εκατομμύρια τόνοι αιθάλης, προκαλώντας τον προαναφερθέντα «πυρηνικό χειμώνα» σε ολόκληρο τον πλανήτη. Συνεπώς ούτε το Νότιο Ημισφαίριο θα είναι απολύτως απρόσβλητο.\n\nΜπορεί η Ρωσία να έχει κατ’ επανάληψη δηλώσει ότι δεν σκοπεύει να χρησιμοποιήσει πυρηνικά όπλα στην τρέχουσα φάση της σύγκρουσής της με τη Δύση (Ουκρανικό), ότι δεν είναι δυνατόν να υπάρξουν νικητές σε έναν πυρηνικό πόλεμο και ότι τέτοιος δεν πρέπει ποτέ να εξαπολυθεί, ωστόσο στη Δύση ο φόβος της κλιμάκωσης κυριαρχεί στα Μέσα. Οχι άδικα εν πολλοίς, αφού και ο ίδιος ο γενικός γενικός γραμματέας του ΟΗΕ, ο Αντόνιο Γκουτέρες, παρενέβη και προειδοποίησε ότι τυχόν πυρηνική σύγκρουση «θα είναι το τέλος του πλανήτη μας».\n\nΤο τέλος της γεωργίας\n\nΑπό πλευράς της η επιστήμη προσπάθησε να προβλέψει το χειρότερο δυνατό σενάριο. Τι θα γίνει αν κάποιος αποφασίσει να «πατήσει το κουμπί»; «Πρώτη φορά μπορέσαμε να χρησιμοποιήσουμε τα σύγχρονα μοντέλα κλίματος και καλλιέργειας ώστε να υπολογίσουμε τις επιπτώσεις πυρηνικού πολέμου σε κάθε χώρα» λένε οι αμερικανοί επιστήμονες. Στη μελέτη τους περιέγραψαν έξι σενάρια πολέμου, με μεγάλη πτώση της θερμοκρασίας της Γης λόγω της αιθάλης, περίπου μεταξύ -1 και -16 βαθμών Κελσίου.\n\nΑκόμη και τυχόν περιορισμένη πυρηνική σύγκρουση, λόγου χάρη μεταξύ της Ινδίας και του Πακιστάν, μπορεί να προκαλέσει παγκόσμιο λιμό και, αλυσιδωτά, τη γενικευμένη κρίση στη γεωργία και στην κτηνοτροφία. Ετσι το διεθνές εμπόριο θα τελειώσει, καθώς οι κυβερνήσεις θα παρακρατούν για την κάλυψη των εθνικών αναγκών την όποια αγροτική παραγωγή των χωρών τους.\n\nΣτη χειρότερη περίπτωση, του πυρηνικού πολέμου μεταξύ Δύσης και Ρωσίας, θα απελευθερωθούν στην ατμόσφαιρα 150 εκατομμύρια τόνοι αιθάλης. Η καθολική πείνα θα είναι ζήτημα τριών ή τεσσάρων ετών. Η «νησίδες» της μελέτης, η Αυστραλία, η Νέα Ζηλανδία και η Αργεντινή, ακόμη και στο χειρότερο σενάριο θα βασιστούν σε εκτεταμένες καλλιέργειες σιταριού και ο πληθυσμός τους δεν θα λιμοκτονήσει.\n\nΟι πυρηνικές δυνάμεις\n\nΠρος το παρόν και επισήμως εννέα χώρες διαθέτουν πυρηνικές κεφαλές: η Ρωσία (6.225), οι ΗΠΑ (5.550), η Κίνα (350), η Γαλλία (290), η Βρετανία (215), το Πακιστάν (165), η Ινδία (156), το Ισραήλ (90), η Βόρεια Κορέα (40). Οι τέσσερις τελευταίες δεν τηρούν τη Συνθήκη για τη μη διάδοση των πυρηνικών, τη συμφωνία που τέθηκε σε ισχύ το 1970 για να σταματήσει την κλιμάκωση. Υπάρχει βέβαια και το Ιράν που εδώ και χρόνια εργάζεται για τον εμπλουτισμό ουρανίου, δηλώνοντας ότι στοχεύει στην παραγωγή πυρηνικής ενέργειας για ειρηνικούς σκοπούς.\n\nΑκολουθήστε το Protagon στο Google News",
    "Νέο νησί αναδύθηκε στον Ειρηνικό ωκεανό λόγω υποθαλάσσιας ηφαιστειακής έκρηξης": "Υποθαλάσσιο ηφαίστειο στο αρχιπέλαγος Τόνγκα στον νοτιοδυτικό Ειρηνικό ξύπνησε έπειτα από 16 χρόνια ύπνου για να ξεμυτίσει πάνω από τον Ειρηνικό.\n\nΤο ηφαίστειο «Χόουμ Ριφ» ψήλωσε απότομα και σχημάτισε ένα νέο μικρό νησί έπειτα από έκρηξη που απελευθέρωσε μεγάλη ποσότητα λάβας στις 10 Σεπτεμβρίου. Μέσα σε πέντε ημέρες, το νησί είχε φτάσει τα 10 μέτρα σε ύψος και τα 24 στρέμματα σε έκταση, ανακοίνωσε η Γεωλογική Υπηρεσία της Τόνγκα.\n\nΠιθανότατα όμως θα χαθεί και πάλι κάτω από την επιφάνεια λόγω της διάβρωσης από τα κύματα του ωκεανού.\n\n\n\nΔεν είναι εξάλλου η πρώτη φορά που το ηφαίστειο του Χόουμ Ριφ ανεβαίνει πάνω από την επιφάνεια. Παρόμοια εφήμερα νησιά είχαν εμφανιστεί για λίγο έπειτα από ηφαιστειακές εκρήξεις το 1852, το 1857, το 1984 και το 2006.\n\nΜάλιστα το νησάκι του 2006 ήταν μεγαλύτερο από το σημερινό και χρειάστηκε ένα χρόνο μέχρι να διαβρωθεί και να χαθεί στα νερά. Η έκρηξη του 2006 είχε επίσης απελευθερώσει μεγάλες ποσότητες ελαφρόπετρας που εξέπληξαν όσους τις είδαν να επιπλέουν στον Νότιο Ειρηνικό.",
    "Βασίλισσα Ελισάβετ: Οι δύο φορές που κινδύνευσε από απόπειρες δολοφονίας": "Παγκόσμια συγκίνηση έχει προκαλέσει ο, η οποία «έφυγε» σε ηλικία 96 ετών την Ελισάβετ υπήρξε βασίλισσα της Βρετανίας και περισσότερων από 12 άλλων χωρών από το 1952. Η ζωή της είχε πάντα ενδιαφέρον και γι' αυτό ο περισσότερος κόσμος φρόντιζε να την ακολουθεί και να μαθαίνει πολλά πράγματα γι' αυτήν. Ωστόσο, ελάχιστοι είναι αυτοί που γνωρίζουν τις δύο φορές που η ζωή της μακροβιότερης μονάρχη της Βρετανίας κινδύνευσε από απόπειρες δολοφονίας.Στις, η βασίλισσα και ο σύζυγός της πρίγκιπας Φίλιππος ταξίδευαν σιδηροδρομικώς από τοπερνώντας από τα Γαλάζια Όρη, στηόταν ξαφνικά το τρένο σταμάτησε. Το ζευγάρι δεν το γνώριζαν εκείνη τη στιγμή, αλλά είχαν αποφύγει οριακά το θάνατο χάρη στον αργό ρυθμό του τρένου.Ο πρώην επιθεωρητής ντετέκτιβδήλωσε ότι επίδοξοι δολοφόνοι είχαν τοποθετήσει έναστο σημείο που επρόκειτο να διασχίσει το βασιλικό ζεύγος, με την ελπίδα να εκτροχιάσουν την ατμομηχανή.Ευτυχώς, ο μηχανοδηγός είχε προλάβει να φρενάρει εγκαίρως την αργοκίνητη αμαξοστοιχία, με αποτέλεσμα το τρένο να «γλιστρήσει» σχεδόν 700 μέτρα πριν σταματήσει σε μια ισόπεδη διάβαση. Το τρένο, ευτυχώς, παρέμεινε στην τροχιά του και δεν υπέστη σημαντικές ζημιές.Μια αμαξοστοιχία ασφαλείας που είχε περάσει από την περιοχή μία ώρα πριν το βασιλικό ζευγάρι, δεν είχε δει κανένα κορμό κατά μήκος των γραμμών.«Αν το τρένο είχε αναπτύξει την κανονική του ταχύτητα, θα είχε βγει από τις ράγες και θα είχε πέσει σε ένα ανάχωμα. Οι έρευνές μου έδειξαν ότι το κούτσουρο είχε τοποθετηθεί σκόπιμα στις γραμμές» δήλωσε ο ΜακΧάρντι στην Daily Mail το 2009.Λόγω της χρονικής στιγμής του σχεδίου, υποψιάζεται πως η απόπειρα δολοφονίας της βασίλισσας Ελισάβετ σχεδιάστηκε με την βοήθεια εμπιστευτικών προσώπων και πιθανώς ενορχηστρώθηκε από συμπαθούντες του Αυστραλοϊρλανδικού Δημοκρατικού Στρατού.Ο πρώην επιθεωρητής ντετέκτιβ πρόσθεσε ότι η όλη απόπειρα δολοφονίας αποκρύφθηκε τόσο από το κοινό όσο και από τη βασιλική οικογένεια για σχεδόν 40 χρόνια, για να μην βρεθεί σε αμηχανία η Αυστραλιανή κυβέρνηση.Έντεκα χρόνια μετά η βασίλισσα Ελισάβετ γλίτωσε από μία δεύτερη απόπειρα δολοφονίας επειδή ο δράστης... αστόχησε!\n\nστη Νέα Ζηλανδία\n\nΗ βασίλισσα Ελισάβετ και ο πρίγκιπας Φίλιππος στο Wellington της Νέας Ζηλανδίας το 1981. Κατά τη διάρκεια της επίσκεψης δέχθηκε πυροβολισμούς από έναν 17χρονο\n\nΚλείσιμο\n\nΌλα συνέβησαν στις. Δράστης ένας νοητικά διαταραγμένος νέος ηλικίας, τότε, 17 ετών, ο, ο οποίος παρά την ηλικία του είχε ήδη ποινικό μητρώο για ένοπλη ληστεία, εμπρησμό και κακοποίηση ζώου και είχε ως είδωλα τον διαβόητο Αυστραλό εγκληματία Νεντ Κέλι και τον Αμερικανό κατά συρροή δολοφόνο Τσαρλς Μάνσον.Ο Λιούις μπήκε σε μια, φόρεσε τα γάντια τους και όπλισε την καραμπίνα του σημαδεύοντας την πομπή της βασίλισσας Ελισάβετ.Ο Λιούις πυροβόλησε όταν η Ελισάβετ κατέβηκε απο τη Ρολς Ρόις της για να χαιρετήσει τουςπου είχαν συγκεντρωθεί για να την δουν από κοντά.Τότε όλοι άκουσαν τον θόρυβο από την εκπυρσοκρότηση του όπλου αλλά οι αστυνομικοί που ήταν παρόντες είπαν στους Βρετανούς δημοσιογράφους που συνόδευαν τη βασίλισσα Ελισάβετ ότι αυτό που άκουσαν ήταν ο ήχος μιας πινακίδας που μόλις είχε πέσει. Όταν, δε, οι δημοσιογράφοι επέμειναν ώρες αργότερα να μάθουν τι έχει συμβεί, οι αστυνομικοί τους είπαν ότι κάποιος τελικά είχε ανάψει βεγγαλικά.Ο τότε επικεφαλής της αστυνομίας της Ντουνεντίν, Τομ Λιούις, ειπε ότι η αποσιώπηση αυτή του περιστατικού έγινε γιατί ο πρωθυπουργός της Νέας Ζηλανδίας Ρόμπερτ Μαλντούν φοβήθηκε ότι αν γινόταν γνωστό πόσο κοντά στο θάνατο βρέθηκε η βασίλισσα Ελισάβετ, κανείς Βρετανός γαλαζοαίματος δεν θα πατούσε πια το πόδι του στη χώρα του.Μετά από έρευνες οι αστυνομικοί εντόπισαν τον 17χρονο Λιούις, ο οποίος στις οχτώ φορές που τον ανέκριναν τους είπε ότι είχε πάρει εντολές από έναν Άγγλο με την ονομασία «Χιονάνθρωπος» και τον οποίο ο ίδιος φοβοταν. Σε άλλη στιγμή υποστήριξε ότι είχε δεχθεί επίσκεψη από υψηλόβαθμους κυβερνητικούς αξιωματούχους που του είπαν να μην αποκαλύψει ποτε τι ήταν αυτό που του είχαν πει.Στο σπίτι του 17χρονου επίδοξου δολοφόνου είχαν βρεθεί πυρομαχικά παρόμοια με αυτά που χρησιμοποίησε στην απόπειρά του αλλά και ένας λεπτομερής χάρτης με το δρομολόγιο της Ελισάβετ.Δύο χρόνια αργότερα ο εμμονικός με τη βρετανική βασιλική οικογένεια Λιούις επιχείρησε να αποδράσει απο την ψυχιατρική κλινική στην οποία είχε μεταφερθεί καθώς, όπως είπε αργότερα, ήθελε να σκοτώσει τον πρίγκιπα Κάρολο. Τότε ο Κάρολος είχε επισκεφτεί τη Νέα Ζηλανδία μαζί με την πριγκίπισσα Νταϊάνα και τον μικρό Ουίλιαμ.Έτσι, όταν τοο Κάρολος βρέθηκε ξανά στη Νέα Ζηλανδία, οι αρχές της χώρας αποφάσισαν να στείλουν τον 31χρονο τότε Λιούις σε πληρωμένες διακοπές σε ένα νησί μακριά από τον Βρετανό γαλαζοαίματο. Ο ίδιος ο Λιούις έλεγε για αυτές τις 10 ημέρες «εξορίας» ότι «είχα αρχίσει να νοιώθω κι εγώ ως μια μεγαλειότητα».Ενδεικτικό της αγωνίας της κυβέρνησης της Νέας Ζηλανδίας να μην γίνει ποτέ γνωστό το περιστατικό ήταν ότι αφενός δεν κατηγόρησαν ποτέ για προδοσία τον Λιούις αλλά και στη συνέχεια όταν η υπόθεση έφτασε στο δικαστήριο να του ασκηθεί δίωξη απλά για οπλοκατοχή.Ο διαταραγμένος Λιούις έβαλε τέλος στη ζωή του σε ηλικία 33 ετών στο κελί της φυλακής που βρισκόταν περιμένοντας να δικαστεί για τη δολοφονία μιας νεαρής μητέρας και την απαγωγή του παιδιού της. Λίγο πριν αυτοκτονήσει είχε εξομολογηθεί όλα όσα έκανε στον συγκρατούμενό του κλείνοντας την αφήγησή του για την άγνωστη ιστορία του 1981 με τη φράση: «Γαμώτο, γαμώτο αστόχησα...».",
    "Τράπεζα έβαλε κατά λάθος 10 εκατ. δολάρια σε λογαριασμό ζευγαριού κι εκείνοι έπεσαν «με τα μούτρα» στα...καζίνο": "Όλα ξεκίνησαν το 2009, όταν ο κ. Γκάο υπέβαλε στην τράπεζα αίτηση για υπερανάληψη, ύψους 100.500 δολαρίων Ν. Ζηλανδίας, ώστε να μπορέσει να υποστηρίξει οικονομικά την επιχείρησή του με πρατήρια καυσίμων. Η τράπεζα Westpac ενέκρινε το δάνειο, αλλά έκανε λάθος στέλνοντάς του 100 φορές το εγκεκριμένο όριο, μέσα σε μια νύχτα!\n\nΗ πρώην συγκάτοικος του ζευγαριού, Μπιάνκα Τουτ, θυμάται πώς είχε αντιδράσει ο Γκάο, ανακαλύπτοντας ότι οι καταθέσεις του είχαν φτάσει «στον ουρανό»:\n\n«Ήταν εκστασιασμένος, πηδούσε πάνω – κάτω στο κρεβάτι ουρλιάζοντας: “Είμαστε πλούσιοι”», είπε η γυναίκα.\n\nΜόλις κατάλαβε ότι το λάθος που έκανε η Westpac του επέτρεψε την πρόσβαση σε τέτοιου είδους κεφάλαια, ο άνδρας άρχισε να σχεδιάζει το πώς θα μπορούσε να μεταφέρει τα χρήματα που τώρα ήταν διαθέσιμα σε αυτόν σε offshore», αναφέρουν δικαστικά έγγραφα.\n\nΤο ζευγάρι διέφυγε αμέσως στην Κίνα, για να μην τους πιάσουν.\n\nΣτις 24 Απριλίου 2009, ο Γκάο φέρεται μετέφερε 500.000 δολάρια σε έναν άλλο λογαριασμό του. Σταδιακά και σε πολλές δόσεις, ο άνδρας κατάφερε να μεταφέρει 6.782.000 από τα 10.000.000 δολάρια σε άλλο λογαριασμό.\n\nΩστόσο, το ζευγάρι αργότερα χώρισε. O Γκάο έμεινε στην Κίνα ενώ η Χάρινγκ επέστρεψε στη Νέα Ζηλανδία.\n\nΌταν οι αρχές τελικά κατάφεραν να τους εντοπίσουν, ο Γκάο συνελήφθη στο Χονγκ Κονγκ και η Χάρινγκ αποφάσισε να παραδοθεί. Ο Γκάο τελικά επέστρεψε στη Νέα Ζηλανδία και δήλωσε ένοχος για κλοπή, λέγοντας, ενώπιον του δικαστηρίου, πως ενήργησε «σαν μα..κας». Εξέτισε ποινή φυλάκισης 16 μηνών και αφέθηκε ελεύθερος το 2013.\n\nΗ Χέρινγκ, πάλι, καταδικάστηκε σε εννέα μήνες κατ’ οίκον κράτηση και υποχρεώθηκε να επιστρέψει περίπου 11.600 δολάρια. Η γυναίκα υποστήριξε πως ήταν αθώα και ισχυρίστηκε ότι ο Γκάο της είχε πει ότι «κέρδισε το λαχείο».\n\nΕν τέλει η Χέρινγκ κρίθηκε ένοχη για 25 κατηγορίες κλοπής, τρεις για απόπειρα ανέντιμης χρήσης εγγράφων και δύο κατηγορίες για ξέπλυμα βρώμικου χρήματος.\n\n«Νομίζω ότι όλοι στον τραπεζικό κλάδο έχουν πάρει μερικά μαθήματα από αυτό», δήλωσε ο εισαγγελέας Φλέτσερ Πίλντιτς.\n\nΤο 2019, η ιστορία του ζευγαριού γυρίστηκε σε ταινία, με τίτλο «Runaway Millionaires», η οποία βασίστηκε κυρίως στις αφηγήσεις της Χέρινγκ για το τι συνέβη.\n\nΜήνυμα Μητσοτάκη στην Τουρκία: Δεν «τσιμπάμε» στις προκλήσεις – Κανείς δεν μπορεί να παίζει με την Ελλάδα\n\nΑΠΟΚΛΕΙΣΤΙΚΟ Συντάξεις- Αλλαγές εξπρές στα όρια ηλικίας: Στα 62 η πρόωρη από το Δημόσιο με 25ετία – Ποιοι προλαβαίνουν\n\nΣεισμός στο Μεξικό: Αναμένεται τσουνάμι «μικρής έντασης» στη Νέα Καληδονία",
    "403 unauthorized": "",
    "Απώλειες για τρίτη διαδοχική συνεδρίαση στην Ασία": "Υποχωρούν για τρίτη διαδοχική συνεδρίαση τα ασιατικά χρηματιστήρια την Παρασκευή μετά τις μαζικές αυξήσεις επιτοκίων σε Ασία και Ευρώπη που ακολούθησαν την απόφαση της αμερικανικής Federal Reserve την Τετάρτη να αυξήσει τα επιτόκια της κατά 75 μονάδες βάσης.\n\nΜια παγκόσμια τάση για σύσφιξη της νομισματικής πολιτικής ενόψει ενός πρωτοφανούς ράλι του πληθωρισμού έχει προκαλέσει κλυδωνισμούς στις αγορές που ανησυχούν για τις αντοχές της παγκόσμιας οικονομίας.\n\nΣτο Χονγκ Κονγκ ο δείκτης Hang Seng χάνει 0,5%, ενώ στην ηπειρωτική Κίνα ο Shanghai Composite υποχωρεί σε ποσοστό 0,4%.\n\nΟι αγορές στην ιαπωνία παρέμειναν κλειστές σήμερα λόγω αργίας.\n\nΟ Kospi της Νότιας Κορέας κατρακυλά 1,7%, ενώ στην Αυστραλία ο S&P/ASX 200 σημειώνει βουτιά 1,9%. Οι δείκτες σε Νέα Ζηλανδία, Σιγκαπούρη, Ταϊβάν, Μαλαισία και Ινδονησία επίσης υποχωρούν.\n\nΟι βαριές απώλειες ακολουθούν το αρνητικό κλείσιμο χθες των δεικτών της Wall Street μετά την απόφαση της Fed αυτή την εβδομάδα να αυξήσει τα επιτόκια της για πέμπτη φορά φέτος, με αρκετές άλλες αυξήσεις να ακολουθούν.\n\nΗ Fed οδήγησε το βασικό της επιτόκιο στο 3% με 3,25%, ενώ οι προβλέψεις που έδωσε στη δημοσιότητα έδειξαν ότι περιμένει περαιτέρω αυξήσεις των επιτοκίων της στο 4,4% μέχρι το τέλος του έτους.",
    "Γεωπολιτικές πτυχές μιας βασιλικής κηδείας": "ΑΡΘΡΟ\n\nΤις τελευταίες δέκα ημέρες το Ηνωμένο Βασίλειο βρέθηκε στο κέντρο του κόσμου, όπως και τον 19ο και τις αρχές του 20ού αιώνα, όταν η Βρετανική Αυτοκρατορία αποτελούσε μια παγκόσμια υπερδύναμη. Στην κηδεία της βασίλισσας Ελισάβετ τίποτα δεν είχε αφεθεί στην τύχη. Οι προσκλήσεις, η άφιξη των αντιπροσωπειών, η μεταχείρισή τους, η θέση τους στην τελετή της κηδείας, δεν ήταν καθόλου τυχαίες. Αντανακλούσαν την πολιτική εγγύτητα και διπλωματική ψυχρότητα στις σχέσεις διαφόρων χωρών με το Ηνωμένο Βασίλειο.\n\n\n\nΟι αποκλεισμοί και οι δύσκολες περιπτώσεις\n\nΗ γεωπολιτική σημασία της τελετής της κηδείας επέβαλε αποκλεισμούς. Στις 8 Σεπτεμβρίου, με την είδηση του θανάτου της Ελισάβετ, ο Ρώσος πρόεδρος Βλαντιμίρ Πούτιν ανακοίνωσε αμέσως ότι δεν θα παρευρεθεί στην κηδεία της.\n\nΜόνο αργότερα ήρθε η είδηση από τα Ανάκτορα του Μπάκιγχαμ ότι η βρετανική κυβέρνηση απαγόρευσε επίσημα τη Ρωσία από τις προσκλήσεις στην κρατική τελετή της κηδείας. Το ίδιο ίσχυσε για τη Λευκορωσία, τη σύμμαχο της Ρωσίας στη σύγκρουση στην Ουκρανία και για τη Βιρμανία, λόγω των εξελίξεων μετά το τελευταίο στρατιωτικό πραξικόπημα. Πολύ πιο διπλωματική ήταν η κίνηση με το Ιράν: οι αρχές της Τεχεράνης είχαν προσκληθεί επίσημα, αλλά σε επίπεδο πρέσβη.\n\nΤο μήνυμα είναι διπλό: η Ισλαμική Δημοκρατία πληρώνει το τίμημα για τη γενική τάση όσον αφορά τα ανθρώπινα δικαιώματα και τις συνεχείς διπλωματικές απειλές για την πυρηνική ενέργεια, αλλά για τον ίδιο λόγο δεν μπορούσε να αποκλειστεί το καθεστώς της Τεχεράνης, το οποίο, τις τελευταίες εβδομάδες, έχει αναλάβει μεγαλύτερη διπλωματική πρωτοβουλία.\n\nΣτους αποκλεισμένους, προστέθηκαν εκπρόσωποι όχι μόνο της κυβέρνησης, αλλά και διπλωμάτες χωρών που βρίσκονται υπό καθεστώς κυρώσεων από τη Δύση όπως το Αφγανιστάν, η Συρία και η Βενεζουέλα.\n\nΗ συμμετοχή, ωστόσο, επετράπη στη Νικαράγουα και τη Βόρεια Κορέα, αν και ήταν περιορισμένη σε επίπεδο πρεσβευτών. Η Κούβα κήρυξε επίσημο πένθος και εκπροσωπήθηκε στο Λονδίνο από τον αντιπρόεδρο Σαλβαντόρ Βαλντές. Η Αβάνα θεωρεί ότι η Ελισάβετ συνέβαλε στη βελτίωση των σχέσεων των δύο χωρών.\n\nΓια τον πρόεδρο της Βραζιλίας, η οποία κήρυξε επίσημο πένθος, Ζαΐρ Μπολσονάρο, η κηδεία πρόσφερε την ευκαιρία να παρουσιαστεί στην παγκόσμια σκηνή, αφού τις τελευταίες εβδομάδες, βρίσκεται εν μέσω μιας βαθιά διχαστικής προεκλογικής εκστρατείας.\n\nΟι σχέσεις του Λονδίνου με τη Σαουδική Αραβία είναι προβληματικές. Ο διάδοχος -και de facto μονάρχης- Μοχάμεντ Μπιν Σαλμάν ήταν προσκεκλημένος αλλά δεν παρευρέθηκε στην κηδεία. Υπήρξαν πολλές αντιδράσεις από οργανώσεις ανθρωπίνων δικαιωμάτων για τη δολοφονία του δημοσιογράφου Τζαμάλ Κασόγκι το 2018.\n\nΗ Σαουδική Αραβία εκπροσωπήθηκε αντ’ αυτού από τον πρίγκιπα Τουρκί Μπιν Μοχάμεντ αλ Σαούντ που είναι μέλος του υπουργικού συμβουλίου από το 2018. Είναι ανιψιός του εκλιπόντος βασιλιά Φαχντ και είναι μέρος της νέας γενιάς που έφερε στην εξουσία ο Μοχάμεντ Μπιν Σαλμάν.\n\nΠερίπλοκη ήταν και η κατάσταση που αφορούσε την πρόσκληση προς τις αρχές του Πεκίνου. Τις τελευταίες ημέρες, σε μια αντιπροσωπεία της κινεζικής κυβέρνησης απαγορεύτηκε από τις αρχές της Βουλής των Κοινοτήτων να παραστεί στην αγρυπνία για τη βασίλισσα Ελισάβετ στο Westminster Hall.\n\nΤελικά ο Σι Τζινπίνγκ προσκλήθηκε, μια επιλογή που επικρίθηκε πολύ από ορισμένους βουλευτές για την υπόθεση των Ουιγούρων. Αλλά αυτή δεν ήταν σε καμία περίπτωση η στιγμή να εκνευριστεί η Κίνα, εν μέσω των σχέσεων που διαμορφώνονται με τη Δύση και τη Ρωσία. Τελικά, βρέθηκε κάποια αξιοπρεπής λύση: η κινεζική κυβέρνηση επιβεβαίωσε ότι ο αντιπρόεδρος Γουάνγκ Κισάν θα παρευρεθεί στην κηδεία.\n\nΔεν έλειψαν οι προσκλήσεις που κατακλύζονταν από αποδοκιμασίες και επικρίσεις, καθώς και περιπτώσεις παραβίασης του πρωτοκόλλου.\n\nΟ Αρμένιος πρόεδρος Βαχάγκν Χατσατουριάν αναστάτωσε τα βρετανικά ταμπλόιντ όταν εθεάθη να ποζάρει για μια φωτογραφία που τραβήχτηκε μπροστά από το φέρετρο της βασίλισσας. Η Daily Mail χλεύασε τον «αντάρτη» πρωθυπουργό της Αντίγκουα και Μπαρμπούντα, Γκαστόν Μπράουν, ο οποίος έσφιξε το χέρι του βασιλιά Κάρολου, στα Ανάκτορα του Μπάκιγχαμ λίγες μέρες αφότου ξεκίνησε εκ νέου τις διαδικασίες για δημοψήφισμα για να αποφασίσει αν θα μετατρέψει τη χώρα του σε δημοκρατία.\n\nΟ πρωθυπουργός της Τζαμάικα, που επίσης επιθυμεί να απομακρυνθεί από την Κοινοπολιτεία, Άντριου Χόλνες, παρευρέθηκε επίσης στην κηδεία.\n\n\n\nΗ Δύση και η κοινοπολιτεία\n\nΠροφανώς, αναμένονταν και παρέστησαν οι χώρες που έχουν πρωταγωνιστικό ρόλο στα θέματα της Κοινοπολιτείας, που τα τελευταία χρόνια βρίσκεται σε αναβρασμό εν μέσω σκανδάλων και δυσαρέσκειας. Ηγέτες από όλη την πρώην Βρετανική Αυτοκρατορία έδωσαν το παρόν, όπως ο Αυστραλός πρωθυπουργός Άντονι Αλμπανέζε, καθώς και η πρωθυπουργός της Νέας Ζηλανδίας Τζασίντα Άρντερν.\n\nΤόσο η Αυστραλία, όσο και η Νέα Ζηλανδία έχουν ανακοινώσει ότι θα υπάρξουν στο μέλλον δημοψηφίσματα για την αποχώρηση των δύο χωρών από την Κοινοπολιτεία.\n\nΟ Άντονι Αλμπανέζε, ο Αυστραλός Πρωθυπουργός, διόρισε έναν βοηθό υπουργό για τη Δημοκρατία, τον βουλευτή Μάθιου Τζέιμς Τιστλεγουέιτ, πρωταγωνιστή της εκστρατείας του 1999 για το δημοψήφισμα που έληξε με την ήττα της ρεπουμπλικανικής πρότασης στις κάλπες και της επιβεβαίωσης της μοναρχίας, αλλά ταυτόχρονα δήλωσε ότι δεν θα διεξαχθεί νέο δημοψήφισμα για την αντικατάσταση του βασιλιά από πρόεδρο, τουλάχιστον όχι κατά την τρέχουσα νομοθετική περίοδο. H επόμενη ξεκινά το 2025.\n\nΗ Τζασίντα Άρντερν, πρωθυπουργός της Νέας Ζηλανδίας, εξήγησε ότι η Νέα Ζηλανδία θα γίνει σίγουρα δημοκρατία κάποια μέρα, αλλά ότι η κυβέρνησή της δεν θα κινήσει τις απαραίτητες διαδικασίες για να συμβεί αυτό: «Έχω εκφράσει την άποψή μου πολλές φορές. Πιστεύω ότι η δημοκρατία είναι ο προορισμός στον οποίο θα προσγειωθεί η Νέα Ζηλανδία με την πάροδο του χρόνου. Νομίζω ότι αυτό θα συμβεί στη διάρκεια της ζωής μου. Δεν το βλέπω ως μέτρο που πρέπει να ληφθεί βραχυπρόθεσμα ή ως κάτι στην ημερήσια διάταξη. Αντιμετωπίζουμε πολλές προκλήσεις. Αυτό για τη θεσμική μορφή είναι μια μεγάλη και ουσιαστική συζήτηση. Δεν νομίζω ότι πρέπει να γίνει γρήγορα».\n\nΟ Καναδός πρωθυπουργός Τζάστιν Τριντό, ο επί μακρόν πρωθυπουργός του Μπαγκλαντές, Σέιχ Χασίνα και η Ινδή πρόεδρος Ντραουπάντι Μούρμου βρέθηκαν επίσης στο Λονδίνο. Το ίδιο και ο Νοτιοαφρικανός Σίριλ Ραμαφόζα, ο Κενυάτης Γουίλιαμ Ρούτο, ο πρόεδρος της Ρουάντα Πολ Καγκάμε που είναι ο τωρινός πρόεδρος της Κοινοπολιτείας, καθώς και ο Αλί Μπονγκό, πρόεδρος της Γκαμπόν, πρώην γαλλικής αποικίας, που αποτελεί το τελευταίο μέλος που προσχώρησε στην Κοινοπολιτεία.\n\nΗ παρουσία του προέδρου των Ηνωμένων Πολιτειών Τζο Μπάιντεν θεωρούνταν δεδομένη: η ειδική σχέση ΗΠΑ-ΗΒ πρέπει να ενισχύεται, ειδικά σε δύσκολες στιγμές. Οι άλλοι Ευρωπαίοι ηγέτες ήταν βέβαιο ότι θα παρευρεθούν, μαρτυρώντας ότι ακόμη και το Brexit δεν επηρεάζει μια σειρά από σχέσεις μεταξύ του νησιού και της ηπείρου: ο Γερμανός πρόεδρος Φρανκ-Βάλτερ Σταϊνμάιερ, ο Ιταλός πρόεδρος Σέρτζιο Ματαρέλλα και ο Γάλλος πρόεδρος Εμανουέλ Μακρόν.\n\nΣημαντική συμβολική παρουσία, που στέλνει μηνύματα εντός και εκτός Ευρώπης, ήταν αυτή της Ολένα Ζελένσκα που εκπροσώπησε την Ουκρανία. Αλλά πάνω απ’ όλα, στην εποχή κυριαρχίας του Brexit, τα ανώτατα αξιώματα της Ευρωπαϊκής Ένωσης ήταν παρόντα: η πρόεδρος της Ευρωπαϊκής Επιτροπής Ούρσουλα φον ντερ Λάιεν και ο επικεφαλής του Ευρωπαϊκού Συμβουλίου Σαρλ Μισέλ.\n\nΌμως η τελετή της κηδείας είναι επίσης μια συνάντηση μεταξύ εστεμμένων που εξακολουθούν να υπάρχουν στην Ευρώπη και τέτοιες στιγμές, είναι ιδιαίτερες για αυτούς. Ο βασιλιάς Φίλιππος του Βελγίου και η βασίλισσα Ματίλντα, καθώς και ο βασιλιάς Γουλιέλμος-Αλέξανδρος της Ολλανδίας και η σύζυγός του, βασίλισσα Μάξιμα, μαζί με τη μητέρα του, την πρώην βασίλισσα της Ολλανδίας, Βεατρίκη.\n\nΕπίσης, παρέστησαν ο βασιλιάς Φελίπε και η βασίλισσα Λετίθια της Ισπανίας, όπως και οι βασιλικές οικογένειες της Νορβηγίας, της Σουηδίας, της Δανίας και του Μονακό, καθώς και ο βασιλιάς του Μπουτάν Γίγκμε Κεσάρ Ναμγκιάλ Βανγκτσούκ.\n\nΟ αυτοκράτορας Ναρουχίτο και η αυτοκράτειρα Μασάκο της Ιαπωνίας, αποτέλεσαν μια παρουσία υψίστης διπλωματικής σημασίας, λόγω των εξελίξεων με την Κίνα στον Ειρηνικό Ωκεανό και της δραστηριοποίησης του Τόκυο. Μια εξαίρεση στην ιαπωνική παράδοση που δεν προβλέπει την παρουσία ενός αυτοκράτορα σε κηδεία, καθώς ο θάνατος θεωρείται πάντα «ακάθαρτος» στο θρησκευτικό όραμα του Σιντοϊσμού.\n\n\n\nΟι συμβολισμοί\n\nΗ διευθέτηση των αντιπροσωπειών στο Westminster είχε ένα συγκεκριμένο νόημα, το οποίο ξεπερνά κατά πολύ τις προσκλήσεις. Εκεί, δεν ήταν όλοι ίδιοι.\n\nΟι αρχηγοί κρατών και κυβερνήσεων δεν κάθονταν στη πρώτη σειρά, αλλά μάλλον μακριά από τη βασιλική οικογένεια, τις βρετανικές αρχές, τους αξιωματούχους της Αυλής.\n\nΓια να υπάρχει η υπενθύμιση ότι υπάρχει μόνο ένας κυρίαρχος στο βρετανικό έδαφος και ότι η βρετανική πολιτική, αν και με εθιμοτυπικούς όρους, εξακολουθεί να είναι ικανή να επισκιάσει τους ισχυρούς, να αποφασίσει μόνη της και να το υλοποιήσει μόνη της.\n\n«Η κηδεία της βασίλισσας γίνεται η δική της συνέλευση των Ηνωμένων Εθνών», ανέφερε ενδεικτικά ο τίτλος της Washington Post.\n\n\n\n*Πηγή www.geoeurope.org. To geoeurope είναι ένας ιστότοπος που δημιουργήθηκε από επιστήμονες και ειδικούς που έχουν ασχοληθεί με τη γεωπολιτική της Ευρώπης και έχουν διαπιστώσει συγκεκριμένα κενά στη ροή των πληροφοριών που διαμορφώνουν τις γεωπολιτικές συζητήσεις στην ήπειρό μας.",
    "Περαιτέρω μείωση της παγκόσμιας παραγωγής αγελαδινού γάλακτος βλέπει το USDA": "Έκθεση του USDA για την παραγωγή αγελαδινού γάλακτος.\n\nΑπό τα τέλη του 2021, οι παγκόσμιες προμήθειες γάλακτος έχουν περιοριστεί, ωθώντας τις τιμές των γαλακτοκομικών προϊόντων σε υψηλότερα επίπεδα.\n\nΜεταξύ των μεγάλων εξαγωγικών χωρών γαλακτοκομικών προϊόντων μέχρι το Μάιο, μόνο η Αργεντινή έχει δει την παραγωγή της σε γάλα, να αυξάνει σε σύγκριση με ένα έτος πριν (+1%). Μείωση παρατηρείται στην Αυστραλία (-6%), στην Ευρωπαϊκή Ένωση (-1%), στη Νέα Ζηλανδία (-6%) ενώ και στις Ηνωμένες Πολιτείες (-1%) η παραγωγή υφίσταται πίεση. Σύμφωνα με το USDA, στο μέλλον, οι παγκόσμιες προμήθειες σε αγελαδινό γάλα θα πιεστούν προς τα κάτω καθώς οι συνθήκες ξηρασίας στην Ευρωπαϊκή Ένωση ταλαιπωρούν τις αγελάδες και και μειώνουν την παραγωγή ανά ζώο.\n\nΣύμφωνα με το USDA, στην Αυστραλία, οι ευνοϊκές συνθήκες και οι υψηλές τιμές αναμένεται να βελτιώσουν την παραγωγή εφεξής. Στην Αυστραλία, η παραγωγή γάλακτος το 2022 έχει αναθεωρηθεί προς τα κάτω κατά 4% σε σχέση με την προηγούμενη πρόβλεψη, φθάνοντας στα 8,73 εκατ. τόνους. Οι προσδοκίες για την παραγωγή γάλακτος το 2022 επηρεάζονται αρνητικά καθώς οι γαλακτοπαραγωγοί συνεχίζουν να φεύγουν από το επάγγελμα. Οι τιμές των ακινήτων φέρονται να ωθούν ορισμένους γαλακτοπαραγωγούς να εγκαταλείψουν εντελώς τις εκμεταλλεύσεις τους, ενώ αρκετοί μπαίνουν στην εκτροφή των βοοειδών (για κρέας), λόγω των υψηλών τιμών στον τομέα αυτό και στην χαμηλότερης έντασης εργασία που απαιτείται.\n\nΣτη Νέα Ζηλανδία, η παραγωγή γάλακτος σημείωσε κάμψη σχεδόν 6% σε ετήσια βάση μέχρι το Μάιο, καθώς η ξηρασία επηρέασε αρνητικά σημαντικές ζώνες παραγωγής συμπεριλαμβανομένων των Waikato και Southland. Ωστόσο, η υγρασία του εδάφους έχει βελτιωθεί σημαντικά τους τελευταίους 2 μήνες και τις προοπτικές έως 2 Σεπτεμβρίου για βροχοπτώσεις. Αξίζει να σημειωθεί, λέει το USDA, πως οι αυστηρές συνθήκες εργασίας στη Νέα Ζηλανδία έχουν οδηγήσει σε έλλειψη των εργαζόμενων, γεγονός που έχει επηρεάσει αρνητικά, παραγωγή και αποδόσεις ανά φάρμα.\n\nΜείωση παραγωγής αγελαδινού γάλακτος και στην ΕΕ\n\nΣύμφωνα με το USDA, οι προβλέψεις για την παραγωγή γάλακτος για το 2022 στην Ευρωπαϊκή Ένωση αναθεωρήθηκαν προς τα κάτω 3% από την προηγούμενη πρόβλεψη και η παραγωγή αναμένεται τώρα να συρρικνωθεί κατά 2% χρόνο με τον χρόνο. Αυτό, εκτιμά το USDA, θα σηματοδοτήσει τη δεύτερη συνεχόμενη χρονιά χαμηλότερης παραγωγής γάλακτος, καθώς ο αριθμός των εκτρεφόμενων αγελάδων συνεχίζει να μειώνεται. Οι κανονισμοί που προβλέπουν αυξημένες απαιτήσεις σε σχέση με το περιβάλλον και την ευζωία, έχουν κόψει την όρεξη των παραγωγών για επέκταση δραστηριοτήτων, σε συνδυασμίο βέβαια με το συνεχώς αυξανόμενο κόστος των εισροών που πιέζει τον παραγωγό.\n\nΠηγή: Agrotypos.gr",
    "\"Poker Face\": Πρεμιέρα στο Φεστιβάλ της Ρώμης για το δεύτερο σκηνοθετικό εγχείρημα του Ράσελ Κρόου": "Ο Ράσελ Κρόου θα είναι επίτιμος καλεσμένος της ενότητας \"Alice in the City\" του Διεθνούς Φεστιβάλ Κινηματογράφου της Ρώμης, στο οποίο θα κάνει παγκόσμια πρεμιέρα η δεύτερη σκηνοθετική απόπειρά του, το θρίλερ \"Poker Face\".\n\nΗ ταινία, στην οποία ο Ράσελ Κρόου πρωταγωνιστεί μαζί με τον Λίαμ Χέμσγουορθ, έχει θέμα τον κόσμο των στοιχημάτων με υψηλό ποντάρισμα.\n\nΟ Ράσελ Κρόου εμφανίζεται ως ο δισεκατομμυριούχος επιχειρηματίας του τομέα τεχνολογίας και τζογαδόρος, Τζέικ Φόλεϊ, ο οποίος προσφέρει στους καλύτερους φίλους του την ευκαιρία να κερδίσουν περισσότερα χρήματα από όσα είχαν ποτέ ονειρευτεί.\n\nΑλλά για να παίξουν θα πρέπει να αποχωριστούν το μόνο πράγμα που προσπαθούν να κρατήσουν σε όλη τη ζωή τους: τα μυστικά τους.\n\nΚαθώς το παιχνίδι εξελίσσεται, οι μακροχρόνιοι φίλοι θα ανακαλύψουν τι πραγματικά διακυβεύεται.\n\nΜαζί με τους Κρόου και Χέμσγουορθ, στην ταινία συμμετέχουν ο RZA του χιπ-χοπ συγκροτήματος Wu-Tang Clan και η Έλσα Πατάκι.\n\nΟ Στίβεν Μ. Κόουτς έγραψε το σενάριο μαζί με τον Ράσελ Κρόου.\n\nΗ ταινία «Poker Face» είναι η δεύτερη που σκηνοθέτησε ο γεννημένος στη Νέα Ζηλανδία Αυστραλός ηθοποιός μετά το φιλμ «The Water Diviner» του 2014.\n\nΤο πρόγραμμα «Alice in the City» διοργανώνεται από τις 13 έως τις 23 Οκτωβρίου παράλληλα με το Φεστιβάλ Κινηματογράφου της Ρώμης.",
    "Η βασίλισσα πέθανε. Ποιο το μέλλον της Κοινοπολιτείας;": "Η Κοινοπολιτεία των Εθνών, γνωστή και απλα ως Κοινοπολιτεία ή παλαιότερα ως Βρετανική Κοινοπολιτεία, είναι ελεύθερη ένωση 56 ανεξάρτητων κρατών, τα οποία είναι πρώην αποικίες της Βρετανικής Αυτοκρατορίας και της Γαλλίας.\n\nΑπό αυτά, τα 15 έχουν ως αρχηγό κράτους τον βρετανό μονάρχη. Η Κοινοπολιτεία ιδρύθηκε μετά τη διάλυση της Βρετανικής Αυτοκρατορίας, όπως ο Καναδάς, η Κένυα και η Αυστραλία. Ωστόσο δε συνέβη το ίδιο με άλλες χώρες, όπως τα νησιά Μπαρμπάντος, τα οποία αποστασιοποιήθηκαν από το βρετανικό στέμμα, κάνοντας στροφή προς τη Δημοκρατία.\n\nΗ Ένωση των Εθνών ήταν πολύ αγαπητή στη βασίλισσα Ελισάβετ ΙΙ, η οποία, όσο τουλάχιστον το επέτρεπαν οι δυνάμεις της, επισκεπτόταν τα Βασίλεια μαζί με τον Δούκα του Εδιμβούργου, Πρίγκιπα Φίλιππο. Μετά τον θάνατό της, ο Βασιλιάς Κάρολος Γ’ κινδυνεύει να κληρονομήσει μια βρετανική μοναρχία με μειωμένη παγκόσμια εμβέλεια.\n\nΗ σχέση της βασίλισσας με τις χώρες της Κοινοπολιτείας\n\nΗ βασίλισσα Ελισάβετ ΙΙ ήταν η πρώτη βρετανίδα μονάρχης που επισκέφθηκε την μακρινή Αυστραλία 16 φόρες από το 1954 έως το 2011. Η σχέση μεταξύ των Αυστραλών, ωστόσο και του βρετανικού στέμματος, είναι διχασμένη. Στο δημοψήφισμα του 1999 ψήφισαν υπέρ της μοναρχίας, αλλά το 45% τοποθετήθηκε κατά της βασίλισσας. Ο ηγέτης των Αυστραλών Πρασίνων, Άνταμ Μπαντ σε ανάρτησή του στο twitter εξέφρασε συλλυπητήρια για τον θάνατο της Βασίλισσας, κλείνοντας με την πρόταση «Πρέπει να γίνουμε Δημοκρατία».\n\nΚαι ενώ η προοπτική ενός νέου δημοψηφίσματος δεν διαφαίνεται στο εγγύς μέλλον, οι ειδικοί υποστηρίζουν ότι αυτή τη φορά μπορεί να πετύχει.\n\nΗ πρωθυπουργός της Νέας Ζηλανδίας Τζασίντα Άρντερν, χαρακτήρισε την βασίλισσα ως «σπάνια και καθησυχαστική σταθερά στον ταχύτατα μεταβαλλόμενο κόσμο μας». Η σχέση του βρετανικού στέμματος όμως με την Νέα Ζηλανδία, τμήμα της Κοινοπολιτείας, είναι περίπλοκη. Η ίδια είχε επισκεφθεί τη χώρα 10 φορές, ωστόσο διαδηλώσεις κατά της μοναρχίας διοργανώνονταν κατα τις επισκέψεις της. Μάλιστα τον Οκτώβριο του 1981 έγινε απόπειρα δολοφονίας εναντίον της.\n\nΜέχρι στιγμής δεν έχει γίνει κάποια επίσημη κίνηση της Αυστραλίας προς την ανεξαρτησία της χώρας. Παρόλα αυτά πρόσφατα το κόμμα των Μαορί ζήτησε απομάκρυνση της βρετανικής βασιλικής οικογένειας από τη θέση του αρχηγού κράτους.\n\nΟ Καναδάς εισήλθε στην Κοινοπολιτεία το 1931 επίσημα μετά την αναγνώριση του δικαιώματος αυτοδιάθεσης της χώρας από την Βρετανία. Ο Γενικός Κυβερνήτης του Καναδά είναι ο βασιλικός εκπρόσωπος του μονάρχη του Καναδά. Για πρώτη φορά στην ιστορία της χώρας το 2021 τη θέση ανέλαβε προσωπικότητα με καταγωγή από τον ιθαγενή πληθυσμό της χώρας. Τόσο η βασίλισσα Ελισάβετ όσο και άλλα μέλη της βασιλικής οικογένειας έχουν επισκεφθεί πολλές φορές τον Καναδά. Ο Καναδός πρωθυπουργός Τζάστιν Τριντό δήλωσε πως η βασίλισσα Ελισάβετ έλεγε κάθε φορά που βρισκόταν στην χώρα του ότι «είναι ωραίο να είσαι πίσω στο σπίτι σου».\n\nΝέα εποχή για την Κοινοπολιτεία\n\nΕικοσιμία αφρικανικές χώρες ανήκουν στην Κοινοπολιτεία των Εθνών χωρίς ωστόσο καμία να έχει ως αρχηγό του κράτους της Βρετανό μονάρχη. Ο νέοεκλεγμένος πρόεδρος της Κένυας Γουίλιαμ Ρούτο έστειλε και ο ίδιος συλλυπητήριο μήνυμα για τον θάνατο της μακροβιότερης μονάρχη του κόσμου. Ο ίδιος έγραψε πως η ιστορική κληρονομιά της βασίλισσας είναι η ίδια η ίδρυση της Κοινοπολιτείας που μπορεί αδιαμφισβήτητα να έχει μια οικονομικο-κοινωνική πρόοδο μελλοντικά. Αντίστοιχα ο πρόεδρος της Γκάνας Νάνα Ακούφο-Άντο απέτισε φόρο τιμής στην βασίλισσα, η οποία είχε επισκεφτεί τη χώρα δύο φορές, αφήνοντας πίσως πολύ ωραίες αναμνήσεις στους πολίτες.\n\nΤα νησιά της Καραϊβικής βρίσκονται σε ρήξη με το βρετανικό στέμμα, εγείροντας ερωτήματα για τον ρόλο που μπορεί να διαδραματίσει ο νέος Βρετανός μονάρχης. Τα νησιά Μπαρμπάντος έχουν ήδη ανεξαρτητοποιηθεί, ενώ ο πρωθυπουργός της Τζαμάικα ανακοίνωσε δημόσια τον Μάρτιο πως η χώρα της Βρετανικής Κοινοπολιτείας σκόπευε να γίνει πλήρως ανεξάρτητη. Η Καραϊβική ως σύνολο ζητά αποζημιώσεις για τη δουλεία εκατομμύρια Αφρικανών που πουλήθηκαν ως σκλάβοι μεταξύ του 15ου και 19ου αιώνα.\n\nΤο κράτος Τουβαλού, το οποίο είχε επισκεφθεί η βασίλισσα μία φορά καθ’ όλη την διάρκεια της βασιλείας της, διάρκειας 70 χρόνων, ανήκει μεν στην Κοινοπολιτεία, αλλά αναγνωρίζει το βρετανικό στέμμα ως αρχηγό κράτους. Οι κάτοικοί του έχουν ψηφίσει δύο φορές υπέρ της διατήρησης της βρετανικής εξουσίας, ωστόσο από πέρυσι το ζήτημα βρίσκεται ξανά υπό διαπραγμάτευση..",
    "Επιστρέφει το \"Avatar\" του 2009 από 22/9 στις Ελληνικές αίθουσες σε remaster έκδοση": "Τη νέα κινηματογραφική εβδομάδα από την Πέμπτη 22/9/2022 θα επαναπροβληθεί το εντυπωσιακό φιλμ του Τζέιμς Κάμερον, παραγωγής 2009, «Avatar» ενόψει και της πολυαναμενόμενης καινούριας ταινίας «Avatar: The Way of Water» επίσης σε σκηνοθεσία του βραβευμένου με Όσκαρ Τζέιμς Κάμερον στις 16 Δεκεμβρίου 2022.\n\nΤο «Avatar» έρχεται & πάλι στην μεγάλη οθόνη για να θυμίσει στους παλιότερους και να μυήσει τους νεότερους στην ιδιαίτερη κινηματογραφική εμπειρία αυτής της τρισδιάσταστης παραγωγής που έκανε ρεκόρ εισπράξεων (2 δις, 847 εκατ. δολάρια παγκοσμίως).\n\nΗ ταινία θα παιχθεί από την Πέμπτη 22/9 και στα Odeon Veso Mare και όπως αναφέρει η σχετική ανακοίνωση, «ο κινηματογράφος μας προσφέρει μία δυνατή και μοναδική κινηματογραφική εμπειρία σε όλους εσάς συντροφιά με το απολαυστικό μας ζεστό ποπ κορν»!\n\nΗ επική λοιπόν περιπέτεια του 2009, και η πιο επιτυχημένη ταινία όλων των εποχών από τον βραβευμένο με Oscar, James Cameron, επιστρέφει στους κινηματογράφους στις 22 Σεπτεμβρίου σε remaster έκδοση και σε 4K σε επιλεγμένους κινηματογράφους! Σε σενάριο και σκηνοθεσία του James Cameron (Τιτανικός), και με πρωταγωνιστές τους Sam Worthington, Zoe Saldaña, Stephen Lang, Michelle Rodriguez και την Sigourney Weaver, η ταινία “Avatar” ήταν υποψήφια για 9 Βραβεία Oscar, συμπεριλαμβανομένων της Καλύτερης Ταινίας και Σκηνοθεσίας. Κέρδισε τελικά τα βραβεία Καλύτερης Φωτογραφίας, Σχεδιασμού Παραγωγής και Οπτικών Εφέ.\n\nΗ νέα ταινία «Avatar: The Way of Water» όπου χρησιμοποιείται & πάλι πιο εξελιγμένη η τεχνική των performance capture scenes, γυρίστηκε στην Καλιφόρνια και στη Νέα Ζηλανδία κι ένα από τα απαιτητικά στοιχεία ήταν πως ο Κάμερον στη Νέα Ζηλανδία γύριζε ταυτόχρονα και το «Avatar 3». Κατόπιν ήρθε η πανδημία που δυσκόλεψε αρκετά τα πράγματα ενώ ανέβαλλε την πρεμιέρα της ταινίας που είχε αρχικά οριστεί για τα τέλη Ιουλίου του 2020.\n\nΤο \"Avatar\" του 2009 επανακυκλοφορεί στις κινηματογραφικές αίθουσες από την εταιρεία διανομής Feelgood.\n\nΔιάρκεια: 162 λεπτά.\n\nΕπιμέλεια: Τ. ΜΑΡΤΑΤΟΣ",
    "Γιορτή σήμερα 26 Σεπτεμβρίου – Ποιος γιορτάζει": "\n\n\n\nΤι γιορτή είναι σήμερα στην Ελλάδα – Ποιος γιορτάζει – Δείτε τι γράφει το εορτολόγιο στο XanthiNea.gr και προετοιμάστε ευχές για τους αγαπημένους σας.\n\nΣήμερα 26 Σεπτεμβρίου 2022, σύμφωνα με το Εορτολόγιο στο XanthiNea.gr είναι η μετάστασις του ευαγγελιστού Ιωάννου του θεολόγου, Αγίου και δικαίου Γεδεών.\n\nΕορτολόγιο 26 Σεπτεμβρίου 2022\n\nΣήμερα 26 Σεπτεμβρίου 2022 εορτάζουν:\n\nΔεν υπάρχει κάποια γνωστή γιορτή.\n\nΓιορτή σήμερα 26 Σεπτεμβρίου – Ποιος γιορτάζει\n\nΠαγκόσμιες ημέρες\n\nΠαγκόσμια Ημέρα Αντισύλληψης\n\nΠαγκόσμια Ημέρα Καρδιάς\n\nΕυρωπαϊκή Ημέρα Γλωσσών\n\nΓεγονότα στις 26 Σεπτεμβρίου\n\n46 π.Χ. Ο Ιούλιος Καίσαρας αφιερώνει ένα ναό στη μυθική του πρόγονο Βένους εκπληρώνοντας το τάμα που έκανε στη Μάχη των Φαρσάλων.\n\n1087 Ο Γουλιέλμος Β' στέφεται βασιλιάς της Αγγλίας.\n\n1371 Οι δυνάμεις του Οθωμανού σουλτάνου Μουράτ Α΄ νικούν το σερβικό στρατό στη Μάχη της Μαρίτσα.\n\n1580 O Σερ Φράνσις Ντρέικ ολοκληρώνει τον περίπλου της Γης.\n\n1687 Μερική καταστροφή του Παρθενώνα από βόμβα των Ενετών που πολιορκούσαν την Ακρόπολη.\n\n1821 Ναύαρχος των Σπετσών ανακηρύσσεται ο Γεώργιος Πάνου.\n\n1821 Ο Θεόδωρος Κολοκοτρώνης καταλαμβάνει την Τρίπολη.\n\n1887 Ο Εμίλ Μπερλίνερ πατεντάρει το γραμμόφωνο.\n\n1907 Η Νέα Ζηλανδία γίνεται ανεξάρτητη από το Ηνωμένο Βασίλειο.\n\n1931 Στο Λανκασάιρ, ο Μαχάτμα Γκάντι διαπιστώνει και από μόνος του ότι το μποϊκοτάζ της χώρας του είχε ως συνέπεια να χάσουν τη δουλειά τους πολλοί Βρετανοί που εργάζονταν σε υφαντουργίες, αλλά δήλωσε ότι η Ινδία δεν επρόκειτο να αλλάξει τακτική.\n\n1933 Στο Μεξικό, τρομερή καταιγίδα πλήττει την πόλη Ταμπίκο, όπου το νοσοκομείο καταρρέει και καταπλακώνει 87 άτομα.\n\n1934 Το Αφγανιστάν γίνεται το 60ό μέλος της Κοινωνίας των Εθνών.\n\n1934 Σαλπάρει το ατμόπλοιο Queen Mary.\n\n1943 Βυθίζεται στο Λακκί της Λέρου το Α/Τ Βασίλισσα Όλγα, από γερμανική αεροπορική επιδρομή 25 γερμανικών Στούκας, κατά τη διάρκεια της Μάχης της Λέρου.\n\n1944 Υπογράφεται η Συμφωνία της Καζέρτας, βάσει του οποίου οι τακτικές και ανταρτικές ελληνικές δυνάμεις τίθενται υπό τις διαταγές του Βρετανού στρατηγού Ρόναλντ Σκόμπυ.\n\n1950 Τα Ηνωμένα Έθνη ανακαταλαμβάνουν από τους Βορειοκορεάτες τη Σεούλ κατά τον Πόλεμο της Κορέας.\n\n1953 Η Ισπανία με αντάλλαγμα οικονομική βοήθεια υπογράφει συμφωνία με τις ΗΠΑ και επιτρέπει την εγκατάσταση αεροπορικών και ναυτικών βάσεων στο έδαφός της.\n\n1954 Βύθιση γιαπωνέζικου πορθμείου από τυφώνα στον Πορθμό Τσουγκάρου έχει ως αποτέλεσμα το θάνατο 1.172 ανθρώπων.\n\n1957 Το μιούζικαλ West Side Story του Λέοναρντ Μπέρνσταϊν κάνει πρεμιέρα στο Μπρόντγουεϊ.\n\n1963 Διαλύεται η Βουλή και προκηρύσσονται εκλογές για τις 3 Νοεμβρίου. Ο Γεώργιος Παπανδρέου καταγγέλλει εκ των προτέρων τις εκλογές ως άκυρες και κηρύσσει νέο ανένδοτο αγώνα.\n\n1964 Ο Πάπας Παύλος ΣΤ΄ παραδίδει την κάρα του αγίου Ανδρέα του Πρωτόκλητου στην Ανατολική Εκκλησία.\n\n1965 Στη Βρετανία, η βασίλισσα προσφέρει στους Μπιτλς το παράσημο του Τάγματος της Βρετανικής Αυτοκρατορίας.\n\n1979 Διαλύεται ο διεθνής οργανισμός Κεντρική Συμφωνία (CENTO), που είχε συσταθεί στις 19 Αυγούστου 1959.\n\n1982 Παγκόσμιο ρεκόρ στον ακοντισμό σημειώνει η Σοφία Σακοράφα, με 74,20 μ.\n\n1984 Υπογράφεται συμφωνία μεταξύ Λονδίνου και Πεκίνου που προβλέπει ότι μετά τις 30 Ιουνίου 1997, ημερομηνία λήξης της συμφωνίας που υπογράφτηκε το 1898 μεταξύ Κίνας και Βρετανίας, ο κινεζικός στρατός θα επανακαταλάβει το Χονγκ Κονγκ, που θα μετασχηματιστεί σε ειδική διοικητική ζώνη με μεγάλη αυτονομία.\n\n1988 Ο Καναδός σπρίντερ Μπεν Τζόνσον βρίσκεται ντοπαρισμένος και του αφαιρείται το ολυμπιακό μετάλλιο.\n\n1992 Ξεκινάει το πρώτο Επαγγελματικό Πρωτάθλημα Μπάσκετ Α1 κατηγορίας που διοργανώνεται από την ΕΣΑΚ\n\n1994 Διαγράφεται από τη ΝΔ ο Μιχάλης Παπακωνσταντίνου, ο οποίος είχε παραπεμφθεί στο Πειθαρχικό Συμβούλιο του κόμματος επειδή σε δηλώσεις του ισχυρίστηκε ότι υπάρχει μυστική συμφωνία μεταξύ της κυβέρνησης του ΠΑΣΟΚ και της ΝΔ για το θέμα της ΑΓΕΤ.\n\n1995 Στη Γερμανία, σε ισόβια δεσμά καταδικάζεται η Σιγκλίντε Χόφμαν, μέλος της RAF, ως ένοχη για πέντε δολοφονίες, μεταξύ αυτών και του επιχειρηματία Σλάγιερ.\n\n1995 Ο Βέλγος Υπουργός Εξωτερικών Βίλι Κλαες εκλέγεται νέος Γενικός Γραμματέας του ΝΑΤΟ.\n\n1996 Στις πρώτες δημοκρατικές εκλογές στη Γκάμπια, από το πραξικόπημα του 1994, νικητής αναδεικνύεται ο στρατιωτικός ηγέτης Γιαγιά Τζαμέ.\n\n1997 Συναυλία του ιρλανδικού συγκροτήματος U2 στη Θεσσαλονίκη στο πλαίσιο των εκδηλώσεων της Πολιτιστικής Πρωτεύουσας, με 70.000 θεατές.\n\n1999 Επανεκλέγεται σε προεδρικό δημοψήφισμα χωρίς αντίπαλο με 93,8% ο Πρόεδρος Μουμπάρακ της Αιγύπτου.\n\n2000 Το επιβατηγό πλοίο \"Εξπρές Σάμινα\" προσαράζει στις βραχονησίδες Πόρτες Πάρου και βυθίζεται με απολογισμό 79 νεκρούς.\n\n2002 Ναυτική τραγωδία, η χειρότερη στη χώρα, πλήττει τη Σενεγάλη. Από ανατροπή του σενεγαλέζικου πλοίου «Τζούλα» στα ανοικτά των ακτών της Γκάμπιας με τη Σενεγάλη, χάνουν τη ζωή τους 1.863 άνθρωποι και διασώζονται μόλις 64.\n\n2004 Στην Eλβετία με δημοψήφισμα, απορρίφθηκαν με ποσοστό τουλάχιστον 52% και για τρίτη φορά από το 1984 οι προσπάθειες να διευκολυνθεί η απόκτηση της ελβετικής υπηκοότητας από τους μετανάστες.\n\n2013 Ιδρύθηκε η Δημόσια Ραδιοφωνία που διαχειριζόταν την ελληνική κρατική ραδιοφωνία στην Ελλάδα μετά το κλείσιμο της ΕΡΤ και ήταν στην λειτουργία μέχρι που άνοιξε η ΝΕΡΙΤ. Η Δημόσια Ραδιοφωνία επαναλειτουργούσε τους σταθμούς της πρώην ΕΡΤ, Πρώτο Πρόγραμμα και Τρίτο Πρόγραμμα.\n\nΓεννήσεις στις 26 Σεπτεμβρίου\n\n1791 Ζαν\n\n1849 Ιβάν Πάβλοφ, Ρώσος φυσιολόγος\n\n1877 Ούγκο Τσερλέτι, Ιταλός νευρολόγος\n\n1888 Τόμας Στερνς Έλιοτ, Αμερικανός εκδότης, θεατρικός συγγραφέας και κριτικός\n\n1889 Μάρτιν Χάιντεγκερ, Γερμανός φιλόσοφος\n\n1895 Γιούργκεν Στρόοπ, Γερμανός στρατιωτικός των SS\n\n1897 Πάπας Παύλος ΣΤ΄\n\n1898 Τζορτζ Γκέρσουιν, Αμερικανός συνθέτης\n\n1922 Τάκης Μηλιάδης, Έλληνας ηθοποιός\n\n1932 Μανμοχάν Σινγκ, Ινδός οικονομολόγος και πολιτικός\n\n1946 Αντρέα Ντβόρκιν, Αμερικανίδα ακτιβίστρια και συγγραφέας\n\n1966 Χρήστος Δάντης, Έλληνας τραγουδιστής, τραγουδοποιός και παραγωγός\n\n1973 Όλγα Βασδέκη, Ελληνίδα αθλήτρια\n\n1976 Μίχαελ Μπάλακ, Γερμανός ποδοσφαιριστής\n\n1977 Κέιλιν, Αμερικανίδα πορνογραφική ηθοποιός\n\n1981 Σερένα Ουίλιαμς, Αμερικανίδα αντισφαιρίστρια\n\n1984 Τόρε Σούλερμαν, Γερμανός ηθοποιός\n\n1984 Χριστίνα Αθανασοπούλου, Ελληνίδα πυγμάχος\n\nΘάνατοι στις 26 Σεπτεμβρίου\n\n1290 Μαργαρίτα της Νορβηγίας, βασίλισσα της Σκωτίας\n\n1345 Ιωάννης Δ', δούκας της Βρετάνης\n\n1902 Λίβαϊ Στρως, Γερμανός επιχειρηματίας\n\n1904 Λευκάδιος Χερν, Έλληνας συγγραφέας\n\n1914 Αουγκούστ Μάκε, Γερμανός ζωγράφος\n\n1940 Βάλτερ Μπένγιαμιν, Γερμανός φιλόσοφος\n\n1945 Μπέλα Μπάρτοκ, Ούγγρος συνθέτης\n\n1973 Άννα Μανιάνι, Ιταλίδα ηθοποιός\n\n1978 Καρλ Μάνε Σίγκμπαν, Σουηδός φυσικός\n\n1989 Παύλος Μπακογιάννης, Έλληνας πολιτικός\n\n1989 Καγ Φρανκ, Φινλανδός βιομηχανικός σχεδιαστής\n\n1990 Αλμπέρτο Μοράβια, Ιταλός συγγραφέας\n\n2006 Μπάιρον Νέλσον, Αμερικανός γκόλφερ\n\n2008 Πωλ Νιούμαν, Αμερικανός ηθοποιός\n\n2010 Γκλόρια Στιούαρτ, Αμερικανίδα ηθοποιός και ζωγράφος\n\nΑκολουθήστε το xanthinea.gr στο Google News και μάθετε πρώτοι όλες τις ειδήσεις\n\nΔείτε όλα τα τελευταία Νέα της Ξάνθης, καθώς και Ειδήσεις από την Ελλάδα και τον Κόσμο, τη στιγμή που συμβαίνουν, στο Xanthinea.gr",
    "Μια κοπέλα τραυματίστηκε στο κέντρο της Λάρισας – Την χτύπησε αυτοκίνητο": "Την ώρα δούλευε σε κεντρική καφετέρια μια 30χρονη κοπέλα τραυματίστηκε όταν την χτύπησε διερχόμενο από πεζόδρομο αυτοκίνητο.\n\nΤην 30χρονη την πάτησε κάτω από άγνωστη αιτία, στο πόδι το αυτοκίνητο. Ασθενοφόρο του ΕΚΑΒ την μετέφερε στο ΠΓΝΛ. Η αστυνομία διενεργεί έρευνα για το ατύχημα.",
    "Τι είναι οι πόλεις «σφουγγάρια» -Πώς η φύση δίνει τη λύση για την απορρόφηση των πλημμυρών": "Οι πόλεις πρέπει να γίνουν πιο «σπογγώδεις» για να αντιμετωπίσουν τις πλημμύρες μιας και η ίδια η φύση μπορεί να δώσει τη λύση.\n\nΤο Όκλαντ στη Νέα Ζηλανδία, πρωτοπορεί και είναι μια από τις πιο σπογγώδεις πόλεις του κόσμου. Το BBC αναλύει το παράδειγμα του, επισημαίνοντας ταυτόχρονα τους κινδύνους της κλιματικής αλλαγής που ήδη επηρεάζει δραματικά τον πλανήτη μας.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΤο παράδειγμα του Όκλαντ: Πώς έγινε μια πόλη - σφουγγάρι\n\nΜπερδεμένα στρώματα λασπώδους βλάστησης καλύπτουν τα μονοπάτια του Underwood Park, μιας στενής πράσινης λωρίδας που ελίσσεται κατά μήκος ενός ρυακιού κάτω από τον μικρό ηφαιστειακό κώνο του Όρους Albert στο Όκλαντ της Νέας Ζηλανδίας. Στο νερό, συστάδες από ξύλα και περιστασιακά πλαστικές σακούλες είναι παρατημένες σε προεξέχοντα βράχια και κλαδιά.\n\nΜια χειμωνιάτικη καταιγίδα σάρωσε την πόλη κατά τη διάρκεια της νύχτας, ρίχνοντας δυνατή βροχή, και το Te Auaunga (Oakley Creek), ένα από τα μεγαλύτερα αστικά ρέματα της πόλης, έχει υπερχειλίσει τις όχθες του.\n\n«Αλλά αυτό υποτίθεται ότι πρέπει να συμβεί», λέει η Julie Fairey, πρόεδρος του τοπικού συμβουλίου Puketāpapa, στη δημοσιογράφο του BBC, Kate Evans, ξεναγώντας τη στο Underwood και στο γειτονικό Walmsley Park.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΤα συνδεδεμένα πάρκα έχουν σχεδιαστεί για να συλλέγουν τα πλεονάζοντα όμβρια ύδατα, να τα απορροφούν σαν σφουγγάρι και να τα απελευθερώνουν αργά πίσω στο ρυάκι. Τα συντρίμμια που έχουν μείνει πίσω είναι η απόδειξη ότι αυτή η «μυστική υποδομή» λειτουργεί, λέει η Fairey. Τα δύο πάρκα πλαισιώνονται και από τις δύο πλευρές από δημόσιες κατοικίες. «Αυτά τα πράγματα έχουν σχεδιαστεί για να πλημμυρίζουν, ώστε να μην πλημμυρίζουν τα σπίτια», προσθέτει.\n\nΔεν ήταν πάντα έτσι. Λιγότερο από μια δεκαετία πριν, η υδάτινη οδός ήταν ένας τσιμεντένιος αγωγός που περνούσε μέσα από σπάνια επισκέψιμα λασπωμένα χωράφια. Όταν πλημμύριζε, το νερό ξεχύνονταν στα γύρω προάστια. Συγκέντρωνε λάδια μηχανών, ιζήματα και σκουπίδια και ρουφούσε αυτό το ανθυγιεινό μείγμα στο διάσημο λιμάνι της πόλης, καθιστώντας τις παραλίες μη ασφαλείς για κολύμπι.\n\nΌμως το 2016 άρχισαν οι εργασίες για να απελευθερωθεί το Te Auaunga από το άκαμπτο σκυρόδεμα και να αποκτήσει ένα πιο φυσικό, ελικοειδές σχήμα. Οι όχθες του είναι τώρα πλούσιες με αυτοφυή βλάστηση, όπως harakeke (λινάρι) και tī kouka (λάχανο), καθώς και καλάμια, φτέρες και άλλα φυτά που φιλτράρουν τους υγροτόπους.\n\nΤα συνδεδεμένα πάρκα γύρω από το ρέμα Te Auaunga στο Όκλαντ έχουν σχεδιαστεί για να απορροφούν την περίσσεια των όμβριων υδάτων σαν σφουγγάρι\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΟι αλλαγές έχουν αυξήσει την ικανότητα αυτού του τμήματος της πόλης να απορροφά την υπερβολική βροχόπτωση, μια ιδιότητα που μερικές φορές αποκαλείται «σφουγγάρι». Το Ώκλαντ ονομάστηκε πρόσφατα η πιο σπογγώδης πόλη παγκοσμίως σε έκθεση της πολυεθνικής εταιρείας αρχιτεκτονικής και σχεδιασμού Arup, χάρη στη γεωγραφία, τον τύπο του εδάφους και τον αστικό σχεδιασμό του - αλλά οι ειδικοί προειδοποιούν ότι μπορεί να μην ηγείται για πολύ.\n\nΚαθώς η κλιματική αλλαγή εντείνει τα ακραία καιρικά φαινόμενα παγκοσμίως, τι μπορούν να μάθουν άλλες πόλεις από τις επιτυχίες - και τις αποτυχίες - του Όκλαντ;\n\nΤι είναι οι «πόλεις - σφουγγάρια»;\n\nΟ νονός της έννοιας των «πόλεων-σφουγγάρια» είναι ο καθηγητής αρχιτεκτονικής τοπίου του Πανεπιστημίου του Πεκίνου Yu Kongjian, ο οποίος παραλίγο να πνιγεί σε ένα πλημμυρισμένο ποτάμι όταν ήταν παιδί, αλλά κατάφερε να τραβηχτεί σε ασφαλές μέρος πιάνοντας τα κλαδιά ιτιάς και τις καλαμιές που πλαισίωναν τις όχθες του. Το 2013, ως αστικός σχεδιαστής, πρότεινε οι πόλεις να χρησιμοποιούν τη φύση αντί για το σκυρόδεμα για να επιβραδύνουν την έντονη βροχόπτωση - μια ιδέα που εφαρμόζεται τώρα σε πόλεις σε όλη την Κίνα και κερδίζει την προσοχή σε όλο τον κόσμο.\n\nΚαθώς ο πλανήτης θερμαίνεται, οι έντονες βροχοπτώσεις και οι αστραπιαίες πλημμύρες προβλέπεται να αυξηθούν σημαντικά. Όσο πιο σπογγώδης είναι μια πόλη, τόσο πιο ανθεκτική θα είναι απέναντι σε αυτές τις απειλές. «Καθώς το κλίμα μας γίνεται πιο ακραίο, πρέπει να αντιμετωπίσουμε τους αυξανόμενους κινδύνους», λέει ο Mark Fletcher, παγκόσμιος υπεύθυνος για τα ύδατα στην Arup και συν-συγγραφέας της έκθεσης της εταιρείας για τη «σπογγώδη πόλη».\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΌκλαντ: Η πιο σπογγώδης πόλη\n\nΟ Fletcher και οι συνεργάτες του διαπίστωσαν ότι το Όκλαντ ήταν η πιο σπογγώδης από επτά παγκόσμιες πόλεις, ξεπερνώντας οριακά το Ναϊρόμπι, τη Σιγκαπούρη, τη Βομβάη, τη Νέα Υόρκη, τη Σαγκάη και το Λονδίνο.\n\nΗ ομάδα χαρτογράφησε την αναλογία του γκρι (σκυρόδεμα και κτίρια), του πράσινου (βλάστηση) και του μπλε (λίμνες και ρέματα) στις επτά πόλεις, χρησιμοποιώντας τεχνολογία Γεωγραφικών Συστημάτων Πληροφοριών (GIS), δορυφορικές εικόνες και μηχανική μάθηση. Στη συνέχεια συνδύασε αυτούς τους χάρτες με πληροφορίες σχετικά με τους τύπους του εδάφους και το δυναμικό απορροής για να υπολογίσει τη φυσική απορροφητικότητα κάθε πόλης.\n\nΤο χαμηλού υψομέτρου, παράκτιο Όκλαντ είναι η μεγαλύτερη πόλη της Νέας Ζηλανδίας, με πληθυσμό 1,4 εκατομμυρίων ανθρώπων και μέση ετήσια βροχόπτωση 1210 χιλιοστών (48 ίντσες) - λίγο περισσότερο από τη Νέα Υόρκη και διπλάσια από ό,τι δέχεται συνήθως το Λονδίνο σε ένα χρόνο.\n\nΟι πόλεις πρέπει να γίνουν πιο «σπογγώδεις» και το Ώκλαντ δείχνει τον δρόμο\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΟι ερευνητές υπολόγισαν ότι το 50% της επιφάνειας του Όκλαντ ήταν πράσινο ή μπλε, ακόμη και μετά την εξαίρεση των λιμανιών του (το Λονδίνο είχε το λιγότερο από τις επτά πόλεις, με 31%). Σε μια έντονη βροχόπτωση - 50 χιλιοστά που πέφτουν σε 24 ώρες - υπολόγισαν ότι το 35% του νερού που πέφτει στο Όκλαντ θα απορροφηθεί σε αυτά τα σπογγώδη μπλε και πράσινα τμήματα, αφήνοντας το 65% που θα πρέπει να αντιμετωπιστεί από μηχανικά συστήματα ομβρίων υδάτων - ή αλλιώς θα υπερχειλίσει και θα πλημμυρίσει.\n\n«Είναι ένα μέτρο του τρόπου με τον οποίο αναπτύχθηκε αυτή η πόλη και της βασικής υποκείμενης φυσικής μορφολογίας της», λέει ο Fletcher.\n\nΤο Ναϊρόμπι ήρθε από κοντά στη δεύτερη θέση, όντας 34% σπογγώδες. Η πρωτεύουσα της Κένυας έχει ακόμη περισσότερες πράσινες και γαλάζιες εκτάσεις από το Όκλαντ - κυρίως πάρκα και αστικές αυλές - αλλά υψηλότερη δυνατότητα απορροής λόγω των αργιλικών εδαφών της, τα οποία απορροφούν λιγότερο νερό από ό,τι η άμμος ή το χαλίκι. Στην πόλη με τη χαμηλότερη κατάταξη, το Λονδίνο, μόλις το 22% του νερού σε ένα παρόμοιο γεγονός βροχόπτωσης θα απορροφηθεί - ένας κίνδυνος που αναδείχθηκε στην πραγματική ζωή τον Ιούλιο του 2021, όταν έπεσαν 47,8 χιλιοστά βροχής σε μία ώρα, προκαλώντας εκτεταμένες πλημμύρες σε δρόμους, σπίτια και σταθμούς του μετρό.\n\nΗ Kathy Waghorn, αστική ερευνήτρια στη Σχολή Μελλοντικών Περιβαλλόντων του Τεχνολογικού Πανεπιστημίου του Όκλαντ, δεν εκπλήσσεται που η πόλη της αξιολογήθηκε ως σχετικά σπογγώδης. «Έχουμε χαμηλή αστική πυκνότητα, εξακολουθούμε να έχουμε πολλές μονοκατοικίες, εξακολουθούμε να έχουμε κήπους», λέει.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΗ γεωμορφολογία του Όκλαντ παίζει επίσης ρόλο, λέει: η στενή λωρίδα γης που περικλείεται σε δύο τεράστια λιμάνια, τα δεκάδες μικρά αδρανή ηφαίστεια που βρίσκονται διάσπαρτα στην πόλη, τα ρέματα που τρέχουν στις πράσινες πλευρές τους και κάτω από αυτά, η κληρονομιά της λάβας τους - σπήλαια βασάλτη και σκωρίας και καταβόθρες. «Το ηφαιστειακό πεδίο έχει διαμορφώσει μέρος αυτού του ανοιχτού χώρου», λέει η Waghorn. «Ακόμα και η πέτρα μας είναι κάπως σπογγώδης».\n\nΓιατί το Όκλαντ κινδυνεύει να χάσει τον τίτλο του;\n\nΌμως η Waghorn και άλλοι ερευνητές ανησυχούν ότι το Όκλαντ δεν θα διατηρήσει το στέμμα του για πολύ καιρό.\n\nΜια δέσμη μακροχρόνιων τάσεων δείχνει ότι η πόλη θα γίνει σημαντικά λιγότερο απορροφητική, όταν η κλιματική αλλαγή αυξάνει τον αριθμό των ακραίων βροχοπτώσεων και τον κίνδυνο πλημμυρών. (Στο Όκλαντ, για κάθε βαθμό υπερθέρμανσης του πλανήτη, η ένταση των καταιγίδων μικρής διάρκειας αναμένεται να αυξηθεί κατά 14%).\n\nΑρχικά, υπάρχει ισχυρή πολιτική πίεση για αστική εντατικοποίηση στην πόλη. Η Νέα Ζηλανδία έχει μια από τις λιγότερο προσιτές οικονομικά κατοικίες στον ΟΟΣΑ και η ζήτηση κατοικιών συγκεντρώνεται στο Ώκλαντ. Η κυβέρνηση της Νέας Ζηλανδίας έχει πρόσφατα σηματοδοτήσει σαρωτικές αλλαγές στους κανόνες σχεδιασμού που είναι πιθανό να προκαλέσουν «μια αλλαγή στην πυκνότητα και το ύψος σε μεγάλο μέρος του ισθμού», λέει η Waghorn. «Τα σπογγώδη προάστια που έχουμε θα εξαφανιστούν, επειδή θα υπάρχει πολύ περισσότερη αδιαπέραστη επιφάνεια - περισσότερες κατοικίες, περισσότεροι δρόμοι και χώροι στάθμευσης».\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΕικόνα του ορίζοντα της πόλης του Όκλαντ, στο ηλιοβασίλεμα\n\nΗ ζήτηση για κατοικίες έχει επίσης ωθήσει τις αρχές και τους εργολάβους να βάλουν στο μάτι άλλους μεγάλους χώρους πρασίνου, όπως γήπεδα γκολφ και ιπποδρόμια, τα οποία τείνουν να βρίσκονται σε προνομιακές οικιστικές τοποθεσίες, λέει η Waghorn. Ορισμένα έχουν ήδη πωληθεί και έχουν γίνει σχέδια για την κατασκευή χιλιάδων νέων κατοικιών στον άλλοτε πράσινο χώρο.\n\nΤαυτόχρονα, τα αστικά δέντρα του Όκλαντ χάνονται με ανησυχητικό ρυθμό. Εκτός από τη βελτίωση της ποιότητας του αέρα και τη διατήρηση της δροσιάς στις πόλεις - μειώνοντας την ανάγκη καύσης ορυκτών καυσίμων για κλιματισμό - τα δέντρα κάνουν μια πόλη πιο σπογγώδη. Οι ρίζες τους απορροφούν μέρος των όμβριων υδάτων και επιβραδύνουν την κίνησή τους, λέει η Waghorn. Επίσης, δεν μπορούν να φυτευτούν σε τσιμέντο, οπότε οι περιοχές με δέντρα έχουν τουλάχιστον κάποια διαπερατή επιφάνεια.\n\nΗ έκθεση της Arup διαπίστωσε ότι, παρά το γεγονός ότι το Ώκλαντ είναι σπογγώδες, έχει μικρότερο ποσοστό δέντρων από τη Νέα Υόρκη, τη Σιγκαπούρη ή τη Βομβάη - και υπάρχουν λίγα πράγματα που εμποδίζουν την κοπή όσων απομένουν, σύμφωνα με τη Waghorn.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΤο 2012, μια αλλαγή του πολεοδομικού νόμου αφαίρεσε την αυτόματη προστασία των μεγάλων αστικών δέντρων στη Νέα Ζηλανδία. Από τότε, σύμφωνα με ορισμένες εκτιμήσεις, περίπου 250.000 δέντρα έχουν κοπεί στο Όκλαντ - σχεδόν χίλια δέντρα την εβδομάδα.\n\nΤα τελευταία χρόνια, λέει η Waghorn, είναι δύσκολο να πείσει κανείς το Συμβούλιο του Όκλαντ να καταγράψει νέα δέντρα ως «αξιόλογα», κάτι που σε κάθε περίπτωση είναι μια χρονοβόρα και δαπανηρή διαδικασία που σύμφωνα με έρευνες «δεν προστατεύει πραγματικά τα αστικά ngāhere (δέντρα) με αποτελεσματικό τρόπο» - αφήνοντας σχεδόν όλα τα δέντρα σε ιδιωτικές ιδιοκτησίες χωρίς καμία νομική προστασία.\n\n«Τώρα, όλοι όσοι θέλουν να χτίσουν πιο εντατικά στο τμήμα τους μπορούν, και ένα δέντρο δεν αποτελεί εμπόδιο», λέει η Waghorn. «Έτσι, το πρώτο πράγμα που κάνουν είναι να κόψουν τα δέντρα».\n\nΗ Νέα Ζηλανδία έχει μια από τις λιγότερο προσιτές οικονομικά κατοικίες στον ΟΟΣΑ και η ζήτηση κατοικιών συγκεντρώνεται στο Ώκλαντ\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΜαζί, αυτές οι τάσεις θα μπορούσαν να υποβιβάσουν γρήγορα το Όκλαντ από την κορυφή της λίστας με τις πιο σπογγώδεις πόλεις.\n\nΟι πόλεις παγκοσμίως θα πρέπει να γίνουν πιο σπογγώδεις, αν πρόκειται να προσαρμοστούν στον θερμότερο και πιο θυελλώδη πλανήτη μας. Οι λύσεις θα αφορούν πολιτικούς, σχεδιαστές, κατασκευαστές και ιδιώτες, και η όλη έννοια των πόλεων-σφουγγαριών παρέχει έναν νέο τρόπο να σκεφτούμε τι πρέπει να γίνει.\n\nΑκόμη και οι πιο αδιαπέραστες πόλεις μπορούν να αναλάβουν δράση για να βελτιώσουν την απορροφητικότητά τους, προσθέτει o Fletcher. «Μια πόλη που βρίσκεται χαμηλά στην κατάταξη, όπως το Λονδίνο, σημαίνει απλώς ότι πρέπει να προσπαθήσε λίγο περισσότερο για να δημιουργήσετε κάποια απορροφητικότητα».\n\nΗ πόλη της Νέας Υόρκης, για παράδειγμα, έχει εισάγει χιλιάδες φυτοδοχεία στα πεζοδρόμια της πόλης. Το Λος Άντζελες σχεδιάζει να αποτσιμεντώσει και να ξαναφυτέψει τον παραμελημένο ποταμό του. Η προσθήκη κήπων στις ταράτσες, η φύτευση δέντρων σε εγκαταλελειμμένες περιοχές ή στους κήπους των ίδιων των ανθρώπων και η αλλαγή των πολεοδομικών κανονισμών ώστε να ενθαρρύνεται η χρήση χαλικιού αντί για μπετόν στους χώρους στάθμευσης αυτοκινήτων και στους δρόμους κίνησης, μπορούν να συμβάλουν στην αλλαγή του χάρτη από γκρίζο σε πράσινο.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΤα οφέλη των πόλεων - σφουγγαριών\n\nΚαι αν είναι καλά σχεδιασμένες, οι φυσικές υποδομές μπορούν να έχουν επιπτώσεις που ξεπερνούν κατά πολύ τα όμβρια ύδατα, όπως η μείωση της ατμοσφαιρικής ρύπανσης, η αποθήκευση διοξειδίου του άνθρακα ή η ενίσχυση του τουρισμού.\n\nΥπάρχει επίσης ένα εξαιρετικά σημαντικό κοινωνικό όφελος από τον επαναπροσανατολισμό των ανθρώπων προς τις υδάτινες οδούς που τους περιβάλλουν, λέει η Waghorn. Σε όλο το Όκλαντ, έχουν δημιουργηθεί ομάδες βάσης για να φροντίσουν τα τοπικά ρυάκια και τις λεκάνες απορροής τους, και σε ορισμένα μέρη αρχίζουν να έρχονται σε επαφή με σχολεία, τοπικές και εθνικές αρχές και mana whenua (ιθαγενείς Μαορί που έχουν ιστορικά και εδαφικά δικαιώματα επί της γης) για να επινοήσουν λύσεις για τα όμβρια ύδατα με πολλά άλλα πλεονεκτήματα.\n\nΩστόσο, θα εξακολουθήσουν να απαιτούνται παραδοσιακές μηχανικές λύσεις για τα όμβρια ύδατα, προειδοποιεί ο Fletcher. «Θα εξακολουθήσουμε να χρειαζόμαστε κάποια εναπομείναντα γκρίζα - σήραγγες για τη μεταφορά και την αποθήκευση νερού, κάποιες αντλίες. Αλλά μπορούμε να χρησιμοποιήσουμε το πράσινο για να αντισταθμίσουμε σημαντικά και να μειώσουμε την κλίμακα αυτών των έργων υποδομής του γκρι».\n\nΤο Όκλαντ έγινε μια σχετικά σπογγώδης πόλη κατά τύχη. Για να παραμείνει έτσι, είναι πιθανό να χρειαστεί περισσότερα έργα όπως το Te Auaunga, και να αντιμετωπίσει ορισμένες από τις τάσεις που ανοίγουν τους χώρους πρασίνου της και ρίχνουν τα δέντρα της. Παγκοσμίως, οι πόλεις θα πρέπει να βρουν παρόμοιους τρόπους συνεργασίας με τη φύση για την πρόληψη των πλημμυρών. Στην πορεία, ίσως βρουν επίσης σύνδεση και κοινότητα στις υδάτινες οδούς και το πράσινο που είναι φιλόξενο τόσο για τους ανθρώπους όσο και για άλλα πλάσματα.\n\nΤΟ ΑΡΘΡΟ ΣΥΝΕΧΙΖΕΙ ΜΕΤΑ ΤΗΝ ΔΙΑΦΗΜΙΣΗ\n\nΦωτογραφίες: Shutterstock"
}