{
    "Προκλητικός και πάλι ο Ερντογάν: «Η Ελλάδα δεν είναι ισότιμη με εμάς»": "Στη Μεσόγειο και στο Αιγαίο «βυθίζουν σκάφη, ληστεύουν, σφάζουν παιδιά κι όλους τους αθώους, κάποια μέρα θα λογοδοτήσουν. Δεν υπάρχει ελευθερία, ούτε τιμητική στάση, όταν κρύβεσαι από τα φουστάνια των άλλων» είπε ο Ερντογάν.\n\nΕπιμένει στην εμπρηστική ρητορική ο πρόεδρος της Τουρκίας Ρετζέπ Ταγίπ Ερντογάν.\n\n'Οπως μεταδίδει ο ανταποκριτής του ΣΚΑΪ στην Κωνσταντινούπολη, Μανώλης Κωστίδης, ο Ερντογάν δήλωσε: «Ενώ ειλικρινά προσπαθούμε να τερματίσουμε τους πολέμους, τις εντάσεις και τις κρίσεις στον κόσμο, ακολουθούμε τα βήματα της γειτονικής μας Ελλάδας, που μυρίζουν πρόκληση και προβοκάτσιες.\n\n» Όπως έχω πει, η Ελλάδα δεν είναι και δεν μπορεί να είναι ισότιμος και συνομιλητής μας ούτε πολιτικά, ούτε οικονομικά ούτε στρατιωτικά. Γνωρίζουμε ότι οι πραγματικές προθέσεις εκείνων που προκάλεσαν και εξαπέλυσαν τους Έλληνες πολιτικούς επάνω μας, είναι να εμποδίσουν το πρόγραμμά μας για την οικοδόμηση μιας μεγάλης και ισχυρής Τουρκίας».\n\nΣυνεχίζοντας ο Τούρκος πρόεδρος είπε: «Αυτό είναι ένα επικίνδυνο παιχνίδι τόσο για τους Έλληνες πολιτικούς, το ελληνικό κράτος, τον ελληνικό λαό και όσους τους χρησιμοποιούν ως μαριονέτες. Θεωρώ πως είναι καλό να υπενθυμίσω το τίμημα που πλήρωσαν οι πολιτικοί της Ελλάδας και ο λαός της Ελλάδας με την μεγάλη μας νίκη πριν 100 χρόνια την οποία γιορτάσαμε τον περασμένο Αύγουστο.\n\n» Οι Έλληνες κυβερνήτες οι οποίοι οδήγησαν τη χώρα τους σε οικονομική, πολιτική και στρατιωτική κατοχή για τα μικροσυμφέροντα τους θα λογοδοτήσουν πρώτα στον δικό τους λαό.\n\n» Προσπαθούν να κάνουν να ξεχαστούν οι ημέρες που έτρεχαν να γλιτώσουν από τις ξιφολόγχες των Τούρκων στρατιωτών και γιόρταζουν ως ημἐρα νίκης τη 'Σφαγή της Τριπολιτσάς' που έσφαξαν μωρά, γυναίκες και παιδιά. Δεν έχουν πληρώσει το τίμημα ενώπιον της ιστορίας.\n\n» Η ίδια νοοτροποία σήμερα υπάρχει στη Μεσόγειο και στο Αιγαίο και βυθίζουν σκάφη, ληστεύουν, σφάζουν παιδιά κι όλους τους αθώους κάποια μέρα θα λογοδοτήσουν.\n\nΔεν υπάρχει ελευθερία, ανάπτυξη ούτε τιμητική στάση, όταν κρύβεσαι από τα φουστάνια των άλλων».\n\nΚαταλήγοντας είπε: «Οι κατοχικές στρατιωτικές συγκεντρώσεις σε όλη την Ελλάδα πρέπει να ενοχλούν τον ελληνικό λαό, όχι εμάς. Πολιτικές δεσμεύσεις που θα υποθηκεύσουν το επόμενο τέταρτο του αιώνα της Ελλάδας και που σίγουρα θα πληρωθούν τα τιμήματα, πρέπει να ανησυχούν τον ελληνικό λαό, όχι εμάς.\n\nΟύτε αυτές οι στρατιωτικές συγκεντρώσεις ούτε αυτές οι πολιτικές και οικονομικές στηρίξεις είναι αρκετές για να ανεβάσουν την Ελλάδα στο επίπεδό μας, αλλά αρκούν για να σύρουν την Ελλάδα στο βάλτο.\n\nΩς αποτέλεσμα, απέναντι στην Ελλάδα που παρακολουθούμε σε κάθε τομέα, αν χρειαστεί δεν θα παραλείψουμε να υπερασπιστούμε τα δικαιώματα και τα συμφέροντα της χώρας μας έναντι της Ελλάδας, χρησιμοποιώντας όλα τα μέσα που έχουμε στη διάθεσή μας. Αυτό να το ξέρουν καλά».\n\nTurkish President Erdogan:\n\n\n\n- Greece aren't at our level as they're not our equal politically, economically or militarily\n\n- Foreign military build-up across Greece should disturb Greek people, not us\n\n- Greece will be held accountable for people it left to die in Mediterranean pic.twitter.com/LgvP9iLVZk — TRT World Now (@TRTWorldNow) September 26, 2022\n\nΠηγή: skai.gr\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Financial Times: Η Ελλάδα ένα από τα εφτά οικονομικά θαύματα ενός ανήσυχου κόσμου": "Η Ελλάδα δεν λείπει από τη λίστα των χωρών που χαρακτηρίζονται ως «οικονομικά θαύματα», ενώ τον κατάλογο συμπληρώνουν το Βιετνάμ, η Ινδονησία, η Ινδία, η Πορτογαλία, η Σαουδική Αραβία και η Ιαπωνία\n\nΆρθρο του Ruchir Sharma, Προέδρου του Rochefeller International, στους Financial Times, αναφέρεται στις εφτά χώρες που ξεχωρίζουν σε παγκόσμιο επίπεδο για τα οικονομικά τους επιτεύγματα, σε μια περίοδο που επικρατεί η απόλυτη απαισιοδοξία, λόγω ύφεσης και πληθωρισμού.\n\nΗ Ελλάδα δεν λείπει από τη λίστα των χωρών που χαρακτηρίζονται ως «οικονομικά θαύματα», ενώ τον κατάλογο συμπληρώνουν το Βιετνάμ, η Ινδονησία, η Ινδία, η Πορτογαλία, η Σαουδική Αραβία και η Ιαπωνία.\n\nΌπως επισημαίνει ο αρθρογράφος των Financial Times, οι χώρες που περιλαμβάνονται στη λίστα με τα σύγχρονα οικονομικά θαύματα χαρακτηρίζονται από σχετικά ισχυρή ανάπτυξη, μέτρια επίπεδα πληθωρισμού και οι υψηλές αποδόσεις - σε αντίθεση με την παγκόσμια τάση.\n\nΑναφερόμενος στην Ελλάδα, ο Ruchir Sharma υπογραμμίζει πως η χώρα ανακάμπτει και έχει λάβει ιδιαίτερα μεγάλη ώθηση από τις ξένες επενδύσεις και τον τουρισμό, ο οποίος λόγω Covid είχε φτάσει στο 15% του ΑΕΠ, από 20%.\n\nΚατά τη διάρκεια της χρηματοπιστωτικής κρίσης, τα μη εξυπηρετούμενα δάνεια είχαν φτάσει στο 50%, ενώ πλέον το ποσοστό αυτό έχει καταγράψει απίστευτη μείωση και διαμορφώνεται σε λιγότερο από 10%. Η ανάπτυξη της χώρας ξεπερνά το 4%, ενώ ο πληθωρισμός υποχωρεί γρήγορα, γεγονός που οδηγεί τη χώρα σε γρήγορη οικονομική ανάκαμψη.\n\nΟ Ruchir Sharma σημειώνει πως τόσο η Ελλάδα όσο και η Πορτογαλία - που επίσης περιλαμβάνεται στη λίστα του με τα οικονομικά θαύματα - βρίσκονται σε φάση ανάκαμψης έχοντας μειώσει τα ελλείμματά τους, ενώ είναι λιγότερο εκτεθειμένες στις αναταράξεις της εφοδιαστικής αλυσίδας που σχετίζονται με τη Ρωσία.\n\nΕνδιαφέρον παρουσιάζει και ο επίλογος του άρθρου με τον συγγραφέα να διαπιστώνει πως παρά τα τα σημαντικά επιτεύγματα, οι χώρες αυτές θα μπορούσαν να χάσουν τη δυναμική της αν υπήρξε κάποια αλλαγή στην ηγεσία, την πολιτική που εφαρμόζεται ή να επικρατούσε εφησυχασμός.\n\nΣε κάθε περίπτωση, χάρη στις υφιστάμενες συνθήκες, η Ελλάδα, το Βιετνάμ, η Ινδονησία, η Ινδία, η Πορτογαλία, η Σαουδική Αραβία και η Ιαπωνία έχουν αναδειχθεί σε νικητές εν μέσω μιας περιόδου διεθνούς ανησυχίας.\n\nΠηγή: skai.gr\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Ελληνοτουρκικά: «Δεν είναι η Ελλάδα η χώρα που απειλεί με casus belli» απάντησε ο Έλληνας πρέσβης στην Άγκυρα": "Κλείσιμο\n\nΑπαντώντας σεπρος τον Έλληνα Πρέσβη στην Άγκυρα, Χριστόδουλο Λάζαρη, η ελληνική πλευρά απέρριψε εν τω συνόλω τις τουρκικές αιτιάσεις, καθώς είναι παντελώς αβάσιμες και δεν συνάδουν με το Διεθνές Δίκαιο.Ο Έλληνας Πρέσβης υπογράμμισε ότι οι ελληνικές θέσεις έχουν αναπτυχθεί ενδελεχώς στις δύο επιστολές που εστάλησαν στον Γενικό Γραμματέα του ΟΗΕ. Η Ελλάδα σέβεται απολύτως τις υποχρεώσεις της που απορρέουν από τηΟ Πρέσβης στην Άγκυρα επεσήμανε ότι δεν είναι η Ελλάδα η χώρα η οποία απειλεί με πόλεμο τη γείτονα τηςούτε έχει συγκεντρώσει τον μεγαλύτερο αποβατικό στόλο στα παράλια της, όπως έχει κάνει η Τουρκία.Πρόσθεσε, ότι η Τουρκία συνεχίζει να παραβιάζει την κυριαρχία της Ελλάδας, με τις συνεχείς παραβιάσεις του εναερίου χώρου, καθώς και τις υπερπτήσεις άνωθεν ελληνικού εδάφους.",
    "Παραλήρημα Τσελίκ: «Η Ελλάδα συνεχίζει να παρενοχλεί τα αεροσκάφη μας»": "«Εμείς, ως Τουρκία, δεν βλέπουμε κανέναν από τους γείτονές μας ως εχθρό», δήλωσε ο εκπρόσωπος του κυβερνώντος κόμματος Ομέρ Τσελίκ, ενώ ισχυρίστηκε για την Ελλάδα ότι συνεχίζει να παρενοχλεί τα τουρκικά αεροσκάφη και πλοία. «Κανείς δεν πρέπει να ξεχάσει το εξής: Η Τουρκία είναι ένα μεγάλο κράτος με όρους άσκησης διπλωματίας», δήλωσε.\n\nΜιλώντας σε εκδήλωση του κόμματος του στα Άδανα, ο Ομέρ Τσελίκ είπε ότι, δεν θα κάνουν συμβιβασμούς στη Γαλάζια Πατρίδα και απάντησε σε δηλώσεις βουλευτή του κόμματος CHP πως «το να λέμε Γαλάζια Πατρίδα είναι μια πολύ μαξιμαλιστική συμπεριφορά, μπορεί να μας δείξει επιθετικούς στα μάτια των άλλων», για να του καταλογίσει πως κάτι τέτοιο «μπορεί να ειπωθεί μόνο από το ελληνικό κοινοβούλιο».\n\nΣυνεχίζοντας είπε ότι «δεν έχουμε ούτε βότσαλο να δώσουμε σε κανέναν, ούτε σταγόνα νερό να δώσουμε σε κανέναν από τη Γαλάζια Πατρίδα. Θα προστατεύσουμε τη Γαλάζια Πατρίδα μέχρι τέλους».\n\nΟμέρ Τσελίκ κατά Κυριάκου Μητσοτάκη\n\nΑναφερόμενος στον Ελληνα Πρωθυπουργό Κυριάκο Μητσοτάκη, ο Ομέρ Τσελίεκ είπε ότι «έγραψε ένα τουίτ στα τουρκικά και λέει ότι δεν είμαστε εχθροί σας. Θέλουμε να αναπτύξουμε σχέσεις καλής γειτονίας με την Τουρκία. Εμείς, ως Τουρκία, δεν βλέπουμε κανέναν από τους γείτονές μας ως εχθρό».\n\nΕίπε, ακόμα, ο εκπρόσωπος του ΑΚΡ ότι «λέμε πάντα ότι είμαστε υπέρ της ειρήνης και της δράσης προς την κατεύθυνση της ειρήνης, αλλά πήγε στο αμερικανικό Κογκρέσο και έκανε μια εξαιρετικά φτηνή και δειλή ομιλία που θα μπορούσε να σημαίνει εχθρότητα προς την Τουρκία».\n\nΤώρα, υποστήριξε, η Ελλάδα συνεχίζει την παρενόχληση τουρκικών αεροσκαφών και πλοίων. «Κανείς δεν πρέπει να ξεχάσει το εξής: Η Τουρκία είναι ένα μεγάλο κράτος με όρους άσκησης διπλωματίας. Όσοι συνεργάζονται με τη βούληση της Τουρκίας για ειρήνη πάντα κερδίζουν, αλλά κανείς να μην δοκιμάσει τη δύναμη της Τουρκίας. Μην εμπλακούν σ' ένα τέτοιο λάθος. Να ρωτήσουν την Ιστορία πόσο αποφασισμένοι είμαστε όταν το θέμα αφορά το έδαφος μας, τους ουρανούς μας και τη Γαλάζια Πατρίδα μας», είπε ο Ομέρ Τσελίκ.",
    "Κακοκαιρία «Bogdan»: Μήνυμα του 112 στη Δυτική Ελλάδα - «Αποφύγετε άσκοπες μετακινήσεις»": "Μήνυμα απόστα κινητά των κατοίκων της Δυτικής Ελλάδας εστάλη το απόγευμα της Δευτέρας (26/9), λόγω της επερχόμενηςΣύμφωνα με τοαπό την Εθνική Μετεωρολογική Υπηρεσία (ΕΜΥ), επιδείνωση θα παρουσιάσει ο καιρός στη χώρα μας από το βράδυ της Δευτέρας, καθώς μέρος της κακοκαιρίας με το όνομαπου επηρεάζει την Ιταλία, θα κινηθεί προς την περιοχή μας.Συγκεκριμένα την Τρίτη (27-9-2022) θα επηρεαστούν με ισχυρέςκαιπου θα συνοδεύονται από μεγάλο αριθμό κεραυνών, τοπικές χαλαζοπτώσεις και πολύ ισχυρούς ανέμους:α. Το βόρειο Ιόνιο και η Ήπειρος από τα ξημερώματα και μέχρι το απόγευμα καιβ. Η δυτική Στερεά και πιθανόν η βορειοδυτική Πελοπόννησος από τις προμεσημβρινές μέχρι τις βραδινές ώρες.Μέσω του μηνύματος οι πολίτες της Δυτικής Ελλάδας ενημερώνονται ότι θα πρέπει να αποφεύγουν τις άσκοπες μετακινήσεις, ενώ παροτρύνονται να ακολουθούν τις οδηγίες των Αρχών.Με απόφαση του Αντιπεριφερειάρχη Κέρκυρας, Κώστα Ζορμπά -κι αφού ολοκληρώθηκε το Συντονιστικό Όργανο Πολιτικής Προστασίας της Περιφερειακής Ενότητας Κέρκυρας, το οποίο συγκλήθηκε εκτάκτως έπειτα από το έκτακτο δελτίο επιδείνωσης καιρού που εκδόθηκε από την Εθνική Μετεωρολογική Υπηρεσία ΕΜΥ /ΕΜΚ και απεστάλη μέσω της Γενικής Γραμματείας Πολιτικής Προστασίας-όλων των βαθμίδων (νηπιαγωγεία, δημοτικά, γυμνάσια, λύκεια, ειδικά σχολεία) στην Περιφερειακή Ενότητα Κέρκυρας για προληπτικούς λόγους.Η απόφαση του Αντιπεριφερειάρχη Π.Ε. Κέρκυρας, Κώστα Ζορμπά έχει ως εξής:α) Να ληφθούν τα απαραίτητα μέτρα και στα πλαίσια των αρμοδιοτήτων τους από τις εμπλεκόμενες υπηρεσίες, σύμφωνα με τις σχετικές εγκυκλίους της Γ.Γ.Π.Π. και τον σχεδιασμό των υπηρεσιών, για την αντιμετώπιση εκτάκτων αναγκών.\n\nΚλείσιμο\n\nβ) Τη διακοπή των μαθημάτων την Τρίτη 27 Σεπτεμβρίου 2022, λόγω των έκτακτων καιρικών φαινομένων, σε όλες τις σχολικές μονάδες τόσο της Πρωτοβάθμιας Εκπαίδευσης (Νηπιαγωγεία – Δημοτικά Σχολεία), όσο και της Δευτεροβάθμιας Εκπαίδευσης (Γυμνάσια – Λύκεια) σε όλη την Επικράτεια της Περιφερειακής Ενότητας Κέρκυρας.γ) Για την ενημέρωση (μέσω των ΜΜΕ) των πολιτών, ώστε να αποφευχθούν δυσάρεστες καταστάσεις και να διαφυλαχτεί η ασφάλεια των πολιτών.Στα δυτικά, τα κεντρικά και τα βόρεια αναμένονται νεφώσεις με βροχές και σποραδικές καταιγίδες. Τα φαινόμενα θα είναι κατά τόπους ισχυρά και θα συνοδεύονται από μεγάλο αριθμό κεραυνών, τοπικές χαλαζοπτώσεις και πολύ ισχυρούς ανέμους, στο βόρειο Ιόνιο και την Ήπειρο μέχρι το απόγευμα και στη δυτική Στερεά και πιθανόν τη βορειοδυτική Πελοπόννησο από τις προμεσημβρινές ώρες και μέχρι το βράδυ. Στις υπόλοιπες περιοχές παροδικές νεφώσεις και λίγες τοπικές βροχές.Οι άνεμοι θα πνέουν από νότιες διευθύνσεις 4 με 6 και στα πελάγη τοπικά 7 μποφόρ και από νωρίς το βράδυ στο Ιόνιο δυτικοί 4 με 6 μποφόρ. Η θερμοκρασία θα σημειώσει μικρή πτώση ως προς τις μέγιστες τιμέςκυρίως στα δυτικά.ΜΑΚΕΔΟΝΙΑ, ΘΡΑΚΗΚαιρός: Νεφώσεις κατά διαστήματα αυξημένες με βροχές και σποραδικές καταιγίδες.Ανεμοι: Από νότιες διευθύνσεις 3 με 4 και στα ανατολικά 5 με 6 μποφόρ.Θερμοκρασία: Από 13 έως 27 βαθμούς Κελσίου. Στη δυτική Μακεδονία η μέγιστη 3 με 5 βαθμούς χαμηλότερη.ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣΚαιρός: Αυξημένες νεφώσεις με βροχές και σποραδικές καταιγίδες. Τα φαινόμενα θα είναι κατά τόπους ισχυρά, στο βόρειο Ιόνιο και την Ήπειρο από την αρχή της ημέρας και μέχρι το απόγευμα, και στη δυτική Στερεά και τη βορειοδυτική Πελοπόννησο από τις προμεσημβρινές ώρες μέχρι το βράδυ.Ανεμοι: Από νότιες διευθύνσεις 5 με 7 μποφόρ και μετά το απόγευμα δυτικοί νοτιοδυτικοί 4 με 6 μποφόρ.Θερμοκρασία: Από 15 έως 24 και τοπικά στη δυτική Πελοπόννησο μέχρι 27 βαθμούς Κελσίου.ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΑΝΑΤΟΛΙΚΗ ΠΕΛΟΠΟΝΝΗΣΟΣΚαιρός: Αυξημένες νεφώσεις αρχικά στα βόρεια και από το μεσημέρι και στα νότια με τοπικές βροχές και μεμονωμένες καταιγίδες.Ανεμοι: Νοτίων διευθύνσεων 4 με 6 μποφόρ.Θερμοκρασία: Από 16 έως 29 βαθμούς Κελσίου.ΚΥΚΛΑΔΕΣ, ΚΡΗΤΗΚαιρός: Αραιές νεφώσεις. Από το μεσημέρι οι νεφώσεις στις Κυκλάδες θα πυκνώσουν και στις βόρειες Κυκλάδες είναι πιθανόν να σημειωθούν τοπικές βροχές.Ανεμοι: Νότιοι νοτιοδυτικοί 5 με 6 μποφόρ.Θερμοκρασία: Από 18 έως 29 βαθμούς Κελσίου.ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ - ΔΩΔΕΚΑΝΗΣΑΚαιρός: Στα νησιά του ανατολικού Αιγαίου αραιές νεφώσεις που από τις προμεσημβρινές ώρες θα πυκνώσουν και από το απόγευμα θα σημειωθούν τοπικές βροχές. Στα Δωδεκάνησα σχεδόν αίθριος.Ανεμοι: Στα βόρεια νότιοι νοτιοανατολικοί 5 με 7 μποφόρ. Στα νότια νοτιοδυτικοί 3 με 4 μποφόρΘερμοκρασία: Από 18 έως 27 βαθμούς Κελσίου.ΕΥΒΟΙΑΚαιρός: Αυξημένες νεφώσεις με πιθανότητα τοπικών βροχών μικρής διάρκειας.Ανεμοι: Νοτίων διευθύνσεων 4 με 5 και στα νότια τοπικά 6 μποφόρ.Θερμοκρασία: Από 16 έως 26 βαθμούς Κελσίου.ΑΤΤΙΚΗΚαιρός: Νεφώσεις που το μεσημέρι θα αυξηθούν και θα σημειωθούν τοπικές βροχές μικρής διάρκειας.Ανεμοι: Νότιοι 4 με 6 μποφόρ.Θερμοκρασία: Από 16 έως 29 βαθμούς Κελσίου.ΘΕΣΣΑΛΟΝΙΚΗΚαιρός: Νεφώσεις με παροδικές βροχές και πιθανόν πρόσκαιρη καταιγίδα.Ανεμοι: Νοτιοανατολικοί 3 με 4 μποφόρ και από το απόγευμα νοτιοδυτικοί με την ίδια ένταση.Θερμοκρασία: Από 14 έως 27 βαθμούς Κελσίου.",
    "H παραγωγή χαρτιού επιστρέφει στην Ελλάδα από την Intertrade": "Οταν στα μέσα της προηγούμενης δεκαετίας κάηκε το εργοστάσιο της χαρτοποιίας Softex, και τα αμέσως επόμενα χρόνια ακολούθησαν τα λουκέτα στην Diana και στην Delica, η Ελλάδα έπαψε πια να έχει παραγωγή πρωτογενούς ρολού χαρτιού. Τα μεγάλα δηλαδή ρολά χαρτιού που στην αγορά ονομάζονται jumbo roll και τα οποία μετά την επεξεργασία τους από τις χαρτοποιίες μετατρέπονται σε χαρτοπετσέτες, ρολά κουζίνας, χαρτιά υγείας, αντίστοιχα προϊόντα χάρτου επαγγελματικής χρήσης, χαρτομάντιλα και άλλα συναφή προϊόντα. Η αγορά αυτών των μεταποιημένων προϊόντων χάρτου στην Ελλάδα έχει ετήσιο κύκλο εργασιών της τάξης των 700 εκατομμυρίων σε όρους τελικής τιμής. Οι ελληνικές χαρτοποιίες που επεξεργάζονται τα μεγάλα αυτά ρολά έπρεπε πλέον να αρχίσουν να εισάγουν την πρώτη ύλη τους και μάλιστα μαζικά. Και αυτό διότι η ζήτηση για αυτά τα ρολά είναι γύρω στους 220.000 τόνους ετησίως και η εγχώρια παραγωγή, μετά τα λουκέτα, είχε πέσει στους 40.000 τόνους. Ολα τα υπόλοιπα, 180.000 τόνοι μεγάλων ρολών, έπρεπε να εισάγονται.\n\nΣτο μεγάλο αυτό κενό στη χονδρική αγορά πρώτης ύλης ο Γιάννης Ντεληδήμος, επιχειρηματίας δεύτερης γενιάς στον χώρο της χαρτοποιίας, διέκρινε μία επιχειρηματική ευκαιρία: Την επένδυση σε ανάπτυξη ελληνικής γραμμής παραγωγής jumbo roll. Ο Γ. Ντεληδήμος είχε γυρίσει στην Ελλάδα από τις Ηνωμένες Πολιτείες, όπου εργαζόταν στον χρηματοοικονομικό κλάδο, στο πρώτο μισό της δεκαετίας του 2000 προκειμένου να εξελίξει την εμπορική επιχείρηση του πατέρα του. Εκεί γύρω στο 2005 ξεκίνησε τη διαδρομή του στην Intertrade Hellas AΒΕE. Η οποία τα επόμενα 15 χρόνια έμελλε να γίνει ο μεγαλύτερος μεταποιητής χάρτου στην Ελλάδα με εξαγωγές σε 28 χώρες, κύκλο εργασιών της τάξης των 70 εκατομμυρίων και λειτουργικά κέρδη στα επίπεδα των 6 εκατομμυρίων. Στην πορεία, η Intertrade που είχε εγκατεστημένη την παραγωγή της στους Θρακομακεδόνες, μονάδα που λειτουργεί και σήμερα, αγόρασε και το εμπορικό σήμα της Softex, δραστηριότητα που «τρέχει» υπό την επίβλεψη της αδερφής του Γ. Ντεληδήμου, Κατερίνας. Η εταιρεία είχε ήδη κερδίσει σημαντικά μερίδια στην αγορά προϊόντων χάρτου ιδιωτικής ετικέτας και τώρα αποκτούσε και ένα δικό της αναγνωρίσιμο brand. Αλλά η πρώτη ύλη εξακολουθούσε να πρέπει να εισάγεται.\n\nΣε λειτουργία η νέα μονάδα jumbo roll στα Οινόφυτα αξίας 50 εκατ. ευρώ.\n\nΤο management της εταιρείας είχε ήδη καταρτίσει σοβαρό επενδυτικό σχέδιο για την επένδυση στη μονάδα παραγωγής από το δεύτερο μισό της προηγουμένης δεκαετίας. Ομως αδυνατούσε, όπως και πολλές άλλες επιχειρήσεις, να βρει επαρκή και ελκυστικά τιμολογημένη χρηματοδότηση από το ελληνικό τραπεζικό σύστημα. Ωστόσο αυτό άλλαξε λίγο πριν από το 2020, όταν και οι τράπεζες γύριζαν σελίδα, οπότε και η Τράπεζα Πειραιώς «άκουσε» το business plan και αποφάσισε να το χρηματοδοτήσει. Να χρηματοδοτήσει δηλαδή με 50 εκατομμύρια την επένδυση σε μία νέα μονάδα παραγωγής σε οικόπεδο 200 στρεμμάτων στα Οινόφυτα Βοιωτίας, που εκείνα τα χρόνια είχε ήδη αγοράσει η Intertrade. Πρόκειται για τις παλιές εγκαταστάσεις της εκτυπωτικής εταιρείας Ιρις Α.Ε. Η επένδυση λειτουργίας PaperMill ολοκληρώθηκε τον Ιούνιο του 2022 και ουσιαστικά καθετοποιεί την παραγωγική δυνατότητα της Intertrade, μετατρέποντάς την από μεταποιητική εταιρεία σε εταιρεία παραγωγής jumbo roll και ταυτόχρονα την καθιστά αυτάρκη και ανταγωνιστική. Παράλληλα, περιορίστηκε και ένα μεγάλο μέρος του ελλείμματος jumbo roll της χώρας, αφού προσέθεσε προσφορά περίπου 70.000 τόνων jumbo roll, μέρος της οποίας απορροφάται από τρίτους μεταποιητές στην Ελλάδα και στο εξωτερικό.\n\nΜιλώντας στην «Κ» ο επιχειρηματίας επισημαίνει πως «στην Ελλάδα μας λείπουν οι μεγάλες παραγωγικές επενδύσεις. Σε εμάς ο λόγος ήταν η απουσία χρηματοδότησης. Ωστόσο αυτά τα projects απαιτούν λεπτομερή και μακροχρόνιο σχεδιασμό, υπομονή και επιμονή και κατάλληλους συνεργάτες. Δεν πρόκειται για άλλη μία εύκολη και γρήγορη δουλειά».\n\nΗ επένδυση αυτή της Intertrade έχει και ένα άλλο χαρακτηριστικό: είναι η πρώτη που, το 2020 και από τις λιγοστές έκτοτε, εντάχθηκε στο πλαίσιο των στρατηγικών επενδύσεων στον τομέα της βιομηχανίας, λαμβάνοντας φορολογικά κίνητρα και αδειοδότηση fast track σύμφωνα με το σχετικό πλαίσιο. Τα φορολογικά κίνητρα αφορούν σε απαλλαγή 10 εκατομμυρίων για την πρώτη δεκαετία. Με αυτές τις ισορροπίες προσφοράς και ζήτησης και μετά τις επενδύσεις που υλοποιήθηκαν, το business plan προβλέπει σημαντική αύξηση του κύκλου εργασιών και των λειτουργικών κερδών, αναφέρουν στην «Κ» τραπεζικές πηγές. Ωστόσο τα σχέδια του Γιάννη Ντεληδήμου, της οικογένειάς του και των συνεργατών τους φαίνεται πως δεν σταματούν εδώ. Δρομολογούν την περαιτέρω μείωση του αποτυπώματος των εργοστασίων τους στο περιβάλλον και την ηλεκτροδότηση της παραγωγής από ανανεώσιμες πηγές ενέργειας, ενώ στο προσεχές μέλλον προγραμματίζουν να υλοποιήσουν και μονάδα ανακύκλωσης.",
    "Daily Sabah: Η Ελλάδα ανοίγει και δεύτερο «στρατόπεδο εκπαίδευσης τρομοκρατών»": "Συνέχεια στο αφήγημα περί «υπόθαλψης τρομοκρατών» από την Ελλάδα επιχειρεί να δώσει ο τουρκικός Τύπος, με την αγγλική έκδοση της Sabah να επανέρχεται στο θέμα και να υποστηρίζει ότι η Αθήνα άνοιξε και δεύτερο «στρατόπεδο εκπαίδευσης τρομοκρατών» δίπλα στο «υφιστάμενο του Λαυρίου», όπως αποκαλούν την εν λόγω προσφυγική δομή.\n\nΤο δημοσίευμα της Daily Sabah επικαλείται δηλώσεις τούρκου αξιωματούχου ο οποίος υποστηρίζει ότι «αν και η Αθήνα απέρριψε τους ισχυρισμούς πως το Λαύριο έχει μετατραπεί σε σχολείο τρομοκρατών, η Άγκυρα ανακάλυψε ότι ένα άλλο στρατόπεδο παρόμοιο με το Λαύριο είχε ανοίξει». Για να προσθέσει ότι «βρισκόμαστε σε μια πολύ εύθραυστη διαδικασία», αναφερόμενος στις διμερείς σχέσεις.\n\nΔιαβάστε επίσης: Ο Ερντογάν βλέπει την Ελλάδα ως… άντρο τρομοκρατών\n\n«Αγαπημένο καταφύγιο τρομοκρατών»\n\nΌπως αναφέρει το άρθρο της Daily Sabah «η Ελλάδα κατηγορείται εδώ και καιρό ότι αποτελεί αγαπημένο καταφύγιο τρομοκρατών του DHKP-C και του PKK. Αυτοί που διαφεύγουν από την Τουρκία έχουν βρει καταφύγιο σε προσφυγικούς καταυλισμούς στο Λαύριο κοντά στην Αθήνα με το πρόσχημα ότι είναι αιτούντες άσυλο, ιδίως τη δεκαετία του 1980. Παρά το κλείσιμο του Λαυρίου το 2013 υπό την πίεση της Τουρκίας, η Ελλάδα εξακολουθεί να αποτελεί τον κύριο προορισμό για τους τρομοκράτες του DHKP-C».\n\nΥποστηρίζει δε ότι «πλάνα από το στρατόπεδο δείχνουν ότι έχει μετατραπεί σε βάση για τους τρομοκράτες του PKK. Το στρατόπεδο που φαίνεται μοιάζει με βάση τρομοκρατών, με τρομοκρατικά σύμβολα και φωτογραφίες του φυλακισμένου Αμπντουλάχ Οτσαλάν να κοσμούν τους τοίχους του».\n\n«Στόχος να εκπαιδευτούν εναντίον της Τουρκίας»\n\nΣύμφωνα με τις δηλώσεις του αξιωματούχου που επικαλείται η εφημερίδα «στόχος είναι ότι αυτές οι ομάδες που εκπαιδεύονται, θα μπορούσαν να χρησιμοποιηθούν μια μέρα εναντίον της Τουρκίας», δήλωσε ο αξιωματούχος. «Μια χώρα μέλος της ΕΕ στον 21ο αιώνα τροφοδοτεί ανοιχτά τρομοκράτες. Το PKK είναι τρομοκρατική ομάδα και έχει χαρακτηριστεί ως τέτοια τόσο από την ΕΕ όσο και από τις ΗΠΑ».\n\nΤο δημοσίευμα συνεχίζει με τον αξιωματούχο να χτίζει στο blame game εναντίον της Ελλάδας και να υποστηρίζει ότι «η Αθήνα δεν είναι πλέον χώρα διέλευσης τρομοκρατών, αλλά η χώρα άμεσος στόχος για την παραμονή τους».\n\nΗ Αθήνα έχει απορρίψει αιτήματα έκδοσης\n\nΣτο ίδιο άρθρο αναφέρεται πως «η Αθήνα έχει επίσης απορρίψει τα αιτήματα έκδοσης της Άγκυρας για τρομοκράτες από ομάδες που υποστηρίζουν την ένοπλη εξέγερση κατά του κράτους και είχαν εμπλακεί σε ένοπλες επιθέσεις κατά των τουρκικών δυνάμεων ασφαλείας και πολιτικών κομμάτων, εκτός από άλλους στόχους».\n\nΣύμφωνα με την εφημερίδα «τα απορριφθέντα αιτήματα έκδοσης περιλαμβάνουν μέλη της παράνομης τρομοκρατικής ομάδας ‘Η Επαναστατική Αριστερά (Dev-Sol)’, μέλη του DHKP-C, της τουρκικής (ή κουρδικής) Χεζμπολάχ, του παράνομου Μαρξιστικού-Λενινιστικού Κομμουνιστικού Κόμματος (MLKP), του THKP-C, του PKK, του παράνομου Κομμουνιστικού Κόμματος Τουρκίας/Μαρξιστικού-Λενινιστικού (TKP-ML) και άλλες ομάδες».\n\n«Πρόσφατα, η τουρκική αστυνομία συνέλαβε έναν τρομοκράτη του PKK, ο οποίος είχε εκπαιδευτεί στο διαβόητο στρατόπεδο στην Ελλάδα και σχεδίαζε να πραγματοποιήσει ένοπλες και βομβιστικές επιθέσεις σε μεγάλες πόλεις, είχε ανακοινώσει ο υπουργός Εσωτερικών Σουλεϊμάν Σοϊλού» σημειώνει η Daily Sabah.\n\nΓια να προσθέσει ότι «ο τρομοκράτης, που αναγνωρίστηκε ως Hüsamettin Tanrıkulu, με την κωδική ονομασία «Delil», συνελήφθη σε κοινή αντιτρομοκρατική επιχείρηση της αστυνομίας της Κωνσταντινούπολης και του Ντιγιάρμπακιρ».\n\nΣε μία περίοδο που οι σχέσεις Ελλάδας – Τουρκίας περνάνε κρίση\n\nΣύμφωνα με το δημοσίευμα ο συγκεκριμένος άνθρωπος «είχε εισέλθει στην Τουρκική Δημοκρατία με παράνομα μέσα, αφού είχε λάβει εκπαίδευση για σαμποτάζ στο στρατόπεδο του Λαυρίου στην Ελλάδα».\n\nΚαι καταλήγει επισημαίνοντας ότι «η άδεια της Αθήνας να επιτρέψει την ύπαρξη ενός ακόμη στρατοπέδου που φιλοξενεί τρομοκράτες εντός των συνόρων της έρχεται καθώς οι σχέσεις μεταξύ της Τουρκίας και της Ελλάδας βρίσκονται σε νέο χαμηλό τους τελευταίους μήνες».",
    "Στην 9η θέση της FIBA η Ελλάδα": "Καμία διαφοροποίηση για την Ελλάδα στην παγκόσμια κατάταξη της FIBA μετά και την ολοκλήρωση του EuroBasket, καθώς η Εθνική ομάδα παρέμεινε σταθερά στην 9η θέση έχοντας 670,8 βαθμούς, κάτι που μεταφράζεται ως η 6η καλύτερη ομάδα στην Ευρώπη.\n\n\n\nΣτην πρώτη δεκάδα βρίσκονται οι ΗΠΑ, Ισπανία, Αυστραλία, Αργεντινή, Γαλλία, Σερβία, Σλοβενία, Λιθουανία και Ιταλία, με τη Γερμανία να παραμένει εκτός δεκάδας.\n\n\n\nΤη μεγαλύτερη άνοδο σε σχέση με την τελευταία καταμέτρηση είχε η Αργεντινή, καθώς με την κατάκτηση του Παναμερικανικού Πρωταθλήματος ανέβηκε τρεις θέσεις, γεγονός που έριξε τη Γαλλία στην 5η θέση και τη Σλοβενία στην 7η, με την ομάδα του Λούκα Ντόντσιτς να χάνει δύο θέσεις.\n\n\n\n",
    "Μπαρτζώκας: Να πρωταγωνιστήσουμε σε Ελλάδα και Ευρώπη": "Ο Γιώργος Μπαρτζώκας φιλοξενήθηκε σε ειδικό αφιέρωμα της ιστοσελίδα του ΕΣΑΚΕ, προκειμένου να καταθέσει την άποψή του για τη νέα αγωνιστική περίοδο στη Basket League.\n\nΟ τεχνικός του πρωταθλητή Ελλάδας, Ολυμπιακού, προέβλεψε ότι η ομάδα του θα έχει ακόμη πιο δύσκολη αποστολή εφέτος καθώς καλείται να υπερασπιστεί την κορυφή, που όπως είπε αποτελεί πάντοτε στόχο του πειραϊκού συλλόγου, αλλά και να πρωταγωνιστήσει στην Ευρωλίγκα.\n\n«Η αποστολή μας φέτος είναι ακόμη πιο δύσκολη σε σχέση με πέρυσι και αυτό γιατί είμαστε οι εν δυνάμει πρωταθλητές Ελλάδος. Αυτό σημαίνει πως όλοι θα έχουν εξτρά κίνητρο να μας κερδίσουν, αλλά και εμείς από την πλευρά μας θα έχουμε το… βάρος του να διατηρήσουμε τα κεκτημένα», υπογράμμισε.\n\n«Επιπλέον, οι περισσότερες ομάδες έχουν ενισχυθεί σημαντικά, κάτι που σημαίνει πως το φετινό πρωτάθλημα θα είναι ακόμη πιο ανταγωνιστικό».\n\nΚαι πρόσθεσε: «Τίποτα, όμως, από όλα αυτά δεν αλλάζει τον στόχο μας, που ήταν και παραμένει η κορυφή. Άλλωστε, όταν είσαι στον Ολυμπιακό δεν νοείται να στοχεύεις σε κάτι λιγότερο. Φέτος έχουμε φτιάξει ένα δυνατό σύνολο, “χτίζοντας” πάνω σε έναν βασικό κορμό με στόχο να πρωταγωνιστήσουμε, όπως και πέρυσι, σε Ελλάδα και Ευρώπη. Εύχομαι σε όλες τις ομάδες καλή σεζόν, με υγεία και αθλητικό πνεύμα».\n\nΠηγή: ΑΠΕ / ΜΠΕ\n\nΕιδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Φιορέτι (ESM): Εφικτή η επενδυτική βαθμίδα για την Ελλάδα το 2023": "Ως εφικτή εκτιμά την ανάκτηση της επενδυτικής βαθμίδας το 2023, κατά πάσα πιθανότητα το δεύτερο εξάμηνο, ο επικεφαλής του ESM για την Ελλάδα Paolo Fioretti.\n\nΜιλώντας στο συνέδριο του Economist, ο κ. Fioretti, σημείωσε πως είναι προτιμότερο σήμερα να μιλά για την Ελλάδα παρά για τη χώρα του , την Ιταλία, όπου οι προκλήσεις είναι μεγαλύτερες.\n\nΣτο συνέδριο του Economist τοποθετήθηκαν και οι τρεις εκπρόσωποι των \"θεσμών\", από τον ESM, την ΕΚΤ (Martin Bijsterbosch) και την ΕΕ (Julia Levanti) όπου τα πρόσωπα έχουν αλλάξει μετά την έξοδο της Ελλάδας και από την ενισχυμένη εποπτεία. Και οι τρεις συμφώνησαν πως η δημοσιονομική σταθερότητα, η συνέχιση των διαρθρωτικών μεταρρυθμίσεων και η επιτάχυνση των διαδικασιών μείωσης των κόκκινων δανείων με την παράλληλη δημιουργία capital buffers από την πλευρά των τραπεζών αποτελούν \"κλειδιά\" για την καλύτερη αντιμετώπιση της κρίσης.\n\nΣύμφωνα με τον P. Fioretti το βασικό σενάριο προβλέπει ανάπτυξη για την Ελλάδα και το 2023, αν και υπάρχει και ένα δυσμενές σενάριο ήπιας ύφεσης, το οποίο δεν μπορεί να αποκλειστεί.\n\n\"Η ελληνική οικονομία ανακάμπτει καθώς εισήλθε στην κρίση από καλύτερη δημοσιονομική θέση η οποία της επέτρεψε να λάβει μέτρα στήριξης ενώ οι διαρθρωτικές μεταρρυθμίσεις έκαναν την οικονομία πιο ανθεκτική\", σημείωσε κατά την διάρκεια της ομιλίας του. Παράλληλα, καλωσορίζοντας τις δεσμεύσεις της κυβέρνησης για επιστροφή στα πρωτογενή πλεονάσματα το 2023, υποστήριξε πως πρωτογενές πλεόνασμα 1% το 2023 σημαίνει πως δεν θα υπάρξει πρόσθετος δημοσιονομικός χώρος για έξτρα μέτρα στήριξης και υπ΄αυτό το πρίσμα ίσως χρειάζεται εξοικονόμηση δημοσιονομικού χώρου εφέτος ώστε να υπάρξει περιθώριο για το επόμενο έτος.\n\nΠηγή: ΑΠΕ-ΜΠΕ",
    "DART: Πώς η Ελλάδα θα συμμετάσχει στην πρώτη απόπειρα εκτροπής ουράνιου σώματος": "Στην ανάγκη εξέλιξης της «τεχνολογίας αποτροπής» στο διάστημα σε περίπτωση που ένα αντικείμενο όπως ένας αστεροειδής ερχόταν προς τη Γη, αναφέρθηκε o δρ. Κλεομένης Τσιγάνης, καθηγητής Αστροφυσικής του Τμήματος Φυσικής στο Αριστοτέλειο Πανεπιστήμιο Θεσσαλονίκης, μιλώντας στον ραδιοφωνικό σταθμό του ΑΠΕ ΜΠΕ, “Πρακτορείο 104.9FM.\n\nΣε μερικές ώρες μια στιγμή-σταθμός θα κρίνει εάν η ανθρωπότητα θα μπορεί με τη συλλογή πρωτόγνωρων δεδομένων να σχεδιάσει πλέον ένα σύστημα πλανητικής άμυνας που θα συμβάλει στην αποτροπή μιας καταστροφής από έναν αστεροειδή πάνω στον πλανήτη Γη.\n\nΔιαβάστε επίσης: Διάστημα: Πόσα ανθρώπινα «σκουπίδια» υπάρχουν σήμερα στον Άρη;\n\nΙστορική σημασία του σημερινού πειράματος\n\n“Έχει σημασία ιστορική το σημερινό πείραμα. Είναι η πρώτη φορά που επιχειρείται να αλλαχθεί η πορεία ενός ουράνιου σώματος με ανθρώπινη παρέμβαση. Αυτό δεν έχει γίνει ποτέ”, σχολιάζει ο Έλληνας καθηγητής Αστροφυσικής που μάλιστα παροτρύνει ερασιτέχνες αστρονόμους με εμπειρία και αξιόλογο εξοπλισμό να “προσπαθήσουν να εντοπίσουν τον «Δίμορφο» και να δούν εάν θα γίνει πιο λαμπρός όταν τα θραύσματα που προκύψουν από την έκρηξη θα φωτιστούν από τον ήλιο και συνεπώς θα γίνει πιο λαμπρός για αρκετές ώρες μετά τη πρόσκρουση!”.\n\nΔιαβάστε ακόμα: Η NASA βρήκε θησαυρό οργανικών ενώσεων στον Άρη\n\n“Σήμερα είναι μια μεγάλη ημέρα. Ξημερώματα Τρίτης στις δύο και τέταρτο περίπου θα πρέπει καλώς εχόντων των πραγμάτων το σκάφος DART που εκτοξεύτηκε πέρυσι το Νοέμβριο να χτυπήσει τον συγκεκριμένο αστεροειδή που στα 160 μέτρα περίπου είναι ο μικρός από τους δύο αστεροειδείς που γυρνούν ο ένας γύρω από τον άλλον ενώ ταυτόχρονα… περπατούν γύρω από τον Ήλιο, σε απόσταση. Με βάση τα τελευταία δεδομένα όλα πηγαίνουν κατ’ ευχή, η κάμερα που φέρει το DART δουλεύει κανονικά και έχει μάλιστα εντοπίσει τον μεγάλο από τους δύο αστεροειδείς, ο οποίος θα την καθοδηγήσει σιγά, σιγά προς το τελικό στόχο. Όλα αυτά ενώ το DART πηγαίνει με πάρα πολύ μεγάλη ταχύτητα, 25.000 χλμ/ώρα” εξήγησε ο Δρ. Τσιγάνης. Η ομάδα του Έλληνα καθηγητή θα συμμετέχει, όπως μάλιστα αποκάλυψε, από την πρώτη στιγμή στο παγκοσμίου σημασίας επιστημονικό διαστημικό πείραμα.\n\nΠώς η Ελλάδα συμμετέχει στο μοναδικό διαστημικό πρότζεκτ\n\n“Η ομάδα μας εδώ στο ΑΠΘ, εμπλέκεται στο κομμάτι του λογισμικού (σ.σ software). Και για το πρόγραμμα DART αλλά και για το ευρωπαϊκό HERA που ακολουθεί στην ανάλυση. Για το DART αλλά και για την ευρωπαϊκή αποστολή “Ήρα” (σ.σ HERΑ) του Ευρωπαϊκού Οργανισμού Διαστήματος (ESA), είμαστε ειδικοί στο να ερμηνεύουμε τα λεγόμενα δυναμικά φαινόμενα, τις κινήσεις δηλαδή των σωμάτων. Κάνουμε επομένως λεπτομερή προσομοίωση του πως είναι στο σύστημα και κινείται πριν το χτυπήσει το DART και του τι αναμένουμε να συμβεί μετά το χτύπημα του. Προφανώς μόλις πάρουμε στα χέρια μας και πραγματικά δεδομένα σε μερικές εβδομάδες, θα έχουμε μια καλύτερη, μικρότερη περιοχή των παραμέτρων στην οποία θα δώσουμε ιδιαίτερη βαρύτητα τα επόμενα ένα δύο χρόνια προκειμένου να καταλάβουμε ακριβώς τι έκανε το DART με το χτύπημα του πάνω στον αστεροειδή”, εξηγεί ο Έλληνας επιστήμονας ερωτηθείς για την ελληνική συμβολή στην παγκόσμια αυτή αποστολή του DART (Double Asteroid Redirection Test) της Αμερικανικής Διαστημικής Υπηρεσίας (NASA).\n\nΔουλειά του Δρ. Τσιγάνη και των συναδέλφων του είναι η εξακρίβωση “όλων των πιθανών, συμβατών με τις παρατηρήσεις μετά το χτύπημα, εκδοχών” για τη συνέχεια. Όσα κάνει μέχρι σήμερα και θα κάνει μετά τις δύο τα ξημερώματα κ.Τσιγάνης με τους συναδέλφους του βοηθούν “αυτούς που κατασκευάζουν τα όργανα που θα φέρει το σκάφος της ευρωπαϊκής αποστολής HERΑ, να σχεδιάσουν τη στρατηγική παρατηρήσεων ώστε να βελτιστοποιήσουν το αποτέλεσμα”.\n\nΗ σημασία της αποστολής και πως, μπορούμε να δούμε ζωντανά από τη γη το «χτύπημα» του αντι-«Αρμαγεδών»\n\n“Είναι σημαντικό να δείξουμε ότι την συγκεκριμένη τεχνολογία (σ.σ. που δυνητικά θα μπορούσε να γλιτώσει τον πλανήτη από μία σύγκρουση με μετεωρίτη) την έχουμε και αυτό που θα γίνει μπορούμε να το επαναλάβουμε εάν χρειαστεί κάποια στιγμή. Το συγκεκριμένο πείραμα δεν είναι κάτι που μπορείς να κάνεις κάθε ημέρα. Έχεις προσεκτική επιλογή του στόχου, προσεκτικό timing, συγκεκριμένη χρονική στιγμή που πρέπει να γίνουν όλα. Σε οποιοδήποτε πρότζεκτ δουλεύουν χιλιάδες άνθρωποι για περίπου επτά χρόνια”, απαντά ερωτηθείς για την κρισιμότητα της επιτυχίας της αποστολής του DART o Δρ. Κλεομένης Τσιγάνης.\n\nΤην ίδια ώρα, αυτό που είναι συγκλονιστικό για το ευρύτερο κοινό, είναι πως αυτό το κρίσιμο ‘χτύπημα’ της μοναδικής διαστημικής αποστολής, θα μπορούμε να το δούμε όλοι. “Για σήμερα, και όσους μείνουν ξύπνιοι θα υπάρχει και live εικόνα από την κάμερα του σκάφους, την ώρα που επιχειρείται η πρόσκρουση με τον αστεροειδή. Θα μπορεί να βλέπει κανείς το DART να προσεγγίζει τον στόχο με την εικόνα να σβήνει μόλις 30 δευτερόλεπτα πριν από την πρόσκρουση, μια εικόνα του livefeed με την ονομασία Drake (“Δράκος”) ξεχωριστή από την ζωντανή εκπομπή που έχει η NASA στο NASA TV”, αναφέρει για το κοσμικό event που αναμένεται σε μερικές ώρες, ο καθηγητής Αστροφυσικής του Αριστοτέλειου Πανεπιστημίου της Θεσσαλονίκης.\n\nΠηγή ΑΠΕ-ΜΠΕ",
    "Διπλή έρευνα για το Predatorgate στην Ελλάδα": "Η αντιπρόεδρος της Ευρωπαϊκή Επιτροπής, με χαρτοφυλάκιο και στα θέματα διαφάνειας, Βέρα Γιούροβα, θα συναντηθεί με πολιτικούς, αλλά και εκπροσώπους δημοσιογραφικών ενώσεων.\n\nΔιπλή θεσμική παρέμβαση, από την Ευρωπαϊκή Επιτροπή και το Ευρωπαϊκό Κοινοβούλιο, για τη διερεύνηση του σκανδάλου των τηλεφωνικών παρακολουθήσεων στην Ελλάδα είναι σε εξέλιξη.\n\nΤην Πέμπτη 29 Σεπτεμβρίου, η αντιπρόεδρος της Επιτροπής, με χαρτοφυλάκιο και στα θέματα διαφάνειας, Βέρα Γιούροβα, επισκέπτεται την Αθήνα και εκτός από την προγραμματισμένη συνάντηση με τον πρωθυπουργό Κ. Μητσοτάκη, τον κυβερνητικό εκπρόσωπο Γ. Οικονόμου, τον υπουργό Δικαιοσύνης Κ. Τσιάρα και τον αναπληρωτή υπουργό Εξωτερικών Μ. Βαρβιτσιώτη θα συναντηθεί και με εκπροσώπους των δημοσιογραφικών ενώσεων. Mια μέρα πριν θα έχει συναντήσει στις Βρυξέλλες τον πρόεδρο του ΣΥΡΙΖΑ-Π.Σ. Αλέξη Τσίπρα.\n\nΤην Παρασκευή θα συμμετάσχει στο Athens Democracy Forum και θα συναντηθεί με την πρόεδρο του ΣτΕ, Ευαγγελία Νίκα και τον συνήγορο του Πολίτη, Αν. Ποττάκη. Η επίτροπος, η οποία δεν έχει κρύψει, σε πρόσφατη συνέντευξή της στην «Εφ.Συν.», τους έντονους προβληματισμούς της για την εκτέλεση του δημοσιογράφου Γιώργου Καραϊβάζ και για τις αποκαλύψεις για παρακολουθήσεις δημοσιογράφων, έχει καταστήσει σαφές ότι με την επίσκεψή της στην Ελλάδα θέλει να κατανοήσει την κατάσταση «ακούγοντας αυθεντικές μαρτυρίες και πληροφορίες». Σύμφωνα δε με πληροφορίες, μετά την ολοκλήρωση των συναντήσεων θα παραχωρήσει συνέντευξη Τύπου.\n\nΣτις 2 Νοεμβρίου φτάνει στην Αθήνα η διερευνητική αποστολή της PEGA, της υποεπιτροπής για τις παρακολουθήσεις και τα παράνομα κατασκοπευτικά λογισμικά. Η αποστολή, η οποία θα κάνει στάση και στη Λευκωσία, έχει αναπτύξει πλούσια δραστηριότητα για τη διερεύνηση των καταγγελιών που αφορούν παρακολουθήσεις δημοσιογράφων και αντιπολιτευόμενων πολιτών σε Ουγγαρία, Πολωνία, Ισπανία και Ελλάδα. Στις 21 Σεπτεμβρίου η υποεπιτροπή πραγματοποίησε ειδική ακρόαση στις Βρυξέλλες με τη συμμετοχή του προέδρου του ΠΑΣΟΚ-ΚΙΝ.ΑΛΛ. και ευρωβουλευτή της σοσιαλιστικής ομάδας, Ν. Ανδρουλάκη, των δημοσιογράφων Θ. Κουκάκη, Στ. Μαλιχούδη, Ελίζας Τριανταφύλλου, καθώς και του προέδρου της Αρχής Διασφάλισης Απορρήτου των Επικοινωνιών και επίτιμου αντιπροέδρου του Συμβουλίου της Επικρατείας, Χρήστου Ράμμου.\n\n«Μετά την Ουγγαρία, την Πολωνία και την Ισπανία, η Ελλάδα είναι το τελευταίο κράτος-μέλος που κατηγορείται για παρακολούθηση δημοσιογράφων και πολιτικών της αντιπολίτευσης. Ενώ η αντιπολίτευση επιδιώκει διαφάνεια και αυξάνει σταθερά την πίεση, η ελληνική κυβέρνηση έχει αναγνωρίσει τις επιλεκτικές επιχειρήσεις παρακολούθησης, αλλά επιμένει στη νομιμότητά τους και αρνείται κατηγορηματικά την αγορά ή χρήση του εμπορικού spyware Predator» αναφέρει έγγραφο των υπηρεσιών μελετών του Ευρωκοινοβουλίου που ζητήθηκε από την PEGA για την ενημέρωση των μελών της. Το κείμενο το οποίο, όπως αναφέρουν οι συντάκτες του, «συνθέτει τις ταχύρρυθμες και άκρως πολιτικοποιημένες εξελίξεις σε εθνικό επίπεδο και ενσωματώνει τις αντιδράσεις της Ευρωπαϊκής Ενωσης» έχει τίτλο «Eίναι τo ελληνικό Predatorgate το τελευταίo κεφάλαιο στο σκάνδαλο παρακολουθήσεων στην Ευρώπη;».\n\nΜια γεύση -τηρουμένων των αναλογιών- για το πώς λειτουργεί η υποεπιτροπή δίνεται από την τελευταία διερευνητική της επίσκεψη στην Πολωνία, όπου διερευνά τη χρήση από τις κυβερνήσεις του ισραηλινού λογισμικού κατασκοπίας Pegasus και άλλων επεμβατικών εργαλείων παρακολούθησης, θεωρώντας αυτή την τεχνολογία απειλή για τη δημοκρατία στο μπλοκ των 27 κρατών-μελών της Ε.Ε. Κατά την επίσκεψή της, η 10μελής αντιπροσωπεία της PEGA συναντήθηκε με Πολωνούς που στοχοποιήθηκαν από το παράνομο λογισμικό, μεταξύ αυτών βουλευτές, δικαστές και άλλους αξιωματούχους, συμπεριλαμβανομένων μελών μιας επιτροπής στην ελεγχόμενη από την αντιπολίτευση Γερουσία που διερευνά τη χρήση του Pegasus.\n\nΣτη συνέντευξη Τύπου στη Βαρσοβία τόσο ο επικεφαλής της αντιπροσωπείας, Jeroen Lenaers (από το Ευρωπαϊκό Λαϊκό Κόμμα), όσο και η εισηγήτρια της υπό σύνταξης έκθεσης, Ολλανδή ευρωβουλευτής Sophie in ’t Veld (από την πολιτική ομάδα Renew), εξέφρασαν τη δυσαρέσκεια και ανησυχία τους για την άρνηση των κρατικών πολωνικών αρχών να συνδράμουν με την παρουσία τους την έρευνα. Η ευρωβουλευτής Sophie in ’t Veld ζήτησε επίσης από την κυβέρνηση του Ισραήλ να σπάσει τη σιωπή της και να συνδράμει την έρευνα, απαντώντας εάν η Πολωνία είναι μεταξύ των χωρών στις οποίες η ομάδα NSO με άδειες εξαγωγής και προώθησης που δόθηκαν από την ισραηλινή κυβέρνηση περιλαμβάνονται στις χώρες όπου έσπασαν τα συμβόλαια.\n\n«Γιατί επιτρέπεται η NSO να δραστηριοποιείται στην Ευρωπαϊκή Ενωση, με οικονομικές συναλλαγές μέσω του Λουξεμβούργου, να πουλάει τα προϊόντα της σε 12 κράτη-μέλη, προϊόντα που έχουν χρησιμοποιηθεί για να παραβιάσουν τα δικαιώματα των Ευρωπαίων πολιτών και να επιτίθενται στη δημοκρατία της Ευρωπαϊκής Ενωσης;» διερωτήθηκε η Ολλανδή ευρωβουλευτής από το βήμα της συνέντευξης. Πρόσθεσε δε ότι «οι κυβερνήσεις δεν χρησιμοποιούν το κατασκοπευτικό λογισμικό μόνο για την ασφάλεια των πολιτών αλλά εναντίον των πολιτών, ως εργαλείο μιας αυταρχική πολιτικής».\n\nΑΤΖΕΝΤΑ\n\nΕυρωπαϊκό Κοινοβούλιο\n\nΣήμερα\n\n● Η επιτροπή Οικονομικών Υποθέσεων (ECON) συζητεί με την πρόεδρο της ΕΚΤ, Κριστίν Λαγκάρντ, για τη νομισματική πολιτική της τράπεζας στον απόηχο και της πρόσφατης αύξησης των βασικών επιτοκίων. Ακολουθεί συζήτηση για τα φορολογικά με τον επίτροπο Οικονομικών Πάολο Τζεντιλόνι.\n\n● Η επιτροπή Μεταφορών και Τουρισμού (TRAN) θα συζητήσει με τον Ουκρανό υφυπουργό Υποδομών, Mustafa Nayyem, για την τρέχουσα κατάσταση στις αλυσίδες εφοδιασμού στη χώρα του, συμπεριλαμβανομένου του «διαδρόμου σιτηρών» στη Μαύρη Θάλασσα.\n\n● Μέλη των επιτροπών Ανάπτυξης (DEVE) και Εξωτερικών Υποθέσεων (AFET), καθώς και μέλη της υποεπιτροπής Ανθρωπίνων Δικαιωμάτων (DROI) θα παρουσιάσουν τους υποψήφιους για το Βραβείο Ζαχάροφ 2022. Ο κατάλογος περιλαμβάνει τον λαό της Ουκρανίας και τον πρόεδρο της χώρας Βολοντίμιρ Ζελένσκι, την Αμερικανοπαλαιστίνια δημοσιογράφο Σιρίν Αμπού Ακλέχ, τον ιδρυτή του WikiLeaks Τζούλιαν Ασάνζ, τη Βραζιλιάνα περιβαλλοντολόγο και ακτιβίστρια Σόνια Γκουαζαζάρα και την Επιτροπή Αλήθειας της Κολομβίας.\n\nΠέμπτη, 29 Σεπτεμβρίου\n\n● Η ειδική επιτροπή για τις εξωτερικές παρεμβάσεις και την παραπληροφόρηση (ING2) θα συζητήσει τις πρακτικές παραπληροφόρησης και προπαγάνδας της Ρωσίας. Στους προσκεκλημένους ομιλητές περιλαμβάνονται ο Ντμίτρι Μουράτοφ, κάτοχος του Νόμπελ Ειρήνης 2021 και διευθυντής της εφημερίδας Novaya Gazeta, καθώς και η Ολγκα Ρουντένκο, διευθύντρια του Kyiv Independent. Η επιτροπή θα συζητήσει επίσης με τον υπουργό Ψηφιακών Υποθέσεων της Ταϊβάν για τις κινεζικές παρεμβάσεις.\n\nEυρωπαϊκό Συμβούλιο\n\nΣήμερα\n\nΣυμβούλιο Γεωργίας και Αλιείας\n\n29/9\n\nΣυμβούλιο Ανταγωνιστικότητας (Εσωτερική Αγορά και Βιομηχανία)\n\n30/9\n\nΕκτακτο Συμβούλιο Μεταφορών, Τηλεπικοινωνιών και Ενέργειας (Ενέργεια)\n\n3/10/2022\n\nEurogroup\n\n4/10/2022\n\nΣυμβούλιο Οικονομικών και Δημοσιονομικών Θεμάτων\n\nΚάθε Δευτέρα η «Eφ.Συν.» ενημερώνει τους αναγνώστες της σταθερά μέσα από αυτήν τη σελίδα για ειδήσεις που «γεννιούνται» στα όργανα της θεσμικής Ευρώπης και δεν βρίσκονται στην πρώτη γραμμή της επικαιρότητας",
    "Μαρουσάκης στο CNN Greece: Προσοχή το επόμενο διήμερο στη Δυτική Ελλάδα λόγω ισχυρών καταιγίδων": "Στο επίκεντρο της κακοκαιρίας που βρίσκεται προ των πυλών και θα χτυπήσει τη χώρα μας το επόμενο διήμερο, βρίσκεται η Δυτική Ελλάδα.\n\nΌπως επισημαίνει μιλώντας στο CNN Greece ο μετεωρολόγος Κλέαρχος Μαρουσάκηςο καιρός αλλάζει τις επόμενες ώρες, λόγω της κακοκαιρίας που έρχεται από την Ιταλία, και θα χτυπήσει την Δυτική Ελλάδα με ισχυρές καταιγίδες που είναι πιθανό να φέρουν και ανεμοστρόβιλους, κεραυνούς και χαλαζοπτώσεις.\n\n«Η κακοκαιρία θα είναι έντονη και θα δώσει την Τρίτη και την Τετάρτη ισχυρές βροχές και καταιγίδες στη δυτική χώρα, δηλαδή στα νησιά του Ιονίου, την Ήπειρο, τη Δυτική Στερεά και Δυτική Πελοπόννησο. Περιμένουμε σε αυτές τις περιοχές μεγάλο όγκο βροχής, καταιγίδες που μπορεί να συνοδεύονται από χαλαζοπτώσεις, ενώ υπάρχει κίνδυνος για πλημμυρικά φαινόμενα», υπογραμμίζει ο κ. Μαρουσάκης, τονίζοντας ότι αντίθετα στην υπόλοιπη χώρα θα επικρατήσει ζέστη με το θερμόμετρο να φθάνει έως τους 29 βαθμούς.\n\n«Στις υπόλοιπες περιοχές δεν αναμένουμε κάτι το αξιολόγο, θα έχουμε μάλιστα και αρκετή ζέστη κοντά στους 28 και 29 βαθμούς - κάτι που ισχύει και για την Αθήνα - αλλά και αυξημένη υγρασία που θα κάνει έντονη την αίσθηση της δυσφορίας. Γενικά επίκεντρο της κακοκαιρίας βρίσκεται η Δυτική Ελλάδα, γι΄αυτό χρειάζεται προσοχή το διήμερο Τρίτη - Τετάρτη».\n\nΟ κ. Μαρουσάκης δεν αποκλείει και την εκδήλωση ανεμοστρόβιλων και κεραυνών, αφού όπως λέει είναι φαινόμενα που συνοδεύουν μια ισχυρή καταιγίδα.\n\n«Είναι πιθανό να βγουν ανεμοστρόβιλοι, κυρίως προς τη Ζάκυνθο, τη Κεφαλλονιά, Μεσολόγγι», τονίζει χαρακτηριστικά.\n\nΜήνυμα από το 112 στους κατοίκους της Πάτρας\n\nΠροειδοποιητικό μήνυμα, για επικίνδυνα καιρικά φαινόμενα μέσα στο επόμενο 24ωρο, έλαβαν το βράδυ της Δευτέρας, περίπου στις 7:30, στα κινητά τους τηλέφωνα οι κάτοικοι της Πάτρας και της ευρύτερης περιοχής.\n\nΣύμφωνα με το προειδοποιητικό μήνυμα από την Πολιτική Προστασία, για το επόμενο 24ωρο προβλέπονται πιθανά επικίνδυνα καιρικά φαινόμενα, όπως, καταιγίδες, ραγδαίες βροχοπτώσεις και κεραυνοί.\n\nΜε το συγκεκριμένο μήνυμα, η Πολιτική Προστασία καλεί τους κατοίκους να αποφεύγουν τις άσκοπες μετακινήσεις κατά την διάρκεια των έντονων καιρικών φαινομένων και να ακολουθούν τις οδηγίες των αρχών.\n\nΜeteo: Πιθανή η εκδήλωση ανεμοστρόβιλων\n\nΤα έντονα καιρικά φαινόμενα για τα οποία εξέδωσε έκτακτο δελτίο επιδείνωσης του καιρού η Εθνική Μετεωρολογική Υπηρεσία, αναμένονονται από το βράδυ της Δευτέρας 26 Σεπτεμβρίου και θα συνεχιστούν έως το μεσημέρι της επόμενης ημέρας, ενω οι ανεμοστρόβιλοι είναι πιθανό να εκδηλωθούν στο Ιόνιο, τη Δυτική Στερεά και την Ήπειρο\n\nΣυγκεκριμένα σύμφωνα με τα νεότερα προγνωστικά στοιχεία του Εθνικού Αστεροσκοπείου Αθηνών/meteo.gr, ισχυρές βροχές και καταιγίδες αναμένονται στα δυτικά-βορειοδυτικά τμήματα της χώρας μας από τις βραδινές ώρες της Δευτέρας 26/09 οι οποίες αναμένεται να συνεχιστούν έως τις μεσημβρινές ώρες της Τρίτης 27/09. Αναλυτικά, από τις βραδινές ώρες της Δευτέρας 26/09:\n\nΑναμένονται βροχές και τοπικές καταιγίδες αρχικά στα βόρεια τμήματα του Ιονίου και της Ηπείρου οι οποίες σταδιακά θα επεκεταθούν και στα υπόλοιπα τμήματα του Ιονίου, της Δυτικής Στερεάς και πιθανώς της Βορειοδυτικής Πελοποννήσου.\n\n\n\n\n\nΤα φαινόμενα κατά τόπους στο Ιόνιο, την Ήπειρο και τη Δυτική Στερεά θα είναι ισχυρά και είναι πιθανό να συνοδεύονται από μεγάλα ύψη βροχής.\n\n\n\n\n\nΤο αναμενόμενο επεισόδιο βροχόπτωσης είναι Κατηγορίας 3 σύμφωνα με τον Δείκτη Επικινδυνότητας Επεισοδίου Βροχόπτωσης (Regional Precipitation Index – RPI) που έχει αναπτυχθεί και εφαρμόζεται επιχειρησιακά στο Εθνικό Αστεροσκοπείο Αθηνών / meteo.gr.\n\n\n\n\n\nΑξίζει να σημειωθεί ότι τις πρωινές ώρες της Τρίτης 27/09 κατά την εκδήλωση καταιγίδων σε τμήματα του Ιονίου καθώς και σε παράκτια τμήματα της Ηπείρου και της Δυτικής Στερεάς υπάρχει πιθανότητα για ανεμοστρόβιλους.\n\n\n\n\n\nΜικρή πιθανότητα υπάρχει για εκδήλωση μικρού χαλαζιού σε τμήματα του Ιονίου.\n\n\n\nΟ παρακάτω χάρτης δείχνει τον αθροιστικό υετό που αναμένεται κατά την διάρκεια της Δευτέρας 26/09 έως το μεσημέρι της Τρίτης 27/09 και συνοψίζει τις κυριότερες περιοχές υψηλού κινδύνου.\n\nΈκτακτο δελτίο επιδείνωσης καιρού από την ΕΜΥ\n\nΈκτακτο δελτίο επιδείνωσης καιρού εξέδωσε η Εθνική Μετεωρολογική Υπηρεσία, η οποία προειδοποιεί για την άφιξη της κακοκαιρίας Bogdan που επηρεάζει την Ιταλία και θα κινηθεί προς την περιοχή μας.\n\nΠιο συγκεκριμένα την Τρίτη (27-9-2022) θα επηρεαστούν με ισχυρές βροχές και καταιγίδες, που θα συνοδεύονται από μεγάλο αριθμό κεραυνών, τοπικές χαλαζοπτώσεις και πολύ ισχυρούς ανέμους:\n\nα. Το βόρειο Ιόνιο και η Ήπειρος από τα ξημερώματα και μέχρι το απόγευμα και\n\nβ. Η δυτική Στερεά και πιθανόν η βορειοδυτική Πελοπόννησος από τις προμεσημβρινές μέχρι τις βραδινές ώρες.",
    "Κύπρος: Παράλογοι και γελοίοι οι ισχυρισμοί Ερντογάν ότι απειλείται από την Ελλάδα, λέει ο ΥΠΕΞ Ιωάννης Κασουλίδης": "Ο τουρκικός στρατός βρίσκεται στη χώρα μας, είναι παρών στο νησί μας και φοβόμαστε ότι οποιαδήποτε διένεξη στο Αιγαίο θα έχει άμεση επίδραση σε εμάς γιατί θα χρησιμοποιηθούμε ως ο αδύναμος κρίκος στην όλη υπόθεση, ανέφερε ο υπουργός Εξωτερικών της Κύπρου, Ιωάννης Κασουλίδης.\n\nΜιλώντας στο πρακτορείο Bloomberg, ο κ. Κασουλίδης αναφέρθηκε στα μείζονα ζητήματα της επικαιρότητας, σχετικά με την προσπάθεια να επιτευχθεί συμφωνία ως προς την επιβολή πλαφόν στο ρωσικό πετρέλαιο στο εσωτερικό της Ευρωπαϊκής Ένωσης, τις σχέσεις Κύπρου – Ρωσίας μετά την ρωσική εισβολή στην Ουκρανία, καθώς και τις τελευταίες δηλώσεις του Τούρκου Προέδρου Ρετζέπ Ταγίπ Ερντογάν αναφορικά με την Ελλάδα.\n\n«Η Ελλάδα θα υπερασπιστεί το έδαφός της»\n\n»Ακούγοντας τον κ. Ερντογάν να προσποιείται ότι απειλείται από την Ελλάδα, θα το χαρακτήριζα ως παράλογο και γελοίο», δήλωσε ο κ. Κασουλίδης, προσθέτοντας ότι είναι ο Τούρκος Πρόεδρος που απειλεί και που εκδηλώνει αναθεωρητικές πολιτικές και όχι η Ελλάδα. »Η Ελλάδα δεν απειλεί κανέναν. Η Ελλάδα θα υπερασπιστεί το έδαφός της και τα νησιά της, σε περίπτωση που αυτά δεχθούν επίθεση», επεσήμανε χαρακτηριστικά.\n\nΑνήκουμε στη Δύση, ήταν η απάντηση του κ. Κασουλίδη σε ό,τι αφορά τις σχέσεις της Κυπριακής Δημοκρατίας με την Δύση, μετά τον πόλεμο στην Ουκρανία, τονίζοντας ότι η Κύπρος θέλει να θεωρεί εαυτόν αξιόπιστο εταίρο στην ΕΕ.\n\nΟι σχέσεις μας με την Ρωσία άλλαξαν, ελπίζω όχι για πάντα, αλλά σίγουρα τα πράγματα δεν θα είναι όπως ήταν στο παρελθόν, σημείωσε, για να τονίσει ότι η Κύπρος είναι πολύ ευαίσθητη στα ζητήματα εδαφικής ακεραιότητας, κυριαρχίας, παραβίασης των συνόρων. Και όλα αυτά, είπε, επηρεάστηκαν αρνητικά σε ό,τι αφορά την Ουκρανία. »Κι έτσι η γραμμή μας με τους ευρωπαίους εταίρους μας δεν είναι μόνο αυτή της καταδίκης της εισβολής και της ταύτισης μαζί τους, αλλά και της συμμετοχής μας στις κυρώσεις που συμφωνήθηκαν».\n\nΓια την Τουρκία δήλωσε πως όχι μόνο δεν συμμετείχε στις κυρώσεις εναντίον της Ρωσίας, αλλά επωφελείται από αυτή την αποχή της.\n\nΣε ό,τι αφορά αν η Κύπρος βρίσκεται στις χώρες που έχουν εκφράσει την αντίθεσή τους στην πρόταση για πλαφόν στο ρωσικό πετρέλαιο, όπως και η Ουγγαρία, ο κ. Κασουλίδης τόνισε: »Είναι εύκολο τα ΜΜΕ να τοποθετούν την Κύπρο μαζί με την Ουγγαρία. Θα δούμε ποια ακριβώς είναι η πρόταση, η οποία μέχρι στιγμής δεν μας έχει παρουσιαστεί, αλλά δεν είμαστε αντίθετοι. Συνήθως, πορευόμαστε μαζί με όλους τους άλλους εταίρους».\n\nΠηγή: ΑΠΕ-ΜΠΕ",
    "Κακοκαιρία: Μήνυμα από το 112 στη Δυτική Ελλάδα «Αποφύγετε τις άσκοπες μετακινήσεις»": "Μήνυμα από το 112 δέχθηκαν οι πολίτες στα κινητά τους στη Δυτική Ελλάδα εν όψει της κακοκαιρίας «Bogdan».\n\nΤο μήνυμα αναφέρει: «Προειδοποιητικό μήνυμα για το επόμενο 24ωρο για πιθανά επικίνδυνα καιρικά φαινόμενα (καταιγίδες, ραγδαίες βροχοπτώσεις, κεραυνοί) στην περιοχή σας.\n\nΑποφύγετε άσκοπες μετακινήσεις κατά τη διάρκεια των έντονων φαινομένων και ακολουθήστε τις οδηγίες των Αρχών».\n\nΔείτε το μήνυμα\n\nΠού θα «χτυπήσει» η κακοκαιρία\n\nΣύμφωνα με το Έκτακτο Δελτίο Επιδείνωσης Καιρού που εκδόθηκε σήμερα από την Εθνική Μετεωρολογική Υπηρεσία (ΕΜΥ), επιδείνωση θα παρουσιάσει ο καιρός στη χώρα μας από το βράδυ της Δευτέρας, καθώς μέρος της κακοκαιρίας με το όνομα Bogdan που επηρεάζει την Ιταλία, θα κινηθεί προς την περιοχή μας.\n\nΠιο συγκεκριμένα την Τρίτη (27-9-2022) θα επηρεαστούν με ισχυρές βροχές και καταιγίδες, που θα συνοδεύονται από μεγάλο αριθμό κεραυνών, τοπικές χαλαζοπτώσεις και πολύ ισχυρούς ανέμους:\n\nα. Το βόρειο Ιόνιο και η Ήπειρος από τα ξημερώματα και μέχρι το απόγευμα και\n\nβ. Η δυτική Στερεά και πιθανόν η βορειοδυτική Πελοπόννησος από τις προμεσημβρινές μέχρι τις βραδινές ώρες.\n\nΣυνεπώς, τίθεται σε εφαρμογή το επιχειρησιακό σχέδιο για την αντιμετώπιση κινδύνων από την εκδήλωση πλημμυρών, καθώς και των συνοδών τους φαινομένων, ενώ οι Πυροσβεστικές Υπηρεσίες των περιοχών που αναμένεται να εκδηλωθούν τα φαινόμενα, έχουν τεθεί σε κατάσταση αυξημένης ετοιμότητας και περαιτέρω κλιμάκωσης εφόσον απαιτηθεί, προκειμένου να αντιμετωπιστούν άμεσα τυχόν προβλήματα.",
    "Ο Τσιτσιπάς θέλει «εκδίκηση»: Τιτανομαχία με τον Κύργιο στην Ελλάδα! (vid)": "«Κύργιο, σε προκαλώ να έρθεις εδώ (σ.σ Costa Navarino) και να παίξουμε έναν αγώνα – ρεβάνς. Μόνη προϋπόθεση να μη μιλάς», με αυτή τη φράση ο Στέφανος Τσιτσιπάς προσκάλεσε τον 27χρονο να έρθει στην Ελλάδα για να… λύσουν τις διαφορές τους!\n\nΔιαφορές που προέκυψαν από το πρόσφατο Γουίμπλεντον και τον αγώνα που έδωσαν οι δύο τενίστες για τον τρίτο γύρο του βρετανικού Grand Slam. Ένα ματς που κέρδισε ο Νικ Κύργιος με 3-1 σετ, φτάνοντας μάλιστα στη νίκη με ανατροπή (6-7 [2], 6-4, 6-3, 7-6 [7]).\n\nΔιαβάστε επίσης: O Μίτσελ ο Φορτούνης και ο Χουάνγκ- Τι ετοιμάζει ο Ισπανός στον Ρέντη\n\nΈνα επεισοδιακό παιχνίδι, στο οποίο οι δύο τενίστες ξέχασαν τη φιλία που τους έδενε τα προηγούμενα χρόνια, όταν μάλιστα είχαν αγωνιστεί μαζί ακόμα και σε διπλό, με τον Νικ Κύργιο να ξεφεύγει πολλές φορές κατά τη διάρκεια της αναμέτρησης, αλλά και μετά το τέλος του παιχνιδιού.\n\n«Κι εγώ θα ήμουν εκνευρισμένος αν έχανα δεύτερη φορά σε δύο εβδομάδες από κάποιον. Ίσως πρέπει να βρει τρόπο να με νικήσει μερικές φορές πρώτα», είχε δηλώσει μετά το παιχνίδι ο Κύργιος, ενώ ο Στέφανος είχε δηλώσει για τον Νικ: «Εκφοβίζει τους αντιπάλους. Ήταν μάλλον ο ίδιος νταής στο σχολειο. Δε μ’αρέσουν οι νταήδες. Δε μ’αρέσουν οι άνθρωποι που ταπεινώνουν τους άλλους. Έχει κάποια καλά στο χαρακτήρα του, επίσης. Όμως έχει και μια διαβολική πλευρά, η οποία όταν εκτεθεί, μπορεί να βλάψει τους ανθρώπους γύρω του». Από τότε συντηρείται ένα… beef ανάμεσα στους δύο τενίστες, με τον Νικ όποτε βρίσκει ευκαιρία να τη… λέει στον Στέφανο Τσιτσιπά.\n\nΟ Ελληνας πρωταθλητής λοιπόν κάλεσε τον Κύργιο να δώσουν τη ρεβάνς, προκειμένου να λύσουν τις διαφορές τους, ρίχνοντας μάλιστα και «μπηχτή» του, αφού όπως ανέφερε χαρακτηριστικά, η μόνη προϋπόθεση για να γίνει το ματς είναι να μην μιλάει!\n\nΈνα ματς, το οποίο ο Στέφανος Τσιτσιπάς τοποθέτησε στην Ελλάδα και στο Costa Navarino, όπου υπάρχουν οι συνθήκες (σ.σ γήπεδο από γρασίδι) για να δοθεί μια πραγματική ρεβάνς για το μεταξύ τους παιχνίδι στο Γουίμπλεντον, αφού οι συνθήκες θα είναι παρόμοιες με αυτές του βρετανικού Grand Slam. Η απάντηση του Νικ; «Εγινε. Ας παίξουμε αυτή τη ρεβάνς. Το παιχνίδι κλείστηκε. Πού, πότε και πόσα χρήματα».\n\nΛέτε να δούμε τιτανομαχία Τσιτσιπά – Κύργιου και μάλιστα στην Ελλάδα;\n\nΔείτε το βίντεο με την πρόσκληση του Τσιτσιπά:",
    "Νέα έρευνα διαΝΕΟσις για την Επαγγελματική Εκπαίδευση στην Ελλάδα": "Παρακάτω θα δούμε μια σύντομη καταγραφή των συμπερασμάτων των ερευνητών.\n\n1. Τα βασικά Ο ρόλος της ΕΕΚ είναι να προετοιμάζει τους μαθητές κατευθείαν για την αγορά εργασίας, αντίθετα με τη γενική παιδεία, που τους προετοιμάζει για την ανώτερη εκπαίδευση. Ως εκ τούτου, η ΕΕΚ έχει διεθνώς κάποιες βασικές διαφορές ως εκπαιδευτική διαδικασία.\n\nΩς εκ τούτου, η ΕΕΚ έχει διεθνώς κάποιες βασικές διαφορές ως εκπαιδευτική διαδικασία. Την ΕΕΚ την παρέχει το κράτος, βεβαίως (διάφορα υπουργεία -όχι μόνο το Παιδείας), αλλά και κοινωνικοί εταίροι και, φυσικά, οι επιχειρήσεις. Η δημόσια τεχνική κατάρτιση μπορεί να γίνεται από διάφορες εκπαιδευτικές δομές: σχολεία δευτεροβάθμιας εκπαίδευσης, επαγγελματικές σχολές, μεταδευτεροβάθμιες δομές (που περιλαμβάνουν και τα κέντρα διά βίου μάθησης), ινστιτούτα αλλά και δομές τριτοβάθμιας εκπαίδευσης.\n\nσχολεία δευτεροβάθμιας εκπαίδευσης, επαγγελματικές σχολές, μεταδευτεροβάθμιες δομές (που περιλαμβάνουν και τα κέντρα διά βίου μάθησης), ινστιτούτα αλλά και δομές τριτοβάθμιας εκπαίδευσης. Ο σκοπός ενός σύγχρονου συστήματος κατάρτισης είναι να προσφέρει υψηλού επιπέδου εξειδικευμένα προγράμματα, όσο πιο κοντά στην ηλικία εισόδου των νέων στην αγορά εργασίας. Τα προγράμματα αυτά πρέπει να είναι σύντομα σε διάρκεια (ώστε οι γνώσεις που προσφέρουν να μην γίνονται παρωχημένες μέχρι να μπει ο μαθητής στην αγορά εργασίας) και να επεκτείνονται στη συνέχεια με την επικαιροποίηση των δεξιοτήτων των μαθητών. Πρέπει, επίσης να είναι ευέλικτα, τόσο ως προς το περιεχόμενο όσο και προς τον τρόπο λειτουργίας -από τον τρόπο απασχόλησης εκπαιδευτών και την ενοικίαση του απαραίτητου εξοπλισμού, μέχρι τη διοίκηση και τη χρηματοδότηση. Αυτές οι προκλήσεις κάνουν τον σχεδιασμό και την υλοποίηση τέτοιων προγραμμάτων εξαιρετικά περίπλοκη υπόθεση διεθνώς. Μέρος της πρόκλησης είναι το ότι η τεχνολογία εξελίσσεται, οι μέθοδοι και οι τεχνικές αλλάζουν, και το γνωστικό αντικείμενο στα περισσότερα τεχνικά επαγγέλματα μεταμορφώνεται πολύ πιο γρήγορα από τη συνήθη ταχύτητα επανασχεδιασμού εκπαιδευτικών προγραμμάτων και επανεκπαίδευσης εκπαιδευτών.\n\nΤα προγράμματα αυτά πρέπει να είναι σύντομα σε διάρκεια (ώστε οι γνώσεις που προσφέρουν να μην γίνονται παρωχημένες μέχρι να μπει ο μαθητής στην αγορά εργασίας) και να επεκτείνονται στη συνέχεια με την επικαιροποίηση των δεξιοτήτων των μαθητών. Πρέπει, επίσης να είναι ευέλικτα, τόσο ως προς το περιεχόμενο όσο και προς τον τρόπο λειτουργίας -από τον τρόπο απασχόλησης εκπαιδευτών και την ενοικίαση του απαραίτητου εξοπλισμού, μέχρι τη διοίκηση και τη χρηματοδότηση. Αυτές οι προκλήσεις κάνουν τον σχεδιασμό και την υλοποίηση τέτοιων προγραμμάτων εξαιρετικά περίπλοκη υπόθεση διεθνώς. Μέρος της πρόκλησης είναι το ότι η τεχνολογία εξελίσσεται, οι μέθοδοι και οι τεχνικές αλλάζουν, και το γνωστικό αντικείμενο στα περισσότερα τεχνικά επαγγέλματα μεταμορφώνεται πολύ πιο γρήγορα από τη συνήθη ταχύτητα επανασχεδιασμού εκπαιδευτικών προγραμμάτων και επανεκπαίδευσης εκπαιδευτών. Όπως αντιλαμβάνεται κανείς, το κόστος της παρεχόμενης εκπαίδευσης είναι κατά κανόνα μεγαλύτερο από ό,τι της γενικής παιδείας. Οι τάξεις είναι μικρότερες, χρειάζονται περισσότερα εργαστήρια και εργαστηριακός εξοπλισμός, αλλά και εξειδικευμένοι εκπαιδευτές. Στη Γερμανία κάθε μαθητής ή μαθήτρια της τεχνικής εκπαίδευσης κοστίζει 10.800 ετησίως -σχεδόν τα διπλάσια από τον μέσο φοιτητή ή φοιτήτρια της τριτοβάθμιας εκπαίδευσης.\n\nΟι τάξεις είναι μικρότερες, χρειάζονται περισσότερα εργαστήρια και εργαστηριακός εξοπλισμός, αλλά και εξειδικευμένοι εκπαιδευτές. Στη Γερμανία κάθε μαθητής ή μαθήτρια της τεχνικής εκπαίδευσης κοστίζει 10.800 ετησίως -σχεδόν τα διπλάσια από τον μέσο φοιτητή ή φοιτήτρια της τριτοβάθμιας εκπαίδευσης. Η χρηματοδότηση αυτών των προγραμμάτων γίνεται εν μέρει από τα κράτη (με τη μορφή απευθείας χρηματοδότησης ή επιδοτήσεων και κινήτρων από τις επιχειρήσεις) και από τις ίδιες τις επιχειρήσεις (είτε απευθείας, είτε μέσω συλλογικών Ταμείων) που με αυτό τον τρόπο επενδύουν στην εξασφάλιση του καταρτισμένου ανθρώπινου δυναμικού που χρειάζονται. Συμπληρωματικά για τη χρηματοδότηση διατίθενται και άλλα κεφάλαια από άλλες πηγές, όπως τα διαρθρωτικά ταμεία της ΕΕ.\n\nαυτών των προγραμμάτων γίνεται εν μέρει από τα κράτη (με τη μορφή απευθείας χρηματοδότησης ή επιδοτήσεων και κινήτρων από τις επιχειρήσεις) και από τις ίδιες τις επιχειρήσεις (είτε απευθείας, είτε μέσω συλλογικών Ταμείων) που με αυτό τον τρόπο επενδύουν στην εξασφάλιση του καταρτισμένου ανθρώπινου δυναμικού που χρειάζονται. Συμπληρωματικά για τη χρηματοδότηση διατίθενται και άλλα κεφάλαια από άλλες πηγές, όπως τα διαρθρωτικά ταμεία της ΕΕ. Πολύ σημαντικό κομμάτι των προγραμμάτων τεχνικής εκπαίδευσης είναι τα επονομαζόμενα “ επαγγελματικά περιγράμματα “. Είναι στην πράξη όλο το υλικό που περιγράφει τις προδιαγραφές και τις αναγκαίες δεξιότητες, ικανότητες και γνώσεις που χρειάζονται για κάθε ξεχωριστό επάγγελμα. Τα περιγράμματα αυτά αποτελούν το υπόβαθρο πάνω στο οποίο χτίζονται τα προγράμματα σπουδών. Στη Γερμανία, για παράδειγμα, υπάρχουν 330 αναγνωρισμένα επαγγέλματα με τα αντίστοιχα περιγράμματά τους. Στην Ελλάδα ο ΕΟΠΠΕΠ έχει πιστοποιήσει 204 περιγράμματα (καταγράφονται στο Παράρτημα 4 της έρευνας) τα οποία ωστόσο κρίνονται από τους ερευνητές αρκετά παρωχημένα και χρειάζονται διαρκή επικαιροποίηση.\n\n“. Είναι στην πράξη όλο το υλικό που περιγράφει τις προδιαγραφές και τις αναγκαίες δεξιότητες, ικανότητες και γνώσεις που χρειάζονται για κάθε ξεχωριστό επάγγελμα. Τα περιγράμματα αυτά αποτελούν το υπόβαθρο πάνω στο οποίο χτίζονται τα προγράμματα σπουδών. Στη Γερμανία, για παράδειγμα, υπάρχουν 330 αναγνωρισμένα επαγγέλματα με τα αντίστοιχα περιγράμματά τους. (καταγράφονται στο Παράρτημα 4 της έρευνας) τα οποία ωστόσο κρίνονται από τους ερευνητές αρκετά παρωχημένα και χρειάζονται διαρκή επικαιροποίηση. Πολύ σημαντικό, δε, είναι το θέμα της πιστοποίησης. Της αντικειμενικής εξακρίβωσης, δηλαδή, ότι οι μαθητευόμενοι έχουν όντως λάβει τις δεξιότητες και τις γνώσεις που χρειάζονται για να εξασκήσουν ένα επάγγελμα. Αυτό γίνεται με εξετάσεις που, στα πιο επιτυχημένα παραδείγματα τέτοιων προγραμμάτων (Γερμανία, Ελβετία), γίνονται και με τη συμμετοχή των επιχειρήσεων και των επιμελητηρίων. Υπάρχουν, δε, πανευρωπαϊκά πρότυπα για τη διασφάλιση της ποιότητας της παρεχόμενης κατάρτισης (ένα πλαίσιο που ονομάζεται EQAVET) τα οποία υιοθετούν οι επιμέρους χώρες και υλοποιούν μέσω των εγχώριων αρμόδιων οργανισμών (στην Ελλάδα ο ΕΟΠΠΕΠ).",
    "Στέιτ Ντιπάρτμεντ: Η κυριαρχία της Ελλάδας στα νησιά του Αιγαίου δεν αμφισβητείται": "Η κυριαρχία της Ελλάδας στα νησιά του Αιγαίου δεν αμφισβητείται διαμηνύει το Στέιτ Ντιπάρτμεντ σχετικά με τις νέες απειλές που εξαπέλυσε ο Τούρκος πρόεδρος Ρετζέπ Ταγίπ Ερντογάν εναντίον της χώρας μας.\n\nΗ κυριαρχία της Ελλάδας στα νησιά του Αιγαίου δεν αμφισβητείται διαμηνύει το Στέιτ Ντιπάρτμεντ σχετικά με τις νέες απειλές που εξαπέλυσε ο Τούρκος πρόεδρος Ρετζέπ Ταγίπ Ερντογάν εναντίον της χώρας μας.\n\nΣε γραπτή του δήλωση, εκπρόσωπος του αμερικανικού υπουργείου Εξωτερικών σημειώνει ότι «σε μια εποχή που η Ρωσία εισέβαλε ξανά σε ένα κυρίαρχο ευρωπαϊκό κράτος, οι δηλώσεις που θα μπορούσαν να αυξήσουν τις εντάσεις μεταξύ των Συμμάχων του ΝΑΤΟ δεν είναι ιδιαίτερα χρήσιμες.\n\nΟι Ηνωμένες Πολιτείες συνεχίζουν να ενθαρρύνουν τους συμμάχους τους στο ΝΑΤΟ να συνεργαστούν για τη διατήρηση της ειρήνης και της ασφάλειας στην περιοχή και για την επίλυση των διαφορών με διπλωματία. Η κυριαρχία και η εδαφική ακεραιότητα όλων των χωρών πρέπει να γίνονται σεβαστές και να προστατεύονται.\n\nΗ κυριαρχία της Ελλάδας σε αυτά τα νησιά δεν αμφισβητείται. Καλούμε όλα τα μέρη να αποφύγουν τη ρητορική και τις ενέργειες που θα μπορούσαν να αυξήσουν περαιτέρω την ένταση».\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Eurobasket 2022 -Ο προπονητής της Ισπανίας αποκαλύπτει: «Με την Ελλάδα είπα \"θα περάσουμε δύσκολα φέτος\"»": "Λίγες ημέρες μετά την κατάκτηση του χρυσού μεταλλίου στο Eurobasket 2022, ο ομοσπονδιακός τεχνικός της Ισπανίας, Σέρτζιο Σκαριόλο, αποκάλυψε πόσο βοήθησε την ομάδα του το ματς με την Ελλάδα.\n\nΔιαβάστε περισσότερα για τις αποκαλύψεις του Ιταλού κόουτς μ' ένα κλικ εδώ.",
    "Ελλάδα: Αθώους κήρυξε το δικαστήριο τους κατηγορούμενους για τη σύμβαση ΟΤΕ-Siemens": "Με την αθώωση των κατηγορουμένων που ενεπλάκησαν στη σύμβαση 8002 που υπογράφηκε το 1997 μεταξύ του ΟΤΕ και της Siemens για την ψηφιοποίηση των κέντρων του Οργανισμού, κλείνει από το Πενταμελές Εφετείο Κακουργημάτων η πιο σημαντική υπόθεση του αποκαλούμενου σκανδάλου των «μαύρων ταμείων» για δωροδοκίες για να εξασφαλίζει αναθέσεις έργων.\n\nΜετά από πολύμηνη διαδικασία, το δευτεροβάθμιο δικαστήριο ανακοίνωσε σήμερα την απόφαση του επί της ενοχής για τους 22 κατηγορούμενους, καταδικασμένοι σε πρώτο βαθμό σε πολυετείς καθείρξεις, που δικάστηκαν ως υπαίτιοι για τη διακίνηση παράνομων χρημάτων από τα αποκαλούμενα «μαύρα ταμεία» της γερμανικής εταιρείας, προκειμένου η Siemens να προτιμηθεί στο έργο του ΟΤΕ, αλλά και για την πρόκληση ζημιάς στο ελληνικό Δημόσιο.\n\nΣήμερα, 16 χρόνια μετά την εισαγωγή του «σκανδάλου Siemens» στην ελληνική δικαιοσύνη, το δικαστήριο ανακοίνωσε ότι οι 20 από τους 22 συνολικά κατηγορούμενους, κρίνονται αθώοι, είτε κατά πλειοψηφία είτε ομόφωνα, για την κατηγορία της νομιμοποίησης παράνομων εσόδων, ενώ για τους περισσότερους κρίθηκε ότι έπρεπε να παυθεί οριστικά η ποινική δίωξη για τις πράξεις που έχουν τελεστεί έως το 2002 καθώς έχει παρέλθει 20ετία και έχουν παραγραφεί τα αδικήματα.\n\nΤο δικαστήριο δεν εξέτασε την ποινική μεταχείριση του επί σειρά ετών φυγόδικου πρώην στελέχους της ελληνικής Siemens, Χρήστου Καραβέλα, ο οποίος σε πρώτο βαθμό έχει καταδικαστεί σε κάθειρξη 15 ετών. Η ποινή του κατηγορούμενου παραμένει καθώς δεν ασκήθηκε έφεση για την καταδίκη του. Το δικαστήριο επίσης δεν εκφώνησε απόφαση για άλλον έναν κατηγορούμενο καθώς έχει αποβιώσει.\n\nΣύμφωνα με την απόφαση του Πενταμελούς Εφετείου Κακουργημάτων, για τον θεωρούμενο ως εκ των βασικών κατηγορουμένων σε διακίνηση παράνομων χρημάτων Μιχαήλ Χριστοφοράκο, απών αλλά εκπροσωπούμενος στη δίκη, παύει οριστικά την ποινική δίωξη για πράξεις που του καταλογίζονται με χρόνο τέλεσης έως το 2002 λόγω παραγραφής. Για άλλες πράξεις που αφορούν το επόμενο διάστημα κρίθηκε αθώος με πλειοψηφία 4 προς 1, με το μέλος που μειοψήφισε να θεωρεί ότι πρέπει να κηρυχθεί απαράδεκτη η ποινική δίωξη λόγω δεδικασμένου από την γερμανική δικαιοσύνη. Πρωτόδικα ο κ. Χριστοφοράκος είχε καταδικαστεί σε 15ετή κάθειρξη.\n\nΑντίστοιχη είναι η απόφαση του Πενταμελούς Εφετείου Κακουργημάτων για τα πρώην υψηλόβαθμα στελέχη της Siemens, μητρικής και ελληνικής, Πρόδρομο Μαυρίδη και Αλέξανδρο Αθανασιάδη, καταδικασμένοι σε 15ετή κάθειρξη ο πρώτος και 10 ετών ο δεύτερος στο πρωτόδικο δικαστήριο. Για τον κ. Αθανασιάδη η απόφαση για αθώωση όσον αφορά τις μη παραγεγραμμένες πράξεις είναι ομόφωνη. Επίσης, παύει η ποινική δίωξη λόγω παραγραφής και κρίνονται αθώοι οι Έντουαρντ Πίρερ, πρωτόδικα κάθειρξη 13 ετών, Τόμας Γκάνσουιντ (10 έτη) και οι Μίκαελ Κουτσενρόιτερ , Ράιχαρντ Σίκατσεκ , Βόλφανγκ Ρούντολφ, Χανς Γιάγκερμαν και Φρανς Ρίχτερ.\n\nΓια τα πρώην στελέχη του ΟΤΕ οι δικαστές έκριναν ότι παύει η δίωξη λόγω παραγραφής και κηρύσσονται αθώοι για άλλες πράξεις οι Γιώργος Σκαρπέλης (15 έτη πρωτόδικα), Νικόλαος Νίντος (10 έτη), Γιώργος Αργυρόπουλος (14 έτη), Δημήτριος Κουβάτσος (14 έτη), Παναγιώτης Νικάκης (13 έτη).\n\nΑντίστοιχη είναι απόφαση του δικαστηρίου όσον αφορά τους επιχειρηματίες Γιώργο Καλδή και Απόστολο Λέτσα που ενεπλάκησαν ως παρένθετα πρόσωπα σε διακίνηση χρημάτων, σύμφωνα με τη δικογραφία.\n\nΓια τα δύο άλλοτε τραπεζικά στελέχη που ενεπλάκησαν σε μεταφορές χρημάτων, Φάνη Λυγινό (πρωτόδικα 12 έτη) και Ζαν Κλόντ Όσβλαντ (14 έτη) η απόφαση των δικαστών είναι ανάλογη με των υπολοίπων κατηγορουμένων: παύση δίωξης για πράξεις έως το 2002 και αθώωση για τις λοιπές πράξεις.\n\nΤέλος, για τη σύζυγο του Χρήστου Καραβέλα (πρωτόδικα 13 έτη), η απόφαση των δικαστών ήταν επίσης αθωωτική.",
    "Ελλάδα: Υποψήφιοι για 11άδα οι Μπουχαλάκης, Μάνταλος και Φούντας": "Ο Γκουστάβο Πογιέτ δεν έκανε την παραμικρή δοκιμή για την 11άδα της Εθνικής απέναντι στη Βόρεια Ιρλανδία το βράδυ της Τρίτης (27/9).\n\nΔΙΑΦΗΜΙΣΗ\n\nΗ τελευταία προπόνηση της Ελλάδας έγινε στο γήπεδο της Ριζούπολης, εκεί όπου αύριο θα αντιμετωπίσει τους Βορειοϊρλανδούς στο τελευταίο ματς των ομίλων του Nations League (21.45 Novasports). Ο Γκουστάβο Πογέτ επέλεξε να μην κάνει καμία δοκιμή, αν και υποψήφιοι για την 11άδα είναι ο Φούντας και ο Μάνταλος.\n\nΟ πρώτος στη θέση του φορ ή στη θέση του Μπακασέτα και ο δεύτερος στη θέση του Πέλκα ή στου Μπακασέτα. Ο Σιώπης είναι τιμωρημένος και θα μείνει εκτός, άρα στον άξονα θα αγωνιστούν Μπουχαλάκης και Κουρμπέλης ενώ θέση διεκδικεί και ο Αλεξανδρόπουλος.",
    "Σκαριόλο: «Μόνο στο πρώτο 10λεπτο με την Ελλάδα… φοβήθηκα»": "Τι σχολίασε ο Ιταλός προπονητής για την κατακτηση του Eurobasket από την Ισπανία.\n\nΔΙΑΦΗΜΙΣΗ\n\nΟ Σέρτζιο Σκαριόλο ανέλυσε το πλάνο του και το πως οι Ίβηρες έφτασαν στην κορυφή, ενώ τόνισε πως η μόνη στιγμή που έδειξε να φοβάται ήταν στη φιλική αναμέτρηση με την Ελλάδα στην Αθήνα!\n\nΑκόμη σχολίασε την επιστροφή της Βίρτους Μπολόνια στην Euroleague.\n\nΔιαβάστε τα όσα είπε μιλώντας στην εκπομπή της ΕΡΑ Σπορ «24 δευτερόλεπτα»:\n\n«Σχετικά με το EuroBasket, όλο αυτό ήταν αναπάντεχο. Αναμφισβήτητα, μπαίνοντας στη διοργάνωση, ξεκινήσαμε από την όγδοη θέση με βάση το ranking της FIBA, και δεν θεωρώ ότι με βάση τα ατομικά χαρακτηριστικά των παικτών μας, ήταν μια άδικη πρόβλεψη, ωστόσο πάντα υπάρχει ένας παράγοντας, που λέγεται αξιοποίηση των ατομικών χαρακτηριστικών για το συλλογικό συμφέρον. Και αυτό είναι δύσκολο να το λάβεις υπόψη όταν ξεκινά ένα τουρνουά. Όταν γίνονται προβλέψεις, συνήθως κοιτάζουν το ρόστερ και πιθανώς αυτή να ήταν η θέση μας, δηλαδή η όγδοη.\n\nΉμασταν, όμως, καλά από την πρώτη μέρα. Βρήκαμε χημεία, κάναμε τις προσαρμογές μας και μοιράσαμε τους ρόλους. Είχαμε τον σοβαρό τραυματισμό του Γιουλ, αλλά το καλύψαμε με τον καλύτερο δυνατό τρόπο στο όνομα του Αλμπέρτο Ντίαθ και προσπαθήσαμε να εντάξουμε και τους δώδεκα παίκτες στο rotation. Επίσης, είχαμε τρεις πολύ νέους παίκτες, που συμμετείχαν κανονικά με ρόλους στην ομάδα και μιλάμε για παιδιά γεννημένα από το 2000 και αργότερα. Θέλω να πω ότι υπήρχε πρόσφορο έδαφος, ώστε να κτίσουμε κάτι, το οποίο θα μπορούσε να λειτουργήσει σε ομαδικό επίπεδο.\n\nΕίχα καλό προαίσθημα από την αρχή και η μόνη φορά που είχα μέσα μου κλυδωνισμό, ήταν στο πρώτο δεκάλεπτο στη φιλική αναμέτρηση με την Ελλάδα στην Αθήνα. Τότε, είπα, θα περάσουμε δύσκολα φέτος! Υστερα, όμως, βρήκαμε τον τρόπο, ώστε να είμαστε ανταγωνιστικοί και στην άμυνα και στην επίθεση, και καταφέραμε να εκμεταλλευτούμε κάποιους παράγοντες. Ότι τα τελευταία 7-8 χρόνια συνεργαζόμουν με τις μικρές ηλικίες της Ισπανίας και αυτά τα παιδιά μεγάλωσαν γνωρίζοντας τι ακριβώς θέλουμε ως σύστημα και ως φιλοσοφία και το δεύτερο είναι ότι δουλέψαμε με την ομάδα των παραθύρων της FIBA από την άνοιξη του 2017. Συνεπώς, κτίσαμε έναν κορμό 18-20 παικτών, που μπορεί να συγκροτούσαν μια δεύτερη ομάδα, αλλά ακολουθούσαν τις ίδιες αρχές και την ίδια δομή. Σαν πυραμίδα, από την πιο νεανική ομάδα μέχρι και την Ανδρών.\n\nΣχετικά με την Βίρτους Μπολόνια, είμαστε υπερήφανοι που καταφέραμε να επιστρέψουμε στην EuroLeague μέσω της βασικής οδού, δηλαδή μέσω του Eurocup. Την ίδια στιγμή, όμως, κατανοούμε ότι είναι δύσκολο, είναι μια μεγάλη πρόκληση και πρέπει να παλέψουμε απέναντι σε πολλές ομάδες. Θεωρώ ότι η φετινή EuroLeague είναι υπερβολικά ανταγωνιστική και το επίπεδο εξωφρενικά υψηλό. Πάντα ήταν υψηλό, αλλά θα συμφωνήσω με αυτούς που λένε ότι η φετινή EuroLeague θα είναι πολύ δύσκολη.\n\nΩς Βίρτους, θέλουμε να πλασαριστούμε ανάμεσα στις ομάδες, που θα παλέψουν για μια θέση στα playoffs. Το κακό είναι ότι πέρα από τις 3-4 , για να μην πω 5-6, top ομάδες, υπάρχουν τουλάχιστον δέκα ακόμη ομάδες, που νομιμοποιούνται να βάζουν στόχο μια θέση στα playoffs. Δυστυχώς, έχουμε σοβαρούς τραυματισμούς, όπως του Σενγκέλια, του Αμπάς και άλλων παικτών, που δεν θα είναι μαζί μας τον πρώτο καιρό, άρα θα πρέπει να είμαστε προετοιμασμένοι για δυσκολίες ειδικά στην αρχή της σεζόν. Θα πρέπει, λοιπόν, να είμαστε συμπαγείς και όσο το δυνατόν περισσότερο συνεπείς και σταθεροί. Θα έχουμε σκαμπανεβάσματα, αλλά πρέπει να είμαστε έτοιμοι».",
    "Κύπρος -Ελλάδα 1-0: Ο Τζιωνής 'πλήγωσε' την γαλανόλευκη που γνώρισε την πρώτη της ήττα": "Η Κύπρος κέρδισε την Ελλάδα με 1-0 με γκολ του Τζιωνή από το 18' της αναμέτρησης και πήρε μια σημαντική νίκη, την πρώτη της μετά από 21 χρόνια, και έμεινε \"ζωντανή\" στην υπόθεση παραμονή στην τρίτη κατηγορία του Nations League. Το αντιπροσωπευτικό συγκρότημα είχε δοκάρι με τον Φούντα και διαμαρτυρήθηκε για το ακυρωθέν γκολ στο 88'.\n\nΗ Κύπρος κέρδισε την Ελλάδα με 1-0 με γκολ του Τζιωνή από το 18' της αναμέτρησης και πήρε μια σημαντική νίκη, την πρώτη της μετά από 21 χρόνια, και έμεινε \"ζωντανή\" στην υπόθεση παραμονή στην τρίτη κατηγορία του Nations League.\n\nΑυτή ήταν η πρώτη ήττα για την Ελλάδα με τον Γκουστάβο Πογέτ στον πάγκο της ενώ για πρώτη φορά στο Nations League η Ελλάδα είδε την εστία της να παραβιάζεται. Το αντιπροσωπευτικό συγκρότημα θα μπορούσε να φύγει τουλάχιστον με το βαθμό της ισοπαλίας από την Κύπρο καθώς είχε δοκάρι με τον Φούντα ενώ οι Έλληνες διεθνείς είδαν να ακυρώνεται χωρίς λόγο ένα γκολ του διεθνή εξτρέμ στο τέλος του αγώνα λόγω οφσάιντ που έδωσε ο διαιτητής της αναμέτρησης στον Χατζηδιάκο.\n\nΜπήκε καλύτερα η Ελλάδα, ανέβηκε η Κύπρος\n\nΗ Ελλάδα μπήκε καλύτερα στο παιχνίδι και στο πρώτο δεκάλεπτο είχε τη μπάλα στα πόδια της και προσπάθησε να βρει διαδρόμους προς την εστία του Παναγή. Στο 4' είχε τεράστια ευκαιρία να ανοίξει το σκορ όταν οι παίκτες του Γκουστάβο Πογέτ άλλαξαν ωραία τη μπάλα, αυτή έφτασε στον Τσιμίκα που έκανε την ενέργεια και τη σέντρα, ο Μασούρας στο δεύτερο δοκάρι πήρε την κεφαλιά πάσα προς τον Δουβίκα ο οποίος αστόχησε.\n\nΗ ομάδα του Τιμούρ Κετσπάγια ανέβασε την απόδοση της μετά τη συμπλήρωση 15 λεπτών και απείλησε με τον Λοΐζου ο οποίος μπήκε στην περιοχή, έκανε το πλασέ με το αριστερό με τη μπάλα να φεύγει λίγο έξω από το δεξί δοκάρι του Βλαχοδήμου.\n\nΣκόραρε με τον Τζιωνή η Κύπρος\n\nΤρία λεπτά αργότερα όμως η Κύπρος άνοιξε το σκορ όταν ο Κάστανος έκανε υπέροχη κάθετη πάσα προς τον Τζιωνή, στην πλάτη του Μαυροπάνου, αυτός βγήκε τετ α τετ με τον Βλαχοδήμο και πλάσαρε εύστοχα για το 1-0 των γηπεδούχων.\n\nΗ Ελλάδα προσπάθησε να αντιδράσει και θα μπορούσε να φτάσει στο 1-1 στο 21' του αγώνα όταν οι παίκτες του Πογέτ βγήκαν όμορφα στην επίθεση από τα δεξιά ο Μπάλντοκ έκανε την παράλληλη μπαλιά, ο Δουβίκας άφησε τη μπάλα κάτω από τα πόδια του, αυτή έφτασε στον Πέλκα ο οποίος από το ύψος της μικρής περιοχής έκανε το πλασέ πάνω στον Παναγή που έδιωξε σε κόρνερ.\n\nΟι παίκτες του Κετσπάγια θα μπορούσαν να πετύχουν και δεύτερο γκολ στο 24' όταν ο Σωτηρίου έγινε κάτοχος της μπάλας μέσα στην περιοχή, βγήκε τετ α τετ με τον Βλαχοδήμο έκανε το πλασέ αλλά ο γκολκίπερ της Μπενφίκα έδιωξε με το ένα χέρι σε κόρνερ.\n\nΜε την έναρξη του δευτέρου μέρους η Ελλάδα προχώρησε σε διπλή αλλαγή με τον Πογέτ να ρίχνει στο ματς τους Μπουχαλάκη, Φούντα αντί των Σιώπη και Δουβίκα. Το αντιπροσωπευτικό συγκρότημα δεν μπόρεσε να γίνει απειλητικό όμως στο πρώτο δεκάλεπτο του δευτέρου μέρους και στο 57' είδε τον Μπακασέτα να αποχωρεί τραυματίας από τον αγωνιστικό χώρο και τον Ιωαννίδη να μπαίνει στο ματς.\n\nΆτυχη η Ελλάδα, δοκάρι ο Φούντας\n\nΟι διεθνείς ανέβασαν την απόδοση τους και στο 63' στάθηκαν άτυχοι όταν ο Φούντας με εναέριο σουτ έξω από την περιοχή είδε τον Παναγή να βάζει τα χέρια του, να βρίσκει τη μπάλα και να τη στέλνει στο οριζόντιο δοκάρι με το 1-0 να παραμένει στο ματς.\n\nΣτο 72' ο Ιωαννίδης, στο ντεμπούτο του με την Εθνική, προσπάθησε να κερδίσει μια χαμένη μπαλιά, τα κατάφερε και μπήκε στην πορεία της μπάλας μέσα στην περιοχή, έκανε το πλασέ αλλά είδε τον Παναγή να διώχνει σε κόρνερ.\n\nΗ Ελλάδα κατάφερε να σκοράρει στο 88' της αναμέτρησης όταν ο Τσιμίκας εκτέλεσε ένα φάουλ από τα δεξιά, η άμυνα της Κύπρου έδιωξε με τη μπάλα να φτάνει στον Φούντα, αυτός έκανε το σκαστό σουτ η μπάλα πήγε στα δίχτυα αλλά ο επόπτης έδειξε οφσάιντ με την απόφαση να μην αλλάζει ούτε μετά τη χρήση του VAR.\n\nΚΥΠΡΟΣ: Παναγή, Ανδρέου, Ρομπέργκ, Κατελάρης, Ιωάννου (76' Αντωνιάδης), Κυριακού, Κάστανος (76' Γκόγκιτς), Αρτυματάς, Λοΐζου (58' Χαραλάμπους), Σωτηρίου (76' Κακουλή), Τζιωνής (64' Καρώ).\n\nΕΛΛΑΔΑ: Βλαχοδήμος, Μπάλντοκ, Χατζηδιάκος, Μαυροπάνος, Τσιμίκας, Σιώπης (46' Μπουχαλάκης), Κουρμπέλης (78' Αλεξανδρόπουλος), Μπακασέτας (57' Ιωαννίδης), Πέλκας (78' Χατζηγιοβάνης), Δουβίκας (46' Φούντας), Μασούρας.\n\nΤα αποτελέσματα στον όμιλο της Εθνικής\n\nΚύπρος - Ελλάδα 1-0\n\nΒόρεια Ιρλανδία - Κόσοβο 2-1\n\nΗ βαθμολογία στον όμιλο της Εθνικής\n\nΗ 6η αγωνιστική - 27 Σεπτεμβρίου",
    "Αποστολάκης: Στην Τουρκία λένε ότι «η Ελλάδα απειλεί»": "Ως αποτέλεσμα οργανωμένου σχεδίου θεωρεί την πρωτοφανή τουρκική προκλητικότητα ο Ευάγγελος Αποστολάκης. «Ζούμε προκλήσεις από την Τουρκία που πιθανώς να μην έχουμε ξαναδεί σε τέτοια ένταση, και δεν πέφτουν οι τόνοι» είπε χαρακτηριστικά ο πρώην υπουργός Άμυνας και επίτιμος ΑΓΕΕΘΑ.\n\n«Θέλουν να περάσουν το αφήγημα ότι η Ελλάδα είναι επιθετική χώρα, μαξιμαλιστική, απειλεί την Τουρκία και κάνει προετοιμασία για επιθετικές ενέργειες και αφορά την στρατιωτικοποίηση των νησιών… Προσπαθεί να πείσει την κοινή γνώμη ότι αυτά απειλούν την Τουρκία» εξήγησε ο κ. Αποστολάκης, μιλώντας στον ΣΚΑΪ.\n\n«Χτίζουν ένα αφήγημα ότι η Ελλάδα απειλεί την Τουρκία και τα νησιά ενισχύονται από τους Έλληνες και κάτι έχουν στο μυαλό τους, φυτεύουν μία επιθετικότητα και μία κακή αίσθηση για τους Έλληνες στην Τουρκία προσπαθώντας να πείσουν ότι εμείς θέλουμε να κάνουμε πόλεμο με την Τουρκία, χωρίς να υπάρχει ανάλογη πραγματικότητα» συνέχισε.\n\nΣύμφωνα με τον πρώην υπουργό, «η τουρκική αντιπολίτευση εμφανίζεται να λέει ‘γιατί δεν κάνετε κάποιες ενέργειες να εμποδίσετε τα πλοία’…ουσιαστικά σα να λένε ‘γιατί δεν επεμβαίνετε στρατιωτικά’’».\n\nΟ κ. Αποστολάκης εξήγησε ότι η Τουρκία έχει αναβαθμίσει τη χρήση των drones πάνω από το Αιγαίο, καθώς είναι και φθηνή η χρήση τους.\n\n«Μην τρελαινόμαστε με αυτά που ακούμε και θεωρούμε ότι θα μας κάνουν αύριο πόλεμο οι Τούρκοι» υπογράμμισε πάντως.\n\n«Αυτή τη στιγμή βλέπουμε ότι η παρουσία του Ερντογάν στον ΟΗΕ και προσπάθεια να επικοινωνήσει με Μπάιντεν απέτυχε… προκαλεί και την Ελλάδα και τον ελληνικό λαό από την άλλη φάνηκε ότι πήρε ένα μήνυμα ότι ‘έτσι δεν πάμε πουθενά’. Το πήρε πιστεύω το μήνυμα, και από εμάς και από Αμερικάνους, και από το δυτικό κόσμο» σημείωσε.\n\nΓια το θέμα της αποστρατιωτικοποίησης των νησιών, ο κ. Αποστολάκης επισήμανε: «νομίζω ότι έχουμε περιθώρια να βάλουμε ‘νερό στο κρασί μας’ ή να δεχτούμε κάποιες παραχωρήσεις. Δεν πρέπει να το συζητάμε και δεν το συζητάμε». «Αν συζητηθεί, δεν ξέρω με ποιες εγγυήσεις και όρους μπορεί να δεχθεί η ελληνική κυβέρνηση κάτι.. Δεν το ξέρω αυτό, είναι θέμα της κυβέρνησης» διευκρίνισε.",
    "Τεχνολογικοί κολοσσοί «ψηφίζουν» Ελλάδα: Επενδύσεις άνω των 5 δισ. - Αναλυτικά οι εταιρίες": "Κοινό χαρακτηριστικό των συγκεκριμένων επενδύσεων είναι η αποκέντρωση, καθώς δεν περιορίζονται στην Αθήνα, αλλά πολλές έχουν τις βάσεις τους σε Θεσσαλονίκη, Πάτρα και Γιάννενα.\n\nΕπενδύσεις άνω των 5 δισ. ευρώ έχουν ήδη ξεκινήσει εταιρείες υψηλής τεχνολογίας την τελευταία τριετία στην Ελλάδα δίνοντας σαφές στίγμα πως «έχουν έρθει για να μείνουν», να δημιουργήσουν μια ισχυρή βάση για την ανάπτυξη σταθερών και καλοπληρωμένων θέσεων εργασίας, καθώς και για την επιστροφή Ελλήνων επιστημόνων που εργάζονται στο εξωτερικό και ψάχνουν ευκαιρίες απασχόλησης ανάλογης των προσόντων τους για να γυρίσουν στην Ελλάδα. Αξίζει να σημειωθεί ότι κοινό χαρακτηριστικό των συγκεκριμένων επενδύσεων είναι η αποκέντρωση, καθώς δεν περιορίζονται στην Αθήνα, αλλά πολλές έχουν τις βάσεις τους έξω από την πρωτεύουσα, επιλέγοντας μέχρι στιγμής τη Θεσσαλονίκη, την Πάτρα και τα Γιάννενα.\n\nΝα αναφερθεί ότι για πρώτη φορά συγκεντρώθηκαν όλες οι εταιρείες που έχουν ανακοινώσει και υλοποιούν σχετικές επενδύσεις στον χώρο του υπουργείου Ψηφιακής Διακυβέρνησης στη ΔΕΘ, στο περίπτερο 12, καταδεικνύοντας ότι η ομάδα του υπουργού Ψηφιακής Διακυβέρνησης, Κυριάκου Πιερρακάκη δίνει ιδιαίτερη έμφαση στα λεγόμενα «οικοσυστήματα καινοτομίας». Για τον λόγο αυτό έχουν ληφθεί και οι σχετικές πρωτοβουλίες για τη διευκόλυνση της εγκατάστασης και της παραμονής των εταιρειών αυτών στην Ελλάδα.\n\nΠέρα όμως από την συγκεντρωτική παρουσία όλων των διεθνών επενδυτών στην ΔΕΘ, πραγματοποιήθηκαν επαφές και με άλλες εταιρείες που εξετάζουν την προοπτική της ανάπτυξης παραγωγικής παρουσίας στην Ελλάδα, ενώ επίσης έγιναν επαφές με εκπροσώπους της Τοπικής Αυτοδιοίκησης και οργανισμούς του Δημοσίου που έχουν ευρεία επενδυτικά προγράμματα στο Ταμείο Ανάκαμψης και το ΕΣΠΑ, ενώ υπήρξε και η ευκαιρία για ώσμωση με ελληνικά εκπαιδευτικά ιδρύματα και ερευνητικά κέντρα.\n\nΕιδικότερα οι εταιρείες που έχουν επενδύσει στην Ελλάδα είναι:\n\nNova\n\nΗ Nova ανακοίνωσε πρόσφατα επενδύσεις 2 δισ. ευρώ έως το 2027 για την ανάπτυξη ψηφιακών υποδομών ταχύτητας 10 Gbps. Το επενδυτικό πλάνο της εταιρείας προβλέπει την εγκατάσταση δικτύου οπτικών ινών μήκους 22.000 χλμ με κάλυψη άνω του 70% των περιφερειών της χώρας και 4,5 εκατ. ιδιωτών και επιχειρήσεων. Ταυτόχρονα η εταιρεία ετοιμάζει νέες επενδύσεις για την επέκταση του δικτύου 5G και την περαιτέρω ανάπτυξη της συνδρομητικής τηλεόρασης.\n\nMicrosoft\n\nΈχει δρομολογήσει μία επένδυση που ανακοινώθηκε τον Οκτώβριο του 2020, φτάνει το ένα δισ. ευρώ σε βάθος δεκαετίας και προβλέπει την κατασκευή τριών data centers στην περιοχή των Μεσογείων, μέσω των οποίων θα προσφέρονται υπηρεσίες υπολογιστικού νέφους (cloud). Η διαδικασία της αδειοδότησης αναμένεται να ολοκληρωθεί σύντομα ώστε το 2023 να ξεκινήσουν οι εργασίες κατασκευής, ενώ η λειτουργία των υποδομών θα ξεκινήσει το 2025 και θα δημιουργήσει σε βάθος χρόνου 300 νέες θέσεις εργασίας.\n\nCisco\n\nΑπό τον Ιούνιο του 2020 η εταιρεία λειτουργεί στη Θεσσαλονίκη το Διεθνές Κέντρο Ψηφιακού Μετασχηματισμού και Ψηφιακών Δεξιοτήτων, με στόχο την ενίσχυση της καινοτομίας και των ψηφιακών δεξιοτήτων, την επιτάχυνση του ψηφιακού μετασχηματισμού, την προώθηση του ψηφιακού πολιτισμού. Το κέντρο αποτελέσει σημείο αναφοράς για καινοτόμες τεχνολογικές λύσεις που αναπτύσσει η Cisco με το οικοσύστημα των συνεργατών της, με νεοφυείς επιχειρήσεις και με εκπαιδευτικά και ερευνητικά ιδρύματα της χώρας, για την ΝΑ Ευρώπη.\n\nAmazon\n\nH Amazon Web Services υλοποιεί επένδυση ύψους 150 - 200 εκατ. ευρώ που περιλαμβάνει τη μετατροπή της Νάξου σε «έξυπνο» νησί. Μεταξύ άλλων πραγματοποιούνται δοκιμαστικές πτήσεις με τη χρήση drones για τη μεταφορά βιολογικού υλικού και φαρμάκων, καθώς και για τη συνδρομή του έργου του Λιμενικού. Η αμερικανική εταιρεία συντονίζει την υλοποίηση του φιλόδοξου προγράμματος με τη συμμετοχή των υπουργείων Ψηφιακής Διακυβέρνησης και Ναυτιλίας και της Τοπικής Αυτοδιοίκησης.\n\nTeamViewer\n\nΤα Ιωάννινα επέλεξε η γερμανική TeamViewer -εταιρεία που αναπτύσσει λύσεις απομακρυσμένης σύνδεσης και συνεργασίας- στις αρχές του 2020 για την εγκατάσταση ενός κέντρου Έρευνας και Τεχνολογίας, αρχικά με δυναμικό 18 εργαζομένων. Πολύ σύντομα ο αριθμός αυτός τριπλασιάστηκε, ενώ στόχος είναι η περαιτέρω ανάπτυξη με 200, συνολικά, θέσεις εργασίας. Είναι πολύ σημαντικό ότι οι περισσότερες θέσεις εργασίας καλύπτονται από Έλληνες που εργάζονταν στο εξωτερικό και, καθώς βλέπουν μια ικανοποιητική ευκαιρία απασχόλησης, γυρίζουν στην Ελλάδα.\n\nDeutsche Telecom/ ΟΤΕ\n\nΟ ΟΤΕ υλοποιεί επενδυτικό πρόγραμμα ύψους 3 δισ. ευρώ με χρονικό ορίζοντα έως το 2027 για την κάλυψη 3 εκατ. νοικοκυριών και επιχειρήσεων με δίκτυο οπτικών ινών που θα φτάνει ως το σπίτι ή το γραφείο. Πρόσφατα ο ΟΤΕ ανακοίνωσε επίσης την παροχή πρόσβασης στο διαδίκτυο με ταχύτητα έως και 1 Gbps μέσω οπτικής ίνας. Σημειώνεται ότι σε μια παράλληλη εξέλιξη η Deutsche Telekom μετέφερε στη Θεσσαλονίκη από την Αγ. Πετρούπολη 270 στελέχη πληροφορικής για τη λειτουργία του Telekom IT Hub Ως το 2027 στο κέντρο αναμένεται να απασχολούνται συνολικά 1.000 άτομα.\n\nVodafone\n\nΗ Vodafone υλοποιεί επενδύσεις ύψους 600 εκατ. ευρώ που αφορούν τόσο στην ανάπτυξη οπτικών ινών όσο και στην επέκταση του δικτύου 5G, για τη διασύνδεση άνω των 800.000 επιχειρήσεων και νοικοκυριών έως το 2024. Επιπλέον υλοποιεί πρόγραμμα για την αναβάθμιση των υποδομών για ένα εκατ. κατοίκους σε δέκα νησιά του Αιγαίου και του Ιονίου.\n\nAccenture\n\nΤο 2020 η εταιρεία δημιούργησε hub στη Θεσσαλονίκη με 20 άτομα, το οποίο σταδιακά αναπτύχθηκε με την προσθήκη στελεχών και σήμερα στεγάζεται σε υπερσύγχρονες εγκαταστάσεις 1.000 τμ στην Πυλαία.\n\nDeloitte\n\nΤο Deloitte Alexander Competence Center, πρότυπο κέντρο τεχνογνωσίας της Deloitte, άνοιξε τις πόρτες του στη Θεσσαλονίκη πριν από λίγα χρόνια και σήμερα απασχολεί 800 εξειδικευμένους επιστήμονες. Πρόθεση της εταιρείας είναι να επεκτείνει περαιτέρω την παρουσία της με την αξιοποίηση στελεχών από τη Θεσσαλονίκη και, ευρύτερα, τη Βόρεια Ελλάδα.\n\nPwC\n\nΗ εταιρεία έχει επιλέξει την Πάτρα για την εγκατάσταση του PwC Technology & Innovation Hub, η λειτουργία του οποίου εγκαινιάστηκε πριν από λίγους μήνες. Το κέντρο φιλοδοξεί να εξελιχθεί σε καταλύτη για την ευρύτερη αναβάθμιση του τεχνολογικού χαρακτήρα της Πάτρας και της ευρύτερης περιοχής.\n\nNokia\n\nΗ φινλανδική εταιρεία έχει πολυετή παρουσία στην Ελλάδα και δηλώνει παρούσα με τη συμμετοχή της σε σημαντικά έργα ψηφιακού μετασχηματισμού αλλά και στην ανάπτυξη της αγοράς που δημιουργείται με βάση την 5η γενιά της κινητής τηλεφωνίας. Λόγω των προϋποθέσεων που έχουν δημιουργηθεί προκειμένου να αποτελέσει η χώρα τεχνολογικό hub για την ευρύτερη περιοχή, η εταιρεία έχει αποφασίσει να διευρύνει τις εγκαταστάσεις Έρευνας και Ανάπτυξης που διαθέτει στην Αθήνα.\n\nΠηγή: ΑΠΕ-ΜΠΕ\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Ρεκόρ ανάπτυξης στην Ελλάδα για τον Όμιλο Radisson Hotel Group": "Ο Όμιλος της Radisson Hotel Group ανακοίνωσε ρεκόρ ανάπτυξης στην Ελλάδα, με τέσσερις συμφωνίες και τρεις νέες προσθήκες μέχρι σήμερα, αποκτώντας καθοριστικό ρόλο στη διεθνή αναπτυξιακή δραστηριότητα της χώρας. Σύμφωνα με τη σχετική ανακοίνωση, το 2022 σηματοδοτεί μια εντυπωσιακή χρονιά για τον Όμιλο, καθώς συνεχίζει να βασίζεται στην αυξανόμενη εμπιστοσύνη των στρατηγικών επενδυτών και συνεργατών του. Με την υπογραφή δύο νέων ξενοδοχειακών επενδύσεων στην Αθήνα και δύο ακόμη στη Μύκονο και τη Σκιάθο, τα οποία άνοιξαν φέτος, το portfolio του Ομίλου αριθμεί πλέον οκτώ ακίνητα, με σχεδόν 1.000 δωμάτια σε λειτουργία ή υπό κατασκευή.\n\nΤους τελευταίους μήνες, ο Όμιλος Radisson Hotel Group έχει εισάγει πολλά από τα brands του στην ελληνική αγορά. Πρόσφατα, ανακοίνωσε την υπογραφή της συμφωνίας του Radisson RED Mitropoleos Square Athens, του πρώτου ξενοδοχείου που θα λειτουργεί υπό το brand Radisson RED στην Ελλάδα, το οποίο θα ανοίξει τις πύλες του κατά το δεύτερο εξάμηνο του 2023 και θα αποτελέσει ξενοδοχείο υψηλής αισθητικής στη χώρα μας. Το Radisson RED Mitropoleos Square Athens, ένα παλιό κτήριο γραφείων το οποίο μετατράπηκε σε διαμερίσματα εκλεπτυσμένου design, θα διαθέτει 100 δωμάτια και 150 τ.μ. χώρο συναντήσεων και γυμναστήριο. Στο ισόγειο του κτηρίου θα βρίσκεται εστιατόριο με θέα την πλατεία, ενώ το πιο ελκυστικό κομμάτι του κτηρίου θα είναι το roof top bar - εστιατόριο με θέα την Ακρόπολη, το οποίο θα λειτουργήσει σε συνεργασία με ένα καταξιωμένο chef.\n\nΤο ξενοδοχείο The Social Kolonaki Athens Hotel, μέλος της Radisson Individuals, που ανοίγει τις πύλες του τον ερχόμενο Νοέμβριο, αποτελεί μια νέα προσθήκη στο διευρυμένο ξενοδοχειακό portfolio του Ομίλου Radisson Individuals στην ελληνική αγορά. Με έδρα την οδό Βουκουρεστίου στην καρδιά της Αθήνας, το The Social Kolonaki Athens Hotel, θα είναι το πρώτο branded ξενοδοχείο στο συγκεκριμένο δρόμο. Το επταώροφο ξενοδοχείο, με urban ύφος στους εσωτερικούς χώρους που ταιριάζει με τη μοντέρνα τοποθεσία του, θα προσφέρει 24 ευρύχωρα δωμάτια και σουίτες, συμπεριλαμβανομένης μιας προεδρικής σουίτας. Το ξενοδοχείο αναμένεται να αποτελέσει ένα κοσμοπολίτικο προορισμό μέσα στην πόλη, με ένα μοντέρνο εστιατόριο και μπαρ στο ισόγειο, εντυπωσιακό χώρο πρωινού και χώρους privet dining. Το lobby του ξενοδοχείου θα μετατρέπεται ανά πάσα στιγμή σε χώρο που θα φιλοξενεί ιδιαίτερες καλλιτεχνικές εκδηλώσεις και κοινωνικές συγκεντρώσεις στην πόλη.\n\nΟ Όμιλος σημείωσε ακόμη μία σημαντική επέκταση για τη φετινή χρονιά μεγαλώνοντας το χαρτοφυλάκιο των ΄resort΄ του, με την προσθήκη δύο θέρετρων στα δημοφιλή νησιά της Μυκόνου και της Σκιάθου. Μαζί με τα νησιωτικά θέρετρα της Σαντορίνης και της Κρήτης, όπου ο Όμιλος Radisson Hotel είναι ήδη παρών, οι δύο νέοι προορισμοί συμπληρώνουν τη λίστα των 'resort' Radisson Hotel Group. Στον διεθνώς δημοφιλή προορισμό της Μυκόνου, άνοιξε το Radisson Blu Euphoria Resort, Mykonos τον Μάιο 2022, το πρώτο ξενοδοχείο του Ομίλου στο νησί, το οποίο αποτελεί την πρώτη είσοδο ενός μεγάλου διεθνούς ξενοδοχειακού brand για τον συγκεκριμένο προορισμό. Το ξενοδοχείο βρίσκεται λίγα βήματα από την παραλία ΄Καλό Λιβάδι΄ και διαθέτει 34 πολυτελή δωμάτια και σουίτες, τα οποία αντλούν έμπνευση από την κατάλευκη αρχιτεκτονική των Κυκλάδων. Τα περισσότερα δωμάτια προσφέρουν εκπληκτική θέα στο Αιγαίο Πέλαγος, με αποκορύφωμα τη μεγαλοπρεπή Euphoria Suite που συμπεριλαμβάνει ιδιωτική βεράντα και πισίνα. Αντίστοιχα, το πρώτο διεθνούς επωνυμίας ξενοδοχείο της Σκιάθου, το Radisson Resort Plaza Skiathos, άνοιξε τις πόρτες του τον Ιούλιο 2022. Το ξενοδοχείο βρίσκεται στην παραλία Καναπίτσα και συμπεριλαμβάνει 84 δωμάτια και σουίτες μοντέρνας, μίνιμαλ διακόσμησης, με θέα στην πισίνα και τη θάλασσα. Το ξενοδοχείο είναι έτοιμο να υποδεχτεί μεγάλες εκδηλώσεις γάμου, καθώς διαθέτει δικό του ορθόδοξο παρεκκλήσι και χώρο δεξιώσεων στην εξωτερική πισίνα, που προσφέρει εκπληκτική θέα.\n\nΟ Όμιλος Radisson Hotel Group λειτουργεί σήμερα πέντε ξενοδοχεία και θέρετρα στην Ελλάδα, το Radisson Blu Park Hotel στην Αθήνα, το Radisson Blu Beach Resort στη Μίλατο Κρήτης, το Radisson Blu Zaffron Resort στη Σαντορίνη, το Radisson Blu Euphoria Resort στη Μύκονο και το Radisson Resort Plaza στη Σκιάθο, ενώ δύο ακόμη αναμένεται να ανοίξουν τους επόμενους μήνες.\n\nΟ Elie Younes, Εκτελεστικός Αντιπρόεδρος και Παγκόσμιος Διευθυντής Ανάπτυξης της Radisson Hotel Group, τόνισε: \"Πιστεύουμε σθεναρά στις δυνατότητες της ελληνικής αγοράς και στις μελλοντικές προοπτικές ανάπτυξης. Μετά την εισαγωγή τριών επιπλέον σημάτων στο σύνολο των brands του Ομίλου Radisson Hotel Group στην αγορά το 2022, βλέπουμε ακόμη περισσότερες δυνατότητες επέκτασης, σε συνεργασία με τους ιδιοκτήτες και τους επενδυτές μας. Ευχαριστούμε θερμά τους συνεργάτες μας για την εμπιστοσύνη τους στον Όμιλο Radisson Hotel Group.\"\n\nΟ Elie Milky, Αντιπρόεδρος του Radisson Hotel Group και αρμόδιος για την Ανάπτυξη, σημείωσε: \"Αυτή ήταν μια χρονιά ρεκόρ-ανάπτυξης για τον Όμιλο Radisson Hotel Group στην Ελλάδα, καθώς αποδείξαμε τον ηγετικό μας ρόλο στην αγορά και την ισχυρή μας θέση απέναντι στον ανταγωνισμό. Το στρατηγικό σχέδιο επέκτασής μας βρίσκεται σε προχωρημένο στάδιο και είμαστε ιδιαίτερα ευχαριστημένοι να βλέπουμε απτά αποτελέσματα, με νέες συμφωνίες και επενδύσεις που ενισχύουν περαιτέρω το αποτύπωμά μας στη χώρα και συμβάλλουν στην τουριστική ανάπτυξη της. Συνεχίζουμε να διευρύνουμε την προσφορά μας προς τους επενδυτές, καθώς βρίσκουμε νέες ευκαιρίες και ακίνητα στο πλαίσιο διαφορετικών κατηγοριών, brands και τοποθεσιών.\"\n\n",
    "Ελληνοτουρκικά - Στέιτ Ντιπάρτμεντ: Η κυριαρχία της Ελλάδας στα νησιά δεν αμφισβητείται": "Κλείσιμο\n\nΚλείσιμο\n\nΗ κυριαρχία της Ελλάδας στα νησιά του Αιγαίου δεν αμφισβητείται, διαμηνύει τοσχετικά με τιςπου εξαπέλυσε ο Τούρκος πρόεδροςεναντίον της χώρας μας.Σε γραπτή του δήλωση, εκπρόσωπος του αμερικανικού υπουργείου Εξωτερικών σημειώνει ότι «σε μια εποχή που η Ρωσία εισέβαλε ξανά σε ένα κυρίαρχο ευρωπαϊκό κράτος, οι δηλώσεις που θα μπορούσαν να αυξήσουν τις εντάσεις μεταξύ των Συμμάχων του ΝΑΤΟ δεν είναι ιδιαίτερα χρήσιμες».«Οι Ηνωμένες Πολιτείες συνεχίζουν να ενθαρρύνουν τους συμμάχους τους στο ΝΑΤΟ να συνεργαστούν για τη διατήρηση της ειρήνης και της ασφάλειας στην περιοχή και για την επίλυση των διαφορών με διπλωματία. Η κυριαρχία και η εδαφική ακεραιότητα όλων των χωρών πρέπει να γίνονται σεβαστές και να προστατεύονται. Η κυριαρχία της Ελλάδας σε αυτά τα νησιά δεν αμφισβητείται» ξεκαθάρισε.Και κατέληξε: «Καλούμε όλα τα μέρη να αποφύγουν τη ρητορική και τις ενέργειες που θα μπορούσαν να αυξήσουν περαιτέρω την ένταση».Νωρίτερα, και αμέσως μόλις ολοκληρώθηκε το Υπουργικό Συμβούλιο στην Τουρκία, το οποίο εξέτασε την πορεία των ελληνοτουρκικών σχέσεων, η Άγκυρα κάλεσε στο τουρκικό ΥΠΕΞ τον Έλληνα πρέσβη και διαμαρτυρήθηκε με κάθε επισημότητα για την μεταφορά των θωρακισμένων M-1117 στη Λέσβο και τη Σάμο, η οποία τις τελευταίες ώρες είναι κυρίαρχο θέμα στα τουρκικά ΜΜΕ. Η Αθήνα, που όπως φαίνεται ανέμενε την συγκεκριμένη εξέλιξη, απέρριψε άμεσα στο σύνολό τους τις τουρκικές αιτιάσεις, σημειώνοντας ότι είναι παντελώς αβάσιμες και δεν συνάδουν με το Διεθνές Δίκαιο.Σύμφωνα με διπλωματικές πηγές, ο Έλληνας πρέσβης στην Άγκυρα Χριστόδουλος Λάζαρης, σημείωσε μάλιστα στους Τούρκους συνομιλητές του ότι οι ελληνικές θέσεις έχουν αναπτυχθεί ενδελεχώς στις δύο επιστολές που εστάλησαν στον Γενικό Γραμματέα του ΟΗΕ και ότι η Ελλάδα σέβεται απολύτως τις υποχρεώσεις της που απορρέουν από τη Συνθήκη της Λωζάννης.Όπως αναφέρουν οι ίδιες πηγές, ο πρέσβης μας στην Άγκυρα επισήμανε ότι δεν είναι η Ελλάδα η χώρα η οποία απειλεί με πόλεμο τη γείτονα της (casus belli), ούτε έχει συγκεντρώσει τον μεγαλύτερο αποβατικό στόλο στα παράλια της, όπως έχει κάνει η Τουρκία.Προσέθεσε, δε, ότι η Τουρκία συνεχίζει να παραβιάζει την κυριαρχία της Ελλάδας, με τις συνεχείς παραβιάσεις του εναερίου χώρου, καθώς και τις υπερπτήσεις άνωθεν ελληνικού εδάφους.Αξίζει να σημειωθεί ότι την ώρα που ο κ. Χριστόδουλος Λάζαρης έκανε αυτές τις αναφορές οι επιτελείς του ελληνικού πενταγώνου ανακοίνωναν ότι τουρκικά αεροσκάφη προχώρησαν σε 96 παραβιάσεις του ελληνικού εναέριου χώρου.Οι τουρκικοί ισχυρισμοί για τα νησιά είχαν ως αποδέκτη και τις ΗΠΑ. Όπως έγινε γνωστό από την Άγκυρα, το τουρκικό υπουργείο Εξωτερικών διαμαρτυρήθηκε προς την Ελλάδα και τις ΗΠΑ για την «παράνομη ανάπτυξη αρμάτων μάχης σε νησιά του Αιγαίου με μη στρατιωτικό καθεστώς».Η Τουρκία κάλεσε τον Έλληνα πρέσβη και ζήτησε να «σταματήσουν οι παραβιάσεις στα νησιά του Αιγαίου και να αποκατασταθεί το μη στρατιωτικό τους καθεστώς», σύμφωνα με την ανακοίνωση.Στο διάβημα, το υπουργείο ανέφερε ότι η ανάπτυξη αποτελεί «άλλη μια παραβίαση των υποχρεώσεων της Ελλάδας βάσει της Συνθήκης της Λωζάνης του 1923 και της Συνθήκης του Παρισιού του 1947».Στο διάβημα προς τις ΗΠΑ, η Άγκυρα ζήτησε να σεβαστούν το καθεστώς των νησιών του Ανατολικού Αιγαίου και να ληφθούν μέτρα για να αποτραπεί η χρήση των όπλων τους εκεί.",
    "Ελλάδα - Καιρός: Βροχές και καταιγίδες από Τρίτη - Σε ποιες περιοχές": "Ισχυρές βροχές και καταιγίδες αναμένονται στα δυτικά-βορειοδυτικά τμήματα της χώρας από τις βραδινές ώρες απόψε, οι οποίες αναμένεται να συνεχιστούν έως τουλάχιστον τις μεσημβρινές ώρες της Τρίτης, σύμφωνα με τα νεότερα προγνωστικά στοιχεία του Εθνικού Αστεροσκοπείου Αθηνών/meteo.gr.\n\nLIVE η πορεία του καιρού στην Ελλάδα\n\nΑναλυτικά, από τις βραδινές ώρες της Δευτέρας:\n\n- Αναμένονται βροχές και τοπικές καταιγίδες αρχικά στα βόρεια τμήματα του Ιονίου και της Ηπείρου, οι οποίες σταδιακά θα επεκταθούν και στα υπόλοιπα τμήματα του Ιονίου, της Δυτικής Στερεάς και πιθανώς της Βορειοδυτικής Πελοποννήσου.\n\n- Τα φαινόμενα κατά τόπους στο Ιόνιο, στην Ήπειρο και στη Δυτική Στερεά θα είναι ισχυρά και είναι πιθανό να συνοδεύονται από μεγάλα ύψη βροχής.\n\nΤο αναμενόμενο επεισόδιο βροχόπτωσης είναι Κατηγορίας 3 σύμφωνα με τον πενταβάθμιο Δείκτη Επικινδυνότητας Επεισοδίου Βροχόπτωσης (Regional Precipitation Index - RPI) που έχει αναπτυχθεί και εφαρμόζεται επιχειρησιακά στο Εθνικό Αστεροσκοπείο Αθηνών/meteo.gr.\n\nΕπισημαίνεται ότι τις πρωινές ώρες της Τρίτης κατά την εκδήλωση καταιγίδων σε τμήματα του Ιονίου, καθώς και σε παράκτια τμήματα της Ηπείρου και της Δυτικής Στερεάς, υπάρχει πιθανότητα για ανεμοστρόβιλους. Μικρή πιθανότητα υπάρχει επίσης για εκδήλωση μικρού χαλαζιού σε τμήματα του Ιονίου.\n\nΜήνυμα του 112 στους κατοίκους των νησιών του Ιονίου αλλά και της Ηπείρου και της Αιτωλοακαρνανίας ενόψει της κακοκαιρίας\n\nΜήνυμα μέσω του 112 στάλθηκε στους κατοίκους των νησιών του Ιονίου (εκτός της Ζακύνθου) καθώς και των κατοίκων της Ηπείρου και της Αιτωλοακαρνανίας ενόψει της επιδείνωσης του καιρού. Το μήνυμα προειδοποιεί τους κατοίκους των παραπάνω περιοχών για πιθανά επικίνδυνα καιρικά φαινόμενα το επόμενο 24ωρο και τους καλεί να αποφύγουν άσκοπες μετακινήσεις.\n\nΣυγκεκριμένα το μήνυμα αναφέρει: «Προειδοποιητικό μήνυμα για το επόμενο 24ωρο για πιθανά επικίνδυνα καιρικά φαινόμενα (καταιγίδες, ραγδαίες βροχοπτώσεις, κεραυνοί) στην περιοχή σας.\n\nΑποφύγετε άσκοπες μετακινήσεις κατά τη διάρκεια των έντονων φαινομένων και ακολουθήστε τις οδηγίες των Αρχών. Οδηγίες αυτοπροστασίας: https://www.civilprotection.gr/el/entona-kairika-fainomena».",
    "Τo ΕΡΤ News σε όλη την Ελλάδα": "Το νέο κανάλι της δημόσιας τηλεόρασης, το ειδησεογραφικό ΕΡΤ News, εκπέμπει πλέον σε ολόκληρη τη χώρα. Και βγαίνει πια από τον πολυπλέκτη που βγαίνουν και τα άλλα τρία κανάλια της ΕΡΤ. Η μεταφορά αυτή άλλαξε και τα δεδομένα, έτσι όσοι είχατε συνηθίσει να βλέπετε στην Αττική το ΕΡΤ News σε συγκεκριμένη θέση πρέπει να συντονίσετε εκ νέου την τηλεόρασή σας.\n\nΠρος το παρόν δεν εκπέμπει σε υψηλή ευκρίνεια, σε HD, παρά τις αρχικές διαβεβαιώσεις από το Ραδιομέγαρο της Αγίας Παρασκευής.\n\nΗ κίνηση της ΕΡΤ να δημιουργήσει ένα αμιγώς ενημερωτικό κανάλι είναι πολύ σωστή. Απλώς είναι ένα εξαιρετικά «φτωχό» σε πρόγραμμα κανάλι, τόσο «φτωχό» που δεν μας έχουν καν ενημερώσει ποιο είναι αυτό το πρόγραμμα. Χώρια βέβαια που η ενημέρωση που προσφέρει η ΕΡΤ είναι προβληματική. Φιλοκυβερνητική.\n\nΣκεφτείτε ότι προχθές έκαναν θέμα στο κεντρικό δελτίο ειδήσεων (που πάει άπατο βέβαια) το γεγονός ότι ο Κυριάκος Μητσοτάκης ξέρει να αλλάζει λάμπες στο σπίτι και μάλλον ξέρει να φτιάχνει και ομελέτα. Κατάντια...\n\nΔείτε τα νούμερα των κεντρικών δελτίων ειδήσεων την Τετάρτη που μας πέρασε:\n\n1) MEGA (Ράνια Τζίμα). 14,5%\n\n2) ΑΝΤ1 (Νίκος Χατζηνικολάου). 12,9%\n\n3) STAR (Μάρα Ζαχαρέα). 11,3%\n\n4) ALPHA (Αντώνης Σρόιτερ). 10,1%\n\n5) ΣΚΑΪ (Σία Κοσιώνη). 8,8%\n\n6) OPEN (Πόπη Τσαπανίδου). 7,1%\n\n7) ΕΡΤ1 (Γιώργος Κουβαράς). 4,7%\n\nΤαινίες Α' Εθνικής από το Star\n\nΤο Star, που του αρέσει να προβάλλει ξένες ταινίες, ανακοίνωσε τις πρεμιέρες του για τη νέα σεζόν. Είναι πολλές κι εμπορικές. Διάλεξα 5 από αυτές που θα προβληθούν το επόμενο διάστημα.\n\n1) «CAPONE»\n\nΒιογραφική ταινία παραγωγής 2020 με τους Τομ Χάρντι, Ματ Ντίλον, Λίντα Καρντελίνι.\n\n2) «GODZILLA VS KONG»\n\nΠεριπέτεια επιστημονικής φαντασίας παραγωγής 2020 με τους Αλεξάντερ Σκάσργκαρντ, Μίλι Μπόμπι Μπράουν, Ρεμπέκα Χολ.\n\n3) «SPECTRE»\n\nΚατασκοπευτική περιπέτεια παραγωγής 2015 με τους Ντάνιελ Κρεγκ, Μόνικα Μπελούτσι, Λέα Σεντού, Ντέιβ Μπαουτίστα, Κριστόφ Βάλτς. Ο Τζέιμς Μποντ επιστρέφει για 24η φορά με ακόμα μία περιπέτεια!\n\n4) «TENET»\n\nΠεριπέτεια επιστημονικής φαντασίας παραγωγής 2020 με τους Τζον Ντέιβιντ Ουάσιγκτον, Ρόμπερτ Πάτισον, Ελίζαμπεθ Ντεμπίκι, Μάικλ Κέιν. Η ταινία κέρδισε βραβείο Οσκαρ στην κατηγορία «Καλύτερα Οπτικά Εφέ».\n\n5) «ΤHE GOLDFINCH»\n\nΔραματική ταινία παραγωγής 2019 με τους Οουκς Φέγκλεϊ, Ανσελ Ελγκορτ, Νικόλ Κίντμαν, Τζέφρι Ράιτ, Λουκ Γουίλσον, Σάρα Πόλσον, που αποτελεί κινηματογραφική μεταφορά του ομώνυμου μυθιστορήματος της Ντόνα Ταρτ το οποίο κέρδισε το βραβείο Πούλιτζερ και διαβάστηκε από εκατομμύρια αναγνώστες σε όλο τον κόσμο.\n\n«Flagmakers»\n\nΤο τι παιδί είναι ο Γιάννης Αντετοκούνμπο το ξέρουμε πολύ καλά και δεν χρειάζεται να το επαναλάβουμε εδώ. Κοιτάξτε τώρα τι έκανε: μπήκε παραγωγός στο ντοκιμαντέρ «Flagmakers» του National Geographic, το οποίο έχει θέμα μετανάστες που φτιάχνουν αμερικανικές σημαίες! Είναι ένα ντοκιμαντέρ που παρουσιάζει την καθημερινότητα των εργαζομένων, βασικά μεταναστών, ενός εργοστασίου στο Ουισκόνσιν, στο οποίο φτιάχνονται κάθε χρόνο περισσότερες από πέντε εκατομμύρια αμερικανικές σημαίες.\n\nΟπως διαβάζουμε, «το φιλμ αναδεικνύει από τη μία το κυνήγι για το αμερικανικό όνειρο κι από την άλλη τη σκληρή πραγματικότητα και καθημερινότητα για εκατομμύρια ανθρώπους στις ΗΠΑ».\n\nΝα τι είπε και ο ίδιος ο Γιάννης: «Ως μετανάστης θεωρώ το συγκεκριμένο φιλμ εξαιρετικά προσωπικό και μια βαθιά συγκινητική απόδειξη για όσους αποκαλούν αυτή τη χώρα “σπίτι”. Καθένα από αυτά τα εμπνευσμένα άτομα έχει ξεπεράσει αντιξοότητες και προκλήσεις στη ζωή του και φέρνει αυτές τις μοναδικές εμπειρίες και ιστορίες καθώς κατασκευάζει την αμερικανική σημαία».\n\n🎤 Το πρόγραμμα του «105.5 Στο Κόκκινο»\n\nΚαθημερινό\n\n● 05.00-07.00 ΓΙΑΝΝΗΣ ΣΤΡΑΤΑΚΗΣ\n\n● 07.00-10.00 ΓΙΩΡΓΟΣ ΜΕΛΙΓΓΩΝΗΣ - ΓΙΩΡΓΟΣ ΤΡΑΠΕΖΙΩΤΗΣ\n\n● 10.00-12.00 ΒΟΥΛΑ ΚΕΧΑΓΙΑ - ΝΙΚΟΣ ΣΒΕΡΚΟΣ\n\n● 12.00-13.00 ΘΕΟΦΙΛΟΣ ΣΙΧΛΕΤΙΔΗΣ\n\n● 13.00-14.00 ΕΥΓΕΝΙΑ ΛΟΥΠΑΚΗ - ΧΡΥΣΟΣΤΟΜΟΣ ΛΟΥΚΑΣ\n\n● 14.00-15.00 ΚΑΤΕΡΙΝΑ ΑΚΡΙΒΟΠΟΥΛΟΥ\n\n● 15.00-16.00 ΑΛΕΚΑ ΖΟΥΜΗ\n\n● 16.00-17.00 ΤΖΟΥΛΗ ΤΣΙΓΚΑ - ΓΙΑΝΝΗΣ ΑΝΔΡΟΥΛΙΔΑΚΗΣ\n\n● 17.00-18.00 ΑΓΓΕΛΟΣ ΤΣΕΚΕΡΗΣ - ΓΙΩΡΓΟΣ ΚΥΡΙΤΣΗΣ\n\n● 18.00-19.00 ΣΠΥΡΟΣ ΡΑΠΑΝΑΚΗΣ - ΓΙΑΝΝΗΣ ΣΜΥΡΛΑΚΗΣ\n\n● 19.00-21.00 ΝΑΤΑΛΙ ΧΑΤΖΗΑΝΤΩΝΙΟΥ - ΜΑΡΙΑ ΘΑΝΑΣΟΥΛΙΑ\n\n● 21.00-23.00 ΑΝΔΡΕΑΣ ΠΕΤΡΟΠΟΥΛΟΣ\n\n● 23.00-24.00 ΘΕΚΛΑ ΤΣΕΛΕΠΗ\n\nΣάββατο\n\n● 07.00-08.00 ΜΑΝΟΛΗΣ ΠΟΛΕΝΤΑΣ\n\n● 08.00-10.00 ΔΙΟΝΥΣΗΣ ΕΛΕΥΘΕΡΑΤΟΣ\n\n● 10.00-12.00 ΑΔΑΜ ΓΙΑΝΝΙΚΟΣ\n\n● 12.00-13.00 ΣΤΕΛΙΟΣ ΕΛΛΗΝΙΑΔΗΣ\n\n● 13.00-14.00 ΑΡΗΣ ΧΑΤΖΗΣΤΕΦΑΝΟΥ «INFOWAR»\n\n● 14.00-15.00 ΔΙΟΝΥΣΗΣ ΕΛΕΥΘΕΡΑΤΟΣ\n\n● 15.00-17.00 ΑΛΕΞΗΣ ΒΑΚΗΣ\n\n● 17.00-18.00 ΘΑΝΑΣΗΣ ΛΑΖΑΡΙΔΗΣ\n\n● 18.00-19.00 ΧΡΥΣΟΥΛΑ ΠΑΠΑΪΩΑΝΝΟΥ\n\n● 19.00-20.00 ΘΟΔΩΡΗΣ ΜΑΝΙΚΑΣ\n\n● 20.00-21.00 ΝΙΚΟΣ ΠΕΤΡΟΥΛΑΚΗΣ\n\n● 21.00-22.00 ΙΛΑΝ\n\n● 22.00-23.00 ΦΩΤΕΙΝΗ ΛΑΜΠΡΙΔΗ\n\n● 23.00-24.00 ΓΙΑΝΝΗΣ ΠΕΤΡΙΔΗΣ\n\nΚυριακή\n\n● 07.00-08.00 ΜΑΝΟΛΗΣ ΠΟΛΕΝΤΑΣ\n\n● 08.00-10.00 ΔΙΟΝΥΣΗΣ ΕΛΕΥΘΕΡΑΤΟΣ\n\n● 10.00-12.00 ΑΔΑΜ ΓΙΑΝΝΙΚΟΣ\n\n● 12.00-13.00 ΣΤΕΛΙΟΣ ΕΛΛΗΝΙΑΔΗΣ\n\n● 13.00-14.00 ΑΣΚΙ «ΙΣΤΟΡΙΑ ΣΤΟ ΚΟΚΚΙΝΟ»\n\n● 14.00-15.00 ΔΙΟΝΥΣΗΣ ΕΛΕΥΘΕΡΑΤΟΣ\n\n● 15.00-17.00 ΑΛΕΞΗΣ ΒΑΚΗΣ\n\n● 17.00-18.00 ΘΑΝΑΣΗΣ ΛΑΖΑΡΙΔΗΣ\n\n● 18.00-19.00 ΧΡΥΣΟΥΛΑ ΠΑΠΑΪΩΑΝΝΟΥ\n\n● 19.00-20.00 ΘΟΔΩΡΗΣ ΜΑΝΙΚΑΣ\n\n● 20.00-21.00 ΝΙΚΟΣ ΠΕΤΡΟΥΛΑΚΗΣ\n\n● 21.00-22.00 ΙΛΑΝ\n\n● 22.00-23.00 ΑΝΤΩΝΗΣ ΦΡΑΓΚΟΣ\n\n● 23.00-24.00 ΓΙΑΝΝΗΣ ΠΕΤΡΙΔΗΣ",
    "Πεδουλάκης: «Να επιστρέψουμε εκεί που επιβάλλει το όνομά μας-Θέλουμε ομάδα με Παναθηναϊκές αρχές»": "Το σύνθημα για τον Παναθηναϊκό της νέας σεζόν έδωσε ο Αργύρης Πεδουλάκης με την τοποθέτησή του στη Media Day του «τριφυλλιού».\n\n\n\n«Δημιουργήσαμε μια καινούρια ομάδα και στόχος μας είναι να βγάζει υγεία στο γήπεδο και πάνω στις Παναθηναϊκές και ελληνικές αρχές του μπάσκετ. Νομίζω είχαμε ξεφύγει λίγο από αυτό», επεσήμανε ο τεχνικός διευθυντής των «πρασίνων».\n\n\n\n«Καλούμε τον κόσμο μας να έχει υπομονή, η ομάδα να μπει στις ράγες της και να επιστρέψει εκεί που επιβάλλεται για το όνομα της ομάδας», τόνισε ο Αργύρης Πεδουλάκης.\n\n\n\nΑναλυτικά όσα δήλωσε:\n\n\n\n«Δημιουργήσαμε μια καινούρια ομάδα και στόχος μας είναι να βγάζει υγεία στο γήπεδο και πάνω στις Παναθηναϊκές και ελληνικές αρχές του μπάσκετ. Νομίζω είχαμε ξεφύγει λίγο από αυτό. Φτιάξαμε μια ομάδα με ξένους παίκτες με αγωνιστική ικανότητα αλλά και για να δίνουν το παράδειγμα στους νέους. Έχουμε την επόμενη νέα γενιά του ελληνικού μπάσκετ και προσπαθούμε αυτά τα παιδιά να περπατήσουν την Ευρωλίγκα και θέλουμε οι ξένοι μας να είναι παράδειγμα για αυτούς.\n\n\n\nΤο μεγάλο μας περσινό πρόβλημα ήταν η έλλειψη αγωνιστικότητας και αυτό είναι αδιαπραγμάτευτο. Θα είναι πάρα πολύ δύσκολη χρονιά φέτος, γιατί οι νέοι Έλληνές μας δεν έχουν εμπειρία. Θα φάμε και ξύλο θα έρθουν και δύσκολες βραδιές. Πρέπει να έχουμε υπομονή, να τους κρατήσουμε μέσα στις Παναθηναϊκές αρχές, δηλαδή χαμηλά το κεφάλι και πολλή δουλειά. Προσπαθούμε να δημιουργήσουμε το πλαίσιο, να τους πούμε την αλήθεια, ότι είμαστε πίσω και πρέπει να δουλέψεις σκληρά για να είσαι στο υψηλότερο αγωνιστικό επίπεδο».\n\n\n\nΕξαρτάται από εμάς, στους κλυδωνισμούς και στο πόσο δυνατοί θα είμαστε. Καλούμε τον κόσμο μας να έχει υπομονή, η ομάδα να μπει στις ράγες της και να επιστρέψει εκεί που επιβάλλεται για το όνομα της ομάδας. Θα είναι ένας μακρύς και δύσκολος δρόμος και θέλω να μας κρίνουν αυστηρά αλλά στο τέλος της χρονιάς».\n\n\n\nΣε ό,τι αφορά τις πολλές αλλαγές στο ρόστερ επεσήμανε: «Υπάρχει ένα θέμα στην παραγωγή των Ελλήνων παικτών στο επίπεδο που πρέπει να είναι. Δεν υπάρχουν μεσαίες ομάδες και πας από το δημοτικό κατευθείαν στο πανεπιστήμιο και για αυτό έχουν χαθεί πολλά παιδιά. Τους λέμε νωρίτερα ότι ανήκουν εκεί. Η Ευρωλίγκα είναι ένα πολύ κλειστό κλαμπ παικτών. Πρέπει να είσαι πολύ δυνατός σωματικά και πνευματικά. Έχεις 80 παιχνίδια τον χρόνο και πρέπει να ξέρουν ότι πρέπει να είναι πολύ δυνατοί πνευματικά.\n\n\n\nΔιαλέξαμε έναν άνθρωπο που δουλεύει πολύ σκληρά, θα στηρίξουμε αυτή την προσπάθειά. Δουλεύει πάνω στις αρχές της ομάδας και τα νέα μας παιδιά πρέπει να ακολουθήσουν είτε αυτόν τον δρόμο είτε εκείνον της εξόδου. Θα δούμε την ομάδα μας, πως ανταποκρίνονται οι παίκτες και θα παρθούν οι αποφάσεις όταν πρέπει. Είμαστε εδώ για να παρουσιάσουμε τα παιδιά που είναι ήδη εδώ. Βλέπουμε τις ελλείψεις και προσπαθούμε να καλύψουμε τα κενά».",
    "Οκτώ επιβλητικοί προορισμοί στην Ελλάδα από ψηλά – Η θέα κόβει την ανάσα": "Από την Ξάνθη στη Λακωνία, από την Ήπειρο στη Καρδίτσα και από την Ορεινή Ναυπακτία στην Κοζάνη.\n\nΠόσες φορές άραγε αισθανθήκατε δέος με την εικόνα που αντικρίσατε;\n\nΠόσες φορές σκεφτήκατε πως παρά την κούραση που νιώσατε, η απόφαση σας στέφθηκε με απόλυτη επιτυχία για αυτό που μόλις είδατε;\n\nΠόσες και πόσες φορές δεν πιάσατε τον εαυτό σας να κοιτά σαν μαγεμένος το τοπίο μπροστά στα πόδια σας;\n\nΣίγουρα αρκετές και μάλιστα σε διαφορετικά μέρη ανά τον κόσμο...\n\nΑπό την Ξάνθη λοιπόν στη Λακωνία, από την Ήπειρο στη Καρδίτσα και από την Ορεινή Ναυπακτία στην Κοζάνη, ταξιδεύουμε ανά την Ελλάδα και ανακαλύπτουμε για εσάς οχτώ μοναδικούς προορισμούς με ανεπανάληπτη θέα που θα κόψει για λίγο και τη δική σας την ανάσα, όπως ακριβώς συνέβη και με εμάς την ώρα που τραβούσαμε τα παρακάτω πλάνα...\n\nΔείτε το βίντεο\n\nΟι περιοχές στο βίντεο:\n\n0:00 Θέση Περγάρι\n\n0:23 Νεράιδα\n\n0:38 Θέση Οξυά\n\n0:58 Ακρωτήριο Ταίναρο\n\n1:17 Τέμπη Νέστου\n\n1:36 Χαράδρα του Χάρου\n\n1:54 Πέρασμα Νιάλας\n\n2:22 Μονή Σπηλιάς\n\n2:47 Θέση Τρία Σύνορα\n\n\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Κύπρος-Ελλάδα: Για το απόλυτο και την άνοδο στο Fifa Ranking": "Η Εθνική Ελλάδας έχει καταφέρει να εξασφαλίσει την πρωτιά στον 2ο όμιλο της League C του Nations League και την άνοδο στην δεύτερη κατηγορία της διοργάνωσης, όμως στόχος είναι το «δύο στα δύο» στα εναπομείναντα παιχνίδια με Κύπρο και Βόρεια Ιρλανδία.\n\n\n\nΑυτό τόνισαν ο Γκουστάβο Πογέτ και ο Δημήτρης Κουρμπέλης, στο περιθώριο της αποψινής αναμέτρησης στη Λάρνακα απέναντι στην Κύπρο (21:45, Novasports Prime, Alpha, bwinΣΠΟΡ FM 94,6 και sport-fm.gr).\n\n\n\nΕκτός από τη συνέχεια στην καλή εικόνα που επέδειξε η «γαλανόλευκη» στα τέσσερα προηγούμενα ματς, θέλει παράλληλα να πάρει τους βαθμούς με τους οποίους θα ανέβει και στην παγκόσμια κατάταξη της FIFA, ενόψει της κλήρωσης της προκριματικής φάσης του Euro 2024.\n\n\n\nΣε καθαρά αγωνιστικό κομμάτι, η Πογέτ δεν αναμένεται να κάνει πειραματισμούς και όλα δείχνουν ότι θα διατηρήσει το 4-2-3-1, έχοντας δύο διλήμματα. Το ένα αφορά το χώρο της μεσαίας γραμμής: αν θα παίξει ο Μπουχαλάκης ή ο Κουρμπέλης δίπλα στον Σιώπη και αν θα παίξει ο Πέλκας (έχει το προβάδισμα) έναντι των Φούντα και Χατζηγιοβάννη στο δεξί άκρο της επίθεσης. Εκτός είναι οι τιμωρημένοι Γιακουμάκης και Μάνταλος.\n\n\n\nΟι πιθανές ενδεκάδες\n\n\n\nΚύπρος (Τιμούρ Κετσπάγια): Παναγή, Κορρέα, Γκόγκιτς, Κατελάρης, Ιωάννου, Καστάνος, Κυριάκου, Αρτμάτας, Λοΐζου, Παπούλης, Σωτηρίου.\n\n\n\nΕλλάδα (Γκουστάβο Πογέτ): Βλαχοδήμος, Μπάλντοκ, Μαυροπάνος, Χατζηδιάκος, Τσιμίκας, Σιώπης, Κουρμπέλης (Μπουχαλάκης), Πέλκας, Μασούρας, Μπακασέτας, Δουβίκας.\n\n\n\nΔιαιτητές\n\n\n\nO διεθνής διαιτητής από τη Λευκορωσία, Αλεξέι Κουλμπάκοφ, θα διευθύνει την αναμέτρηση της 5ης αγωνιστικής, ανάμεσα στην Ελλάδα και την Κύπρο. για την 5η αγωνιστική του Nations League.\n\n\n\nΒοηθοί του 43χρονου ρέφερι είναι οι συμπατριώτες του Ντμίτρι Ζιουκ, Όλεγκ Μασλιάνκο, ενώ 4ος διαιτητής ορίστηκε ο Ντζμίτρι Ντζμιτριέου.\n\n\n\nΗ βαθμολογία στον 2ο όμιλο της τρίτης κατηγορίας του Nations League\n\n\n\n\n\n\n\nΟι επόμενες αγωνιστικές\n\n\n\n5η αγωνιστική - 24 Σεπτεμβρίου\n\nΒόρεια Ιρλανδία-Κόσοβο (19:00)\n\nΚύπρος-Ελλάδα (21:45)\n\n\n\n6η αγωνιστική - 27 Σεπτεμβρίου\n\nΕλλάδα-Βόρεια Ιρλανδία (21:45)\n\nΚόσοβο-Κύπρος (21:45)",
    "Εκλογές στην Ιταλία: Τα σχόλια των πολιτικών στην Ελλάδα": "Η ηγέτης της ακροδεξιάς Τζόρτζια Μελόνι είναι το κεντρικό πρόσωπο της πολιτικής σκηνής στην Ιταλία, αφού κέρδισε τις εκλογές και θα γίνει η πρώτη γυναίκα πρωθυπουργός της χώρας. Η εκλογή της Μελόνι που θα κυβερνήσει με τη βοήθεια του Σαλβίνι και του Μπερλουσκόνι, προκαλεί τριγμούς στην Ευρώπη και ποικίλα σχόλια στην Ελλάδα.\n\nΚληθείς να σχολιάσει το αποτέλεσμα των χθεσινών γενικών εκλογών στην Ιταλία, ο Κυβερνητικός Εκπρόσωπος, Γιάννης Οικονόμου τόνισε με νόημα πως δεν υπάρχουν μαγικές λύσεις και ότι οι απαντήσεις στα προβλήματα βρίσκονται εντός του ευρωπαϊκού πλαισίου. Σε ερώτηση για το κατά πόσον η κυβέρνηση ανησυχεί για τυχόν ενίσχυση της Ακροδεξιάς και στην Ελλάδα, ο κ. Οικονόμου απήντησε πως στην χώρα μας είχαμε πρόσφατα μία διαφωτιστική εμπειρία για το πόσο σημαντική και αναγκαία είναι η πολιτική σταθερότητα και επέμεινε πως η κυβερνητική πολιτική απαντά στις προκλήσεις ενός ανήσυχου κόσμου.\n\nΣΥΡΙΖΑ: Ιστορικό πισωγύρισμα η άνοδος της Ακροδεξιάς\n\n«Τα αποτελέσματα των ιταλικών εκλογών συνιστούν είναι ένα μεγάλο σοκ για την Ευρώπη και τη δημοκρατική της παράδοση. Η άνοδος της Ακροδεξιάς, σε συνεργασία με τη παραδοσιακή Δεξιά, στην εξουσία μιας χώρας που βίωσε τα αδιέξοδα του φασισμού αποτελεί ιστορικό πισωγύρισμα στις πιο σκοτεινές ημέρες του ευρωπαϊκού 20ού αιώνα», τονίζει ο ΣΥΡΙΖΑ-ΠΣ.\n\nΣχολιάζει πως «είναι προφανές ότι η εξέλιξη αυτή δεν είναι κεραυνός εν αιθρία», σημειώνοντας ότι «αποτελεί συνέπεια της διεύρυνσης των ανισοτήτων και της διάρρηξης της κοινωνικής συνοχής, ως αποτέλεσμα νεοφιλελεύθερων επιλογών από συντηρητικές ή τεχνοκρατικές κυβερνήσεις, σε συνδυασμό με την αδυναμία των δυνάμεων της ευρύτερης Αριστεράς να δώσουν πειστικές απαντήσεις στην ανασφάλεια και το φόβο των λαϊκών στρωμάτων. «Και εκεί όπου βασιλεύει ο φόβος και η ανασφάλεια, συνήθως ανθίζει η ξενοφοβία, ο εθνικισμός και ο ακροδεξιός λαϊκισμός», επισημαίνει.\n\nΟ ΣΥΡΙΖΑ-ΠΣ υπογραμμίζει ότι ωστόσο «η ευθύνη των προοδευτικών δυνάμεων μετά τη χθεσινή εξέλιξη είναι ακόμη μεγαλύτερη». Αναφέρει ειδικότερα επ’ αυτού ότι «στη γειτονική Ιταλία έβλεπαν τη συμπόρευση Δεξιάς – Ακροδεξιάς και το κίνδυνο τις Ακροδεξιάς κυβέρνησης να έρχεται. Εντούτοις οι υπαρκτές διάφορες των δυνάμεων της Αριστεράς, της Κεντροαριστεράς και του Κέντρου, δεν παραμερίστηκαν». Όπως τονίζει η αξιωματική αντιπολίτευση «όχι μόνο δεν παραμέρισαν τις διαφορές τους, αλλά φοβήθηκαν να απαντήσουν ουσιαστικά στο τεράστιο κύμα ακρίβειας και να λάβουν ουσιαστικά μέτρα για την προστασία των πολιτών» και «αυτή είναι μια ιστορική ευθύνη».\n\nΚατόπιν αυτών ο ΣΥΡΙΖΑ-ΠΣ καλεί «τους δημοκρατικούς πολίτες και τις προοδευτικές πολιτικές δυνάμεις να βγάλουν χρήσιμα συμπεράσματα από τις εξελίξεις στη γειτονική Ιταλία, προκειμένου ο ακροδεξιός λαϊκισμός των δυνάμεων που πορεύτηκαν χέρι-χέρι στα συλλαλητήρια ενάντια στη Συμφωνία των Πρεσπών, να μην αποτελέσουν εναλλακτική λύση διακυβέρνησης μετά τις επόμενες εκλογές στη χώρα μας». «Η απάντηση στα νεοφιλελεύθερα αδιέξοδα», αναφέρει ο ΣΥΡΙΖΑ, «πρέπει να πάρει προοδευτικό πρόσημο. Για να νικήσει η ελπίδα. Για Δικαιοσύνη παντού».\n\nΑνδρουλάκης: Κανονικοποίησαν την ακροδεξιά ρητορεία\n\nΟ Πρόεδρος του ΠΑΣΟΚ – Κινήματος Αλλαγής, Νίκος Ανδρουλάκης, σχολιάζοντας τις εξελίξεις στην Ιταλία και το αποτέλεσμα των εκλογών, είπε χαρακτηριστικά: «Για πάρα πολλά χρόνια το ιταλικό πολιτικό σύστημα έκανε την ακροδεξιά να φαίνεται mainstream. Είχα συνάδελφο τον Σαλβίνι από το ’14 μέχρι και τις προηγούμενες ιταλικές εκλογές.\n\nΤους έδωσαν πολύ μεγάλο έδαφος. Κανονικοποίησαν την ακροδεξιά ρητορεία και σ’ ένα βαθμό και την φιλορωσική ακροδεξιά ρητορεία. Για την Ευρώπη είναι μια πάρα πολύ αρνητική εξέλιξη».\n\nΚΚΕ: Προμηνύεται συνέχιση και κλιμάκωση της αντιλαϊκής πολιτικής\n\n«Το εκλογικό αποτέλεσμα στην Ιταλία, με ρεκόρ αποχής και την ακροδεξιά σε πρώτη δύναμη, το μόνο που προμηνύει είναι τη συνέχιση και κλιμάκωση της αντιλαϊκής πολιτικής στη γειτονική χώρα. Οι ανέξοδες «αντισυστημικές» κορώνες της επικεφαλής του ακροδεξιού μπλόκ Μελόνι δεν μπορούν να κρύψουν τις διαβεβαιώσεις νομιμοφροσύνης στην ΕΕ και το ΝΑΤΟ, την ευθυγράμμιση με τα σχέδια τους στον πόλεμο μεταξύ ληστών στην Ουκρανία, καθώς και την επιδίωξη της ιταλικής αστικής τάξης -μέσω και της ανάσυρσης της ακροδεξιάς- να θωρακίσει τα συμφέροντά της τρίτης ισχυρότερης οικονομικής δύναμης στο εντεινόμενο ανταγωνισμό εντός της ΕΕ» αναφέρει το ΚΚΕ σε ανακοίνωσή του για το εκλογικό αποτέλεσμα στην Ιταλία.\n\n«Η οξυμένη λαϊκή δυσαρέσκεια στην Ιταλία, πριν εγκλωβιστεί στα δίκτυα του ακροδεξιού λαϊκισμού, είχε εκτονωθεί κατ’ επανάληψη στις φιλελεύθερες και σοσιαλδημοκρατικές κυβερνήσεις, σε αυτές «των τεχνοκρατών» τύπου Ντράγκι, με κοινό παρονομαστή τη διάψευση των λαϊκών προσδοκιών. Η λογική άλλωστε του «μικρότερου κακού» αυτών των κυβερνήσεων άνοιξαν το δρόμο για την ενίσχυση της ακροδεξιάς στην Ιταλία» επισημαίνει η ανακοίνωση του κόμματος.\n\nΚαι καταλήγει: «Πραγματική φιλολαϊκή διέξοδος, στη Ιταλία, την Ελλάδα και παντού είναι να δυναμώσει ο αγώνας ενάντια στο βάρβαρο καπιταλιστικό σύστημα και στους εκάστοτε κυβερνητικούς διαχειριστές του. Μόνο με ένα ισχυρό Κομμουνιστικό Κόμμα μπορούν να δεχτούν αποφασιστικό χτύπημα οι αντιδραστικές δυνάμεις, η αντιλαϊκή στρατηγική του κεφαλαίου και να αλλάξουν οι συσχετισμοί προς όφελος του λαού».\n\nΒαρουφάκης: Η Μελόνι το «μη χείρον» για το ευρωπαϊκό και νατοϊκό κατεστημένο\n\n“Η εκλογική νίκη της νεοφασίστριας Τζόρτζια Μελόνι αποτελεί μια νίκη που το ευρωπαϊκό κατεστημένο κατάφερε να αποσπάσει μέσα από τα σαγόνια της τεράστιας αποτυχίας του.\n\nΗ καθεστηκυία τάξη της Ευρωπαϊκής Ένωσης (η Επιτροπή, οι τρόικες, η ΕΚΤ, το Βερολίνο, οι τραπεζίτες κλπ) θα προτιμούσαν μια εκλογική νίκη των εκλεκτών τους, δηλαδή του Δημοκρατικού Κόμματος το οποίο είχε βάλει την υπογραφή του σε κάθε καταστροφική για την Ιταλία εντολή που ερχόταν από τις Βρυξέλλες από το 2010 έως σήμερα” τόνισε ο Γραμματέας του ΜέΡΑ25 Γιάνης Βαρουφάκης και πρόσθεσε:\n\n“Όμως, η κα Μελόνι αποτελεί το «μη χείρον», ένα καλό Σχέδιο Β, για το ευρωπαϊκό και νατοϊκό κατεστημένο καθώς η νέα πρωθυπουργός έχει ήδη δώσει τα διαπιστευτήρια της στους δύο καίριους τομείς πολιτικής:\n\nΠρώτον, σε αντίθεση με τον Σαλβίνι και το κόμμα του (το οποίο συνετρίβη εκλογικά), η Μελόνι έχει ήδη προσχωρήσει πλήρως στη σκληρή νατοϊκή γραμμή της άνευ όρων στρατιωτικής εμπλοκής στο πλευρό της Ουκρανίας. Δεύτερον, και πάλι σε αντίθεση τόσο με τον Σαλβίνι και τους τέως συγκυβερνήτες του, το κόμμα των Πέντε Αστέρων, η Μελόνι έχει αποκηρύξει τις παλαιότερες διαφωνίες της με την αρχιτεκτονική της ευρωζώνης και τις οικονομικές πολιτικές που υπαγόρευαν Βρυξέλλες και ΕΚΤ. Η μόνη πιθανή πηγή τριβών μεταξύ Μελόνι και Βρυξελλών θα αφορά τα δικαιώματα, την στοχοποίηση των μεταναστών και την ελευθεροτυπία – δηλαδή, στη χειρότερη περίπτωση, το ευρωπαϊκό κατεστημένο να αντιμετωπίσει προβλήματα με την κα Μελόνι σαν αυτά που έχει με τον Κ. Μητσοτάκη.\n\nΕν κατακλείδι, οι χτεσινές ιταλικές εκλογές σηματοδοτούν την απορρόφηση από το ευρωπαϊκό και νατοϊκό κατεστημένο του ιταλικού νεοφασισμού, περίπου όπως στην Ελλάδα η Νέα Δημοκρατία και το Ακραίο Κέντρο απορρόφησαν τους εκλεκτούς του ΛΑΟΣ με αποτέλεσμα την κανονικοποίηση, νομιμοποίηση και εφαρμογή της ακροδεξιάς ατζέντας. Το φάντασμα του φασισμού μπορεί να πλανάται πάλι πάνω από την Ευρώπη. Όμως, όπως και στην Ελλάδα, είναι πλέον πλήρως ενσωματωμένο – και συνεχίζει το μισανθρωπικό του έργο – εντός του ολιγαρχικού ευρωπαϊκού κατεστημένου”.",
    "Φυσικό αέριο: Πλαφόν ζητούν Ελλάδα, Ιταλία, Βέλγιο, Πολωνία από την Κομισιόν": "Eπιστολή για το ζήτημα του πλαφόν στο φυσικό αέριο προωθούν Ελλάδα, Ιταλία, Βέλγιο, Πολωνία για να αποσταλεί στην Ευρωπαϊκή Επιτροπή, πριν από το Συμβούλιο των Υπουργών Ενέργειας της Ε.Ε. που θα πραγματοποιηθεί την Παρασκευή 30 Σεπτεμβρίου.\n\nΣύμφωνα με σημεία του προσχεδίου τα οποία έχει στη διάθεσή του το ΑΠΕ-ΜΠΕ, τονίζεται ότι το πλαφόν μπορεί να σχεδιαστεί με τέτοιο τρόπο ώστε να διασφαλίσει την ασφάλεια των προμηθειών και την ελεύθερη ροή στην Ευρώπη, πετυχαίνοντας ταυτόχρονα τον κοινό στόχο για μείωση της ζήτησης φυσικού αερίου.\n\n«Το πλαφόν που έχει ζητηθεί εξαρχής από έναν συνεχώς αυξανόμενο αριθμό κρατών-μελών είναι το μέτρο που θα βοηθήσει στη συγκράτηση της πληθωριστικής πίεσης. Το πλαφόν θα πρέπει να εφαρμοστεί σε όλες τις συναλλαγές χονδρικής και δεν θα πρέπει να περιορίζεται σε εισαγωγές από συγκεκριμένες περιοχές», αναφέρει μεταξύ άλλων η επιστολή, όπως σημειώνεται σε ρεπορτάζ της στήλης Playbook του Politico.\n\nΜέχρι στιγμής, τουλάχιστον 11 χώρες είναι θετικές. Εκτός από την Ελλάδα, την Ιταλία, το Βέλγιο και την Πολωνία (οι οποίες είχαν ταχθεί υπέρ του συντονισμού και μιας κοινής γραμμής), ναι λένε Ρουμανία, Μάλτα και άλλες.\n\nΆλλα κράτη-μέλη έχουν εκφράσει τη στήριξή τους, ωστόσο προτείνουν ορισμένες τροποποιήσεις. Οι συζητήσεις είναι σε εξέλιξη και ενδέχεται να υπάρξουν αλλαγές.\n\nΕιδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Μήνυμα Μητσοτάκη προς Τούρκους πολίτες: Η Ελλάδα δεν σας απειλεί, είμαστε φίλοι σας": "Μήνυμα προς τους Τούρκους πολίτες απηύθυνε ο πρωθυπουργός Κυριάκος Μητσοτάκης από το βήμα της 77ης Γενικής Συνέλευσης του ΟΗΕ, λέγοντας χαρακτηριστικά: «Η Ελλάδα δεν σας απειλεί, είμαστε φίλοι σας».\n\nΟ κ. Μητσοτάκης αφιέρωσε μεγάλο μέρος της ομιλίας του, στην -όπως είπε- αναθεωρητική ατζέντα της Τουρκίας έναντι της Ελλάδας. «Είναι η μόνη χώρα μέλος του ΝΑΤΟ που δεν έχει επιβάλει κυρώσεις στην Ρωσία», είπε και προσέθεσε ότι είναι περίεργη η εμμονή της τουρκικής ηγεσίας με την Ελλάδα.\n\n«Έχω πει ότι είμαι πάντα ανοιχτός στο διάλογο βάσει του διεθνούς δικαίου», τόνισε, σημειώνοντας ότι «η Τουρκία είναι σημαντική χώρα, μέλος του ΝΑΤΟ» και πως έχει τη δυνατότητα να παίξει ένα σπουδαίο ρόλο. Παρά ταύτα, συμπλήρωσε, «παίζει έναν αποσταθεροποιητικό ρόλο στην Ανατολική Μεσόγειο και αλλού».\n\nΑναφέρθηκε στις πρόσφατες απειλές από την πολιτική ηγεσία της Άγκυρας, ότι «θα έρθουν νύχτα», υπογραμμίζοντας ότι αυτό αποτελεί εκφοβισμό και είναι «η γλώσσα ενός επιτιθέμενου».\n\nΥποστήριξε ότι η γειτονική χώρα απειλεί την Ελλάδα με πόλεμο «εάν επιλέξουμε να επεκτείνουμε τα χωρικά μας ύδατα», για να συμπληρώσει ότι »είναι ανησυχητική η αυξανόμενη ένταση από πλευράς της Τουρκίας. Είναι συμπεριφορά χώρας του ΝΑΤΟ; Όχι».\n\n«Αν ο Πρόεδρος Ερντογάν θέλει να μιλήσει για κόκκινες γραμμές, τότε λέω το εξής: Οι τουρκικές αξιώσεις για την κυριαρχία των νησιών της Ελλάδας είναι αβάσιμες και απαράδεκτες. Η αμφισβήτηση της κυριαρχίας της ελληνικής επικράτειας υπερβαίνει την κόκκινη γραμμή για όλους τους Έλληνες», τόνισε εμφατικά και συμπλήρωσε: «Ως Πρωθυπουργός της Ελλάδας, δεν θα συμβιβαστώ ποτέ με την παραβίαση της εδαφικής ακεραιότητας, της ασφάλειας και της σταθερότητας της χώρας μου. Η Ελλάδα δεν θα δεχτεί μπούλινγκ από κανέναν».\n\nΧαρακτήρισε εξόχως ανησυχητική την εντεινόμενη επιθετική ρητορική της Τουρκίας σε βάρος της Ελλάδας, τις πολλαπλές παραβιάσεις, τα fake news και την άρνηση από την πλευρά της τουρκικής ηγεσίας για διάλογο ανάμεσα στις δύο χώρες.\n\nΣτέλνοντας μήνυμα φιλίας στον τουρκικό λαό, τόνισε: «Υπάρχει άλλη οδός. Οι δυο λαοί έχουν ιστορία ειρηνικής συνύπαρξης. Οκτώ χρόνια μετά το 1922 οι ηγέτες των δυο χωρών υπέγραψαν συνθήκη φιλίας. Θα ήθελα να απευθυνθώ στον τουρκικό λαό και να πω ότι η Ελλάδα δεν είναι απειλή για τη χώρα σας. Είμαστε φίλοι σας, γείτονες. Η συντριπτική πλειονότητα δεν θέλει τη σύγκρουση και την εχθρότητα. Ας προχωρήσουμε σε πνεύμα φιλίας και συνεργασίας».\n\n«Εκστρατεία fake news για το προσφυγικό»\n\nΣτη συνέχεια τόνισε η Άγκυρα εργαλειοποιεί το προσφυγικό από το 2020, κάνοντας λόγο για εκστρατεία fake news σε ό,τι αφορά την κατάσταση με τις μεταναστευτικές ροές στο Αιγαίο.\n\nΔιαβεβαίωσε, παράλληλα, πως η Ελλάδα εξακολουθεί να προστατεύει τα σύνορά της, σεβόμενη πάντα το διεθνές δίκαιο και τα ανθρώπινα δικαιώματα. Σημείωσε δε ότι διασώζουμε μετανάστες όποτε χρειαστεί, «όπως κάναμε και χθες».\n\n«Δεν πρέπει να πετύχει η εισβολή της Ρωσίας»\n\nΟ πρωθυπουργός επέλεξε να αρχίσει την ομιλία του, λέγοντας: «Αντιμετωπίζουμε μία επιλογή, να ενωθούμε για να αντιμετωπίσουμε τον αυταρχισμό», για να προσθέσει: «Συνέβη αυτό που στην Ευρώπη θεωρούσαμε αδιανόητο».\n\nΑναφερόμενος στον πόλεμο στην Ουκρανία, είπε δεν τον περιμέναμε, «αλλά ως Ευρωπαίοι είμαστε περήφανοι για την αντίδραση μας». «Δεν πρέπει να πετύχει η εισβολή της Ρωσίας, ώστε να σταλεί ένα μήνυμα προς κάθε αυταρχικό ηγέτη», είπε, επισημαίνοντας ότι αυτό το μήνυμα το έστειλαν από τον ΟΗΕ πολλοί ηγέτες με τρόπο ηχηρό».\n\nΑναφορικά με την ενεργειακή κρίση, είπε ότι «αντιμετωπίζουμε ένα δύσκολο χειμώνα», καθώς «η Ρωσία έχει εργαλειοποιήσει την ενέργεια για να χτυπήσει την Ευρώπη και να αποσταθεροποιήσει τις κυβερνήσεις».\n\n«Πρέπει να απεξαρτηθούμε από το ρωσικό αέριο», σημείωσε και διαβεβαίωσε ότι η κυβέρνηση θα συνεχίσει να στηρίζει τους πολίτες. «Ξέρουμε ότι υπάρχει κόστος στο να βρισκόμαστε στη σωστή πλευρά της Ιστορίας», υπογράμμισε.\n\n«Δεν είναι μόνο η Ουκρανία που έχει δεχθεί επίθεση στην Ευρώπη», τόνισε, αναφερόμενος στην τουρκική εισβολή στην Κύπρο.\n\n«Οι Κύπριοι ζουν σε ένα διχοτομημένο νησί. Η Άγκυρα απομονωμένη και μόνη στη διεθνή κοινότητα συνεχίζει να επιμένει με απαράδεκτα αιτήματα για λύση που θα βασίζεται σε δύο κράτη. Η Ελλάδα στηρίζει σθεναρά τις προσπάθειες για την επανέναρξη των διαπραγματεύσεων, αλλά η διεθνής κοινότητα δεν πρέπει να ξεχνά ότι η Τουρκία συνεχίζει τις παραβιάσεις τις θαλάσσιας ζώνης της Κύπρου», είπε.\n\nΚαταλήγοντας, ο κ. Μητσοτάκης αναφέρθηκε στην κλιματική αλλαγή: «Ο πράσινος μετασχηματισμός βρίσκεται στην καρδιά των μεταρρυθμίσεων μας και συντάσσουμε οδικό χάρτη για μηδενικές εκπομπές μέχρι το 2050. Ήδη ξεκίνησε η μετατροπή νησιών σε κλιματικά ουδέτερους κόμβους».\n\n«Η Ελλάδα σε συνεργασία με την UNESCO δίνει προτεραιότητα στην προστασία της πολιτιστικής κληρονομιάς από την κλιματική αλλαγή», τόνισε και πρόσθεσε: «Η μακρά προσπάθεια επιστροφής των Γλυπτών του Παρθενώνα είχε την υποστήριξη πολλών κρατών και της UNESCO. Μια μέρα θα επιστρέψουν σπίτι τους».\n\nΟλόκληρη η ομιλία του πρωθυπουργού\n\nΚύριε Πρόεδρε,\n\nΚύριε Γενικέ Γραμματέα,\n\nΑρχηγοί κρατών και κυβερνήσεων,\n\nΚυρίες και κύριοι,\n\n\n\nΠριν από εβδομήντα επτά χρόνια, ιδρύθηκε αυτός ο οργανισμός μέσα από το χάος του πολέμου και με έναν δεδηλωμένο στόχο: την καλλιέργεια αρμονικών σχέσεων μεταξύ των εθνικών κρατών μέσω της επιδίωξης διαρκούς ειρήνης και ασφάλειας, την υπεράσπιση των ανθρωπίνων δικαιωμάτων και το απαραβίαστο του Διεθνούς Δικαίου. Ήταν η πρώτη, πολυμερής απάντηση του κόσμου στην επιθετικότητα των λίγων σε βάρος των πολλών.\n\nΚαι όμως, παρ’ όλες τις επιτυχίες τους, σήμερα τα «Ηνωμένα Έθνη» μας βρίσκονται σε ένα σταυροδρόμι. Όπως δηλώνει το θέμα της φετινής Γενικής Συνέλευσης, αντιμετωπίζουμε μια «στιγμή-ορόσημο» στην παγκόσμια ιστορία. Βρισκόμαστε μπροστά σε μια επιλογή. Και αυτή η επιλογή είναι απλή.\n\nΜπορούμε να ενωθούμε για να αντιμετωπίσουμε τις δυνάμεις του αυταρχισμού και της βίας τού σήμερα, έχοντας πλήρη επίγνωση ότι υπάρχει ένα τίμημα που πρέπει να πληρώσουμε για την υπεράσπιση των κοινών ανθρώπινων αξιών μας. Ή μπορούμε να δείξουμε αναποφασιστικότητα, να αμφιταλαντευτούμε και, τελικά, να υποχωρήσουμε.\n\nΕπιλέξτε το πρώτο, όσο επώδυνο και αν είναι βραχυπρόθεσμα, και οι αξίες που στηρίζουν αυτά τα Ηνωμένα Έθνη θα επικρατήσουν. Επιλέξτε το δεύτερο και οι συνέπειες θα είναι, πιστεύω, αδιανόητες.\n\nΓια να επιβιώσουν και να ακμάσουν οι κοινωνίες μας, πρέπει να είναι διατεθειμένες να αγωνιστούν όταν αντιμετωπίζουν απρόκλητη επιθετικότητα. Ο Περικλής στον “Επιτάφιο” το κατέστησε απολύτως σαφές πριν από 2500 χρόνια. Ποτέ μετά το τέλος του Δευτέρου Παγκοσμίου Πολέμου τα λόγια του δεν ηχούσαν πιο επίκαιρα.\n\nΣήμερα οι μνήμες της «Σκοτεινής Ηπείρου» έχουν ξαναζωντανέψει μετά την απρόκλητη εισβολή της Ρωσίας στην Ουκρανία. Αυτό που θεωρούσαμε αδιανόητο στην Ευρώπη, συνέβη.\n\nΓια πολλά χρόνια πιστεύαμε ότι η διεθνής συνεργασία και η κοινή δέσμευση στο κράτος δικαίου είχαν επικρατήσει έναντι των όπλων και των στρατών. Πιστεύαμε ότι δεδομένων των τραγικών και καταστροφικών εμπειριών του εικοστού αιώνα, κανείς δεν θα τολμούσε να αναιρέσει το δικαίωμα ύπαρξης ενός άλλου λαού ή να αλλάξει τα σύνορα με τη βία. Δυστυχώς, κάναμε λάθος.\n\nΩστόσο, ως Ευρωπαίοι έχουμε κάθε λόγο να είμαστε περήφανοι για την απάντησή μας. Σταθήκαμε στο πλευρό της Ουκρανίας, εξοπλίζοντάς την με τα μέσα για να αμυνθεί ενάντια στον επιτιθέμενο. Έχουμε επιβάλει κυρώσεις που αρχίζουν να έχουν σημαντικές επιπτώσεις στη ρωσική οικονομία. Και το «ρεύμα» αρχίζει να έχει αντίστροφη πορεία.\n\nΑυτή η σαφής και αποφασιστική στάση ενάντια σε έναν αδικαιολόγητο πόλεμο είναι η αντανάκλαση ενός νέου γεωπολιτικού οράματος της Ευρωπαϊκής Ένωσης. Δεν θέλουμε έναν κόσμο στον οποίο η εξουσία είναι για το ισχυρό κράτος και όχι για το αδύναμο, και όπου οι διαφορές επιλύονται από στρατηγούς και όχι από διπλωμάτες.\n\nΗ εισβολή της Ρωσίας δεν πρέπει να πετύχει. Όχι μόνο για χάρη της Ουκρανίας. Αλλά επίσης επειδή είναι επιτακτική ανάγκη να σταλεί ένα σαφές μήνυμα σε άλλους αυταρχικούς ηγέτες ότι οι καθαρά επιθετικές ενέργειες που παραβιάζουν το Διεθνές Δίκαιο δεν θα γίνουν ανεκτές από την παγκόσμια κοινότητα των δημοκρατικών κρατών.\n\nΑυτό το μήνυμα έχει σταλεί δυνατά και ξεκάθαρα από πολλούς αρχηγούς κρατών και κυβερνήσεων που πήραν το λόγο στη φετινή Γενική Συνέλευση.\n\nΣε όλη την Ευρώπη αντιμετωπίζουμε την προοπτική ενός δύσκολου χειμώνα. Ο αντίκτυπος του πολέμου στην Ουκρανία έχει εκτοξεύσει την τιμή του φυσικού αερίου στα ύψη και έχει προκαλέσει μια έξαρση του πληθωρισμού, που όμοιά της δεν έχουμε δει για περισσότερες από τέσσερις δεκαετίες.\n\nΗ Ρωσία έχει χρησιμοποιήσει ως όπλα τους φυσικούς της πόρους για να προκαλέσει πόνο στις ευρωπαϊκές κοινωνίες και να αποσταθεροποιήσει δημοκρατικά εκλεγμένες ευρωπαϊκές κυβερνήσεις. Και πάλι, δεν θα πετύχει.\n\nΘα υποστηρίξουμε τους πολίτες μας για να αντιμετωπίσουν τις υψηλές τιμές της ενέργειας. Θα συγκεντρώσουμε ευρωπαϊκούς πόρους για να εξασφαλίσουμε ενεργειακή επάρκεια και να απεξαρτηθούμε γρήγορα από το ρωσικό πετρέλαιο και φυσικό αέριο.\n\nΚαι θα επιταχύνουμε περαιτέρω την στροφή μας προς τις ανανεώσιμες πηγές ενέργειας, οι οποίες δεν είναι απλώς η καθαρότερη και φθηνότερη μορφή ενέργειας, αλλά είναι και οι ασφαλέστερες από γεωπολιτική άποψη.\n\n\n\nΠοτέ ξανά δεν πρέπει να υποθηκεύσουμε την ευημερία μας, στον εκβιασμό εκείνων που θα προσπαθήσουν να εκμεταλλευτούν την εξάρτησή μας από αυτούς. Αυτό ακριβώς σημαίνει, σε τελική ανάλυση, η ευρωπαϊκή στρατηγική αυτονομία.\n\nΓνωρίζουμε ότι υπάρχει ένα τίμημα που πρέπει να πληρώσουμε για να είμαστε στη σωστή πλευρά της ιστορίας. Και είναι υποχρέωσή μας να κρατάμε τις κοινωνίες μας ενωμένες αλλά και ενημερωμένες για το τι πραγματικά διακυβεύεται στην Ουκρανία.\n\nΟ αγώνας εναντίον της παραπληροφόρησης και των ψευδών ειδήσεων πρέπει να συνεχιστεί με μεγαλύτερη ένταση. Ο Περικλής επίσης στον Επιτάφιο, είχε δίκιο όταν έλεγε ότι «δεν είναι εύκολο να βρεις το σωστό μέτρο λέξεων όταν δεν μπορείς να βασιστείς σε μια κοινή αντίληψη της αλήθειας».\n\nΚυρίες και κύριοι,\n\nΗ Ουκρανία δεν είναι η μόνη χώρα στη μεταπολεμική Ευρώπη που έχει δεχτεί επίθεση. Για σχεδόν 50 χρόνια, οι Κύπριοι ζουν σε ένα διαιρεμένο νησί ως αποτέλεσμα μίας παράνομης εισβολής και στρατιωτικής κατοχής.\n\nΗ Άγκυρα και η τουρκοκυπριακή ηγεσία, απομονωμένοι και μόνοι στη διεθνή κοινότητα, συνεχίζουν να επιμένουν σε απαράδεκτες αξιώσεις για λύση δύο κρατών. Αρνούνται να συνεχίσουν τις διαπραγματεύσεις για μια συμφωνημένη διευθέτηση στη βάση των διαδοχικών ψηφισμάτων του Συμβουλίου Ασφαλείας.\n\nΗ Ελλάδα υποστηρίζει σθεναρά τόσο τις προσπάθειες του Γενικού Γραμματέα για επανέναρξη των διαπραγματεύσεων για μια αμοιβαία αποδεκτή λύση, όσο και τα Μέτρα Οικοδόμησης Εμπιστοσύνης που πρότεινε ο Πρόεδρος της Κυπριακής Δημοκρατίας, κ. Νίκος Αναστασιάδης.\n\n\n\nΑλλά η διεθνής κοινότητα δεν πρέπει να αγνοήσει τις παράνομες τουρκικές προσπάθειες επιβολής ενός νέου τετελεσμένου στην Κύπρο, ιδιαίτερα στην περίκλειστη περιοχή των Βαρωσίων, καθώς και νέες και επανειλημμένες παραβιάσεις των θαλάσσιων ζωνών και του εναέριου χώρου της Κύπρου.\n\nΠράγμα που με φέρνει, κυρίες και κύριοι, σε ένα ζήτημα ακόμη πιο κοντά στην πατρίδα μου. Αναφέρομαι στη συνεχιζόμενη και ολοένα πιο επιθετική αναθεωρητική ατζέντα της Τουρκίας έναντι της Ελλάδας.\n\nΑυτή είναι η τέταρτη ομιλία μου στη Γενική Συνέλευση ως Πρωθυπουργός της Ελλάδας. Με έχετε ακούσει να λέω ότι είμαι πάντα ανοιχτός στον διάλογο και στη διευθέτηση των διαφορών με ανοιχτό τρόπο, με σεβασμό και σύμφωνα με το διεθνές δίκαιο. Αυτή η θέση μου εξακολουθεί να ισχύει.\n\nΗ Τουρκία είναι, σε τελική ανάλυση, μια σημαντική χώρα, μέλος του ΝΑΤΟ, που μπορεί να είναι εταίρος και σύμμαχος της Ελλάδας και της Ευρωπαϊκής Ένωσης, αν αυτό επιλέξει.\n\nΗ Τουρκία έχει τη δυνατότητα να διαδραματίσει εποικοδομητικό ρόλο. Για παράδειγμα, οι πρόσφατες προσπάθειες της Άγκυρας που οδήγησαν στην επιτυχημένη μεσολάβηση του ΟΗΕ για μία συμφωνία εξαγωγών σιτηρών μεταξύ Ουκρανίας και Ρωσίας είναι μια σημαντική συμβολή στην παγκόσμια επισιτιστική ασφάλεια.\n\n\n\nΑλλά την ίδια στιγμή, η Τουρκία συνεχίζει να διαδραματίζει έναν αποσταθεροποιητικό ρόλο στην Ανατολική Μεσόγειο, τη Μέση Ανατολή και τον Καύκασο. Είναι επίσης η μόνη χώρα του ΝΑΤΟ που δεν εφαρμόζει κυρώσεις κατά της Ρωσίας.\n\nΌσον αφορά στην Ελλάδα, η ηγεσία της Τουρκίας φαίνεται να έχει μια παράξενη εμμονή με τη χώρα μου. Η γλώσσα της γίνεται όλο και πιο πολεμική. Απειλούν ότι η Τουρκία «θα έρθει νύχτα», αν το αποφασίσει. Αυτή είναι η γλώσσα ενός επιτιθέμενου και όχι ενός ειρηνοποιού. Δυστυχώς, δεν είναι κάτι καινούργιο.\n\nΚαι τι γίνεται με την αμφισβήτηση από την Τουρκία της ελληνικής κυριαρχίας στο ίδιο το Αιγαίο; Και πάλι, αυτή η ρητορική δεν είναι νέα. Η Τουρκία χτίζει σταδιακά μία συνολική αφήγηση ψευδών διεκδικήσεων στο Αιγαίο που εκτείνεται από την κρίση των Ιμίων στα μέσα της δεκαετίας του 1990 μέχρι σήμερα.\n\nΑπειλεί την Ελλάδα με casus belli, εάν επιλέξουμε να ασκήσουμε το κυριαρχικό μας δικαίωμα να επεκτείνουμε τα χωρικά ύδατα στο Αιγαίο.\n\nΑυτό το αφήγημα κορυφώθηκε, δυστυχώς, με την εξωφρενική αμφισβήτηση της Τουρκίας, πέρυσι, της ελληνικής κυριαρχίας στα νησιά του Ανατολικού Αιγαίου, συμπεριλαμβανομένων μεγάλων νησιών όπως η Χίος και η Ρόδος, μια κυριαρχία που θεσπίστηκε με διεθνείς συνθήκες πριν από 100 χρόνια.\n\nΑυτό που είναι ιδιαίτερα ανησυχητικό είναι η αυξανόμενη ένταση της απειλής. Χαρακτηρίζεται από κλιμάκωση της επιθετικής ρητορικής. Σε συνδυασμό με μια μαζική εκστρατεία παραπληροφόρησης. Πολλαπλές παραβιάσεις της κυριαρχίας και των κυριαρχικών δικαιωμάτων της Ελλάδας στη θάλασσα και στον αέρα, την εργαλειοποίηση των μεταναστευτικών ροών και, δυστυχώς, μια μονομερής απόφαση άρνησης όλων των επαφών υψηλού επιπέδου.\n\nΚαι ρωτάω. Είναι αυτή η συμπεριφορά συμβατή με έναν αξιόπιστο διεθνή παράγοντα, ένα κράτος μέλος του ΟΗΕ, που δεσμεύεται από τον Καταστατικό Χάρτη και τις αρχές του ΟΗΕ;\n\nΤέτοιες ενέργειες υπονομεύουν την ειρήνη και τη σταθερότητα στην Ανατολική Μεσόγειο σε μια περίοδο που η διεθνής κοινότητα βρίσκεται αντιμέτωπη με έναν πόλεμο στην Ουκρανία.\n\nΑν ο Πρόεδρος Ερντογάν θέλει να μιλήσει για «κόκκινες γραμμές», τότε λέω το εξής: οι τουρκικές αξιώσεις στην κυριαρχία των νησιών της Ελλάδας είναι αβάσιμες και απαράδεκτες.\n\nΗ αμφισβήτηση της κυριαρχίας ελληνικού εδάφους ξεπερνά την “κόκκινη γραμμή” για όλους τους Έλληνες. Και ως Πρωθυπουργός της Ελλάδας, δεν θα συμβιβαστώ ποτέ σε ότι έχει να κάνει με την εδαφική ακεραιότητα, την ασφάλεια και τη σταθερότητα της χώρας μου. Η Ελλάδα δεν θα δεχτεί bullying από κανέναν.\n\nΚι όμως, δεν είναι ανάγκη να πορευτούμε με αυτόν τον τρόπο. Υπάρχει κι άλλος δρόμος. Ο ελληνικός λαός και ο τουρκικός λαός έχουν μία μακρά ιστορία ειρηνικής συνύπαρξης. Οκτώ χρόνια μετά τα τραγικά γεγονότα του 1922, οι ηγέτες της Ελλάδας και της Τουρκίας είχαν το θάρρος να υπογράψουν μια Συμφωνία Ειρήνης και Φιλίας.\n\n\n\nΓι’ αυτό σήμερα, από τα Ηνωμένα Έθνη, θα ήθελα να απευθυνθώ όχι μόνο στην τουρκική ηγεσία αλλά και απευθείας στον τουρκικό λαό με αυτό το μήνυμα: η Ελλάδα δεν αποτελεί απειλή για τη χώρα σας. Δεν είμαστε εχθροί σας. Είμαστε γείτονες. Εκτιμούμε τις πολλές φιλίες μεταξύ απλών Ελλήνων και Τούρκων πολιτών.\n\nΓνωρίζω ότι η συντριπτική πλειονότητα στις δύο χώρες μας δεν επιθυμεί πολιτική σύγκρουση και εχθρότητα. Ας προχωρήσουμε, λοιπόν, σε ένα πνεύμα συνεργασίας και φιλίας, με αμοιβαίο σεβασμό και σύμφωνα με το Διεθνές Δίκαιο.\n\nΕπιτρέψτε μου επίσης να κάνω μια ειδική αναφορά στην τραγική κατάσταση που επικρατεί όσον αφορά το μεταναστευτικό στο Αιγαίο. Η Τουρκία εργαλειοποιεί τους μετανάστες από τον Μάρτιο του 2020, όταν ενθάρρυνε και διευκόλυνε, ενεργά, δεκάδες χιλιάδες απελπισμένους ανθρώπους να περάσουν παράνομα στην Ελλάδα, προκειμένου να ασκήσει πίεση στην Ευρωπαϊκή Ένωση.\n\nΘέλω να είμαι απολύτως σαφής: Η Ελλάδα θα συνεχίσει να προστατεύει τα σύνορά της, με πλήρη σεβασμό στα ανθρώπινα δικαιώματα. To Λιμενικό μας έχει σώσει δεκάδες χιλιάδες ανθρώπους στη θάλασσα. Το έκανε ξανά χθες όταν διασώσαμε περισσότερους από 130 ανθρώπους, μεταξύ των οποίων πολλά παιδιά, από δύο βάρκες που βυθίζονταν στο Αιγαίο.\n\nΘα ήταν πολύ πιο χρήσιμο για την Τουρκία να συνεργαστεί ενεργά με την Ελλάδα και την Ευρώπη στο θέμα της μετανάστευσης. Άλλωστε, οι βάρκες που μεταφέρουν τους απελπισμένους ανθρώπους στους οποίους αναφέρεται διαρκώς ο Πρόεδρος Ερντογάν, φεύγουν από τις τουρκικές ακτές στο φως της ημέρας…\n\nΚυρίες και κύριοι,\n\n\n\nΕπιτρέψτε μου να ολοκληρώσω την ομιλία μου με μία αναφορά στην αντιμετώπιση της μεγάλης πρόκλησης της κλιματικής αλλαγής.\n\nΗ πράσινη μετάβαση βρίσκεται στον πυρήνα του μεταρρυθμιστικού προγράμματος της κυβέρνησής μου. Ο Εθνικός Κλιματικός Νόμος μας, στοχεύει στην κινητοποίηση όλων των τομέων της οικονομίας καθώς καταρτίζουμε έναν οδικό χάρτη για τη μετάβασή μας στην κλιματική ουδετερότητα έως το 2050.\n\nΗ μετατροπή ορισμένων ελληνικών νησιών σε πράσινους κόμβους καινοτομίας βρίσκεται σε εξέλιξη.\n\n\n\nΚαι για την Ελλάδα υπάρχει άλλος ένας αγώνας πολύ σημαντικός στην καρδιά μας. Η μάχη για την προστασία της πολιτιστικής κληρονομιάς, όχι μόνο από την κλιματική αλλαγή, αλλά από τις ένοπλες συγκρούσεις, την παράνομη διακίνηση και τη διασύνδεσή της με τη χρηματοδότηση της τρομοκρατίας, και τον θρησκευτικό φονταμενταλισμό.\n\nΗ Ελλάδα, σε συνεργασία με την UNESCO και τον WMO, πρωτοστάτησε στη δημιουργία της πρωτοβουλίας για την «Αντιμετώπιση των Επιπτώσεων της Κλιματικής Αλλαγής στην Πολιτιστική και Φυσική Κληρονομιά», μιας πρωτοβουλίας που υποστηρίζεται από περισσότερα από 100 κράτη μέλη, τον Γενικό Γραμματέα, το Συμβούλιο της Ευρώπης και την UNFCCC. Καλούμε όλα τα κράτη μέλη να συμμετάσχουν σε αυτήν την προσπάθεια.\n\nΚαι, είμαι στην ευχάριστη θέση να πω ότι στη μακρόχρονη και συνεχή προσπάθειά μας να επανενώσουμε τα Γλυπτά του Παρθενώνα στην Ελλάδα, έχουμε λάβει υποστήριξη από τη συντριπτική πλειοψηφία των κρατών-μελών, καθώς και από τη Διακυβερνητική Επιτροπή της UNESCO.\n\nΣας ευχαριστούμε για αυτή την υποστήριξη. Όσος καιρός κι αν χρειαστεί, τα Γλυπτά του Παρθενώνα θα επιστρέψουν τελικά στο σπίτι τους.\n\nΔιακεκριμένοι αντιπρόσωποι,\n\nΕίμαι πολύ υπερήφανος για το γεγονός ότι η Ελλάδα είναι μια από τις χώρες που δεν έχουν παρεκκλίνει από τους 17 Στόχους Βιωσιμότητας του ΟΗΕ για το 2030. Επιτρέψτε μου να τονίσω ιδιαίτερα τη δέσμευσή μας για τον μετασχηματισμό της δημόσιας εκπαίδευσης, σύμφωνα με τον Στόχο Νο. 4. Οι προσπάθειές μας έχουν αναγνωριστεί στη φετινή συνέλευση.\n\nΩς το κορυφαίο ναυτιλιακό έθνος στον κόσμο, κατανοούμε ότι η βιωσιμότητα του θαλάσσιου περιβάλλοντός μας είναι υψίστης σημασίας. Αυτός είναι ο λόγος για τον οποίο το 2024 θα φιλοξενήσουμε το 9ο Διεθνές Συνέδριο «Our Ocean Conference», υλοποιώντας τα φιλόδοξα σχέδιά μας για την προώθηση της βιώσιμης αλιείας και την προστασία του 30% της γης και της θάλασσάς μας έως το 2030.\n\nΌλες αυτές οι πρωτοβουλίες αποδεικνύουν ότι οι συλλογικές πολυμερείς λύσεις μπορούν να κάνουν σημαντική διαφορά στη μάχη για την προστασία του φυσικού μας κόσμου.\n\nΑλλά, όπως πολλοί από εσάς επισημάνατε, δεν είμαστε ακόμα εκεί. Είτε πρόκειται για τις τρομακτικές πυρκαγιές που είδαμε στην Ευρώπη αυτό το καλοκαίρι, είτε πιο πρόσφατα για τις άνευ προηγουμένου πλημμύρες που έπληξαν μεγάλα τμήματα του Πακιστάν, είτε για τη συνεχιζόμενη απώλεια κρίσιμων παγετώνων και τροπικών δασών, χωρίς πολυμερή συνεργασία, αυτά τα συμβάντα μπορεί σύντομα να είναι μάλλον ο κανόνας, παρά η εξαίρεση.\n\nΗ Ελλάδα πρωτοστατεί στη διασφάλιση της αποτελεσματικότερης συνεργασίας μεταξύ των ευρωπαϊκών χωρών στον τομέα της πολιτικής προστασίας μέσω του προγράμματος RescEU.\n\nΚαθώς το Ηνωμένο Βασίλειο παραδίδει τη σκυτάλη και το έργο της COP26 στην Αίγυπτο για το COP27, έχουμε μια τελευταία ευκαιρία να το κάνουμε σωστά. Για να μην αναρωτιόμαστε στην επόμενη Γενική Συνέλευση γιατί εξακολουθούμε να συζητάμε και δεν δρούμε.\n\nΟι προκλήσεις που αντιμετωπίζει ο κόσμος μας είναι πολύπλοκες και πολύπλευρες. Οι λύσεις δεν είναι καθόλου απλές. Απαιτούν συμβιβασμό και προσπάθεια και θέληση. Απαιτούν πυγμή και αποφασιστικότητα. Και πάνω από όλα, μας απαιτούν να συνεργαστούμε και να παραμείνουμε προσηλωμένοι στους στόχους. Αυτό τελικά είναι το πνεύμα αυτών των Ηνωμένων Εθνών.\n\nΈχουμε πολύ δρόμο μπροστά μας στην επιδίωξη της ελευθερίας, στην υπεράσπιση της δημοκρατίας και του κράτους δικαίου, και στην καταπολέμηση της κλιματικής αλλαγής.\n\nΟι επόμενες γενιές θα μας κρίνουν πολύ αυστηρά αν αποτύχουμε να σταθούμε στο ύψος των περιστάσεων.\n\nΣας ευχαριστώ πολύ για την προσοχή σας.\n\nΕιδήσεις σήμερα\n\nΑκολουθήστε το kathimerini.gr στο Google News και μάθετε πρώτοι όλες τις ειδήσεις\n\nΔείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",
    "Ανδόρα 3-0: Τριάρα και πρόκριση στην Elite Round": "Η ενδεκάδα της Εθνικής Νέων πριν το ματς με την Ελβετία | 21 Σεπτεμβρίου 2022\n\nΗ Εθνική νέων έκανε το δύο στα δύο στον 1ο όμιλο της προκριματικής φάσης του UEFA U19 Championship 2022-23 καθώς επικράτησε και της Ανδόρας με 3-0 και εξασφάλισε την πρόκριση της στην Elite Round.\n\nΗ Εθνική νέων έκανε το δύο στα δύο στον 1ο όμιλο της προκριματικής φάσης του UEFA U19 Championship 2022-23 καθώς επικράτησε και της Ανδόρας με 3-0 και εξασφάλισε την πρόκριση της στην Elite Round.\n\nΗ Εθνική Νέων υπό τις οδηγίες του Αναστάσιου Θέου πραγματοποιήσε εξαιρετική εμφάνιση και κλείδωσε τη νίκη από το πρώτο ημίχρονο, με τα γκολ των Ζήση Τσίκου στο 9ο λεπτό και του Γιώργου Κούτσια, ο οποίος σκόραρε για δεύτερο διαδοχικό παιχνίδι, στο 36'.\n\nΗ γαλανόλευκη ήταν ανώτερη και στο δεύτερο ημίχρονο της αναμέτρησης και σφράγισε τη νίκη της με το γκολ του Κυριόπουλου, ο οποίος διαμόρφωσε το τελικό σκορ στο 75ο λεπτό μετά από πάσα του Κούτσια.\n\nΤελευταία αγωνιστική υποχρέωση για την Εθνική Νέων στην πρώτη προκριματική φάση του EURO της κατηγορίας την Τρίτη 27 Σεπτεμβρίου στις 19:30 με αντίπαλο την Τσεχία, όπου η Εθνική θα διεκδικήσει την πρωτιά του ομίλου.\n\nΕΛΛΑΔΑ: Μοναστηρλής, Τασιούρας, Κεραμίτσης, Αλεξίου (80' Νικολάου), Φίλων (64' Γεωργιάδης), Κώττας (80' Χατζηκυριάκος), Χρήστου (64' Γκούμας), Βολάκης (65' Γκολφίνος), Τσίκος, Κούτσιας, Κυριόπουλος.\n\nΑΝΔΟΡΑ: Μειρέλες, Μπουτάρφας (85' Γκουάς) Ακόστα, Φροντ, Ολιβέιρα, Ροντρίγκες (77' Σάντσες), Ρέντε, Μπλένερτ, Σίλβα (78' Γκούμα), Σόλα (85' Ρόσα), Ρομάνο (61' Καμπς).\n\nΗ ΒΑΘΜΟΛΟΓΙΑ:",
    "Σταϊκούρας: Ρεαλιστικά αισιόδοξος ότι η Ελλάδα μπορεί και θα τα καταφέρει, λέει στο συνέδριο Economist": "Κλείσιμο\n\nΚλείσιμο\n\n«Ρεαλιστικά αισιόδοξος» ότι η Ελλάδα μπορεί -- να μεταβεί σε ένα περιβάλλον υψηλής, βιώσιμης καικαι ευημερίας για το σύνολο της κοινωνίας, παρά το γεγονός ότι οι κρίσεις τείνουν να γίνουν η νέα κανονικότητα, δήλωσε ο, στην εισαγωγική ομιλία του στο συνέδριο τουγεγονός αυτό, σύμφωνα με τον υπουργό,που «χτίζουν» εμπιστοσύνη, δημιουργούν «αναχώματα», καλλιεργούν βάσιμες προσδοκίες και δημιουργούν θετικές προοπτικές απέναντι στους κλυδωνισμούς των απρόβλεπτων εξωγενών εξελίξεων. Μετέφερε δε, τα επικαιροποιημένα στοιχεία, σύμφωνααυξανόμενο εφέτος κατά 5,3% και λίγοτο επόμενο έτος. Σε συνδυασμό, είπε, με πολιτικές που διασφαλίζουν τη δημοσιονομική σταθερότητα.Αρχικά στην ομιλία του, ο κ. Σταϊκούρας έκανε λόγο για διάχυτη αβεβαιότητα, καθώς έχουν συμπληρωθεί 2,5 χρόνια αλλεπάλληλων και εξωγενών κρίσεων, σε κοινωνικό, οικονομικό και γεωπολιτικό επίπεδο και οι οποίες, μεταξύ άλλων,, οικονομία. Ωστόσο, πρόσθεσε, ότι σε αυτήν την τόσο ταραχώδη περίοδο, η Ελλάδα ανταποκρίθηκε στις πολλαπλές προκλήσεις, με ταχύτητα, υπευθυνότητα και αποτελεσματικότητα, προωθώντας μεταρρυθμίσεις καιαναβαθμίζοντας, εκσυγχρονίζοντας και ισχυροποιώντας τη χώρα. Με αποτέλεσμα, ανέφερε, η ελληνική οικονομία να στέκεται όρθια, πιο ισχυρή, πιο ανθεκτική, πιο εξωστρεφής, και να εκπέμπει ασφάλεια, σταθερότητα και αυτοπεποίθηση.Το ΑΕΠ αυξάνεται ισχυρά. Στην «καρδιά» της ενεργειακής κρίσης, η οικονομία αναπτύσσεται με ταχείς ρυθμούς, σχεδόν διπλάσιους του ευρωπαϊκού μέσου όρου. Η εκτίμηση αναθεωρείται ανοδικά, στο 5,3% για το 2022 (από αρχική εκτίμηση 3,1%). Την ίδια περίοδο, ο ευρωπαϊκός μέσος όρος εκτιμάται στο 3,1%.Με τα σημερινά δεδομένα, το ΑΕΠ της χώρας αναμένεται να διαμορφωθεί στα περίπου 210 δισ. ευρώ το 2022 και στα 220 δισ. ευρώ το 2023.Η ανάπτυξη στηρίζεται και στην εντυπωσιακή αύξηση των επενδύσεων και των εξαγωγών. Εφέτος εκτιμάται ότι, σε συνέχεια της περυσινής και σε επίπεδα ρεκόρ χρονιάς, θα υπάρξει νέα ιστορική επίδοση στις άμεσες ξένες επενδύσεις και τις εξαγωγές αγαθών και υπηρεσιών.Οι άμεσες ξένες επενδύσεις ανήλθαν στα 5 δισ. ευρώ το 2021, καταγράφοντας την υψηλότερη επίδοση της τελευταίας εικοσαετίας. Η ανοδική πορεία συνεχίζεται το 2022, αφού το α' εξάμηνο αυτές έχουν ξεπεράσει το 90% του προηγούμενου έτους.Οι εξαγωγές διαμορφώθηκαν στο 41% του ΑΕΠ το 2021, ποσοστό διπλάσιο σε σχέση με τα προ οικονομικής κρίσης επίπεδα. Σήμερα η Ελλάδα εξάγει περισσότερο από τη Γαλλία, την Ιταλία και την Ισπανία, ενώ έχει αυξήσει εντυπωσιακά τις εξαγωγές σε αγαθά υψηλής τεχνολογίας.Η ανεργία συρρικνώνεται. Έχοντας υποχωρήσει περίπου 6 μονάδες, σε σχέση με το 2019, βρίσκεται στο χαμηλότερο επίπεδο των τελευταίων 12 ετών, με σημαντικότερη μείωση του επιπέδου ανεργίας των νέων και των γυναικών.Τα «κόκκινα» δάνεια στα χαρτοφυλάκια των τραπεζών μειώθηκαν σημαντικά. Διαμορφώθηκαν στο τέλος2 στα 14,8 δισ. ευρώ ή στο 10% του συνόλου των δανείων, από 75,3 δισ. ευρώ ή 44% του συνόλου τον Ιούνιο 2019. Προσθέτοντας, ωστόσο, ότι πρέπει να αυξήσουν ταχύτητες οι τράπεζες και οι servicers σε ό,τι αφορά στη διαχείριση του ιδιωτικού χρέους.Το κύρος και η αξιοπιστία της χώρας ενισχύονται. Η χώρα εξήλθε από το καθεστώς ενισχυμένης εποπτείας,, αναβαθμίστηκε 11 φορές τα τελευταία τρία χρόνια (τέσσερα εξ αυτών μετά το ξέσπασμα του πολέμου στην Ουκρανία), επέστρεψε στην ευρωπαϊκή κανονικότητα και προσεγγίζει την επενδυτική βαθμίδα.Εν συνεχεία, ομίλησε για την ανάγκη (καθώς οι κλυδωνισμοί δεν έχουν κοπάσει και, με ακρίβεια, πόσο θα κρατήσουν οι εξωγενείς αιτίες που τους προκαλούν), η ακολουθούμενη πολιτική να απαντά στις περιστάσεις κα, με αμεσότητα, αποτελεσματικότητα, κοινωνική δικαιοσύνη και, ταυτοχρόνως,, υπευθυνότητα και διορατικότητα, ώστε να μην υποθηκεύσουμε το αύριο της χώρας.Αναφερόμενος στο γεγονός ότι η έννοια της βιωσιμότητας έχει αναδυθεί στο επίκεντρο της διεθνούς πολιτικής ατζέντας (με την Ευρώπη να έχει θέσει ως κεντρικό στόχο την επίτευξη της, επιδιώκοντας τη στροφή προς ένα νέο αναπτυξιακό μοντέλο), πρόσθεσε πωςστο επίκεντρο των πολιτικών προτεραιοτήτων.Στο συγκεκριμένο πλαίσιο, επεσήμανε ότι το υπουργείο Οικονομικών, με γνώμονα την έγκαιρη και αποτελεσματική μετάβαση της ελληνικής οικονομίας,, οι οποίοι έχουν ως εξής:: Εκσυγχρονίζουμε το πλαίσιο εταιρικής διακυβέρνησης. Με τον ν. 4706, ήδη από το 2020- και εν μέσω της παγκόσμιας υγειονομικής κρίσης- ενισχύθηκε η διαφάνεια και η βιώσιμη εταιρική ανάπτυξη, αναμορφώνοντας το θεσμικό πλαίσιο Εταιρικής Διακυβέρνησης των Ανωνύμων Εταιρειών και της Αγοράς Κεφαλαίου. Την προηγούμενη εβδομάδα επεκτάθηκε αυτό το πλαίσιο και στις ΔΕΚΟ.: Επίτευξη οικονομικής μεγέθυνσης που στηρίζεται και στη βιωσιμότητα. Το Εθνικό Σχέδιο Ανάκαμψης και Ανθεκτικότητας εστιάζει στην πράσινη και ψηφιακή μετάβαση, τομείς που αντιπροσωπεύουν αθροιστικά το 57% του συνολικού προϋπολογισμού.Πρόσφατο δείγμα, ανέφερε ο υπουργός, αποτελεί η νομοθέτηση της χορήγησης κινήτρου προσαυξημένης έκπτωσης κατά 100% σε δαπάνες μικρομεσαίων επιχειρήσεων που αφορούν στην πράσινη οικονομία, στην ενέργεια και στην ψηφιοποίηση.Σχεδιάζονται νέες στρατηγικές ενίσχυσης της βιώσιμης χρηματοδότησης, με έμφαση στην Κεφαλαιαγορά. Σε συνεργασία με την Ευρωπαϊκή Επιτροπή και την Ευρωπαϊκή Τράπεζα Ανασυγκρότησης και Ανάπτυξης, στο πλαίσιο υλοποίησης δύο σημαντικών έργων τεχνικής βοήθειας, προωθούνται:-Η ανάδειξη καιγια την κάλυψη του χρηματοδοτικού κενού προς την πράσινη μετάβαση, καιτην κατάρτιση στρατηγικής για τη συνολική αναβάθμιση της, προκειμένου αυτή να ανταποκριθεί αποτελεσματικά στις νέες διεθνείς συνθήκες.4ος Πυλώνας: Προωθούνταις μεταξύ κυβέρνησης, εποπτικών αρχών και τραπεζικού τομέα. Για τον σκοπό αυτό, το υπουργείο Οικονομικών προχώρησε τον Μάρτιο εφέτος στη σύσταση Ομάδας Εργασίας για τη Βιώσιμη Χρηματοδότηση και την Πράσινη Οικονομική Μετάβαση. Η Ομάδα αυτήη Επιτροπή Κεφαλαιαγοράς, η Ελληνική Ένωση Τραπεζών, καθώς και έγκριτοι πανεπιστημιακοί και εμπειρογνώμονες του ιδιωτικού τομέα- εργάζεται με στόχο τη χορήγηση κατευθύνσεων για την αποτελεσματικήΠηγή: ΑΠΕ-ΜΠΕ",
    "Γιάννης Αντετοκούνμπο: «Το μπάσκετ επέστρεψε στην Ελλάδα, ο κόσμος μας πίστεψε»": "Giannis on his experience representing Greece in Eurobasket. 🇬🇷 pic.twitter.com/qaaW7W9RYo — NBA (@NBA) September 25, 2022\n\nΚλείσιμο\n\n\"I want to win a championship... I kind of got jealous of Golden State seeing them in the parade and the ESPYs and just like you know that feeling now.\"\n\n\n\nGiannis Antetokounmpo on being motivated to win another titlepic.twitter.com/SlK8mVt8lg — ClutchPoints (@ClutchPointsApp) September 25, 2022\n\nΚλείσιμο\n\nΟικαι οβρίσκονται ένα βήμα πριν το ξεκίνημα της σεζόν στο NBA. Σύσσωμη η ομάδα πέρασε τη Media Day με τον Greek Freak να είναι στο επίκεντρο!Ο Giannis, έχοντας αφήσει το εθνόσημο και φορώντας ξανά το σήμα των \"ελαφιών\" μίλησε για την αγάπη που βίωσε ηαπό το «γαλανόλευκο» κοινό στην προσπάθειά τους πριν και κατά τη διάρκεια του Eurobasket 2022...Ακόμη και αν βρέθηκαν εκτός της ζώνης των μεταλλίων, η στήριξη ήταν εμφανής! «Προφανώς ήταν πολλά. Καίγεσαι λίγο, παίζεις πολύ μπάσκετ. Χρειάζεται ένα διάλειμμα όχι μόνο σωματικά αλλά και ψυχολογικά. Θες να περάσεις λίγο χρόνο εκτός παρκέ, να είσαι με την οικογένειά σου, να κάνεις αυτά που σου αρέσουν, να κάτσεις στον καναπέ και να φας... doritos. Το χρειάζεσαι για να έχεις μια καλή σεζόν.Φυσικά ήταν τρομερή εμπειρία να εκπροσωπώ την χώρα μου. Το διασκέδασα. Ήταν η πρώτη φορά που ήρθε τόσος κόσμος, ανταποκρίθηκε. Ο κόσμος είχε ελπίδα. Το μπάσκετ επέστρεψε στην Ελλάδα. Παρότι μείναμε ένα ματς μακριά από τα μετάλλια. Ο κόσμος μας ακολουθούσε στο δρόμο, ζητωκραύγαζαν για εμάς και τη σημαία. Έβλεπαν τα ματς εκατομμύρια άνθρωποι και αυτό είναι τέλειο. Είμαι λίγο κουρασμένος σωματικά και πνευματικά αλλά είμαι ενθουσιασμένος για τη νέα σεζόν».O Giannis αναφέρθηκε και σε θέματα από την άλλη πλευρά του Ατλαντικού και το ΝΒΑ, μιλώντας απαντώντας αρχικά στο ερώτημα του \"κορυφαίου\" και τονίζοντας: «Αν πιστεύω ότι είμαι από τους καλύτερους παίκτες της λίγκας και ο τρόπος που αγωνίζομαι για την ομάδα μου είναι αποδοτικός; Ναι! Έχω ωριμάσει αρκετά για να το καταλάβω. Αλλά δεν θεωρώ πως είμαι ο κορυφαίος. Ο κορυφαίος είναι αυτός που μένει όρθιος ως το τέλος.Είναι αυτός που πάει την ομάδα του στο τέλος, στον τελικό και βοηθάει να πάρει η ομάδα του νίκες. Όταν κερδίσαμε το πρωτάθλημα ίσως το σκέφτηκα το βράδυ στο κρεβάτι μου, αλλά τώρα όχι, δεν το σκέφτομαι. Κατά τη γνώμη μου, με τον τρόπο που το βλέπω, ο νικητής είναι ο καλύτερος. Ακόμα και στο πινγκ πονγκ και να παίζω με τα αδέλφια μου... Μπορεί ο Κώστας να έπαιξε καλά αλλά να κέρδισα εγώ. Για τώρα ο Κάρι είναι ο καλύτερος μέχρι να βρεθεί ένας άλλος».Και στη συνέχεια στάθηκε στο κίνητρό του, για ένα ακόμη δαχτυλίδι... «Προσπαθώ πάντα να φέρω στο maximum τις πιθανότητές μου. Θεωρώ τον εαυτό μου ευλογημένο που είμαι σε αυτή την πόλη και δεν θα πάρω τίποτα ως δεδομένο. Ήταν ωραίο το αίσθημα της κατάκτησης του πρωταθλήματος. Ζήλεψα λίγο με το Γκόλντεν Στέιτ και με την παρέλαση που έκαναν... Ξέρεις αυτό το συναίσθημα τώρα...Ελπίζω ο Θεός να μας ευλογήσει να πάρουμε και άλλον τίτλο. Εάν όχι, είναι η θέλησή Του, όμως εγώ θα προσπαθώ να κάνω πάντα το καλύτερο δυνατό, να δουλεύω με το σώμα μου, να δουλεύω με τους συμπαίκτες μου, να προσπαθώ να κερδίζω παιχνίδια, να παίζω μπάσκετ και αυτό είναι που έχει περισσότερη σημασία από όλα».",
    "Παπαγιάννης: «Στόχος να μπούμε στην οκτάδα στην Ευρωλίγκα»": "Μια καλύτερη πορεία από τα δύο τελευταία χρόνια περιμένει για τον Παναθηναϊκό ο Γιώργος Παπαγιάννης. Ο αρχηγός της ομάδας θεωρεί πως η πρόκριση στα playoffs της Ευρωλίγκας είναι ρεαλιστικός.\n\n\n\n«Είμαστε νέα ομάδα, με πολλές προσθήκες και νέο προπονητή, αλλά σίγουρα μετά την περσινή κακή χρονιά θέλουμε να αλλάξουμε το πρόσημο και να είμαστε πολύ καλύτεροι. Για το διάστημα που είμαστε μαζί θα είμαστε σε καλό επίπεδο από την αρχή, αλλά ασφαλώς επειδή είμαστε νέα ομάδα θα χρειαστούμε λίγο χρόνο. Θέλουμε κάτι καλύτερο από πέρσι και πρόπερσι. Πιστεύω πως έχουμε καλό υλικό και θεωρώ ότι να μπούμε στην οκτάδα είναι ένας στόχος», ανέφερε ο 25χρονος σέντερ στη media day της ομάδας.",
    "Τα Μερομήνια μίλησαν: Πότε θα κάνει πολικό ψύχος στην Ελλάδα και πού θα χιονίσει πολύ": "Τα Μερομήνια για το υπόλοιπο του 2022 και τις αρχές του 2023 είναι εδώ.\n\nΣύμφωνα με τον Θεοφάνη Χατζηγρίβα, ο οποίος αναλύει τα Μερομήνια, από τον Σεπτέμβριο θα έχουμε έναν ιδιαίτερα βροχερό μήνα, με τα φαινόμενα μάλιστα να είναι έντονα το τρίτο δεκαήμερο.\n\nΔιαβάστε επίσης: Σε ποιες περιοχές η θερμοκρασία έπεσε κάτω από το μηδέν το πρωί της Κυριακής\n\nΒροχερός θα είναι και ο Οκτώβριος, ειδικά από το 2ο μισό του και έπειτα ενώ θα υπάρχει σημαντική απόκλιση στις θερμοκρασίες στα βόρεια και στα νότια της χώρας.\n\nΟ Νοέμβριος θα είναι αρκετά ήπιος από πλευράς θερμοκρασιών, κάτι που θα αλλάξει στο τέλος του μήνα.\n\nΟ Δεκέμβριος θα είναι δύσκολος μήνας, καθώς θα υπάρχουν χαμηλές θερμοκρασίες σε όλη τη χώρα ενώ γίνεται λόγος για πολικό ψύχος και πολλά χιόνια σε μεγάλο μέρος της χώρας, ακόμα και σε πολύ χαμηλά υψόμετρα.\n\nΤα σκαμπανεβάσματα θα είναι το κύριο χαρακτηριστικό του Ιανουαρίου, με ψύχος να εμφανίζεται το τρίτο δεκαήμερο.\n\nΟ Φλεβάρης θα «μυρίσει» άνοιξη αλλά με πολλές βροχές.\n\nΔείτε αναλυτικά:",
    "Δημογραφικό: Σε αδιέξοδο η Ελλάδα – Οι μεγάλοι κίνδυνοι": "Με τους θανάτους να ξεπερνούν τις γεννήσεις και την Ελλάδα να έχει έναν από τους πιο γερασμένους πληθυσμούς στην Ευρώπη, κοινός τόπος είναι πως το δημογραφικό αδιέξοδο παραμένει ένα από τα κορυφαία, οικονομικά ή ακόμη και υπαρξιακά, προβλήματα της χώρας, με σαφή αντίκτυπο στους ρυθμούς οικονομικής ανάπτυξης.\n\nΗ Ελλάδα βρίσκεται σε ένα δημογραφικό αδιέξοδο που δεν πλήττει μόνο τον πληθυσμό της, αλλά υπονομεύει την οικονομική ανάκαμψη της χώρας, εκτιμούσε μελέτη και της PwC. Στο σενάριο βάσης π.χ. των δημογραφικών προβολών, σύμφωνα με το ΙΟΒΕ, ο πληθυσμός της Ελλάδας θα κυμανθεί στα 8,1 εκατ. έως το 2100.\n\nΔιαβάστε επίσης: Η Ελλάδα γερνάει – Το 2050 θα είμαστε λιγότεροι από 9 εκατομμύρια\n\nΟπως εκτιμά, πολιτικές τόνωσης της γονιμότητας και οι παρεμβάσεις μεταναστευτικής πολιτικής μπορούν να περιορίσουν τις απώλειες στο ΑΕΠ το 2100 κατά έως και 10 ή 7 ποσοστιαίες μονάδες, αντίστοιχα.\n\nΑπαιτείται χάραξη εθνικής στρατηγικής, ειδάλλως στο βασικό σενάριο, το ΑΕΠ θα μειωθεί κατά 58 δισ. ευρώ (ή 31%) σε σχέση με το 2019, η απασχόληση κατά 2,1 εκατομμύρια άτομα (ή 48%), τα δημοσιονομικά έσοδα κατά €14 δισ. (ή 19%) και το κατά κεφαλήν ΑΕΠ κατά περίπου €1.740 (ή 10%), σε σταθερές τιμές του 2019.\n\nΤυπικά η δημογραφική κατάρρευση του ελληνικού πληθυσμού ξεκίνησε τη δεκαετία του 1980, όταν οι γεννήσεις ανά έτος μειώθηκαν από τις 150.000 στις 100.000, φθάνοντας στο 2011 όπου για πρώτη φορά ο αριθμός των θανάτων ξεπέρασε αυτόν των γεννήσεων κατά περίπου 30.000.\n\nΚατά τη διάρκεια της κρίσης ο πληθυσμός της χώρας μειώθηκε ραγδαία. Αρχικά η εισροή των μεταναστών συνέβαλε στην ανακοπή της πτωτικής τάσης της υπογεννητικότητας (1991 – 2000), όπου οι μετανάστες στη χώρα αυξάνονταν κατά 6% ετησίως.\n\nΑπό το 2008 και μετά οι μεταναστευτικές ροές προς τη χώρα περιορίστηκαν, ενώ παράλληλα το αρνητικό μεταναστευτικό ισοζύγιο αυξήθηκε, καθώς οι έξοδοι από τη χώρα, κυρίως αυτές των περίπου 450.000 νέων και μορφωμένων Ελλήνων που αναζήτησαν μια καλύτερη τύχη στο εξωτερικό, απόρροια και της 10ετούς κρίσης, υπερκάλυψαν τις εισόδους αλλοδαπών προερχομένων στη μεγάλη τους πλειονότητα από μη ευρωπαϊκές χώρες.\n\nΟι αλλοδαποί\n\nΝα σημειωθεί πάντως πως εδώ και τρεις δεκαετίες οι αλλοδαποί έχουν αυξηθεί σημαντικά (από 200.000 το 1991 σε 900.000 σήμερα) και δεδομένου ότι είναι πολύ πιο νέοι και έχουν υψηλότερη γονιμότητα από αυτή των Ελληνίδων, χωρίς αυτούς το συνολικό φυσικό ισοζύγιο της τελευταίας δεκαετίας στην Ελλάδα θα ήταν αρνητικότερο, αφού συνέβαλαν σε 150.000 περισσότερες γεννήσεις από θανάτους.\n\nΜε τον συντελεστή γονιμότητας να έχει υποχωρήσει σε κάτω από 1,5 μονάδες ήδη από τα τέλη της δεκαετίας του 1980, από 2,1 – 2,5 μονάδες τις δεκαετίες 1960 και 1970 και να κινείται σήμερα στο 1,3, απουσία συνταρακτικών ανατροπών, όπως π.χ. ενός νέου κύματος μαζικής μετανάστευσης αλλοδαπών ή της πλήρους αντιστροφής του «brain drain» σε «brain gain», καθώς και μιας γενναίας πολιτικής αύξησης των γεννήσεων, οι ρυθμοί μείωσης του πληθυσμού της χώρας δεν πρόκειται να ανακοπούν.\n\nΕπιδείνωση δεικτών\n\nΤο αρνητικό φυσικό ισοζύγιο μεταξύ θανάτων και γεννήσεων εκτιμάται πως θα παραμένει αρνητικό τουλάχιστον μέχρι το 2045. Η πανδημία μάλιστα, που ήρθε αμέσως μετά την οικονομική κρίση στην Ελλάδα, επιδείνωσε το προϋπάρχον αρνητικό περιβάλλον για την απόκτηση ενός παιδιού, με αποτέλεσμα να εκτιμάται πως μόνο την τρέχουσα δεκαετία σε ένα αισιόδοξο σενάριο αναμένονται κατά περίπου 13% λιγότερες γεννήσεις σε σχέση με αυτές της δεκαετίας 2010 – 2019.\n\nΗ δημογραφική «κατάθλιψη» της χώρας χαρακτηρίζει επίσης σε μικρότερο ή μεγαλύτερο βαθμό το σύνολο πλέον του ελληνικού χώρου και όχι μόνο κάποια τμήματά του, καθώς ελάχιστες Περιφερειακές Ενότητες (μόνο 12 στις 74) υπολογίζεται ότι έχουν περισσότερες γεννήσεις από θανάτους.\n\nΚαθώς σήμερα ζούμε πολύ περισσότερα χρόνια, είμαστε πιο γερασμένοι, κάνουμε λιγότερα παιδιά και λιγότερους γάμους, χωρίζουμε πιο εύκολα, η δομή των νοικοκυριών και των οικογενειών μας έχει αλλάξει ριζικά, οι δημογραφικές εξελίξεις οδηγούν άμεσα τις επόμενες δεκαετίες σε μια ούτως ή άλλως επιτάχυνση της γήρανσης και σε μια μείωση του πληθυσμού της Ελλάδας.\n\nΚαι αυτό τη στιγμή που οι γείτονες μας που μας απειλούν… «πως θα έρθουν μία νύχτα ξαφνικά», σύμφωνα με το τουρκικό Στατιστικό Ινστιτούτο (TUIK), αυξήθηκαν μόνο το 2021 κατά 1,07 εκατομμύρια. Ο πληθυσμός της Τουρκίας ανήλθε σε 84,68 εκατ. έναντι 83,61 εκατ. το 2020, εμφανίζοντας ετήσια αύξηση 12,7%.\n\nΠηγή: ΕΝΤΥΠΗ ΕΚΔΟΣΗ ΤΑ ΝΕΑ",
    "Φασούλας κατά Λιόλιου: «Όχι στα εισιτήρια στα τμήματα υποδομής-Ας αναλάβει τις ευθύνες του»": "Έναν χρόνο μετά τις εκλογές της ΕΟΚ, ο Παναγιώτης Φασούλας επιτίθεται στον πρόεδρο της ΕΟΚ, Βαγγέλη Λιόλιο, με αφορμή την πρόταση επιβολής εισιτηρίου στους αγώνες τμημάτων υποδομής.\n\n\n\nΗ ανακοίνωση:\n\n\n\n«Ο πρόεδρος της ΕΟΚ, Βαγγέλης Λιόλιος, εισηγήθηκε στις διοικήσεις των μεγαλύτερων τοπικών Ενώσεων την επιβολή εισιτηρίου, προκειμένου να μπορεί κανείς να παρακολουθήσει αγώνες τμημάτων υποδομής.\n\n\n\nΟ συνδυασμός «Πρώτα το Μπάσκετ» εκφράζει την αντίθεσή του σε αυτή την προοπτική, η οποία μας βρίσκει ιδεολογικά και πρακτικά απέναντι.\n\n\n\nΟ κ. Λιόλιος πήρε την ψήφο των σωματείων, παρουσιάζοντας ένα συγκεκριμένο πρόγραμμα. Δεν θυμόμαστε να συμπεριλαμβάνεται η συγκεκριμένη πρόταση στο πρόγραμμά του.\n\n\n\nΑντιθέτως, προέβαλε με κάθε ευκαιρία την τεχνοκρατική του αντίληψη για τα δρώμενα. Προφανώς, η αφαίμαξη των γονιών είναι μέρος της «τεχνοκρατικής αντίληψης» του Προέδρου.\n\n\n\nΟ συνδυασμός «Πρώτα το Μπάσκετ» έχει ξεκάθαρη θέση: Κανένα βάρος στις πλάτες των γονιών, οι οποίοι και αποτελούν ουσιαστικά το κοινό που παρακολουθεί αγώνες αναπτυξιακών ηλικιών. Το δικό μας όραμα είναι εκ διαμέτρου αντίθετο.\n\n\n\nΘέλουμε να έρθει κάποια στιγμή που τα σωματεία δεν θα εξαρτώνται αποκλειστικά από τις συνδρομές των παιδιών, ώστε να απαλλαγούν οι γονείς από κάθε οικονομικό βάρος.\n\n\n\nΘέλουμε να γεμίσουν τα γήπεδα όλης της χώρας με παιδιά, γιατί αυτός είναι ο μόνος αναπτυξιακός δρόμος. Το μπάσκετ είναι λαϊκό άθλημα κι όχι ελιτίστικη απασχόληση. Σε μια εποχή που η ελληνική οικογένεια δοκιμάζεται, δεν μπορεί να αυξάνεται το κόστος ενασχόλησης με το άθλημά μας.\n\n\n\nΈχουν άραγε υπολογίσει οι τεχνοκράτες συνεργάτες του Προέδρου τα έξοδα που χρειάζεται να κάνει μια οικογένεια για να μπορεί να παρακολουθεί το παιδί ή τα παιδιά της να παίζουν μπάσκετ; Ας μην φτάσουμε σε σημείο αποκλεισμού των φτωχότερων οικογενειών, κάτι που εκτός από καταστροφικό για το άθλημα, είναι και κοινωνικά ανάλγητο.\n\n\n\nΟ κ. Λιόλιος πρέπει να καταλάβει ότι η ΕΟΚ οφείλει να έχει μόνο έναν στόχο: Την προσέγγιση όσο γίνεται περισσότερων παιδιών, κοριτσιών και αγοριών, στο μπάσκετ.\n\n\n\nΑυτός είναι ο μονόδρομος της επιτυχίας και κανένα οικονομικό πρόβλημα δεν πρέπει να την εμποδίσει. Δεν μπορεί να επιβαρύνονται κι άλλο οι οικογένειες των αθλητών για να επαίρεται η διοίκηση ότι αύξησε τα έσοδα.\n\n\n\nΑς περικόψει τις περιττές δαπάνες κι ας εξασφαλίσει τους χορηγούς όπως είχε δεσμευτεί προεκλογικά.\n\n\n\nΑντί να επιχειρεί λοιπόν ο κ. Λιόλιος να φορτώσει τις ευθύνες για την απαράδεκτη πρότασή του στους Προέδρους και τις Διοικήσεις των Ενώσεων, ας αναλάβει τις ευθύνες του ομολογώντας ανοιχτά την αποτυχία του να εξασφαλίσει πόρους για το άθλημα.\n\n\n\nΟ συνδυασμός «Πρώτα το Μπάσκετ» καλεί τις διοικήσεις των Ενώσεων να αρνηθούν την επιβολή εισιτηρίου σε οποιονδήποτε αγώνα αναπτυξιακών ηλικιών και να σταθούν στο πλευρό των αθλητών και των οικογενειών τους, δείχνοντας ότι αποτελούν κομμάτι της κοινωνίας, σε αντίθεση με τον ηγετικό πυρήνα της ΕΟΚ, που μάλλον ζει σε παράλληλο σύμπαν».",
    "Οικονόμου: Η Ελλάδα αποδομεί την επιχειρηματολογία της Τουρκίας βασιζόμενη στο διεθνές δίκαιο": "Στην ομιλία του Κυριάκου Μητσοτάκη από το βήμα του ΟΗΕ αλλά και στα ψέματα, όπως είπε, της αξιωματικής αντιπολίτευσης γύρω από την ενεργειακή κρίση επικεντρώθηκε ο κυβερνητικός εκπρόσωπος Γιάννης Οικονόμου , κατά τη σημερινή ενημέρωση των πολιτικών συντακτών.\n\nΣτην ομιλία του στον ΟΗΕ ο πρωθυπουργός ανέδειξε τον εποικοδομητικό ρόλο της Ελλάδας και έδωσε απαντήσεις στις τουρκικές προκλήσεις με τεκμήρια, σημείωσε ο κυβερνητικός εκπρόσωπος, Γιάννης Οικονόμου κατά την ενημέρωση των πολιτικών συνακτών, κάνοντας εκτενή αναφορά σε όσα είπε την Παρασκευή το βράδυ από το βήμα της γενικής συνέλευσης του ΟΗΕ ο έλληνας πρωθυπουργός.\n\nΤόνισε ότι ο πρωθυπουργός δεν αναλώθηκε σε αδιέξοδες αντιπαραθέσεις και πως η Ελλάδα πλέον είναι μέρος των λύσεων και όχι των προβλημάτων.\n\nΣυμπλήρωσε ότι ο Κ.Μητσοτάκης ανέδειξε τον αποσταθεροποιητικό ρόλο της Τουρκίας στην περιοχή, η οποία χρησιμοποιεί γλώσσα επιτιθέμενου, εγείρει ανυπόστατες διεκδικήσεις, απειλεί την Ελλάδα, αμφισβητεί την κυριαρχία ακόμη και σε μεγάλα νησιά όπως η Χίος και η Ρόδος, κλιμακώνει την επιθετική ρητορική της, ενώ είναι πολλαπλές οι παραβιάσεις σε θάλασσα και αέρα.\n\nΕπεσήμανε επίσης ότι ο πρωθυπουργός απευθύνθηκε ταυτόχρονα και στον τουρκικό λαό τονίζοντας ότι η Ελλάδα δεν αποτελεί απειλή για τη χώρα τους. «Δεν είμαστε εχθροί σας. Είμαστε γείτονες. Ας προχωρήσουμε λοιπόν σ' ένα πνεύμα συνεργασίας και φιλίας με αμοιβαίο σεβασμό σύμφωνα με το διεθνές δίκαιο».\n\nΣτη συνέχεια ο κυβερνητικός εκπρόσωπος είπε πως ο Κυριάκος Μητσοτάκης κατήγγειλε την Τουρκία ότι εργαλειοποιεί τους μετανάστες, ενθαρρύνει και διευκολύνει δεκάδες χιλιάδες απελπισμένους ανθρώπους να περάσουν παράνομα στην Ελλάδα και τόνισε ότι η Ελλάδα θα συνεχίσει να προστατεύει τα σύνορά της με πλήρη σεβασμό στα ανθρώπινα δικαιώματα. «Θα ήταν πολύ πιο χρήσιμο για την Τουρκία να συνεργαστεί ενεργά με την Ελλάδα και την Ευρώπη στο θέμα της μετανάστευσης. 'Αλλωστε οι βάρκες που μεταφέρουν τους απελπισμένους ανθρώπους στους οποίους αναφέρεται διαρκώς ο πρόεδρος Ερντογάν φεύγουν από τις τουρκικές ακτές και μάλιστα στο φως της ημέρας».\n\nΑκολούθως ο κ. Οικονόμου τόνισε ότι «η φωνή της Ελλάδας είναι στις μέρες μας ισχυρή και επιδραστική. Από την πλήρη απαξίωση του 2015 καταφέραμε να φθάσουμε ως εδώ με πολλή, μεθοδική και σκληρή προσπάθεια και δεν πρέπει να απομειώσουμε το εθνικό μας κεφάλαιο με απερισκεψίες και ασύνετες ενέργειες».\n\nΣτη συνέχεια, ο κυβερνητικός εκπρόσωπος πέρασε στα εσωτερικά όπως είπε επισημαίνοντας ότι ο κ. Τσίπρας και ο ΣΥΡΙΖΑ «έχουν επανέλθει με πολύ μεγάλη ένταση στην ευκολία του ψέματος αλλά και του ασύστολου λαϊκισμού».\n\nΥπογράμμισε ότι οι πολίτες έχουν την εμπειρία και δεν θα παρασυρθούν ξανά και αναφέρθηκε ειδικά σε δύο συγκεκριμένα κεφάλαια, ένα της ενέργειας και ακόμη σε όσα αναφέρθηκαν για το νοσοκομείο Παίδων το προηγούμενο διάστημα.\n\nΤα «πέντε ψέματα του Τσίπρα για την ενέργεια\n\nΌσον αφορά το ενεργειακό, ο κ. Οικονόμου ανέφερε κατά την ενημέρωση των πολιτικών συντακτών, ότι ο κ. Τσίπρας συνεχίζει να διαστρεβλώνει την πραγματικότητα, να ψεύδεται και να υπόσχεται δράσεις που ήδη εφαρμόζονται. Επιμένει μάλιστα να επαναλαμβάνει τα ίδια ψέματα ακόμα και όταν διαψεύδονται από τα επίσημα στοιχεία, τις εκθέσεις ευρωπαϊκών ινστιτούτων, την ίδια την πραγματικότητα. Ανάμεσα στ' άλλα -όπως είπε- επιμένει σε πέντε ψέματα σε ό,τι αφορά την ενέργεια:\n\nΨέμα πρώτον: Ισχυρίζεται ο κ. Τσίπρας ότι υπάρχει το 2022 διπλασιασμός στις αποκοπές ηλεκτρικού ρεύματος.\n\nΗ αλήθεια είναι ότι παρά την μεγάλη ενεργειακή κρίση, που πλήττει ολόκληρη την Ευρώπη, οι αποκοπές ρεύματος είναι σήμερα λιγότερες από ό,τι την περίοδο της κυβέρνησής του που δεν είχαμε ενεργειακή κρίση Το 2018 υποβλήθηκαν 522.096 αιτήματα αποκοπών. Το 2019 υποβλήθηκαν 399.357. Το 2020 υποβλήθηκαν 459.965. Το 2021 υποβλήθηκαν 405.516. Μέχρι στιγμής το 2022 τα αντίστοιχα αιτήματα είναι στις 275.494.\n\nΨέμα δεύτερο: Ο κ. Τσίπρας ισχυρίζεται ότι η κυβέρνηση ανέχεται και επιδοτεί την αισχροκέρδεια.\n\nΗ αλήθεια είναι και πάλι διαφορετική. Η κυβέρνηση:\n\nΕπέβαλε -πρώτη σε όλη την ΕΕ και μόνη σε τέτοια έκταση- έκτακτη εισφορά 90% στα υπερέσοδα των παραγωγών ηλεκτρικής ενέργειας για την περίοδο από την 1η Οκτωβρίου 2021 έως και την 30η Ιουνίου 2022.\n\nΈθεσε σε εφαρμογή μηχανισμό ανάκτησης των υπερεσόδων από τις επιχειρήσεις ηλεκτρικής ενέργειας που έχει αποδώσει στους 2,5 μήνες κατά τους οποίους εφαρμόζεται πάνω από 2,5 δισ. ευρώ τα οποία και διαθέτουμε για τη στήριξη των καταναλωτών.\n\nΕπέβαλε, με νομοθετικές πρωτοβουλίες, πλαφόν 5 ευρώ στα πάγια τέλη των λογαριασμών ρεύματος, υποχρέωση των παραγωγών να ανακοινώνουν τις τιμές που θα ισχύσουν για το επόμενο διάστημα, αλλά και δυνατότητα των καταναλωτών να αλλάζουν πάροχο χωρίς πέναλτι.\n\nΕπιβάλλει τέλος 10 ευρώ ανά θερμική mwh στις εταιρείες ηλεκτροπαραγωγής για τις ποσότητες του φυσικού αερίου που χρησιμοποιείται αποκλειστικά για την παραγωγή ηλεκτρικής ενέργειας.\n\nΨέμα τρίτο: Ο κ. Τσίπρας ισχυρίζεται ότι η Ελλάδα υστερεί έναντι των ευρωπαϊκών χωρών σ΄ ό,τι αφορά τη στήριξη νοικοκυριών και επιχειρήσεων στις ενεργειακές ανατιμήσεις.\n\nΗ αλήθεια είναι ότι η Ελλάδα βρίσκεται διαρκώς στις πρώτες θέσεις της Ευρώπης σε ό,τι αφορά τα μέτρα στήριξης. Σύμφωνα με στοιχεία του Ινστιτούτου Bruegel είναι δεύτερη ανάμεσα στις χώρες της ΕΕ καθώς έχει διαθέσει μέχρι τώρα για την αντιμετώπιση της ενεργειακής ακρίβεια το 3,72% του ΑΕΠ της.\n\nΨέμα τέταρτο: Ο κ. Τσίπρας ισχυρίζεται ότι Ελλάδα έχει την ακριβότερη ηλεκτρική ενέργεια στην Ευρώπη.\n\nΗ αλήθεια είναι ότι τον Αύγουστο η Ελλάδα ήταν η τρίτη φθηνότερη χώρα σε τιμές λιανικής στην ηλεκτρική ενέργεια για τα νοικοκυριά. Οι Έλληνες καταναλωτές πληρώνουν φθηνότερο ρεύμα από πολλούς άλλους Ευρωπαίους, μεταξύ των οποίων και οι Ίβηρες, τα μοντέλα των οποίων εκθειάζει συνήθως ο κ. Τσίπρας.\n\nΨέμα πέμπτο: σε σχέση με τις κρατικοποιήσεις εταιρειών ενέργειας. Η Uniper έχει συσσωρεύσει 8,5 δισεκ ευρώ σε απώλειες που σχετίζονται με τη διακοπή της παροχής φυσικού αερίου από τη Ρωσία και την αύξηση των τιμών. Η εταιρεία αυτή είχε ήδη λάβει πακέτα στήριξης από τη γερμανική κυβέρνηση τα οποία είχε εξαντλήσει και ήταν στα πρόθυρα της κατάρρευσης. Ο λόγος που κρατικοποιήθηκε ήταν για να μην καταρρεύσει και παρασύρει μαζί της ολόκληρη την αγορά. Είναι αυτό παρόμοια συνθήκη με την κατάσταση που επικρατεί στη ΔΕΗ σήμερα; Καταρρέει αυτή τη στιγμή η ΔΕΗ και χρειάζεται κάποιου είδους κρατικού bailout;\n\nΑναφέρθηκε ακολούθως και στην περίπτωση της ρωσικής Rosneft.\n\nΓια το νοσοκομείο Αγία Σοφία\n\nΟλοκληρώνοντας αναφέρθηκε στο θέμα που έχει προκύψει αναφορικά με το νοσοκομείο Παίδων Αγία Σοφία, επισημαίνοντας ότι ο κ. Τσίπρας ξεχνά ότι η κυβέρνησή του παρέδωσε το 2019 λίστα αναμονής 2.853 χειρουργείων. Κι αυτό χωρίς να έχει μεσολαβήσει τότε πανδημία.\n\nΕίπε ότι «η κυβέρνηση για να λύσει το πολύ σοβαρό αυτό πρόβλημα έχει αποφασίσει:\n\nΠροκήρυξη θέσεων του Αγία Σοφία για αναισθησιολόγους και λοιπές απαραίτητες θέσεις κατά προτεραιότητα\n\nΕνίσχυση του νοσοκομείου με μετακίνηση αναισθησιολόγων μέχρι την ολοκλήρωση της προκήρυξης ώστε να λειτουργήσει άλλη μία θέση χειρουργείου\n\nΣε συνεννόηση με τη διοίκηση του νοσοκομείου Παίδων Αγία Σοφία επανασχεδιασμό του προγραμματισμού για την όσο το δυνατόν καλύτερη εξυπηρέτηση των χειρουργείων.\n\nΑναφέρθηκε ακόμη στη συνεδρίαση του EPP Group Study Days που θα γίνει στην Κρήτη και είναι η ετήσια συνάντηση της ΚΟ του Ευρωπαϊκού Λαϊκού Κόμματος και έκλεισε την εισαγωγική τοποθέτησή του με αναφορά στη συμπλήρωση 33 ετών από τη δολοφονία του Παύλου Μπακογιάννη.\n\nΔεν υπάρχει ορατότητα για συνάντηση Μητσοτάκη - Ερντογάν\n\n«Ακούσαμε τις δηλώσεις Καλίν, δεν υπάρχει περαιτέρω ορατότητα προς την κατεύθυνση που περιγράψατε (για ενδεχόμενη συνάντηση Μητσοτάκη - Ερντογάν ), ο πρωθυπουργός ήταν απολύτως σαφής στην ομιλία του στη Γενική Συνέλευση των Ηνωμένων Εθνών, απ' όπου έστειλε μήνυμα ψυχραιμίας, νηφαλιότητας και αποφασιστικότητας», απήντησε ο κυβερνητικός εκπρόσωπος, Γιάννης Οικονόμου ερωτηθείς για την πιθανότητα συνάντησης των δύο ηγετών. Σε άλλες ερωτήσεις επί του θέματος, ο κ. Οικονόμου επανέλαβε πως η Ελλάδα είναι πάντοτε έτοιμη να δράσει επ ωφελεία των εθνικών της συμφερόντων, υπενθύμισε πως η Αθήνα ενισχύει την αποτρεπτική της ισχύ και τις συμμαχίες της, ενώ επέμεινε πως η παρατεταμένη προκλητική ρητορική της Τουρκίας είναι αδιέξοδη.\n\nΚληθείς να σχολιάσει το αποτέλεσμα των χθεσινών γενικών εκλογών στην Ιταλία, ο κ. Οικονόμου τόνισε με νόημα πως δεν υπάρχουν μαγικές λύσεις και ότι οι απαντήσεις στα προβλήματα βρίσκονται εντός του ευρωπαϊκού πλαισίου. Σε ερώτηση για το κατά πόσον η κυβέρνηση ανησυχεί για τυχόν ενίσχυση της Ακροδεξιάς και στην Ελλάδα, ο κ. Οικονόμου απήντησε πως στην χώρα μας είχαμε πρόσφατα μία διαφωτιστική εμπειρία για το πόσο σημαντική και αναγκαία είναι η πολιτική σταθερότητα και επέμεινε πως η κυβερνητική πολιτική απαντά στις προκλήσεις ενός ανήσυχου κόσμου.\n\nΣε ερωτήσεις για την υπόθεση των παρακολουθήσεων, ο κυβερνητικός εκπρόσωπος επανέλαβε πως η επισύνδεση του κινητού του τηλεφώνου του προέδρου του ΠΑΣΟΚ, Νίκου Ανδρουλάκη είναι νόμιμη και υπενθύμισε πως εφ όσον το επιθυμούσε ο κ. Ανδρουλάκης, η κυβέρνηση θα μπορούσε να προβεί σε εκείνες τις νομοθετικές παρεμβάσεις, ώστε να διευκολυνθεί η ενημέρωση του από την ΕΥΠ.",
    "Οι νέες φανέλες του μπασκετικού Ολυμπιακού": "Aποκαλυπτήρια στις φανέλες για τη νέα σεζόν έκανε ο Ολυμπιακός. Πέρα από την παραδοσιακή ερυθρόλευκη ριγωτή και την ολοκόκκινη εμφάνιση, ξεχωρίζει η τρίτη που είναι μαύρη με μικρές κόκκινες και λευκές λεπτομέρειες.\n\n\n\nΟι εμφανίσεις φέρουν, όπως και την περασμένη σεζόν στη χρονιά του νταμπλ και της επιστροφής σε Final 4, την υπογραφή της GSA.\n\n\n\n«Κάποιοι το έζησαν.\n\n\n\nΚάποιοι ονειρεύονται να το ζήσουν.\n\n\n\nΌλοι θα είμαστε εκεί για να κάνουμε ξανά το όνειρο πραγματικότητα.\n\n\n\nΚαι φέτος θα παλέψουμε μαζί!», αναφέρει το σποτάκι του Ολυμπιακού.\n\n\n\nΗ νέα φανέλα θα κάνει... ποδαρικό στο Σούπερ Καπ της Ρόδου, το ερχόμενο Σαββατοκύριακο, όπου οι Πειραιώτες θα αντιμετωπίσουν αρχικά τον Προμηθέα και εν συνεχεία στον τελικό τον Παναθηναϊκό ή τον οικοδεσπότη Κολοσσό.\n\n\n\n\n\n\n\n",
    "Θλίψη στη Δυτική Ελλάδα: Έφυγε από τη ζωή ο Γιάννης Δημητρίου": "Συλλυπητήρια ανακοίνωση εξέδωσε η περιφερειακή παράταξη «Οικολογική Δυτική Ελλάδα» όπου αποχαιρετά με οδύνη το μέλος της Γιάννη Δημητρίου, που έφυγε από τη ζωή.\n\nΟ Γιάννης Δημητρίου υπήρξε διακεκριμένος εκπαιδευτικός της Πρωτοβάθμιας Εκπαίδευσης και συνεπές και πολύτιμο στέλεχος της παράταξης, δραστήριος υποψήφιός της στην Αιτωλοακαρνανία, σε όλες τις αυτοδιοικητικές εκλογές αλλά και σε ψηφοδέλτια βουλευτικών εκλογών του οικολογικού χώρου.\n\n«Συλλυπούμεθα θερμά τους οικείους του. Αιωνία του η μνήμη» αναφέρει η ανακοίνωση που υπογράφεται από τον περιφερειακό σύμβουλο Κυριάκος Γαλάνη και τους συνυποψηφίους του.",
    "Στη Νομική Επιτροπή της UEFA ο Μπαλτάκος": "Στον ορισμό του Παναγιώτη Μπαλτάκου ως μέλους της Νομικής της Επιτροπής προχώρησε η UEFA στο πλαίσιο σχετικής αναδιάρθρωσης. Να σημειωθεί ότι η θητεία του Προέδρου της ΕΠΟ θα είναι μονοετούς διάρκειας.\n\n\n\nΗ ανακοίνωση της ΕΠΟ:\n\n\n\n«Ο Πρόεδρος της Ελληνικής Ποδοσφαιρικής Ομοσπονδίας κ. Παναγιώτης Μπαλτάκος ορίστηκε από την UEFA ως μέλος της Νομικής Επιτροπής.\n\n\n\nΗ UEFA προχώρησε σε αναδιάρθρωση των Επιτροπών της στη συνεδρίαση της Εκτελεστικής της Επιτροπής στις 20 Σεπτεμβρίου 2022 και ενέκρινε τον ορισμό του προέδρου της ΕΠΟ.\n\n\n\nΤα μέλη των Επιτροπών της UEFA θα έχουν θητεία μέχρι το 2023».",
    "Ερντογάν: Η Ελλάδα μας ακολουθεί από πίσω, σαν τα βαγόνια": "«Η δική μας Διεύθυνση Επικοινωνίας είναι πολύ πιο ισχυρή, έχει δημιουργήσει ένα πολύ καλύτερο δίκτυο επικοινωνίας με τον κόσμο. Και εξακολουθεί να το κάνει. Αυτοί μας ακολουθούν από πίσω σαν βαγόνια» είπε ο Ερντογάν.\n\nΟι Έλληνες μας ακολουθούν από πίσω σαν βαγόνια, σχολίασε ο Τούρκος πρόεδρος Ρετζέπ Ταγίπ Ερντογάν απαντώντας σε ερώτηση δημοσιογράφου, η οποία του μετέφερε ότι η Ελλάδα σκοπεύει να ιδρύσει Διεύθυνση Επικοινωνιών, με σκοπό να απαντά στην τουρκική προπαγάνδα.\n\nΣύμφωνα με τον ανταποκριτή του ΣΚΑΪ στην Κωνσταντινούπολη, Μανώλη Κωστίδη, ο Ερντογάν, μετά την προσευχή της Παρασκευής ρωτήθηκε από δημοσιογράφο: «Έχει ανακοινωθεί ότι η Ελλάδα θα ιδρύσει Διεύθυνση Επικοινωνιών. Λέγεται ότι η εν λόγω Προεδρία θα συσταθεί με σκοπό την προπαγάνδα στα παγκόσμια ΜΜΕ, ενάντια στις θέσεις της Τουρκίας. Μπορείτε να το αξιολογήσετε;»\n\nΟ Ερντογάν απάντησε: «Να το κάνει. Αυτή (η Ελλάδα) έχει Διεύθυνση Επικοινωνιών αλλά εμείς δεν το έχουμε; Η Διεύθυνση Επικοινωνίας μας είναι πολύ πιο ισχυρή, σε αυτό το σημείο, έχει δημιουργήσει ένα πολύ καλύτερο δίκτυο επικοινωνίας με τον κόσμο. Και εξακολουθεί να το κάνει. Αυτοί μας ακολουθούν από πίσω σαν βαγόνια».\n\nΠηγή: skai.gr\n\nΔιαβάστε τις Ειδήσεις σήμερα και ενημερωθείτε για τα πρόσφατα νέα.\n\nΑκολουθήστε το Skai.gr στο Google News και μάθετε πρώτοι όλες τις ειδήσεις.",
    "Αυγενάκης σε FIFA και UEFA: «Σας παραπληροφόρησε η ΕΠΟ - Ελπίζω ότι θ’ αλλάξει στάση»": "Ενημέρωση στις FIFA και UEFA, στην οποία αφήνει σαφείς αιχμές εναντίον της ΕΠΟ, έκανε ο Λευτέρης Αυγενάκης.\n\n\n\nΜε επιστολή του στις διεθνείς ομοσπονδίες ποδοσφαίρου, ο υφυπουργός Αθλητισμού επιρρίπτει στην εγχώρια ομοσπονδία την ευθύνη για το ζήτημα που έχει προκύψει με το μητρώο των ερασιτεχνικών σωματείων.\n\n\n\nΑφού την κατηγορεί λοιπόν για παραπληροφόρηση και εκφράζει την ελπίδα ν’ αλλάξει στάση, αναφέρει ότι θα κατατεθεί τροπολογία στη Βουλή, ώστε να μπορούν να χρησιμοποιούν τις αθλητικές εγκαταστάσεις και οι ομάδες που ολοκληρώνουν την υποβολή της αίτησής τους.\n\n\n\nΑναλυτικά η επιστολή\n\n\n\n«Σε συνέχεια της παραγωγικής πολύωρης συνάντησης που είχαμε στις 02/09/2022 και των όσων συζητήθηκαν και συμφωνήθηκαν μεταξύ μας, σας ενημερώνω για τα εξής:\n\n\n\nΑ. Η ΕΠΟ, αναβάλλοντας το προκαθορισμένο ραντεβού της 07/09/2022, δεν μας παρουσίασε έως και σήμερα κάποιον άλλο κατάλογο ενεργών σωματείων σε όλη τη χώρα, διαφορετικό εκείνου που επίσημα είχαν αποστείλει στις υπηρεσίες μας οι 54 ΕΠΣ και όπως σας είχαμε πει, αριθμούσε 2.581 ενεργά ποδοσφαιρικά σωματεία και όχι περισσότερα από 4.500, όπως σας είχαν παραπληροφορήσει.\n\n\n\nΈχοντας κάθε διάθεση από πλευράς μας -όπως γνωρίζετε άριστα- για τη συνέχιση γόνιμου διαλόγου και την εξεύρεση βέλτιστης λύσης ώστε όλα τα ποδοσφαιρικά σωματεία να πληρούν τις νόμιμες προϋποθέσεις, ευελπιστούμε ότι η ΕΠΟ θα αλλάξει στάση, κατόπιν και των συστάσεών σας, αποφεύγοντας τη δημιουργία συνθηκών τεχνητού αδιεξόδου.\n\n\n\nΒ. Η τρέχουσα κατάσταση εγγραφής των ποδοσφαιρικών σωματείων στο Ηλεκτρονικό Μητρώο Ερασιτεχνικών Αθλητικών Σωματείων έχει ως εξής:\n\n\n\n-1.884 σωματεία πλήρως εγγεγραμμένα και νόμιμα,\n\n\n\n-293 σωματεία με κατατεθειμένες αιτήσεις, οι οποίες βρίσκονται στο στάδιο της εξέτασης των δικαιολογητικών τους ή χρειάζεται να τις διορθώσουν (με περιθώριο έως και τις 30/11),\n\n\n\n-87 σωματεία που ακόμα επεξεργάζονται στις αιτήσεις τους (κι έχουν δικαίωμα υποβολής έως και τις 30/09).\n\n\n\nΣυμπερασματικά, 2.264 σωματεία έχουν προσέλθει στο Μητρώο από τα συνολικά 2.581, ήτοι το 88% της ενεργούς δύναμης των 54 ΕΠΣ.\n\n\n\nΟι έλεγχοί μας, επιπλέον, δείχνουν ότι τουλάχιστον το 33% των σωματείων που ακόμα δεν έχουν εγγραφεί πλήρως στο Μητρώο, στερούνται του βασικού προαπαιτούμενου της Ειδικής Αθλητικής Αναγνώρισης (παρότι απαιτείται, βάσει νόμου, από το 1999).\n\n\n\nΓ. Όπως επανέλαβα και στην συνάντησή μας, έχουμε κάθε διάθεση να πράξουμε ό,τι είναι δυνατό, σε συνεργασία μαζί σας και με την ΕΠΟ, ώστε να βοηθηθούν όλα ανεξαιρέτως τα ποδοσφαιρικά σωματεία για να διαθέτουν όσα οι ελληνικοί νόμοι ορίζουν.\n\n\n\nΠρος τούτο κι έπειτα από εποικοδομητικές προτάσεις που λάβαμε από ΕΠΣ (Λακωνίας, Αργολίδας, Πειραιά, Κορίνθου κ.ά.) θα καταθέσουμε άμεσα στη Βουλή τροπολογία, ώστε και εκείνα τα σωματεία που ολοκληρώνουν την υποβολή αίτησης στο Μητρώο και κατέχουν την Ειδική Αθλητική Αναγνώριση (ανεξάρτητα εάν ακόμα δεν είναι οριστικά εγγεγραμμένα) να έχουν το δικαίωμα χρήσης των Δημόσιων αθλητικών εγκαταστάσεων και να τους εκδίδουν οι Περιφέρειες άδειες διεξαγωγής αγώνων.\n\n\n\nΓνωρίζοντας ότι βρίσκεστε διαρκώς στο πλευρό μας, στη συνεχή προσπάθεια για να μπει θεσμική τάξη, με διαφάνεια, στο ελληνικό ποδόσφαιρο και να ξαναβρεθεί σε δρόμο ανάπτυξης, παραμένω στη διάθεσή σας για οποιαδήποτε διευκρίνιση».\n\n"
}